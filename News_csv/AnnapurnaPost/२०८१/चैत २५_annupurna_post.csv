शीर्षक,विवरण
थ्रेसरले किच्दा युवकको मृत्यु,नुवाकोट : नुवाकोटको ककनीमा थ्रेसर मेसिनले किचेर युवकको मृत्यु भएको छ। ककनी गाउँपालिका३ ढुङ्गानागाउँमा ट्याक्टरमा जडान भएको थ्रेसर मेसिनले किचिएर सोही स्थानका ३२ वर्षीय धर्मराज ढुङ्गानाको मृत्यु भएको जिल्ला प्रहरी कार्यालय नुवाकोटले जनाएको छ। पाँच वर्षदेखि मलेसियामा कार्यरत ढुंगाना घर बिदामा आएका बेला दुर्घटना भएको ककनी३ का वडाध्यक्ष घननाथ बजगाईंले बताए। ढुंगाना बिदा सकेर सोमबार मलेसिया फर्कने तयारीमा थिए। ढुंगानाकै खेतमा गहुँ झार्न प्रयोग गरिएको ना६त २०८२ नम्बरको ट्याक्टरमा जडान गरिएको थ्रेसर मेसिनले किचिएको उनको उपचारका क्रममा ट्रमा सेन्टरमा मृत्यु भएको हो। घरदेखि चारसय मिटर नजिक थ्रेसर मेसिन पल्टिएर च्यापिँदा उनी गम्भीर घाइते भएका थिए। ट्याक्टर चालक कृष्ण अधिकारीलाई प्रहरीले नियन्त्रणमा लिएको छ। थ्रेसर र ट्रयाक्टर ककनी प्रहरीको नियन्त्रणमा रहेको छ। विदुरमा मृतकका आफन्तजन तथा ट्याक्टर धनीबीच बिमाको रकम साँढे पाँच लाख र थप दुई लाख रुपैयाँ क्षतिपूर्ति दिने सहमति भएको वडाध्यक्ष बजगाईंले बताए। दुर्घटनाका सम्बन्धमा प्रहरीले आवश्यक अनुसन्धान गरिरहेको छ।
नबिल बैंकले ल्यायो नबिल दिगो बचत खाता,"काठमाडौं : नबिल बैंकले दिगो विकास र कार्बन उत्सर्जन न्यूनीकरण र नियन्त्रणलाई प्रवर्द्धन गर्ने उद्देश्यका साथ बैंकिङ क्षेत्रमा नौलो र प्रभावकारी किसिमको खाता नबिल दिगो बचत खाताको सुरुआत गरेको छ। नेपालले सन् २०४५ सम्म शून्य कार्बन उत्सर्जनको लक्ष्य राखेको सन्दर्भमा बैंकले दिगो विकास तथा दिगो बैंकिङको दृष्टिकोण अनुरूप यस बचत खाता सञ्चालनमा ल्याएको हो। यस योजनाअन्तर्गत सेवाग्राहीले पाउने ब्याजदर बाहेक जम्मा हुने कुल निक्षेपको वार्षिक ०५ प्रतिशतका दरले हुन आउने रकम बैंकले प्रत्यक्ष रूपमा कार्बन उत्सर्जन न्यूनीकरण र नियन्त्रणमा खर्च गर्नेछ। बैंकका अनुसार उक्त रकम कार्बन उत्सर्जन न्यूनीकरण र नियन्त्रणका लागि वन पुनःस्थापना तथा वृक्षरोपण, नवीकरणीय ऊर्जा प्रवर्द्धन, फोहोर व्यवस्थापनका लागि पहल, स्वच्छ ऊर्जा तथा सफा पानीसम्बन्धी परियोजना तथा दिगो विकासका लक्ष्य अनुकूल लगायतका कार्यक्रमहरुमा खर्च गरिनेछ। यस योजनाअन्तर्गत नबिल दिगो बचत खातामा अर्धवार्षिक रूपमा औसतमा रु ५० हजार राख्ने ग्राहकका नाममा टोकनस्वरुप एकपटकका लागि वृक्षरोपण गरिनेछ। यसबाट कार्बन उत्सर्जन न्यूनीकरण तथा नियन्त्रण र दिगो विकास लक्ष्य हासिल गर्न प्रत्यक्ष योगदान पुग्नेमा बैंकको विश्वास छ। यस खाता खोल्नका लागि न्यूनतम मौज्दात १० हजार आवश्यक छ। यो विशेष बचत खाता वित्तीय लाभका साथै वातावरण संरक्षणमा प्रत्यक्ष योगदान गर्न चाहने सबै उमेर समूहका व्यक्ति, गैरआवासीय नेपाली (एनआरएन) र गैरनाफामुखी संस्थाहरूलाई लक्षित गरिएको छ। त्यसका साथै न्यूनतम मौज्दात कायम राख्ने ग्राहकले डिजिटल बैंकिङ प्रवद्र्धनअन्तर्गत नबिल बैंकका डिजिटल बैंकिङ प्लेटफर्महरू एनबैंक र एनबैंक वेभ आजीवन निःशुल्क प्रयोग गर्न सक्नेछन्। यसबाट कागजरहित बैंकिङ संस्कृति प्रवद्र्धन हुने बैंकले जनाएको छ। त्यसबाहेक यस योजनामा सहभागी हुने ग्राहकलाई पहिलो वर्ष निःशुल्क नबिल डेबिट कार्ड र क्रेडिट कार्ड, वार्षिक लकर शुल्कमा २५ प्रतिशत छुट र योग्य ग्राहकलाई बीमा सुविधा पनि उपलब्ध गराइनेछ। नबिल बैंकले दिगो बैंकिङको क्षेत्रमा अग्रपंक्तिमा रहँदै वातावरणीय, सामाजिक तथा सुशासन सिद्धान्तलाई आत्मसात गर्दै आएको छ। नबिल दिगो बचत खाताको सुरुआतसँगै ग्राहकहरु आफ्नो भविष्यका लागि मात्र नभई वातावरणमैत्री र दिगो भविष्य निर्माणका लागि पनि बचत गर्न सक्षम हुनेमा बैंकले विश्वास लिएको छ।"
नेपाल र भारतको सर्वोच्च अदालतबीच न्यायिक सहयोग गर्नेसम्बन्धी समझदारीपत्रमा हस्ताक्षर,"काठमाडौं : भारतको सर्वोच्च अदालतले नेपालको सर्वोच्च अदालतसँग दुई देशबीचको न्यायिक सहयोगको विकास, प्रवर्द्धन र सुदृढीकरण गर्नका लागि एक समझदारी पत्रमा हस्ताक्षर गरेको छ। उक्त समझदारी पत्रमा नेपालका प्रधानन्यायाधीश प्रकाशमान सिंह राउत र भारतका प्रधानन्यायाधीश संजीव खन्नाको उपस्थितिमा हस्ताक्षर गरिएको थियो। दुई देश र उनीहरूका जनताबीच रहेको सौहार्दपूर्ण र मैत्रीपूर्ण सम्बन्धबाट प्रेरित हुँदै यस समझदारी पत्रले दुई देशका न्यायपालिकाहरूबीचको सहयोगको विकास, प्रवर्द्धन र सुदृढीकरण गर्ने लक्ष्य राखेको छ। यस समझदारी पत्रले कानुन र न्यायको क्षेत्रमा भएका पछिल्ला विकासहरूको बारेमा पारस्परिक जानकारीको आदानप्रदानलाई प्रोत्साहन गर्नुका साथै भ्रमणको आदानप्रदान, अल्पकालीन तथा दीर्घकालीन तालिम र शैक्षिक कार्यक्रमहरू जस्ता कार्यक्रमहरू मार्फत न्यायपालिकाका विभिन्न तहका न्यायाधीशहरू र अधिकारीहरूबीच अन्तरक्रियालाई पनि प्रवर्द्धन गर्नेछ। अधुरा कार्यहरू पूरा गर्न, अदालती प्रक्रियाहरूलाई तीव्र पार्न र सरोकारवालाहरूलाई राम्रो सेवा प्रदान गर्न प्रविधिको प्रयोगको महत्त्वलाई आत्मासात गर्दै यस समझदारी पत्रले सम्बन्धित अदालत र अन्य संस्थाहरूमा प्रयोग हुने प्रविधिसँग सम्बन्धित जानकारी साझा गर्ने व्यवस्था गरेको छ। न्यायिक सहयोगलाई प्रवर्द्धन र थप सुदृढीकरण गर्न र यसका लागि योजना र ढाँचा तयार गर्न दुई न्यायपालिकाका अधिकारीहरू सम्मिलित एक संयुक्त कार्यदल गठन गरिने समझदारी पत्रमा उल्लेख छ। भारत सरकार र भारतको सर्वोच्च अदालतले यसअघि नै इजरायलको सर्वोच्च अदालत, सिंगापुर गणराज्यको सर्वोच्च अदालत, बंगलादेशको सर्वोच्च अदालत, भुटानको सर्वोच्च अदालत, ट्युनिसिया सरकार, जाम्बिया सरकार, मोरोक्को सरकार, माल्दिभ्स सरकारलगायत अन्य देशहरूसंस्थाहरूसँग न्यायिक सहयोगका लागि समझदारी पत्रमा हस्ताक्षर गरिसकेका छन्।"
वायु प्रदूषण रोक्न तीन तहकै सरकारलाई निर्देशन,"काठमाडौं : विपद् जोखिम न्युनीकरण तथा व्यवस्थापन राष्ट्रिय परिषद्को १७औं बैठकले पश्चिम नेपाल भूकम्प तथा २०८१ सालको मनसुनजन्य विपद् पश्चातको पुनःनिर्माण तथा पुनः स्थापना योजनाको कार्यान्वयन अवस्थाको समीक्षा गरेको छ। प्रधानमन्त्री एवं परिषद्का अध्यक्ष केपी शर्मा ओलीको अध्यक्षतामा बसेको बैठकबाट स्वीकृत पश्चिम नेपाल भूकम्प तथा २०८१ सालको मनसुनजन्य विपद् पश्चातको पुनःनिर्माण तथा पुनः स्थापना योजनाको कार्यान्वयन अवस्थाबारे जानकारी गराइएको थियो। योजना स्वीकृतिपछि गत माघ २ गतेदेखि लाभग्राहीसँग सम्झौता प्रक्रिया प्रारम्भ गरी पुनःनिर्माण कार्य थालनी भएको थियो। बैठकमा उक्त योजनामा छुट भएका संरचनाहरूको पुनः निर्माणका लागि प्राप्त प्रस्तावलाई सम्बन्धित मन्त्रालयबाट यथार्थ पुनरावलोकन गराई आवश्यकता र प्राथमिकताका आधारमा समावेश गर्ने निर्णय भएको छ। बैठकले वन डढेलो र सोसमेतका कारणले सिर्जित वायु प्रदूषणको गाम्भीर्यलाई ध्यानमा राखी वन डढेलो रोकथान तथा नियन्त्रण गर्न गृह मन्त्रालय, वन तथा वातावरण मन्त्रालय, प्रदेश सरकार र स्थानीय तहलाई निर्देशन दिएको छ। विपद् जोखिम न्युनीकरण तथा व्यवस्थापन राष्ट्रिय प्राधिकरणले पुनःनिर्माण र पुनःस्थापनाका लागि सडक तथा यातायात, सरकारी भवन तथा शहरी पूर्वाधार, विद्युत् वैकल्पिक ऊर्जा र सिँचाइ, निजी आवास, शैक्षिक संरचना, स्वास्थ्य संरचना, खानेपानी सरसफाइ तथा स्वच्छता र पुरातात्विक संरचनालाई प्राथमिकताका क्षेत्रमा समावेश गरेको छ। बैठकले डोटी तथा जाजरकोट केन्द्रविन्दु भई भएको भूकम्प पञ्चातको क्षति आकलन, निजी आवास पुननिर्माण तथा प्रबलीकरण प्रक्रिया प्रारम्भ गर्ने पनि निर्णय गरेको थियो। प्रधानमन्त्री ओलीले पुनः निर्माण र पुनःस्थापनाको कार्यमा प्राधिकरण कामले गति लिनुपर्नेमा जोड दिए। उनले विपद्का समयमा उद्धार र राहतका लागि गृह मन्त्रालय र सुरक्षा निकायलाई आवश्यक तयारी गर्न निर्देशन दिए। बैठकमा उपप्रधानमन्त्री एवं अर्थमन्त्री विष्णुप्रसाद पौडेल, उपप्रधानमन्त्री एवं शहरी विकासमन्त्री प्रकाशमान सिंह, गृहमन्त्री रमेश लेखक, मन्त्रीगण, विभिन्न प्रदेशका मुख्यमन्त्रीहरू, प्रमुख प्रतिपक्षी दलको नेताका प्रतिनिधि शक्तिबहादुर बस्नेत, नेपाल सरकारका मुख्यसचिव, प्रधानसेनापतिसहित सुरक्षा निकायका प्रमुखलगायतको उपस्थिति थियो।"
लुम्बिनीको ५५ प्रतिशत भूभागमा सिँचाइ सुविधा,"दाङ : लुम्बिनी प्रदेशमा योग्य भूभागको ५५ प्रतिशत क्षेत्रमा सिँचाइ सुविधा पुगेको छ। लुम्बिनी प्रदेश सरकारले सार्वजनिक गरेको तथ्यांकमा ५५ प्रतिशत क्षेत्रमा सिँचाइ सुविधा रहेको जनाएको हो। कुल सिँचाइ योग्य जमिनको ३३ प्रतिशत भूभागमा बाह्रै महिना सिँचाइ सुविधा उपलब्ध रहेको छ। विभिन्न माध्यम र प्रक्रियाबाट प्रदेशमा सिँचाइ सुविधा उपलब्ध गराइएको जलस्रोत तथा सिँचाइ मन्त्रालयका सचिव विष्णु भण्डारीले जानकारी दिए। लुम्बिनीमा २१ हजार ५५ हेक्टर क्षेत्रमा सिँचाइ सुविधा पुर्याइएको छ भने ७३ हजार ७ सय ६८ हेक्टर क्षेत्रमा सिँचाइ संरचनाको सुदृढीकरण गरिएको छ। नदी नियन्त्रणतर्फ २ सय ११ किलोमिटर तटबन्ध निर्माण भइसकेको छ, जसबाट २ हजार ६ सय ३२ हेक्टर जमिन उकासिएको तथा १४ हजार १ सय १९ हेक्टर जमिन र १७ हजार ४ सय ९८ घरधुरी सुरक्षित गरिएको छ। मन्त्रालयका अनुसार हालसम्म ४ सय ३ वटा सिँचाइ बाँध तथा मुहान निर्माण सम्पन्न भइसकेका छन्। हालसम्म ८ सय ३२ किलोमिटर पक्की नहर निर्माण सम्पन्न भएको छ। लिफ्ट सिँचाइ प्रणालीअन्तर्गत १ सय ७ आयोजना सञ्चालनमा छन्, जसमा चालु आर्थिक वर्षमा दुई वटा नयाँ योजना थपिएका छन्। सिँचाइ पहुँच विस्तारका लागि स्यालो र डिप ट्युबेल जडानमा समेत तीव्रता आएको छ। अहिलेसम्म ७ सय ५९ स्यालो ट्युबेल र २ सय ३२ डिप ट्युबेल जडान भइसकेका छन्। पम्प हाउसको संख्या ३ सय ८६ पुगेको छ भने सिँचाइ प्रयोजनका लागि ८२ वटा आयोजना विद्युतीकरण गरिएका छन्। पाइपलाइन विस्तार कार्यअन्तर्गत ७ सय ४७ किलोमिटर पाइपलाइन बिछ्याइएको छ। प्रदेश सरकारको ऊर्जा, जलस्रोत तथा सिँचाइ मन्त्रालयले कृषिमा उत्पादन वृद्धि गर्दै आर्थिक, सामाजिक र वातावरणीय सन्तुलन कायम गर्ने दीर्घकालीन सोच अनुरूप सिँचाइ पूर्वाधार विस्तारलाई प्राथमिकता दिएको सचिव भण्डारीले बताए। मन्त्रालयमार्फत सिँचाइ पूर्वाधार निर्माण, जलस्रोतको संरक्षण तथा प्रकोप व्यवस्थापनसम्बन्धी विविध कार्यक्रमहरू सञ्चालनमा रहेका छन्। प्रमुख योजनाहरूअन्तर्गत दाङ जिल्लाका लागि प्रगन्ना सिँचाइ योजना र कपिलवस्तुको बाँणगंगा सिँचाइ योजना सञ्चालन भइरहेका छन्। यिनको व्यवस्थापन र मर्मतका लागि छुट्टाछुट्टै सिँचाइ व्यवस्थापन कार्यालय स्थापना गरिएको छ। प्रदेश सरकारले सिँचाइ पूर्वाधार सुदृढीकरणमार्फत कृषि उत्पादकत्व वृद्धि, खाद्य सुरक्षाको स्थायित्व र वातावरणीय दिगोपनाको लक्ष्य लिएको मन्त्री सीता शर्मा चौधरीले बताइन्। सिँचाइ दिवस मनाइयो प्रदेशमा सोमबार सिँचाइ दिवस मनाइएको छ। ऊर्जा, जलस्रोत तथा सिँचाइ मन्त्रालय लुम्बिनी प्रदेशले सिँचाइ दिवसको अवसरमा कार्यक्रमको आयोजना गरेको हो। कार्यक्रममा सम्बोधन गर्दै लुम्बिनी प्रदेशका मुख्यमन्त्री चेतनारायण आचार्यले सिँचाइमा उत्पन्न भएको पानीको संकट समाधानका लागि वैकल्पिक उपायहरू अभ्यासमा ल्याउन सकिने बताए। मुख्यमन्त्री आचार्यले पोखरी निर्माण गरी वर्षाको पानी संकलन गरेर सिँचाइ तथा खानेपानी दुवैमा उपयोग गर्न सकिने योजना अघि बढाउँदा पानीको समस्या समाधान गर्न सकिने बताए। बाझो जमिनमा सिँचाइ पुर्याउन सकिन्छ भने यसबाट पर्यटकसमेत भित्र्याउन सकिन्छ। तराई तथा पहाडमा पानीको जलाशय निर्माण गरेर पानीको समस्या समाधान गर्न सकिन्छ। वर्षाको पानी संकलन गरेर त्यसलाई हिउँदमा सिँचाइमा प्रयोग गर्न सकिन्छ, उनले भने। मुख्यमन्त्री आचार्यले पानीका स्रोतको संरक्षण र मितव्ययी प्रयोगमा ध्यान दिनुपर्ने उल्लेख गर्दै जमिनमुनि र सतह दुवै तहको पानीको स्रोत क्रमशः घट्दै गएकाले सिँचाइ आयोजनासमेत रूग्ण अवस्थामा पुगेकोप्रति चिन्ता व्यक्त गरे। ती सिँचाइका आयोजनाहरू संघीय सरकारले प्रदेशलाई हस्तान्तरण गर्न सकेको छैन। यसले गर्दा किसानहरूले सजिलै सिँचाइ गर्न पाउनु भएको छैन। प्रदेश सरकारले यस समस्यालाई गम्भीर रूपमा लिएको छ। उनले समन्वय र सहकार्यका माध्यमबाट सिँचाइ समस्याको समाधान खोजिने र संघीय सरकारले सञ्चालन गरेको भूमिगत पानी सिँचाइ योजनाहरू प्रभावकारी नबन्दा समस्या झन् जटिल बनेको बताए। स्वदेशमै कच्चा पदार्थ उत्पादनको थालनी गर्नुपर्ने धारणा राखे। मुख्यमन्त्री आचार्यले बाहिरबाट मकै आयात भइरहेको उल्लेख गर्दै प्रदेशभित्रै वर्षको तीन सिजन मकै खेती भइरहेको अवस्थामा ऊर्जा र कृषि मन्त्रालयबीच समन्वय आवश्यक रहेकोमा जोड दिए।"
"बजेटका लागि अर्थ मन्त्रालयको सुझाव संकलन, नीतिगत सुधारमा निजी क्षेत्रको जोड","विराटनगर : नेपाल सरकार अर्थ मन्त्रालयले आगामी आर्थिक वर्ष २०८२०८३ को बजेटका लागि सुझाव संकलन गर्न थालेको छ। मन्त्रालयले निजी क्षेत्र (उद्योगी व्यवसायी)सँग आर्थिक ऐन तर्जुमाका लागि सुझाव लिइरहेको हो। विराटनगरमा सोमबार आर्थिक वर्ष २०८२०८३ को आर्थिक ऐन तर्जुमाका लागि भन्सार महसुल, मूल्य अभिवृद्धि कर, आयकर, अन्तशुल्क, गैरकर एवं राजस्व चुहावट र राजस्व प्रशासनमा गर्नुपर्ने सुधारका विषयमा सुझाव संकलन तथा अन्तरक्रिया कार्यक्रम मन्त्रालयले गरेको छ। कार्यक्रमका मन्त्रालयका अधिकारीसहित विराटनगरका उद्योगी व्यवसायीको सहभागिता रहेको थियो। मन्त्रालयले गरेको छलफलमा आगामी बजेटमा स्वदेशी बजारलाई चलयमान बनाउने गरी नीतिगत सुधार गर्नुपर्ने जोड निजी क्षेत्रले दिएको छ। निजी क्षेत्रले नीतिगत सुधारका लागि सरकारसँग आग्रह गरेको हो। मोरङ उद्योग व्यापार संघका अध्यक्ष अनुपम राठीले स्वदेशी बजार सुक्दै जाने र सीमावर्ती क्षेत्रका भारतीय बजारमा चहलपहल बढ्दै जाने अवस्था रहेको गुनासो गरे। सरकारी नीतिकै कारण उपभोक्ता भारतीय बजारसम्म पुग्ने गरेको बताउँदै उनले भारतबाट अवैध रुपमा भइरहेको आयात रोक्नुपर्नेमा जोड दिए। चिनी नेपालमा माग अनुसार उत्पादन हुँदैन। तर, बजारमा पर्याप्त छ। यो आपूर्ति चोरीको बाटोबाट भएको हो। चोरीपैठारी रोक्न राज्यले ध्यान दिनुपर्छ, राठीले भने। उनले चिनीको भन्सार १५ प्रतिशत बनाउन माग गरे। अहिले ३० प्रतिशत छ। लत्ताकपडाको भन्सारलाई पनि व्यवस्थित गर्न उनको सुझाव छ। भन्सार मूल्यांकन ६ सय रुपैयाँ मात्रै छ। तर, कपडा २ सयदेखि २ हजारसम्मको छ। भन्सार मूल्यांकनलाई परिमार्जन गर्नुपर्छ। औद्योगीकरण बढाउनका लागि राज्यले ध्यान दिएको छैन, राठीले भने। उनले सबै वस्तुमा १३ प्रतिशत मूल्य अभिवृद्धि कर रहेका कारण उपभोक्ता मारमा परेको उल्लेख गर्दै अत्यावश्यक वस्तुमा ०५, सामान्य वस्तुमा १३ र विलासी वस्तुमा १८२० प्रतिशत मूल्य अभिवृद्धि कर लगाउन आग्रह गरे। प्रतिव्यक्ति आयकरमा छुटलाई बढाउन राठीको माग छ। सरकारले व्यक्तिलाई वार्षिक ५ लाख र दम्पतीलाई ६ लाखमा आयकर छुट दिएको छ। नयाँ बजेटमा व्यक्तिका लागि १० लाख र दम्पतीका लागि १२ लाखसम्म छुट दिने व्यवस्था गर्न अध्यक्ष राठीले आग्रह गरे। भारतले पनि १२ लाखसम्म आयकर छुट दिएको छ। सरकारकै गलत कर नीतिका कारण निजी क्षेत्रले समस्या भोगिरहेको नेपाल उद्योग परिसंघ कोशी प्रदेश अध्यक्ष पवनकुमार सारडाको गुनासो छ। उनले अहिले नेपालका ३ तहकै सरकारले कर लगाइरहेको बताए। राज्यको नीतिका कारण उद्योगको उत्पादन घट्दो अवस्थामा रहेको उल्लेख गरे। अहिले उद्योगको उत्पादन ५० प्रतिशतसम्म घटेको छ। कन्जुरमर छैनन्। निजी क्षेत्र पलायन हुने स्थिति छ, सारडाले भने। उद्योग संगठन मोरङका अध्यक्ष राकेश सुरानाले राज्यले निजी क्षेत्रलाई धोका दिइरहेको बताए। राज्यले दिन्छु भनेको सुविधा पनि नदिएको बताउँदै उनले सरकारले नै कुनै उद्योगलाई काखा र कुनैलाई पाखा गरिरहेको गुनासो पोखे। सबै क्षेत्रलाई समेट्ने गरी बजेट तर्जुमा गर्न उनको आग्रह छ। उनले नेपालमा काम गरिरहेका भारतीयलाई पनि करको दायरामा ल्याउनुपर्ने माग गरे। भारतीय श्रमिकलाई स्थायी लेखा नम्बर दिएर करको दायरामा ल्याउनुपर्ने सुरानाको सुझाव छ। नेपाल उद्योग वाणिज्य महासंघ कोशी प्रदेश समितिको राजश्व परामर्श समितिका सभापति देवकिनन्दन अग्रवालले उद्योगमैत्री कर नीति बनाउन आग्रह गरे। उनले अवैध आयातलाई रोक्ने नीति आवश्यक रहेकोमा जोड दिए। आगामी वर्षका लागि भन्सार महसुल, मूल्य अभिवृद्धि कर, आय कर, अन्तशुल्क कर, गैरकर एवं राजश्व चुहावट र राजश्व प्रशासनमा गर्नुपर्ने सुधारको विषयमा निजी क्षेत्रले सुझाव दिएको थियो। नेपाल सरकार अर्थ मन्त्रालयका सहसचिव उत्तरकुमार खत्रीले आर्थिक वर्ष २०८१०८२ को बजेटमा रहेको त्रुटिलाई सच्याएर आगामी आर्थिक वर्ष २०८२०८३ को नीति तथा कार्यक्रम ल्याइने बताए। निजी क्षेत्रले दिएको सुझावलाई समेटेर आगामी बजेट ल्याइने जानकारी खत्रीले दिए।"
लागुऔषधसहित एकजना पक्राउ,मलंगवा : सर्लाहीको हरिवन नगरपालिका ३ डाबरीबाट लागुऔषधसहित प्रहरीले एक जनालाई पक्राउ गरेको छ। हरिवन नगरपालिका३ डाबरीका ३६ वर्षीय मान बहादुर घिसिङ पक्राउ परेका जिल्ला प्रहरी कार्यालयले जनाएको छ। ना ४२ प ६९०३ नम्बरको मोटरसाइकलको पछाडि दुईवटा बोरामा ल्याउँदै गरेको लागुऔषधसहित घिसिङलाई पक्राउ गरिएको हो। इलाका प्रहरी कार्यालय हरिवनका प्रहरी निरीक्षक किशोर तामाङ नेतृत्वको टोलीलाई घिसिङलाई पक्राउ गरिएको हो। घिसिङको साथबाट वाइनरेक्स लेखिएको १०० एमएलका ३ सय १३ बोतल र वनरेक्स लेखिएको १०० एमएलका १ सय ४५ बोतल लागुऔषध बरामद गरिएको प्रहरीले जनाएको छ। प्रहरीले उनको साथबाट एक थान मोबाइल समेत बरामद गरेको छ। खुल्ला सिमानाको फाइदा उठाउँदै लागुऔषध कारोबारीहरू भारतबाट प्राय लागुऔषध ओसारपसार गर्ने गरेको छ।
अब श्रम सम्झौता गर्न कामदार आफैं ईपीएस कार्यालय जानुपर्ने,काठमाडौं : रोजगार अनुमति प्रणालीमार्फत कोरिया जानका लागि रोस्टरमा रहेका श्रमिकहरू रोजगारदाताले छनोट गरेपछि श्रम सम्झौता गर्न ईपीएस कोरिया कार्यालय जानुपर्ने भएको छ। अब इस्यु हुने व्यक्तिले श्रम सम्झौतामा हस्ताक्षर गर्न आफै जानुपर्ने भएको हो। यसअघि कार्यालयले कामदारको तर्फबाट हस्ताक्षर गर्ने गरेको थियो। वैदेशिक रोजगार विभागले छनोट भएका व्यक्ति नै आएर सम्झौता गरेर प्रमाणित गरेर पठाउने निर्णय गरेको ईपीएस कोरियन शाखाले जनाएको छ।
"डोटीमा ट्रक दुर्घटना हुँदा एकजनाको मृत्यु, अर्का एक घाइते, चालक फरार",डोटी : डोटीमा ट्रक दुर्घटना हुँदा एकजनाको मृत्यु भएको छ । सोमबार दिउँसो करिब १२ बजे बडीकेदार गाउँपालिका ३ देउथान स्थित जनजागरण सामुदायिक वन क्षेत्रमा बाप्र ०३००१ ख २५३ नम्बरको मिनीट्रक दुर्घटना हुँदा सोही गाउँपालिका ३ देवलका २७ वर्षीय सन्तोष गुरुङ्गको मृत्यु भएको जिल्ला प्रहरी कार्यालयले जानकारी दिएको छ । जनजागरण समुदाय वनको सडापडा (सडीगलेका) काठ संकलन गरी नजिकै सेलानेको खोलामा जम्मा गर्न लैजाँदै गर्दा मिनीट्रक अनियन्त्रित भइ सडक किनारमा पल्टेको थियो। काठले च्याप्पिएर गुरुङको मृत्यु भएको बताइएको छ । दुर्घटनामा परी सोही सामुदायिक वनका अध्यक्ष लोकबहादुर पल्ली मगर घाइते भएका छन् । उनको बाँया हात र बाँया खुट्टा भाँचिएको प्रहरीले जानकारी दिएको छ । उनको अवस्था सामान्य रहेको र स्थानीय स्वास्थ्य चौकी मुलिचौरमा प्राथमिक उपचार भइरहेको बताइएको छ । सोही गाउँपालिका २ बर्छैनका ट्रक चालक गोपाल बडेला भने घटनास्थलबाट फरार रहेको र उनको खोजी कार्य भइरहेको प्रहरीले जनाएको छ । घटनाबारे थप अनुसन्धान भइरहेको प्रहरीले जनाएको छ।
"कारागारको ब्लक नम्बर ४ मा रवि लामिछाने : नयाँ झुल, बाल्टिन र मेट्रेस उपलब्ध","भैरहवा : पूर्पक्षका लागि कारागार चलान भएका राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक निर्देशक रवि लामिछानेलाई कारागारमा नयाँ झुल,बाल्टिन,मेट्रेसलगायत सामग्री उपलब्ध गराइएको छ । बुटवलस्थित सुप्रिम सहकारी ठगी मुद्दामा उच्च अदालत तुलसीपुर बुटवल इजलासले लामिछानेलाई पुर्पक्षका लागि कारागार पठाउन आदेश दिएको थियो। सहकारी ठगी र संगठित अपराध मुद्दामा जिल्ला अदालत रुपन्देहीको आदेशमा धरौटीमा रिहा भएका लामिछानेलाई शुक्रबार उच्च अदालतले जिल्लाको आदेश उल्टाउँदै थुनामा पठाउने आदेश गरेको हो । जसअनुसार उनलाई काठमाडौंबाट पक्राउ गरी सोमबार जिल्ला अदालतमा उपस्थिती गराएर जिल्ला कारागार भैरहवा चलान गरिएको हो । कारागार प्रशासक सुरेश भण्डारीका अनुसार लामिछानेलाई कारागारको ब्लक नम्बर ४ मा राखिएको छ । एक थान झुल,एक थान बाल्टिन र एक थान मेट्रेस,टेबल पंखालगायत आवश्यक सामग्री ब्लक नम्बर ४ मा व्यवस्थापन गरिएको स्रोतले अन्नपूर्णलाई बताएको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरण सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो मागदाबी गरिएको थियो। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश गरेपछि प्रतिवादी लामिछानेलाई धरौटी नभइ थुनामा राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
स्रोत नखुलेको रकमसहित युवक पक्राउ,विराटनगर : विराटनगरबाट स्रोत नखुलेको रकमसहित सोमबार दिउँसो १ जना युवक पक्राउ परेका छन्। नेपाली ७ लाख १५ हजार रुपैयाँसहित विराटनगर महानगरपालिका१५ का २४ वर्षीय रोहितकुमार शर्मा पक्राउ परेका हुन्। उनलाई विराटनगर९ स्थित महेन्द्र चोकबाट दिउँसो २:३० बजेतिर पक्राउ गरिएको मोरङ प्रहरीका प्रवक्ता डीएसपी वेदप्रकाश जोशीले बताए। जिल्ला प्रहरी कार्यालय मोरङबाट खटिएको टोलीले शंका लागेर चेकजाँच गर्दा साहको शरीरबाट कम्मरमा बेल्ट (पेटी)ले बाँधेको अवस्थामा नेपाली रूपैयाँ बरामद भएको थियो। आफ्नै शरीरबाट बरामद भएको नेपाली रूपैयाँको स्रोत उनले खुलाउन सकेनन्। स्रोत नखुलेपछि साहलाई नियन्त्रणमा लिएर रकम बरामद गरिएको जोशीले बताए। साहलाई आवश्यक अनुसन्धान एवं कारबाहीका लागि राजस्व अनुसन्धान कार्यालय इटहरीमा बुझाउने प्रहरीको तयारी छ। प्रहरीले बरामद गरेको रकम अवैध हुन्डी कारोबारको भएको हुनसक्ने प्रहरीको अनुमान छ। राजस्वले थप अनुसन्धान गरिसकेपछि यो विषयमा प्रस्ट हुने प्रहरीको भनाइ छ।
मेयर साङपाङलाई प्रधानमन्त्रीले भने धरानबासीलाई खानेपानीको प्रबन्ध गर्ने प्रक्रिया अघि बढिसक्यो,"काठमाडौं : प्रधानमन्त्री केपी शर्मा ओलीले धरानबासीलाई खानेपानी उपलब्ध गराउने प्रक्रिया अघि बढेको बताएका छन्। प्रधानमन्त्री तथा मन्त्रिपरिषद्को कार्यालय सिंहदरबारमा आज सुनसरीको धरान उपमहानरपालिकाका प्रमुख हर्कराज राई (हर्क साङपाङ)सहितको प्रतिनिधिमण्डलसँगको भेटमा प्रधानमन्त्री ओलीले सो जानकारी गराएका हुन्। 'धरानबासीले खानेपानी पिउन पाउनुपर्छ। यो प्रक्रिया आजैबाट अघि बढ्यो। यसका लागि संघीय सरकारले बजेटको प्रबन्धलगायत अन्य विषयमा आवश्यक सहजीकरण गर्नेछ। यो सन्देश धरानबासीलाई सुनाइदिनुहोला,' प्रधानमन्त्री ओलीले भने। खानेपानी आयोजनाका लागि विस्तृत परियोजना प्रतिवेदन यसअघि संघीय सरकारले तयार गरिसकेको छ। त्यस्तै प्रधानमन्त्री ओलीले धरानको फोहोर व्यवस्थापनका लागि परम्परागत नभई आधुनिक प्रविधियुक्त ल्याण्डफिल्डसाइट बनाउनुपर्नेमा जोड दिएका थिए।"
हङकङ जाने नेपाली क्रिकेट टिमको बिदाइ,"काठमाडौं : हङकङ टी२० चारदेशीय अन्तर्राष्ट्रिय सिरिज खेल्ने खेलाडीको बिदाइ गरिएको छ। नेपाल क्रिकेट संघ (क्यान)ले हङकङ जाने नेपाली टोलीको बिदाइ गरेको हो। क्यानका उपाध्यक्ष रोशन सिंह, प्रवक्ता छुम्बी लामा लगायतको टिमले खेलाडीलाई बिदाइ गरेका हुन्। टिममा साहब आलम, नन्दन यादव र बसिर अहमदले राष्ट्रिय टिममा स्थान बनाएका छन्। त्यस्तै रिजन ढकाल पनि टिममा फर्किएका छन्। नेपालले नियुक्त गरेको प्रमुख प्रशिक्षक स्टुर्अट ल नेपाल आई नपुग्दा ज्ञानेन्द्रले यो टुरमा नेपाली सिनियर टिमको प्रशिक्षण सम्हाल्नेछन्। यस सिरिजमा ज्ञानेन्द्रले पहिलो पटक सिनियर टिमलाई प्रशिक्षण गर्नेछन्। यसअघि नेपाल ए टिमको प्रशिक्षण सम्हालेका ज्ञानेन्द्रको लागि प्रशिक्षकको रूपमा सिनियर टिमको डेब्यु हुनेछ। अप्रिल ९ देखि १३ सम्म हुने यस प्रतियोगिताको पहिलो खेलमा नेपालले कतारसँग खेल्नेछ। अप्रिल १० मा कुवेत र अप्रिल १३ मा हङकङसँग खेल्नेछ। लिग चरणको शीर्ष २ टोलीले फाइनल खेल्नेछन्। तेस्रो र चौथो टोलीले तेस्रो स्थानका लागि खेल्नेछन्। हङकङ टी२० सिरिजका लागि नेपालको टिम: रोहित पौडेल (कप्तान) आशिष शेख (विकेटकिपर), कुशल भुर्तेल, लोकेश बम, बसिर अहमद, दिपेन्द्र सिंह ऐरी, कुशल मल्ल, ललित राजवंशी, सोमपाल कामी, करण केसी, साहब आलम,नन्दन यादव, रिजन ढकाल र गुल्सन झा।"
मापदण्ड विपरीतका सवारीसाधन सञ्चालनमा रोक लगाउँछौं : मन्त्री दाहाल,"काठमाडौं : भौतिक पूर्वाधार तथा यातायात मन्त्री देवेन्द्र दाहालले गृह मन्त्रालयसँग समन्वय गरी मापदण्ड विपरीतका सवारी साधन सञ्चालनमा रोक लगाइने बताएका छन्। सोमबार मन्त्रालयमा यातायात व्यवसायी तथा मजदुरहरूसँगको छलफलका क्रममा मन्त्री दाहालले नियम विपरीत सञ्चालन भइरहेका सवारी साधन सञ्चालनमा रोक लगाउन सडक तथा यातायात विभागले मात्र सम्भव नहुने भएकाले गृह मन्त्रालयसँग समेत समन्वय गरिने बताए। उनले मापदण्ड विपरीतका सवारी साधनलाई कडाइ गर्ने विषयमा प्रहरीका तर्फबाट असहयोग भएको गुनासो गरे। त्यस्तै सडक निर्माणका क्रममा सवारी साधन अवरोध हुन नदिन वैकल्पिक रुट तथा डाइभर्सनको व्यवस्थापनलाई समेत प्राथमिकता दिइने उनले बताए। काठमाडौं र पूर्वी नेपाललाई जोड्ने बीपी राजमार्ग मर्मतलाई तीब्रता दिइएको भन्दै उनले वैकल्पिक सडकको रूपमा उपयोग हुने कान्ति लोकपथ मर्मतलाई समेत प्राथमिकताका साथ अघि बढाइएको उल्लेख गरे। उनले स्वचालित प्रणालीबाटै भाडादर कायम गर्नेमा सकारात्मक रहेको धारणा राखे। छलफलका क्रममा यातायात व्यवसायीहरूले बीपी राजमार्ग, दाउन्ने सडक खण्डलगायतका सडक समयमा नै निर्माण नभए यातायात सञ्चालनमा कठिन हुने भन्दै मन्त्रालयको ध्यानाकर्षण गराएका थिए।"
अन्नपूर्णकर्मी मगरलाई पितृशोक,काठमाडौं : अन्नपूर्ण पोस्ट बागमतीका ब्युरो प्रमुख तथा नेपाल पत्रकार महासंघ बागमती प्रदेशका अध्यक्ष कृष्ण सारु मगरलाई पितृशोक परेको छ। ब्युरो प्रमुख मगरका पिता ५४ वर्षीय सुर्ज बहादुर थापा मगरको अन्नपूर्ण न्यूरो अस्पताल काठमाडौंमा उपचारका क्रममा आज दिउँसो १२:२० मा मृत्यु भएको हो। हिजो साँझ ४ बजेतिर अटो चलाउने क्रममा माथिबाट आएको ढुंगाले लागेर सुर्ज बहादुर गम्भीर घाइते भएका थिए। घाइते भएका मगरलाई सीएमसी मेडिकल कलेज चितवनमा प्राथमिक उपचार गरेर अन्नपूर्ण न्यूरो अस्पताल काठमाडौंमा रिफर गरिएको थियो। आइतबार मकवानपुरको मकवानपुरगढी गाउँपालिका२ गढी दरबारस्थित कान्ति लोकपथ सडकखण्डमा हेटौंडाबाट गढी दरबार जाँदै गरेको ना २ ह १२९० नम्बरको अटोमा सडकमाथिबाट ढुंगा खसेको थियो। अटोमा चार जना सवार थिए।
"विराटनगरका २ वटा घरबाट ४५ किलो गाँजा बरामद, घरधनी पक्राउ",विराटनगर : विराटनगरका २ वटा घरमा भण्डारण गरेर राखिएको लागुऔषध गाँजा प्रहरीले सोमबार बिहानका राति बरामद गरेको छ। विराटनगर महानगरपालिका१४ जतुवाका अलगअलग घरबाट ४५ किलोग्राम गाँजा बरामद भएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। विराटनगर१४ जतुवाका १९ वर्षीय भूपेन यादव र ६० वर्षीय छटु यादवको घरबाट गाँजा फेला परेको उनको भनाइ छ। उनका अनुसार भूपेनको घरबाट ३० र छटुको घरबाट १५ किलोग्राम गाँजा बरामद गरिएको हो। व्यक्तिको घरमा लागुऔषध गाँजा लुकाइछिपाइ राखिएको विशेष सूचनाका आधारमा जिल्ला प्रहरी कार्यालय मोरङ र इलाका प्रहरी कार्यालय रानीको संयुक्त टोलीले छापा हानेको थियो। प्रहरीले रीतपूर्वक घर खानतलासी गर्दा सेतो प्लाष्टिकमा प्याक गरेर झोलामा राखिएको अवस्थामा गाँजा फेला परेको डीएसपी जोशीले बताए। घरमा गाँजा भेटिएसँगै प्रहरीले भूपेन र छटुलाई पनि पक्राउ गरेको छ। बरामद भएको गाँजासहित पक्राउ परेकाहरुलाई इलाका प्रहरी कार्यालय रानीमा राखिएको छ। रानीका इन्स्पेक्टर प्रकाश थापा नेतृत्वको टोलीले यस विषयमा थप अनुसन्धान गरिरहेको छ। पक्राउ परेकाहरु विरुद्ध लागुऔषध ऐनअन्तर्गतको मुद्दा चलाउन अदालतबाट म्याद थप गरेर प्रहरीले अनुसन्धानको बाँकी प्रक्रिया अघि बढाएको छ। जोशीका अनुसार भूपेन र छटुले गाँजा कहाँबाट ल्याएर घरमा भण्डारण गरेका हुन् भन्ने यकिन भइसकेको छैन। अनुसन्धानपछि थाहा हुने उनको भनाइ छ।
प्रधानमन्त्री ओलीले भोलि मधेस प्रदेशसभामा सम्बोधन गर्ने,"जनकपुरधाम : प्रधानमन्त्री केपी शर्मा ओलीले भोलि (मंगलबार) मधेस प्रदेशसभामा सम्बोधन गर्ने भएका छन्। प्रधानमन्त्री ओलीले मंगलबार बिहान १० बजे मधेस प्रदेशसभामा सम्बोधनका गर्न लागेको सभामुख रामचन्द्र मण्डलले जानकारी दिए। ओलीले गर्ने सम्बोधनको सम्पूर्ण तयारी पूरा गरेको प्रदेशसभा सचिवालयले जनाएको छ। मधेस प्रदेशसभाको बैठक सभाहललाई शृंगार गरिएको छ। प्रदेशसभाका सचिव बासुप्रसाद कोइरालाले प्रधानमन्त्रीको स्वागतका लागि ठाउँ ठाउँमा स्वागतद्वारको निर्माण तथा सम्बोधनको लागि आवश्यक सम्पूर्ण प्रबन्ध भइसकेको अन्नपूर्णलाई जानकारी दिए। प्रदेशसभा बैठक बिहान १० बजेका लागि बोलाइएको छ। प्रधानमन्त्री ओलीले प्रदेशसभाको बैठकलाई सम्बोधन गर्ने कार्यसूची छ, सभामुख मण्डलले भने। प्रधानमन्त्री ओली हेलिकोप्टरबाट जनकपुर विमानस्थलमा आउने र त्यहाँबाट सोझै प्रदेशसभामा पुगेर सम्बोधन गरेपछि सिरहामा आयोजना हुने आमसभामा सरिक हुने कार्यक्रम रहेको छ।"
राजावादी आन्दोलनमा भारतको कुनै समर्थन छैन : देउवा,काठमाडौं : नेपाली कांग्रेसका सभापति शेरबहादुर देउवाले राजावादी आन्दोलनमा भारतको कुनै समर्थन नरहेको बताएका छन्। गणेशमान सिंह फाउण्डेशनले सोमबार काठमाडौंमा आयोजना गरेको नेपाल भारत सम्बन्ध सुदृढ गर्न भारतका पूर्व प्रधानमन्त्री चन्द्रशेखरले पुर्याएको योगदान विषयक गोष्ठीमा देउवाले राजावादी आन्दोलनमा योगी आदित्यनाथको फोटो प्रदर्शन भएपनि भारतीय नेताहरूको राजावादी आन्दोलनमा कुनै समर्थन नरहेको बताए। नेपालको गणतन्त्रमा आफ्नो पूर्ण समर्थन रहेको र आफू नेपालको संविधान र व्यवस्थाविरुद्ध नरहेको भनी योगी आदित्यनाथले गरेको प्रतिवद्धताप्रति उनले धन्यवाद दिए। सभापति देउवाले नेपालभारतबीचको सम्बन्ध निकै प्रगाढ र राम्रो रहेको बताए। उनले प्रधानमन्त्री केपी शर्मा ओलीलाई भारतले छिट्टै बोलाएको खण्डका दुई देशबीचको सम्बन्ध अझ सुधार हुने बताए। दुई देशबीच कुनै समस्या आए वार्तामार्फत समाधान गर्न सकिने उनको भनाइ छ। उनले गणतान्त्रिक व्यवस्थालाई सुदृढ पार्नका लागि आफूहरू लागिपरेको उल्लेख गरे।
सुनको भाउ आज पनि घट्यो,काठमाडौं :स्थानीय बजारमा सुनको मूल्य आज पनि घटेको छ। अघिल्लो दिन आइतबार तोलामा १ हजार ९ सयले घटेको सुन आज ७ सय रुपैयाँले घटेको हो। नेपाल सुन चाँदी व्यवसायी महासंघका अनुसार आज ७ सय रुपैयाँले घटेर तोलाको १ लाख ७३ हजार ८ सयमा कारोबार भइरहेको छ। आज चाँदी भने बढेको छ। आज चाँदी प्रतितोला १८ सय ३० रुपैयाँमा कारोबार भइरहेको महासंघले जनाएको छ। आइतबार एक तोला चाँदीको मूल्य १८ सय कायम भएको थियो।
हिउँपहिरोमा दुईजना बेपत्ता,म्याग्दी : म्याग्दीको अन्नपूर्ण हिमालमा हिउँपहिरोमा परेर दुईजना बेपत्ता भएका छन्। अन्नपूर्ण हिमालको क्याम्प २ र ३ को बीचमा हिउँपहिरो आउँदा सोलुखुम्बुका रिमा शेर्पा र निमा टासी शेर्पा आज बिहानदेखि हराइरहेको सेभेट समिट ट्रेकिङ एजेन्सीका सञ्चालक निङ्मा शेर्पाले बताए। आधार शिविरमा रहेका अन्य शेर्पाहरू उनीहरूको खोजीमा जुटेको र काठमाडौंबाट उद्धारको टोलीलाई हेलिकोप्टरमार्फत पठाइएको उनले बताए। पर्यटन विभागका अनुसार वसन्तयामका लागि चार समूहका ३० जना पुरुष र १२ जना महिलाले अन्नपूर्ण आरोहणका लागि अनुमति लिएका छन्।
बल्खुको आमसभामा घुसपैठ भए ठाउँको ठाउँ कारबाही गर्छौं : लिङ्देन,काठमाडौं : राष्ट्रिय प्रजातन्त्र पार्टीले मंगलबार बल्खुमा हुने आमसभामा घुसपैठ भए प्रतिकार गर्ने चेतावनी दिएको छ। सोमबार काठमाडौंमा बसेको राप्रपा केन्द्रीय कार्यसम्पादन समितिको बैठकले बल्खुमा हुने आमसभालाई शान्तिपूर्ण बनाउन हजारौं स्वयंसेवक खटाउने र आमसभामा घुसपैठ भए प्रतिकार गर्ने चेतावनी दिएको हो। बैठकपछि राप्रपा अध्यक्ष राजेन्द्र लिङ्देनले मंगलबार हुने आमसभामा हिंसा भड्काउने प्रयास हुनसक्ने भन्दै त्यसलाई रोक्न हजारौं स्वयंसेवक खटाइने बताए। उनले मंगलबार ९ बजेबाटै कार्यक्रम स्थल स्वयंसेवकको नियन्त्रणमा हुने भन्दै राज्यपक्ष वा कसैबाट घुसपैठ र हिंसा भड्काउने प्रयास भए ठाउँको ठाउँ कारबाहीको व्यवस्था मिलाइएको बताए। अध्यक्ष लिङ्देनले चैत १५ गते भएको प्रदर्शनमा पनि आयोजकभन्दा पनि राज्यपक्षले हिंसा भड्काउन उद्धत देखिएको आरोप लगाए। राप्रपा हिंसामा विश्वास नगर्ने भएकाले आफ्नो पार्टीले गर्ने प्रदर्शन शान्तिपूर्ण हुने उनको भनाइ छ। उनले राप्रपाले आयोजना गर्न लागेको आमसभामा सहभागी हुन अपीलसमेत गरे। आफ्ना कुनै नेतालाई पक्राउ गर्दैमा आफूहरूको आन्दोलन कमजोर नहुने भन्दै लिङ्देनले आफूलाई पक्राउ गरे आन्दोलन अझ निर्णायक हुने चेतावनी दिए।
शिक्षकका माग सम्बन्धमा प्रधानमन्त्रीले सम्बन्धित मन्त्रीसँग लिए ब्रिफिङ,"काठमाडौं : प्रधानमन्त्री केपी शर्मा ओलीले शिक्षक समुदायका माग र आन्दोलनका सम्बन्धमा मन्त्री र सचिवहरूसँग छलफल गरेका छन्। प्रधानमन्त्री तथा मन्त्रिपरिषद्को कार्यालयमा उपप्रधानमन्त्री एवं अर्थमन्त्री विष्णुप्रसाद पौडेल, गृहमन्त्री रमेश लेखक, शिक्षा, विज्ञान तथा प्रविधिमन्त्री विद्या भट्टराई, मुख्यसचिव एकनारायण अर्याल र सम्बन्धित मन्त्रालयका सचिवसँगको छलफलमा थप गृहकार्य गरी वार्ताबाट समस्याको समाधान गर्नुपर्नेमा जोड दिइएको छ। छलफलमा शिक्षा मन्त्रालयका तर्फबाट नेपाल शिक्षक महासंघको आह्वानमा काठमाडौंमा जारी आन्दोलनमा उठाइएका मागबारे अवगत गराइएको थियो। बैठकमा विद्यमान आर्थिक अवस्था, विद्यालय शिक्षाको कानुन निर्माणको प्रक्रिया र सरकारले तत्काल पूरा गर्नसक्ने माग र गुणस्तरीय शिक्षाको सुनिश्चितता आदि विषयमा छलफल भएको थियो।"
विदुषी योगमाया हिमालयन आयुर्वेद विश्वविद्यालयमा उपकुलपति नियुक्ति हुने,"खाँदबारी : विदुषी योगमाया हिमालयन आयुर्वेद विश्वविद्यालयको पहिलो पटक परिषद् बैठक(सिनेट) मंगलबार बस्ने भएको छ। विश्वविद्यालयको केन्द्रीय कार्यालयमा सङ्खुवासभाको खाँदबारीमा बस्ने परिषदको बैठक पहिलो बैठकले उपकुलपति र रजिष्ट्रार नियुक्त गर्ने विश्वविद्यालयका अध्यक्ष डाक्टर अर्जुन कार्कीले कार्कीले बताए। बैठक पूर्व सोमबार दीर्घकालीन गुरु योजना तर्जुमा राष्ट्रिय परामर्श गोष्ठी राखिएको छ। विश्वविद्यालयको दीर्घकालीन गुरु योजना तर्जुमा राष्ट्रिय परामर्श कार्यक्रममा विश्वविद्यालयको पूर्वाधार गुरुयोजना, डीपीआर तयार लगायतका विषयमा छलफल भएको विश्वविद्यालयका अध्यक्ष कार्कीले बताए। बैठकको पूर्व तयारीका रूपमा सरोकारवाला परिषद सदस्यहरू र विषय विज्ञहरू सँग दीर्घकालीन गुरुयोजना तर्जुमा राष्ट्रिय परामर्श गोष्ठी राखिएको अध्यक्ष कार्कीले बताए। विश्वविद्यालय स्थापनाका बारे भएका प्रगति विवरण, चुनौती तथा कानुनी जटिलताका बारेमा छलफल भएको छ। दीर्घकालीन गुरु योजना तर्जुमा राष्ट्रिय परामर्श गोष्ठीमा कोशी प्रदेशका पूर्व मुख्यमन्त्री केदार कार्की, पूर्व सांसद राजेन्द्र गौतम, प्रदेश सभासदस्यहरू राजेन्द्र काकी, विदुर लिंथेप, विश्वविद्यालयका परिषद् सदस्यहरू, आयुर्वेदका विषयविज्ञ, प्रोफेसर लगायतको उपस्थिति रहेको थियो। सहभागिहरूले विश्वविद्यालयलाई नमुना विश्वविद्यालयका रुपमा विकास गर्नुपर्नेमा जोड दिएका छन्। विश्वविद्यालयको उपकुलपति, रजिष्ट्रार, कर्मचारी नियुक्तिमा राजनीतिक हस्तक्षेप हुन नहुने विज्ञहरूले बताएका छन्। यस आयुर्वेद विश्वविद्यालय आयुर्वेद पढ्नेका लागि शैक्षिक हब बन्ने र जडिबुटीहरूको भण्डार रहेको अरुण उपत्यकामा आयुर्वेद विश्वविद्यालय सञ्चालनमा आउँदा यहाँका जडिबुटीहरूले समेत मूल्य पाउने अरुण उपत्यकावासी आशावादी छन्। विश्वविद्यालय सञ्चालनका लागि सङ्खुवासभा जिल्लाको खाँदबारी नगरपालिका९ र भोजपुर जिल्लाको षडानन्द नगरपालिका६ मा जग्गा अधिग्रहण गरिएको छ। आवश्यकमध्ये भोजपुरमा दुई सय ३३ र सङ्खुवासभामा तीन सय ७२ रोपनी जग्गा अधिग्रहणका लागि रकम निर्धारण गरी अधिकांश जग्गा प्राप्ति भएको छ।"
राजावादीलाई प्रधानमन्त्रीको प्रश्न संविधानअन्तर्गत शपथ खाने अनि संविधान मान्दिनँ भन्ने?,"काठमाडौं : प्रधानमन्त्री केपी शर्मा ओलीले संविधानअन्तर्गत शपथ खाएर संसद्मा आएर संविधान मान्दिनँ भन्न नमिल्ने बताएका छन्। हिमालयन डायलडको उद्घाटन सत्रलाई सम्बोधन गर्दै प्रधानमन्त्री ओलीले सामन्ती शासन व्यवस्थाका कारण नेपाल विकासमा पछाडि परेको र राजनीतिक परिवर्तनपछि जनताले गरेका व्यापक अपेक्षाका बीच आफूहरूले विकास र सुशासनका यात्रालाई अगाडि बढाउने भरमग्दुर प्रयास गरिरहेको बताए। 'पराजित सामन्तवाद मलाई त आउन मन लागिराख्या छ भन्न छाडेको छैन। मलाई साथ देऊ भनिराखेका छन्,' राजतन्त्रवादीतर्फ लक्षित गर्दै उनले भने, 'संविधानकै व्यवस्थाअन्तर्गत शपथ खाएर संसद्मा आएर संविधान मान्दिनँ भनिनु इमानदारिताको खडेरी हो।' यसबाट संक्रमणकाल अझै लम्बिने देखिएको उनको भनाइ छ। 'जता हावा ढल्केको छ, त्यतै बग्ने प्रवृत्ति पनि हुन्छ। जायज माग लिएर आउँदा हामी सुन्छौं। सडकमा कसैले दुःख पाइरहनु पर्दैन। शिक्षकहरूले सडकमा बसिरहनु पर्दैन। हामी संवादबाट उहाँहरूका मागलाई यथोचित सम्बोधन गर्नेछौं,' उनले भने। प्रधानमन्त्री ओलीले नेपाल आफ्नो स्वाधीनता, स्वाभिमान र राष्ट्रिय हितको रक्षा गर्दै अन्तर्राष्ट्रिय सम्बन्धमा त्यसका केही दायित्वहरू निर्वाह गर्न लागेको बताए। उनले बंगालको खाडीको तातो हावालाई छेक्ने काम नेपालकै हिमालले गर्ने तथा समुद्रलाई धेरै तातो हुन नदिन र मरुभूमीकरणबाट यस भूभाग र बाँकी विश्वलाई जोगाउने काम हिमालले गरिरहेको उल्लेख गरे। 'हाम्रो मुलुक भौगोलिक, प्राकृतिक र संस्कृतिक रूपमा विविधतायुक्त छ। विविधताका बीचमा एकता आवश्यक छ। बिना एकता हामीले चाहेका उपलब्धि हासिल हुन सक्दैनन्,' प्रधानमन्त्री ओलीले भने, 'विविधता अभिशाप होइन, सम्पत्ति हुनुपर्छ। राष्ट्रिय र अन्तर्राष्ट्रिय समस्या आउँदा नेपाल एकजुट भएर समाधान गर्न लाग्नुपर्छ।' उनले आदर्श कमजोर र स्वार्थ हाबी हुँदै गएको विश्वमा राष्ट्रिय हितलाई ध्यान दिँदै विश्वकै सुरक्षा र मानवीय हितमा हामीले आफ्नो तर्फबाट योगदान दिन सक्नुपर्नेमा जोड दिए। भूराजनीतिका नाममा आफ्नो कमजोरी ढाक्ने काम गर्न नहुने उल्लेख गर्दै उनले भूराजनीतिक सचेतनाका साथ राष्ट्रिय हितलाई अगाडि बढाउन आवश्यक रहेको बताए। 'अन्तर्राष्ट्रिय जवाफदेहीतासहितको न्यायोचित राष्ट्रिय हित र विचारलाई छोड्नु भन्ने होइन। कुनै छिमेकीसँग बढी मित्रता भन्ने खालको कोल्टिने राजनीति गर्नु हुँदैन। हामी कसैको सामरिक गठबन्धनमा लाग्दैनौं। हामी शान्तिका पक्षमा छौं,' उनले भने।"
बिरामी बोकेको हेलिकोप्टर दुर्घटना हुँदा जापानमा ३ जनाको मृत्यु,"काठमाडौं : जापानमा हेलिकोप्टर दुर्घटना हुँदा ३ जनाको मृत्यु भएको छ। अन्य ३ जनाको जीवितै उद्धार गरिएको एपीले जनाएको छ। मेडिकल प्रायोजनका निम्ति प्रयोग हुने उक्त हेलिकोप्टर जापानको दक्षिणी क्षेत्रमा पर्ने समुन्द्रमा खसेको थियो। जापानी अधिकारीहरूका अनुसार पाइलट हिरोसी हामाडा, प्राविधिक कजुटो योशिताके र २८ वर्षीय नर्स साकुरा कुनिताकेको उद्धार गरिएको हो। मृत्यु हुनेमा ३४ वर्षीय डा केई अराकावा, ८६ वर्षीय बिरामी मित्सुकी मोटैसी र बिरामी हेरचाह गर्ने ६८ वर्षीय काजुयुसी मोटैसैनी रहेका छन्। बिरामी बोकेको उक्त हेलिकोप्टर दुर्घटना भएको थियो। हेलिकोप्टर दुर्घटनापछि तटीय रक्षकहरूले तीनवटा पानी जहाजबाट उद्धार कार्य गरेका थिए। हेलिकोप्टर दुर्घटना सम्बन्धमा अनुसन्धान भइरहेको जापानी अधिकारीहरूले बताएका छन्।"
धरानका नागरिकको खानेपानीको समस्या समाधान हुन्छ : मन्त्री यादव,"काठमाडौं : खानेपानीमन्त्री प्रदीप यादवले धरानका नागरिकको वर्षैंदेखिको खानेपानीको समस्या समाधानका लागि पहल भइरहेको बताएका छन्। सिंहदरबारस्थित खानेपानी मन्त्रालयमा धरान उपमहानगरपालिकाका नगरप्रमुख हर्कराज राई (साङपाङ) नेतृत्वको एक प्रतिनिधिमण्डलले खानेपानीको दीर्घकालीन समस्या समाधानका लागि बजेट विनियोजन गर्न आग्रहसहितको मागपत्र पेस गरेपछि मन्त्री यादवले सो कुरा बताएका हुन्। 'धरानका नागरिकको खानेपानीको समस्याका विषयमा मसहित सिंगो मन्त्रालय जानकार छ। त्यहाँको खानेपानीको दीर्घकालीनरूपमा समाधान गर्नेतर्फ हामी लागिरहेका छौं। समस्या समाधान गर्छौं,' उनले भने। मन्त्री यादवले धरानको खानेपानीको समस्याका विषयमा आफू पहिलेदखि नै जानकार रहेकाले त्यहाँको खानेपानीको समस्या दीर्घकालीनरूपमा समाधानका लागि दातृ निकायसँगको सहयोगमा समाधान गरिने आश्वासन दिएका थिए। नगरप्रमुख साङपाङ नेतृत्वको एक प्रतिनिधिमण्डलले धरानको खानेपानी समस्याबारे विशेष ध्यानाकर्षण गराउँदै आगामी आर्थिक वर्ष २०८२०८३ मा धरानमा खानेपानीका लागि बजेट विनियोजन गरिदिनका लागि मागपत्र बुझाएका थिए। गर्मी मौसम सुरु भएकाले अहिले धरानमा खानेपानीको निकै काकाकुल अवस्था सिर्जना भएको तथा पानी नभएका कारण नागरिकलाई साह्रै दु:ख भएको नगरप्रमुख राईले बताए। उनले भने, 'पानीको समस्या पहिलेदेखि नै थियो। अहिले गर्मी मौसम सुरु भएकाले झन समस्या भयो। स्थायीरूपमा पानीको समस्या समाधनका लागि बजेट माग गरेका छौं।'"
यस्तो छ १५ दिनको जलप्रवाहको पूर्वानुमान,"काठमाडौं : देशका विभिन्न जलधारमा औसतभन्दा कम जलप्रवाह हुने भएको छ। जल तथा मौसम विज्ञान विभागले १५ दिने जलप्रवाह पूर्वानुमान बुलेटिन जारी गरेर उक्त जानकारी दिएको हो। आजदेखि वैशाख ८ गतेसम्म कोशी, नारायणी र कर्णाली जलधारमा औसतभन्दा कम जलप्रवाह हुने विभागले जनाएको हो।"
कांग्रेसले भन्यो  आन्दोलनरत शिक्षकहरूका माग प्रधानमन्त्रीले सम्बोधन गर्नुपर्छ,काठमाडौं : सत्तारुढ दल नेपाली कांग्रेसले आन्दोलनरत शिक्षकहरूसँग सरकारले वार्ता गर्नुपर्ने बताएको छ। यसअघि शिक्षक महासंघ सरकारले गरेको सहमति र सम्झौताका आधारमा प्रधानमन्त्रीले सम्बोधन गर्नुपर्ने कांग्रेस शिक्षा विभागले जनाएको छ। कांग्रेस शिक्षा विभाग प्रमुख नैनसिंह महरले सोमबार विज्ञप्ति जारी गर्दै शिक्षकहरूको आन्दोलन र शैक्षिक हड्तालका कारण विद्यालयको पठनपाठन प्रभावित बन्न पुगेकाले सरकार प्रमुखले तत्काल वार्ता गर्नुपर्ने उल्लेख छ। शैक्षिक सुधारका सम्बन्धमा सरकारसँग भएका सम्झौता र सहमति कार्यान्वयनका लागि विद्यालय शिक्षा ऐन कार्यान्वयनको माग राख्दै देशभरका शिक्षकहरू आन्दोलित भएका छन्। शैक्षिक हडतालमा उत्रिएका शिक्षकहरूले आज काठमाडौंको बबरमहलमाइतिघर क्षेत्रमा मुखमा कालो मास्क लगाएर मौन प्रदर्शन गरेका छन् । महासंघले यसअघि आफूहरूसँग भएका सहमतिका आधारमा छिटो भन्दा छिटो विद्यालय शिक्षा ऐन जारी गर्नुपर्ने उनीहरूको माग छ। आन्दोलनका लागि देशभरका शिक्षकहरू काठमाडौमा केन्द्रीत भएका छन् । आफूहरूको मागका विषयमा प्रधानमन्त्रीले सम्बोधन नगरेसम्म आन्दोलन नरोकिने महासंघको भनाइ छ । महासंघले घोषणा गरेको शैक्षिक हडताललाई विभिन्न शिक्षक संघले समेत समर्थन गरेको छ । शैक्षिक हडतालका कारण शैक्षिक गतिविधि प्रभावित भएको छ ।
सहकारी ठगी प्रकरण : रवि लामिछाने भैरहवा कारागारको ब्लक नम्बर ४ मा,"भैरहवा : राष्ट्रिय स्वतन्त्र पार्टीका सभापति एवं गोरखा मिडिया नेटवर्कका तत्कालीन प्रबन्धक निर्देशक रवि लामिछाने कारागार चलान भएका छन्। सोमबार बिहान उच्च अदालत तुलसीपुर बुटवल इजलासको आदेशपछि लामिछाने भैरहवा कारागार चलान भएका हुन्। कारागार पुगेका लामिछानेले अदालतको आदेशप्रति सम्मान रहेको संक्षिप्त प्रतिक्रिया दिएका छन् । आवश्यक प्रक्रियापछि कारागारको थुनुवा कक्षतर्फ लैजादै गर्दा सञ्चारकर्मीको अदालतको आदेशप्रति भन्नु केही छ भन्ने प्रश्नमा उनले भने,केही छैन,सम्मान छ । उनलाई कारागारको ब्लक नम्बर ४ मा राखिएको छ। जिल्ला कारागार कार्यालय भैरहवाका कारागार प्रशासक सुरेश भण्डारीले लामिछानेलाई ब्लक नम्बर ४ मा राखिएको बताए । कारागारको चारवटा ब्लकमध्ये उनलाई चार नम्बर ब्लकमा राखेका छौं,उनले भने, अहिले उहाँ बसेको ब्लक सिंगल छ,पछि कैदीबन्दीको संख्या बढ्दै जाँदा त्यहाँ थप्नुपर्ने हुनसक्छ ।' सहकारी ठगी र संगठित अपराध मुद्दामा गत माघ १३ गते जिल्ला अदालत रुपन्देहीले एक करोड रुपैयाँ धरौटीमा छाड्ने आदेश गरेपछि जिल्ला सरकारी वकिल कार्यालय र लामिछाने दुवै पुनरावेदनका लागि उच्च अदालत बुटवलमा निवेदन दिएका थिए । उक्त निवेदनमाथि गत शुक्रबार उच्च अदालतले सुनुवाइ गर्दै लामिछानेलाई थुनामा पठाउने आदेश गरेको थियो ।"
साफ यू१९ तयारीमा प्रारम्भिक प्रशिक्षणमा ३३ जना खेलाडी,"काठमाडौं : साफ यू१९ टिमको तयारीका लागि अखिल नेपाल फुटबल संघ(एन्फा)ले ३३ सदस्यीय टोली घोषणा गरेको छ। प्रमुख प्रशिक्षक उर्जन श्रेष्ठले सोमबार ५८ खेलाडीबाट छनोट गर्दै ३३ खेलाडीलाई बन्द प्रशिक्षणका लागि छनोट गरेका हुन्। बन्द प्रशिक्षण सुरु हुनुअघि ४२ खेलाडी प्रशिक्षणमा रहेका थिए। भारतमा मे ९ देखि १८ सम्म हुने साफ यू१९ च्याम्पियनसिपका लागि नेपाली टिमले तयारी गरिरहेको हो। नेपाली टिममा परेका खेलाडीहरू: गोलकिपरः भक्त बहादुर परियार,पेम्बा नोर्बु भोटे, विशेष बानियाँ,उपेन्द्र लावन र रोजन प्रधान डिफेन्डरः रोशन तामाङ, करण तामाङ, सुजल मान घले, समिर थापा, रोहन मोक्तान, प्रशान्त मोक्तान, सिद्धान्त खड्का, कुशन नेम्वाङ, एकराज बुढाथोकी, मदन पौडेल, राम थापा र निशान्त वान्तवा मिडफिल्डरः कृष्ण बहादुर आले, कृष मगर, सरोज दर्लामी, लक्षु थापा, पवन पाख्रिन, सबिन लुङ्गेली मगर, धरवेन्द्र कुँवर, विनायक थारु, विज्ञान खड्का, रञ्जित लामा र विक्रम गौतम फर्वाडः सुजन डंगोल, सुवास बम, सन्तोष गोङ्बा, प्रसुन तामाङ र विजय उर्वा"
लागुऔषधसहित दमकबाट माझी पक्राउ,"धरान: सुनसरीको रामधुनी नगरपालिका४ का विवेक माझी ठोलो परिणामको लागुऔषधसहित दमकबाट पक्राउ परेका छ्न्। गोप्य सूचनाको आधारमा आइतबार राति इलाका प्रहरी कार्यालय दमकबाट खटिएको प्रहरी टोलीले उनलाई लागुऔषधसहित पक्राउ गरिएको डीएसपी रामप्रसाद तिमल्सिनाले बताए। दमक नगरपालिका४ मा कोठा भाडा लिई बस्दै आएका २४ वर्षीय माझीको कोठाबाट २ वटा काटुनमा प्याक गरी राखेको अवस्थामा प्रतिबन्धित लागुऔषध ठोलो परिणाममा बरामद गरेको डीएसपी तिमल्सिनाले बताए।उनले माझीको साथबाट लागुऔषध ट्रामाडोल ९ हजार १८० क्याप्सुल, स्पासपेन १६ हजार ५७० क्याप्सुल बरामद गरिएको बताए। त्यस्तै माझीको साथबाट लागुऔषध बिक्री गरेको २ लाख ८९ हजार ७ सय ५० रुपैयाँ, सोनी कम्पनीको ल्याप्टप एक थान, आइफोन एकथान, नोकिया कम्पनीको मोबाइल २ थान, क्यामेरा एकथान र प्र१०१०१६ प ४५७३ नम्बरको स्कुटर बरामद गरिएको डीएसपी तिमल्सिनाले बताए। अभियुक्त माझीले डेढ महिना अगाडिबाट उक्त स्थानमा डेरा कोठा लिई युट्युबर भएको बताउँदै क्यामेरा बोकेर हिड्डुल गर्ने र लागु औषधको कारोबार गर्ने गरेको खुल्न आएको पनि प्रहरीले बताएको छ। माझीलाई ईलाका प्रहरी कार्यालय दमकको हिरासतमा रोकेर थप अनुसन्धान भइरहेको डीएसपी तिमल्सिनाले बताए।"
योगमाया विश्वविद्यालय सरकारको प्राथमिकतामा छ : ऊर्जामन्त्री खड्का,"काठमाडौं : ऊर्जा, जलस्रोत तथा सिँचाइमन्त्री दीपक खड्काले आयुर्वेद क्षेत्रको विकासका लागि सरकारले विदुषी योगमाया हिमालय आयुर्वेद विश्वविद्यालयलाई सरकारले उच्च प्राथमिकतामा राखेको बताएका छन्। विदुषी योगमाया हिमालय आयुर्वेद विश्वविद्यालयको दीर्घकालीन गुरुयोजना तर्जुमाका लागि आयोजित राष्ट्रिय परामर्श गोष्ठीमा उनले आयुर्वेद क्षेत्रको विकासका लागि योगमाया हिमालय आयुर्वेद विश्वविद्यालयलाई सरकारले उच्च प्राथमिकतामा राखेको बताएका हुन्। हिमालय र आयुर्वेद क्षेत्रको आफ्नै सम्बन्ध छ, सङ्खुवासभा लगायतका जिल्लाहरू जडीबुटीको केन्द्र भएकाले यसलाई सही प्रयोग गर्न यस्ता विश्वविद्यालयले सहयोग पुग्नेछ, उनले भने। मन्त्री खड्काले विदुषी योगमायाले आफ्नो समयमा गरेको क्रान्तिकारी कामलाई आयुर्वेद विश्वविद्यालयमार्फत सरकारले सम्झन लागेको उल्लेख गरे। उनले विश्वविद्यालयका लागि चाँडो नै कर्मचारी व्यवस्थापन हुने समेत बताए। ऊर्जामन्त्री खड्काले सरकारले ऊर्जा क्षेत्रको विकासलाई प्राथमिकतामा राखेको बताए। उनले ऊर्जा क्षेत्रमार्फत गरिब तथा विपन्न नागरिकलाई सम्पन्न बनाउन सकिने बताउँदै सरकारले त्यस्ता नागरिकका लागि जलविद्युत् क्षेत्रमार्फत दुई लाखदेखि पाँच लाख रुपैयाँसम्मको शेयरको व्यवस्था गर्न लागेको उल्लेख गरे।"
मध्यवर्ती क्षेत्रमा बसोबास गर्ने मानिसहरूको मानव अधिकारको अवस्थाकाबारेमा स्थलगत अनुगमन गरिने,"काठमाडौं : प्रतिनिधिसभाअन्तर्गतको कानुन,न्याय तथा मानवअधिकार समितिले मध्यवर्ती क्षेत्रमा बसोबास गर्ने मानिसहरूको मानव अधिकारको अवस्थाका सम्बन्धमा स्थलगत अनुगमन गर्ने निर्णय गरेको छ । सिंहदरबारमा सोमबार बसेको समिति बैठकले विभिन्न चार टोली बनाएर विभिन्न स्थानका मध्यवर्ती क्षेत्रमा बसोबास गर्ने मानिसहरूको मानव अधिकारको अवस्थाका सम्बन्धमा आगामी बैशाख महिनामा स्थलगत अनुगमन गर्ने निर्णय गरेको समिति सभापति बिमला सुवेदीले जानकारी दिए । जसअनुसार ढोरपाटन शिकार आरक्षण अन्तर्गतको मध्यवर्ती क्षेत्रको चारकिल्ला र बर्दिया राष्ट्रिय निकुञ्ज तथा शुक्लाफाटा राष्ट्रिय निकुञ्ज अन्तर्गतका मध्यवर्ती क्षेत्रको चारकिल्लाभित्र बसोबास गर्ने मानिसको मानवअधिकारको अवस्थाका बारेमा स्थलगत अनुगमन गरिने सभापति सुवेदीले बताए । त्यस्तै चितवन राष्ट्रिय निकुञ्ज र पर्सा राष्ट्रिय निकुञ्ज तथा कोशी टप्पु वन्यजन्तु आरक्षणअन्तर्गतको चारकिल्लाभित्र बसोबास गर्ने मानिसको मानवअधिकारको अवस्थाको बारेमा स्थलगत अनुगमन गरिने उनले जानकारी दिइन्। स्थलगत अनुगमनपछि समितिमा प्रतिवेदन पेश गर्न विभिन्न चार टोलीलाई निर्देश गरिएको छ । मध्यवर्ती क्षेत्रमा मानिस, वन्यजन्तु र वनका कर्मचारीबीच संघर्ष देखिएकाले सो क्षेत्रमा बसोबास गर्नेहरूको मानव अधिकारको विषयमा अध्ययन गर्न लागिएको समिति सभापति सुवेदीले बताइन्।"
"मुक्तिनाथ धाममा ६ महिने महायज्ञ, रथयात्रा टोली मुस्ताङ आइपुग्यो","जोमसोम : हिन्दू तथा बौद्धमार्गीहरूको साझा धार्मिक तीर्थस्थल मुक्तिनाथ धाममा ६ महिनासम्म निरन्तर मुक्तिनाथ महायज्ञ हुने भएको छ। मुक्तिनाथ मन्दिरका पीठादिश्वर जगतगुरु स्वामी कमलनयनाचार्यको अगुवाइमा चैत २४ गते रामनवमी तिथिदेखि बडादसंैसम्म मुक्तिनाथ महायज्ञ सञ्चालन गर्ने तयारी अघि बढेको हो। मुक्तिनाथ धामको प्रचारप्रसार तथा यस क्षेत्रमा पाइने विष्णु भगवान््को अवतार शिला शालिग्रामको संरक्षणका साथै विश्वशान्तिको कामना गर्दै राष्ट्रको समुन्नतिका लागि मुक्तिनाथ महायज्ञ चलाउने तयारी भएको हो। यसै उद्देश्यका साथ स्वामी कमलनयनाचार्यको नेतृत्वमा श्रीगजेन्द्रमोक्ष दिव्यधाम त्रिवेणी नवलपरासीबाट प्रस्थान गरेको श्रीगजेन्द्रमोक्षनारायणमुक्तिनाथ रथयात्रा टोली चौथोदिन मुस्ताङको जोमसोम स्थित गणेश मन्दिरमा आइपुगेको छ। रथयात्रा टोलीमा स्वामी कमलनयनाचार्यसहित दर्जनौं स्वामी पुजारी तथा २ सय बढी भक्तजनको सहभागिता रहेको छ। श्रीगजेन्द्रमोक्षनारायणमुक्तिनाथ रथयात्रा टोली जोमसोमबाट कागबेनीधाम हुँदै मुक्तिनाथ पुगेर समापन हुने बताइएको छ। यसअघि नवलपुरबाट जोमसोम आइपुगेको रथयात्रा टोलीले मुस्ताङका प्रमुख जिल्ला अधिकारी विष्णुप्रसाद भुसाल, घरपझोङ गाउँपालिका अध्यक्ष मोहनसिंह लालचनसहित मुस्ताङको पर्यटन व्यवसायी तथा स्थानीय नागरिक, सुरक्षाकर्मी, कर्मचारीलगायतले भव्य स्वागत सत्कार गरेका थिए। मुस्ताङको जोमसोममा राष्ट्रिय लोक भजन चुड््का (संस्कृति) प्रतिष्ठान शाखा मुस्ताङले रथयात्रा टोलीलाई भवन चुड््काद्वारा स्वागत गरेको थियो। प्रतिष्ठानद्वारा आयोजित स्वागत कार्यक्रममा मुक्तिनाथ मन्दिरका पीठादिश्वर जगतगुरु स्वामी कमलनयनाचार्यले गण्डकीको सभ्यतालाई जोगाउन रथयात्रा तथा महायज्ञ चलाउने तयारी गरिएको बताए। उनले यस प्रकारको रथयात्रा बर्सेनि रहने र यसले हजारौं पर्यटन मुक्तिनाथ आउने दाबी गरे। मुक्तिनाथ क्षेत्र तपस्वीहरूले तपस्या गरेको स्थान भएको र यस क्षेत्रमा पाईने शालिग्राम शिलाको संरक्षण गर्नुपर्ने दायित्व सबैको भएको स्वामी कमलनयनाचार्यले बताए। हामी जिन्दाबाद र मुर्दावादको नारामा अल्झिन छोडेर सबैले आफ्नाआफ्ना सकारात्मक कर्महरू गरेर अघि बढ््नुपर्ने बेला आएको छ, स्वामी कमलनयनाचार्यले भने, यो रथयात्रा र महायज्ञले विश्वशान्तिको कामना र समुन्नत नेपालको परिकल्पना गर्ने छ। मुक्तिनाथका साथै सिङ््गो नेपालका लागि धार्मिक सद््भाव र पर्यटन विकासका लागि महायज्ञ ६ महिनासम्म मुक्तिक्षेत्रमा निरन्तर चल्ने स्वामी कमलनयनाचार्यले जानकारी दिए। श्रीगजेन्द्रमोक्षनारायणमुक्तिनाथ रथयात्रापछि चैत २४ गतेदेखि बडा दसैंसम्म महायज्ञ हुनेछ। महायज्ञमा भगवान श्रीरामको आराधना गर्दै विश्वशान्ति र राष्ट्र समुन्नतीका लागि महासंकल्प हुनेछ। वेद, पुराण, रामायण, गीतालगायतका शास्त्रहरूको पाठ परायण गरेर ६ महिनासम्म महायज्ञ सञ्चालन हुने कागबेनीधामका पुजारी प्रताप आचार्यले जानकारी दिए। महायज्ञ अवधिभर विभिन्न पाठपरायण, हवन, रामायण पाठ, वेद पाठ र उपनिसद पाठ परायणलगायत अखण्ड हरिनारायण किर्तन हुने पुजारी आयार्यको भनाइ छ।"
मनपरी नै मेरो लक्ष्य,"कुम्भले भने, हाम्रो समूहका त्यत्रा मान्छेलाई के गर्ने नि हजुर ? मित्रले धम्कीको भाषामा बोले, सबैको ठेक्का लिएर साध्य हुन्छ ? तिनका विषयमा चिन्ता गर्यौ भने तिमीलाई पनि छाड्नु पर्ने हुन्छ। मलाई अति भयो। म मित्रलाई नभेटी हिँडें। आज मलाई मेरो मित्रकहाँ जान मन लाग्यो त्यसैले बिहानै लागें। धेरै भो उनी आफ्नो घरमा बस्दैनन्। पदअनुसारको खासाको सरकारी निवास उपलब्ध छ उनलाई।? उनको निवासको भर्याङ उक्लिँदै थिएँ मित्रको आमा भेटिनुभयो। मेरो नमस्तेको जवाफ फर्काएर भन्नुभयो, बाबु सुपर्णखा, छोरा त्यो कोठामा कुरा गर्दैछ, यतापट्टि बसौं। सँगैको कोठामा लानु भो। मलाई बसाएर एकछिन है भनेर उहाँ निस्किनु भो। प्लाइउडले बारिएको उताको कोठाको आवाज प्रस्टैसँग मेरा कानले ग्रहण गर्दैथियो। एकजना मान्छे उता बोल्दै थियो। को हो मलाई थाहा छैन। यहाँ बुझ्नका लागि उसको नाम कुम्भ भनिदिउँ। त कुम्भ उता भन्दै थियो, हजुर ! हाम्रो त बदनामै हुने भो। मेरो मित्रले सोध्यो, के भो ? खुलस्त भनन। कुम्भले मुख खोल्यो, जनताले त ल भैगो हजुरको विरुद्धमा बोले। हुँदाहुँदा हाम्रै समूहकाले पनि फाट्टफुट्ट हजुरका विरुद्धमा ओकलिरहेछन्। मलाई यो सैह्य भएन। हजुरले छिटै तिनीहरूलाई कारबाही गरिहाल्नु पर्यो। मेरा मित्र बोले, तिमीले भन्नै पर्दैन। मैले त्यो विषयमा सोचिसकेको छु। मैले एउटा कुरा सोचेको छु। हजुरका विरुद्धमा बोल्ने हाम्रा समूहकालाई तह लगाउन, कुम्भले प्रस्ट्याउन चाहे। के सोचेका छौ ? भन त। मेरा मित्र बोले। कुम्भ बोले, हजुरको विरोध गर्नेलाई पार्टीको विरोध गर्यो भन्ने आरोप लगाएर कारबाही गर्ने हो कि ! मेरा मित्र केही बोलेनन्। सायद टाउको हल्लाए। जुन यता कोठाबाट मैले देख्न सकिनँ। कुम्भ फेरि बोले, जनतालाई के गर्ने हजुर ? काठमाण्डुमा धेरै वर्षपछि एउटा सपूत देखा परेको छ, जनताको भलो हुने काम गरिरहेछ। त्यसलाई सहयोग गर्नु त परै जाओस्। उल्टै उसलाई खेदिरहेछन्। आफू त कुकर्मी, अकर्मण्य भए भए, सत्कर्म गर्नेलाई पनि देखी सहँदैनन्। उसलाई असफल गराउन अनेक कुकृत्यको जाल रचिरहेछन्। भन्छन्, हजुर यहाँभित्र बस्नुहुन्छ बाहिरको कुरा सुन्नु हुन्न। हामी कार्य क्षेत्रका मानिसलाई साहै्र गाहारो छ सुनिरहन र जवाफ दिन। मेरा मित्र कड्किए, के को गाहारो हुनु ? त्यो मान्छे एक नम्बरको भ्रष्टाचारी हो भनेर भए नभएको कथा जोडेर त्यसलाई बदनाम गर्न सक्दैनौ ? अरूअरू काल्पनिक कथा जोडेर त्यसको धज्जी उडाउन सक्दैनौ ? कुम्भ अलि दच्किएर बोले, नगर्या हो र हजुर। भेडा जनता हाम्रो कुरा विश्वासै गर्दैनन्। उसको विरुद्धमासुन्ने चाहँदैनन्। मेरा मित्र फेरि कड्किए, मलाई थाहा थियो, तिमीहरूबाट यो काम हुँदैन भनेर। त्यसैले त्यसको उछित्तो काट्न मैले व्यवस्था गरिसकेको छु। उसले चुनावमा जित्यो। हामीले सह्यौं। चुपो लागेर कमाउनु, मोजमज्जा गर्नु, हाम्रै समूहमा आउनु भनेर प्रयत्न नगरेको त हैन नि। हामीसँग जोरी खोजेर हामीलाई निकम्मा देखाउन खोज्याथ्यो। आठ, दस करोडको कुरा न हो। त्यति खर्च गरेर हामीले उसलाई हलचल गर्न नसक्ने बनाउँदैछौं। उसकै समर्थकलाई किनिसक्यौं अब चाल पाउँछ त्यसले। हामीसँग जोरी खोज्ने ? केही सीप नलागे हामी प्रायोजित केटी काण्डमा फसाइदिन्छौं। हामीले त्यस्ता काम कति गरेका छौं कति। के ठान्या छ हामीलाई त्यो लबस्तरोले। कुम्भ बोल्यो, हजुरको यो योजना त अचुक छ। मलाई पनि खुब मन पर्यो। मेरा मित्रले भने, मेरा यस्ता योजना कति छन् कति, हेर्दै जाउन्। कुम्भले भने, शान्तिपूर्ण जमघटमा पनि गोली हानेर मान्छे मार्न लायो भनेर हजुरको विरोध गरिरहेका छन्। यस्तो विरोध त मलाई असह्य भयो। मित्र बडो गम्के जसरी बोले, हाम्रो विरुद्धमा उठ्ने आवाज त्यसै गरी दबाइन्छ। दिनहुँ कति खसी बोका मारिन्छन्, दसैंमा कति च्याङ्ग्रा, भेडासमेत मारिन्छन्। त्यसको लेखाजोखा कसले राख्छ र ! कुम्भले अलि डराएको जस्तो आवाजमा भन्यो, हजुर, मान्छेलाई त्यसो भन्न मिल्छ र ? मित्र फेरि कड्किए, हाम्रा विरुद्ध उठ्ने सबै आवाज भेडा च्याङ्ग्रासरह हुन्। तिनीहरूलाई बाँच्ने अधिकार छैन, कुरा बुझ्यौ ? सायद कुम्भले बुझें भनेर टाउको हल्लाए होलान् र बोले, हजुर, शान्तिपूर्ण जमघट बढ्दै गयो भने त यहाँ टिक्न मुस्किल पर्छ कि ! मित्र बोले, हेर, तिमी मेरो भित्रिया भएकाले सबै कुरा भन्छु। अब छिटै मलाई ईश्वरले पठाएको हो, सबै होसियार भनेर म घोषणा गरिदिन्छु। हजुर, ईश्वर मान्नु हुन्न, हैन र ? कुम्भले ओकले। मेरा मित्र बोले, त्यो त परिस्थितिअनुसार हुन्छ। राजनीति गरेका छौ, जानिराख। आफूलाई जे गर्दा फाइदा हुन्छ, त्यही गर्नुपर्छ। तैपनि भीडले घेर्ने स्थिति आयो भने के गर्ने होला ? मलाई त्यै सम्झेर कहिलेकाहीँ डर लाग्छ। कुम्भले डराएको आवाजमा बोले। मेरा मित्रले भने, अन्तिम अस्त्र शस्त्र प्रयोग गर्दा पनि केही सीप लागेन भने चुपचाप भाग्ने हो यहाँबाट। भागेर कहाँ जाने हजुर कहाँ बस्ने, के खाने ? कुम्भले जिज्ञासा पोखे। मेरा मित्रले भने, त्यत्रो रकम विदेशमा राखेको कहिलेका लागि त ? त्यहीं जाने त्यही बस्ने। हामी नि, हजुर ? सायद कुम्भको अनुहार कालो भयो होला। मित्रले बोले, तिमी त भित्रिया, तिमीलाई कहाँ यहाँ छाड्छु र ! कुम्भले भने, हाम्रो समूहका त्यत्रा मान्छेलाई के गर्ने नि हजुर ? मित्रले धम्कीको भाषामा बोले, सबैको ठेक्का लिएर साध्य हुन्छ ? तिनका विषयमा चिन्ता गर्यौ भने तिमीलाई पनि छाड्नु पर्ने हुन्छ। मलाई अति भयो। म मित्रलाई नभेटी हिँडें।"
मुखमा कालो मास्क लगाएर शिक्षकहरूको मौन प्रदर्शन,काठमाडौं : विद्यालय शिक्षा ऐन जारी गर्न माग राख्दै शिक्षकहरूले शैक्षिक हडताल गर्दै काठमाडौंमा प्रदर्शन गरेका छन् । शिक्षकहरूले सोमबार काठमाडौंको बबरमहलमाइतिघर क्षेत्रमा मुखमा कालो मास्क लगाएर मौन प्रदर्शन गरेका हुन् । काठमाडौं केन्द्रित सडक आन्दोलन गरेको नेपाल शिक्षक महासंघले सोमबारदेखि शैक्षिक हडताल गरेका छन् । महासंघले यसअघि आफूहरूसँग भएको सहमतिका आधारमा छिटो भन्दा छिटो विद्यालय शिक्षा ऐन जारी गर्नुपर्ने जनाएको छ । आन्दोलनका लागि देशभरका शिक्षकहरू काठमाडौंमा केन्द्रीत भएका छन् । उनीहरूले शिक्षा क्षेत्रको सुधारका लाग विद्यालय शिक्षा ऐन जारी गर्नुपर्ने एकसुत्रीय माग पूरा नभएसम्म आन्दोलन जारी रहने जनाएका छन् । आफूहरूको मागका विषयमा प्रधानमन्त्रीले सम्बोधन नगरेसम्म आन्दोलन नरोकिने महासंघको भनाइ छ । महासंघले घोषणा गरेको शैक्षिक हडताललाई विभिन्न शिक्षक संघले समेत समर्थन गरेको छ । शैक्षिक हडतालका कारण शैक्षिक गतिविधि प्रभावित भएको छ ।
श्रम आन्दोलनको अन्तर्राष्ट्रिय परिस्थिति,"विश्वमा विकसित भएको बहुध्रुवीयता र नयाँ परिस्थिति श्रमिक वर्गका लागि थप अनुकूल हुँदै गएको छ। सन् १९९० को दशकदेखि विश्वव्यापी रूपमा अवलम्बन गरिएको नवउदारवादी पुँजीवाद अहिले संकटमा छ। नवउदारवादका कारण बेरोजगारी, गरिबी, आय असमानता र सीमित व्यक्तिहरूमा धनको केन्द्रीकरण बढ्दै गएको छ। यसले श्रमिकको हक, अधिकार र उपलब्धिलाई कुण्ठित गरिरहेको छ। यसबाहेक, सामाजिक असमानता नाटकीय रूपमा फराकिलो हुँदै छ। साथै, यसले वातावरणीय ह्रास र प्राकृतिक स्रोतहरूको लापरवाह अत्यधिक दोहनमा थप योगदान गरिरहेको छ। शान्ति, आर्थिक विकास र लोकतन्त्रको अभियानका साथ विश्व बहुध्रुवीयतातर्फ अघि बढिरहेको छ। ब्रिक्सको निर्माणले सन् १९९० को दशकदेखि नै अमेरिकाको नेतृत्वमा विकसित भएको एक ध्रुवीयताको विकल्प प्रदान गरेको छ। ब्रिक्सको निर्माणले सोभियत संघको पतनपछि अमेरिकाको नेतृत्वमा विकसित भएको एक ध्रुवीयताको विकल्प बहुध्रुवीयतातर्फ विकसित भएको छ। रुसयुक्रेन युद्धले पनि नाटो सम्बद्ध शक्तिशाली देशबीचको मतभेद बढाएको छ। त्यसैगरी, विश्वको ७५ प्रतिशत जनसंख्यालाई समेटेर चीनले अगाडि बढाएको बेल्ट एन्ड रोड इनिसिएटिभ (बीआरआई)मा १ सय ५० देश सामेल भएका छन्। मानव इतिहासको सबैभन्दा ठूलो विकास परियोजना मानिएको, बीआरआईले देशहरूलाई समुद्र र जमिनबाट जोड्ने, उत्पादन र व्यापारको प्रवर्द्धन गर्ने, आर्थिक र सामाजिक विकास गर्ने र विश्व शान्ति कायम गरेर जनताजनताको सम्बन्ध कायम गर्ने लक्ष्य राखेको छ। यसरी विश्व बहुध्रुवीयतातर्फ उन्मुख भएको छ। तर अहिले पनि ट्रेड युनियनहरूको अधिकार र स्वतन्त्रता खतरामा छ। नवउदारवादी पुँजीवादले श्रमिकहरूको जीवनलाई कष्टकर बनाएको छ। बढ्दो महँगी र मुद्रास्फीतिले गरिब, मजदुर र पेन्सन लिनेहरू मारमा परेका छन्। श्रम क्षेत्रमा अस्थायी, करार, ज्याला मजदुरी, आउटसोर्सिङ र अनिश्चित रोजगारी विस्तार हुँदै गएको छ। यसले विकास, रोजगारी सुरक्षा, क्यारियर र सामाजिक सुरक्षा लाभहरूमा कामदारहरूको पहुँचमा चुनौती खडा गरेको छ। विश्वका सबै क्षेत्रमा प्रगतिशील र समाजवादी ट्रेड युनियनहरूको उपस्थिति र प्रभावको विस्तार सुनिश्चित गर्नु श्रमिक वर्गका लागि महत्वपूर्ण लक्ष्य हो। त्यसैले श्रमिक वर्गको अधिकारको शान्तिपूर्ण संघर्षलाई तीव्र बनाउँदै सबै किसिमका सैन्य गठबन्धनहरू भत्काउनेतर्फ अघि बढाउन आवश्यक छ। युद्ध, द्वन्द्व र व्यापारिक पुँजीवादले बेरोजगारी, अनिश्चितता र ठूलो मात्रामा मानिसहरूको बसाइँसराइ र शरणार्थी प्रवाहलाई निम्त्याएको छ। साथै, सस्तो श्रम अभ्यास गर्न मजदुरहरूलाई बाध्य पारेर चरम श्रम शोषणमा वृद्धि भएको छ। श्रमिक विरोधी कानुनी प्रावधानहरूले सामूहिक सौदाबाजीको शक्तिलाई उल्लेखनीय रूपमा कमजोर बनाएको छ। करार सेवामा काम लगाउने श्रम अभ्यास, सार्वजनिक संस्थानहरूको निजीकरण, आउटसोर्सिङ, टेलिवर्किङ र सेवा भाडा श्रम बजारमा लागू गरिएका केही कठोर नीतिहरू हुन्। सामाजिक सुरक्षा र सार्वजनिक शिक्षा, स्वास्थ्य सेवा, खानेपानीजस्ता ठूला सामाजिक सेवाका संस्थाहरूको निजीकरण भइरहेको छ। त्यसैगरी, श्रमिकको अवकाश उमेर पनि मनमानी बढाइँदै छ। मध्ययुगीन अवस्थामा सञ्चालित खानीहरूमा हरेक दिन हजारौं मानिसहरू जमिनमुनि गाडिने क्रम जारी छ। पुरानो नियन्त्रण प्रणालीको अभावका कारण रेलहरू ठोक्किने क्रम जारी छ। खानी, रेल दुर्घटना, बाढीपहिरोमा फसेका कामदारका कारण कारखाना बन्द भएका छन्। कामको निरन्तर तीव्रता र दुर्घटना रोकथाम उपायहरूको अभावले थकान र एकाग्रताको कमीका कारण कामदारहरू दिनहुँ मर्छन् वा घाइते भइरहेका छन्। विज्ञान र प्रविधिकको विकास भए पनि जनताको पीडाको अन्त्य हुन सकेको छैन। काममा सुरक्षा र स्वास्थ्य सुविधा उपलब्ध गराउनुलाई रोजगारदाताहरूले आफ्नो नाफा घटाउने अनावश्यक खर्चको रूपमा हेर्छन्। उत्साहजनक कुरा के छ भने मजदुरहरू श्रमविरोधी नीति र शोषणको विरुद्धमा उभिएका छन्। श्रमिक वर्गीय ट्रेड युनियनहरूको नेतृत्वमा विश्वभरका लाखौं श्रमिकहरूले आफ्नो ट्रेड युनियन, सामाजिक र राजनीतिक अधिकारको रक्षा गर्न संघर्ष गरिरहेका छन्। विश्व ट्रेड युनियन महासंघ (डब्लूएफटीयू)मा आवद्ध ट्रेड युनियनहरूले फ्रान्स, ग्रिस, इटाली, पोर्चुगल, साइप्रस, टर्की, स्पेन, अर्जेन्टिना, ब्राजिल, भारत, श्रीलंका, बंगलादेश, इन्डोनेसियालगायत अन्य धेरै देशहरूमा व्यापक श्रमिक संघर्ष सञ्चालन गरिरहेका छन्। यस्ता आन्दोलनले ठूलो समर्थन पाएका छन्। श्रमिकहरूको प्रतिरोध बलियो हुँदै जाँदा र संघर्षहरू व्यापक हुँदै जाँदा ट्रेड युनियन र नेताहरूको दमन पनि बढ्दै गएको छ। तर पुँजीवादी समर्थक ट्रेड युनियनहरूले ट्रेड युनियन आन्दोलनलाई वर्ग समन्वयवादी धारमा मोड्न खोजिरहेका छन्। यो कुनै संयोग होइन कि पुँजीवादी पक्षधरहरूको वर्चस्व रहेको अन्तर्राष्ट्रिय ट्रेड युनियन महासंघ (आईटीयूसी)ले विश्वव्यापी रूपमा साम्राज्यवादीहरूले सञ्चालन गरेको युद्व, हत्याको विरोध गर्दैन। र युरोपमा युरोपेली ट्रेड युनियन केन्द्र (ईटीयूसी)ले विश्वव्यापी ट्रेड युनियन आन्दोलनभित्र विश्व ट्रेड युनियन महासंघ (डब्लूएफटीयू)ले अगाडि बढाएको श्रमिक आन्दोलन र डब्लूएफटीयूको उपस्थिति र प्रभावलाई सीमित पार्ने उद्देश्यले अनावश्यक दबाब दिएर आफ्नो आक्रमणलाई तीव्र बनाएको छ। विश्वका सबै क्षेत्रहरूमा प्रगतिशील र समाजवादी ट्रेड युनियनहरूको उपस्थिति र प्रभावको विस्तार सुनिश्चित गर्नु श्रमिक वर्गका लागि महत्वपूर्ण लक्ष्य हो। विश्वमा विकसित भएको बहुध्रुवीयता र नयाँ परिस्थिति श्रमिक वर्गका लागि थप अनुकूल हुँदै गएको छ। त्यसैले श्रमिक वर्गको अधिकारको शान्तिपूर्ण संघर्षलाई तीव्र बनाउँदै सबै किसिमका सैन्य गठबन्धनहरू भत्काउनेतर्फ अघि बढाउन आवश्यक छ। यसका साथै साम्राज्यवादी हस्तक्षेप, प्रतिबन्ध, नाकाबन्दी र आर्थिक युद्धबिना श्रमजीवी वर्गको आर्थिक र सामाजिक विकासको आफ्नो बाटो रोज्ने अधिकारको रक्षा गर्ने संघर्षलाई अगाडि बढाउनुपर्छ। खनाल, विश्व ट्रेड युनियन महासंघका प्रेसिडेन्सियल काउन्सिल सदस्य एवं पेसागत महासंघ नेपालका अध्यक्ष हुन्।"
भैरहवा कारागारबाट रविको प्रतिक्रिया  न्यायलयको आदेशप्रति सम्मान छ,"भैरहवा : उच्च अदालत तुलसीपुर बुटवल इजलासको आदेशपछि कारागार चलान भएका राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक निर्देशक रवि लामिछानेले अदालतको आदेशप्रति सम्मान रहेको संक्षिप्त प्रतिक्रिया दिएका छन् । उच्च अदालतको आदेशपछि काठमाडौंमा पक्राउ गरिएका लामिछानेलाई सोमबार जिल्ला अदालतमा उपस्थित गराएर पूर्पक्षका लागि जिल्ला कारागार भैरहवामा चलान गरिएको प्रहरीले जनाएको छ । आवश्यक प्रक्रियापछि कारागारको थुनुवा कक्षतर्फ लैजादै गर्दा सञ्चारकर्मीको अदालतको आदेशप्रति भन्नु केही छ भन्ने प्रश्नमा उनले भने,केही छैन,सम्मान छ । जिल्ला कारागार कार्यालय भैरहवाका कारागार प्रशासक सुरेश भण्डारीले लामिछानेलाई ब्लक नम्बर ४ मा राखिएको बताए । कारागारको चारवटा ब्लकमध्ये उनलाई चार नम्बर ब्लकमा राखेका छौं,उनले भने, अहिले उहाँ बसेको ब्लक सिंगल छ,पछि कैदीबन्दीको संख्या बढ्दै जाँदा त्यहाँ थप्नुपर्ने हुनसक्छ । अहिले कैदीबन्दीको संख्या ५९४ छ । सहकारी ठगी र संगठित अपराध मुद्दामा गत माघ १३ गते जिल्ला अदालत रुपन्देहीले एक करोड रुपैयाँ धरौटीमा छाड्ने आदेश गरेपछि जिल्ला सरकारी वकिल कार्यालय र लामिछाने दुवै पुनरावेदनका लागि उच्च अदालत बुटवलमा निवेदन दिएका थिए । जसउपर गत शुक्रवार उच्च अदालतले सुनुवाई गर्दै लामिछानेलाई थुनामा पठाउने आदेश गरेको थियो ।"
"सहकारी, लघुवित्त एवं मिटरब्याज पीडितले गरे काठमाडौंमा प्रदर्शन","काठमाडौं : सहकारी, लघुवित्त एवं मिटरव्याज पीडितहरुले राष्ट्रपति भवन नजिक धर्ना दिएका छन् । सरकारसँग भएको सहमति कार्यान्वयन नभएपछि सहकारी तथा वित्तीय समस्या समाधान संयुक्त राष्ट्रिय अभियान(महासंघ)को अनुवाइमा उनीहरूले सोमबार काठमाडौंको शान्तिबाटिकाबाट र्यालीसहित राष्ट्रपति भवन नजिक पुगेर धर्ना दिएका हुन् । राष्ट्रपति भवन अगाडि नै धर्ना दिन खोजेपनि उनीहरुलाई प्रहरीले निषेधित क्षेत्रमा नै रोकेको थियो । प्रदर्शनकारीहरुले सहकारीको स्वनियमन खारेज गर, पीडितको बचत रकम फिर्ता हुने सुनिश्चित गर, पीडितको घाउमा मलम लगाउने काम गर लगायतका प्लेकार्ड प्रदर्शन गरेको थिए भने पीडितलाई न्याय दे भन्दै उनीहरुले नारावाजी गरेका थिए । सरकारले पटकपटक सम्झौता गर्ने तर पीडितको समस्या समाधान नगर्ने गरेको उनीहरुको गुनासो छ । उनीहरुले लघुवित्त संस्था खारेज गर्नुपर्ने, सामूहिक ऋण मिनाहा गर्नुपर्ने, मिटरब्याजी तमसुक रद्द गर्नुपर्नेसहितका माग राख्दै काठमाडौं केन्द्रीत आन्दोलन गर्दै आएका छन् ।"
चोरमारादेखि ज्यामिरेसम्म सवारी साधन रोकेर दाउन्ने सडक मर्मत गरिँदै,"परासी : पूर्वी र पश्चिम नवलपरासीका चार स्थानमा सवारी साधन रोकेर दाउन्ने सडक खण्डको विस्तारको काम अघि बढाउन लागिएको छ। बुटवलनारायणढ सडक खण्डको दाउन्ने क्षेत्रमा दैनिक ७ घण्टासम्म सवारी साधन सञ्चालनमा रोक लगाइएको छ। चैत २७ गते बुधबारदेखि वैशाख १५ गतेसम्म २० दिन दिउँसो र रातिको समय तोकेर सवारी सञ्चालनमा रोक लगाइएको हो। आयोजना निर्देशनालय(एडीबी)ले सवारी साधन रोकिने स्थानका बारेमा निकालेको सूचनाअनुसार बुटवलदेखि नारायणगढतर्फ जाने मालवाहक सवारी साधन (ट्रक, लरी, टिपर, ट्यांकर लगायत) पश्चिम नवलपरासीको सुनवलस्थित ज्यामिरे र भैरहवा हुँदै नारायणगढ जाने सवारी साधनलाई हकुईमा रोकिने छ। यात्रुवाहक सवारी साधन (बस, मिनी बस, माइक्रो बस र साना सवारी साधनलगायत)लाई बर्दघाटको चिसापानीमा रोकिने छ। त्यसैगरी नारायणगढदेखि बुटवलतर्फ जाने मालवाहक सवारी साधनहरु चोरमारादेखि अरुणखोलासम्म रोकिने छन् भने यात्रुवाहक सवारी साधनहरु होङ्सी सिमेन्ट गेटदेखि दुम्किबास बजारसम्म रोकिने छन्। दाउन्ने सडक खण्डमा चैत २७ गतेदेखि ३१ गते बिहान ११ बजेदेखि दिउँसो ३ बजेसम्म पाँच घण्टा र २०८२ वैशाख १ गतेदेखि १५ गतेसम्म राति ११ बजेदेखि बिहान ५ बजेसम्म सात घण्टा सवारी साधन रोकेर सडक विस्तार हुँदै छ। दाउन्ने सडक खण्डको १३ किलोमिटरको दूरी पार गर्न ८ देखि १० घण्टासम्म लाग्ने गरेपछि सवारी साधन रोकेर त्यस क्षेत्रमा सडक विस्तारको काम गर्न लागिएको नवलपरासी पश्चिमका प्रमुख जिल्ला अधिकारी हिरालाल रेग्मीले बताए। सडक बन्दको समयमा एम्बुलेन्स, दमकल, शव बहानसहित अत्यावश्यकका सवारीसाधन भने सञ्चालन हुने छन्।"
"सेयर बजारमा दोहोरो अंकको गिरावट,कुन कम्पनीको कति कारोबार भयो?","काठमाडौं : नेप्से परिसूचक दोहोरो अंकले घटेर बन्द भएको छ। आज नेप्से परिसूचक ३२४५ अंकले घटेर २६७०९४ विन्दुमा कायम भएको छ। अघिल्लो दिन आइतबार सार्वजनिक बिदा परेकाले सेयर कारोबार भएन। यसदिन ३२२ स्क्रिप्सको १ करोड १४ हजार ८६६ कित्ता सेयर ५ अर्ब ६५ करोड ८९ लाख ७३ हजार ७६६ रुपैयाँमा खरिदबिक्री भए। नेप्से दोहोरो अंकले घट्दा कुनै पनि कम्पनीको सेयर सकारात्मक सर्किट लेभलमा कारोबार हुन सकेन। दोहोरो अंकले घटेको सेयर बजारमा बुटवल पावरको सेयर सर्वाधिक ६७५ प्रतिशतले बढ्यो। कारोबार रकमका आधारमा हिमालयन रिइन्स्योरेन्सको ५० करोड ३६ लाख मूल्य बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्टले ४३ करोडको कारोबार गर्दा नेपाल रिइन्स्योरेन्सले ३३ करोड,राधी विद्युतले २८ करोड र हिमालयन पावरले २१ करोड मूल्य बराबरको सेयर कारोबार गरे। कारोबारमा आएकामध्ये २३ स्टक्सको मूल्य बढ्दा २२१ वटाको घट्यो। आज सबै समूहको उपसूचक नकारात्मक देखिएका छन्। ट्रेडिङ समूहको उपसूचक ३११ प्रतिशतले घट्यो।"
डेपुटी गभर्नर तिम्सिनालाई कायममुकायम गभर्नरको जिम्मेवारी,"काठमाडौं : अर्थ मन्त्रालयले नेपाल राष्ट्र बैंकका डेपुटी गभर्नर निलम ढुङ्गाना तिम्सिनालाई कायममुकायम गभर्नरको जिम्मेवारी तोकेको छ। नेपाल राष्ट्र बैंक ऐन २०५८ को दफा २७ बमोजिम उपप्रधानमन्त्री एवं अर्थमन्त्री विष्णुप्रसाद पौडेलले ढुङ्गानालाई कायममुकायम गभर्नरको जिम्मेवारी तोकेका हुन्। नेपाल राष्ट्र बैंकका गभर्नर महाप्रसाद अधिकारीको कार्यकाल समाप्त भएको छ। अधिकारीलाई सरकारले २०७६ चैत २४ गते पाँच वर्षका लागि गभर्नरमा नियुक्त गरेको थियो। यस अगाडिको मन्त्रिपरिषद्को बैठकले अर्थमन्त्री विष्णु पौडेलको संयोजकत्वमा तीन सदस्यीय सिफारिस समिति गठन गरेको थियो। सिफारिस समितिमा पूर्व गभर्नर विजय भट्टराई र अर्थविद् विश्व पौडेल रहेका छन्। सिफारिस भएका ३ जनामध्ये एक जनालाई मन्त्रिपरिषद्ले गभर्नर नियुक्त गर्ने व्यवस्था छ। ३ जनाको नाम सिफारिस हुँदा डेपुटी गभर्नरमध्ये १ जनाको नाम सिफारिस हुनैपर्ने भएकोले डेपुटी गभर्नरद्वय ढुंगाना, बमबहादुर मिश्रमध्ये एउटाको नामसहित अन्य नाम मन्त्रिपरिषद्सम्म पुग्ने निश्चित छ। अन्य धेरैले गभर्नरका लागि लबिङ गरिरहेका छन्।"
भैरव रिसालको तस्बिर सेयर गर्दै प्रधानमन्त्रीले भने फागुन २१ गतेको भेट नै अन्तिम भेट भयो,"काठमाडौं : प्रधानमन्त्री केपी शर्मा ओलीले वरिष्ठ पत्रकार भैरव रिसालको निधन भएकोमा दुःख व्यक्त गरेका छन्। प्रधानमन्त्री ओलीले वरिष्ठ पत्रकार रिसालको ९६औँ जन्मदिनका अवसरमा गत वर्ष उनकै निवासमा खिचेको तस्बिर सामाजिक सञ्जालमा पोस्ट गर्दै दुःखद निधनको खबरले आफूलाई मर्माहत बनाएको उल्लेख गर्दै वरिष्ठ पत्रकार स्वर्गीय रिसालप्रति हार्दिक श्रद्धाञ्जली व्यक्त गरेका हुन्। 'हितैषी मित्र भैरव रिसालसँग गत फागुन २१ गते भेट भएको थियो। त्यही भेट अन्तिम हुन पुग्यो। उहाँको हिजो निधन भएको खबर सुनेर मर्माहत छु। वरिष्ठ पत्रकार भैरव रिसालप्रति भावपूर्ण श्रद्धाञ्जली अर्पण गर्दै शोकाकुल परिवारजनमा गहिरो समवेदना व्यक्त गर्दछु,'प्रधानमन्त्री ओलीले सामाजिक सञ्जालमा लेखेका छन्। वरिष्ठ पत्रकार रिसालको बानेश्वरस्थित फ्रन्टलाइन अस्पतालमा आइतबार राति ९७ वर्षको उमेरमा निधन भएको थियो । उनी लामो समयदेखि मुटु र फोक्सोसम्बन्धी समस्याबाट पीडित थिए।"
शकुनी सल्लाहले असफल नेतृत्व,"पाण्डवका सल्लाहकार थिए, श्रीकृष्ण । कौरवका सल्लाहकार थिए, शकुनी । रामलाई कैकेईले औधी माया गर्थिन् । तर रामलाई जन्म दिने आमा कौशल्या थिइन् । जब मन्थरा राम र कैकेईको बीचमा आइन्, रामप्रति कैकेईको सारा प्रेम समाप्त भयो । यतिमात्र होइन, रामलाई वनवास जानुपर्यो । मन्थराको सल्लाहमा कैकेईले रामलाई वनवास पठाउन र आफ्ना छोरा भरतलाई राजगद्दी दिलाउन त सफल भइन् । तर, कैकेईले अन्यायपूर्ण तरिकाले रामबाट खोसेको त्यो राजगद्दी भरतले ठाडै अस्वीकार गरेर आफ्नै आमाको गालामा न्यायको थप्पड हाने । मन्थराको बहकाउमा लागेर कैकेई प्रजाको नजरबाट मात्र होइन, आफ्नै छोरा भरतको नजरबाट पनि गिर्न पुगिन् । शकुनीकै कारण कौरवको सर्वनास भयो । यो इतिहास छर्लंग हाम्रोसामु छ । तर हामीहरू शकुनी सल्लाहले जीवनमा कसरी बर्बादी ल्याउँछ भन्ने कुरा पढेरसुनेर पनि यसतर्फ सचेत हुन सकेका छैनौं । त्यसैले त आज हरेक मानिसमानिसमा, घरपरिवारमा, समाजमा र राष्ट्रमा समस्या यस कारण छ कि त्यहाँ श्रीकृष्ण होइन, शकुनीहरू छन् । मन्थराहरू छन् । शकुनी मन्थराहरूले नै घरघरमा झैझगडा तथा मारपिट गराएका छन् । समाजको सद्भाव बिगारेका छन् । राष्ट्रलाई भड्खालोमा जाकेका छन् । २०४६ सालमा प्रजातन्त्र पुनस्र्थापनापछि बनेको पहिलो निर्वाचित सरकारले ठीकठाक काम गरिरहेको थियो । तर शकुनीहरूले आफ्नै पार्टीका ३६ समूहलाई सिध्याउन प्रधानमन्त्री गिरिजाप्रसाद कोइरालालाई उस्काए । नेपाली कांग्रेसको बहुमत भएको प्रतिनिधिसभा विघटन गरेर गिरिजाप्रसाद कोइरालाले मध्यावधि निर्वाचन गराए । नतिजा, कांग्रेस हार्यो । नेकपा एमाले ठूलो पार्टी बन्यो । हग पार्लियामेन्टका कारण राजनीतिक अस्थिरतामात्र होइन, चरम विकृतिहरू देखा परे । यदि गिरिजाप्रसाद कोइराला शकुनी सल्लाहकारहरूको उस्काहटमा नलागी देश, जनता र प्रजातन्त्रलाई केन्द्रमा राखेर अघि बढेको भए, पाँच वर्ष नै नेपाली कांग्रेसका सरकार रहन्थ्यो । विकास निर्माणले गति लिन्थ्यो, राजनीतिक स्थिरता कायम हुन्थ्यो । नेपालमा राजनीतिक अस्थिरताको सुरुआत यहीबाट भएको हो । शकुनी सल्लाहकारहरूकै कारण २०५७ सालमा गिरिजाले कृष्णप्रसाद भट्टराईलाई हटाएर आफू प्रधानमन्त्री बने । गिरिजालाई हटाएर शेरबहादुर देउवा प्रधानमन्त्री बने । शकुनीहरूकै कारण उतिबेला शेरबहादुर देउवाले २०५९ सालमा प्रजातन्त्रलाई दरबारमा बुझाउने काम मात्र गरेनन् कि अहिले कांग्रेसलाई डिस्चार्ज भएको ब्याट्रीजस्तो बनाएका छन् र कांग्रेसको अधिवेशन सार्ने कोसिस गरिरहेका छन् । प्रतिगामीहरूले टाउको उठाउने कोसिस गरिरहेका छन् । लोकतन्त्र नै खतरामा पर्न सक्ने स्थिति देखा पर्दैछ । तर पनि शेरबहादुर देउवाको चेत खुलेको छैन, खुल्नेवाला पनि छैन । त्यो किनभने अहिले पनि उनी शकुनीहरूको घेरालाई आफ्नो सुरक्षा कवच ठानेका छन् र उनीहरूकै उस्काहटमा लोकतन्त्रको धज्जी उडाउने काम गरिरहेका छन् । शकुनी सल्लाहकारकै कारण सुशील कोइराला राष्ट्रपति बन्ने अवसर गुमाए । सुशील कोइराला राष्ट्रपति बनेको भए सम्भवतः विद्यादेवी भण्डारी राष्ट्रपति बन्ने मौका पाउन्थिइनन् । अनि केपी शर्मा ओलीले गिरिजा शैलीमा माधवप्रचण्ड ग्याङ्ग सिध्याउन पटकपटक मध्यावधि निर्वाचनको घोषणाको आँट गर्दैनथे । केपी शर्मा ओली, माधव नेपाल र प्रचण्ड शकुनीहरूको उस्काहटमा नलागेको भए नेकपा फुट्ने पनि थिएन । नेपाली राजनीतिमा शकुनी सल्लाह ज्यादै खतरनाक हुँदै आएको छ । शकुनी सल्लाहको कारण नै नेपालका हरेक प्रधानमन्त्री लक्ष्यतिर होइन, लस्ट (गुमाउने) तिर लागेका छन् । लस्टको मनोवैज्ञानिक अर्थ कामुकता होइन, लक्ष्यबाट विचलित हुनु हो । काम कुरो एकातिर प्रधानमन्त्रीहरू शकुनीहरूको घेराभित्र भएपछि नेपालको यो स्थिति हुनु कुनै अनौठो कुरा होइन । गिरिजा र देउवा सरकारमात्र होइन, मनमोहन सरकार, प्रचण्ड सरकार, माधव र बाबुराम सरकार, ओली सरकार, नेपालमा जति पनि सरकारहरू आए, गए ती सबै सरकारहरू प्रत्यक्षपरोक्षरूपमा शकुनी सल्लाहकै कारण जनताका सामु गिरे । बदनाम भए । केही पतन भए । केही नामेट भएर गए । राजा राणाहरूले प्नि यिनै शकुनी सल्लाहका कारण देशलाई ठुलो क्षति गराए । आफ्नै खाल्टो आफैं खने । शकुनीकै कारण ज्ञानेन्द्रले राजतन्त्र समाप्त पारे । अहिले फेरि चुपचाप एक नागरिक भएर आफ्नो व्यापार व्यवसाय नगरेर शकुनीहरूको सल्लाहमा दुर्गा प्रसाईंजस्ता उद्दण्डलाई कमान्डर बनाएर बिध्वंश मच्चाए, अझ यस्तै हर्कत गर्ने कोसिस गर्दैछन् । यस्तै आपराधिक हर्कत गरे पनि आफैं ध्वस्त हुन सक्छन् । अरूलाई ढाल्छु भन्ने मानिस ढालिन पनि सक्छ है । तस्बिर यति छर्लंग छ, तर नेपालका राजनीतिक पार्टीहरूले व्यक्तिगत, गुटगत र पार्टीगत स्वार्थका कारण तनमनबाट श्रीकृष्णलाई अपनाउन र शकुनीलाई हटाउन सकेका छैनन् । यो नै नेपाल र नेपालीको विडम्बना हो । अहिलेको मात्र होइन, उहिल्यैदेखि नै नेपाल सरकारको सल्लाहकारहरूमा मेडिकल माफियाहरू छन्, शैक्षिक माफियाहरू छन्, भूमाफियाहरू छन्, काला बजारियाहरू तथा मानव तस्करहरू छन् । यिनै माफिया शकुनीहरूको सल्लाहबमोजिम सरकारले मनस्थिति र त्यो शकुनी मनस्थितिले योजना बनाउने गरेको छ । त्यसैले त नेपालमा माफियाका लागि हिरा कटाई र आम नागरिकका लागि ढाड भच्चाइको परिस्थितिसिर्जना भएको हो । एउटा मनोवैज्ञानिक सत्य के हो भने मनस्थितिले परिस्थिति बनाउँछ । मनस्थिति ठीक नबनाएसम्म परिस्थिति कदापि ठीक हँुदैन । के हारको मनस्थितिले कसैले जित्न सक्दछ ? जितका लागि जितको मनस्थिति आवश्यक छ । जब मानिसको मनमस्तिष्कमा जीतको मनस्थिति पैदा हुन्छ र मानिस लक्ष्यमा अर्जुनदृष्टि अगाडि बढ्छ, तब उसको जित निश्चित छ । एक जना मनोवैज्ञानिकले भनेका छन्, तिम्रा साथीहरू को को हुन् मलाई देखाइदेऊ, मैले तिम्रो भविष्य बताउन सक्दछु । हुन पनि हो, आसेपासेबाट नै मानिसको जीवन प्रभावित हुन्छ । मानिसको संगत जस्तो छ, ऊ त्यस्तै हुने गर्छ । शकुनी सल्लाहले मानिस दुर्योधन बन्न त सक्दछ । तर अर्जुन बन्न सक्दैन । अर्जुन बन्न श्रीकृष्ण सल्लाह नै चाहिन्छ । हो, अहिले हाम्रासामु श्रीकृष्ण त छैनन् । तर, गीता त छ नि । गीताको सम्बन्धमा कतिपय मानिसहरू गलत धारणा छ । यो शकुनी सल्लाहको फल हो । वास्तवमा गीता न त कर्मकाण्ड हो, न त धर्मग्रन्थ हो । गीता मनोविज्ञान हो । मानिसका लागि श्रीकृष्णले उपहार दिएको सक्सेस मैनुअल हो । दिशा निर्देशक हो । उत्प्रेरक हो । गीता राजनीतिक मनोविज्ञान पनि हो । गीतामा भावनात्मक रूपमा समर्थ, इमान्दार, ज्ञानवान् र चरित्रवान् राजनीति फर्मुला पनि उल्लेख छ । खासमा माक्र्सवादको सुँगारटाइ गर्ने नेपालका कम्युनिसटहरूले तथा पढ्दै नपढ्ने कांग्रेसीहरूले ज्ञानको महासागर श्रीमद्भगवतगीता पढेर यसका भनाइहरूलाई आफ्नो जीवनमा रूपान्तरित गरेको भए हामी नेपाली विश्वका सबैभन्दा सचेत, जागरुक तथा विकसित नागरिक हुने थियौं । त्यो किनभने गीता मनोविज्ञान बुझ्ने मानिस न बेइमान हुन सक्दछ न विश्वासघाती नै । यस्ता मानिसले आफ्नो नाफा नोक्सानको लागि काम गर्दैन र आफ्नो कर्मलाई आफ्नो धर्म मानेर शतप्रतिशत त्यसको पालना गर्छन् । जितहारसँग न त अति उत्साहित हुन्छन् न त अति दुरुत्साहित । चुनाव जिते पनि अहंकार गर्दैनन्् । सिर्फ असल काम गर्छन् । आफ्नो कर्तव्य इमान्दारका साथ पूरा गर्छन् । चुनाव हारे पनि असल काम गर्न छोड्दैनन् । कर्तव्य, इमान्दारिता तथा निष्पक्षता गीताले दिने राजनैतिक धर्म हो । महात्मा गान्धीले स्वर्ग जाने अभिलाषाले गीता पढ्दैनथे । आफ्नो विराट लक्ष्यमा विजयको झन्डा गाड्न गीता पढ्ने गर्थे । उनले भनेका नै छन्, जब म समस्याहरूबाट घेरिन्छु, जब मेरो वरिपरि कठिनाइहरू आउँछन्, मैले आफूलाई एक्लो महसुस गर्छु, मैले लक्ष्य देख्न छाड्छु । तब मैले गीता खोलेर पढछु, तुरुन्त मलाई मेरो लक्ष्य प्रस्ट हुन्छ । अतः हामी सबैले मनन् गर्नुपर्ने कुरा के हो भने जबसम्म मानिसले आफ्नो मनमस्तिष्कबाट, आफ्नो दायाँबायाँबाट शकुनीहरूलाई निकाल्न सक्दैनन्, मन्थराहरूलाई हटाउन सक्दैनन् । श्रीकृष्ण सल्लाहअनुसार अगाडि बढ्दैनन्, तबसम्म मानिसको जीवन सफल हुन सक्दैन । यो निश्चित छ । नेपाली राजनीतिक नेतृत्वलाई असफल बनाउने पनि यिनै शकुनीहरू हुन् । नेपाली राजनीतिक नेतृत्वले यो मनोविज्ञान कहिले बुझ्ने हो ?"
"सिकार गर्न हिँडेका २ जना भरुवा बन्दुकसहित पक्राउ, १ जना फरार","विराटनगर : मोरङको केराबारीमा वन्यजन्तुको सिकार गर्न हिँडेका २ जनालाई प्रहरीले अवैध भरुवा बन्दुकसहित पक्राउ गरेको छ । मोरङ प्रहरीका प्रवक्ता डीएसपी वेदप्रकाश जोशीका अनुसार पक्राउ परेकाहरु वन्यजन्तुको अवैध चोरीसिकारीमा संलग्न रहेको प्रारम्भिक अनुसन्धानबाट खुलेको छ । सिकारी समूहका १ जना फरार भएका छन् । पक्राउ परेकाको साथबाट लोड गरिएको ३ नाल भरुवा बन्दुक बरामद भएको जानकारी जोशीले दिए । उनका अनुसार केराबारी गाउँपालिका८ का ४४ वर्षीय मणिराज याक्खा र ३४ वर्षीय डिल्लीकुमार कार्कीलाई पक्राउ गरिएको हो । याक्खा र कार्कीको समूहमा रहेका केराबारी८ का ३५ वर्षीय धनबहादुर लिम्बू फरार भएका छन् । प्रहरीलाई देख्नसाथ बन्दुक फालेर फरार भएका उनको खोजी भइरहेको प्रहरीले जनाएको छ । इलाका प्रहरी कार्यालय बेलबारीका इन्स्पेक्टर कृष्णबहादुर खत्री नेतृत्वको टोलीले केराबारी८ स्थित आमजुंगी सामुदायिक वनमा वन्यजन्तुको सिकार गर्न गएकालाई आइतबार साँझ ६:५० बजेतिर पक्राउ गरेको जोशीले बताए । पक्राउ परेकाको साथबाट बरामद गरिएका भरुवा बन्दुक लोड गरिएको अवस्थामा रहेको उनको भनाइ छ । बन्दुकसहित पक्राउ परेकाहरुलाई इलाका प्रहरी कार्यालय बेलबारीको हिरासतमा राखेर थप अनुसन्धान अघि बढाइएको छ । उनीहरुविरुद्ध हातहतियार खरखजना मुद्दा चलाउने प्रहरीको तयारी छ । पछिल्लो समय उत्तरी मोरङका वनमा जंगली जनावरको चोरीसिकारी बढेको जनगुनासो प्रहरीमा पुग्ने गरेको छ । मोरङ प्रहरी प्रमुख एसपी नारायणप्रसाद चिमरियाले चोरी सिकारी नियन्त्रणका लागि प्रहरी सक्रियता बढाइएको जानकारी दिए । वन्यजन्तुको सिकार गर्नु गैरकानुनी हो । चोरीसिकारी नियन्त्रणका लागि सक्रियता बढाइएको छ, उनले भने, चोरीसिकारी समूहका बारेमा जानकारी दिएर सबैले प्रहरीलाई सहयोग गर्नुपर्छ । अनि मात्रै वन्यजन्तुको चोरीसिकारी नियन्त्रण सहज हुन्छ ।"
शिक्षक साथीहरू काममा फर्किनुस् : योगेश भट्टराई,"विराटनगर : नेकपा एमालेका सचिव एवं प्रतिनिधिसभा सदस्य योगेश भट्टराईले आन्दोलनरत शिक्षकलाई काममा फर्किन आग्रह गरेका छन्। आन्दोलन छाडेर विद्यालय फर्किएर काममा लाग्न उनले शिक्षकहरूलाई आग्रह गरेका हुन्। शिक्षकहरूले राखेका मागमा सरकार र सरकारमा रहेका दलहरू संवेदनशील रहेको स्मरण भट्टराईले गराएका छन्। विद्यालय र आफ्नो गाउँ फर्किएर शैक्षिक क्रियाकलापलाई नियमित रूपमा अघि बढाउन म शिक्षक साथीहरूलाई विनम्रतापूवर्क अपिल गर्दछु, उनले भने। विराटनगर विमानस्थलमा सोमबार अन्नपूर्णसँग संक्षिप्त कुराकानी गर्दै भट्टराईले विद्यालय शिक्षा विधेयकलाई संसदको आगामी बर्खे एवं बजेट अधिवेशनमा जसरी पनि अघि बढाइने उल्लेख गरे। संसदको आगामी अधिवेशन सुरु भएको १ हप्ताभित्र विधेयक प्रस्तुत गर्छौं। प्रतिनिधिसभा र राष्ट्रियसभा दुवै सदनबाट ऐनका रूपमा पारित गराउँछौं, उनले भने, अहिले शैक्षिक क्षेत्रलाई अन्योलमा पारेर शिक्षकहरू सडकमा आइरहनुपर्ने अवस्था हैन। उहाँहरू चाँडो गरेर काममा फर्किनुपर्छ। एमाले सचिव भट्टराईले लोकतान्त्रिक गणतन्त्र ल्याउन शिक्षकहरूको ठूलो भूमिका रहेको स्मरण गरे। लोकतान्त्रिक गणतन्त्र ल्याउन शिक्षकहरूले ठूलो भूमिका खेल्नुभएको छ। अहिले व्यवस्था र संविधानमाथि धावा बोलिरहेका बेला शिक्षकहरू सडकमा आएर थप दबाब र अन्योलता सिर्जना गर्ने कुरा त्यति उचित हुँदैन। थाइल्याण्ड भ्रमणबाट फर्किने वित्तिकै प्रधानमन्त्रीले शिक्षकहरूको मागप्रति सकारात्मक धारणा दिइसक्नु भएको छ। उहाँहरूको मागमा सबै दलहरू सकारात्मक छन्। छिटोभन्दा छिटो विधेयक पास गर्नुपर्छ भन्नेमा कुनै दुईमत छैन, उनले भने। विधेयकलाई छिटो टुंग्याउँदै संसदबाट पास गराउनुपर्ने लगायतका माग राखेर नेपाल राष्ट्रिय शिक्षक महासंघको आह्वान र विभिन्न शिक्षक संघ संगठनसमेतको सहभागितामा शिक्षकहरूले आन्दोलन अगाडि बढाइरहेका छन्। शिक्षकले गरिरहेको काठमाडौं केन्द्रित आन्दोलनप्रति सरकार र सरकारमा रहेका दलहरू संवेदनशील रहेको भट्टराईले बताए। शिक्षकको आन्दोलतप्रति सरकार र विभिन्न पार्टीहरूको गम्भीर ध्यानाकर्षण भएको छ। उहाँहरूको माग जायज छन्। ऐन चाँडै बनाउनुपर्ने थियो। ढिलाइ भएकाले प्रदेश र स्थानीय तहले पनि ऐन बनाउन पाएनन्। शिक्षकहरूको वृत्ति विकास र पदोन्नतिका कुराहरु छन्, उनी भन्छन्। उनले सत्तारुढ दलका तर्फबाट शिक्षकहरूसँग पटकपटक अनौपचारिक संवाद गरिएको जानकारी दिए। भट्टराईले वार्ताबाट समस्याको समाधान खोज्न पनि शिक्षकहरूलाई आग्रह गरे। सरकारले उहाँहरूलाई छलफलमा बोलाएको छ। तर, छलफलमा आउन मानिरहनुभएको छैन। यस्तो बेलामा सरकारसँग संवाद र कुराकानी नगर्ने भन्ने कुरा राम्रो हैन। हामीले अनौपचारिक च्यानलबाट उहाँहरूलाई त्यो सन्देश पठाइसकेका छौं। जेसुकै कारणले भए पनि विद्यालय शिक्षा विधेयक पास गर्न ढिला भइसक्यो। अहिलेसम्म विभिन्न सरकारले त्यो कमीकमजोरीको जिम्मा लिनुपर्छ। अब विधेयक अघि बढाउने कुरामा कुनै ढिला हुने छैन, उनी भन्छन्। सरकारले पेस गरेको विधेयक सैद्धान्तिक छलफल भएर शिक्षा समितिमा गइसकेको र समितिमा दफावार छलफल चलिरहेको जानकारी उनले दिए। अहिले संसद चलेको छैन । संसद सुरु भएको १ हप्ताभित्र विधेयक अघि बढ्छ । यो हाम्रो प्रतिबद्धता भयो, भट्टराईले भने।"
गोलकिपर अञ्जना आर्मी छाडेर एपीएफमा,"काठमाडौं : नेपाली राष्ट्रिय टिमकी गोलकिपर अञ्जना राना मगर विभागीय क्लब त्रिभुवन आर्मी छोडेर अर्को विभागीय टिम एपीएफमा आबद्ध भएकी छिन्। उनले ८ वर्षयता आर्मीमा आबद्ध भएर खेलिरहेकी थिइन्। करारमा रहेकी अञ्जनाले आर्मी छोडेर एपीएफमा आएको अन्नपूर्ण पोस्टलाई जानकारी दिएकी हुन्। केही कागजी प्रक्रियाहरू बाँकी रहेका छन्। हाललाई एपीएफमा पनि करारमा आबद्ध हुन लागेको हुँ, उनले भनिन्। ८ वर्षयता आर्मीको पोस्ट सम्हालेकी अञ्जनाले अब भने एपीएफको पोस्टमा देखिने छिन्। अब एपीएफमा राष्ट्रिय टिमका पहिलो र दोस्रो रोजाइका दुवै गोलरक्षक टिममा हुने भएका छन्। एपीएफमा राष्ट्रिय टिमकी पहिलो रोजाइकी गोलकिपर एन्जिला तुम्बापो सुब्बा पनि आबद्ध छिन्। पछिल्लो समय महिला लिगमा उत्कृष्ट गोलकिपरको उपाधि जितेकी सावित्री किसान पनि एपीएफकै गोलकिपर हुन्।"
सिराज र सुभ्मन चल्दा गुजरातको तेस्रो जित,"काठमाडौं : इन्डियन प्रिमियर लिग (आइपीएल) मा गुजरात टाइटन्सले सनराइजर्स हैदराबादलाई हराएको छ। गुजरातले हैदराबादलाई ७ विकेटले हराएको हो। बलिङतर्फ मोहम्मद सिराज र ब्याटिङतर्फ कप्तान सुभ्मन गिलको उत्कृष्ट प्रदर्शनले गुजरातले प्रतियोगितामा तेस्रो जित दर्ता गरेको छ। हैदराबादको घरेलु मैदान राजिव गान्धी इन्टरनेसनल स्टेडियममा टस हारेर ब्याटिङको निम्तो पाएको हैदराबादले १५२ रन बनायो। हैदराबादले दिएको १५३ रनको विजयी लक्ष्य पछाएको गुजरात टाइटन्सले १६४ ओभरमा ३ विकेट गुमाउँदै लक्ष्य पूरा गर्यो। गुजरातका लागि कप्तान सुभ्मन गिलले ६१ रनको अविजित अर्धशतकीय पारी खेले । उनले ४३ बलमा ९ चौका प्रहार गरे। ओपनर शाही सुदर्शन दोहोरो अंक बनाउन नसक्दै पेभेलियन फर्किदा सुभ्मनले क्रिज सम्हालेका थिए। जोश बटलर डकाउट भए। वासिङ्टन सुन्दरले ४९ रनको पारी खेले। सफरिन राउटरफोर्ड ३५ रनमा अभिजित रहे। हैदराबादका लागि मोहम्मद सामीले २ विकेट र कप्तान प्याट कमिन्सलाई १ विकेट लिए। पहिलो इनिङमा ब्याटिङ गरेको सनराइजर्स हैदराबादका लागि नितेश कुमार रेड्डीले सर्वाधिक ३१ रन बनाए। उनले ३४ बलमा तीन चौका प्रहार गरे। ओपनिङमा आएका अभिषेक शर्माले १८ रन इशान किसनले १७, हेनरिच कालसेनले २७, अङ्कित बर्माले १८ र कप्तान प्याट कमिन्सले २२ रन बनाए। गुजरातका लागि बलिङतर्फ मोहम्मद सिराजले सर्वाधिक ४ विकेट लिए। प्रसिद्ध कृष्ण र साई किशोरले समान २२ विकेट लिए। पाँचौँ खेल खेलेको सनराइजर्स हैदराबादले लगातार चार हार बेहोरेको हो। पहिलो खेलमा जित निकालेको हैदराबादले जितको लय समाउन सकेन। अङ्क तालिकामा हैदराबाद पुछारमा रहेको छ। गुजरातले चौथो खेल खेलेको थियो। पहिलो खेलमा हार बेहोरेको गुजरात त्यसपछि लगातार ३ जित दर्ता गर्दै अङ्क तालिकाको दोस्रो स्थानमा उक्लिएको छ।"
पोखरेलको आक्रोश : शिक्षकसँग भएको सम्झौता कार्यान्वयन नगर्ने प्रचण्डले आन्दोलन नछोड्नू भन्नुको अन्तर्य के ?,"काठमाडौं : नेकपा एमालेका महासचिव शंकर पोखरेलले माओवादी केन्द्रको असहयोगले शिक्षा ऐन जारी हुन नसकेको बताएका छन्। प्रचण्ड प्रधानमन्त्री भएको समयमा सम्झौता गरेअनुसार विधेयकमा नै सुधार गरेर प्रस्तुत नगरेकाले अहिले शिक्षकले आन्दोलन गर्नुपरेको पोखरेलले दाबी गरेका हुन्। आइतबार एक कार्यक्रममा माग पूरा नहुन्जेलसम्म आन्दोलन नछोड्न प्रचण्डले शिक्षकहरूलाई अपिल गरेपछि जवाफ दिँदै महासचिव पोखरेलले कानून निर्माणका लागि विधि र प्रक्रिया आवश्यक पर्दछ थाह नहुने कुरा हुन्छ भन्दै टिप्पणी गरेका छन्। पुष्पकमल दाहाल 'प्रचण्ड'ले शिक्षकहरुलाई आन्दोलन नछोड्न भनेर उर्दि जारी गर्नु भएछ। कानुन निर्माणका लागि विधि र प्रक्रिया आवश्यक पर्दछ भन्ने कुरा पटक पटक प्रधानमन्त्री भएको प्रचण्डजीलाई थाह नहुने कुरै भएन। के सडकबाट विधि र प्रक्रियाबिनै कानुन निर्माण गर्न सम्भव छ र ? उनले भने, विगतमा शिक्षकसँग संझौता गरेर त्यसको कार्यान्वयनमा उदासिनता देखाउने प्रचण्डजीको नेतृत्वको सरकार नै थियो। उहाँ प्रधानमन्त्री भएको समयमा सम्झौता अनुसार विधेयकमा नै सुधार गरेर प्रस्तुत गरेको भए १८०० भन्दा बढि संशोधन प्रस्तावको जटिलतामा शिक्षा समिति पर्ने थिएन। सत्तापक्षले हिउँदे अधिवेशनबाट विधेयक पारित गर्न प्रयास गरेपनि माओवादीले सहयोग नगरेको उनले प्रष्ट पारे। संविधान कार्यान्वयसंग सम्बन्धित विधेयक पास नभएको कुरामा सत्ता पक्षले चिन्ता प्रकट गर्दै यति बेला संयन्त्र गठन गरेर काम थालेको अवस्था छ। सत्तापक्षले संयन्त्र बनाएर छोटो प्रक्रिया अबलम्वन गरेरै हिउँदे अधिवेशनबाट विधेयक पारित गर्न प्रयास गरेको थियो। उक्त प्रयासलाई माओवादीले समेत सहयोग गरेको भए शिक्षकहरु सडकमा आउनुपर्ने अवस्था नै रहदैनथ्यो पोखरेलले फेसबुकमार्फत भनेका छन्। उनले माओवादी नेतृत्वको कारणले समेत संसदीय समितिले उपसमिति गठन गर्न तीन महिना भन्दा बढी समय लागेको जानकारी गराए। उपसमिति गठन भएर छलफलसमेत सुरु नभएको अवस्थामा विधेयक पास गर्ने बाटो प्रचण्डजी देखेको भए प्रस्ताव राख्नु उचित हुन्थ्यो। उनले भने, हिउँदे अधिवेशन अन्त्य भएको र विधेयक विचाराधिन रहेको अवस्थामा शिक्षक नेताहरूले माग गरे झैँ अध्यादेश जारी गर्न मिल्ने अवस्था देखिँदैन। प्रमुख दलहरुको सहयोग रहने हो भने बजेट अधिवेशन अगावै सहमति जुटाएर बजेट अधिवेशनको सुरुमै कानुन जारी गर्न सकिन्छ। त्यसका लागि सत्तापक्ष तयारै देखिन्छ। उनले प्रचण्डले समाधानको प्रस्ताव नराखी शिक्षकहरूलाई आन्दोलन नछोड्न भन्नुको अन्तर्य के होला ? भन्दै शंका व्यक्त गरेका छन्।नेपाल शिक्षक महासंघको अगुवाइमा विद्यालय शिक्षा विधेयक अघि नबढाएको र पुराना मागमा सरकारले बेवास्ता गरेको भन्दै बुधबारबाट शिक्षकहरूले आन्दोलन थालेका हुन्।"
"अमेरिकाले निष्कासन गर्छ, भुटानले खेद्छ कहाँ जाने भुटानी शरणार्थी ?","अमेरिका : अमेरिकाले १० जना भुटानी शरणार्थीलार्ई चैत १२ गते भुटानको पारो अन्तर्राष्ट्रिय विमानस्थलमा ल्याएर छोडिदियो। तर, भुटानले आफ्ना नागरिक स्वीकार गरेन। पुरानै शैलीमा तिनीहरूलाई लखेटेर भारतको सीमा नजिक भारतको जयगाउँतर्फ ल्याएर छोडिदियो। त्यहाँबाट भारतीय प्रहरीले नेपालको सीमावर्ती क्षेत्र पानीट्यांकी ल्याएर छोडिदियो। आफ्नै देशमा पाइला टेक्न नपाएका उनीहरू लुक्दैभाग्दै नेपालतर्फ लागे। चैत १६ गते ४ जना भुटानी शरणार्थी झापाबाट पक्राउ परे। अरूको स्थिति अज्ञात नै छ। अमेरिकाले निष्कासित गरेकाहरू तेस्रो मुलुक पुनस्र्थापनाअन्तर्गत अमेरिका पुगेका शरणार्थी हुन्। भुटानले लखेटेका शरणार्थीलाई फिर्ता लिन नमानेपछि उनीहरूलाई तेस्रो देश पुनस्र्थापना गरिएको थियो। भुटानी शरणार्थीको सन् २००८ बाट अमेरिका पुनर्वास अभियान सुरु भएको थियो। सन् २०१७ डिसेम्बरसम्म ९५ हजार ४ सय ४९ जना भुटानी शरणार्थीलाई अमेरिका लगिएको थियो। तर, अमेरिकामा पुनर्वास भएका नेपालीभाषी भुटानीलाई अमेरिकाले निष्कासन गर्न थालेपछि शरणार्थी समस्या पुनः बल्झिने जोखिम बढेको छ। किनकी, अमेरिकाले निष्कासन गरेर भुटानमा ल्याएर छोडिदिने, तर भुटानले स्वीकार नगरी नेपालतर्फ नै खेद्न थालेको छ। अमेरिकाले भुटानी समुदायबाट १ सय २२ जना निष्कासनको सूचीमा राखेको छ। त्यतिमात्र होइन, अमेरिकाले भुटानलाई रेड जोनमा राखेको छ। जसका कारण भुटानी नागरिकलाई अमेरिका भ्रमणमा अनुमति रहने छैन। भुटानसहित ११ मुलुक रेड जोनमा परेका छन्। राष्ट्रपति डोनाल्ड जे ट्रम्पको कार्यकालको सुरुवाती चरणमै अमेरिकाबाट निष्कासनको सूचीमा रहेकाहरूलाई निष्कासन गर्ने कार्य द्रुत गतिमा भइरहेको छ। विभिन्न आपराधिक कार्यमा संलग्न रहेका, आप्रवासनसँग जोडिएको मुद्दामा अन्तिम फैसला भई निष्कासनको निर्णय सुनाइएकाहरू र अमेरिकामा बस्ने अनुमति नभएकाहरूलाई अमेरिकाको होम ल्यान्ड सेक्युरिटी र इमिग्रेसन एन्ड कस्टम्स इन्फोर्समेन्टले पक्राउ गरी अमेरिकाबाट निष्कासन गरिरहेको छ। पहिलो प्राथमिकतामा जुन देशका नागरिक हुन्, सम्बन्धित देशमा नै निष्कासन गर्ने गरिएको छ। तर कतिपय अवस्थामा तेस्रो मुलुकमा समेत लगेर छाड्ने गरिएको छ। निष्कासनको सूचीमा रहेका नेपालीभाषी भुटानी समुदायका सदस्यहरूलाई भने भुटानमा लगेर छाड्ने गरिँदा त्यसले शरणार्थीसम्बन्धी अन्तर्राष्ट्रिय अभ्यास, अन्तर्राष्ट्रिय कानुन तथा मानवीय मूल्य र मान्यतामा आधारित मानवअधिकारको विषय जोडिएर चर्चा पाएको छ। हालसम्म भुटानी समुदायका १४ जनालाई निष्कासन गरिएको बताइएको छ। निष्कासनको सूचीमा रहेकालाई डिपोर्ट गरिएको बताइए पनि भुटानको पारो लगी छाडेका कतिपय निष्कासनको सूचीमा नभएको भन्दै भुटानी समुदायका अभियन्ताहरूले आवाजसमेत उठाउँदै आएका छन्। अमेरिकाले भारतको दिल्ली र दिल्लीबाट ड्रुक एयरमार्फत उनीहरूलाई भुटानको पारो विमानस्थलमा लगेर छाड्ने गरेको छ। पारो विमानस्थलमा उत्रिएका उनीहरूलाई भुटानको प्रहरीले आवश्यक व्यवस्था गरी भुटान र भारतको सीमा नजिकको भारतीय गाउँ जयगाउँतर्फ ल्याएर छाड्ने गरेको र उनीहरूलाई जयगाउँबाट भारतीय प्रहरीले नेपाल र भारत सीमावर्ती क्षेत्र पानीट्यांकी ल्याई नेपालतर्फ पठाउने गरेको स्रोतले जनाएको छ। जयगाउँ र पानीट्यांकीबीचको दूरी कारमा चार घण्टाको छ भने पारो विमानस्थलदेखि भुटान र भारतबीचको बोर्डर बिन्दुसम्मको दूरी पनि कारमा करिब चार घण्टा नै लाग्ने गर्छ। स्रोतका अनुसार अमेरिकासँग भुटानले सहमति जनाए पनि उसले विगतमा नै नागरिक नस्वीकारेको अवस्था छ। अहिले पनि भुटानले व्यावहारिक र भावनात्मक रूपमा नागरिक मान्ने अवस्था नरहने भएकाले प्रभाव र दबाबदेखि आश्वासन देखाएर भुटानमा बस्ने अवस्थासमेत नभएकाले विभिन्न तरिकाले पारो उत्रिएकाहरू पनि नेपालमै जान चाहिरहेका छन्। अमेरिकाबाट पारो लगिएकाहरूमध्ये कतिपयका आफन्तसमेत शरणार्थी शिविरमै छन् भने नेपाल लामो समय बसेकाले पुनर्वास गरिएको देशले निष्कासन गर्दा नेपाल नै फर्कने उनीहरूको चाहना हुन सक्ने स्रोतले जनायो। सकभर अमेरिकाबाट निष्कासन गर्नु हुँदैनथ्यो, जाने ठाउँ नै हाम्रो कहाँ छ र ? तर पनि निष्कासन नै गरिएपछि बस्नका लागि सहज त हुर्किएको थलो नेपाल नै हो, त्यसैले निष्कासन भएकाहरू नेपाल गएका हुन्, जान खोजेका हुन्, निष्कासनमा परेकामध्येका एकका परिवारका सदस्यले भने, नेपालले पनि के गर्छन् भन्ने चिन्ता लागिरहेको छ। निष्कासनको सूचीमा रहेकाहरूलाई निष्कासन गरिएको अमेरिकी निकायहरूले बताइरहे पनि भुटानी समुदायमा भने यसले त्रास सिर्जना गरेको छ। समग्र आप्रवासीहरूमा नै अब के हुने होला भन्ने चिन्ता बढिरहँदा नयाँ जीवनको सुरुवात गर्दै अमेरिका पुनर्वास भएको नेपाली भाषी भुटानी समुदाय पनि चिन्तित छ। कमी, कमजोरी, कानुन उल्लंघन, अपराधमा संलग्न रहे कानुनबमोजिम कार्बाही गर्ने कुरा अन्यथा होइन। कानुनी कार्बाही र गल्तीअनुसार सजायको भागीदार जो कोही बन्नुपर्छ। यसमा तलमाथि केही छैन, भुटानी समुदायका अभियन्ता भुवन प्याकुरेलले भने, तर कार्बाही अमेरिकाभित्र नै गर्नुपर्छ भन्ने हो। अझ भुटानी समुदायको लागि त निष्कासन गर्दा जाने ठाउँ नै कहाँ छ र ? हाम्रो सन्दर्भमा महत्वपूर्ण कुरा यो हो। यसलाई मानवीय रूपमा पनि हेरिनुपर्छ भन्ने नै हो। पारिवारिक विखण्डनको अवस्था अर्कोतर्फ डिपोर्टेसनले परिवारलाई विभाजित गरेको छ। कतिपयको परिवारको कमाउने व्यक्ति नै डिपोर्ट हुँदा घर चल्नसमेत गाह्रो पर्ने अवस्था आइरहेको छ। समुदायका सदस्यहरूमा कतै हामीलाई पनि निष्कासन त गर्ने होइन भन्ने खालको चिन्ता देखिएको छ, सिटी अफ रेनोल्ड्सवर्ग, ओहायोका काउन्सिल म्यानसमेत रहेका प्याकुरेलले थपे, त्यस्तो होइन भनेर बताउनु परिरहेको छ। डर हटाउन सचेतनाको काम गरिरहेका छौं। भुटानी समुदायका लागि त निष्कासन गर्दा जाने ठाउँ नै कहाँ छ र ? हाम्रो सन्दर्भमा महŒवपूर्ण कुरा यो हो। यसलाई मानवीय रूपमा पनि हेरिनुपर्छ । भुवन प्याकुरेल, अभियन्ता कमसेकम भुटानले मेरा मान्छे हुन् भनेर स्वीकार त गर्यो। यो पनि एक अर्थमा राम्रो कुरा हो । तर, अमेरिकामै रहेर कानुनबमोजिम प्रक्रिया अघि बढाउनुपर्छ भन्दै आएका छौं। तिलक निरौला,अभियन्ता, पेन्सेलभेनिया गभर्नर सल्लाहकार समिति सदस्य कम्पनी त्यस्तै, भुटानी समुदायका अभियन्ता एवं पेन्सेलभेनिया गभर्नरका सल्लाहकार समितिका सदस्य तिलक निरौलाले पछिल्ला गतिविधिले चिन्ता बढाएको र यसलाई लिएर सम्बन्धित निकायहरूमा कुरा पुर्याइएको बताए। त्यसप्रति छलफलसमेत अगाडि बढेको छ। समुदायमा सही सन्देश प्रवाह गर्दै विषय जटिल भए पनि समाधान खोज्नका लागि प्रयासहरू भइरहेको उनले जनाए। समुदायको निम्ति जे भयो र भइरहेको छ राम्रो त भइरहेको छैन र पनि कमसेकम भुटानले मेरा मान्छे हुन् भनेर स्वीकार त गर्यो। यो पनि एक अर्थमा राम्रो कुरा हो, निरौलाले भने, तर यसको अर्थ डिपोर्ट गर्ने भन्ने होइन। अमेरिकामै रहेर कानुनबमोजिम प्रक्रिया अघि बढाउनुपर्छ भन्दै आएका छौं। कुल जनसंख्यासँग तुलना गर्दा सबैभन्दा बढी शरणार्थी बनाउने सूचीमा पहिलो भुटानले, अमेरिकाले भनेको स्वीकारेर नै डिपोर्ट गरेपछि बस्न दिनुपर्नेमा झन् त्यस्तो नगरेको अवस्था देखिएको छ। अर्कोतर्फ भुटानबाट नै भागेर नेपाल आई बसोबास गरी जीवनको महŒवपूर्ण समय बिताई वा त्यही नै जन्मिएर अमेरिका पुनर्वास भएकाहरू डिपोर्ट भएर फेरि भागेर हिँडेको देशमै गएर बस्ने भन्ने मानवीय र भावनात्मक रूपमा पनि सम्भव नहुने ठान्छन् अधिकारकर्मीहरू। शरणार्थीका लागि काम गर्दै आएका अधिकारकर्मीहरूले संयुक्त विज्ञप्ति जारी गर्दै राज्यविहीन बन्ने अवस्था नदिन सम्बन्धित सबैमा अनुरोध गरेका छन्। निष्कासनमा परेकाहरूलाई संरक्षण दिने भन्दै जिम्मा लिएको भुटान सरकारले त्यसो नगरी अन्तर्राष्ट्रिय कानुनको समेत उल्लंघन गरेको तथा निष्कासनमा परेकाहरूको मानवअधिकारको ग्यारेन्टी गर्न पनि शरणार्थीको क्षेत्रमा काम गर्दै आएका संघसंस्थाहरूले अपिल गरेका छन्। भुटान पिपल पार्टीका अध्यक्ष बलराम पौड्याल, डुक नेसनल कंग्रेस प्रजातान्त्रिकका अध्यक्ष रिन्जिन दोर्जी, भुटानी शरणार्थी प्रतिनिधि स्वदेश फिर्ती समितिका कार्यवाहक अध्यक्ष तिलक राई, भुटान स्वतन्त्र जनमञ्चका महासचिव डीबी सुब्बा नेसनल रिकन्सिलेसन कमिटी भुटानका अध्यक्ष कृष्णवीर तामाङले संयुक्त विज्ञप्ति जारी गर्दै अमेरिकासमक्ष आफ्नो नागरिकको रूपमा स्वीकार गरिसकेर भुटान सरकारले पारोमा उत्रिएका नागरिकलाई अन्यत्र पठाउने अमानवीय कार्यको विरोध गरेका छन्। भुटानी नागरिकलाई पटकपटक शरणार्थी बन्नबाट जोगाउन र उनीहरूको मानवअधिकारको रक्षाका लागि आवाज उठाउन पनि नेपाल समक्ष आग्रह गरेका छन्। अमेरिकाबाट पारोमा उत्रिएकामध्ये केही नेपाल पुगे पनि अन्य कहाँ छन् भन्ने समेत थाहा नभएकाले उनीहरूको खोजी गर्न पनि अनुरोध गरिएको छ। नेपालमा लामो समय शरणार्थी जीवन व्यतित गरी नेपालीभाषी भुटानी अमेरिकासहित विभिन्न देशमा पुनर्वास कार्यक्रमअन्तर्गत आप्रवासन भएका थिए। सन् २००७ देखि पुनर्वास कार्यक्रम सुरु भई अमेरिका, बेलायत, डेनमार्क, क्यानडा, अस्ट्रेलिया, न्युजिल्यान्ड, नर्वे, नेदरल्यान्डलगायतका देशमा स्वेच्छिक रूपमा शरणार्थी पुनर्वास भएका थिए। सन् १९८५ मा भुटानको नागरिकता ऐनमा गरिएको परिवर्तनसँगै भुटानमा रहेका नेपाली भाषीका लागि भुटानमा रहन अप्ठ्यारो अवस्था सिर्जित भएको थियो। लगत्तै १९८८ मा जनगणनामार्फत नागरिकलाई सात वर्गमा विभाजन गर्दै बस्न असहज वातावरण बनेको केही वर्षभित्रै सन् १९९० बाट नेपाली भाषीमाथि ज्यादती भएपछि उनीहरू भारत हुँदै नेपालको पूर्वी क्षेत्रमा आएर बस्न थालेका थिए। नेपाली भाषी भुटानीहरूलाई नेपालले आ श्रय दिँदै उनीहरूको पुनस्र्थापनाका लागि अन्तर्राष्ट्रिय मञ्चहरूमा लबिङ गरेको थियो। भुटानमै पुनस्र्थापित हुने नेपाली भाषी भुटानीहरूको चाहनालाई बुझेर नेपालले भुटानसँग द्विपक्षीय वार्ता गरेको थियो। नेपाल र भुटानका बीचमा १५ पटक वार्ता भएको भए पनि शरणार्थी फर्काउन भुटान अनिच्छुक भएपछि अर्को विकल्पको रूपमा तेस्रो मुलुक पुनस्र्थापनाअन्तर्गत पुनर्वास कार्यक्रम सुरु भएको थियो। जसअनुसार सबैभन्दा धेरै अमेरिकाले शरणार्थी ल्याएको थियो। कुल १ लाख ५ हजार शरणार्थी पुनर्वास हुँदा करिब ९० हजार अमेरिकामा पुनर्वास भएका थिए। करिब १ लाख १५ हजार शरणार्थी नेपालमा रहेका थिए, जसमा पुनर्वास हुन नपाएका, नसकेका र नचाहेकाहरू नेपालमै शरणार्थी शिविरमै रहेका छन्। पुनर्वास कार्यक्रम सुरु हुनुअघि पूर्वी नेपालको झापा र मोरङका पाँच स्थान झापाको बेलडागी, टिमाई, गोलधाप र खुदुनावारी तथा मोरङको शनिश्चरेमा रहेका ७ शिविरमा उनीहरू बस्दै अँएका थिए। अहिले मोरङको शनिश्चरे र झापाको बेलडागी मात्र शिविर छ। भुटानी समुदायबाट १ सय २२ जना निष्कासनको सूचीमा रहेका छन् भने १३ सय ६५ नेपाली छन्। कुल १४ लाख ४५ हजार ५ सय ४९ जना निष्कासनको सूचीमा रहँदा ट्रम्पले राष्ट्रपतिको पदबहाल गरे यता एक लाखभन्दा बढी निष्कासन भइसकेका छन्। डिपोर्ट गरिएकाहरूलाई घरबाट, सपिङ मलवाट, लन्ड्रीबाट, इमिग्रेसन कार्यालयबाट पक्राउ गरी आइस्ले डिपोर्ट गरेको थियो। उनीहरू ग्रिन कार्ड होल्डर थिए।"
रास्वपा सभापति एवम् पूर्वगृहमन्त्री रवि लामिछाने आज जेल चलान हुँदै,"काठमाडौं : राष्ट्रिय स्वतन्त्र पार्टीका सभापति एवम् पूर्वउपप्रधान तथा गृहमन्त्री रवि लामिछाने आज जेल चलान हुने भएका छन्। शुक्रबार उच्च अदालत तुलसीपुर बुटवल इजलासले बुटवलस्थित सुप्रिम बचत तथा ऋण सहकारी संस्थाको रकम ठगी मुद्दामा जिल्ला अदालत रुपन्देहीको आदेश उल्टाउँदै लामिछानेलाई थुनामा राख्न आदेश गरेपछि प्रहरीले शुक्रबार राति पक्राउ गरेको हो। शनिबार बिहान त्रिभुवन विमानस्थलबाट भैरहवा लगेपछि उनलाई जिल्ला प्रहरी कार्यालयको हिरासतमा राखिएको थियो। रुपन्देहीका एसपी रंजितसिंह राठौरले आज जिल्ला अदालतमा पेश गरेपछि कारागार पठाइने जानकारी दिए। शनिबार र आइतबार बिदा परेकाले उनलाई आज अदालतमा पेश गर्न लागिएको हो। सरकारले पछिल्लो समयमा सहकारीको रकम अपचलनको अनुसन्धान गर्ने, मुद्दा दायर गर्ने र कारबाहीको प्रक्रियालाई तीब्ररुपमा अगाडि बढाएको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरण सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो । सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो । ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो मागदाबी गरिएको छ । त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो । जिल्ला अदालत रूपन्देहीले धरौटीमा रिहा गर्ने आदेश गरेपछि प्रतिवादी लामिछानेलाई धरौटी नभएर थुनामा राख्नुपर्ने माग गर्दै सरकारी वकिल कार्यालय फागुन २२ गते उच्च अदालतमा पुगेको थियो । फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए । तत्काल प्राप्त प्रमाणका आधारमा प्रतिवादीलाई पुर्पक्षका लागि थुनामा राख्नुपर्नेमा जिल्ला अदालतले धरौटीमा छाड्ने आदेश गरेपछि जिल्लाको आदेश बदर गरी प्रतिवादीलाई थुनामा राख्न मागका साथ हामीले उच्च अदालतमा पुनरावेदन निवेदन दिएका थियौं, जिल्ला सरकारी वकिल कार्यालय रूपन्देहीका न्यायाधिवक्ता प्रेमराज पौडेलले अन्नपूर्ण पोस्ट्सँग भने, तत्काल प्राप्त प्रमाणको आधारमा मुद्दाका प्रतिवादी (रवि लामिछाने) कसुरदार रहेको देखिने आदेशमा उल्लेख छ ।"
राजावादी आन्दोलनमा ५ करोडको क्षति दाबी,"काठमाडौं : राजावादीको चैत १५ गते राजधानीमा भएको आन्दोलनबाट करिब ५ करोड रुपैयाँको क्षति पुगेको भन्दै बिमा दाबी गरिएको छ। राजावादीको प्रदर्शन अराजक बनेपछि निजी र सार्वजनिक सम्पत्तिमा आगजनी र तोडफोड गरिएको थियो। राष्ट्रिय बिमा प्राधिकरणको चैत २० गतेसम्मको तथ्यांकअनुसार हुलदंगाबाट ४ करोड ८७ लाख ६८ हजार २० रुपैयाँ बराबरको क्षति भएको छ। कुल ४३ वटा सम्पत्तिमा क्षति पुगेको भन्दै बिमाको दाबी गरिएको हो। ती बिमामा इन्जिनियरिङ तथा ठेकेदार जोखिम, मोटर बिमा (निजी), सम्पत्ति बिमा र विविध अभिलेख शीर्षकमा बिमा दाबी परेको हो। करिब ४५ हजार रुपैयाँको दाबी भुक्तानी भइसकेको छ। इन्जिनियरिङ तथा ठेकेदार जोखिम शीर्षकमा ३ वटा दाबी परेका छन् भने निजीतर्फको मोटर बिमा शीर्षकमा २२ वटा दाबी परेका छन्। यस्तै, सम्पत्ति बिमाअन्तर्गत १६ वटा दाबी परेको छ र विविध शीर्षकमा २ वटा बिमा दाबी परेको प्राधिकरणले जनाएको छ। सबैभन्दा बढी सम्पत्ति बिमामा ३ करोड ११ लाख ६६ हजार २१३ रुपैयाँको दाबी पर्दा मोटर बिमामा १ करोड २९ लाख रुपैयाँको दाबी परेको छ। इन्जिनियरिङतर्फ ३७ लाख बराबरको दाबी परेको प्राधिकरणको तथ्यांक छ। विविधमा भने करिब १० लाखको दाबी परेको छ। उक्त दाबी ११ बिमा कम्पनीले भुक्तानी गर्नुपर्ने छ। चैत २० गतेसम्म परेको उक्त दाबी रकममध्ये सबैभन्दा बढी राष्ट्रिय बिमा कम्पनीमा १ करोड २७ लाख रुपैयाँ बराबरको दाबी परेको छ। सिद्धार्थ प्रिमियर इन्स्योरेन्समा पनि १ करोड १७ लाख ५० हजारको हुलदंगामा भएको क्षतिको दाबी परेको हो। अभिलेख संख्याका आधारमा नेशनल इन्स्योरेन्समा ११ वटा दाबी परेको छ। दाबी भुक्तानी सुरु भने शिखर इन्स्योरेन्सले गरेको छ। कम्पनीमा १३ लाख २५ हजार १२ रुपैयाँको ५ वटा दाबी परेकोमा ३ वटाको करिब ४५ हजार भुक्तानी गरेको छ। पूर्वराजा ज्ञानेन्द्र शाहका समर्थकहरूले तीनकुनेमा गरेको प्रदर्शन हिंसात्मक र अराजक बन्दा प्रदर्शनकारी र प्रहरीबीच भएको झडपमा २ जनाको मृत्यु भएको थियो। प्रदर्शनकारीले तीनकुने आलोकनगरमा रहेको एक निजी घरमा आगो लगाएका थिए। तीनकुनेमा नै रहेको अन्नपूर्ण पोस्ट्, कान्तिपुर टेलिभिजनलगायतका कार्यालयमा पनि तोडफोड गरेका थिए। प्रदर्शनकारीले जडिबुटीस्थित जडिबुटी उत्पादन तथा प्रशोधन कम्पनीमा आगजनी गरी ध्वस्त बनाएका थिए भने कोटेश्वरको भाटभटेनी सुपर मार्केटमा तोडफोड र लुटपाट मच्चाएका थिए। दर्जनौं गाडिमा आगो लगाएको र निजी सम्पत्ति तोडफोड गरेका थिए। तीनकुनेमा आगजनीपछि प्रदर्शनकारीहरूलाई नियन्त्रण गर्न प्रहरीले ५८ राउन्ड गोली प्रहार गरेको, ७४६ राउन्ड अ श्रुग्यास र १९२ पटक ब्ल्यांक फायर भएको जनाइएको छ। प्रहरीका अनुसार २० जनालाई गोली लागेको छ।"
हुम्लाको बोक्चे गौडा सडकखण्ड बन्द,"हुम्ला : कर्णाली करिडोर अन्तर्गत हुम्लाको बोक्चे गौडा सडकखण्ड आज बिहान ७ बजेदेखि बन्द भएको छ। नेपाली सेनाले सडक स्तरोन्नतिको काम सुरू गरेपछि सडक पूर्णरूपमा बन्द भएको हो। कर्णाली करिडोरको बोक्चे गौडा सडक निर्माण अवधिसम्मका लागि बन्द भएको नेपाली सेना विकास निर्माण दलका योजना प्रमुख सेनानी अमृत पराजुलीले जानकारी दिए। अनौपचारिक रुपमा सो खण्ड सडकको निर्माण कार्य यसअघि नै सुरू भइसकेको भएपनि यातायात सेवा अवरुद्ध नगरी काम भइरहेको थियो । तर,अब सडक पूर्णरुपमा बन्द गरेर निर्माणको कार्यलाई तीव्रता दिने विकास निर्माण दलका योजना प्रमुख सेनानी पराजुलीले बताए। बोक्चे गौडा याङ्चु कुनाको आठ सय मिटर सडकको स्तरोन्नती गर्ने कार्य आगामी असार मसान्तसम्म सम्पन्न गर्ने गरि जिम्मेवारी सेनाले पाएको थियो । समयमै काम सम्पन्न गर्न सडक बन्द गरी काम थालिने पराजुलीको भनाइ छ। असजिलो चट्टानी भीरको सडकको लेभल मिलाउन विष्फोट गर्नुपर्ने भएका कारण बेलाबेला सडक सुचारु गर्न समेत समस्या हुने सेनाले जनाएको छ । सम्भव भए बीचमा सडक सचारु हुन सक्ने भएपनि अहिले नै त्यसरी भन्न नसकिने अवस्था रहेको सेनाले जनाएको छ ।"
लिभरपुलको अपराजित यात्रामा फुलहमको ब्रेक,काठमाडौं : प्रिमियर लिगमा आइतबार भएको खेलमा फुलहमले लिभरपुललाई ३२ले हराएको छ। प्रिमियर लिगको शीर्ष स्थानमा रहेको लिभरपुल अपराजित रहँदै खेलिरहेको थियो। खेलको १४औं मिनेटमा एलेक्सिक म्याक एलिटरले गोल गर्दै लिभरपुललाई अग्रता दिलाएका थिए। अग्रता बनाए पनि लिभरपुलले त्यसलाई जोगाउन सकेन। खेलको तेइसौं मिनेटमा फुलहमका लागि रायन सेसेगोनले बराबरी गोल फर्काएका थिए। पहिलो हाफमा नै फुलहमले थप दुई गोल गर्यो। खेलको ३२ औँ मिनेटमा एलेक्स युभीले गोल गरे। त्यस्तै रोड्रिगो मुनिजले ३७ औँ मिनेटमा गोल गरेका थिए। पहिलो हाफ ३१ ले अग्रता बनाएको फुलहमले दोस्रो हाफमा गोल गर्न सकेन। यता लिभरपुलको लागि भने ७२ औँ मिनेटमा लुइस डियाज दोस्रो गोल गरे। हार बेहोरे पनि लिभरपुलले ३१ खेलबाट ७३ अङ्क बटुल्दै अंक तालिकाको शीर्ष स्थानमा रहेको छ। दोस्रो स्थानमा आर्सनल रहेको छ। आर्सनलभन्दा लिभरपुल ११ अङ्कले अगाडि रहेको छ। अब लिभरपुललाई २० औँ पटक प्रिमियर लिग जित्न ११ अङ्क भए पुग्छ। लिभरपुललाई हराएको फुलहमको पनि युरोपियन प्रतियोगिता छनोट हुने सम्भावना कायमै छ। फुलहमले ३१ खेलबाट ४८ अङ्क जोडेर आठौं स्थानमा उक्लिएको छ। प्रिमियर लिगको आइतबार नै भएको अर्को खेलमा टोटनहमले साउथ हम्प्टनलाई ३१ ले पराजित गरेको थियो।
सुप्रिम सहकारी ठगी प्रकरण : रवि लामिछाने कारागार चलान,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेलाई पूर्पक्षका लागि थुनामा पठाइएको छ। सहकारी ठगी र संगिठत अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुर बुटवल इजलासले उल्टाउँदै थुनामा पठाउने आदेश गरेपछि उनलाई पक्राउ गरेर पूर्पक्षका लागि थुनामा पठाइएको हो । जिल्ला अदालतको आदेश चित्त नबुझेको भन्दै जिल्ला सरकारी वकिल कार्यालय र लामिछाने दुवैले उच्च अदालतमा पुनरावेदनका लागि निवेदन दिएका थिए। उच्च अदालतको आदेशपछि लामिछानेलाई जिल्ला अदालतमा उपस्थित गराएर पूर्पक्षका लागि जिल्ला कारागार भैरहवामा चलान गरिएको रुपन्देहीका एसपी रंजितसिंह राठौरले जानकारी दिए। शुक्रबार काठमाडौंमा पक्राउ परेका लामिछानेलाई शनिबार बिहान त्रिभुवन विमानस्थलबाट भैरहवा ल्याएपछि उनलाई जिल्ला प्रहरी कार्यालयको हिरासतमा राखिएको थियो। शनिबार र आइतबार बिदा परेकाले उनलाई आज अदालतमा उपस्थित गराइएको थियो। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो । सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो । ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ । त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो । जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो । फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए ।"
सुप्रिम सहकारी ठगी प्रकरण : रवि लामिछानेलाई अदालत उपस्थित गराइयो,भैरहवा : रुपन्देही प्रहरीले राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेलाई जिल्ला अदालत रुपन्देहीमा उपस्थित गराएको छ। उच्च अदालत तुलसीपुर बुटवल इजलासको आदेश कार्यान्वयनका लागि उनलाई पक्राउ गरेर जिल्ला अदालतमा उपस्थित गराइएको रुपन्देही प्रहरीले जनाएको छ। जिल्ला अदालत रुपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी मुद्दामा लामिछानेलाई एक करोड धरौटीमा छाड्ने आदेश गरेपछि सरकारी वकिल कार्यालय रुपन्देही र लामिछाने दुवैले पुनरावेदनका लागि उच्च अदालतमा निवेदन दिएका थिए। जसउपर उच्च अदालतले जिल्ला अदालतको आदेश बदर गर्दै गत शुक्रबार सुनुवाइ गर्दै लामिछानेलाई थुनामा पठाउने आदेश गरेको थियो। शुक्रबार राति पक्राउ परेका लामिछानेलाई शनिबार बिहान त्रिभुवन विमानस्थलबाट भैरहवा लगेपछि जिल्ला प्रहरी कार्यालयको हिरासतमा राखिएको थियो। आज अदालत प्रक्रिया पुरा गरी उनलाई कारागार पठाइनेछ।
"मन्त्रिपरिषद् बैठक बस्दै, गभर्नर नियुक्ति र शिक्षकको आन्दोलनबारे पनि छलफल हुने","काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। आज दिउँसो ३ बजे मन्त्रिपरिषद्को बैठक प्रधानमन्त्री तथा मन्त्रिपरिषद्को कार्यालय सिंह बस्ने गरी बैठक बोलाइएको प्रधानमन्त्रीको सचिवालयले जनाएको छ। सचिवालयका अनुसार बैठकमा सरकारका नियमित काम कारबाहीबारे छलफल हुनेछ। बैठकबाट केही नियुक्ति, बढुवा लगायतका निर्णय हुने बताइएको छ। बैठकमा थाइल्याण्ड भ्रमणको विषयमा पनि समीक्षा हुनेछ। आजको बैठकमा गभर्नर नियुक्तिको विषयमा पनि छलफल हुनेछ। नेपाल राष्ट्र बैंकका गभर्नर महाप्रसाद अधिकारीको कार्यकाल समाप्त भएको छ। अधिकारीलाई सरकारले २०७६ चैत २४ गते पाँच वर्षका लागि गभर्नरमा नियुक्त गरेको थियो। अधिकारी गभर्नरमा नियुक्ति भएको समयमा प्रधानमन्त्री केपी शर्मा ओली र अर्थमन्त्री डा युवराज खतिवडा थिए। यस अगाडिको मन्त्रिपरिषद्को बैठकले अर्थमन्त्री विष्णु पौडेलको संयोजकत्वमा तीन सदस्यीय सिफारिस समिति गठन गरेको थियो।सिफारिस समितिमा पूर्व गभर्नर विजय भट्टराई र अर्थविद् विश्व पौडेल रहेका छन्। सिफारिस भएका ३ जनामध्ये एक जनालाई मन्त्रिपरिषद्ले गभर्नर नियुक्त गर्ने व्यवस्था छ। ३ जनाको नाम सिफारिस हुँदा डेपुटी गभर्नरमध्ये १ जनाको नाम सिफारिस हुनैपर्ने भएकोले डेपुटी गभर्नरद्वय निलम ढुंगाना, बमबहादुर मिश्रमध्ये एउटाको नामसहित अन्य नाम मन्त्रिपरिषद्सम्म पुग्ने निश्चित छ। अन्य धेरैले गभर्नरका लागि लबिङ गरिरहेका छन्। स्रोतमा अनुसार यस पटक गभर्नर कांग्रेसको भागमा परेको छ। हाल कांग्रेस र एमालेको संयुक्त सरकार रहेको छ। यद्यपी सिफारिस समिति बैठक हालसम्म नबसेकाले सिफारिस भएर आज नियुक्ति हुने निश्चित भइसकेको भने छैन। यसैगरी बुधबारदेखि आन्दोलनरत शिक्षकको मागको विषयमा पनि बैठकमा छलफल हुने एक मन्त्रीले जानकारी दिए। विद्यालय शिक्षा ऐन जारी गर्नुपर्ने माग गर्दै काठमाडौंमा बुधबारदेखि सडक आन्दोलन गर्दै आएको नेपाल शिक्षक महासंघले शैक्षिक हड्ताल समेत घोषणा गरेको छ। विद्यालय शिक्षा विधेयक अघि नबढाएको र पुराना मागमा सरकारले बेवास्ता गरेको भन्दै शिक्षकहरूले चरणबद्ध आन्दोलन गरिरहेका छन्। सरकारले वार्तामा आउन आह्वान गरे पनि शिक्षकहरु वार्तामा बसेका छैनन्।"
नेपालथाइल्यान्ड सम्बन्धका आयाम,"नेपालबाट त्यति टाढाको देश होइन, थाइल्यान्ड । तर कूटनीतिक सम्बन्ध भएको ६६ वर्षमा पहिलोपटक प्रधानमन्त्रीस्तरीय भ्रमण भएको छ । प्रधानमन्त्री केपी शर्मा ओलीले १९ चैतदेखि २३ गतेसम्म थाइल्यान्डको भ्रमण गरेका छन् । त्यहाँ आयोजित बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक)को छैटौं शिखर सम्मेलनमा भाग लिनुअघि प्रधानमन्त्रीले थाई सरकारको औपचारिक निमन्त्रणाको स्वागत र सत्कार पाए । त्यसबीचमा थाइल्यान्डसँग नेपालले सरकारी स्तरबाट २ र निजीबाट ६ गरी ८ सम्झौता गरेको छ । प्रधानमन्त्रीको भ्रमणका बेला नेपालले थाइल्यान्डसँग सांस्कृतिक र पर्यटन सहयोगसम्बन्धी सम्झौता गरेको छ । गैरसकारी तवरबाट आँखा उपचार सेवाको विकास र विस्तारका लागि नेपाल नेत्र ज्योति संघ र महिडोल युनिभर्सिटीअन्तर्गतको रामाथिबोदी अस्पतालबीच आपसी सहकार्यसम्बन्धी समझदारी भएको छ । नेपाल उद्योग वाणिज्य महासंघ र थाई चेम्बर अफ कमर्स एन्ड बोर्ड अफ ट्रेडबीच आपसी सहकार्यको तथा व्यापार व्यवसाय अभिवृद्धिलगायत समझदारी भएको छ । थाई लगानी नेपाल भिœयाउने मामलामा पनि यो भ्रमण कामयावी हुन सक्छ । अहिले चार अर्ब रुपैयाँको व्यापारिक कारोबार नेपाल थाइल्यान्डबीचमा छ । त्यसलाई वृद्धि गर्न सकिने सम्भावना बढेको छ । थाइल्यान्ड विश्वकै प्रमुख पर्यटकीय गन्तव्यमा गनिन्छ । त्यो देशको राजधानी बैंककबाट काठमाडौंको हवाई उडान दूरी तीन घण्टाको मात्रै हो । थाइल्यान्ड आएका पर्यटक र स्वयं थाई नागरिक नेपाल भ्रमणमा ल्याउन पर्यटकीय सम्झौता उल्लेखनीय हुन सक्छ । यसै पनि थाइल्यान्ड आफैंमा विकासशील मुलुक हो, जहाँ गरिबी अति न्यून छ र डलर अर्बपतिसमेत छन् । बुद्धको जन्मस्थल थाई नागरिकका लागि आकर्षक गन्तव्य हुन्छ किनभने त्यहाँका ९० प्रतिशत नागरिक बौद्धमार्गी छन् । अहिलेसम्मको कमजोरी हाम्रै हो कि सहज हवाई दुरी हुँदाहुँदै र सम्भावित बौद्धमार्गी तीर्थालुलाई नेपाल डाक्न उल्लेखनीय रूपमा सकिएन । खासै टाढा नरहेको देशसँग दुईपक्षीय भ्रमण आदानप्रदानमा समेत दशकौं कुनै प्रगति नहुनु पनि आफैंमा विडम्बना थियो । तर यो भ्रमण अब दुई देशका बीच सम्भावनाका थुप्रै दैला उघार्न पक्कै मद्दत गर्नेछ । बिमस्टेक सम्मेलनका दौरान प्रधानमन्त्री ओलीको भारतीय समकक्षी नरेन्द्र मोदीसँग एक्लाएक्लै भएको भेट पनि ओलीका लागि मात्रै नभई राष्ट्रका लागि सकारात्मक सन्देशका रूपमा आएको छ ।"
भुटानले कागजात खोसेर नेपाल लखेट्यो,"झापा : अमेरिकाले निष्कासन गरेका भुटानी शरणार्थीमाथि प्रहरीले छानबिन जारी राखेको छ। अमेरिकाले निष्कासन गरी भुटानको पारो एयरपोर्टमा छोडेका उनीहरूलाई भुटानले लखेटेर भारतीय सिमागाउँ पठाएको थियो। त्यहाँबाट नेपाल प्रवेश गरेका चार जनलाई नेपाल प्रहरीले झापाबाट पक्राउ गरेको थियो। प्रहरीले चैत १६ गते ३६ वर्षीय आशिष सुवेदी, ३१ वर्षीय सन्तोष दर्जी, ३६ वर्षीय रोशन तामाङ र चैत १८ गते ३० वर्षीय अशोक गुरुङलाई पक्राउ गरेको थियो। काँकडभिट्टा नाकाबाट प्रवेश गरेका सुवेदी, तामाङ र दर्जी दमक नगरपालिका३ बेलडाँगी शिविरबाट पक्राउ परेका थिए भने गुरुङलाई सशस्त्र प्रहरीले मेचीनगर नगरपालिका४ स्थित मिलनटुङ सीमा नाकाबाट लुकीछिपी पैदल छिरिरहेको अवस्थामा पक्राउ गरेको थियो। पक्राउ परेका चारै जना एक सातादेखि इलाका प्रहरी कार्यालय काँकडभिट्टामा छन्। नागरिकता, परिचयपत्र वा पासपोर्ट साथमा नभएका उनीहरूमाथि अध्यागमन कार्यालय काँकडभिट्टाले अनुसन्धान गरिरहेको छ। अध्यागमन विभागको निर्देशनबमोजिम कागजातबिना नेपाल प्रवेश गरेका उनीहरूसँग बयान लिने र पुराना अभिलेख संकलन गर्ने काम भइरहेको अध्यागमन कार्यालय काँकडभिट्टाका प्रमुख तुलसी भट्टराईले जानकारी दिए। अध्यागमन कार्यालयमा राख्ने व्यवस्था नभएकोले उनीहरूलाई इलाका प्रहरी कार्यालयमा राखिएको छ। इलाकामा उनीहरूलाई छुट्टै कोठामा राखिएको छ। बयान लिने काम पनि इलाकामै पुगेर गरिरहेका छौं, कार्यालय प्रमुख भट्टराईले भने, अवैध रुपमा नेपाल प्रवेशको विषय केन्द्रित भएर अनुसन्धान गरिरहेका छौं। संयुक्त राष्ट्रसंघीय शरणार्थी उच्च आयोगले तेस्रो देश पुनर्वास कार्यक्रमअन्तर्गत उनीहरूलाई नेपालको बाटो हुँदै अमेरिका पठाएका थिए। अमेरिका उड्नु अघि उनीहरू यहाँ बसोबास गरेका अभिलेखहरू पनि संकलन गरिरहेका छौं। बयानको क्रममा उनीहरूले पनि यहाँबाटै अमेरिका पुगेको बताउँदै आएका छन्, उनले भने। आशिष सुवेदीको बुबा नारायणकुमार सुवेदी बेलडाँगी शिविरमै बस्दै आइरहेका छन्। अन्य तीन जनाको पनि आफन्तजनहरू यहाँ छन्। आफन्तजनहरू इलाकामै पुगेर उनीहरूसँग भेटघाट गरिरहेका छन्। बयान र अभिलेखहरू संकलन गरेपश्चात् अबको दुईतीन दिनमा प्रतिवेदन बनाएर अध्यागमन विभागमा पठाइदिन्छौ, भट्टराईले भने। उनीहरूलाई नेपालमै राख्ने वा उतै पठाउने बारेमा विभागबाट त्यस्तो आधिकारिक केही जानकारी आएको छैन। विभागमा प्रतिवेदन पठाएपछि उतैबाट यस बारेमा निर्णय लिने उनको भनाइ छ। अमेरिकाले निष्कासन गरेका १० जना भुटानी शरणार्थीलाई भारतको दिल्ली हुँदै थिम्पुको पारो विमानस्थल मार्च २७ तारिखमा ओरालेका थिए। भुटानले उनीहरूलाई एक रात पाँचतारे होटलमा लगेर राखेको थियो। भोलिपल्ट उनीहरूलाई जनही भारु ३०३० हजारका दरले खर्च थमाउँदै र भारतीय नम्बरको ट्याक्सी भुटानमै बोलाएर रिजर्भ गरी भारतभुटानको फुन्छ्योलिङजयगाउँ नाका हुँदै पूर्वी नेपालको काँकडभिट्टापानीट्यांकी नाकामा ल्याएर छाडिदिएका थिए। भुटानले उनीहरूलाई बिना कागजपत्र पठाइदियो। १० जनामध्ये छोरासहित तीनजना मेची नदी तैरिएर शुक्रबार राति १० बजे शिविर आइपुगेको आशिष्का बुबा नारायणकुमार सुवेदी बताए। शिविर आएपछि उनीहरूलाई रातभर राखेर भोलिपल्ट प्रहरीको जिम्मा लगाएको उनको भनाइ छ। सन् २०१५ मा तेस्रो देश पुनर्वास कार्यक्रमअन्तर्गत दुई छोरा, छोरीज्वाइँ अमेरिका पुगेका थिए। १० वर्षदेखि म एक्लै शिविरमा बस्दै आएको छु, नारायणले भने, अमेरिकाले छुट्टाछुट्टै स्थानबाट १० जनालाई न्युयोर्क पुर्याएर त्यहाँबाट भुटान सरकारसँग कुराकानी गरेर सोझै भुटान पठाएको हो। भुटानले छलकपट गरी उनीहरूलाई नेपाल लखेटेको र कुनै कागजपत्र पनि नदिएको नारायणले गुनासो पोखे। भुटानले लखेटेकाहरू नेपालबाटै अमेरिका पुगेका हुन्। उनीहरू फेरि नेपाल आइपुगेकाले नेपाल सरकारले यही बस्ने व्यवस्था उनीहरूलाई मिलाइ दिनुपर्ने बताउँदै नारायणले भने, आशिष मेरै छोरा हो, उसलाई मसँगै राख्नु पार्नुपर्यो। भुटानले खेदाउँदा उनीहरू नेपाल छिर्न बाध्य भए। उनीहरूले नेपालमा त कुनै अपराध गरेको छैन। उनीहरू दुई चोटी शरणार्थी भइसक्यो। पहिले त भयो भयो, नेपाल सरकारले तेस्रो देश पुनर्वास कार्यक्रमअन्तर्गत अमेरिका पठायो। अमेरिकाबाट फेरि भुटान पुगेका उनीहरूलाई भुटानले पुनः लखेट्यो, उनले भने। प्रहरी नियन्त्रणमा रहेका अशोक गुरुङ छोरा आशिषसहितको १० जनाको लटमा आएका होइनन्। दुई जनालाई अमेरिकाले पहिलै निष्कासन गरी भुटान पठाइसकेको थियो। ती दुईमध्ये एक हुन् अशोक। अमेरिकाबाट निष्कासन गरिएकामा बुढासिंह गुरुङ, मैइतासिंह गुरुङ बहादुरसिंह राई, विदुर खड्का र रूपनारायण खरेल छन्। उनीहरू कहाँ कस्तो अवस्थामा छन् भन्ने खुलेको छैन। साढे तीन दशकअघि भुटानले देश निकाला गरेपछि भुटानी शरणार्थीहरू भारत पश्चिम बंगालको बाटो हुँदै झापाको काँकडभिट्टा नाकाबाट नेपाल छिरेका थिए। हजारौंको संख्यामा भुटानी शरणार्थीहरू नेपाल छिरेपछि ठूलै समस्या उत्पन्न भएको थियो। ती भुटानी शरणार्थीहरूलाई झापा र मोरङमा शिविर बनाएर राखिएको थियो। २०६३ देखि २०७३ सालसम्म एक लाखभन्दा बढी भुटानी शरणार्थीलाई तेस्रो मुलुक पुनर्वासको योजनाअनुसार अमेरिका, अस्ट्रेलिया, क्यानडा, डेनमार्क, नेदरल्यान्ड्स, न्यूजिल्यान्ड, नर्वे र बेलायत पुर्याइएको थियो। यो पनि पढ्नुहोस अमेरिकाले देश निकाला गरेका तीन जना भुटानी शरणार्थी झापामा पक्राउ अमेरिकाले निष्कासन गरेपछि झापामा फेरि बल्झियो भुटानी शरणार्थी समस्या अमेरिकाले निष्कासन गरेका थप एक भुटानी शरणार्थी पक्राउ"
"२२०० वर्ष पुराना संरचना, मन्दिरको भग्नावशेष पनि भेटियो","झापा : २२ सय वर्ष पुरानो संरचना भेटिएको किचकबधमा पुरातत्त्व विभागको टोलीले आठौं चरणको उत्खनन गरेको छ। महाभारतकालीन किंवदन्तीसँग जोडिएको झापाको भद्रपुर नगरपालिका २ र ३ वडामा पर्ने किचकबधमा आठौं चरणको उत्खनन गर्दा १५७५ र १७५० मिटर लम्बाइ भवनको भग्नावशेष फेला परेको पुरातत्त्वविद् उद्धव आचार्यले जानकारी दिए। सातौं पटकको उत्खननको क्रममा एउटा भवनको भग्नावशेष फेला परेको थियो। भवनको पूर्ण भग्नावशेष फेला नपरेपछि यस पटकको उत्खननले त्यसलाई पूर्णता दिएको पुरातत्त्वविद् आचार्यले बताए। दरबार आकृतिको भवन हेर्दा पाँचै तिर मान्छे बस्ने र भवनको बीचमा एउटा मन्दिर (धार्मिकस्थल) को भग्नावशेष फेला परेको छ, पुरातत्त्वविद् आचार्यले भने, उत्खननको क्रममा भेटिएको मन्दिर धेरै महत्त्वपूर्ण हुनुपर्छ, त्यहाँ कुनै मूर्ति वा अन्य सामग्री चाहिँ भेटाइएन। मन्दिरको प्रयोजनका लागि बनाइएको र त्यसको अध्ययन आवश्यक रहेको उनले बताए। यो संरचना एउटा आवासीयस्थल पनि हो, उनले थपे। पुरातत्त्व विभागले किचकबधमा उत्खननको क्रममा फेला परेका इँटालगायत अन्य सामग्रीहरूलाई वैज्ञानिक परीक्षणका लागि २०७७ सालमा बेलायत पठाएको थियो। ल्याब रिपोर्टअनुसार त्यहाँ भेट्टाएका संरचना २२ सय वर्ष पुरानो भनेर पुष्टि भएर आएको आचार्यको भनाइ छ। यस पटक उत्खनन गरिएको भवनदेखि उत्तरतर्फ पनि एउटा भवनको भग्नावशेष छ। त्यहाँ उत्खनन गर्दा महत्त्वपूर्ण सामग्रीहरू (बाँण, भाला, ढुंगाका भाँडाकुँडा, माटाका मूर्तिहरू र इँटा) फेला परेको उनले बताए। यहाँ उत्खनन गर्नुपर्ने धेरै ठाउँ छ। विभागले चार हप्ताका लागि पठाउँछ। अन्य ठाउँहरू जस्तै कम्तीमा तीन महिना लगातार उत्खननका गर्न पाए धेरै उपलब्धि प्राप्त हुने थियो, उनले भने। त्यो भवनको उत्खनन पनि बाँकी नै छैन। त्यहाँ एउटा टहरा घर, किचकबधको पुरानो मूर्ति र दुई वटा पीपलको अग्लो रुख रहेकोले उत्खनन हुन सकेको छैन। त्यस ठाउँमा उत्खनन गरिएमा महत्त्वपूर्ण पुरातात्त्विक सामग्री फेला पर्न सक्ने प्रबल सम्भावना रहेको पुरातत्त्व अधिकृत नवीन अधिकारीले बताए। विभागबाट आएको चार सदस्यीय टोलीले किचकबधमा उत्खनन तथा संरक्षणको काम सम्पन्न गरेको उनको भनाइ छ। पुरातत्त्वविद् आचार्यकै नेतृत्वमा २०५८ सालमा पहिलोपटक किचकबधमा उत्खनन गरिएको थियो। पहिलोपटक उत्खनन गर्दा स्वस्तिक चिह्न भएको माटाको इँटा फेला परेको थियो। २०५९ र २०६० सालमा पनि उत्खनन गरिएको थियो। त्यसपछि द्वन्द्वको कारणले उत्खनन रोकिएको थियो। २०६६ देखि २०७२ सालसम्म फेरि उत्खनन गरिएको थियो। त्यसपछि २०८० र २०८१ मा आएर उत्खनन गरिएको हो। त्यस अवधिको उत्खननको क्रममा धेरै पुरातात्त्विक सामग्री फेला परेको र तिनीहरूको कार्बन परीक्षणबाट यो स्थल ईशापूर्व भारतमा शुंगकुषाणकाल र नेपालमा किराँतहरूको शासन अर्थात् १ सय २० देखि २०० ईशापूर्वको अर्थात् आजभन्दा २२ सय वर्ष पुरानो पुष्टि भएको पुरातत्त्वविद् आचार्यले बताए। ऐतिहासिक किचकबध, धार्मिक तथा पर्यटकीयस्थल संरक्षण समितिका सचिव बमबहादुर कोइरालाले राज्य पक्षले उदासीनता देखाउँदा किचकबध स्थल लथालिङ बन्दै गएको गुनासो पोखे। किचकबधको संरक्षण र प्रवद्र्धनको लागि संघीय तथा प्रदेश सरकारले चासो देखाउनु पर्ने बताउँदै सचिव कोइरालाले भने, अहिलेसम्म उत्खननबाट फेला परेका पुरातात्त्विक सामग्रीहरू विभागबाट ल्याउनका लागि यहाँ एउटा संग्रहालय बनाउन संघीय सरकारसँग एक करोड बजेट माग गरेका छौं। अब प्रदेश सरकारसँग पनि बजेट माग गरिने उनले बताए। अहिले परिसरभित्र रहेका रुखहरू कटान गरी त्यहाँ बगैंचा बनाउने र पर्यटकहरूका लागि तीन वटा कटेज बनाउने गृहकार्यमा समिति जुटिरहेको उनको भनाइ छ। समितिसँग आन्तरिक आयस्रोत केही नभएकोले किचकबधको व्यवस्थामा चुनौती थपिएको उनले बताए। महाभारतकालीन किंवदन्तीअनुसार विराट राजाका सालो किचक सेनापति थिए। पाँच पाण्डवकी रानी द्रौपदीको यौवन र रूपमाथि कुदृष्टि राख्ने सेनापति किचकलाई भीमसेनले मुड्याएर मारेको किंवदन्ती छ। सोही कथावस्तुलाई आधार मानेर यस ठाउँका नाम किचकबध नामकरण गरी किचकबध ऐतिहासिक, धार्मिक तथा पर्यटकीयस्थल राखिएको हो। प्रत्येक वर्ष माघे शुल्क पूर्णिमा अर्थात् स्वस्थानी व्रतका दिन यहाँ किचकबध धार्मिक मेलासमेत लाग्दै आएको छ।"
नेपालथाइल्यान्ड सम्बन्धका आयाम,"नेपालबाट त्यति टाढाको देश होइन, थाइल्यान्ड । तर कूटनीतिक सम्बन्ध भएको ६६ वर्षमा पहिलोपटक प्रधानमन्त्रीस्तरीय भ्रमण भएको छ । प्रधानमन्त्री केपी शर्मा ओलीले १९ चैतदेखि २३ गतेसम्म थाइल्यान्डको भ्रमण गरेका छन् । त्यहाँ आयोजित बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक)को छैटौं शिखर सम्मेलनमा भाग लिनुअघि प्रधानमन्त्रीले थाई सरकारको औपचारिक निमन्त्रणाको स्वागत र सत्कार पाए । त्यसबीचमा थाइल्यान्डसँग नेपालले सरकारी स्तरबाट २ र निजीबाट ६ गरी ८ सम्झौता गरेको छ । प्रधानमन्त्रीको भ्रमणका बेला नेपालले थाइल्यान्डसँग सांस्कृतिक र पर्यटन सहयोगसम्बन्धी सम्झौता गरेको छ । गैरसकारी तवरबाट आँखा उपचार सेवाको विकास र विस्तारका लागि नेपाल नेत्र ज्योति संघ र महिडोल युनिभर्सिटीअन्तर्गतको रामाथिबोदी अस्पतालबीच आपसी सहकार्यसम्बन्धी समझदारी भएको छ । नेपाल उद्योग वाणिज्य महासंघ र थाई चेम्बर अफ कमर्स एन्ड बोर्ड अफ ट्रेडबीच आपसी सहकार्यको तथा व्यापार व्यवसाय अभिवृद्धिलगायत समझदारी भएको छ । थाई लगानी नेपाल भिœयाउने मामलामा पनि यो भ्रमण कामयावी हुन सक्छ । अहिले चार अर्ब रुपैयाँको व्यापारिक कारोबार नेपाल थाइल्यान्डबीचमा छ । त्यसलाई वृद्धि गर्न सकिने सम्भावना बढेको छ । थाइल्यान्ड विश्वकै प्रमुख पर्यटकीय गन्तव्यमा गनिन्छ । त्यो देशको राजधानी बैंककबाट काठमाडौंको हवाई उडान दूरी तीन घण्टाको मात्रै हो । थाइल्यान्ड आएका पर्यटक र स्वयं थाई नागरिक नेपाल भ्रमणमा ल्याउन पर्यटकीय सम्झौता उल्लेखनीय हुन सक्छ । यसै पनि थाइल्यान्ड आफैंमा विकासशील मुलुक हो, जहाँ गरिबी अति न्यून छ र डलर अर्बपतिसमेत छन् । बुद्धको जन्मस्थल थाई नागरिकका लागि आकर्षक गन्तव्य हुन्छ किनभने त्यहाँका ९० प्रतिशत नागरिक बौद्धमार्गी छन् । अहिलेसम्मको कमजोरी हाम्रै हो कि सहज हवाई दुरी हुँदाहुँदै र सम्भावित बौद्धमार्गी तीर्थालुलाई नेपाल डाक्न उल्लेखनीय रूपमा सकिएन । खासै टाढा नरहेको देशसँग दुईपक्षीय भ्रमण आदानप्रदानमा समेत दशकौं कुनै प्रगति नहुनु पनि आफैंमा विडम्बना थियो । तर यो भ्रमण अब दुई देशका बीच सम्भावनाका थुप्रै दैला उघार्न पक्कै मद्दत गर्नेछ । बिमस्टेक सम्मेलनका दौरान प्रधानमन्त्री ओलीको भारतीय समकक्षी नरेन्द्र मोदीसँग एक्लाएक्लै भएको भेट पनि ओलीका लागि मात्रै नभई राष्ट्रका लागि सकारात्मक सन्देशका रूपमा आएको छ ।"
"अमेरिकाले निष्कासन गर्छ, भुटानले खेद्छ कहाँ जाने भुटानी शरणार्थी ?","अमेरिका : अमेरिकाले १० जना भुटानी शरणार्थीलार्ई चैत १२ गते भुटानको पारो अन्तर्राष्ट्रिय विमानस्थलमा ल्याएर छोडिदियो। तर, भुटानले आफ्ना नागरिक स्वीकार गरेन। पुरानै शैलीमा तिनीहरूलाई लखेटेर भारतको सीमा नजिक भारतको जयगाउँतर्फ ल्याएर छोडिदियो। त्यहाँबाट भारतीय प्रहरीले नेपालको सीमावर्ती क्षेत्र पानीट्यांकी ल्याएर छोडिदियो। आफ्नै देशमा पाइला टेक्न नपाएका उनीहरू लुक्दैभाग्दै नेपालतर्फ लागे। चैत १६ गते ४ जना भुटानी शरणार्थी झापाबाट पक्राउ परे। अरूको स्थिति अज्ञात नै छ। अमेरिकाले निष्कासित गरेकाहरू तेस्रो मुलुक पुनस्र्थापनाअन्तर्गत अमेरिका पुगेका शरणार्थी हुन्। भुटानले लखेटेका शरणार्थीलाई फिर्ता लिन नमानेपछि उनीहरूलाई तेस्रो देश पुनस्र्थापना गरिएको थियो। भुटानी शरणार्थीको सन् २००८ बाट अमेरिका पुनर्वास अभियान सुरु भएको थियो। सन् २०१७ डिसेम्बरसम्म ९५ हजार ४ सय ४९ जना भुटानी शरणार्थीलाई अमेरिका लगिएको थियो। तर, अमेरिकामा पुनर्वास भएका नेपालीभाषी भुटानीलाई अमेरिकाले निष्कासन गर्न थालेपछि शरणार्थी समस्या पुनः बल्झिने जोखिम बढेको छ। किनकी, अमेरिकाले निष्कासन गरेर भुटानमा ल्याएर छोडिदिने, तर भुटानले स्वीकार नगरी नेपालतर्फ नै खेद्न थालेको छ। अमेरिकाले भुटानी समुदायबाट १ सय २२ जना निष्कासनको सूचीमा राखेको छ। त्यतिमात्र होइन, अमेरिकाले भुटानलाई रेड जोनमा राखेको छ। जसका कारण भुटानी नागरिकलाई अमेरिका भ्रमणमा अनुमति रहने छैन। भुटानसहित ११ मुलुक रेड जोनमा परेका छन्। राष्ट्रपति डोनाल्ड जे ट्रम्पको कार्यकालको सुरुवाती चरणमै अमेरिकाबाट निष्कासनको सूचीमा रहेकाहरूलाई निष्कासन गर्ने कार्य द्रुत गतिमा भइरहेको छ। विभिन्न आपराधिक कार्यमा संलग्न रहेका, आप्रवासनसँग जोडिएको मुद्दामा अन्तिम फैसला भई निष्कासनको निर्णय सुनाइएकाहरू र अमेरिकामा बस्ने अनुमति नभएकाहरूलाई अमेरिकाको होम ल्यान्ड सेक्युरिटी र इमिग्रेसन एन्ड कस्टम्स इन्फोर्समेन्टले पक्राउ गरी अमेरिकाबाट निष्कासन गरिरहेको छ। पहिलो प्राथमिकतामा जुन देशका नागरिक हुन्, सम्बन्धित देशमा नै निष्कासन गर्ने गरिएको छ। तर कतिपय अवस्थामा तेस्रो मुलुकमा समेत लगेर छाड्ने गरिएको छ। निष्कासनको सूचीमा रहेका नेपालीभाषी भुटानी समुदायका सदस्यहरूलाई भने भुटानमा लगेर छाड्ने गरिँदा त्यसले शरणार्थीसम्बन्धी अन्तर्राष्ट्रिय अभ्यास, अन्तर्राष्ट्रिय कानुन तथा मानवीय मूल्य र मान्यतामा आधारित मानवअधिकारको विषय जोडिएर चर्चा पाएको छ। हालसम्म भुटानी समुदायका १४ जनालाई निष्कासन गरिएको बताइएको छ। निष्कासनको सूचीमा रहेकालाई डिपोर्ट गरिएको बताइए पनि भुटानको पारो लगी छाडेका कतिपय निष्कासनको सूचीमा नभएको भन्दै भुटानी समुदायका अभियन्ताहरूले आवाजसमेत उठाउँदै आएका छन्। अमेरिकाले भारतको दिल्ली र दिल्लीबाट ड्रुक एयरमार्फत उनीहरूलाई भुटानको पारो विमानस्थलमा लगेर छाड्ने गरेको छ। पारो विमानस्थलमा उत्रिएका उनीहरूलाई भुटानको प्रहरीले आवश्यक व्यवस्था गरी भुटान र भारतको सीमा नजिकको भारतीय गाउँ जयगाउँतर्फ ल्याएर छाड्ने गरेको र उनीहरूलाई जयगाउँबाट भारतीय प्रहरीले नेपाल र भारत सीमावर्ती क्षेत्र पानीट्यांकी ल्याई नेपालतर्फ पठाउने गरेको स्रोतले जनाएको छ। जयगाउँ र पानीट्यांकीबीचको दूरी कारमा चार घण्टाको छ भने पारो विमानस्थलदेखि भुटान र भारतबीचको बोर्डर बिन्दुसम्मको दूरी पनि कारमा करिब चार घण्टा नै लाग्ने गर्छ। स्रोतका अनुसार अमेरिकासँग भुटानले सहमति जनाए पनि उसले विगतमा नै नागरिक नस्वीकारेको अवस्था छ। अहिले पनि भुटानले व्यावहारिक र भावनात्मक रूपमा नागरिक मान्ने अवस्था नरहने भएकाले प्रभाव र दबाबदेखि आश्वासन देखाएर भुटानमा बस्ने अवस्थासमेत नभएकाले विभिन्न तरिकाले पारो उत्रिएकाहरू पनि नेपालमै जान चाहिरहेका छन्। अमेरिकाबाट पारो लगिएकाहरूमध्ये कतिपयका आफन्तसमेत शरणार्थी शिविरमै छन् भने नेपाल लामो समय बसेकाले पुनर्वास गरिएको देशले निष्कासन गर्दा नेपाल नै फर्कने उनीहरूको चाहना हुन सक्ने स्रोतले जनायो। सकभर अमेरिकाबाट निष्कासन गर्नु हुँदैनथ्यो, जाने ठाउँ नै हाम्रो कहाँ छ र ? तर पनि निष्कासन नै गरिएपछि बस्नका लागि सहज त हुर्किएको थलो नेपाल नै हो, त्यसैले निष्कासन भएकाहरू नेपाल गएका हुन्, जान खोजेका हुन्, निष्कासनमा परेकामध्येका एकका परिवारका सदस्यले भने, नेपालले पनि के गर्छन् भन्ने चिन्ता लागिरहेको छ। निष्कासनको सूचीमा रहेकाहरूलाई निष्कासन गरिएको अमेरिकी निकायहरूले बताइरहे पनि भुटानी समुदायमा भने यसले त्रास सिर्जना गरेको छ। समग्र आप्रवासीहरूमा नै अब के हुने होला भन्ने चिन्ता बढिरहँदा नयाँ जीवनको सुरुवात गर्दै अमेरिका पुनर्वास भएको नेपाली भाषी भुटानी समुदाय पनि चिन्तित छ। कमी, कमजोरी, कानुन उल्लंघन, अपराधमा संलग्न रहे कानुनबमोजिम कार्बाही गर्ने कुरा अन्यथा होइन। कानुनी कार्बाही र गल्तीअनुसार सजायको भागीदार जो कोही बन्नुपर्छ। यसमा तलमाथि केही छैन, भुटानी समुदायका अभियन्ता भुवन प्याकुरेलले भने, तर कार्बाही अमेरिकाभित्र नै गर्नुपर्छ भन्ने हो। अझ भुटानी समुदायको लागि त निष्कासन गर्दा जाने ठाउँ नै कहाँ छ र ? हाम्रो सन्दर्भमा महत्वपूर्ण कुरा यो हो। यसलाई मानवीय रूपमा पनि हेरिनुपर्छ भन्ने नै हो। पारिवारिक विखण्डनको अवस्था अर्कोतर्फ डिपोर्टेसनले परिवारलाई विभाजित गरेको छ। कतिपयको परिवारको कमाउने व्यक्ति नै डिपोर्ट हुँदा घर चल्नसमेत गाह्रो पर्ने अवस्था आइरहेको छ। समुदायका सदस्यहरूमा कतै हामीलाई पनि निष्कासन त गर्ने होइन भन्ने खालको चिन्ता देखिएको छ, सिटी अफ रेनोल्ड्सवर्ग, ओहायोका काउन्सिल म्यानसमेत रहेका प्याकुरेलले थपे, त्यस्तो होइन भनेर बताउनु परिरहेको छ। डर हटाउन सचेतनाको काम गरिरहेका छौं। भुटानी समुदायका लागि त निष्कासन गर्दा जाने ठाउँ नै कहाँ छ र ? हाम्रो सन्दर्भमा महŒवपूर्ण कुरा यो हो। यसलाई मानवीय रूपमा पनि हेरिनुपर्छ । भुवन प्याकुरेल, अभियन्ता कमसेकम भुटानले मेरा मान्छे हुन् भनेर स्वीकार त गर्यो। यो पनि एक अर्थमा राम्रो कुरा हो । तर, अमेरिकामै रहेर कानुनबमोजिम प्रक्रिया अघि बढाउनुपर्छ भन्दै आएका छौं। तिलक निरौला,अभियन्ता, पेन्सेलभेनिया गभर्नर सल्लाहकार समिति सदस्य कम्पनी त्यस्तै, भुटानी समुदायका अभियन्ता एवं पेन्सेलभेनिया गभर्नरका सल्लाहकार समितिका सदस्य तिलक निरौलाले पछिल्ला गतिविधिले चिन्ता बढाएको र यसलाई लिएर सम्बन्धित निकायहरूमा कुरा पुर्याइएको बताए। त्यसप्रति छलफलसमेत अगाडि बढेको छ। समुदायमा सही सन्देश प्रवाह गर्दै विषय जटिल भए पनि समाधान खोज्नका लागि प्रयासहरू भइरहेको उनले जनाए। समुदायको निम्ति जे भयो र भइरहेको छ राम्रो त भइरहेको छैन र पनि कमसेकम भुटानले मेरा मान्छे हुन् भनेर स्वीकार त गर्यो। यो पनि एक अर्थमा राम्रो कुरा हो, निरौलाले भने, तर यसको अर्थ डिपोर्ट गर्ने भन्ने होइन। अमेरिकामै रहेर कानुनबमोजिम प्रक्रिया अघि बढाउनुपर्छ भन्दै आएका छौं। कुल जनसंख्यासँग तुलना गर्दा सबैभन्दा बढी शरणार्थी बनाउने सूचीमा पहिलो भुटानले, अमेरिकाले भनेको स्वीकारेर नै डिपोर्ट गरेपछि बस्न दिनुपर्नेमा झन् त्यस्तो नगरेको अवस्था देखिएको छ। अर्कोतर्फ भुटानबाट नै भागेर नेपाल आई बसोबास गरी जीवनको महŒवपूर्ण समय बिताई वा त्यही नै जन्मिएर अमेरिका पुनर्वास भएकाहरू डिपोर्ट भएर फेरि भागेर हिँडेको देशमै गएर बस्ने भन्ने मानवीय र भावनात्मक रूपमा पनि सम्भव नहुने ठान्छन् अधिकारकर्मीहरू। शरणार्थीका लागि काम गर्दै आएका अधिकारकर्मीहरूले संयुक्त विज्ञप्ति जारी गर्दै राज्यविहीन बन्ने अवस्था नदिन सम्बन्धित सबैमा अनुरोध गरेका छन्। निष्कासनमा परेकाहरूलाई संरक्षण दिने भन्दै जिम्मा लिएको भुटान सरकारले त्यसो नगरी अन्तर्राष्ट्रिय कानुनको समेत उल्लंघन गरेको तथा निष्कासनमा परेकाहरूको मानवअधिकारको ग्यारेन्टी गर्न पनि शरणार्थीको क्षेत्रमा काम गर्दै आएका संघसंस्थाहरूले अपिल गरेका छन्। भुटान पिपल पार्टीका अध्यक्ष बलराम पौड्याल, डुक नेसनल कंग्रेस प्रजातान्त्रिकका अध्यक्ष रिन्जिन दोर्जी, भुटानी शरणार्थी प्रतिनिधि स्वदेश फिर्ती समितिका कार्यवाहक अध्यक्ष तिलक राई, भुटान स्वतन्त्र जनमञ्चका महासचिव डीबी सुब्बा नेसनल रिकन्सिलेसन कमिटी भुटानका अध्यक्ष कृष्णवीर तामाङले संयुक्त विज्ञप्ति जारी गर्दै अमेरिकासमक्ष आफ्नो नागरिकको रूपमा स्वीकार गरिसकेर भुटान सरकारले पारोमा उत्रिएका नागरिकलाई अन्यत्र पठाउने अमानवीय कार्यको विरोध गरेका छन्। भुटानी नागरिकलाई पटकपटक शरणार्थी बन्नबाट जोगाउन र उनीहरूको मानवअधिकारको रक्षाका लागि आवाज उठाउन पनि नेपाल समक्ष आग्रह गरेका छन्। अमेरिकाबाट पारोमा उत्रिएकामध्ये केही नेपाल पुगे पनि अन्य कहाँ छन् भन्ने समेत थाहा नभएकाले उनीहरूको खोजी गर्न पनि अनुरोध गरिएको छ। नेपालमा लामो समय शरणार्थी जीवन व्यतित गरी नेपालीभाषी भुटानी अमेरिकासहित विभिन्न देशमा पुनर्वास कार्यक्रमअन्तर्गत आप्रवासन भएका थिए। सन् २००७ देखि पुनर्वास कार्यक्रम सुरु भई अमेरिका, बेलायत, डेनमार्क, क्यानडा, अस्ट्रेलिया, न्युजिल्यान्ड, नर्वे, नेदरल्यान्डलगायतका देशमा स्वेच्छिक रूपमा शरणार्थी पुनर्वास भएका थिए। सन् १९८५ मा भुटानको नागरिकता ऐनमा गरिएको परिवर्तनसँगै भुटानमा रहेका नेपाली भाषीका लागि भुटानमा रहन अप्ठ्यारो अवस्था सिर्जित भएको थियो। लगत्तै १९८८ मा जनगणनामार्फत नागरिकलाई सात वर्गमा विभाजन गर्दै बस्न असहज वातावरण बनेको केही वर्षभित्रै सन् १९९० बाट नेपाली भाषीमाथि ज्यादती भएपछि उनीहरू भारत हुँदै नेपालको पूर्वी क्षेत्रमा आएर बस्न थालेका थिए। नेपाली भाषी भुटानीहरूलाई नेपालले आ श्रय दिँदै उनीहरूको पुनस्र्थापनाका लागि अन्तर्राष्ट्रिय मञ्चहरूमा लबिङ गरेको थियो। भुटानमै पुनस्र्थापित हुने नेपाली भाषी भुटानीहरूको चाहनालाई बुझेर नेपालले भुटानसँग द्विपक्षीय वार्ता गरेको थियो। नेपाल र भुटानका बीचमा १५ पटक वार्ता भएको भए पनि शरणार्थी फर्काउन भुटान अनिच्छुक भएपछि अर्को विकल्पको रूपमा तेस्रो मुलुक पुनस्र्थापनाअन्तर्गत पुनर्वास कार्यक्रम सुरु भएको थियो। जसअनुसार सबैभन्दा धेरै अमेरिकाले शरणार्थी ल्याएको थियो। कुल १ लाख ५ हजार शरणार्थी पुनर्वास हुँदा करिब ९० हजार अमेरिकामा पुनर्वास भएका थिए। करिब १ लाख १५ हजार शरणार्थी नेपालमा रहेका थिए, जसमा पुनर्वास हुन नपाएका, नसकेका र नचाहेकाहरू नेपालमै शरणार्थी शिविरमै रहेका छन्। पुनर्वास कार्यक्रम सुरु हुनुअघि पूर्वी नेपालको झापा र मोरङका पाँच स्थान झापाको बेलडागी, टिमाई, गोलधाप र खुदुनावारी तथा मोरङको शनिश्चरेमा रहेका ७ शिविरमा उनीहरू बस्दै अँएका थिए। अहिले मोरङको शनिश्चरे र झापाको बेलडागी मात्र शिविर छ। भुटानी समुदायबाट १ सय २२ जना निष्कासनको सूचीमा रहेका छन् भने १३ सय ६५ नेपाली छन्। कुल १४ लाख ४५ हजार ५ सय ४९ जना निष्कासनको सूचीमा रहँदा ट्रम्पले राष्ट्रपतिको पदबहाल गरे यता एक लाखभन्दा बढी निष्कासन भइसकेका छन्। डिपोर्ट गरिएकाहरूलाई घरबाट, सपिङ मलवाट, लन्ड्रीबाट, इमिग्रेसन कार्यालयबाट पक्राउ गरी आइस्ले डिपोर्ट गरेको थियो। उनीहरू ग्रिन कार्ड होल्डर थिए।"
वायु प्रदूषण रोक्न तीन तहकै सरकारलाई निर्देशन,"काठमाडौं : विपद् जोखिम न्युनीकरण तथा व्यवस्थापन राष्ट्रिय परिषद्को १७औं बैठकले पश्चिम नेपाल भूकम्प तथा २०८१ सालको मनसुनजन्य विपद् पश्चातको पुनःनिर्माण तथा पुनः स्थापना योजनाको कार्यान्वयन अवस्थाको समीक्षा गरेको छ। प्रधानमन्त्री एवं परिषद्का अध्यक्ष केपी शर्मा ओलीको अध्यक्षतामा बसेको बैठकबाट स्वीकृत पश्चिम नेपाल भूकम्प तथा २०८१ सालको मनसुनजन्य विपद् पश्चातको पुनःनिर्माण तथा पुनः स्थापना योजनाको कार्यान्वयन अवस्थाबारे जानकारी गराइएको थियो। योजना स्वीकृतिपछि गत माघ २ गतेदेखि लाभग्राहीसँग सम्झौता प्रक्रिया प्रारम्भ गरी पुनःनिर्माण कार्य थालनी भएको थियो। बैठकमा उक्त योजनामा छुट भएका संरचनाहरूको पुनः निर्माणका लागि प्राप्त प्रस्तावलाई सम्बन्धित मन्त्रालयबाट यथार्थ पुनरावलोकन गराई आवश्यकता र प्राथमिकताका आधारमा समावेश गर्ने निर्णय भएको छ। बैठकले वन डढेलो र सोसमेतका कारणले सिर्जित वायु प्रदूषणको गाम्भीर्यलाई ध्यानमा राखी वन डढेलो रोकथान तथा नियन्त्रण गर्न गृह मन्त्रालय, वन तथा वातावरण मन्त्रालय, प्रदेश सरकार र स्थानीय तहलाई निर्देशन दिएको छ। विपद् जोखिम न्युनीकरण तथा व्यवस्थापन राष्ट्रिय प्राधिकरणले पुनःनिर्माण र पुनःस्थापनाका लागि सडक तथा यातायात, सरकारी भवन तथा शहरी पूर्वाधार, विद्युत् वैकल्पिक ऊर्जा र सिँचाइ, निजी आवास, शैक्षिक संरचना, स्वास्थ्य संरचना, खानेपानी सरसफाइ तथा स्वच्छता र पुरातात्विक संरचनालाई प्राथमिकताका क्षेत्रमा समावेश गरेको छ। बैठकले डोटी तथा जाजरकोट केन्द्रविन्दु भई भएको भूकम्प पञ्चातको क्षति आकलन, निजी आवास पुननिर्माण तथा प्रबलीकरण प्रक्रिया प्रारम्भ गर्ने पनि निर्णय गरेको थियो। प्रधानमन्त्री ओलीले पुनः निर्माण र पुनःस्थापनाको कार्यमा प्राधिकरण कामले गति लिनुपर्नेमा जोड दिए। उनले विपद्का समयमा उद्धार र राहतका लागि गृह मन्त्रालय र सुरक्षा निकायलाई आवश्यक तयारी गर्न निर्देशन दिए। बैठकमा उपप्रधानमन्त्री एवं अर्थमन्त्री विष्णुप्रसाद पौडेल, उपप्रधानमन्त्री एवं शहरी विकासमन्त्री प्रकाशमान सिंह, गृहमन्त्री रमेश लेखक, मन्त्रीगण, विभिन्न प्रदेशका मुख्यमन्त्रीहरू, प्रमुख प्रतिपक्षी दलको नेताका प्रतिनिधि शक्तिबहादुर बस्नेत, नेपाल सरकारका मुख्यसचिव, प्रधानसेनापतिसहित सुरक्षा निकायका प्रमुखलगायतको उपस्थिति थियो।"
नेपाल र भारतको सर्वोच्च अदालतबीच न्यायिक सहयोग गर्नेसम्बन्धी समझदारीपत्रमा हस्ताक्षर,"काठमाडौं : भारतको सर्वोच्च अदालतले नेपालको सर्वोच्च अदालतसँग दुई देशबीचको न्यायिक सहयोगको विकास, प्रवर्द्धन र सुदृढीकरण गर्नका लागि एक समझदारी पत्रमा हस्ताक्षर गरेको छ। उक्त समझदारी पत्रमा नेपालका प्रधानन्यायाधीश प्रकाशमान सिंह राउत र भारतका प्रधानन्यायाधीश संजीव खन्नाको उपस्थितिमा हस्ताक्षर गरिएको थियो। दुई देश र उनीहरूका जनताबीच रहेको सौहार्दपूर्ण र मैत्रीपूर्ण सम्बन्धबाट प्रेरित हुँदै यस समझदारी पत्रले दुई देशका न्यायपालिकाहरूबीचको सहयोगको विकास, प्रवर्द्धन र सुदृढीकरण गर्ने लक्ष्य राखेको छ। यस समझदारी पत्रले कानुन र न्यायको क्षेत्रमा भएका पछिल्ला विकासहरूको बारेमा पारस्परिक जानकारीको आदानप्रदानलाई प्रोत्साहन गर्नुका साथै भ्रमणको आदानप्रदान, अल्पकालीन तथा दीर्घकालीन तालिम र शैक्षिक कार्यक्रमहरू जस्ता कार्यक्रमहरू मार्फत न्यायपालिकाका विभिन्न तहका न्यायाधीशहरू र अधिकारीहरूबीच अन्तरक्रियालाई पनि प्रवर्द्धन गर्नेछ। अधुरा कार्यहरू पूरा गर्न, अदालती प्रक्रियाहरूलाई तीव्र पार्न र सरोकारवालाहरूलाई राम्रो सेवा प्रदान गर्न प्रविधिको प्रयोगको महत्त्वलाई आत्मासात गर्दै यस समझदारी पत्रले सम्बन्धित अदालत र अन्य संस्थाहरूमा प्रयोग हुने प्रविधिसँग सम्बन्धित जानकारी साझा गर्ने व्यवस्था गरेको छ। न्यायिक सहयोगलाई प्रवर्द्धन र थप सुदृढीकरण गर्न र यसका लागि योजना र ढाँचा तयार गर्न दुई न्यायपालिकाका अधिकारीहरू सम्मिलित एक संयुक्त कार्यदल गठन गरिने समझदारी पत्रमा उल्लेख छ। भारत सरकार र भारतको सर्वोच्च अदालतले यसअघि नै इजरायलको सर्वोच्च अदालत, सिंगापुर गणराज्यको सर्वोच्च अदालत, बंगलादेशको सर्वोच्च अदालत, भुटानको सर्वोच्च अदालत, ट्युनिसिया सरकार, जाम्बिया सरकार, मोरोक्को सरकार, माल्दिभ्स सरकारलगायत अन्य देशहरूसंस्थाहरूसँग न्यायिक सहयोगका लागि समझदारी पत्रमा हस्ताक्षर गरिसकेका छन्।"
धरानका नागरिकको खानेपानीको समस्या समाधान हुन्छ : मन्त्री यादव,"काठमाडौं : खानेपानीमन्त्री प्रदीप यादवले धरानका नागरिकको वर्षैंदेखिको खानेपानीको समस्या समाधानका लागि पहल भइरहेको बताएका छन्। सिंहदरबारस्थित खानेपानी मन्त्रालयमा धरान उपमहानगरपालिकाका नगरप्रमुख हर्कराज राई (साङपाङ) नेतृत्वको एक प्रतिनिधिमण्डलले खानेपानीको दीर्घकालीन समस्या समाधानका लागि बजेट विनियोजन गर्न आग्रहसहितको मागपत्र पेस गरेपछि मन्त्री यादवले सो कुरा बताएका हुन्। 'धरानका नागरिकको खानेपानीको समस्याका विषयमा मसहित सिंगो मन्त्रालय जानकार छ। त्यहाँको खानेपानीको दीर्घकालीनरूपमा समाधान गर्नेतर्फ हामी लागिरहेका छौं। समस्या समाधान गर्छौं,' उनले भने। नगरप्रमुख साङपाङ नेतृत्वको एक प्रतिनिधिमण्डलले धरानको खानेपानी समस्याबारे विशेष ध्यानाकर्षण गराउँदै आगामी आर्थिक वर्ष २०८२०८३ मा धरानमा खानेपानीका लागि बजेट विनियोजन गरिदिनका लागि मागपत्र बुझाएका थिए। गर्मी मौसम सुरु भएकाले अहिले धरानमा खानेपानीको निकै काकाकुल अवस्था सिर्जना भएको तथा पानी नभएका कारण नागरिकलाई साह्रै दु:ख भएको नगरप्रमुख राईले बताए। उनले भने, 'पानीको समस्या पहिलेदेखि नै थियो। अहिले गर्मी मौसम सुरु भएकाले झन समस्या भयो। स्थायीरूपमा पानीको समस्या समाधनका लागि बजेट माग गरेका छौं।'"
राजावादी आन्दोलनमा ५ करोडको क्षति दाबी,"काठमाडौं : राजावादीको चैत १५ गते राजधानीमा भएको आन्दोलनबाट करिब ५ करोड रुपैयाँको क्षति पुगेको भन्दै बिमा दाबी गरिएको छ। राजावादीको प्रदर्शन अराजक बनेपछि निजी र सार्वजनिक सम्पत्तिमा आगजनी र तोडफोड गरिएको थियो। राष्ट्रिय बिमा प्राधिकरणको चैत २० गतेसम्मको तथ्यांकअनुसार हुलदंगाबाट ४ करोड ८७ लाख ६८ हजार २० रुपैयाँ बराबरको क्षति भएको छ। कुल ४३ वटा सम्पत्तिमा क्षति पुगेको भन्दै बिमाको दाबी गरिएको हो। ती बिमामा इन्जिनियरिङ तथा ठेकेदार जोखिम, मोटर बिमा (निजी), सम्पत्ति बिमा र विविध अभिलेख शीर्षकमा बिमा दाबी परेको हो। करिब ४५ हजार रुपैयाँको दाबी भुक्तानी भइसकेको छ। इन्जिनियरिङतर्फ ३७ लाख बराबरको दाबी परेको प्राधिकरणको तथ्यांक छ। विविधमा भने करिब १० लाखको दाबी परेको छ। उक्त दाबी ११ बिमा कम्पनीले भुक्तानी गर्नुपर्ने छ। चैत २० गतेसम्म परेको उक्त दाबी रकममध्ये सबैभन्दा बढी राष्ट्रिय बिमा कम्पनीमा १ करोड २७ लाख रुपैयाँ बराबरको दाबी परेको छ। सिद्धार्थ प्रिमियर इन्स्योरेन्समा पनि १ करोड १७ लाख ५० हजारको हुलदंगामा भएको क्षतिको दाबी परेको हो। अभिलेख संख्याका आधारमा नेशनल इन्स्योरेन्समा ११ वटा दाबी परेको छ। दाबी भुक्तानी सुरु भने शिखर इन्स्योरेन्सले गरेको छ। कम्पनीमा १३ लाख २५ हजार १२ रुपैयाँको ५ वटा दाबी परेकोमा ३ वटाको करिब ४५ हजार भुक्तानी गरेको छ। पूर्वराजा ज्ञानेन्द्र शाहका समर्थकहरूले तीनकुनेमा गरेको प्रदर्शन हिंसात्मक र अराजक बन्दा प्रदर्शनकारी र प्रहरीबीच भएको झडपमा २ जनाको मृत्यु भएको थियो। प्रदर्शनकारीले तीनकुने आलोकनगरमा रहेको एक निजी घरमा आगो लगाएका थिए। तीनकुनेमा नै रहेको अन्नपूर्ण पोस्ट्, कान्तिपुर टेलिभिजनलगायतका कार्यालयमा पनि तोडफोड गरेका थिए। प्रदर्शनकारीले जडिबुटीस्थित जडिबुटी उत्पादन तथा प्रशोधन कम्पनीमा आगजनी गरी ध्वस्त बनाएका थिए भने कोटेश्वरको भाटभटेनी सुपर मार्केटमा तोडफोड र लुटपाट मच्चाएका थिए। दर्जनौं गाडिमा आगो लगाएको र निजी सम्पत्ति तोडफोड गरेका थिए। तीनकुनेमा आगजनीपछि प्रदर्शनकारीहरूलाई नियन्त्रण गर्न प्रहरीले ५८ राउन्ड गोली प्रहार गरेको, ७४६ राउन्ड अ श्रुग्यास र १९२ पटक ब्ल्यांक फायर भएको जनाइएको छ। प्रहरीका अनुसार २० जनालाई गोली लागेको छ।"
शिक्षकका माग सम्बन्धमा प्रधानमन्त्रीले सम्बन्धित मन्त्रीसँग लिए ब्रिफिङ,"काठमाडौं : प्रधानमन्त्री केपी शर्मा ओलीले शिक्षक समुदायका माग र आन्दोलनका सम्बन्धमा मन्त्री र सचिवहरूसँग छलफल गरेका छन्। छलफलमा शिक्षा मन्त्रालयका तर्फबाट नेपाल शिक्षक महासंघको आह्वानमा काठमाडौंमा जारी आन्दोलनमा उठाइएका मागबारे अवगत गराइएको थियो। बैठकमा विद्यमान आर्थिक अवस्था, विद्यालय शिक्षाको कानुन निर्माणको प्रक्रिया र सरकारले तत्काल पूरा गर्नसक्ने माग र गुणस्तरीय शिक्षाको सुनिश्चितता आदि विषयमा छलफल भएको थियो।"
मध्यवर्ती क्षेत्रमा बसोबास गर्ने मानिसहरूको मानव अधिकारको अवस्थाकाबारेमा स्थलगत अनुगमन गरिने,"काठमाडौं : प्रतिनिधिसभाअन्तर्गतको कानुन,न्याय तथा मानवअधिकार समितिले मध्यवर्ती क्षेत्रमा बसोबास गर्ने मानिसहरूको मानव अधिकारको अवस्थाका सम्बन्धमा स्थलगत अनुगमन गर्ने निर्णय गरेको छ । सिंहदरबारमा सोमबार बसेको समिति बैठकले विभिन्न चार टोली बनाएर विभिन्न स्थानका मध्यवर्ती क्षेत्रमा बसोबास गर्ने मानिसहरूको मानव अधिकारको अवस्थाका सम्बन्धमा आगामी बैशाख महिनामा स्थलगत अनुगमन गर्ने निर्णय गरेको समिति सभापति बिमला सुवेदीले जानकारी दिए । जसअनुसार ढोरपाटन शिकार आरक्षण अन्तर्गतको मध्यवर्ती क्षेत्रको चारकिल्ला र बर्दिया राष्ट्रिय निकुञ्ज तथा शुक्लाफाटा राष्ट्रिय निकुञ्ज अन्तर्गतका मध्यवर्ती क्षेत्रको चारकिल्लाभित्र बसोबास गर्ने मानिसको मानवअधिकारको अवस्थाका बारेमा स्थलगत अनुगमन गरिने सभापति सुवेदीले बताए । त्यस्तै चितवन राष्ट्रिय निकुञ्ज र पर्सा राष्ट्रिय निकुञ्ज तथा कोशी टप्पु वन्यजन्तु आरक्षणअन्तर्गतको चारकिल्लाभित्र बसोबास गर्ने मानिसको मानवअधिकारको अवस्थाको बारेमा स्थलगत अनुगमन गरिने उनले जानकारी दिइन्। स्थलगत अनुगमनपछि समितिमा प्रतिवेदन पेश गर्न विभिन्न चार टोलीलाई निर्देश गरिएको छ । मध्यवर्ती क्षेत्रमा मानिस, वन्यजन्तु र वनका कर्मचारीबीच संघर्ष देखिएकाले सो क्षेत्रमा बसोबास गर्नेहरूको मानव अधिकारको विषयमा अध्ययन गर्न लागिएको समिति सभापति सुवेदीले बताइन्।"
शिक्षक साथीहरू काममा फर्किनुस् : योगेश भट्टराई,"विराटनगर : नेकपा एमालेका सचिव एवं प्रतिनिधिसभा सदस्य योगेश भट्टराईले आन्दोलनरत शिक्षकलाई काममा फर्किन आग्रह गरेका छन्। आन्दोलन छाडेर विद्यालय फर्किएर काममा लाग्न उनले शिक्षकहरूलाई आग्रह गरेका हुन्। शिक्षकहरूले राखेका मागमा सरकार र सरकारमा रहेका दलहरू संवेदनशील रहेको स्मरण भट्टराईले गराएका छन्। विद्यालय र आफ्नो गाउँ फर्किएर शैक्षिक क्रियाकलापलाई नियमित रूपमा अघि बढाउन म शिक्षक साथीहरूलाई विनम्रतापूवर्क अपिल गर्दछु, उनले भने। विराटनगर विमानस्थलमा सोमबार अन्नपूर्णसँग संक्षिप्त कुराकानी गर्दै भट्टराईले विद्यालय शिक्षा विधेयकलाई संसदको आगामी बर्खे एवं बजेट अधिवेशनमा जसरी पनि अघि बढाइने उल्लेख गरे। शिक्षकको आन्दोलतप्रति सरकार र विभिन्न पार्टीहरूको गम्भीर ध्यानाकर्षण भएको छ। उहाँहरूको माग जायज छन्। ऐन चाँडै बनाउनुपर्ने थियो। ढिलाइ भएकाले प्रदेश र स्थानीय तहले पनि ऐन बनाउन पाएनन्। शिक्षकहरूको वृत्ति विकास र पदोन्नतिका कुराहरु छन्, उनी भन्छन्। उनले सत्तारुढ दलका तर्फबाट शिक्षकहरूसँग पटकपटक अनौपचारिक संवाद गरिएको जानकारी दिए। भट्टराईले वार्ताबाट समस्याको समाधान खोज्न पनि शिक्षकहरूलाई आग्रह गरे। सरकारले उहाँहरूलाई छलफलमा बोलाएको छ। तर, छलफलमा आउन मानिरहनुभएको छैन। यस्तो बेलामा सरकारसँग संवाद र कुराकानी नगर्ने भन्ने कुरा राम्रो हैन। हामीले अनौपचारिक च्यानलबाट उहाँहरूलाई त्यो सन्देश पठाइसकेका छौं। जेसुकै कारणले भए पनि विद्यालय शिक्षा विधेयक पास गर्न ढिला भइसक्यो। अहिलेसम्म विभिन्न सरकारले त्यो कमीकमजोरीको जिम्मा लिनुपर्छ। अब विधेयक अघि बढाउने कुरामा कुनै ढिला हुने छैन, उनी भन्छन्। सरकारले पेस गरेको विधेयक सैद्धान्तिक छलफल भएर शिक्षा समितिमा गइसकेको र समितिमा दफावार छलफल चलिरहेको जानकारी उनले दिए। अहिले संसद चलेको छैन । संसद सुरु भएको १ हप्ताभित्र विधेयक अघि बढ्छ । यो हाम्रो प्रतिबद्धता भयो, भट्टराईले भने।"
सहकारी ठगी प्रकरण : रवि लामिछाने भैरहवा कारागारको ब्लक नम्बर ४ मा,"भैरहवा : राष्ट्रिय स्वतन्त्र पार्टीका सभापति एवं गोरखा मिडिया नेटवर्कका तत्कालीन प्रबन्धक निर्देशक रवि लामिछाने कारागार चलान भएका छन्। सोमबार बिहान उच्च अदालत तुलसीपुर बुटवल इजलासको आदेशपछि लामिछाने भैरहवा कारागार चलान भएका हुन्। कारागार पुगेका लामिछानेले अदालतको आदेशप्रति सम्मान रहेको संक्षिप्त प्रतिक्रिया दिएका छन् । आवश्यक प्रक्रियापछि कारागारको थुनुवा कक्षतर्फ लैजादै गर्दा सञ्चारकर्मीको अदालतको आदेशप्रति भन्नु केही छ भन्ने प्रश्नमा उनले भने,केही छैन,सम्मान छ । उनलाई कारागारको ब्लक नम्बर ४ मा राखिएको छ। जिल्ला कारागार कार्यालय भैरहवाका कारागार प्रशासक सुरेश भण्डारीले लामिछानेलाई ब्लक नम्बर ४ मा राखिएको बताए । कारागारको चारवटा ब्लकमध्ये उनलाई चार नम्बर ब्लकमा राखेका छौं,उनले भने, अहिले उहाँ बसेको ब्लक सिंगल छ,पछि कैदीबन्दीको संख्या बढ्दै जाँदा त्यहाँ थप्नुपर्ने हुनसक्छ ।'"
मापदण्ड विपरीतका सवारीसाधन सञ्चालनमा रोक लगाउँछौं : मन्त्री दाहाल,"काठमाडौं : भौतिक पूर्वाधार तथा यातायात मन्त्री देवेन्द्र दाहालले गृह मन्त्रालयसँग समन्वय गरी मापदण्ड विपरीतका सवारी साधन सञ्चालनमा रोक लगाइने बताएका छन्। सोमबार मन्त्रालयमा यातायात व्यवसायी तथा मजदुरहरूसँगको छलफलका क्रममा मन्त्री दाहालले नियम विपरीत सञ्चालन भइरहेका सवारी साधन सञ्चालनमा रोक लगाउन सडक तथा यातायात विभागले मात्र सम्भव नहुने भएकाले गृह मन्त्रालयसँग समेत समन्वय गरिने बताए। उनले मापदण्ड विपरीतका सवारी साधनलाई कडाइ गर्ने विषयमा प्रहरीका तर्फबाट असहयोग भएको गुनासो गरे। त्यस्तै सडक निर्माणका क्रममा सवारी साधन अवरोध हुन नदिन वैकल्पिक रुट तथा डाइभर्सनको व्यवस्थापनलाई समेत प्राथमिकता दिइने उनले बताए। काठमाडौं र पूर्वी नेपाललाई जोड्ने बीपी राजमार्ग मर्मतलाई तीब्रता दिइएको भन्दै उनले वैकल्पिक सडकको रूपमा उपयोग हुने कान्ति लोकपथ मर्मतलाई समेत प्राथमिकताका साथ अघि बढाइएको उल्लेख गरे। उनले स्वचालित प्रणालीबाटै भाडादर कायम गर्नेमा सकारात्मक रहेको धारणा राखे। छलफलका क्रममा यातायात व्यवसायीहरूले बीपी राजमार्ग, दाउन्ने सडक खण्डलगायतका सडक समयमा नै निर्माण नभए यातायात सञ्चालनमा कठिन हुने भन्दै मन्त्रालयको ध्यानाकर्षण गराएका थिए।"
भैरव रिसालको तस्बिर सेयर गर्दै प्रधानमन्त्रीले भने फागुन २१ गतेको भेट नै अन्तिम भेट भयो,"काठमाडौं : प्रधानमन्त्री केपी शर्मा ओलीले वरिष्ठ पत्रकार भैरव रिसालको निधन भएकोमा दुःख व्यक्त गरेका छन्। प्रधानमन्त्री ओलीले वरिष्ठ पत्रकार रिसालको ९६औँ जन्मदिनका अवसरमा गत वर्ष उनकै निवासमा खिचेको तस्बिर सामाजिक सञ्जालमा पोस्ट गर्दै दुःखद निधनको खबरले आफूलाई मर्माहत बनाएको उल्लेख गर्दै वरिष्ठ पत्रकार स्वर्गीय रिसालप्रति हार्दिक श्रद्धाञ्जली व्यक्त गरेका हुन्। 'हितैषी मित्र भैरव रिसालसँग गत फागुन २१ गते भेट भएको थियो। त्यही भेट अन्तिम हुन पुग्यो। उहाँको हिजो निधन भएको खबर सुनेर मर्माहत छु। वरिष्ठ पत्रकार भैरव रिसालप्रति भावपूर्ण श्रद्धाञ्जली अर्पण गर्दै शोकाकुल परिवारजनमा गहिरो समवेदना व्यक्त गर्दछु,'प्रधानमन्त्री ओलीले सामाजिक सञ्जालमा लेखेका छन्। वरिष्ठ पत्रकार रिसालको बानेश्वरस्थित फ्रन्टलाइन अस्पतालमा आइतबार राति ९७ वर्षको उमेरमा निधन भएको थियो । उनी लामो समयदेखि मुटु र फोक्सोसम्बन्धी समस्याबाट पीडित थिए।"
बल्खुको आमसभामा घुसपैठ भए ठाउँको ठाउँ कारबाही गर्छौं : लिङ्देन,काठमाडौं : राष्ट्रिय प्रजातन्त्र पार्टीले मंगलबार बल्खुमा हुने आमसभामा घुसपैठ भए प्रतिकार गर्ने चेतावनी दिएको छ। सोमबार काठमाडौंमा बसेको राप्रपा केन्द्रीय कार्यसम्पादन समितिको बैठकले बल्खुमा हुने आमसभालाई शान्तिपूर्ण बनाउन हजारौं स्वयंसेवक खटाउने र आमसभामा घुसपैठ भए प्रतिकार गर्ने चेतावनी दिएको हो। बैठकपछि राप्रपा अध्यक्ष राजेन्द्र लिङ्देनले मंगलबार हुने आमसभामा हिंसा भड्काउने प्रयास हुनसक्ने भन्दै त्यसलाई रोक्न हजारौं स्वयंसेवक खटाइने बताए। उनले मंगलबार ९ बजेबाटै कार्यक्रम स्थल स्वयंसेवकको नियन्त्रणमा हुने भन्दै राज्यपक्ष वा कसैबाट घुसपैठ र हिंसा भड्काउने प्रयास भए ठाउँको ठाउँ कारबाहीको व्यवस्था मिलाइएको बताए। अध्यक्ष लिङ्देनले चैत १५ गते भएको प्रदर्शनमा पनि आयोजकभन्दा पनि राज्यपक्षले हिंसा भड्काउन उद्धत देखिएको आरोप लगाए। राप्रपा हिंसामा विश्वास नगर्ने भएकाले आफ्नो पार्टीले गर्ने प्रदर्शन शान्तिपूर्ण हुने उनको भनाइ छ। उनले राप्रपाले आयोजना गर्न लागेको आमसभामा सहभागी हुन अपीलसमेत गरे। आफ्ना कुनै नेतालाई पक्राउ गर्दैमा आफूहरूको आन्दोलन कमजोर नहुने भन्दै लिङ्देनले आफूलाई पक्राउ गरे आन्दोलन अझ निर्णायक हुने चेतावनी दिए।
सुप्रिम सहकारी ठगी प्रकरण : रवि लामिछानेलाई अदालत उपस्थित गराइयो,भैरहवा : रुपन्देही प्रहरीले राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेलाई जिल्ला अदालत रुपन्देहीमा उपस्थित गराएको छ। उच्च अदालत तुलसीपुर बुटवल इजलासको आदेश कार्यान्वयनका लागि उनलाई पक्राउ गरेर जिल्ला अदालतमा उपस्थित गराइएको रुपन्देही प्रहरीले जनाएको छ। जिल्ला अदालत रुपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी मुद्दामा लामिछानेलाई एक करोड धरौटीमा छाड्ने आदेश गरेपछि सरकारी वकिल कार्यालय रुपन्देही र लामिछाने दुवैले पुनरावेदनका लागि उच्च अदालतमा निवेदन दिएका थिए। जसउपर उच्च अदालतले जिल्ला अदालतको आदेश बदर गर्दै गत शुक्रबार सुनुवाइ गर्दै लामिछानेलाई थुनामा पठाउने आदेश गरेको थियो। शुक्रबार राति पक्राउ परेका लामिछानेलाई शनिबार बिहान त्रिभुवन विमानस्थलबाट भैरहवा लगेपछि जिल्ला प्रहरी कार्यालयको हिरासतमा राखिएको थियो। आज अदालत प्रक्रिया पुरा गरी उनलाई कारागार पठाइनेछ।
पोखरेलको आक्रोश : शिक्षकसँग भएको सम्झौता कार्यान्वयन नगर्ने प्रचण्डले आन्दोलन नछोड्नू भन्नुको अन्तर्य के ?,"काठमाडौं : नेकपा एमालेका महासचिव शंकर पोखरेलले माओवादी केन्द्रको असहयोगले शिक्षा ऐन जारी हुन नसकेको बताएका छन्। प्रचण्ड प्रधानमन्त्री भएको समयमा सम्झौता गरेअनुसार विधेयकमा नै सुधार गरेर प्रस्तुत नगरेकाले अहिले शिक्षकले आन्दोलन गर्नुपरेको पोखरेलले दाबी गरेका हुन्। आइतबार एक कार्यक्रममा माग पूरा नहुन्जेलसम्म आन्दोलन नछोड्न प्रचण्डले शिक्षकहरूलाई अपिल गरेपछि जवाफ दिँदै महासचिव पोखरेलले कानून निर्माणका लागि विधि र प्रक्रिया आवश्यक पर्दछ थाह नहुने कुरा हुन्छ भन्दै टिप्पणी गरेका छन्। पुष्पकमल दाहाल 'प्रचण्ड'ले शिक्षकहरुलाई आन्दोलन नछोड्न भनेर उर्दि जारी गर्नु भएछ। कानुन निर्माणका लागि विधि र प्रक्रिया आवश्यक पर्दछ भन्ने कुरा पटक पटक प्रधानमन्त्री भएको प्रचण्डजीलाई थाह नहुने कुरै भएन। के सडकबाट विधि र प्रक्रियाबिनै कानुन निर्माण गर्न सम्भव छ र ? उनले भने, विगतमा शिक्षकसँग संझौता गरेर त्यसको कार्यान्वयनमा उदासिनता देखाउने प्रचण्डजीको नेतृत्वको सरकार नै थियो। उहाँ प्रधानमन्त्री भएको समयमा सम्झौता अनुसार विधेयकमा नै सुधार गरेर प्रस्तुत गरेको भए १८०० भन्दा बढि संशोधन प्रस्तावको जटिलतामा शिक्षा समिति पर्ने थिएन। सत्तापक्षले हिउँदे अधिवेशनबाट विधेयक पारित गर्न प्रयास गरेपनि माओवादीले सहयोग नगरेको उनले प्रष्ट पारे। संविधान कार्यान्वयसंग सम्बन्धित विधेयक पास नभएको कुरामा सत्ता पक्षले चिन्ता प्रकट गर्दै यति बेला संयन्त्र गठन गरेर काम थालेको अवस्था छ। सत्तापक्षले संयन्त्र बनाएर छोटो प्रक्रिया अबलम्वन गरेरै हिउँदे अधिवेशनबाट विधेयक पारित गर्न प्रयास गरेको थियो। उक्त प्रयासलाई माओवादीले समेत सहयोग गरेको भए शिक्षकहरु सडकमा आउनुपर्ने अवस्था नै रहदैनथ्यो पोखरेलले फेसबुकमार्फत भनेका छन्। उनले माओवादी नेतृत्वको कारणले समेत संसदीय समितिले उपसमिति गठन गर्न तीन महिना भन्दा बढी समय लागेको जानकारी गराए। उपसमिति गठन भएर छलफलसमेत सुरु नभएको अवस्थामा विधेयक पास गर्ने बाटो प्रचण्डजी देखेको भए प्रस्ताव राख्नु उचित हुन्थ्यो। उनले भने, हिउँदे अधिवेशन अन्त्य भएको र विधेयक विचाराधिन रहेको अवस्थामा शिक्षक नेताहरूले माग गरे झैँ अध्यादेश जारी गर्न मिल्ने अवस्था देखिँदैन। प्रमुख दलहरुको सहयोग रहने हो भने बजेट अधिवेशन अगावै सहमति जुटाएर बजेट अधिवेशनको सुरुमै कानुन जारी गर्न सकिन्छ। त्यसका लागि सत्तापक्ष तयारै देखिन्छ। उनले प्रचण्डले समाधानको प्रस्ताव नराखी शिक्षकहरूलाई आन्दोलन नछोड्न भन्नुको अन्तर्य के होला ? भन्दै शंका व्यक्त गरेका छन्।नेपाल शिक्षक महासंघको अगुवाइमा विद्यालय शिक्षा विधेयक अघि नबढाएको र पुराना मागमा सरकारले बेवास्ता गरेको भन्दै बुधबारबाट शिक्षकहरूले आन्दोलन थालेका हुन्।"
मेयर साङपाङलाई प्रधानमन्त्रीले भने धरानबासीलाई खानेपानीको प्रबन्ध गर्ने प्रक्रिया अघि बढिसक्यो,"काठमाडौं : प्रधानमन्त्री केपी शर्मा ओलीले धरानबासीलाई खानेपानी उपलब्ध गराउने प्रक्रिया अघि बढेको बताएका छन्। प्रधानमन्त्री तथा मन्त्रिपरिषद्को कार्यालय सिंहदरबारमा आज सुनसरीको धरान उपमहानरपालिकाका प्रमुख हर्कराज राई (हर्क साङपाङ)सहितको प्रतिनिधिमण्डलसँगको भेटमा प्रधानमन्त्री ओलीले सो जानकारी गराएका हुन्। 'धरानबासीले खानेपानी पिउन पाउनुपर्छ। यो प्रक्रिया आजैबाट अघि बढ्यो। यसका लागि संघीय सरकारले बजेटको प्रबन्धलगायत अन्य विषयमा आवश्यक सहजीकरण गर्नेछ। यो सन्देश धरानबासीलाई सुनाइदिनुहोला,' प्रधानमन्त्री ओलीले भने।"
प्रधानमन्त्री ओलीले भोलि मधेस प्रदेशसभामा सम्बोधन गर्ने,"जनकपुरधाम : प्रधानमन्त्री केपी शर्मा ओलीले भोलि (मंगलबार) मधेस प्रदेशसभामा सम्बोधन गर्ने भएका छन्। प्रधानमन्त्री ओलीले मंगलबार बिहान १० बजे मधेस प्रदेशसभामा सम्बोधनका गर्न लागेको सभामुख रामचन्द्र मण्डलले जानकारी दिए। ओलीले गर्ने सम्बोधनको सम्पूर्ण तयारी पूरा गरेको प्रदेशसभा सचिवालयले जनाएको छ। मधेस प्रदेशसभाको बैठक सभाहललाई शृंगार गरिएको छ। प्रदेशसभाका सचिव बासुप्रसाद कोइरालाले प्रधानमन्त्रीको स्वागतका लागि ठाउँ ठाउँमा स्वागतद्वारको निर्माण तथा सम्बोधनको लागि आवश्यक सम्पूर्ण प्रबन्ध भइसकेको अन्नपूर्णलाई जानकारी दिए। प्रदेशसभा बैठक बिहान १० बजेका लागि बोलाइएको छ। प्रधानमन्त्री ओलीले प्रदेशसभाको बैठकलाई सम्बोधन गर्ने कार्यसूची छ, सभामुख मण्डलले भने। प्रधानमन्त्री ओली हेलिकोप्टरबाट जनकपुर विमानस्थलमा आउने र त्यहाँबाट सोझै प्रदेशसभामा पुगेर सम्बोधन गरेपछि सिरहामा आयोजना हुने आमसभामा सरिक हुने कार्यक्रम रहेको छ।"
रास्वपा सभापति एवम् पूर्वगृहमन्त्री रवि लामिछाने आज जेल चलान हुँदै,"काठमाडौं : राष्ट्रिय स्वतन्त्र पार्टीका सभापति एवम् पूर्वउपप्रधान तथा गृहमन्त्री रवि लामिछाने आज जेल चलान हुने भएका छन्। शुक्रबार उच्च अदालत तुलसीपुर बुटवल इजलासले बुटवलस्थित सुप्रिम बचत तथा ऋण सहकारी संस्थाको रकम ठगी मुद्दामा जिल्ला अदालत रुपन्देहीको आदेश उल्टाउँदै लामिछानेलाई थुनामा राख्न आदेश गरेपछि प्रहरीले शुक्रबार राति पक्राउ गरेको हो। शनिबार बिहान त्रिभुवन विमानस्थलबाट भैरहवा लगेपछि उनलाई जिल्ला प्रहरी कार्यालयको हिरासतमा राखिएको थियो। रुपन्देहीका एसपी रंजितसिंह राठौरले आज जिल्ला अदालतमा पेश गरेपछि कारागार पठाइने जानकारी दिए। शनिबार र आइतबार बिदा परेकाले उनलाई आज अदालतमा पेश गर्न लागिएको हो। सरकारले पछिल्लो समयमा सहकारीको रकम अपचलनको अनुसन्धान गर्ने, मुद्दा दायर गर्ने र कारबाहीको प्रक्रियालाई तीब्ररुपमा अगाडि बढाएको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरण सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो । सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो । ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो मागदाबी गरिएको छ । त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो । जिल्ला अदालत रूपन्देहीले धरौटीमा रिहा गर्ने आदेश गरेपछि प्रतिवादी लामिछानेलाई धरौटी नभएर थुनामा राख्नुपर्ने माग गर्दै सरकारी वकिल कार्यालय फागुन २२ गते उच्च अदालतमा पुगेको थियो । फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए । तत्काल प्राप्त प्रमाणका आधारमा प्रतिवादीलाई पुर्पक्षका लागि थुनामा राख्नुपर्नेमा जिल्ला अदालतले धरौटीमा छाड्ने आदेश गरेपछि जिल्लाको आदेश बदर गरी प्रतिवादीलाई थुनामा राख्न मागका साथ हामीले उच्च अदालतमा पुनरावेदन निवेदन दिएका थियौं, जिल्ला सरकारी वकिल कार्यालय रूपन्देहीका न्यायाधिवक्ता प्रेमराज पौडेलले अन्नपूर्ण पोस्ट्सँग भने, तत्काल प्राप्त प्रमाणको आधारमा मुद्दाका प्रतिवादी (रवि लामिछाने) कसुरदार रहेको देखिने आदेशमा उल्लेख छ ।"
"मन्त्रिपरिषद् बैठक बस्दै, गभर्नर नियुक्ति र शिक्षकको आन्दोलनबारे पनि छलफल हुने","काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। आज दिउँसो ३ बजे मन्त्रिपरिषद्को बैठक प्रधानमन्त्री तथा मन्त्रिपरिषद्को कार्यालय सिंह बस्ने गरी बैठक बोलाइएको प्रधानमन्त्रीको सचिवालयले जनाएको छ। सचिवालयका अनुसार बैठकमा सरकारका नियमित काम कारबाहीबारे छलफल हुनेछ। बैठकबाट केही नियुक्ति, बढुवा लगायतका निर्णय हुने बताइएको छ। बैठकमा थाइल्याण्ड भ्रमणको विषयमा पनि समीक्षा हुनेछ। आजको बैठकमा गभर्नर नियुक्तिको विषयमा पनि छलफल हुनेछ। नेपाल राष्ट्र बैंकका गभर्नर महाप्रसाद अधिकारीको कार्यकाल समाप्त भएको छ। अधिकारीलाई सरकारले २०७६ चैत २४ गते पाँच वर्षका लागि गभर्नरमा नियुक्त गरेको थियो। अधिकारी गभर्नरमा नियुक्ति भएको समयमा प्रधानमन्त्री केपी शर्मा ओली र अर्थमन्त्री डा युवराज खतिवडा थिए। यस अगाडिको मन्त्रिपरिषद्को बैठकले अर्थमन्त्री विष्णु पौडेलको संयोजकत्वमा तीन सदस्यीय सिफारिस समिति गठन गरेको थियो।सिफारिस समितिमा पूर्व गभर्नर विजय भट्टराई र अर्थविद् विश्व पौडेल रहेका छन्। सिफारिस भएका ३ जनामध्ये एक जनालाई मन्त्रिपरिषद्ले गभर्नर नियुक्त गर्ने व्यवस्था छ। ३ जनाको नाम सिफारिस हुँदा डेपुटी गभर्नरमध्ये १ जनाको नाम सिफारिस हुनैपर्ने भएकोले डेपुटी गभर्नरद्वय निलम ढुंगाना, बमबहादुर मिश्रमध्ये एउटाको नामसहित अन्य नाम मन्त्रिपरिषद्सम्म पुग्ने निश्चित छ। अन्य धेरैले गभर्नरका लागि लबिङ गरिरहेका छन्। स्रोतमा अनुसार यस पटक गभर्नर कांग्रेसको भागमा परेको छ। हाल कांग्रेस र एमालेको संयुक्त सरकार रहेको छ। यद्यपी सिफारिस समिति बैठक हालसम्म नबसेकाले सिफारिस भएर आज नियुक्ति हुने निश्चित भइसकेको भने छैन। यसैगरी बुधबारदेखि आन्दोलनरत शिक्षकको मागको विषयमा पनि बैठकमा छलफल हुने एक मन्त्रीले जानकारी दिए। विद्यालय शिक्षा ऐन जारी गर्नुपर्ने माग गर्दै काठमाडौंमा बुधबारदेखि सडक आन्दोलन गर्दै आएको नेपाल शिक्षक महासंघले शैक्षिक हड्ताल समेत घोषणा गरेको छ। विद्यालय शिक्षा विधेयक अघि नबढाएको र पुराना मागमा सरकारले बेवास्ता गरेको भन्दै शिक्षकहरूले चरणबद्ध आन्दोलन गरिरहेका छन्। सरकारले वार्तामा आउन आह्वान गरे पनि शिक्षकहरु वार्तामा बसेका छैनन्।"
भैरहवा कारागारबाट रविको प्रतिक्रिया  न्यायलयको आदेशप्रति सम्मान छ,"भैरहवा : उच्च अदालत तुलसीपुर बुटवल इजलासको आदेशपछि कारागार चलान भएका राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक निर्देशक रवि लामिछानेले अदालतको आदेशप्रति सम्मान रहेको संक्षिप्त प्रतिक्रिया दिएका छन् । उच्च अदालतको आदेशपछि काठमाडौंमा पक्राउ गरिएका लामिछानेलाई सोमबार जिल्ला अदालतमा उपस्थित गराएर पूर्पक्षका लागि जिल्ला कारागार भैरहवामा चलान गरिएको प्रहरीले जनाएको छ । आवश्यक प्रक्रियापछि कारागारको थुनुवा कक्षतर्फ लैजादै गर्दा सञ्चारकर्मीको अदालतको आदेशप्रति भन्नु केही छ भन्ने प्रश्नमा उनले भने,केही छैन,सम्मान छ । जिल्ला कारागार कार्यालय भैरहवाका कारागार प्रशासक सुरेश भण्डारीले लामिछानेलाई ब्लक नम्बर ४ मा राखिएको बताए । कारागारको चारवटा ब्लकमध्ये उनलाई चार नम्बर ब्लकमा राखेका छौं,उनले भने, अहिले उहाँ बसेको ब्लक सिंगल छ,पछि कैदीबन्दीको संख्या बढ्दै जाँदा त्यहाँ थप्नुपर्ने हुनसक्छ । अहिले कैदीबन्दीको संख्या ५९४ छ ।"
राजावादीलाई प्रधानमन्त्रीको प्रश्न संविधानअन्तर्गत शपथ खाने अनि संविधान मान्दिनँ भन्ने?,"काठमाडौं : प्रधानमन्त्री केपी शर्मा ओलीले संविधानअन्तर्गत शपथ खाएर संसद्मा आएर संविधान मान्दिनँ भन्न नमिल्ने बताएका छन्। हिमालयन डायलडको उद्घाटन सत्रलाई सम्बोधन गर्दै प्रधानमन्त्री ओलीले सामन्ती शासन व्यवस्थाका कारण नेपाल विकासमा पछाडि परेको र राजनीतिक परिवर्तनपछि जनताले गरेका व्यापक अपेक्षाका बीच आफूहरूले विकास र सुशासनका यात्रालाई अगाडि बढाउने भरमग्दुर प्रयास गरिरहेको बताए। 'पराजित सामन्तवाद मलाई त आउन मन लागिराख्या छ भन्न छाडेको छैन। मलाई साथ देऊ भनिराखेका छन्,' राजतन्त्रवादीतर्फ लक्षित गर्दै उनले भने, 'संविधानकै व्यवस्थाअन्तर्गत शपथ खाएर संसद्मा आएर संविधान मान्दिनँ भनिनु इमानदारिताको खडेरी हो।' यसबाट संक्रमणकाल अझै लम्बिने देखिएको उनको भनाइ छ। 'जता हावा ढल्केको छ, त्यतै बग्ने प्रवृत्ति पनि हुन्छ। जायज माग लिएर आउँदा हामी सुन्छौं। सडकमा कसैले दुःख पाइरहनु पर्दैन। शिक्षकहरूले सडकमा बसिरहनु पर्दैन। हामी संवादबाट उहाँहरूका मागलाई यथोचित सम्बोधन गर्नेछौं,' उनले भने। प्रधानमन्त्री ओलीले नेपाल आफ्नो स्वाधीनता, स्वाभिमान र राष्ट्रिय हितको रक्षा गर्दै अन्तर्राष्ट्रिय सम्बन्धमा त्यसका केही दायित्वहरू निर्वाह गर्न लागेको बताए। उनले बंगालको खाडीको तातो हावालाई छेक्ने काम नेपालकै हिमालले गर्ने तथा समुद्रलाई धेरै तातो हुन नदिन र मरुभूमीकरणबाट यस भूभाग र बाँकी विश्वलाई जोगाउने काम हिमालले गरिरहेको उल्लेख गरे। 'हाम्रो मुलुक भौगोलिक, प्राकृतिक र संस्कृतिक रूपमा विविधतायुक्त छ। विविधताका बीचमा एकता आवश्यक छ। बिना एकता हामीले चाहेका उपलब्धि हासिल हुन सक्दैनन्,' प्रधानमन्त्री ओलीले भने, 'विविधता अभिशाप होइन, सम्पत्ति हुनुपर्छ। राष्ट्रिय र अन्तर्राष्ट्रिय समस्या आउँदा नेपाल एकजुट भएर समाधान गर्न लाग्नुपर्छ।' उनले आदर्श कमजोर र स्वार्थ हाबी हुँदै गएको विश्वमा राष्ट्रिय हितलाई ध्यान दिँदै विश्वकै सुरक्षा र मानवीय हितमा हामीले आफ्नो तर्फबाट योगदान दिन सक्नुपर्नेमा जोड दिए। भूराजनीतिका नाममा आफ्नो कमजोरी ढाक्ने काम गर्न नहुने उल्लेख गर्दै उनले भूराजनीतिक सचेतनाका साथ राष्ट्रिय हितलाई अगाडि बढाउन आवश्यक रहेको बताए। 'अन्तर्राष्ट्रिय जवाफदेहीतासहितको न्यायोचित राष्ट्रिय हित र विचारलाई छोड्नु भन्ने होइन। कुनै छिमेकीसँग बढी मित्रता भन्ने खालको कोल्टिने राजनीति गर्नु हुँदैन। हामी कसैको सामरिक गठबन्धनमा लाग्दैनौं। हामी शान्तिका पक्षमा छौं,' उनले भने।"
कांग्रेसले भन्यो  आन्दोलनरत शिक्षकहरूका माग प्रधानमन्त्रीले सम्बोधन गर्नुपर्छ,काठमाडौं : सत्तारुढ दल नेपाली कांग्रेसले आन्दोलनरत शिक्षकहरूसँग सरकारले वार्ता गर्नुपर्ने बताएको छ। यसअघि शिक्षक महासंघ सरकारले गरेको सहमति र सम्झौताका आधारमा प्रधानमन्त्रीले सम्बोधन गर्नुपर्ने कांग्रेस शिक्षा विभागले जनाएको छ। कांग्रेस शिक्षा विभाग प्रमुख नैनसिंह महरले सोमबार विज्ञप्ति जारी गर्दै शिक्षकहरूको आन्दोलन र शैक्षिक हड्तालका कारण विद्यालयको पठनपाठन प्रभावित बन्न पुगेकाले सरकार प्रमुखले तत्काल वार्ता गर्नुपर्ने उल्लेख छ। शैक्षिक सुधारका सम्बन्धमा सरकारसँग भएका सम्झौता र सहमति कार्यान्वयनका लागि विद्यालय शिक्षा ऐन कार्यान्वयनको माग राख्दै देशभरका शिक्षकहरू आन्दोलित भएका छन्। शैक्षिक हडतालमा उत्रिएका शिक्षकहरूले आज काठमाडौंको बबरमहलमाइतिघर क्षेत्रमा मुखमा कालो मास्क लगाएर मौन प्रदर्शन गरेका छन् । महासंघले यसअघि आफूहरूसँग भएका सहमतिका आधारमा छिटो भन्दा छिटो विद्यालय शिक्षा ऐन जारी गर्नुपर्ने उनीहरूको माग छ। आन्दोलनका लागि देशभरका शिक्षकहरू काठमाडौमा केन्द्रीत भएका छन् । आफूहरूको मागका विषयमा प्रधानमन्त्रीले सम्बोधन नगरेसम्म आन्दोलन नरोकिने महासंघको भनाइ छ । महासंघले घोषणा गरेको शैक्षिक हडताललाई विभिन्न शिक्षक संघले समेत समर्थन गरेको छ । शैक्षिक हडतालका कारण शैक्षिक गतिविधि प्रभावित भएको छ ।
राजावादी आन्दोलनमा भारतको कुनै समर्थन छैन : देउवा,काठमाडौं : नेपाली कांग्रेसका सभापति शेरबहादुर देउवाले राजावादी आन्दोलनमा भारतको कुनै समर्थन नरहेको बताएका छन्। गणेशमान सिंह फाउण्डेशनले सोमबार काठमाडौंमा आयोजना गरेको नेपाल भारत सम्बन्ध सुदृढ गर्न भारतका पूर्व प्रधानमन्त्री चन्द्रशेखरले पुर्याएको योगदान विषयक गोष्ठीमा देउवाले राजावादी आन्दोलनमा योगी आदित्यनाथको फोटो प्रदर्शन भएपनि भारतीय नेताहरूको राजावादी आन्दोलनमा कुनै समर्थन नरहेको बताए। नेपालको गणतन्त्रमा आफ्नो पूर्ण समर्थन रहेको र आफू नेपालको संविधान र व्यवस्थाविरुद्ध नरहेको भनी योगी आदित्यनाथले गरेको प्रतिवद्धताप्रति उनले धन्यवाद दिए। सभापति देउवाले नेपालभारतबीचको सम्बन्ध निकै प्रगाढ र राम्रो रहेको बताए। उनले प्रधानमन्त्री केपी शर्मा ओलीलाई भारतले छिट्टै बोलाएको खण्डका दुई देशबीचको सम्बन्ध अझ सुधार हुने बताए। दुई देशबीच कुनै समस्या आए वार्तामार्फत समाधान गर्न सकिने उनको भनाइ छ। उनले गणतान्त्रिक व्यवस्थालाई सुदृढ पार्नका लागि आफूहरू लागिपरेको उल्लेख गरे।
"कारागारको ब्लक नम्बर ४ मा रवि लामिछाने : नयाँ झुल, बाल्टिन र मेट्रेस उपलब्ध","भैरहवा : पूर्पक्षका लागि कारागार चलान भएका राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक निर्देशक रवि लामिछानेलाई कारागारमा नयाँ झुल,बाल्टिन,मेट्रेसलगायत सामग्री उपलब्ध गराइएको छ । बुटवलस्थित सुप्रिम सहकारी ठगी मुद्दामा उच्च अदालत तुलसीपुर बुटवल इजलासले लामिछानेलाई पुर्पक्षका लागि कारागार पठाउन आदेश दिएको थियो। सहकारी ठगी र संगठित अपराध मुद्दामा जिल्ला अदालत रुपन्देहीको आदेशमा धरौटीमा रिहा भएका लामिछानेलाई शुक्रबार उच्च अदालतले जिल्लाको आदेश उल्टाउँदै थुनामा पठाउने आदेश गरेको हो । जसअनुसार उनलाई काठमाडौंबाट पक्राउ गरी सोमबार जिल्ला अदालतमा उपस्थिती गराएर जिल्ला कारागार भैरहवा चलान गरिएको हो । कारागार प्रशासक सुरेश भण्डारीका अनुसार लामिछानेलाई कारागारको ब्लक नम्बर ४ मा राखिएको छ । एक थान झुल,एक थान बाल्टिन र एक थान मेट्रेस,टेबल पंखालगायत आवश्यक सामग्री ब्लक नम्बर ४ मा व्यवस्थापन गरिएको स्रोतले अन्नपूर्णलाई बताएको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरण सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो मागदाबी गरिएको थियो। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश गरेपछि प्रतिवादी लामिछानेलाई धरौटी नभइ थुनामा राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
लुम्बिनीको ५५ प्रतिशत भूभागमा सिँचाइ सुविधा,"दाङ : लुम्बिनी प्रदेशमा योग्य भूभागको ५५ प्रतिशत क्षेत्रमा सिँचाइ सुविधा पुगेको छ। लुम्बिनी प्रदेश सरकारले सार्वजनिक गरेको तथ्यांकमा ५५ प्रतिशत क्षेत्रमा सिँचाइ सुविधा रहेको जनाएको हो। कुल सिँचाइ योग्य जमिनको ३३ प्रतिशत भूभागमा बाह्रै महिना सिँचाइ सुविधा उपलब्ध रहेको छ। विभिन्न माध्यम र प्रक्रियाबाट प्रदेशमा सिँचाइ सुविधा उपलब्ध गराइएको जलस्रोत तथा सिँचाइ मन्त्रालयका सचिव विष्णु भण्डारीले जानकारी दिए। लुम्बिनीमा २१ हजार ५५ हेक्टर क्षेत्रमा सिँचाइ सुविधा पुर्याइएको छ भने ७३ हजार ७ सय ६८ हेक्टर क्षेत्रमा सिँचाइ संरचनाको सुदृढीकरण गरिएको छ। नदी नियन्त्रणतर्फ २ सय ११ किलोमिटर तटबन्ध निर्माण भइसकेको छ, जसबाट २ हजार ६ सय ३२ हेक्टर जमिन उकासिएको तथा १४ हजार १ सय १९ हेक्टर जमिन र १७ हजार ४ सय ९८ घरधुरी सुरक्षित गरिएको छ। मन्त्रालयका अनुसार हालसम्म ४ सय ३ वटा सिँचाइ बाँध तथा मुहान निर्माण सम्पन्न भइसकेका छन्। हालसम्म ८ सय ३२ किलोमिटर पक्की नहर निर्माण सम्पन्न भएको छ। लिफ्ट सिँचाइ प्रणालीअन्तर्गत १ सय ७ आयोजना सञ्चालनमा छन्, जसमा चालु आर्थिक वर्षमा दुई वटा नयाँ योजना थपिएका छन्। सिँचाइ पहुँच विस्तारका लागि स्यालो र डिप ट्युबेल जडानमा समेत तीव्रता आएको छ। अहिलेसम्म ७ सय ५९ स्यालो ट्युबेल र २ सय ३२ डिप ट्युबेल जडान भइसकेका छन्। पम्प हाउसको संख्या ३ सय ८६ पुगेको छ भने सिँचाइ प्रयोजनका लागि ८२ वटा आयोजना विद्युतीकरण गरिएका छन्। पाइपलाइन विस्तार कार्यअन्तर्गत ७ सय ४७ किलोमिटर पाइपलाइन बिछ्याइएको छ। प्रदेश सरकारको ऊर्जा, जलस्रोत तथा सिँचाइ मन्त्रालयले कृषिमा उत्पादन वृद्धि गर्दै आर्थिक, सामाजिक र वातावरणीय सन्तुलन कायम गर्ने दीर्घकालीन सोच अनुरूप सिँचाइ पूर्वाधार विस्तारलाई प्राथमिकता दिएको सचिव भण्डारीले बताए। मन्त्रालयमार्फत सिँचाइ पूर्वाधार निर्माण, जलस्रोतको संरक्षण तथा प्रकोप व्यवस्थापनसम्बन्धी विविध कार्यक्रमहरू सञ्चालनमा रहेका छन्। प्रमुख योजनाहरूअन्तर्गत दाङ जिल्लाका लागि प्रगन्ना सिँचाइ योजना र कपिलवस्तुको बाँणगंगा सिँचाइ योजना सञ्चालन भइरहेका छन्। यिनको व्यवस्थापन र मर्मतका लागि छुट्टाछुट्टै सिँचाइ व्यवस्थापन कार्यालय स्थापना गरिएको छ। प्रदेश सरकारले सिँचाइ पूर्वाधार सुदृढीकरणमार्फत कृषि उत्पादकत्व वृद्धि, खाद्य सुरक्षाको स्थायित्व र वातावरणीय दिगोपनाको लक्ष्य लिएको मन्त्री सीता शर्मा चौधरीले बताइन्। सिँचाइ दिवस मनाइयो प्रदेशमा सोमबार सिँचाइ दिवस मनाइएको छ। ऊर्जा, जलस्रोत तथा सिँचाइ मन्त्रालय लुम्बिनी प्रदेशले सिँचाइ दिवसको अवसरमा कार्यक्रमको आयोजना गरेको हो। कार्यक्रममा सम्बोधन गर्दै लुम्बिनी प्रदेशका मुख्यमन्त्री चेतनारायण आचार्यले सिँचाइमा उत्पन्न भएको पानीको संकट समाधानका लागि वैकल्पिक उपायहरू अभ्यासमा ल्याउन सकिने बताए। मुख्यमन्त्री आचार्यले पोखरी निर्माण गरी वर्षाको पानी संकलन गरेर सिँचाइ तथा खानेपानी दुवैमा उपयोग गर्न सकिने योजना अघि बढाउँदा पानीको समस्या समाधान गर्न सकिने बताए। बाझो जमिनमा सिँचाइ पुर्याउन सकिन्छ भने यसबाट पर्यटकसमेत भित्र्याउन सकिन्छ। तराई तथा पहाडमा पानीको जलाशय निर्माण गरेर पानीको समस्या समाधान गर्न सकिन्छ। वर्षाको पानी संकलन गरेर त्यसलाई हिउँदमा सिँचाइमा प्रयोग गर्न सकिन्छ, उनले भने। मुख्यमन्त्री आचार्यले पानीका स्रोतको संरक्षण र मितव्ययी प्रयोगमा ध्यान दिनुपर्ने उल्लेख गर्दै जमिनमुनि र सतह दुवै तहको पानीको स्रोत क्रमशः घट्दै गएकाले सिँचाइ आयोजनासमेत रूग्ण अवस्थामा पुगेकोप्रति चिन्ता व्यक्त गरे। ती सिँचाइका आयोजनाहरू संघीय सरकारले प्रदेशलाई हस्तान्तरण गर्न सकेको छैन। यसले गर्दा किसानहरूले सजिलै सिँचाइ गर्न पाउनु भएको छैन। प्रदेश सरकारले यस समस्यालाई गम्भीर रूपमा लिएको छ। उनले समन्वय र सहकार्यका माध्यमबाट सिँचाइ समस्याको समाधान खोजिने र संघीय सरकारले सञ्चालन गरेको भूमिगत पानी सिँचाइ योजनाहरू प्रभावकारी नबन्दा समस्या झन् जटिल बनेको बताए। स्वदेशमै कच्चा पदार्थ उत्पादनको थालनी गर्नुपर्ने धारणा राखे। मुख्यमन्त्री आचार्यले बाहिरबाट मकै आयात भइरहेको उल्लेख गर्दै प्रदेशभित्रै वर्षको तीन सिजन मकै खेती भइरहेको अवस्थामा ऊर्जा र कृषि मन्त्रालयबीच समन्वय आवश्यक रहेकोमा जोड दिए।"
थ्रेसरले किच्दा युवकको मृत्यु,नुवाकोट : नुवाकोटको ककनीमा थ्रेसर मेसिनले किचेर युवकको मृत्यु भएको छ। ककनी गाउँपालिका३ ढुङ्गानागाउँमा ट्याक्टरमा जडान भएको थ्रेसर मेसिनले किचिएर सोही स्थानका ३२ वर्षीय धर्मराज ढुङ्गानाको मृत्यु भएको जिल्ला प्रहरी कार्यालय नुवाकोटले जनाएको छ। पाँच वर्षदेखि मलेसियामा कार्यरत ढुंगाना घर बिदामा आएका बेला दुर्घटना भएको ककनी३ का वडाध्यक्ष घननाथ बजगाईंले बताए। ढुंगाना बिदा सकेर सोमबार मलेसिया फर्कने तयारीमा थिए। ढुंगानाकै खेतमा गहुँ झार्न प्रयोग गरिएको ना६त २०८२ नम्बरको ट्याक्टरमा जडान गरिएको थ्रेसर मेसिनले किचिएको उनको उपचारका क्रममा ट्रमा सेन्टरमा मृत्यु भएको हो। घरदेखि चारसय मिटर नजिक थ्रेसर मेसिन पल्टिएर च्यापिँदा उनी गम्भीर घाइते भएका थिए। ट्याक्टर चालक कृष्ण अधिकारीलाई प्रहरीले नियन्त्रणमा लिएको छ। थ्रेसर र ट्रयाक्टर ककनी प्रहरीको नियन्त्रणमा रहेको छ। विदुरमा मृतकका आफन्तजन तथा ट्याक्टर धनीबीच बिमाको रकम साँढे पाँच लाख र थप दुई लाख रुपैयाँ क्षतिपूर्ति दिने सहमति भएको वडाध्यक्ष बजगाईंले बताए। दुर्घटनाका सम्बन्धमा प्रहरीले आवश्यक अनुसन्धान गरिरहेको छ।
लागुऔषधसहित एकजना पक्राउ,मलंगवा : सर्लाहीको हरिवन नगरपालिका ३ डाबरीबाट लागुऔषधसहित प्रहरीले एक जनालाई पक्राउ गरेको छ। हरिवन नगरपालिका३ डाबरीका ३६ वर्षीय मान बहादुर घिसिङ पक्राउ परेका जिल्ला प्रहरी कार्यालयले जनाएको छ। ना ४२ प ६९०३ नम्बरको मोटरसाइकलको पछाडि दुईवटा बोरामा ल्याउँदै गरेको लागुऔषधसहित घिसिङलाई पक्राउ गरिएको हो। इलाका प्रहरी कार्यालय हरिवनका प्रहरी निरीक्षक किशोर तामाङ नेतृत्वको टोलीलाई घिसिङलाई पक्राउ गरिएको हो। घिसिङको साथबाट वाइनरेक्स लेखिएको १०० एमएलका ३ सय १३ बोतल र वनरेक्स लेखिएको १०० एमएलका १ सय ४५ बोतल लागुऔषध बरामद गरिएको प्रहरीले जनाएको छ। प्रहरीले उनको साथबाट एक थान मोबाइल समेत बरामद गरेको छ। खुल्ला सिमानाको फाइदा उठाउँदै लागुऔषध कारोबारीहरू भारतबाट प्राय लागुऔषध ओसारपसार गर्ने गरेको छ।
हुम्लाको बोक्चे गौडा सडकखण्ड बन्द,"हुम्ला : कर्णाली करिडोर अन्तर्गत हुम्लाको बोक्चे गौडा सडकखण्ड आज बिहान ७ बजेदेखि बन्द भएको छ। नेपाली सेनाले सडक स्तरोन्नतिको काम सुरू गरेपछि सडक पूर्णरूपमा बन्द भएको हो। कर्णाली करिडोरको बोक्चे गौडा सडक निर्माण अवधिसम्मका लागि बन्द भएको नेपाली सेना विकास निर्माण दलका योजना प्रमुख सेनानी अमृत पराजुलीले जानकारी दिए। अनौपचारिक रुपमा सो खण्ड सडकको निर्माण कार्य यसअघि नै सुरू भइसकेको भएपनि यातायात सेवा अवरुद्ध नगरी काम भइरहेको थियो । तर,अब सडक पूर्णरुपमा बन्द गरेर निर्माणको कार्यलाई तीव्रता दिने विकास निर्माण दलका योजना प्रमुख सेनानी पराजुलीले बताए। बोक्चे गौडा याङ्चु कुनाको आठ सय मिटर सडकको स्तरोन्नती गर्ने कार्य आगामी असार मसान्तसम्म सम्पन्न गर्ने गरि जिम्मेवारी सेनाले पाएको थियो । समयमै काम सम्पन्न गर्न सडक बन्द गरी काम थालिने पराजुलीको भनाइ छ। असजिलो चट्टानी भीरको सडकको लेभल मिलाउन विष्फोट गर्नुपर्ने भएका कारण बेलाबेला सडक सुचारु गर्न समेत समस्या हुने सेनाले जनाएको छ । सम्भव भए बीचमा सडक सचारु हुन सक्ने भएपनि अहिले नै त्यसरी भन्न नसकिने अवस्था रहेको सेनाले जनाएको छ ।"
"२२०० वर्ष पुराना संरचना, मन्दिरको भग्नावशेष पनि भेटियो","झापा : २२ सय वर्ष पुरानो संरचना भेटिएको किचकबधमा पुरातत्त्व विभागको टोलीले आठौं चरणको उत्खनन गरेको छ। महाभारतकालीन किंवदन्तीसँग जोडिएको झापाको भद्रपुर नगरपालिका २ र ३ वडामा पर्ने किचकबधमा आठौं चरणको उत्खनन गर्दा १५७५ र १७५० मिटर लम्बाइ भवनको भग्नावशेष फेला परेको पुरातत्त्वविद् उद्धव आचार्यले जानकारी दिए। सातौं पटकको उत्खननको क्रममा एउटा भवनको भग्नावशेष फेला परेको थियो। भवनको पूर्ण भग्नावशेष फेला नपरेपछि यस पटकको उत्खननले त्यसलाई पूर्णता दिएको पुरातत्त्वविद् आचार्यले बताए। दरबार आकृतिको भवन हेर्दा पाँचै तिर मान्छे बस्ने र भवनको बीचमा एउटा मन्दिर (धार्मिकस्थल) को भग्नावशेष फेला परेको छ, पुरातत्त्वविद् आचार्यले भने, उत्खननको क्रममा भेटिएको मन्दिर धेरै महत्त्वपूर्ण हुनुपर्छ, त्यहाँ कुनै मूर्ति वा अन्य सामग्री चाहिँ भेटाइएन। मन्दिरको प्रयोजनका लागि बनाइएको र त्यसको अध्ययन आवश्यक रहेको उनले बताए। यो संरचना एउटा आवासीयस्थल पनि हो, उनले थपे। पुरातत्त्व विभागले किचकबधमा उत्खननको क्रममा फेला परेका इँटालगायत अन्य सामग्रीहरूलाई वैज्ञानिक परीक्षणका लागि २०७७ सालमा बेलायत पठाएको थियो। ल्याब रिपोर्टअनुसार त्यहाँ भेट्टाएका संरचना २२ सय वर्ष पुरानो भनेर पुष्टि भएर आएको आचार्यको भनाइ छ। यस पटक उत्खनन गरिएको भवनदेखि उत्तरतर्फ पनि एउटा भवनको भग्नावशेष छ। त्यहाँ उत्खनन गर्दा महत्त्वपूर्ण सामग्रीहरू (बाँण, भाला, ढुंगाका भाँडाकुँडा, माटाका मूर्तिहरू र इँटा) फेला परेको उनले बताए। यहाँ उत्खनन गर्नुपर्ने धेरै ठाउँ छ। विभागले चार हप्ताका लागि पठाउँछ। अन्य ठाउँहरू जस्तै कम्तीमा तीन महिना लगातार उत्खननका गर्न पाए धेरै उपलब्धि प्राप्त हुने थियो, उनले भने। त्यो भवनको उत्खनन पनि बाँकी नै छैन। त्यहाँ एउटा टहरा घर, किचकबधको पुरानो मूर्ति र दुई वटा पीपलको अग्लो रुख रहेकोले उत्खनन हुन सकेको छैन। त्यस ठाउँमा उत्खनन गरिएमा महत्त्वपूर्ण पुरातात्त्विक सामग्री फेला पर्न सक्ने प्रबल सम्भावना रहेको पुरातत्त्व अधिकृत नवीन अधिकारीले बताए। विभागबाट आएको चार सदस्यीय टोलीले किचकबधमा उत्खनन तथा संरक्षणको काम सम्पन्न गरेको उनको भनाइ छ। पुरातत्त्वविद् आचार्यकै नेतृत्वमा २०५८ सालमा पहिलोपटक किचकबधमा उत्खनन गरिएको थियो। पहिलोपटक उत्खनन गर्दा स्वस्तिक चिह्न भएको माटाको इँटा फेला परेको थियो। २०५९ र २०६० सालमा पनि उत्खनन गरिएको थियो। त्यसपछि द्वन्द्वको कारणले उत्खनन रोकिएको थियो। २०६६ देखि २०७२ सालसम्म फेरि उत्खनन गरिएको थियो। त्यसपछि २०८० र २०८१ मा आएर उत्खनन गरिएको हो। त्यस अवधिको उत्खननको क्रममा धेरै पुरातात्त्विक सामग्री फेला परेको र तिनीहरूको कार्बन परीक्षणबाट यो स्थल ईशापूर्व भारतमा शुंगकुषाणकाल र नेपालमा किराँतहरूको शासन अर्थात् १ सय २० देखि २०० ईशापूर्वको अर्थात् आजभन्दा २२ सय वर्ष पुरानो पुष्टि भएको पुरातत्त्वविद् आचार्यले बताए। ऐतिहासिक किचकबध, धार्मिक तथा पर्यटकीयस्थल संरक्षण समितिका सचिव बमबहादुर कोइरालाले राज्य पक्षले उदासीनता देखाउँदा किचकबध स्थल लथालिङ बन्दै गएको गुनासो पोखे। किचकबधको संरक्षण र प्रवद्र्धनको लागि संघीय तथा प्रदेश सरकारले चासो देखाउनु पर्ने बताउँदै सचिव कोइरालाले भने, अहिलेसम्म उत्खननबाट फेला परेका पुरातात्त्विक सामग्रीहरू विभागबाट ल्याउनका लागि यहाँ एउटा संग्रहालय बनाउन संघीय सरकारसँग एक करोड बजेट माग गरेका छौं। अब प्रदेश सरकारसँग पनि बजेट माग गरिने उनले बताए। अहिले परिसरभित्र रहेका रुखहरू कटान गरी त्यहाँ बगैंचा बनाउने र पर्यटकहरूका लागि तीन वटा कटेज बनाउने गृहकार्यमा समिति जुटिरहेको उनको भनाइ छ। समितिसँग आन्तरिक आयस्रोत केही नभएकोले किचकबधको व्यवस्थामा चुनौती थपिएको उनले बताए। महाभारतकालीन किंवदन्तीअनुसार विराट राजाका सालो किचक सेनापति थिए। पाँच पाण्डवकी रानी द्रौपदीको यौवन र रूपमाथि कुदृष्टि राख्ने सेनापति किचकलाई भीमसेनले मुड्याएर मारेको किंवदन्ती छ। सोही कथावस्तुलाई आधार मानेर यस ठाउँका नाम किचकबध नामकरण गरी किचकबध ऐतिहासिक, धार्मिक तथा पर्यटकीयस्थल राखिएको हो। प्रत्येक वर्ष माघे शुल्क पूर्णिमा अर्थात् स्वस्थानी व्रतका दिन यहाँ किचकबध धार्मिक मेलासमेत लाग्दै आएको छ।"
"विराटनगरका २ वटा घरबाट ४५ किलो गाँजा बरामद, घरधनी पक्राउ",विराटनगर : विराटनगरका २ वटा घरमा भण्डारण गरेर राखिएको लागुऔषध गाँजा प्रहरीले सोमबार बिहानका राति बरामद गरेको छ। विराटनगर महानगरपालिका१४ जतुवाका अलगअलग घरबाट ४५ किलोग्राम गाँजा बरामद भएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। विराटनगर१४ जतुवाका १९ वर्षीय भूपेन यादव र ६० वर्षीय छटु यादवको घरबाट गाँजा फेला परेको उनको भनाइ छ। उनका अनुसार भूपेनको घरबाट ३० र छटुको घरबाट १५ किलोग्राम गाँजा बरामद गरिएको हो। व्यक्तिको घरमा लागुऔषध गाँजा लुकाइछिपाइ राखिएको विशेष सूचनाका आधारमा जिल्ला प्रहरी कार्यालय मोरङ र इलाका प्रहरी कार्यालय रानीको संयुक्त टोलीले छापा हानेको थियो। प्रहरीले रीतपूर्वक घर खानतलासी गर्दा सेतो प्लाष्टिकमा प्याक गरेर झोलामा राखिएको अवस्थामा गाँजा फेला परेको डीएसपी जोशीले बताए। घरमा गाँजा भेटिएसँगै प्रहरीले भूपेन र छटुलाई पनि पक्राउ गरेको छ। बरामद भएको गाँजासहित पक्राउ परेकाहरुलाई इलाका प्रहरी कार्यालय रानीमा राखिएको छ। रानीका इन्स्पेक्टर प्रकाश थापा नेतृत्वको टोलीले यस विषयमा थप अनुसन्धान गरिरहेको छ। पक्राउ परेकाहरु विरुद्ध लागुऔषध ऐनअन्तर्गतको मुद्दा चलाउन अदालतबाट म्याद थप गरेर प्रहरीले अनुसन्धानको बाँकी प्रक्रिया अघि बढाएको छ। जोशीका अनुसार भूपेन र छटुले गाँजा कहाँबाट ल्याएर घरमा भण्डारण गरेका हुन् भन्ने यकिन भइसकेको छैन। अनुसन्धानपछि थाहा हुने उनको भनाइ छ।
चोरमारादेखि ज्यामिरेसम्म सवारी साधन रोकेर दाउन्ने सडक मर्मत गरिँदै,"परासी : पूर्वी र पश्चिम नवलपरासीका चार स्थानमा सवारी साधन रोकेर दाउन्ने सडक खण्डको विस्तारको काम अघि बढाउन लागिएको छ। बुटवलनारायणढ सडक खण्डको दाउन्ने क्षेत्रमा दैनिक ७ घण्टासम्म सवारी साधन सञ्चालनमा रोक लगाइएको छ। चैत २७ गते बुधबारदेखि वैशाख १५ गतेसम्म २० दिन दिउँसो र रातिको समय तोकेर सवारी सञ्चालनमा रोक लगाइएको हो। आयोजना निर्देशनालय(एडीबी)ले सवारी साधन रोकिने स्थानका बारेमा निकालेको सूचनाअनुसार बुटवलदेखि नारायणगढतर्फ जाने मालवाहक सवारी साधन (ट्रक, लरी, टिपर, ट्यांकर लगायत) पश्चिम नवलपरासीको सुनवलस्थित ज्यामिरे र भैरहवा हुँदै नारायणगढ जाने सवारी साधनलाई हकुईमा रोकिने छ। यात्रुवाहक सवारी साधन (बस, मिनी बस, माइक्रो बस र साना सवारी साधनलगायत)लाई बर्दघाटको चिसापानीमा रोकिने छ। त्यसैगरी नारायणगढदेखि बुटवलतर्फ जाने मालवाहक सवारी साधनहरु चोरमारादेखि अरुणखोलासम्म रोकिने छन् भने यात्रुवाहक सवारी साधनहरु होङ्सी सिमेन्ट गेटदेखि दुम्किबास बजारसम्म रोकिने छन्। दाउन्ने सडक खण्डमा चैत २७ गतेदेखि ३१ गते बिहान ११ बजेदेखि दिउँसो ३ बजेसम्म पाँच घण्टा र २०८२ वैशाख १ गतेदेखि १५ गतेसम्म राति ११ बजेदेखि बिहान ५ बजेसम्म सात घण्टा सवारी साधन रोकेर सडक विस्तार हुँदै छ। दाउन्ने सडक खण्डको १३ किलोमिटरको दूरी पार गर्न ८ देखि १० घण्टासम्म लाग्ने गरेपछि सवारी साधन रोकेर त्यस क्षेत्रमा सडक विस्तारको काम गर्न लागिएको नवलपरासी पश्चिमका प्रमुख जिल्ला अधिकारी हिरालाल रेग्मीले बताए। सडक बन्दको समयमा एम्बुलेन्स, दमकल, शव बहानसहित अत्यावश्यकका सवारीसाधन भने सञ्चालन हुने छन्।"
भुटानले कागजात खोसेर नेपाल लखेट्यो,"झापा : अमेरिकाले निष्कासन गरेका भुटानी शरणार्थीमाथि प्रहरीले छानबिन जारी राखेको छ। अमेरिकाले निष्कासन गरी भुटानको पारो एयरपोर्टमा छोडेका उनीहरूलाई भुटानले लखेटेर भारतीय सिमागाउँ पठाएको थियो। त्यहाँबाट नेपाल प्रवेश गरेका चार जनलाई नेपाल प्रहरीले झापाबाट पक्राउ गरेको थियो। प्रहरीले चैत १६ गते ३६ वर्षीय आशिष सुवेदी, ३१ वर्षीय सन्तोष दर्जी, ३६ वर्षीय रोशन तामाङ र चैत १८ गते ३० वर्षीय अशोक गुरुङलाई पक्राउ गरेको थियो। काँकडभिट्टा नाकाबाट प्रवेश गरेका सुवेदी, तामाङ र दर्जी दमक नगरपालिका३ बेलडाँगी शिविरबाट पक्राउ परेका थिए भने गुरुङलाई सशस्त्र प्रहरीले मेचीनगर नगरपालिका४ स्थित मिलनटुङ सीमा नाकाबाट लुकीछिपी पैदल छिरिरहेको अवस्थामा पक्राउ गरेको थियो। पक्राउ परेका चारै जना एक सातादेखि इलाका प्रहरी कार्यालय काँकडभिट्टामा छन्। नागरिकता, परिचयपत्र वा पासपोर्ट साथमा नभएका उनीहरूमाथि अध्यागमन कार्यालय काँकडभिट्टाले अनुसन्धान गरिरहेको छ। अध्यागमन विभागको निर्देशनबमोजिम कागजातबिना नेपाल प्रवेश गरेका उनीहरूसँग बयान लिने र पुराना अभिलेख संकलन गर्ने काम भइरहेको अध्यागमन कार्यालय काँकडभिट्टाका प्रमुख तुलसी भट्टराईले जानकारी दिए। अध्यागमन कार्यालयमा राख्ने व्यवस्था नभएकोले उनीहरूलाई इलाका प्रहरी कार्यालयमा राखिएको छ। इलाकामा उनीहरूलाई छुट्टै कोठामा राखिएको छ। बयान लिने काम पनि इलाकामै पुगेर गरिरहेका छौं, कार्यालय प्रमुख भट्टराईले भने, अवैध रुपमा नेपाल प्रवेशको विषय केन्द्रित भएर अनुसन्धान गरिरहेका छौं। संयुक्त राष्ट्रसंघीय शरणार्थी उच्च आयोगले तेस्रो देश पुनर्वास कार्यक्रमअन्तर्गत उनीहरूलाई नेपालको बाटो हुँदै अमेरिका पठाएका थिए। अमेरिका उड्नु अघि उनीहरू यहाँ बसोबास गरेका अभिलेखहरू पनि संकलन गरिरहेका छौं। बयानको क्रममा उनीहरूले पनि यहाँबाटै अमेरिका पुगेको बताउँदै आएका छन्, उनले भने। आशिष सुवेदीको बुबा नारायणकुमार सुवेदी बेलडाँगी शिविरमै बस्दै आइरहेका छन्। अन्य तीन जनाको पनि आफन्तजनहरू यहाँ छन्। आफन्तजनहरू इलाकामै पुगेर उनीहरूसँग भेटघाट गरिरहेका छन्। बयान र अभिलेखहरू संकलन गरेपश्चात् अबको दुईतीन दिनमा प्रतिवेदन बनाएर अध्यागमन विभागमा पठाइदिन्छौ, भट्टराईले भने। उनीहरूलाई नेपालमै राख्ने वा उतै पठाउने बारेमा विभागबाट त्यस्तो आधिकारिक केही जानकारी आएको छैन। विभागमा प्रतिवेदन पठाएपछि उतैबाट यस बारेमा निर्णय लिने उनको भनाइ छ। अमेरिकाले निष्कासन गरेका १० जना भुटानी शरणार्थीलाई भारतको दिल्ली हुँदै थिम्पुको पारो विमानस्थल मार्च २७ तारिखमा ओरालेका थिए। भुटानले उनीहरूलाई एक रात पाँचतारे होटलमा लगेर राखेको थियो। भोलिपल्ट उनीहरूलाई जनही भारु ३०३० हजारका दरले खर्च थमाउँदै र भारतीय नम्बरको ट्याक्सी भुटानमै बोलाएर रिजर्भ गरी भारतभुटानको फुन्छ्योलिङजयगाउँ नाका हुँदै पूर्वी नेपालको काँकडभिट्टापानीट्यांकी नाकामा ल्याएर छाडिदिएका थिए। भुटानले उनीहरूलाई बिना कागजपत्र पठाइदियो। १० जनामध्ये छोरासहित तीनजना मेची नदी तैरिएर शुक्रबार राति १० बजे शिविर आइपुगेको आशिष्का बुबा नारायणकुमार सुवेदी बताए। शिविर आएपछि उनीहरूलाई रातभर राखेर भोलिपल्ट प्रहरीको जिम्मा लगाएको उनको भनाइ छ। सन् २०१५ मा तेस्रो देश पुनर्वास कार्यक्रमअन्तर्गत दुई छोरा, छोरीज्वाइँ अमेरिका पुगेका थिए। १० वर्षदेखि म एक्लै शिविरमा बस्दै आएको छु, नारायणले भने, अमेरिकाले छुट्टाछुट्टै स्थानबाट १० जनालाई न्युयोर्क पुर्याएर त्यहाँबाट भुटान सरकारसँग कुराकानी गरेर सोझै भुटान पठाएको हो। भुटानले छलकपट गरी उनीहरूलाई नेपाल लखेटेको र कुनै कागजपत्र पनि नदिएको नारायणले गुनासो पोखे। भुटानले लखेटेकाहरू नेपालबाटै अमेरिका पुगेका हुन्। उनीहरू फेरि नेपाल आइपुगेकाले नेपाल सरकारले यही बस्ने व्यवस्था उनीहरूलाई मिलाइ दिनुपर्ने बताउँदै नारायणले भने, आशिष मेरै छोरा हो, उसलाई मसँगै राख्नु पार्नुपर्यो। भुटानले खेदाउँदा उनीहरू नेपाल छिर्न बाध्य भए। उनीहरूले नेपालमा त कुनै अपराध गरेको छैन। उनीहरू दुई चोटी शरणार्थी भइसक्यो। पहिले त भयो भयो, नेपाल सरकारले तेस्रो देश पुनर्वास कार्यक्रमअन्तर्गत अमेरिका पठायो। अमेरिकाबाट फेरि भुटान पुगेका उनीहरूलाई भुटानले पुनः लखेट्यो, उनले भने। प्रहरी नियन्त्रणमा रहेका अशोक गुरुङ छोरा आशिषसहितको १० जनाको लटमा आएका होइनन्। दुई जनालाई अमेरिकाले पहिलै निष्कासन गरी भुटान पठाइसकेको थियो। ती दुईमध्ये एक हुन् अशोक। अमेरिकाबाट निष्कासन गरिएकामा बुढासिंह गुरुङ, मैइतासिंह गुरुङ बहादुरसिंह राई, विदुर खड्का र रूपनारायण खरेल छन्। उनीहरू कहाँ कस्तो अवस्थामा छन् भन्ने खुलेको छैन। साढे तीन दशकअघि भुटानले देश निकाला गरेपछि भुटानी शरणार्थीहरू भारत पश्चिम बंगालको बाटो हुँदै झापाको काँकडभिट्टा नाकाबाट नेपाल छिरेका थिए। हजारौंको संख्यामा भुटानी शरणार्थीहरू नेपाल छिरेपछि ठूलै समस्या उत्पन्न भएको थियो। ती भुटानी शरणार्थीहरूलाई झापा र मोरङमा शिविर बनाएर राखिएको थियो। २०६३ देखि २०७३ सालसम्म एक लाखभन्दा बढी भुटानी शरणार्थीलाई तेस्रो मुलुक पुनर्वासको योजनाअनुसार अमेरिका, अस्ट्रेलिया, क्यानडा, डेनमार्क, नेदरल्यान्ड्स, न्यूजिल्यान्ड, नर्वे र बेलायत पुर्याइएको थियो। यो पनि पढ्नुहोस अमेरिकाले देश निकाला गरेका तीन जना भुटानी शरणार्थी झापामा पक्राउ अमेरिकाले निष्कासन गरेपछि झापामा फेरि बल्झियो भुटानी शरणार्थी समस्या अमेरिकाले निष्कासन गरेका थप एक भुटानी शरणार्थी पक्राउ"
श्रम आन्दोलनको अन्तर्राष्ट्रिय परिस्थिति,"विश्वमा विकसित भएको बहुध्रुवीयता र नयाँ परिस्थिति श्रमिक वर्गका लागि थप अनुकूल हुँदै गएको छ। सन् १९९० को दशकदेखि विश्वव्यापी रूपमा अवलम्बन गरिएको नवउदारवादी पुँजीवाद अहिले संकटमा छ। नवउदारवादका कारण बेरोजगारी, गरिबी, आय असमानता र सीमित व्यक्तिहरूमा धनको केन्द्रीकरण बढ्दै गएको छ। यसले श्रमिकको हक, अधिकार र उपलब्धिलाई कुण्ठित गरिरहेको छ। यसबाहेक, सामाजिक असमानता नाटकीय रूपमा फराकिलो हुँदै छ। साथै, यसले वातावरणीय ह्रास र प्राकृतिक स्रोतहरूको लापरवाह अत्यधिक दोहनमा थप योगदान गरिरहेको छ। शान्ति, आर्थिक विकास र लोकतन्त्रको अभियानका साथ विश्व बहुध्रुवीयतातर्फ अघि बढिरहेको छ। ब्रिक्सको निर्माणले सन् १९९० को दशकदेखि नै अमेरिकाको नेतृत्वमा विकसित भएको एक ध्रुवीयताको विकल्प प्रदान गरेको छ। ब्रिक्सको निर्माणले सोभियत संघको पतनपछि अमेरिकाको नेतृत्वमा विकसित भएको एक ध्रुवीयताको विकल्प बहुध्रुवीयतातर्फ विकसित भएको छ। रुसयुक्रेन युद्धले पनि नाटो सम्बद्ध शक्तिशाली देशबीचको मतभेद बढाएको छ। त्यसैगरी, विश्वको ७५ प्रतिशत जनसंख्यालाई समेटेर चीनले अगाडि बढाएको बेल्ट एन्ड रोड इनिसिएटिभ (बीआरआई)मा १ सय ५० देश सामेल भएका छन्। मानव इतिहासको सबैभन्दा ठूलो विकास परियोजना मानिएको, बीआरआईले देशहरूलाई समुद्र र जमिनबाट जोड्ने, उत्पादन र व्यापारको प्रवर्द्धन गर्ने, आर्थिक र सामाजिक विकास गर्ने र विश्व शान्ति कायम गरेर जनताजनताको सम्बन्ध कायम गर्ने लक्ष्य राखेको छ। यसरी विश्व बहुध्रुवीयतातर्फ उन्मुख भएको छ। तर अहिले पनि ट्रेड युनियनहरूको अधिकार र स्वतन्त्रता खतरामा छ। नवउदारवादी पुँजीवादले श्रमिकहरूको जीवनलाई कष्टकर बनाएको छ। बढ्दो महँगी र मुद्रास्फीतिले गरिब, मजदुर र पेन्सन लिनेहरू मारमा परेका छन्। श्रम क्षेत्रमा अस्थायी, करार, ज्याला मजदुरी, आउटसोर्सिङ र अनिश्चित रोजगारी विस्तार हुँदै गएको छ। यसले विकास, रोजगारी सुरक्षा, क्यारियर र सामाजिक सुरक्षा लाभहरूमा कामदारहरूको पहुँचमा चुनौती खडा गरेको छ। विश्वका सबै क्षेत्रमा प्रगतिशील र समाजवादी ट्रेड युनियनहरूको उपस्थिति र प्रभावको विस्तार सुनिश्चित गर्नु श्रमिक वर्गका लागि महत्वपूर्ण लक्ष्य हो। त्यसैले श्रमिक वर्गको अधिकारको शान्तिपूर्ण संघर्षलाई तीव्र बनाउँदै सबै किसिमका सैन्य गठबन्धनहरू भत्काउनेतर्फ अघि बढाउन आवश्यक छ। युद्ध, द्वन्द्व र व्यापारिक पुँजीवादले बेरोजगारी, अनिश्चितता र ठूलो मात्रामा मानिसहरूको बसाइँसराइ र शरणार्थी प्रवाहलाई निम्त्याएको छ। साथै, सस्तो श्रम अभ्यास गर्न मजदुरहरूलाई बाध्य पारेर चरम श्रम शोषणमा वृद्धि भएको छ। श्रमिक विरोधी कानुनी प्रावधानहरूले सामूहिक सौदाबाजीको शक्तिलाई उल्लेखनीय रूपमा कमजोर बनाएको छ। करार सेवामा काम लगाउने श्रम अभ्यास, सार्वजनिक संस्थानहरूको निजीकरण, आउटसोर्सिङ, टेलिवर्किङ र सेवा भाडा श्रम बजारमा लागू गरिएका केही कठोर नीतिहरू हुन्। सामाजिक सुरक्षा र सार्वजनिक शिक्षा, स्वास्थ्य सेवा, खानेपानीजस्ता ठूला सामाजिक सेवाका संस्थाहरूको निजीकरण भइरहेको छ। त्यसैगरी, श्रमिकको अवकाश उमेर पनि मनमानी बढाइँदै छ। मध्ययुगीन अवस्थामा सञ्चालित खानीहरूमा हरेक दिन हजारौं मानिसहरू जमिनमुनि गाडिने क्रम जारी छ। पुरानो नियन्त्रण प्रणालीको अभावका कारण रेलहरू ठोक्किने क्रम जारी छ। खानी, रेल दुर्घटना, बाढीपहिरोमा फसेका कामदारका कारण कारखाना बन्द भएका छन्। कामको निरन्तर तीव्रता र दुर्घटना रोकथाम उपायहरूको अभावले थकान र एकाग्रताको कमीका कारण कामदारहरू दिनहुँ मर्छन् वा घाइते भइरहेका छन्। विज्ञान र प्रविधिकको विकास भए पनि जनताको पीडाको अन्त्य हुन सकेको छैन। काममा सुरक्षा र स्वास्थ्य सुविधा उपलब्ध गराउनुलाई रोजगारदाताहरूले आफ्नो नाफा घटाउने अनावश्यक खर्चको रूपमा हेर्छन्। उत्साहजनक कुरा के छ भने मजदुरहरू श्रमविरोधी नीति र शोषणको विरुद्धमा उभिएका छन्। श्रमिक वर्गीय ट्रेड युनियनहरूको नेतृत्वमा विश्वभरका लाखौं श्रमिकहरूले आफ्नो ट्रेड युनियन, सामाजिक र राजनीतिक अधिकारको रक्षा गर्न संघर्ष गरिरहेका छन्। विश्व ट्रेड युनियन महासंघ (डब्लूएफटीयू)मा आवद्ध ट्रेड युनियनहरूले फ्रान्स, ग्रिस, इटाली, पोर्चुगल, साइप्रस, टर्की, स्पेन, अर्जेन्टिना, ब्राजिल, भारत, श्रीलंका, बंगलादेश, इन्डोनेसियालगायत अन्य धेरै देशहरूमा व्यापक श्रमिक संघर्ष सञ्चालन गरिरहेका छन्। यस्ता आन्दोलनले ठूलो समर्थन पाएका छन्। श्रमिकहरूको प्रतिरोध बलियो हुँदै जाँदा र संघर्षहरू व्यापक हुँदै जाँदा ट्रेड युनियन र नेताहरूको दमन पनि बढ्दै गएको छ। तर पुँजीवादी समर्थक ट्रेड युनियनहरूले ट्रेड युनियन आन्दोलनलाई वर्ग समन्वयवादी धारमा मोड्न खोजिरहेका छन्। यो कुनै संयोग होइन कि पुँजीवादी पक्षधरहरूको वर्चस्व रहेको अन्तर्राष्ट्रिय ट्रेड युनियन महासंघ (आईटीयूसी)ले विश्वव्यापी रूपमा साम्राज्यवादीहरूले सञ्चालन गरेको युद्व, हत्याको विरोध गर्दैन। र युरोपमा युरोपेली ट्रेड युनियन केन्द्र (ईटीयूसी)ले विश्वव्यापी ट्रेड युनियन आन्दोलनभित्र विश्व ट्रेड युनियन महासंघ (डब्लूएफटीयू)ले अगाडि बढाएको श्रमिक आन्दोलन र डब्लूएफटीयूको उपस्थिति र प्रभावलाई सीमित पार्ने उद्देश्यले अनावश्यक दबाब दिएर आफ्नो आक्रमणलाई तीव्र बनाएको छ। विश्वका सबै क्षेत्रहरूमा प्रगतिशील र समाजवादी ट्रेड युनियनहरूको उपस्थिति र प्रभावको विस्तार सुनिश्चित गर्नु श्रमिक वर्गका लागि महत्वपूर्ण लक्ष्य हो। विश्वमा विकसित भएको बहुध्रुवीयता र नयाँ परिस्थिति श्रमिक वर्गका लागि थप अनुकूल हुँदै गएको छ। त्यसैले श्रमिक वर्गको अधिकारको शान्तिपूर्ण संघर्षलाई तीव्र बनाउँदै सबै किसिमका सैन्य गठबन्धनहरू भत्काउनेतर्फ अघि बढाउन आवश्यक छ। यसका साथै साम्राज्यवादी हस्तक्षेप, प्रतिबन्ध, नाकाबन्दी र आर्थिक युद्धबिना श्रमजीवी वर्गको आर्थिक र सामाजिक विकासको आफ्नो बाटो रोज्ने अधिकारको रक्षा गर्ने संघर्षलाई अगाडि बढाउनुपर्छ। खनाल, विश्व ट्रेड युनियन महासंघका प्रेसिडेन्सियल काउन्सिल सदस्य एवं पेसागत महासंघ नेपालका अध्यक्ष हुन्।"
स्रोत नखुलेको रकमसहित युवक पक्राउ,विराटनगर : विराटनगरबाट स्रोत नखुलेको रकमसहित सोमबार दिउँसो १ जना युवक पक्राउ परेका छन्। नेपाली ७ लाख १५ हजार रुपैयाँसहित विराटनगर महानगरपालिका१५ का २४ वर्षीय रोहितकुमार शर्मा पक्राउ परेका हुन्। उनलाई विराटनगर९ स्थित महेन्द्र चोकबाट दिउँसो २:३० बजेतिर पक्राउ गरिएको मोरङ प्रहरीका प्रवक्ता डीएसपी वेदप्रकाश जोशीले बताए। जिल्ला प्रहरी कार्यालय मोरङबाट खटिएको टोलीले शंका लागेर चेकजाँच गर्दा साहको शरीरबाट कम्मरमा बेल्ट (पेटी)ले बाँधेको अवस्थामा नेपाली रूपैयाँ बरामद भएको थियो। आफ्नै शरीरबाट बरामद भएको नेपाली रूपैयाँको स्रोत उनले खुलाउन सकेनन्। स्रोत नखुलेपछि साहलाई नियन्त्रणमा लिएर रकम बरामद गरिएको जोशीले बताए। साहलाई आवश्यक अनुसन्धान एवं कारबाहीका लागि राजस्व अनुसन्धान कार्यालय इटहरीमा बुझाउने प्रहरीको तयारी छ। प्रहरीले बरामद गरेको रकम अवैध हुन्डी कारोबारको भएको हुनसक्ने प्रहरीको अनुमान छ। राजस्वले थप अनुसन्धान गरिसकेपछि यो विषयमा प्रस्ट हुने प्रहरीको भनाइ छ।
लागुऔषधसहित दमकबाट माझी पक्राउ,"धरान: सुनसरीको रामधुनी नगरपालिका४ का विवेक माझी ठोलो परिणामको लागुऔषधसहित दमकबाट पक्राउ परेका छ्न्। गोप्य सूचनाको आधारमा आइतबार राति इलाका प्रहरी कार्यालय दमकबाट खटिएको प्रहरी टोलीले उनलाई लागुऔषधसहित पक्राउ गरिएको डीएसपी रामप्रसाद तिमल्सिनाले बताए। दमक नगरपालिका४ मा कोठा भाडा लिई बस्दै आएका २४ वर्षीय माझीको कोठाबाट २ वटा काटुनमा प्याक गरी राखेको अवस्थामा प्रतिबन्धित लागुऔषध ठोलो परिणाममा बरामद गरेको डीएसपी तिमल्सिनाले बताए।उनले माझीको साथबाट लागुऔषध ट्रामाडोल ९ हजार १८० क्याप्सुल, स्पासपेन १६ हजार ५७० क्याप्सुल बरामद गरिएको बताए। त्यस्तै माझीको साथबाट लागुऔषध बिक्री गरेको २ लाख ८९ हजार ७ सय ५० रुपैयाँ, सोनी कम्पनीको ल्याप्टप एक थान, आइफोन एकथान, नोकिया कम्पनीको मोबाइल २ थान, क्यामेरा एकथान र प्र१०१०१६ प ४५७३ नम्बरको स्कुटर बरामद गरिएको डीएसपी तिमल्सिनाले बताए। अभियुक्त माझीले डेढ महिना अगाडिबाट उक्त स्थानमा डेरा कोठा लिई युट्युबर भएको बताउँदै क्यामेरा बोकेर हिड्डुल गर्ने र लागु औषधको कारोबार गर्ने गरेको खुल्न आएको पनि प्रहरीले बताएको छ। माझीलाई ईलाका प्रहरी कार्यालय दमकको हिरासतमा रोकेर थप अनुसन्धान भइरहेको डीएसपी तिमल्सिनाले बताए।"
विदुषी योगमाया हिमालयन आयुर्वेद विश्वविद्यालयमा उपकुलपति नियुक्ति हुने,"खाँदबारी : विदुषी योगमाया हिमालयन आयुर्वेद विश्वविद्यालयको पहिलो पटक परिषद् बैठक(सिनेट) मंगलबार बस्ने भएको छ। विश्वविद्यालयको केन्द्रीय कार्यालयमा सङ्खुवासभाको खाँदबारीमा बस्ने परिषदको बैठक पहिलो बैठकले उपकुलपति र रजिष्ट्रार नियुक्त गर्ने विश्वविद्यालयका अध्यक्ष डाक्टर अर्जुन कार्कीले कार्कीले बताए। बैठक पूर्व सोमबार दीर्घकालीन गुरु योजना तर्जुमा राष्ट्रिय परामर्श गोष्ठी राखिएको छ। विश्वविद्यालयको दीर्घकालीन गुरु योजना तर्जुमा राष्ट्रिय परामर्श कार्यक्रममा विश्वविद्यालयको पूर्वाधार गुरुयोजना, डीपीआर तयार लगायतका विषयमा छलफल भएको विश्वविद्यालयका अध्यक्ष कार्कीले बताए। बैठकको पूर्व तयारीका रूपमा सरोकारवाला परिषद सदस्यहरू र विषय विज्ञहरू सँग दीर्घकालीन गुरुयोजना तर्जुमा राष्ट्रिय परामर्श गोष्ठी राखिएको अध्यक्ष कार्कीले बताए। विश्वविद्यालय स्थापनाका बारे भएका प्रगति विवरण, चुनौती तथा कानुनी जटिलताका बारेमा छलफल भएको छ। दीर्घकालीन गुरु योजना तर्जुमा राष्ट्रिय परामर्श गोष्ठीमा कोशी प्रदेशका पूर्व मुख्यमन्त्री केदार कार्की, पूर्व सांसद राजेन्द्र गौतम, प्रदेश सभासदस्यहरू राजेन्द्र काकी, विदुर लिंथेप, विश्वविद्यालयका परिषद् सदस्यहरू, आयुर्वेदका विषयविज्ञ, प्रोफेसर लगायतको उपस्थिति रहेको थियो। सहभागिहरूले विश्वविद्यालयलाई नमुना विश्वविद्यालयका रुपमा विकास गर्नुपर्नेमा जोड दिएका छन्। विश्वविद्यालयको उपकुलपति, रजिष्ट्रार, कर्मचारी नियुक्तिमा राजनीतिक हस्तक्षेप हुन नहुने विज्ञहरूले बताएका छन्। यस आयुर्वेद विश्वविद्यालय आयुर्वेद पढ्नेका लागि शैक्षिक हब बन्ने र जडिबुटीहरूको भण्डार रहेको अरुण उपत्यकामा आयुर्वेद विश्वविद्यालय सञ्चालनमा आउँदा यहाँका जडिबुटीहरूले समेत मूल्य पाउने अरुण उपत्यकावासी आशावादी छन्। विश्वविद्यालय सञ्चालनका लागि सङ्खुवासभा जिल्लाको खाँदबारी नगरपालिका९ र भोजपुर जिल्लाको षडानन्द नगरपालिका६ मा जग्गा अधिग्रहण गरिएको छ। आवश्यकमध्ये भोजपुरमा दुई सय ३३ र सङ्खुवासभामा तीन सय ७२ रोपनी जग्गा अधिग्रहणका लागि रकम निर्धारण गरी अधिकांश जग्गा प्राप्ति भएको छ।"
हिउँपहिरोमा दुईजना बेपत्ता,म्याग्दी : म्याग्दीको अन्नपूर्ण हिमालमा हिउँपहिरोमा परेर दुईजना बेपत्ता भएका छन्। अन्नपूर्ण हिमालको क्याम्प २ र ३ को बीचमा हिउँपहिरो आउँदा सोलुखुम्बुका रिमा शेर्पा र निमा टासी शेर्पा आज बिहानदेखि हराइरहेको सेभेट समिट ट्रेकिङ एजेन्सीका सञ्चालक निङ्मा शेर्पाले बताए। आधार शिविरमा रहेका अन्य शेर्पाहरू उनीहरूको खोजीमा जुटेको र काठमाडौंबाट उद्धारको टोलीलाई हेलिकोप्टरमार्फत पठाइएको उनले बताए। पर्यटन विभागका अनुसार वसन्तयामका लागि चार समूहका ३० जना पुरुष र १२ जना महिलाले अन्नपूर्ण आरोहणका लागि अनुमति लिएका छन्।
अन्नपूर्णकर्मी मगरलाई पितृशोक,काठमाडौं : अन्नपूर्ण पोस्ट बागमतीका ब्युरो प्रमुख तथा नेपाल पत्रकार महासंघ बागमती प्रदेशका अध्यक्ष कृष्ण सारु मगरलाई पितृशोक परेको छ। ब्युरो प्रमुख मगरका पिता ५४ वर्षीय सुर्ज बहादुर थापा मगरको अन्नपूर्ण न्यूरो अस्पताल काठमाडौंमा उपचारका क्रममा आज दिउँसो १२:२० मा मृत्यु भएको हो। हिजो साँझ ४ बजेतिर अटो चलाउने क्रममा माथिबाट आएको ढुंगाले लागेर सुर्ज बहादुर गम्भीर घाइते भएका थिए। घाइते भएका मगरलाई सीएमसी मेडिकल कलेज चितवनमा प्राथमिक उपचार गरेर अन्नपूर्ण न्यूरो अस्पताल काठमाडौंमा रिफर गरिएको थियो। आइतबार मकवानपुरको मकवानपुरगढी गाउँपालिका२ गढी दरबारस्थित कान्ति लोकपथ सडकखण्डमा हेटौंडाबाट गढी दरबार जाँदै गरेको ना २ ह १२९० नम्बरको अटोमा सडकमाथिबाट ढुंगा खसेको थियो। अटोमा चार जना सवार थिए।
"मुक्तिनाथ धाममा ६ महिने महायज्ञ, रथयात्रा टोली मुस्ताङ आइपुग्यो","जोमसोम : हिन्दू तथा बौद्धमार्गीहरूको साझा धार्मिक तीर्थस्थल मुक्तिनाथ धाममा ६ महिनासम्म निरन्तर मुक्तिनाथ महायज्ञ हुने भएको छ। मुक्तिनाथ मन्दिरका पीठादिश्वर जगतगुरु स्वामी कमलनयनाचार्यको अगुवाइमा चैत २४ गते रामनवमी तिथिदेखि बडादसंैसम्म मुक्तिनाथ महायज्ञ सञ्चालन गर्ने तयारी अघि बढेको हो। मुक्तिनाथ धामको प्रचारप्रसार तथा यस क्षेत्रमा पाइने विष्णु भगवान््को अवतार शिला शालिग्रामको संरक्षणका साथै विश्वशान्तिको कामना गर्दै राष्ट्रको समुन्नतिका लागि मुक्तिनाथ महायज्ञ चलाउने तयारी भएको हो। यसै उद्देश्यका साथ स्वामी कमलनयनाचार्यको नेतृत्वमा श्रीगजेन्द्रमोक्ष दिव्यधाम त्रिवेणी नवलपरासीबाट प्रस्थान गरेको श्रीगजेन्द्रमोक्षनारायणमुक्तिनाथ रथयात्रा टोली चौथोदिन मुस्ताङको जोमसोम स्थित गणेश मन्दिरमा आइपुगेको छ। रथयात्रा टोलीमा स्वामी कमलनयनाचार्यसहित दर्जनौं स्वामी पुजारी तथा २ सय बढी भक्तजनको सहभागिता रहेको छ। श्रीगजेन्द्रमोक्षनारायणमुक्तिनाथ रथयात्रा टोली जोमसोमबाट कागबेनीधाम हुँदै मुक्तिनाथ पुगेर समापन हुने बताइएको छ। यसअघि नवलपुरबाट जोमसोम आइपुगेको रथयात्रा टोलीले मुस्ताङका प्रमुख जिल्ला अधिकारी विष्णुप्रसाद भुसाल, घरपझोङ गाउँपालिका अध्यक्ष मोहनसिंह लालचनसहित मुस्ताङको पर्यटन व्यवसायी तथा स्थानीय नागरिक, सुरक्षाकर्मी, कर्मचारीलगायतले भव्य स्वागत सत्कार गरेका थिए। मुस्ताङको जोमसोममा राष्ट्रिय लोक भजन चुड््का (संस्कृति) प्रतिष्ठान शाखा मुस्ताङले रथयात्रा टोलीलाई भवन चुड््काद्वारा स्वागत गरेको थियो। प्रतिष्ठानद्वारा आयोजित स्वागत कार्यक्रममा मुक्तिनाथ मन्दिरका पीठादिश्वर जगतगुरु स्वामी कमलनयनाचार्यले गण्डकीको सभ्यतालाई जोगाउन रथयात्रा तथा महायज्ञ चलाउने तयारी गरिएको बताए। उनले यस प्रकारको रथयात्रा बर्सेनि रहने र यसले हजारौं पर्यटन मुक्तिनाथ आउने दाबी गरे। मुक्तिनाथ क्षेत्र तपस्वीहरूले तपस्या गरेको स्थान भएको र यस क्षेत्रमा पाईने शालिग्राम शिलाको संरक्षण गर्नुपर्ने दायित्व सबैको भएको स्वामी कमलनयनाचार्यले बताए। हामी जिन्दाबाद र मुर्दावादको नारामा अल्झिन छोडेर सबैले आफ्नाआफ्ना सकारात्मक कर्महरू गरेर अघि बढ््नुपर्ने बेला आएको छ, स्वामी कमलनयनाचार्यले भने, यो रथयात्रा र महायज्ञले विश्वशान्तिको कामना र समुन्नत नेपालको परिकल्पना गर्ने छ। मुक्तिनाथका साथै सिङ््गो नेपालका लागि धार्मिक सद््भाव र पर्यटन विकासका लागि महायज्ञ ६ महिनासम्म मुक्तिक्षेत्रमा निरन्तर चल्ने स्वामी कमलनयनाचार्यले जानकारी दिए। श्रीगजेन्द्रमोक्षनारायणमुक्तिनाथ रथयात्रापछि चैत २४ गतेदेखि बडा दसैंसम्म महायज्ञ हुनेछ। महायज्ञमा भगवान श्रीरामको आराधना गर्दै विश्वशान्ति र राष्ट्र समुन्नतीका लागि महासंकल्प हुनेछ। वेद, पुराण, रामायण, गीतालगायतका शास्त्रहरूको पाठ परायण गरेर ६ महिनासम्म महायज्ञ सञ्चालन हुने कागबेनीधामका पुजारी प्रताप आचार्यले जानकारी दिए। महायज्ञ अवधिभर विभिन्न पाठपरायण, हवन, रामायण पाठ, वेद पाठ र उपनिसद पाठ परायणलगायत अखण्ड हरिनारायण किर्तन हुने पुजारी आयार्यको भनाइ छ।"
अब श्रम सम्झौता गर्न कामदार आफैं ईपीएस कार्यालय जानुपर्ने,काठमाडौं : रोजगार अनुमति प्रणालीमार्फत कोरिया जानका लागि रोस्टरमा रहेका श्रमिकहरू रोजगारदाताले छनोट गरेपछि श्रम सम्झौता गर्न ईपीएस कोरिया कार्यालय जानुपर्ने भएको छ। अब इस्यु हुने व्यक्तिले श्रम सम्झौतामा हस्ताक्षर गर्न आफै जानुपर्ने भएको हो। यसअघि कार्यालयले कामदारको तर्फबाट हस्ताक्षर गर्ने गरेको थियो। वैदेशिक रोजगार विभागले छनोट भएका व्यक्ति नै आएर सम्झौता गरेर प्रमाणित गरेर पठाउने निर्णय गरेको ईपीएस कोरियन शाखाले जनाएको छ।
"डोटीमा ट्रक दुर्घटना हुँदा एकजनाको मृत्यु, अर्का एक घाइते, चालक फरार",डोटी : डोटीमा ट्रक दुर्घटना हुँदा एकजनाको मृत्यु भएको छ । सोमबार दिउँसो करिब १२ बजे बडीकेदार गाउँपालिका ३ देउथान स्थित जनजागरण सामुदायिक वन क्षेत्रमा बाप्र ०३००१ ख २५३ नम्बरको मिनीट्रक दुर्घटना हुँदा सोही गाउँपालिका ३ देवलका २७ वर्षीय सन्तोष गुरुङ्गको मृत्यु भएको जिल्ला प्रहरी कार्यालयले जानकारी दिएको छ । जनजागरण समुदाय वनको सडापडा (सडीगलेका) काठ संकलन गरी नजिकै सेलानेको खोलामा जम्मा गर्न लैजाँदै गर्दा मिनीट्रक अनियन्त्रित भइ सडक किनारमा पल्टेको थियो। काठले च्याप्पिएर गुरुङको मृत्यु भएको बताइएको छ । दुर्घटनामा परी सोही सामुदायिक वनका अध्यक्ष लोकबहादुर पल्ली मगर घाइते भएका छन् । उनको बाँया हात र बाँया खुट्टा भाँचिएको प्रहरीले जानकारी दिएको छ । उनको अवस्था सामान्य रहेको र स्थानीय स्वास्थ्य चौकी मुलिचौरमा प्राथमिक उपचार भइरहेको बताइएको छ । सोही गाउँपालिका २ बर्छैनका ट्रक चालक गोपाल बडेला भने घटनास्थलबाट फरार रहेको र उनको खोजी कार्य भइरहेको प्रहरीले जनाएको छ । घटनाबारे थप अनुसन्धान भइरहेको प्रहरीले जनाएको छ।
यस्तो छ १५ दिनको जलप्रवाहको पूर्वानुमान,"काठमाडौं : देशका विभिन्न जलधारमा औसतभन्दा कम जलप्रवाह हुने भएको छ। जल तथा मौसम विज्ञान विभागले १५ दिने जलप्रवाह पूर्वानुमान बुलेटिन जारी गरेर उक्त जानकारी दिएको हो। आजदेखि वैशाख ८ गतेसम्म कोशी, नारायणी र कर्णाली जलधारमा औसतभन्दा कम जलप्रवाह हुने विभागले जनाएको हो।"
"सिकार गर्न हिँडेका २ जना भरुवा बन्दुकसहित पक्राउ, १ जना फरार","विराटनगर : मोरङको केराबारीमा वन्यजन्तुको सिकार गर्न हिँडेका २ जनालाई प्रहरीले अवैध भरुवा बन्दुकसहित पक्राउ गरेको छ । मोरङ प्रहरीका प्रवक्ता डीएसपी वेदप्रकाश जोशीका अनुसार पक्राउ परेकाहरु वन्यजन्तुको अवैध चोरीसिकारीमा संलग्न रहेको प्रारम्भिक अनुसन्धानबाट खुलेको छ । सिकारी समूहका १ जना फरार भएका छन् । पक्राउ परेकाको साथबाट लोड गरिएको ३ नाल भरुवा बन्दुक बरामद भएको जानकारी जोशीले दिए । उनका अनुसार केराबारी गाउँपालिका८ का ४४ वर्षीय मणिराज याक्खा र ३४ वर्षीय डिल्लीकुमार कार्कीलाई पक्राउ गरिएको हो । याक्खा र कार्कीको समूहमा रहेका केराबारी८ का ३५ वर्षीय धनबहादुर लिम्बू फरार भएका छन् । प्रहरीलाई देख्नसाथ बन्दुक फालेर फरार भएका उनको खोजी भइरहेको प्रहरीले जनाएको छ । इलाका प्रहरी कार्यालय बेलबारीका इन्स्पेक्टर कृष्णबहादुर खत्री नेतृत्वको टोलीले केराबारी८ स्थित आमजुंगी सामुदायिक वनमा वन्यजन्तुको सिकार गर्न गएकालाई आइतबार साँझ ६:५० बजेतिर पक्राउ गरेको जोशीले बताए । पक्राउ परेकाको साथबाट बरामद गरिएका भरुवा बन्दुक लोड गरिएको अवस्थामा रहेको उनको भनाइ छ । बन्दुकसहित पक्राउ परेकाहरुलाई इलाका प्रहरी कार्यालय बेलबारीको हिरासतमा राखेर थप अनुसन्धान अघि बढाइएको छ । उनीहरुविरुद्ध हातहतियार खरखजना मुद्दा चलाउने प्रहरीको तयारी छ । पछिल्लो समय उत्तरी मोरङका वनमा जंगली जनावरको चोरीसिकारी बढेको जनगुनासो प्रहरीमा पुग्ने गरेको छ । मोरङ प्रहरी प्रमुख एसपी नारायणप्रसाद चिमरियाले चोरी सिकारी नियन्त्रणका लागि प्रहरी सक्रियता बढाइएको जानकारी दिए । वन्यजन्तुको सिकार गर्नु गैरकानुनी हो । चोरीसिकारी नियन्त्रणका लागि सक्रियता बढाइएको छ, उनले भने, चोरीसिकारी समूहका बारेमा जानकारी दिएर सबैले प्रहरीलाई सहयोग गर्नुपर्छ । अनि मात्रै वन्यजन्तुको चोरीसिकारी नियन्त्रण सहज हुन्छ ।"
"बजेटका लागि अर्थ मन्त्रालयको सुझाव संकलन, नीतिगत सुधारमा निजी क्षेत्रको जोड","विराटनगर : नेपाल सरकार अर्थ मन्त्रालयले आगामी आर्थिक वर्ष २०८२०८३ को बजेटका लागि सुझाव संकलन गर्न थालेको छ। मन्त्रालयले निजी क्षेत्र (उद्योगी व्यवसायी)सँग आर्थिक ऐन तर्जुमाका लागि सुझाव लिइरहेको हो। विराटनगरमा सोमबार आर्थिक वर्ष २०८२०८३ को आर्थिक ऐन तर्जुमाका लागि भन्सार महसुल, मूल्य अभिवृद्धि कर, आयकर, अन्तशुल्क, गैरकर एवं राजस्व चुहावट र राजस्व प्रशासनमा गर्नुपर्ने सुधारका विषयमा सुझाव संकलन तथा अन्तरक्रिया कार्यक्रम मन्त्रालयले गरेको छ। कार्यक्रमका मन्त्रालयका अधिकारीसहित विराटनगरका उद्योगी व्यवसायीको सहभागिता रहेको थियो। मन्त्रालयले गरेको छलफलमा आगामी बजेटमा स्वदेशी बजारलाई चलयमान बनाउने गरी नीतिगत सुधार गर्नुपर्ने जोड निजी क्षेत्रले दिएको छ। निजी क्षेत्रले नीतिगत सुधारका लागि सरकारसँग आग्रह गरेको हो। मोरङ उद्योग व्यापार संघका अध्यक्ष अनुपम राठीले स्वदेशी बजार सुक्दै जाने र सीमावर्ती क्षेत्रका भारतीय बजारमा चहलपहल बढ्दै जाने अवस्था रहेको गुनासो गरे। सरकारी नीतिकै कारण उपभोक्ता भारतीय बजारसम्म पुग्ने गरेको बताउँदै उनले भारतबाट अवैध रुपमा भइरहेको आयात रोक्नुपर्नेमा जोड दिए। चिनी नेपालमा माग अनुसार उत्पादन हुँदैन। तर, बजारमा पर्याप्त छ। यो आपूर्ति चोरीको बाटोबाट भएको हो। चोरीपैठारी रोक्न राज्यले ध्यान दिनुपर्छ, राठीले भने। उनले चिनीको भन्सार १५ प्रतिशत बनाउन माग गरे। अहिले ३० प्रतिशत छ। लत्ताकपडाको भन्सारलाई पनि व्यवस्थित गर्न उनको सुझाव छ। भन्सार मूल्यांकन ६ सय रुपैयाँ मात्रै छ। तर, कपडा २ सयदेखि २ हजारसम्मको छ। भन्सार मूल्यांकनलाई परिमार्जन गर्नुपर्छ। औद्योगीकरण बढाउनका लागि राज्यले ध्यान दिएको छैन, राठीले भने। उनले सबै वस्तुमा १३ प्रतिशत मूल्य अभिवृद्धि कर रहेका कारण उपभोक्ता मारमा परेको उल्लेख गर्दै अत्यावश्यक वस्तुमा ०५, सामान्य वस्तुमा १३ र विलासी वस्तुमा १८२० प्रतिशत मूल्य अभिवृद्धि कर लगाउन आग्रह गरे। प्रतिव्यक्ति आयकरमा छुटलाई बढाउन राठीको माग छ। सरकारले व्यक्तिलाई वार्षिक ५ लाख र दम्पतीलाई ६ लाखमा आयकर छुट दिएको छ। नयाँ बजेटमा व्यक्तिका लागि १० लाख र दम्पतीका लागि १२ लाखसम्म छुट दिने व्यवस्था गर्न अध्यक्ष राठीले आग्रह गरे। भारतले पनि १२ लाखसम्म आयकर छुट दिएको छ। सरकारकै गलत कर नीतिका कारण निजी क्षेत्रले समस्या भोगिरहेको नेपाल उद्योग परिसंघ कोशी प्रदेश अध्यक्ष पवनकुमार सारडाको गुनासो छ। उनले अहिले नेपालका ३ तहकै सरकारले कर लगाइरहेको बताए। राज्यको नीतिका कारण उद्योगको उत्पादन घट्दो अवस्थामा रहेको उल्लेख गरे। अहिले उद्योगको उत्पादन ५० प्रतिशतसम्म घटेको छ। कन्जुरमर छैनन्। निजी क्षेत्र पलायन हुने स्थिति छ, सारडाले भने। उद्योग संगठन मोरङका अध्यक्ष राकेश सुरानाले राज्यले निजी क्षेत्रलाई धोका दिइरहेको बताए। राज्यले दिन्छु भनेको सुविधा पनि नदिएको बताउँदै उनले सरकारले नै कुनै उद्योगलाई काखा र कुनैलाई पाखा गरिरहेको गुनासो पोखे। सबै क्षेत्रलाई समेट्ने गरी बजेट तर्जुमा गर्न उनको आग्रह छ। उनले नेपालमा काम गरिरहेका भारतीयलाई पनि करको दायरामा ल्याउनुपर्ने माग गरे। भारतीय श्रमिकलाई स्थायी लेखा नम्बर दिएर करको दायरामा ल्याउनुपर्ने सुरानाको सुझाव छ। नेपाल उद्योग वाणिज्य महासंघ कोशी प्रदेश समितिको राजश्व परामर्श समितिका सभापति देवकिनन्दन अग्रवालले उद्योगमैत्री कर नीति बनाउन आग्रह गरे। उनले अवैध आयातलाई रोक्ने नीति आवश्यक रहेकोमा जोड दिए। आगामी वर्षका लागि भन्सार महसुल, मूल्य अभिवृद्धि कर, आय कर, अन्तशुल्क कर, गैरकर एवं राजश्व चुहावट र राजश्व प्रशासनमा गर्नुपर्ने सुधारको विषयमा निजी क्षेत्रले सुझाव दिएको थियो। नेपाल सरकार अर्थ मन्त्रालयका सहसचिव उत्तरकुमार खत्रीले आर्थिक वर्ष २०८१०८२ को बजेटमा रहेको त्रुटिलाई सच्याएर आगामी आर्थिक वर्ष २०८२०८३ को नीति तथा कार्यक्रम ल्याइने बताए। निजी क्षेत्रले दिएको सुझावलाई समेटेर आगामी बजेट ल्याइने जानकारी खत्रीले दिए।"

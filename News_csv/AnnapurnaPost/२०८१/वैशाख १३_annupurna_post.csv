शीर्षक,विवरण
"झापामा मोटरसाइकल दुर्घटना हुँदा एक जनाको मृत्यु, पाँच घाइते","झापा : झापाको मेचीनगरमा आज एकैदिन दुईवटा मोटरसाइकल दुर्घटना भएको छ। दुर्घटनामा परी एक जनाको मृत्यु भएको छ भने पाँच जना घाइते भएका छन्। प्रहरीका अनुसार बिहीबार राति ८:३५ बजेको समयमा पूर्व पश्चिम राजमार्गअन्तर्गत मेचीनगर नगरपालिका१२ स्थित देउनियाँ पुलमा बिर्तामोडबाट चारआलीतर्फ जाँदै गरेको मे ११ प १६०९ नम्बरको मोटरसाइकल आफै अनियन्त्रित भई दुर्घटना परेको थियो। दुर्घटनामा परी मोटरसाइकल चालकको नाम थर वतन नखुलेको अन्दाजी ४० वर्षका पुरुषलाई उपचारको लागि बिर्तामोड लैजाने क्रममा बाटोमै मृत्यु भएको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। मोटरसाइकललाई प्रहरी चौकी चारआलीले नियन्त्रणमा लिएको छ। त्यस्तै मेचीनगरमा दुईवटा मोटरसाइकल एकआपसमा ठोकिँदा पाँच जना घाइते भएको छ। बिहीबार दिउँसो साढे ३ बजेको समयमा मेचीनगर नगरपालिका३ बडाखाल टोलस्थित भित्री सडक खण्डमा इँटा भट्टाबाट बौद्ध मोडतर्फ जाँदै गरेको प्रदेश १०१०१४ प ५८४९ नम्बरको मोटरसाइकल र विपरीत दिशाबाट आउँदै गरेको ग २३ प २३९८ नम्बरको मोटरसाइकल एक आपसमा ठोकिँदा दुर्घटना भएको थियो। दुर्घटनामा परी प्रदेश नम्बर १०१०१४ प ५८४९ नम्बरको मोटरसाइकल चालक मेचीनगर७ का २८ वर्षीय तीर्थ दाहालको दाहिने खुट्टा भाँच्चिएको, सोही मोटरसाइकल पछाडि सवार सोही ठाउँका २४ वर्षीय रुपेश गिरीको दाहिने खुट्टा र ढाडमा चोट लागेको र सोही मोटरसाइकल पछाडि सवार ३४ वर्षीय मदनकुमार अधिकारीको दुवै हात र खुट्टामा चोट लागेको छ। त्यस्तै ग २३ प २३९८ नम्बरको मोटरसाइकल चालक सप्तरी बोदेबर्साईन नगरपालिका८ का २१ वर्षीय मुकेश यादवको टाउको र नाकमा चोट लागेको र सोही मोटरसाइकलको पछाडि सवार सोही ठाउँका २१ वर्षीय ओमप्रकाश यादवको दाँत भाँचिएको प्रहरीले जनाएको छ। घाइतेहरूको बीएण्डसी अस्पताल बिर्तामोडमा उपचार भइरहेको र दुवै मोटरसाइकल अस्थायी प्रहरी पोस्ट भृकुटीको नियन्त्रणमा रहेको छ।"
नक्कली भुटानी शरणार्थी प्रकरणमा टोपबहादुर रायमाझीसहित ७ जनालाई थुनामै राख्न आदेश,"काठमाडौं : सर्वोच्च अदालतले नक्कली भुटानी शरणार्थी प्रकरणमा एमाले नेता टोपबहादुर रायमाझीसहित ७ जनालाई थुनामै राख्न आदेश दिएको छ। न्यायाधीशद्वय कुमार रेग्मी र टेकप्रसाद ढुंगानाको संयुक्त इजलासले अघिल्ला दुई तहका अदालतले गरेको आदेशलाई सदर गर्दै रिहा गर्न अस्वीकार गरेको हो। यसअघि काठमाडौं जिल्ला अदालत र उच्च अदालत पाटनले नेता रायमाझीसहित तत्कालीन गृहसचिव टेकनारायण पाण्डे, तत्कालीन गृहमन्त्री रामबहादुर थापा बादलका सल्लाहकार इन्द्रजित राई, भुटानी शरणार्थी प्रकरणका मुख्य आरोपी केशव दुलाल, सानु भण्डारी, सागर राई र सन्देश शर्मालाई पुर्पक्षका लागि थुनामा पठाउने आदेश दिएको थियो। कांग्रेस नेता आङटावा शेर्पा र गोविन्द चौधरीलाई भने धरौटीमा रिहा गर्न आदेश दिएको छ। शेर्पालाई ३० लाख र चौधरीसँग १० लाख धरौटी माग गरिएको छ। उच्चको आदेशविरुद्ध थुनामा रहेका गृहसचिव टेकनारायण पाण्डे,पूर्वमन्त्री टोपबहादुर रायमाझी, केशव प्रसाद दुलाल, सानु भण्डारी, सागर राई, इन्द्रजित राई, गोविन्दकुमार चौधरी, सन्देश शर्मा र आङटाङ शेर्पासमेतले निवेदन दिएका थिए। नेपाली नागरिकहरूलाई भुटानी शरणार्थीका रूपमा अमेरिका पठाइदिने प्रलोभनमा करोडौं ठगी गरेको अभियोगमा जिल्ला अदालत काठमाडौंमा मुद्दा दायर भएको थियो। उनीहरूविरुद्ध ठगी,लिखत किर्ते र राज्यविरुद्ध तथा संगठित अपराधसम्बन्धी कसुरमा मुद्दा दायर भएको छ। काठमाडौं जिल्ला अदालतले तत्काल उपस्थित १८ जना प्रतिवादीमध्ये १६ जनालाई थुनामा पठाउने आदेश दिएको थियो भने दुई जनालाई धरौटीमा छोडेको थियो। पाण्डेसहित १० जनाको हकमा थुनामा राख्ने जिल्लाको आदेश उच्चले सदर गरिदिएको थियो। सोही प्रकरणमा पूर्व गृहमन्त्री बालकृष्ण खाँण भने ३० लाख धरौटी बुझाएर रिहा भएका छन्। लक्ष्मी महर्जन,आशिष बुढाथोकी,टंककुमार गुरूङ र केशव तुलाधर साधारण तारेखमा रिहा भएका थिए।"
राजपुर बमकाण्डमा पूर्वमन्त्री आलमसहित चार जनालाई जन्मकैद,"रौतहट : पूर्वमन्त्री तथा कांग्रेस नेता मो अफताब आलमलाई जिल्ला अदालत रौतहटले जन्मकैदको फैसला सुनाएको छ। पूर्वमन्त्री आलमलाई बिहीबार जिल्ला अदालतले जन्मकैद अर्थात २० वर्ष कैदको फैसला गरेको हो। न्यायधीश मातृका प्रसाद आचार्यको इजलासले नेता आलमलाई विस्फोटक पदार्थ बम समेतको प्रयोग गरी ज्यान मार्ने उद्योग तथा कर्तव्य ज्यानसम्बन्धी कसूरमा दोषी ठहर गरेको हो। राजपुर बम बिस्फोटनसम्बन्धी घटनामा १७ वर्षपछि जिल्ला अदालत रौतहटले बिहीबार आलमसहित चार जनालाई जन्मकैदको फैसला सुनाएको हो। कांग्रेस नेता आलमका भाइ महताव आलमसहित ११ जनाविरुद्ध २०७६ साल कात्तिक १८ गते विस्फोटक पदार्थ बमसमेतको प्रयोग गरी ज्यान मार्ने उद्योग तथा कर्तव्य ज्यानसम्बन्धी कसूर मुद्दामा गत सोमबारदेखि चल्दै आएको बहस बिहीबार सकिएको थियो। न्यायाधीश आचार्यको एकल इजलासमा भएको कानुन ब्यवसायीहरूको बहस वादी पक्षबाट तीन जना र प्रतिवादीको तर्फबाट ९ जना गरी १२ जनाले बहस गरेका थिए। बहस सकेपछि नेता अफताब आलम, उनका भाइ महताव आलम, बद्री सहनी र शेख सेराजलाई जन्मकैद र मुक्ति साहलाई सफाइ दिइएको तथा फरार रहेका ६ जनालाई मुल्तवीमा राखिएको फैसला भएको रौतहट जिल्ला अदालतका श्रेष्तेदार उद्धव ढुंगानाले जानकारी दिए। विसं २०६४ सालको संविधानसभा निर्वाचनको अघिल्लो दिन रौतहटको राजपुरमा बम विस्फोट भएको र घटना खुल्ने डरले बम विस्फोटका घाइतेलाई नजिकै रहेको इँटाभट्टामा हालेर जलाएको आरोप उनीहरूमाथि थियो। मृतक २४ वर्षीय त्रिलोकप्रताप सिंहका बाबु श्रीनारायण प्रसाद सिंहसहितले मुद्दा दर्ता गराएका थिए। २७ चैत २०६४ मा आलमका काका शेख इद्रिसको गोठमा बम विष्फोट भएको थियो। बिस्फोटनमा घाइते भएका २४ वर्षीय त्रिलोकप्रताप सिंह र २२ वर्षीय ओसी अक्तर मियालाई घाइते अवस्थामा जिउँदै इटाभट्टामा जलाएको आरोप थियो।"
"बालबालिकालाई फकाएर मुन्द्रा चोरी, किनबेचमा संलग्न २ जना पक्राउ",काभ्रे : बनेपा नगरपालिकाभित्र विभिन्न स्थानबाट बालबालिकालाई फकाएर मुन्द्रा चोरी गरेर किनबेच गर्ने २ जना पक्राउ परेका छन्। पक्राउ पर्नेमा थानचोक गाउँपालिका४ का २१ वर्षीय सुनिल नगरकोटी र सुन पसल सञ्चालक बनेपा नगरपालिका७ का ५७ वर्षीय कुसुम शाक्य रहेका छन्। शाक्यले बनेपा७ मा न्यू सुनचाँदी ज्वलर्स पसल सञ्चालन गरेको र र चोरी गरिएको सुन किन्ने गरेको खुलेको डीएसपी लालध्वज सुवेदीले जानकारी दिए। पक्राउ परेका दुवै जनालाई जिल्ला अदालतबाट ५ दिनको म्याद थप गरी अनुसन्धान गरिरहेको प्रहरीले जनाएको छ।
यार्सागुम्बा र च्याउसहित २ जना पक्राउ,सिन्धुपाल्चोक : यार्सागुम्बा र ढ्याङ्ग्रो च्याउसहित सिन्धुपाल्चोकमा दुई जना पक्राउ परेका छन्। बाह्रबिसे नगरपालिका३ खुर्सानीबारीस्थित प्रहरी चेक पोष्टमा सवारी साधन जाँच गर्ने क्रममा बिहीबार भोटेकोशी गाउँपालिका५ का २६ वर्षीय वाङ्गेल तामाङ र २४ वर्षीय पासाङ नुर्पु तामाङ पक्राउ परेका हुन्। प्रहरीका अनुसार तातोपानीबाट बाह्रबिसेतर्फ आउँदै गरेको बाप्र०२०३७ प २८७५ नम्बरको मोटरसाइकलमा जाँच गर्ने क्रममा यार्सागुम्बा र ढ्याङ्ग्रो च्याउ फेला परेको थियो। पक्राउ परेकाहरुको साथबाट शून्य दशमलव २० ग्रामका १ हजार ७० थान यार्सागुम्बा र शून्य दशमलव ६६ ग्राम बराबरको साना ठूला गरि ७३ थान ढ्याङ्ग्रो च्याउ बरामद गरिएको प्रहरी नायव उपरीक्षक निरन्जन भट्टराईले बताए। पक्राउ परेका उनीहरूलाई आवश्यक कारबाहीका लागि डिभिजन वन कार्यालय चौतारा पठाइएको प्रहरीले जनाएको छ।
सभामुख तथा उपसभामुखहरूको सम्मेलन पाल्पामा,"तानसेन : प्रतिनिधिसभा र ७ वटै प्रदेशका सभामुख, उपसभामुख, राष्ट्रिय सभाका अध्यक्ष, उपाध्यक्ष सहितको अन्तर व्यवस्थापिका भेला भोलिदेखि तानसेनमा सुरु हुँदै छ। लुम्बिनी प्रदेश सभाको आयोजनामा तानसेनमा अन्तर व्यवस्थापिका सम्मेलन लागेको हो। सम्मेलनमा प्रतिनिधिसभाका सभामुख देवराज घिमिरे, राष्ट्रियसभाका उपाध्यक्ष विमला घिमिरेसहित ७ वटै प्रदेशका सभामुख तथा उपसभामुखको सहभागिता रहने छ। भेलामा केन्द्र र प्रदेशलाई केन्द्रित गरेर संसदीय बजेट महाशाखा सम्बन्धी अवधारणापत्र प्रस्तुत, छलफल र अन्तरक्रिया, अन्तर व्यवस्थापिका कार्यविधि माथि छलफल, अन्तर व्यवस्थापिका मञ्च नेपाल गठन सम्बन्धी कानुन तथा विविध विषयमा छलफल केन्द्रित रहने आयोजक लुम्बिनी प्रदेशसभाका सभामुख तुलाराम घर्तिमगरले जानकारी दिए। संघीयतालाई पूर्णरुपमा कार्यान्वयन गर्न र गराउन र यो अन्तर व्यवस्थापिका भेला महत्वपूर्ण हुने आयोजक लुम्बिनी प्रदेशसभाले जनाएको छ। शनिबार बिहान प्रतिनिधिसभाका सभामुख देवराज घिमिरे सहितको उपस्थितिमा ७ वटै प्रदेशका सभामुख तथा उपसभामुखहरूको सहभागितामा अन्तर व्यवस्थापिका सम्मेलन पाल्पा घोषणापत्र जारी गर्ने कार्यक्रम रहेको आयोजक पक्षले जनाएको छ। सम्मेलनका अवसरमा पाल्पाका पर्यटकीय गन्तव्यहरू रानीमहल, पाल्पा दरबार र पाल्पा भैरवस्थानको अवलोकन गर्ने कार्यक्रम रहेको छ।"
बिहेको भोज हुँदै गर्दा घरमा आगलागी,"मलंगवा : सर्लाहीको हरिपूर्वा नगरपालिका५ धोबियाही टोलमा आगलागी हुँदा ५ घर जलेर खरानी बनेको छ। फोहर जलाउन बालिएको घुरबाट आगलागी हुँदा शिवधारी यादव, गिरधारी यादव, सेतन बैठा र सुरेश बैठाको काठको घर पूर्णरुपमा जलेर नष्ट भएको छ। त्यसैगरी किशोरी बैठाको पशुचौपाया बाँध्ने गोठ पनि पूर्णरुपमा जलेको छ। ३ घरमा आंशिक क्षति भएको स्थानीयबासीले जानकारी दिएका छन्। आगोलाई स्थानीयवासी, प्रहरी, सशस्त्र प्रहरी, हरिवन नगरपालिकाको बारुण यन्त्र र महोत्तरी जिल्ला सम्सी गाउँपालिकाबाट आएको बारुणयन्त्रको सहयोगमा नियन्त्रणमा लिइएको छ। महोत्तरीकै रामगोपालपुरबाट आएको बारुणयन्त्र बाटो साँघुरो भएका कारण घटनास्थलसम्म पुग्न सकेन। सेतन बैठाको छोरीको आज बिहे थियो। बिहेको भोज हुँदै गर्दा घरमा आगलागी भएको स्थानीयले बताएका छन्। बिहेको घरमा पूर्णरुपमा क्षति भएपछि बिहे कसरी हुने हो त्यो समस्या आइपरेको छ। तीव्र गतिमा हावा चलेका कारण आगोलाई नियन्त्रण गर्न समस्या भएको थियो। केही दिनअघि मात्र सर्लाहीको चक्रघट्टा गाउँपालिका र बसबरिया गाउँपालिकामा आगलागी भएको थियो।"
इलाममा मतपत्रसहित कर्मचारी पुगे निर्वाचन स्थलमा,"इलाम : इलाम२ को उपनिर्वाचनको तयारी अन्तिम चरणमा पुगेको मुख्य निर्वाचन अधिकृतको कार्यालयले जनाएको छ। मुख्य निर्वाचन अधिकृत केशवप्रासद घिमिरेले मतपत्र र आवश्यक सामग्रीसहित कर्मचारी र मतदान अधिकृतको टोली मतदान स्थल पुगिसकेको बताए। 'मतपत्रसहित अन्य आवश्यक सामाग्री बोकेर कर्मचारि र मतदान अधिकृत पुगिसकेका छन्,' उनले भने। इलाम क्षेत्र नम्बर २ मा यहीँ वैशाख १५ गते प्रतिनिधिसभा सदस्यका लागि उपनिर्वाचन हुँदैछ। सबै तयारी अन्तिम चरणमा पुगेको मुख्य निर्वाचन अधिकृत घिमिरेले जानकारी दिए। उनले १५ गते साँझै जिल्लाभरबाट मतपेटीका संकलन गर्नेगरी सुरक्षा निकायले तयारी गरिरहेको बताए। २०८० भदौ २६ गते सुवासचन्द्र नेम्वाङको निधन भएपछि उपनिर्वाचन हुन लागेको हो। ४२ वडा रहेको निर्वाचन क्षेत्रमा १ लाख १५ हजार ८७९ मतदाता रहेका छन्। यी मतदातामध्ये ४२२ जना नयाँ मतदाता थपिएका हुन्। उनका अनुसार निर्वाचनका लागि ७९ मतदान स्थल रहेको छ। यी मतदान स्थलमा १४९ मतदान केन्द्रमा मतदान गराउने तयारी आयोगले गरेको छ। निर्वाचनका लागि ७४५ कर्मचारी निर्वाचनमा खटाइएको छ। मुख्य निर्वाचन अधिकृतको कार्यालयले निर्वाचन सम्पन्न गरेको २ दिनभित्र मत परिणाम घोषणा गर्ने तयारी गरेको मुख्य निर्वाचन अधिकृत घिमिरेलेले जानकारी दिए। वैशाख १५ गते इलाम जिल्लाभरि सार्वजनिक यातायात नचल्ने गरी सर्वदलीय बैठकले निर्णय गरेको घिमिरेले बताए। निर्वाचन गराउन आयोगले तीन महिला मतदान अधिकृत तोकिएका छन्। निर्वाचन कार्यालयले इलाम नगरपालिकाअन्तर्गत रहेका तीन मतदान केन्द्रमा महिला अधिकृत तोकेको मुख्य निर्वाचन अधिकृत घिमिरेले बताए। मुख्य निर्वाचन अधिकृत घिमिरेका अनुसार इलाम मरब क्याम्पस, सप्तमाइ गुरूकुल र इलाम विद्या मन्दिरमा महिला अधिकृत तोकिएका हुन्। मरब क्याम्पसमा मिना आचार्य, सप्तमाइ गुरूकुलमा तारा श्रेष्ठ र इलाम विद्या मन्दिरमा हिमज्योती घिमिरे तोकिएका छन्। सबै केन्द्रमा निर्वाचनको व्यवस्थापन महिला कर्मचारीले गर्ने भएका छन्।"
दुवै चिकित्सक बिदामा गएपछि प्रादेशिक अस्पतालको स्त्री तथा प्रसूति सेवा ठप्प,"झापा : कनकाई नगरपालिका४ सुरुङ्गा निवासी मिना बस्नेत (कटुवाल) बिहीबार बिहान ११ बजे भद्रपुरस्थित प्रादेशिक अस्पताल पुगेकी थिइन्। ३६ वर्षीया मिना गर्भवती छिन्। मिना परिवारसहित सुत्केरी गराउन अस्पताल पुगेकी रहिछिन्। सुत्केरी व्यथाले च्यापेपछि मिना अस्पतालको स्त्री तथा प्रसूति रोग विभागतर्फ सोजै गइन्। विभाग पुग्दा स्त्री तथा प्रसूति रोग विशेषज्ञ चिकित्सक बस्ने ढोकामा ताला झुन्डिएको थियो। ढोकामा ताला देखेपछि मिनासहित उनका परिवारजन वरिपरि आँखा डुलाए। उनीहरूको आँखा ढोका बाहिर टाँसिएको एउटा कागजमा पर्यो। कागजमा अस्पतालको सूचना लेखिएको रहेछ। त्यो पनि स्त्री रोग सम्बन्धी विशेषज्ञ सेवा बन्द भन्ने बारेमा। सेवा बन्द हुँदा व्यथाले च्यापेकी मिना सुत्केरी नगराई त्यतिकै अस्पतालबाट फर्किइन्। नगर कनकाई अस्पतालमा नियमित गर्भ जाँच गराएकी मिनालाई त्यहाँका चिकित्सकले प्रादेशिक अस्पताल पठाएका थिए। चिकित्सकले सुत्केरी गराउने मिति तोकिएको भन्दा हप्ता दिन बढी बितिसकेको थियो। त्यसो भएर उनलाई तत्काल परिवारजनले दमकस्थित आम्दा अस्पतालतर्फ लगिन्। उनको परिवारजनको एउटै गुनासो छ प्रदेशकै ठुलो सरकारी अस्पतालको यस्तो अवस्था भएपछि गरिब तथा निमुखा जनता कहाँ गएर उपचार गराउने हो, चर्को शुल्कतिर निजी अस्पतालमा रु दुई जना स्त्री तथा प्रसूति रोग विशेषज्ञ रहेको अस्पतालमा दुवै जना चिकित्सकसँगै बिदा बस्नु पर्ने, अनि यहाँका आएका बिरामीहरूलाई बिचल्ली बनाउन पाइन्छ रु उनीहरूले भने। मिना जस्तै अरू बिरामीहरू पनि सूचना पढेकै आधारमा त्यतिकै फर्किन बाध्य भइन्। कोही सुत्केरी गराउन पुगेकी थिइन भने कोही नियमित गर्भ जाँच, पाठेघर लगायत सम्बन्धी समस्या लिएर अस्पताल गएकी थिइन्। कति बिरामीलाई त टिकट काउन्टरबाटै कर्मचारीले फकाइदिएका थिए। गौरीगञ्ज गाउँपालिका१ निवासी ६६ वर्षीया निर्मला कटुवाल बुधबार बिहान अस्पताल पुगेकी थिइन्। पाठेघर समस्या लिएर अस्पताल पुगेकी उनी पनि जाँच नगराई फर्किन बाध्य भइन्। प्रादेशिक अस्पतालमा स्त्री तथा प्रसूति रोग विशेषज्ञ डा एलिजा गौतम र डा शिवेश चौधरी कार्यरत छन्। डा गौतम स्थायी कर्मचारी हुन भने चौधरी छात्रवृत्ति कोटामा कार्यरत छन्। अस्पताल प्रशासनले टाँसको सूचनामा लेखिएको छ, स्त्री रोग विशेषज्ञ चिकित्सकहरू बिदामा रहनु भएको कारणले मिति २०८१ बैशाख १२ गतेदेखि बैशाख १९ गतेसम्म ९८ दिन० सेवा बन्द हुने सम्बन्धित सबैमा जानकारी गराइन्छ। यसबाट पर्न जाने असुविधा प्रति अस्पताल प्रशासन क्षमाप्रार्थी छ। यता अस्पतालका मेडिकल सुपरिटेन्डेन्ट डा रामबाबु खडकाले दुवै चिकित्सक सँगै बिदामा बस्दा सेवा प्रभावित भएको स्वीकारे। दुवै जना काम विशेषले बिदा लिएर गएको बताउँदै उनले भने, सेवा प्रभावित हुनु हुँदैन थियो, यस विषयमा म अस्पताल प्रशासन गम्भीर छ, ८ दिन बन्द गरिने सूचना टाँसिए पनि त्यो भन्दा अघि नै चिकित्सक बोलाएर सेवा सुचारु गराउने प्रयासमा छु। अस्पतालको स्त्री तथा प्रसूति रोग विभागमा चिकित्सक ड्युटीमा हुँदा पनि गरिब तथा निमुखा जनताले सास्ती झेल्दै आइरहेको छ। बिहान, दिउँसो सुत्केरी गराउने अस्पतालमा साँझ परेपछि चिकित्सक नै नबस्ने गरेको जनगुनासोहरू पनि आइरहेको छ। यहाँका चिकित्सकहरू निजी अस्पतालमा समेत काम गर्दा साँझ परेपछि सुत्केरी व्यथाले च्यापेर आएका महिला बिरामीलाई यहाँबाट अन्यत्र रेफर समेत गरिँदै आएको छ। सुत्केरी व्यथा च्यापेकोले बाध्य भएर गरिब जनताले चर्को शुल्क तिरेर भए पनि निजी अस्पताल गएर सुत्केरी गराउनु पर्ने बाध्यता छ।"
कांग्रेस नेता अफताब आलमलाई जन्मकैदको सजाय,"काठमाडौं : जिल्ला अदालत रौतहटले नेपाली कांग्रेसका नेता मोहम्मद अफताब आलमलाई जन्मकैदको सजाय सुनाएको छ। न्यायाधीश मातृकाप्रसाद आचार्यको इजलासले आलमलाई जन्मकैद सजाय सुनाएको हो। त्यस्तै आलमका भाइ मोहम्मद महताब आलम, शेख सराज र बद्री सहनीलाई पनि जन्मकैद सजाय सुनाइएको छ। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा करिब १२ वर्षपछि असोज २६ गते आलम पक्राउ परेका थिए। उनीमाथि १८ कात्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरमा मुद्दा दायर भएको थियो। सोही मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको थियो। उनी २०७६ कात्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम, उनका भाइ मोहम्मद महताब आलम, मोबिन आलम, शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ।"
अपहरणमा परेका युवाको बुटवलबाट उद्धार,"कपिलवस्तु : अपहरण परेका एक युवाको प्रहरीले सकुशल उद्धार गरेको छ। कपिलवस्तु नगरपालिका४ मलपरवा गाउँका विनित मिश्रालाई केही व्यक्तिहरूको समूहले अपहरण गरेकोमा प्रहरीले उनलाई ८ घण्टा पछि सकुशल उद्धार गरेको हो। लेनदेनको कारण अपहरणमा परेका मिश्रालाई प्रहरी टोलीले बुटवलबाट उद्धार गरेको हो। अपहरणकारीले मिश्रालाई तौलिहवाबाट बुटवलको एक होटलमा पुर्याएका थिए। होटलमा राखेर कुटपिट तथा रकम माग गर्दै गरेको अवस्थामा प्रहरीले पक्राउ गरेको हो। अपहरणको आरोपमा ४ जना मुख्य आरोपीसहित ६ जनालाई प्रहरीले पक्राउ गरेको प्रहरी नायब उपरीक्षक हरिबहादुर वलीले बताए। पक्राउ परेका सबै जिल्ला प्रहरी कार्यालय कपिलवस्तुको नियन्त्रणमा छन्। घटनाको थप अनुसन्धानपछि थप विवरण सार्वजनिक गरिने प्रहरी उपरीक्षक नवरत्न पौडेलले बताए। अपहरणको घटना थाहा पाए लगत्तै सूक्ष्म रुपमा अपहरणमा परेका मिश्राको खोजीका लागि प्रहरी परिचालन गरेका थियौं, प्रहरी उपरीक्षक पौडेलले भने, करिब ८ घण्टाको दौरानमा सकुशल उद्धार गर्न सक्यौं। पक्राउ परेका उनीहरू विरुद्ध अपहरण तथा शरीर बन्धक मुद्दा दर्ता गरिने प्रहरीले जनाएको छ।"
यस्ता छन् मन्त्रिपरिषद् बैठकका निर्णयहरू,काठमाडौं : सरकारले सहकारीका समस्या समाधानका लागि तत्काल प्रक्रिया सुरु गर्ने निर्णय गरेको छ। सिंहदरबारमा बिहीबार बसेको मन्त्रिपरिषद बैठकले आवश्यक कानूनको व्यवस्था गरि सहकारीका कारण बचतकर्ताले भोग्नुपरेको समस्या समाधानका लागि प्रक्रिया तत्काल सुरु गर्ने निर्णय गरेको सरकारका प्रवक्ता रेखा शर्माले जानकारी दिइन्। सरकारले ले उच्च अदालत पाटनका न्यायाधीश सुदर्शन देव भट्टलाई अदालतका कामकाजसमेत हेर्ने गरी काठमाडौं उपत्यका प्राधिकरणको पुरावेदन समितिको अध्यक्ष तोक्ने निर्णय गरेको छ। त्यस्तै देशभरिका विभिन्न स्थानमा भइरहेको आगलागीको क्षति न्युनीकरण गर्न र तत्काल आगलागी नियन्त्रण गर्न लागि सम्बन्धित निकायलाई निर्देशन दिने निर्णय भएको प्रवक्ता शर्माले जानकारी दिइन्। बैठकमा लगानी सम्मेनलका बिषयमा छलफल भएको भन्दै विदेशबाट देखिएको उत्साहलाई लगानीमा बदल्न सक्ने गरी सम्भावनाको खोजी गर्नुपर्ने प्रवक्ता शर्माले बताइन्। उनले लगानी सम्मेलनको तयारी तीव्ररूपमा भइरहेको समेत जानकारी दिइन्।
पाल्पामा ६ जना औलो रोगी भेटिए,"तानसेन : पाल्पामा चालु आर्थिक वर्षमा ६ जना औलो रोगी भेटिएका छन्। जिल्ला स्वास्थ्य कार्यालय पाल्पाका अनुसार ६ जना औलो रोगी भेटिएका हुन्। जसमा तानसेन नगरपालिकामा १ जना, रामपुर नगरपालिकामा २ जना, माथागढी गाउँपालिकामा २ जना, आयातित औलो बिरामी हुन भने पूर्वखोला गाउँपालिकामा १ जना स्थानीय औलो रोगी भेटिएका हुन। ६ जना औलो रोगीको उपचार पछि पूर्ण रुपमा निको भएको जिल्ला स्वास्थ्य कार्यालय पाल्पाले जनाएको छ। पाल्पामा ५ वर्षको अवधिमा १४ जना औलोको बिरामी भेटिएकोमा १३ जना बाहिरी जिल्लाबाट आयातित र १ जना स्थानीय बिरामी रहेका छन्। पाल्पामा चालु आर्थिक वर्षमा २ हजार ४ सय ५८ जना बिरामीहरूको औलो रोग सम्बन्धी रगत परीक्षण गरिएको छ। औलो रोग परीक्षण तथा उपचारका लागि पाल्पाका सरकारी अस्पताल, प्राथमिक स्वास्थ्य केन्द्र, स्वास्थ्य चौकीहरूमा निःशुल्क व्यवस्था रहेको छ। जिल्ला स्वास्थ्य कार्यालय पाल्पाले विश्व औलो रोग दिवसका अवसरमा औलो विरुद्धको लडाइँलाई तीव्रता दिऔं, समतामुलक पहुँचको सिर्जना गरौं भन्ने अभियान सञ्चालन गरेको छ। जिल्ला स्वास्थ्य कार्यालय पाल्पाले, सरकारको सन् २०२५ भित्र औलो रोग उन्मूलन अभियानलाई सफल बनाउन, औलो जोखिम क्षेत्र पहिचान गरी रगत परीक्षणका कार्यक्रमहरू सञ्चालन गरेको, सीमा नाका तथा समुदायमा सचेतना अभियान सञ्चालन गरेको, जोखिम क्षेत्रहरूका झुल वितरण तथा कीटनाशक औषधिहरूको प्रयोग बढाएको जिल्ला स्वास्थ्य कार्यालय पाल्पाका प्रमुख डा राजेन्द्र कुमार गिरीले बताए। यसैगरी जिल्ला स्वास्थ्य कार्यालय पाल्पाले ११ जना महिला स्वयंम सेविकाहरूलाई सेवाबाट बिदाइ गरेको छ। जिल्लामा ६० वर्ष उमेर पुगेका महिला स्वयंम सेविकाहरूलाई संघबाट २० हजार र प्रदेश सरकारबाट ५० हजार गरी ७० हजार रुपैयाँ प्रदान गरि बिदाइ गरिएको हो।"
नुवाकोटको भैरवी मन्दिरमा सिन्दुरे जात्रा,"नुवाकोट : नुवाकोटको ऐतिहासिक तथा धार्मिक स्थान भैरवी मन्दिरमा सिन्दुरे जात्रा मनाइएको छ। लामो अवधिको सो जात्रा विशेष रुपमा मनाइने गरिएको छ। नेपालकै लामो दूरीको रथ यात्रा गरिने सिन्दुरे जात्रा डेढ महिनासम्म नुवाकोटको भैरवी र जालपादेवी मन्दिरमा भव्य रुपमा लाग्ने गरेको छ। सरकारको प्रतिनिधि द्वारेले भैरवी मन्दिरका पुजारी धामीधमिनीलाई विजयको प्रतीक स्वरुप सिन्दुर हालेर बिहीबार सिन्दुरे जात्रा गरिएको हो। प्रसिद्ध देवीघाटको जालपा देवी मन्दिर र नुवाकोटको भैरवी मन्दिरमा भगवानको दर्शन गर्न तथा धामी धमिनी हेर्न र दर्शन गर्न नुवाकोटसहित रसुवा, धादिङ, काठमाडौं, चितवनलगायतका जिल्लाका हजारौं भक्तजनहरुको उपस्थिति थियो। यसअघि चैत्र शुक्ल पूर्णिमाको दिन नै साततले दरवार राष्ट्रिय संग्रहालयसँगै रहेको भैरवी मन्दिरमा दुई दिनपछि द्वितियाको दिनमा भएको सिन्दुरे जात्राको निम्तो स्वरुप बहिनी भैरवीले दिदी जालापादेवीलाई निम्तो बोलाउन गएको भन्ने किंवदन्ती रहेको छ। किंवदन्ती अनुसार जालपादेवीसहित भैरवी मन्दिरमा आएपछि दिदी आएको अवसरमा सिन्दुरे जात्रा गरि हर्ष बढाई गरिएको हो।"
"एमाले छाड्ने भीम रावलको संकेत, भने राजनीतिको घुम्ती परिवर्तन गर्ने सोचमा छु","काठमाडौं : नेकपा एमालेका नेता भीम रावलले राजनीतिको घुम्ती परिवर्तन गर्ने सोचमा पुगेको बताएका छन्। बिहीबार काठमाडौंमा आयोजित साक्षात्कारमा रावलले एमालेका नेताहरूको व्यवहारका कारण आफू राजनीतिको घुम्ती परिवर्तन गर्ने सोचमा पुगेको बताएका हुन्। उनले महाधिवेशन परिषद् सदस्यको हैसियतमा आफूलाई परिषद् बैठकमा सहभागी हुन नदिएर नियोजितरूपमा निषेध गर्न खोजिएको तर्क गरे। जस्तोसुकै परिस्थिति आए पनि आफू एमालेमा रहनुपर्छ भन्ने मान्यताका साथ अघि बढेपनि गोदावरी अधिवेशनपछि राजनीतिक जीवनको मोडमा ढकेलिएको महसुस भएको उनले बताए। रावलले भविष्यमा राजनीतिको अर्को घुम्ती कस्तो हुने हो, पछि नै बताउने जिकिर गरे। रावलले कम्युनिष्ट पार्टीले हिरक जयन्ती मनाउदै गर्दा कम्युनिष्ट एकताको जनताको आकांक्षालाई घात गरेको आरोप लगाउनुभयो । आफुले गरेको गल्तीको दोष अरुलाई दिएर इतिहासले कसैलाई छुट नदिने उहाले बताउनुभयो ।"
निजी क्षेत्रको मनोबल उठाउन बोल्ड निर्णय हुन्छः अर्थमन्त्री पुन,"काठमाडौं : अर्थमन्त्री वर्षमान पुनले निजी क्षेत्रलाई उत्साहित बनाउन केही बोल्ड निर्णय गर्नुपर्ने अवस्था आएको बताएका छन्। आगामी आर्थिक वर्षको बजेटका विषयमा बिहीबार अर्थविदहरूसँग परामर्श गर्ने क्रममा मन्त्री पुनले निरुत्साहित अवस्थामा रहेको निजी क्षेत्रको मनोबल उठाउने गरी निर्णय लिइने बताए। सरकारी स्रोतमा भएको सीमितताका कारण सरकारले टाइट गर्नुपर्ने र निजी क्षेत्रले खुकुलो वातावरण चाहेका कारण सन्तुलन मिलाउनुपर्ने चुनौती रहेको उनको भनाइ थियो। अर्थतन्त्रमा केही सुस्तता छ। जनता र खास गरी युवाहरूको अपेक्षा धेरै माथि छ, उनले भने, निरुत्साहित अवस्थामा रहेको निजी क्षेत्रलाई उत्साहित बनाउन केही न केही बोल्ड निर्णय गर्नुपर्ने छ। मन्त्री पुनले बजेट बनाउनुअघि आफूले सम्बद्ध सबै क्षेत्रको सुझाव लिने उल्लेख गरे। सरकार वा मन्त्री परिवर्तन हुँदैमा नीतिमा परिवर्तन गर्न नहुनेमा जोड दिँदै मन्त्री पुनले विगतका मन्त्रीहरुका असल अभ्यासलाई निरन्तरता दिने प्रतिबद्धता जनाए। छलफलमा त्रिभुवन विश्वविद्यालय अर्थशास्त्र विभागका प्रमुख डा रेशम थापा, सोही छलफलमा विभागका पूर्वप्रमुख डा रामप्रसाद ज्ञवाली, त्रिभुवन विश्वविद्यालयका पूर्वरेक्टर तथा प्राडा शिव भुसाल, त्रिभुवन विश्वविद्यालयमै कार्यरत अर्थशास्त्रका प्राध्यापक सञ्जय आचार्य, विश्व बैंकको मुख्यालयमा कार्यरत अर्थशास्त्री गोविन्द तिमिल्सिना, अर्थशास्त्री एवं नेकपा एकीकृत समाजवादीका नेता डा विजय पौडेल, अर्थतन्त्रका जानकार पूर्वअर्थसचिव कृष्ण घिमिरेलगायत सहभागी थिए। त्यस क्रममा उनीहरूले कृषि, पर्यटन, ऊर्जा र सूचना प्रविधि क्षेत्रलाई प्राथामकितामा राख्न सुझाव दिए। कार्यान्वयन नहुने गरी ठूलो आकारको बजेट नबनाउन तथा बिना तयारीका आयोजनामा बजेट विनियोजन नगर्न उनीहरूको सुझाव थियो। यस्तै बजेटले रोजगारी सिर्जना गर्नुपर्नेमा जोड दिए। अर्थमन्त्रीले यसअघि बुधबार पछिल्लो २० वर्षयताका ७ पूर्वअर्थमन्त्रीहरूसँग सुझाव लिएका थिए। पूर्वअर्थमन्त्रीहरूले पनि ठूलो आकारको बजेट कार्यान्वयन नहुने भन्दै यथार्थपरक बजेट ल्याउन सुझाएका थिए।"
वैदेशिक रोजगारमा रहेका नेपाली श्रमिकलाई भोट हाल्ने व्यवस्था गर्न सरकारलाई निर्देशन,"काठमाडौं : प्रतिनिधिसभा अन्तर्गतको उद्योग तथा वाणिज्य र श्रम तथा उपभोक्ता हित समितिले वैदेशिक रोजगारमा रहेका नेपाली श्रमिकलाई मताधिकारको प्रयोग गर्ने अवसरको सुनिश्चितताका लागि पहल गर्न सरकारलाई निर्देशन दिएको छ। सिंहदरबारमा बिहीबार बसेको समिति बैठकले जनशक्तिको ठूलो हिस्सा मुलुक बाहिर रहँदा आवधिक निर्वाचनमा मताधिकारबाट वञ्चित हुनुपरेको भन्दै मताधिकारको प्रयोग गर्ने अवसरको सुनिश्चितताका लागि आवश्यक पहल गर्न सरकारलाई निर्देशन दिएको हो । बैठकले वैदेशिक रोजगारीका क्रममा विश्वका विभिन्न मुलुकमा युद्ध तथा अन्य कारणले अलपत्र परेका नेपाली कामदारको पहिचान गरी तत्काल उद्धारका लागि कार्यसञ्चालन गरी नेपाल फिर्ता ल्याउनका लागि पहल गर्न पनि सरकारलाई निर्देशन दिएको छ। बैठकले नेपालमा सञ्चालिक मेनपावर कम्पनीको नियमित अनुगमन तथा निरीक्षण गरी वैदेशिक रोजगारीका क्षेत्रमा हुने सबै प्रकारणका ठगी अन्त्य गर्न श्रम मन्त्रालयलाई निर्देशन दिएको समिति सभापति अव्दुल खानले जानकारी दिए। त्यस्तै बैठकले श्रम मन्त्रालयका लागि चालू आर्थिक वर्षमा विनियोजित बजेटको खर्चको अवस्था निराशाजनक रहेको भन्दै बजेट कार्यान्वयनमा रहेका व्यवधानको तत्काल समाधान गरी बजेट कार्यान्वयनमा आवश्यक सुधार गर्न पनि मन्त्रालयलाई निर्देशन दिएको सभापति खानले बताए। बैठकमा बैठकमा श्रम रोजगार तथा सामाजिक सुरक्षामन्त्री डोलप्रसाद अर्यालले वैदेशिक रोजगारीमा जानका लागि मातहतका कार्यालयबाट सहजरूपमा सेवा प्रवाह सुरु गरिरहेको बताए। उनले वैदेशिक रोजगारमा जानेहरूले अनलाइन प्रणालीबाट एक घण्टाभित्र श्रम स्वीकृति लिनसक्ने व्यवस्था सुरु गरिएको जानकारी दिए। उनले फ्रि भिसा, फ्रि टिकट व्यहारमा लागू नभएको र ९६ प्रतिशतले पैसा तिरेर वैदेशिक रोजगारीमा जाने गरेको पाइएको भन्दै ठगी नियन्त्रणका लागि मन्त्रालयले आवश्यक काम गरिरहेको बताए। बैठकमा समिति सदस्यहरूले वैदेशिक रोजगारमा जाने श्रमिकहरू मेनपावरबाट विभिन्न बहानामा ठगिने गरेको भन्दै मन्त्रालय गम्भीर हुनुपर्ने सुझाव दिएका थिए। उनीहरूले रेमिट्यान्समा रमाउने सरकारले श्रमिकहरूको समस्या समाधानमा पनि ध्यान दिनुपर्ने बताएका थिए।"
कर्णालीका मुख्यमन्त्री कँडेलले पाए विश्वासको मत,"सुर्खेत : कर्णाली प्रदेशका मुख्यमन्त्री यामलाल कँडेलले प्रदेशसभाबाट विश्वासको मत प्राप्त गरेका छन्। बिहीबार प्रदेशसभाको बैठकमा उपस्थित ३५ जना सांसदमध्ये कँडेलको पक्षमा २३ जनाले विश्वासको मत दिएका थिए। उनको विपक्षमा भने १२ जना संसादले मत हालेका थिए। कांग्रेस संसदले विपक्षमा मतदान गरे भने राप्रपाका एक जना तटस्थ बसेका थिए। प्रदेश सभाका सभामुख नन्दा गुरुङले तत्काल कायम रहेको संख्याको बहुमत सांसदले विश्वासको मत दिएकाले मुख्यमन्त्री कँडेलले विश्वासको मत प्राप्त गरेको घोषणा गरिन्। मुख्यमन्त्री कँडेललाई एमाले, माओवादी र एकीकृत समाजवादीले विश्वासको मत दिएका थिए।"
"सडकको वास्तविक लम्बाई बढाएर ३८ लाख बढी भ्रष्टाचार, ९ जनाविरुद्ध मुद्दा दायर","काठमाडौं : अख्तियार दुरुपयोग अनुसन्धान आयोगले कालिकोटको महावै गाउँपालिकाका तत्कालीन उपाध्यक्ष र निमित्त प्रशासकीय अधिकृतसहित ९ जनाविरुद्ध भ्रष्टाचार मुद्दा दायर गरेको छ। सडकको गलत नापी गराई ३८ लाख ७६ हजार २७० रुपैयाँ भ्रष्टाचार गरेको भन्दै आयोगले तत्कालीन गाउँपालिका उपाध्यक्ष मनराज शाही, निमित्त प्रमुख प्रशासकीय अधिकृत गणेशमान सिंह, तत्कालीन इन्जिनियर रुद्रबहादुर वली, सव इन्जिनियर हरिप्रसाद पाण्डेय, तत्कालीन गाउँपालिका २ का वडाध्यक्ष गौकला सिंह, लेखापाल मलिम रावत र उपभोक्ता समितिका अध्यक्ष अकल सुनार, कोषाध्यक्ष जर्मकला काफ्ले र सचिव ददी कामी भनिने दधि कामीविरुद्ध विशेष अदालतमा मुद्दा दायर गरेको हो। उनीहरूले आर्थिक वर्ष २०७५०७६ मा सिमखेतदेखि पादमघाटसम्म सडक निर्माण गर्दा वास्तविक लम्बाई बढाएर झुटो प्रतिवेदन तयार पारेका थिए। उनीहरूले५२० मिटर लम्बाइ रहेको सडकलाई ८२० मिटर बनाएर ३८ लाख ७६ हजार २७० रुपैयाँ भ्रष्टाचार गरेको आयोगको दाबी छ। उनीहरूसँग सोही बराबरको सजाय माग दाबी गरिएको छ।"
सरकारले निजी क्षेत्रलाई प्रोत्साहित गर्नुपर्छ : माधव नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले मुलुकको आर्थिक विकासका लागि निजी क्षेत्रलाई विश्वासमा लिएर सरकार अघि बढ्नुपर्ने बताएका छन्। बिहीबार काठमाडौंमा राष्ट्रिय विकास परिषद्को बैठकमा बोल्दै उनले निजी क्षेत्रलाई प्रोत्साहित गर्ने नीतिका साथ सरकार अघि बढ्नुपर्नेमा जोड दिए। उनले कृषिमा मुलुकलाई आत्मनिर्भर बनाउने सम्भावना रहेको उल्लेख गर्दै १६औं योजनामा कृषिलाई प्राथमिकतामा राख्नुपर्ने बताए। वनजन्य तथा खनिजजन्य उद्योग स्थापना गर्नुपर्ने भन्दै यसका लागि नीतिगत त्रुटि हटाउनुपर्ने उनले बताए। उ नले जलविद्युत् र पर्यटन क्षेत्रले विकासबाट मुलुकमा महत्वपूर्ण टेवा मिल्ने भन्दै उक्त क्षेत्रमा सरकारले पूर्ण ध्यान केन्द्रित गर्नुपर्ने बताए।
"विद्यमान कानुनबाट सहकारी समस्या समाधान नहुने सरकारको निष्कर्ष, फास्ट ट्र्याकबाट नयाँ कानुन ल्याउने तयारी","काठमाडौं : सरकारले विद्यमान कानुनबाट सहकारी समस्या समाधान नहुने निष्कर्ष निकालेको छ। सिंहदरबारमा बिहीबार बसेको मन्त्रिपरिषद् बैठकले विद्यमान कानुन र संरचनाले सहकारी समस्या समाधान नगर्ने निष्कर्ष निकालेको सञ्चार तथा सूचना प्रविधिमन्त्री रेखा शर्माले बताइन्। सहकारी समस्याका विषयमा बैठकमा गम्भीर छलफल भएको उनले बताइन्। सहकारी पीडितको समस्या समाधान गर्न फास्ट ट्र्याकबाट कानुन र संरचना बनाउनुपर्ने निष्कर्ष निकालिएको उनको भनाइ छ। यद्यपि यस विषयमा औपचारिक कुनै निर्णय नभएको सरकारका प्रवक्तासमेत रहेकी उनले बताइन्। 'सहकारीका समस्या समाधान गर्न संयन्त्र बनाउने वा समिति बनाउनेलगायतका विषयमा गम्भीर छलफल भएको छ। हामीसँग सहकारी मन्त्रालय पनि छ। तर, नियमित प्रक्रियाबाट सहकारी समस्या समाधान हुँदैन भनेर क्याबिनेटमा हामी सबै एकमत भयौं। विद्यमान कानुन र संरचनाबाट पनि यो समस्या समाधान गर्न सम्भव छैन,' उनले भनिन्, 'त्यसैले छिटोभन्दा छिटो आवश्यक कानुनको व्यवस्था गर्नुपर्छ। आवश्यक भयो भने संरचना पनि बनाउनुपर्छ। सहकारी पीडितको जुन समस्या छन्, त्यसलाई छिटोभन्दा छिटो हल गर्नुपर्छ।' मन्त्री शर्माले सहकारी समस्या समाधान गर्ने विषयमा सम्बन्धित मन्त्रालयले गृहकार्य थाल्ने बताइन्।"
वीरगन्जमा दुईवटा मोटरसाइकल ठोकिँदा युवकको मृत्यु,"वीरगन्ज : वीरगन्जमा बिहीबार बिहान तीव्र गतिमा रहेका दुईवटा मोटरसाइकल ठोकिँदा युवकको मृत्यु भएको छ। मृत्यु हुनेमा वीरगन्ज महानगरपालिका२५ मौजे सिर्सियाका २५ वर्षीय अर्जुन पटेल रहेका छन्। वीरगन्ज महानगरपालिका२५ मौजे सिर्सियामा बिहीबार बिहान सिर्सियाबाट ड्राइपोर्ट तर्फ जाँदै गरेको ना १८ प ९८१६ नम्बरको मोटरसाइकल र विपरीत दिशाबाट आउँदै गरेको ना ३१ प ३८३५ नम्बरको मोटरसाइकल आपसमा ठोकिँदा ना ३१ प ३८३५ नम्बरको मोटरसाइकल चालक पटेलको मृत्यु भएको हो। दुर्घटनामा गम्भीर घाइते भएका पटेलको वीरगन्ज हेल्थकेयर हस्पिटलमा उपचारका क्रममा मृत्यु भएको पर्साका प्रहरी प्रवक्ता प्रहरी नायब उपरीक्षक कुमार विक्रम थापाले बताए। उक्त दुर्घटनामा ना १८ प ९८१६ नम्बरको मोटरसाइकलका चालक मौजे सिर्सियाकै १५ वर्षीय कन्हैया चर्तुवेदी, २० वर्षीय आकाश पटेल र १५ वर्षीय सामा पटेल घाइते भएका छन्। घाइते तीनै जनाको अस्पतालमा उपचार भइरहेको र उनीहरुको अवस्था खतरामुक्त रहेको प्रहरी नायव उपरीक्षक थापाले बताए। दुर्घटनामा परेका दुवै मोटरसाइकल प्रहरीले नियन्त्रणमा लिएर अनुसन्धान गरिरहेको छ।"
लक्ष्मी सनराइज बैंकको काठमाडौं उपत्यकाभित्र दुई शाखा स्थानान्तरण,"काठमाडौं : लक्ष्मी सनराइज बैंकले काठमाडौं उपत्यका भित्रका २ वटा शाखा स्थानान्तरण गरेको छ। काठमाडौं महानगरपालिकाको महाराजगञ्जमा अवस्थित २ शाखामध्ये १ शाखा अब भक्तपुस्थित सूर्यविनायक नगरपालिका२, बालकोटमा स्थानान्तरण गरिएको छ। त्यसैगरी काठमाडौं महानगरपालिकाको पेप्सिकोलामा अवस्थित २ मध्ये १ शाखा अब भक्तपुरस्थित मध्यपूर ठिमी नगरपालिका८, बोडेमा स्थानान्तरण भएको छ। स्थानान्तरण गरिएका साविकका महराजगञ्ज र पेप्सिकोला शाखाका ग्राहकले सोही क्षेत्रमा रहेको अर्को शाखामार्फत सेवा लिन सक्नेछन्। स्थानान्तरण भएसँगै लक्ष्मी सनराइज बैंकले आफ्नो सेवा विस्तार गर्दै ग्राहकमाझ बैंकिङ सेवाको पहुँच अझ सहज अनि व्यापक बनाउने विश्वास राखेको छ। हाल लक्ष्मी लक्ष्मी सनराइज बैंकको सञ्जालमा ५९ जिल्लामा २५८ शाखा, ३२१ एटिएम, २८ एक्स्टेन्सन काउन्टर र १३२ शाखारहित बैंकिङ एजेन्ट रहेका छन्।"
२०५१ सालबाट सुरु गरेको वृद्धभत्ता दक्षिण एसियाकै नमूना कार्यक्रम : पूर्वराष्ट्रपति भण्डारी,"काठमाडौं : पूर्वराष्ट्रपति विद्यादेवी भण्डारीले २०५१ सालबाट सुरु गरेको वृद्धभत्ता दक्षिण एसियामै नमूना कार्यक्रम भएको दाबी गरेका छन्। नेपालका पहिलो कम्युनिस्ट प्रधानमन्त्री मनमोहन अधिकारीको २५ औँ स्मृति दिवसको अवसरमा ललितपुरमा आयोजितक कार्यक्रममा उनले कम्युनिष्ट पार्टीले सरकार सञ्चालन गर्दा कसरी लोककल्याणकारी काम गर्दछ भन्ने दृष्टान्त प्रस्तुत गर्न सफल भएको बताएका हु्न्। भण्डारीले मनमोहन अधिकारी नेतृत्वको सरकारले अघि सारेका आफ्नो गाउँ आफैँ बनाउँ, ज्येष्ठ नागरिकका लागि वृद्धभत्ता जस्ता लोकप्रिय कार्यक्रमहरूमार्फत कम्युनिष्ट पार्टीले सरकार सञ्चालन गर्दा कसरी लोककल्याणकारी काम गर्दछ भन्ने दृष्टान्त प्रस्तुत गर्न सफल भएको बताइन्। उनले स्वर्गीय प्रधानमन्त्री मनमोहन अधिकारी नेतृत्वको सरकारले २०५१ सालबाट सुरु गरेको वृद्धभत्ता दक्षिण एसियामै सामाजिक सुरक्षाको एउटा नमूना कार्यक्रमको रूपमा रहेको भन्दै ज्येष्ठ नागरिकहरूको सम्मानमा थालनी गरिएको यस कार्यक्रमलाई थप सुदृढ गर्दै वर्तमान नेपालको संविधानले ज्येष्ठ नागरिकका अधिकारलाई मौलिक अधिकारका रुपमा संस्थागत गर्ने काम गरेको धारणा राखे। पूर्वराष्ट्रपति भण्डारीले अहिले उपभोग गरिरहेको स्वतन्त्रता र अधिकार कसैको निगाहबाट प्राप्त नभएको भन्दै मनमोहन अधिकारी जस्ता पहिलो पुस्ताका नेताहरूको उन्नत स्तरको चेतना, त्याग र अठोटबाट पाएको बताए। कम्युनिष्ट आन्दोलनको निरन्तरताको पर्याय : पोखरेल कार्यक्रममा एमालेका वरिष्ठ उपाध्यक्ष ईश्वर पोखरेलले स्वर्गीय मनमोहन अधिकारीलाई कम्युनिष्ट आन्दोलनको निरन्तरताको पर्यायको रुपमा बुझ्न आवश्यक रहेको बताए। उनले अधिकारी शासन सत्तामा रहँदा मात्र नभई प्रतिकूल अवस्थामा समेत स्थिर रहनुभएको र कम्युनिष्ट आन्दोलनभित्र देखापर्ने कुनै पनि अतिवादमा नपर्नुभएको उनले स्मरण गरे। अहिलेको कम्युनिष्ट आन्दोलनमा लागेका विद्यार्थीले मनमोहन अधिकारीको सादगीपूर्ण जीवनीको बारेमा जान्न आवश्यक रहेको उनको धारणा छ। स्मृति दिवसको अवसर पारेर मनमोहन प्रतिष्ठानले काठमाडौका जेष्ठ नागरिकहरुलाई धार्मिक र सांस्कृतिक भ्रमणमा लगेको छ। सो टोलीलाई पूर्वराष्ट्रपति भण्डारीले विदाई रे। स्वर्गीय मनमोहन अधिकारी दक्षिण एसियाकै प्रथम कम्युनिस्ट प्रधानमन्त्री तथा नेकपा एमालेका पनि प्रथम अध्यक्षका रूपमा चिनिन्छन्। उनको २०५६ साल वैशाख १३ गते चुनाव प्रचारप्रसारका क्रममा काठमाडौँको गोठाटारमा हृदयघातबाट निधन भएको थियो।"
पूर्वपश्चिम राजमार्गको कमलाकञ्चनपुर सडक समयमै पूरा गर्न कांग्रेसको माग,"सिरहा : पूर्वपश्चिम राजमार्गअन्तर्गत सिरहाको कमलादेखि सप्तरीको कञ्चनपुरसम्मको सडक खण्ड विस्तारमा ढिलाइ हुँदा सर्वसाधारणले सास्ती खेपिरहेका छन्। सडकको काम समयमै सम्पन्न हुनुपर्ने माग राख्दै नेपाली कांग्रेस लहान नगर कार्यसमितिले बिहीबार इलाका प्रशासन कार्यालय लहानमार्फत प्रधानमन्त्री पुष्प कमल दाहाल प्रचण्डलाई ध्यानाकर्षण पत्र बुझाएका छन्। यो सडक खण्ड विगत तीन वर्षदेखि निर्माण व्यवसायी चाइना रेल्बे इन्जिनियररिङ कम्पनी२ले विस्तार गर्दै आइरहेको छ। पहिलो पटकको म्यादभित्र काम सम्पन्न नभएपछि फेरि एक वर्षको म्याद थप भएको बुझिएको छ। सो म्याद पनि सकिन लाग्दा काम गति लिएको छैन, कांग्रेस लहान नगर सभापति संजय कुमार यादवले भने,सम्झौता अनुसार सडक खनेको स्थानहरूमा पानी छर्किरहेको छैन। पानी नछर्किएपछि अत्यधिक धूलो उडेर स्थानीय मारमा परेका छन्। उनीहरू बिरामी पर्न थालेका छन्। सडकको काम समयमा नसकिएपछि छेउछाउका व्यवसायीको व्यापार ठप्प भएको उनले सुनाए। सम्झौता अनुसार समयमै काम पूरा गर्न माग गरेको उनले बताए। उनका अनुसार यस कम्पनीले लहान नगरपालिकाको खुट्टिबाट नदी जन्य पदार्थ ढुवानी गरिरहेको छ। यहाँका वडा ११ र १४ का वस्तीहरूबाट ढुवानीका सवारी साधनहरूले दिनहुँ गुडाउँदा धुलोले स्थानीयहरू आक्रान्त भएका छन्। जनताको मागमा निर्माण व्यवसायी र सरकार गम्भीर नभए आन्दोलनमा उत्रिने नगर सभापति यादवले बताए।"
आगलागी पीडितलाई तत्काल २० हजार रुपैयाँ राहत,"महोत्तरी : मटिहानी नगरपालिका६ स्थित जरलाहाबस्तीको आगलागी पीडितलाई राहतस्वरुप २० हजार रुपैयाँ दरले राहत उपलब्ध गराइने भएको छ। जिल्ला विपद व्यवस्थापन समितिको बिहीबार बसेको बैठकले प्रतिपरिवारलाई तत्काल २० हजारका दरले जिल्ला विपद व्यवस्थापन कोषमार्फत राहतस्वरुप उपलब्ध गराउने निर्णय गरेको हो। बैठकमा आगलागी पीडितहरूको राहत, अस्थायी बसोबासका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरण तथा मधेश प्रदेशका गृह, सञ्चार तथा कानुन मन्त्रालयलाई अनुरोध गर्ने निर्णय भएको सहायक प्रमुख जिल्ला अधिकारी उपेन्द्र न्यौपानेले बताए। बुधबार मटिहानी नगरपालिका६ मा पर्ने जरलाहा बस्तीमा भएको भीषण आगलागीमा परी ९१ वटा कच्ची, ९ वटा अर्धपक्की गरि १ सय वटा घर पूर्ण क्षति भएको जिल्ला प्रशासन कार्यालय महोत्तरीले जनाएको छ।"
भेरी करिडोरमा तीनवटा पक्की पुल बन्दै,"डोल्पा : भेरी करिडोरमा पर्ने तीनवटा स्थानमा पक्की पुल बन्ने भएका छन्। भौतिक पूर्वाधार तथा यातायात मन्त्रालयको मूल्य अभिबृद्धि करसहित ३६ करोड २४ लाख ८६ हजार सात सय लगानीमा तीनवटा पक्की पुल बन्न लागेका हुन्। रुकुम पश्चिम आठबीसकोट नगरपालिका र जाजरकोटको नलगार्ड नगरपालिकाको सीमा क्षेत्रमा पर्ने तल्नुबगर,डोल्पाको त्रिपुरासुन्दरी नगरपालिका५ मा पर्ने खदाङ्ग, वडा नम्बर १ मा पर्ने छलगार्डमा पक्की पुल बन्न लागेको त्रिपुरासुन्दरी नगरपालिकाका नगर प्रमुख जनचन्द्र रोकायले बताए। तीनमध्ये दुइटा पुल भेरी नदीमा बन्नेछन् भने एउटा फुल खोलामा बनाइने छ। चितवन भरतरपुरस्थित वाइपी, एमआर जेविले निर्माणको जिम्मा लिएको तीनवटै पुलहरू ४२ महिनाभित्र काम सक्नुपर्ने प्रतिवेदमा उल्लेख गरिएको छ। तल्नुबगरमा रहेको पुलको निर्माणकार्य सुरु भइसकेको र खदाङ्ग र छलगार्ड खोलामा केही महिनाभित्रै काम सुरु हुने निर्माण कम्पनीले जनाएको छ। छलगार्ड खोलमा बनाउन लागिएको पुलको संक्षिप्त वातावरणीय अध्ययन प्रतिवेदनको सार्वजनिक सुनुवाइ कार्यक्रम बुधबार सम्पन्न गरिएको छ। जिल्लास्थित सरोकारवालाहरूको उपस्थितिमा भएको सार्वजनिक सुनुवाइ कार्यक्रममा त्रिपुराकोटका स्थानीयले तल्नुबगर र रुपगार्ड खोलमा निर्माणाधीन जस्तै पुल निर्माणमा ढिलासुस्ती नहोस् भनेर चेतनात्मक सुझाव दिएका थिए। सार्वजनिक सुनुवाइ भए पनि आयोजनाका वातावरणीय प्रभाव मूल्याकंन प्रतिवेदन अझै स्वीकृत भएका छैनन्। उक्त पुल शेफोक्सुण्डो राष्ट्रिय निकुञ्जको संरक्षित मध्यवर्ती क्षेत्रमा पर्दछ। जाजरकोटडोल्पा सडकखण्डअन्तर्गत पर्ने यस करिडोरले चीन नेपाल हुँदै भारत जोड्ने गर्दछ। यस सडकलाई प्रदेश महत्वको त्रिदेशीय व्यापारिक सडकका रुपमा समेत चिनिने गर्दछ।"
हिमालयन हाइड्रो एक्स्पोको राष्ट्रपतिले गरे उद्घाटन,"काठमाडौं : राष्ट्रपति रामचन्द्र पौडेलले नेपालको आर्थिक समृद्धिका लागि सरकारले मुख्य आधारको रूपमा ऊर्जा क्षेत्रलाई लिएर यसलाई विशेष प्राथमिकता दिँदै आएको बताएका छन्। नेपालको समृद्धिका लागि हरित ऊर्जा भन्ने नारासहित काठमाडौंमा सुरु भएको हिमालयन हाइड्रो एक्स्पो २०२४ को बिहीबार उद्घाटन गर्दै राष्ट्रपति पौडेलले नेपालको आर्थिक समृद्धिका लागि सरकारले मुख्य आधारको रूपमा ऊर्जा क्षेत्रलाई लिएर विशेष प्राथमिकता दिँदै आएकाले नै फलस्वरुप कुनै बेला ठूलो ऊर्जा संकट भोगेको नेपालमा बढ्दो ऊर्जा उत्पादनले राष्ट्रको ऊर्जा सुरक्षालाई मजबुत बनाउँदै लगेको बताए। उनले नेपाल ऊर्जामा आयातित गर्ने राष्ट्रबाट निर्यात गर्ने राष्ट्रको रूपमा परिणत हुँदै गएकाले बिजुली व्यापारमार्फत नेपालको आर्थिक क्षेत्रमा सकारात्मक भूमिका निर्वाह गरिरहेको बताए। उनले नेपाल छिमेकी राष्ट्रहरूका क्षेत्रीय बजारहरूमा स्वच्छ र हरित ऊर्जा निर्यातमार्फत नवीकरणीय ऊर्जाको उपयोग अभिवृद्धिका लागि योगदान दिने सक्ने अवस्थामा पुग्नु सन्तोषको विषय भएको धारणा व्यक्त गरे। सरकारले बिजुली छिमेकी राष्ट्र भारतमा निर्यात गर्ने गरी सम्झौता गरिसकेको र विक्रम सवत् २०८५ भित्र १५ हजार मेगावाट बिजुली उत्पादन गर्ने लक्ष्य राखेको सन्दर्भ उल्लेख गर्दै उनले यसमा पनि नेपाल सरकार र निजी क्षेत्र दुवैको उत्तिकै दायित्व र जिम्मेवारी रहेको बताए। राष्ट्रपति पौडेलले स्वदेशी तथा विदेशी लगानीकर्तालाई बिना झण्झट उत्साहका साथ लगानीको वातावरण निर्माण गर्नु नेपाल सरकारको पनि दायित्व भएको र यसले निजी क्षेत्रको उत्साह वृद्धि भई मुलुकको समग्र अर्थतन्त्रमा योगदान पुग्ने विश्वास व्यक्त गरे। कार्यक्रममा उर्जा जल स्रोत तथा सिँचाईमन्त्री शक्ति बहादुर बस्नेतले तथ्य, तथ्यांकमा आधारित रहेर आगामी १२ वर्षभित्रमा २८ हजार ७ सय मेगावाट विद्यतु उत्पादन गर्ने लक्ष्यसहितको रोडम्याप एक्सन प्लान तयार गरेको उल्लेख गरे। उनले संसदमा रहेको विद्युत सम्बन्धि विधेयक चाँडै पारित हुने बताए। विद्युतसम्बन्धी विधेयकले रोडम्याप एक्सन प्लानको कार्यान्वयनका लागि महत्वपूर्ण योगदान पुर्याउने उनको विश्वास छ। मन्त्री बस्नेतले सरकारले आगामी लगानी सम्मेलन समेतलाई दृष्टिगत गर्दै केही नेपाल ऐन संसोधनमार्फत नीतिगत सुधारका काम अगाडि बढाएको जानकारी दिए। देशको विकास र समृद्धिको लागि जलविद्युतको क्षेत्र निकै नै महत्वपूर्ण रहको बताए। स्वतन्त्र ऊर्जा उत्पादकहरूको संस्था नेपाल (इप्पान) र एक्स्पो एण्ड इभेन्ट म्यानेजमेन्ट सर्भिसेज प्रालिले हिमालयन हाइड्रो एक्स्पो आयोजना गरेको हो। एक्स्पोमा १ सयभन्दा धेरै स्वदेशी तथा विदेशी कम्पनीका स्टल रहेका छन्।"
मुस्ताङको तलो स्याङ बस्ती नदी कटानको उच्च जोखिममा,"जोमसोम : कालीगण्डकी नदी उकासका कारण घरपझोङ गाउँपालिका३ तलो स्याङ पुल्चोक बस्ती बर्सेनि नदी कटानको उच्च जोखिममा पर्दै आइरहेको छ। कालीगण्डकी नदी उकास बर्सेनि वृद्धि भइरहँदा कालीगण्डकी नदी बस्ती भन्दा माथि आउन थालेपछि स्थानीयबासी बस्ती नै विस्थापित हुने होकी भन्नेमा चिन्तित देखिएका छन्। केही वर्षअघि जापानी सहयोग निकाय (जाईका)ले मुस्ताङमा गरेको एक अध्ययन सर्वेक्षणमा मुस्ताङको छुसाङदेखि थासाङको पैरोथाप्लासम्मका १३ वस्ती कालीगण्डकी नदी कटानको उच्च जोखिममा परेको बताइएको थियो। तर, पछिल्लो समय मुस्ताङमा जोखिममा रहेका अन्य बस्तीभन्दा स्याङ पुल्चोक बस्ती कालीगण्डकी नदी कटानका कारण थप प्रताडित बन्दै गइरहेको छ। कालीगण्डकी नदीमा बर्सेनि नदी जन्य पदार्थ ढुंगा,बालुवा गिट्टी र गेग्रानहरू समुचित प्रयोग हुन नसक्दा मुस्ताङमा कालीगण्डकी नदीको उकास वृद्धि भइरहेको छ। घरपझोङ३ स्याङका वडाध्यक्ष फलेन्द्रप्रसाद थकालीले संघीय, प्रदेश र स्थानीय तहको सीमित बजेटले स्याङ पुल्चोक बस्ती जोगाउन मुस्किल परेको बताए। वडाध्यक्ष थकालीले बर्सेनि कालीगण्डकी नदीको सतह एक मिटर भन्दा माथि आउने भएकाले पुल्चोक बस्ती जोखिममा परेको बताए। उनले कालीगण्डकी नदीको कटानबाट पुल्चोक बस्ती जोगाउन स्थानीयले बस्ती बचाउ अभियान चलाएको बताए। मुस्ताङको घरपझोङ३ स्याङको पुल्चोक बस्तीमा १७ घरधुरीको बसोबास रहेको छ। त्यहाँ बसोबास गर्ने सबै कृषि व्यवसायमा आत्मनिर्भर छन्। तर, पछिल्लो केही वर्षयता स्याङ पुल्चोक बस्तीका स्थानीयबासीहरू बस्तीका साथै आफूहरूले उत्पादन गर्ने खेतीयोग्य जमिनै कालीगण्डकी कटानले बिनास गर्ने त्रासमा छन्। स्याङ पुल्चोकबस्तीका स्थानीय एवं बस्ती जोगाउ अभियानका सदस्य चन्द्र थकालीले कालीगण्डकी नदीको कटानले बर्सेनि पुल्चोक बस्ती जोखिममा पर्ने गरेको सुनाए। उनले गतवर्ष नदी कटानले २५ रोपनी जग्गामा लगाइएको स्याउ बारी नदी कटानले पुरै क्षति बनाएको बताए। स्याङ गाउँ पुल्चोक बस्तीका १७ घरधुरीले आर्थिक सहयोग जुटाएर कालीगण्डकी नदी छेक्न ६ सय मिटर लामो बिग बोल्डिङ स्टेकिङ (ठूला ठूला ढुंगा बिच्छ्याए बाँध निर्माण गर्ने अभियानमा लागेका हुन्। यसका लागि २५ लाख लागत लाग्ने अनुमान गरिएको छ।"
उपनिर्वाचनमा सेना परिचालन गर्न राष्ट्रपतिको स्वीकृति,"काठमाडौं : राष्ट्रपति रामचन्द्र पौडेलले वैशाख १५ गते हुने उपनिर्वाचनका लागि सेना परिचालन गर्न स्वीकृति दिएका छन्। निर्वाचनलाई स्वतन्त्र, निष्पक्ष र भयरहित वातावरणमा सम्पन्न गर्न राष्ट्रिय सुरक्षा परिषद्को सिफारिस र मन्त्रिपरिषद्को निर्णयका आधारमा राष्ट्रपति पौडेलले बिहीबार सेना परिचालनको स्वीकृति दिएका हुन्। उनले नेपालको संविधानको धारा ६६ को उपधारा (२) बमोजिम स्वीकृति प्रदान गरेको राष्ट्रपति कार्यालयले जानकारी दिएको छ।"
न्यायालयमा एआईको प्रयोग,"एआईका फाइदा मात्र होइन चुनौतीहरू पनि अनेक छन्। गत अप्रिल १३ र १४ मा नयाँदिल्लीमा सम्पन्न भारत र सिंगापुरका सर्वोच्चका न्यायाधीशहरू सहभागी जुडिसियल रेस्पोन्सिबिलिटी इन् द एज अफ आर्टिफिसियल इन्टिलिजेन्स शीर्षकको सम्मेलनमा सिंगापुरका प्रधानन्यायाधीश सुन्दरेश मेननले एआईको यस युगमा न्याय सम्पादनमा एवं न्यायिक प्रक्रियाको गुणस्तर सुधार्न न्यायाधीशले एआई प्रविधिको सही प्रयोग गर्नु अपरिहार्य भन्ने अर्थपूर्ण अभिव्यक्ति दिए। यसले नेपाललाई एआईबारे सोच्न निकै ढिला भइसकेको सन्देश दिएको छ। छोटकरीमा एआई भनिने आर्टिफिसियल इन्टेलिजेन्स कम्प्युटरले मानवजस्तै सिकाइ, तार्किक अनुमान, समस्या समाधान र निर्णयजस्ता बौद्धिक कार्य गर्ने प्रविधि हो। यसमा अल्गोरिदम, मेसिन लर्निङ र प्राकृतिक भाषा प्रशोधन (एनएलपी) मिश्रित सफ्टवेयरद्वारा ठूलो मात्रामा स्वचालित डेटा प्रशोधन, ढाँचा पहिचान गरी जटिलतम् समस्या क्षणभरमा समाधान गर्न सक्ने क्षमता कम्प्युटरले राख्दछ। एआई कमजोर र बलियो गरी दुई प्रकारको हुन्छ। कमजोर एआई आर्टिफिसियल जनरल इन्टेलिजेन्स (एजीआई) वा आर्टिफिसियल न्यारो इन्टेलिजेन्स (एएनआई) प्रविधिद्वारा निर्दिष्ट कार्य सम्पादन गर्न डिजाइन गरिन्छ। एप्पलको सिरी, अमेजनको एलेक्सा र अटोपाइलटजडित गाडीहरूमा यसका उदाहरण हुन्। बलियो एआई आर्टिफिसियल सुपर इन्टेलिजेन्स (एएसआई) प्रविधियुक्त मानव मस्तिष्कजस्तै सिक्ने र भविष्यको योजना बनाउने निर्णय क्षमता जडित स्वचालित एप्लिकेसन हो। यो साइन्स फिक्सन, स्पेस ओडीसी, एचएएल कम्प्युटरमा प्रयोग हुन्छ। एल्गोरिदम चरणबद्ध रूपमा निर्देशित रुटिनमा आधारित डेटा प्रशोधन, गणना र समस्या समाधान गर्ने हार्डवेयर र सफ्टवेयर आधारित हुन्छ। यसले इनपुट निर्देशित विशिष्ट गणनापश्चात् आउटपुट निकाल्छ। यसको प्रयोग संख्याहरूको सेट क्रमबद्ध वा तथ्यांक संकलनजस्ता जटिल कार्यमा हुन्छ। मेसिन लर्निङ : यसमा इनपुट, एक वा दुई लुप्त लेयरहरू र एक आउटपुट लेयरसाथ न्युरल नेटवर्क प्रयोग हुन्छ। यो अनसुपरभाइज्ड यूएमएल), सुपरभाइज्ड (एसएमएल) र रिइन्फोर्समेन्ट गरी तीन प्रकारको हुन्छ। पहिलोमा ढाँचा, क्लस्टर, समूह वा विसंगतिहरू प्राकृतिक रूपमा घटित हुन्छन् भने दोस्रोमा दुई वा बढी वर्गहरू अलग्याउन प्रशिक्षित हुन्छन्। तेस्रोमा भने च्याट जीपीटीजस्तै स्वस्फुर्त सुरु भई मानव प्रत्यावर्तित सबलीकरण प्रणालीद्वारा निर्धारित हुन्छ। एल्गोरिदम सक्षमता बढाई डेटाबाट स्वरूप निकाल्न मानवद्वारा लेबल गर्नुपर्ने हुन्छ। डिप लर्निङ : यो मेसिन लर्निङको जटिलतम उपविधा हो। इनपुटलाई गणितीय मानक रूपान्तरण गर्न बहुतहहरू एवं डिप न्युरल नेटवर्क आउटपुट लेयर्स, तीन वा बढी (सामान्यतया सयौं) लुप्त लेयरहरू र आउटपुट लेआउट रचित नेटवर्कहरू हुन्छन्। यसले यूएमएललाई सक्षम गराई ठूला, लेबल नगरिएका असंरचित डेडाबाट स्वस्फुर्त आकृति निर्माण गर्छ। मानव हस्तक्षेप नचाहिने यसमा लेबल गरिएका ठूला प्रशोधित डेटा आवश्यक पर्छ। प्रत्येक तह एकार्कासँग जोडिनाले एआई एल्गोरिदमको अपारदर्शिता र ब्ल्याकबक्स समस्या सिर्जित हुन्छ। अब हुने न्यायाधीश नियुक्तिमा विशेषज्ञलाई प्राथमिकता दिनु र बहाल जनशक्तिहरूलाई विभिन्न चरणको विषयगत तालिम दिनु अत्यन्त ढिला भइसकेको छ। नेचुरल ल्याङवेज प्रोसेसिङः छोटकरीमा एनएलपी भनिने यसमा कम्प्युटरले लिखित वा मौखिक मानवभाषा बुझी वाक्यविन्यास र सार्थक भाषा सिर्जना गर्छ। यसभित्र लामा वाक्यलाई ससाना टुक्रामा विभक्त गरी शब्दसीमा निर्धारण गर्ने टोकनाइजेसन, शब्दबाट उपसर्ग र प्रत्यय हटाउने स्टेमिङ, दस्तावेजमा शब्दको सहघटना खोज्ने ब्याग अफ ओर्डस्, शब्दको आवर्तनका आधारमा दस्तावेजीकरण गर्ने टर्म इन्भर्स फ्रिक्वेन्सी (टीएफआईडीएफ), भाषागत अस्पष्टतायुक्त अमूर्त अवधारणाहरू पत्ता लगाउन सात्कीय मोडेलमा विषय फेरबदल गर्नेजस्ता प्रविधिहरू हुन्छन्। जेनेटिक एआईः यो उपसमूहले प्रयोगकर्ताको शीघ्रताको लागि इन्टरनेटका ठूला डेटा स्रोतहरू प्रशिक्षणद्वारा नयाँ सामग्री उत्पन्न गर्छ। यसले कुराकानी, विशिष्ट शैलीहरू नक्कल, रचनात्मक कार्यका साथै संक्षेपीकरण र संश्लेषीकरणद्वारा मौलिक डेटा मिल्दोजुल्दा तर फरक सामग्री सिर्जना गर्छ। संरचनाहरू विश्लेषण गर्न न्युरल नेटवर्क प्रवद्र्धित ढाँचा र डेटा बनावटको आधारमा भविष्यको विषयवस्तु अनुमान गर्न नयाँ र अद्वितीय उत्पादन गर्न सक्छ। यो प्रविधि मेडिकल रिपोर्ट (एमआरजी), टेक्सटुस्पिच (टीटीएस), स्वरबाट शब्द वा एआई संगीत सिर्जनामा प्रयोग गरिन्छ। एआईको विकासः जोन म्याकर्थीले १९५६ मा न्युहेम्पसायरस्थित डारमाउथ कलेजमा आयोजित सम्मेलनमा एआई शब्द प्रवर्तन गरे। फ्रान्क रोजेनबाल्टले १९६७ मा न्युरल नेटवर्कमा आधारित मार्क१ पर्सेप्ट्रोन कम्प्युटर बनाए। न्युरल नेटवर्क तालिममा १९८० पछि ब्याकप्रोपागेसन एल्गोरिदम प्रयोग हुन थाल्यो। स्टुअर्ट र पिटरलिखित आर्टिफिसियल इन्टेलिजेन्स ः ए मोर्डन अप्रोच पुस्तक १९९५ मा प्रकाशित भयो। चेस च्याम्पियन ग्यारी कास्पारोभ १९९७ को प्रतियोगितामा आईबीएमको डिपब्लु रोबोटद्वारा पराजित भए। जेनेरेटिभ एडभर्सरियल नेटवर्क (जीएएन ) ले २०१४ देखि प्रमाणिक सामग्री उत्पादन क्षमतामा ठूलो छलाङ मायो। जसमा एउटा एल्गोरिदम (जेनेरेटिभ नेटवर्क) सामग्री सिर्जना र अर्को (डिस्क्रिमिनेटिभ नेटवर्क) वास्तविक डेटाबाट अलग्याउन प्रयोग हुन्छ। जीएनआईले छायाँचित्र, अडियो र भिडियो पुस्तामा क्रान्तिकारी परिवर्तन ल्यायो। विशेष प्रकारको न्युरल नेटवर्क प्रयोगद्वारा २०१५ मा मानवभन्दा उच्चदरको शुद्धताका साथ छायाँचित्र पहिचान र वर्गीकृत गर्न सक्ने बैडुज् मिन्वा सुपर कम्प्युटर आविष्कार भयो। गुगलले प्रशिक्षित डेटाविना समानन्तर रूपमा छिटो प्राकृतिक भाषा प्रशोधन गर्ने ट्रान्सफर्मर आर्किटेक्चर २०१७ मा ल्यायो। च्याटजिपिटीः माइक्रोसफ्टको ओपन एआईद्वारा २०२२ मा विकसित लार्ज ल्याङवेज मोडेल (एलएलएम) आधारित जेनेरेटिभ प्रिट्रेन्ड ट्रान्सफर्मर अर्था च्याटजिपिटीले प्रयोगकर्ताहरूलाई इच्छित लम्बाइ, ढाँचा, शैली, विवरणस्तरमा कुराकानी गर्न सक्ने सुविधा दियो। जिपिटी३५ ले आउटपुटमा सुधार र परिमार्जन गर्न बाह्य (मानव) फिडब्याक प्रयोग गर्नसक्ने रिइन्फोर्समेन्ट लर्निङ मोडेल ल्यायो। अहिले यसको जिपिटी४ संस्करण उपलब्ध छ। डिपफेकः यो फोटोसपिङ र नक्कली भिडियो सम्पादन गर्ने एप्लिकेसन हो। रेडिटएप प्रयोगकर्ताले २०१७ मा पोर्नस्टारको शरीरमा सेलिब्रेटीको अनुहार म्यापिङ गरेको पोर्नक्लिप पोस्ट गरेपश्चात् अस्तित्वमा आएको डिपफेक रिभेन्जपोर्न हुँदै नेताहरूको मुखबाट ठट्टा र व्यंग्यमिश्रित अश्लील शब्दहरू उच्चारण गराउनेजस्ता कृत्य तथा धोखाधडी र साइबर अपराधमा पनि दुरुपयोग भयो। हाल यो नक्कली फोटो, आईडी, रिभ्युहरू र भ्वाइस क्लोनजस्ता नक्कली प्रमाण सिर्जनादेखि सम्पादन उपकरणको सहायताले सक्कली सामग्रीलाई तोडमोड वा डक्टर्ड गरिने स्यालो फेकसम्म फैलिएको छ। इन्कोडर र डिकोडर प्रविधिद्वारा हजारौं स्रोत र लक्षित छविहरूको अभ्यासद्वारा अघिल्लो तहको भावनात्मक अभिव्यक्ति, अनुहारको बनावट, आँखाको चाल, टाउकाको स्थिति अध्ययन गरी अव्यक्त गणितीय चित्रणद्वारा डिपफेक तयार हुन्छ। एआईका फाइदाहरूका विभिन्न छन्। रियलटाइम इन्टेलिजेन्स प्रविधिद्वारा वित्तीय लेनदेनहरू, मोडस अपरेन्डी, अपराध भविष्यवाणी, हटस्पट पहिचान, बहुअपराधमा संलग्नता, बायोमेट्रिक वा डीएनए परीक्षण, डेटाबेस अध्ययनद्वारा आँखा, आवाज, अनुहार, मानव चाल, ह्युमनलाइक अब्जेक्ट (एचएलओ) को पहिचान, सुरक्षा क्यामेरा, सीसीटीभी फुटेज विश्लेषण अपराध अनुसन्धानमा एआई प्रयोग हुन्छ। मिसिल व्यवस्थापन, स्वचालित पेसी, तारिख, कानुनी अनुसन्धान, प्रमाण मूल्यांकन, भाषानुवाद, बहस ट्रान्सक्रिप्सन, निर्णय, च्याटबोट र भर्चुअल सहायतामा पनि प्रयोग हुने कारण एआईबाट न्याय सम्पादन प्रक्रियामा दक्षता, शीघ्रता, शुद्धता र सुलभता हुन्छ। एआईका फाइदा मात्र होइन चुनौतीहरू अनेक छन्। हाल न्यायाधीशसामु एआई सिर्जित डिपफेक जस्ता विकृतिहरूले प्रमाणको विश्वसनीयता र अखण्डता स्थापित गर्ने गम्भीर चुनौती खडा छन्। अमेरिकाका प्रधानन्यायाधीश जोन रोबर्टले गत डिसेम्बर ३१ मा सर्वोच्चको वार्षिक प्रतिवेदन सार्वजनिक गर्दै एआईसँग न्यायमा पहुँच, कानुनी अनुसन्धानमा क्रान्ति र मुद्दाहरू सुलभ र छिटो फस्र्योट क्षमता रहे पनि सम्भावित एल्गोरिदम पूर्वाग्रह, व्यक्तिगत गोपनीयताको अतिक्रमण र मानव विवेकमाथिको चुनौती सम्बोधन गर्नुपर्ने औंल्याउँदै यसको प्रयोग सावधानी र नम्रताका साथ गर्नुपर्ने बताए। न्यायपालिकामा एआई एआई जज २०२१ देखि प्रयोग गर्ने चीन विश्वमा पहिलो मुलुक हो। इस्टोनियामा साना बिगोका विवादहरू हेर्न रोबोट जज प्रस्तावित छ भने रुस र मेक्सिकोमा कानुनी सल्लाह र न्यायाधीशलाई सहयोग गर्न रोबोट सक्रिय छ। क्यानडामा रोबोट मेडिएटर तथा मलेसियामा एआई सेन्टेन्सिङ सिस्टम (एआईएसएस) प्रचलनमा छ। भारतः सर्वोच्चमा मिसिल कागजपत्र, आदेश र फैसलाहरू एघार भाषामा उल्था गर्न सक्ने वैदिक अनुवाद सफ्टवेयर सुभाष र बहस ट्रान्सक्राइब गर्न टेक्नोलोजी इनेबल्ड रिजोलुसन सर्भिस टिरिस प्रयोगमा छ। सिंगापुरः अदालतहरूमा एआई सञ्चालित रियलटाइम ट्रान्सक्रिप्सन, अभिलेख व्यवस्थापन, ईफाइलिङ, ईडिस्क्लोजर, न्यायमा पहुँच, जेनेरेटिभ एआई च्याटबोट, आवाज पहिचान, तालिमहरू सञ्चालित छन्। अमेरिकाः न्याय प्रणालीमा एआई प्रविधिको प्रयोग उच्चतम छ। सर्वोच्चले हालै विद्युतीय मुद्दा अभिलेख प्रणाली प्रयोगको ३५औं वर्षगाँठ मनायो। मुद्दा व्यवस्थापन, ईफाइलिङ, न्यायाधीश, ल क्लर्क र वकिललक्षित डिजिटलाइजेसन एन्ड टेक्नोलोजीअसिस्टेड रिभ्यु (टार) , फेसियल रिकग्निसन, च्याटबोट प्रविधिहरू प्रयोगमा छन्। नेपालको सन्दर्भ कम्प्युटर मर्मत र इन्टरनेट जडानमै सीमित सर्वोच्च अदालतको आईटी शाखाको कार्य महाशाखामा रूपान्तरित भएपछि ईपोर्टल, लोकल एरिया र वाइड एरिया नेटवर्किङ, पेसी सूची प्रकाशन, मुद्दास्थिति अपडेट, फैसला अपलोड, सूचना प्रकाशनसम्म विस्तार भयो। २०१६ देखि आईसिटी मास्टरप्लान चालु छ। पटकपटकका घोषणा र प्रतिबद्धताका बाबजुद पनि अटोमेसन लागू भएको छैन। हाल अनलाइनमार्फत रिट दर्ता प्रयोजनार्थ ल फर्म अभिलेखीकरण प्रक्रियामा छ। ईफाइलिङ, ईडिस्क्लोजर, भाषानुवाद, रियलटाइम ट्रान्सक्रिप्सन, भ्वाइस तथा फेसियल रिकग्निसन, मुद्दा तथा अभिलेख व्यवस्थापन, जेनेरेटिभ एआई च्याटबोटयुक्त प्रविधिहरू प्रयोगमा ल्याउन ढिला भइसकेको छ। ज्यामितीय गतिमा बढ्दै गइरहेका साइबरसम्बन्धी मुद्दाहरू सतहत्तरै जिल्लामा दर्ता र सुनुवाइ, पुनरावेदन रोहमा उच्च र सर्वोच्चमा सुनुवाइ हुने तर विषयविज्ञ दक्ष न्यायाधीशको अभाव छ। विशुद्ध साइबर अपराध (टेक्नोलोजी एज टार्गेट) मात्र नभई साइबर इनेबल्ड (टेक्नोलोजी एज इन्ट्रुमेन्ट ) सम्बन्धी मुद्दाहरू हेर्न पनि विशेषज्ञ न्यायाधीश जरुरत हुन्छ। अब हुने न्यायाधीश नियुक्तिमा विशेषज्ञलाई प्राथमिकता दिनु र बहाल जनशक्तिहरूलाई विभिन्न चरणको विषयगत तालिम दिनु अत्यन्त ढिला भइसकेको छ। पूर्वन्यायाधीश डाभट्टराईले साइबर कानुन र साइबर अपराधमा विद्यावारिधि गरेका छन्।"
समावेशी स्वास्थ्य प्रणालीको आधार,"यो वर्ष विश्व स्वास्थ्य दिवसको नारा मेरो स्वास्थ्य, मेरो अधिकारमा केन्द्रित छ। स्वास्थ्यमा सर्वव्यापी पहुँच सुनिश्चित गर्ने यो सामाजिक अभियानले सबैको लागि गुणात्मक स्वास्थ्य सेवा, शिक्षा र सूचनामा पहुँच बढाउँदै सुरक्षित पानी, सफा वायु, राम्रो पोषण, सुरक्षित आवासजस्ता आधारभूत मानवीय जीवनशैलीका दैनिक सबालहरू उठाएको छ। अहिले विश्वभरि नै स्वास्थ्य अधिकार बढ्दो रूपमा संकटमा पर्दैछ। किनकि विश्वव्यापीकरण, बसाइँसराइ र सहरीकरणसँगै बढ्दो जलवायु परिवर्तन, भोकमरी, विभिन्न संक्रामक र अन्य नसर्ने रोगहरूको वृद्धिले सामाजिक पीडा र मनोवैज्ञानिक संकट बढाएको छ। बढ्दो मानसिक स्वास्थ्य समस्या, खाद्य असुरक्षा र प्राकृतिक विपद्ले जनस्वास्थ्य थप चुनौतीपूर्ण बन्दै गएको छ। दिगो विकास लक्ष्यले विकासलाई मानव केन्द्रित अवधारणामा जोड दिएको पाइन्छ। यसले मूलतः अधिकारमुखी विकासको फराकिलो दायराबाट हेरेको पनि प्रष्ट हुन्छ। साथै, आधारभूत मानवीय आवश्यकता जस्तै भोकमरी तथा गरिबीको अन्त्य, सबैका लागि स्वास्थ्य, सुरक्षित खानेपानी र सरसफाइ र सबै उमेरसमूहका व्यक्तिको लागि स्वस्थ जीवन सुनिश्चित गर्दै समृद्ध जीवन प्रवद्र्धन गर्ने महत्वाकांक्षी लक्ष्य राखेको छ। नेपालको संविधानले प्रत्येक नागरिकलाई समानता, सामाजिक न्याय र सामाजिक सुरक्षाको अधिकार सुनिश्चित गर्दै आधारभूत स्वास्थ्य सेवाको समूह समान पहुँचलाई मौलिक हकको रूपमा समावेश गरेको छ। त्यसैले सामाजिक, सांस्कृतिक, आर्थिक र राजनीतिक रूपमा पछाडि परेका महिला, दलित, आदिवासी, जनजाति, अल्पसंख्यक र सीमान्तकृत समुदायहरूको स्वास्थ्य सेवामा पहुँच बढाउन जरुरी छ। प्रत्येक नागरिकलाई आधारभूत स्वास्थ्य अधिकार सुनिश्चित गर्न खासगरी महिला, किशोरी, बालिका, अपांगता भएका व्यक्ति लैंगिक तथा यौनिक अल्पसंख्यकहरूको स्वास्थ्यसम्बन्धी हक अधिकार एवं ज्येष्ठ नागरिकहरूको उचित संरक्षण र स्वास्थ्य सेवाको भरपर्दो व्यवस्था गर्न स्वास्थ्य क्षेत्रमा लैंगिक समानता तथा तथा सामाजिक समावेशीकरण रणनीति (२०८०) सञ्चालनमा आएको छ। यसले सबैका लागि समतामूलक गुणस्तरीय जवाफदेही आधारभूत स्वास्थ्य सेवा उपलब्ध गराउन बहुपक्षीय दृष्टिकोण अवलम्बन गर्दै समावेशी र उत्थानशील स्वास्थ्य प्रणालीको कार्यदिशा अवलम्बन गरेको छ। गुणस्तरीय स्वास्थ्य सेवामा सबैको सर्वसुलभ पहुँच सुनिश्चित गर्नु राज्यको महŒवपूर्ण दायित्व हो। संविधानको धारा ३५ (१) र (३) मा प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक र कसैलाई पनि आकस्मिक स्वास्थ्य सेवाबाट वञ्चित नगरिने तथा प्रत्येक नागरिकलाई स्वास्थ्य सेवामा समान पहुँचको हक सुनिश्चित गरिएको छ। समग्रमा समानता, सामाजिक न्याय, समान सामाजिक आर्थिक पहुँचजस्ता विषयलाई समावेशी स्वास्थ्य प्रणालीले बलियो आधार बनाउनुपर्ने देखिन्छ। तर अझै पनि मौलिक हकका रूपमा व्यवस्था गरेका शिक्षा, स्वास्थ्य, खाद्य सुरक्षा खानेपानी, सरसफाइ, वातावरण संरक्षणजस्ता आधारभूत अधिकारलाई प्रभावकारी रूपमा रूपमा सुनिश्चित गर्न सकिएको छैन। स्वास्थ्यमा सर्वव्यापी पहुँच सुनिश्चित गर्न राष्ट्रियस्तरमा विभिन्न नीतिगत प्रयासहरू भएका छन्। राष्ट्रिय स्वास्थ्य नीति, २०७६ ले संघीय संरचनामा सबै वर्गका नागरिकको लागि सामाजिक न्याय र सुशासनमा आधारित स्वास्थ्य प्रणालीको विकास र विस्तार गर्दै गुणस्तरीय स्वास्थ्य सेवामा पहुँच र उपभोग सुनिश्चित गर्ने महŒवाकांक्षी लक्ष्य राखेको छ। राष्ट्रिय स्वास्थ्य नीति २०७६, स्वास्थ्य सेवाको पहुँच बाहिर परेकाहरूलाई समेट्ने राष्ट्रिय रणनीति (२०७३२०८८), पन्ध्रौं योजना (२०७६०७७ २०८००८१), नेपाल स्वास्थ्य क्षेत्र रणनीति (२०७९०८०२०८७०८८), दिगो विकास लक्ष्य (२०७३२०८७) लगायतका स्वास्थ्यसम्बन्धी नीतिगत व्यवस्थालाई कार्यान्वयन गर्न जनस्वास्थ्य सेवा ऐन, २०७५ लागू गरिएको छ। यो सन्दर्भमा राष्ट्रिय स्वास्थ्य रणनीतिले जलवायु परिवर्तन, जनसंख्या व्यवस्थापन, आप्रवासी स्वास्थ्य, सामाजिक संरक्षण, स्वास्थ्य प्रणालीको सुदृढीकरणजस्ता महŒवपूर्ण सबालहरूलाई सम्बोधन गर्न प्रमाण र समतामा आधारित योजना तर्जुमा, कार्यान्वयन र अनुगमनलाई प्राथमिकतामा राख्नुपर्छ। त्यसैगरी समतामूलक सामाजिक सांस्कृतिक, आर्थिक र राजनीतिक माध्यमबाट प्रत्येक नागरिकलाई गुणस्तरीय जीवनशैलीको अवसर प्रदान गर्नको लागि दीर्घकालीन जनसंख्या योजना ( २०६७२०८७), राष्ट्रिय जनसंख्या नीति, २०७१ जनसंख्या र विकाससम्बन्धी अन्तर्राष्ट्रिय प्रतिबद्धताहरूले दिगो जनसांख्यिक लाभको उपयोगमा बढी जोड दिएका छन्। गणतन्त्रपछिको १५ वर्षलाई हेर्दा स्वास्थ्य र सामाजिक परिसूचकमा उत्साहजनक सुधार आएको देखिन्छ। विशेषगरी औसत आयु वृद्धि, मातृशिशु स्वास्थ्य सुधार, पोषण र संक्रामक रोगको नियन्त्रणमा उल्लेख्य उपलब्धिहरू भएका छन्। यस अवधिमा नेपालीको सरदर आयु ६४ वर्षबाट बढेर ७२ वर्ष पुगेको छ। बाल मृत्युदर प्रतिहजारमा ४८ बाट २८ मा झरेको, पाँच वर्षमुनिका शिशु मृत्युदर प्रतिहजारमा ६१ बाट ३३ मा झरेको छ। अस्पतालमा स्वास्थ्य अवस्थामा गई बच्चा जन्माउने प्रतिशत १८ बाट ७९ पुगेको छ। शिक्षातर्फ साक्षरता दर बढेर ७६ प्रतिशत पुगेको छ। अझै पनि स्वास्थ्यका बृहत् निर्धारकहरूलाई प्रभावकारी रूपमा सम्बोधन गर्दै संघीय स्वास्थ्य प्रणालीलाई बढी समावेशी, उत्थानशील, सक्षम र उत्तरदायी बनाउन सामाजिक संरक्षण, वित्तीय व्यवस्थापन, बहुक्षेत्रीय समन्वय र सहकार्यलाई थप सुदृढीकरण गर्न आवश्यक छ। किनकि विभिन्न वर्ग र समुदायबीच रहेका असमानताहरू अझै कम गर्न सकिएको छैन। यी असमानताहरूको सामाजिक, सांस्कृतिक, आर्थिक, राजनीतिक, भौगोलिक र मनोवैज्ञानिक आयामहरूको मानवशास्त्रीय दृष्टिकोणबाट थप विश्लेषण गर्न जरुरी देखिन्छ। गरिबी, अशिक्षा, लैंगिक असमानता, जातीय र सामाजिक विभेदका साथै भौगोलिक विकटताले गर्दा जोखिममा परेका वर्ग र समुदायमा गुणस्तरीय स्वास्थ्य सेवाको पहुँच र सुधार ल्याउन अपरिहार्य छ। यी चुनौतीहरूलाई सामना गर्न स्वास्थ्यलाई उच्च प्राथमिकतामा राखी राष्ट्रिय बजेटमा स्वास्थ्यको अंश बढाउँदै लैजानु पर्छ। यो सन्दर्भमा राष्ट्रिय स्वास्थ्य वित्त रणनीति (२०७८२०८८) ले स्वास्थ्य क्षेत्रमा आवश्यक लगानीलाई थप पारदर्शी र लागत प्रभावकारी बनाउन जोड दिएको छ। तर स्वास्थ्यमा लगानी बढाउँदै स्वास्थ्य बिमामार्फत स्वास्थ्य उपचारमा नागरिकको पहुँच सुनिश्चित गर्ने रणनीतिको प्रभावकारी कार्यान्वयन हुन सकेको छैन।"
"सुनचाँदीको मूल्य घट्यो,कतिमा हुँदैछ कारोबार?",काठमाडौं : नेपाली बजारमा सुनको मूल्यमा गिरावट आएको छ। आज सुन २ सय रुपैयाँले घटेर प्रतितोला १ लाख ३५ हजार ८०० रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। अघिल्लो कारोबार दिन बुधबार प्रतितोला सुन १ लाख ३६ हजार रुपैयाँमा कारोबार भएको थियो। आज तेजावी सुन प्रतितोला १ लाख ३५ हजार १५० रुपैयाँ कायम भएको छ। यसैगरी सुनको मूल्य घटेसँगै चाँदी पनि घटेको छ। चाँदी प्रतितोला १ हजार ६५५ रुपैयाँमा कारोबार भइरहेको महासंघले जनाएको छ। बुधबार चाँदी १ हजार ६७० रुपैयाँमा कारोबार भएको थियो।
चितवनमा बसको ठक्करबाट तीर्थयात्रीको मृत्यु,भरतपुर : पूर्वी चितवनको राप्ती नगरपालिकामा बसको ठक्करबाट एक जना तीर्थयात्रीको मृत्यु भएको छ । राप्ती२ गड्यौलीस्थित पूर्वपश्चिम राजमार्गमा सुनसरीको चतराधामबाट फर्कनुभएकी राप्ती नगरपालिका२ गड्यौली बस्ने ६० वर्षीया निमाकुमारी रिजालको आफूले यात्रा गरेको बसको ठक्करबाट मृत्यु भएको हो । उक्त बसले उनलाई ओर्लने क्रममा ठक्कर दिएको प्रहरीले जनाएको छ । बसको ठक्करबाट गम्भीर घाइते भएकी उनको पुरानो मेडिकल कलेजमा उपचारको मृत्यु भएको चितवन जिल्ला प्रहरी कार्यालयका प्रवक्ता श्रीराम भण्डारीले बताए। ठक्कर दिने बस र त्यसका चालक मकवानपुर हेटौँडा उपमहानगरपालिका१८ बस्ने वर्ष ४१ क कृष्ण सापकोटालाई नियन्त्रणमा लिएर कारबाही प्रक्रिया प्रारम्भ गरिएको उनले जानकारी दिए। रासस
सार्वजनिक खर्च जुटाउन तीनै तहका सरकारले विवेकपूर्ण राजस्व परिचालन गर्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले १६ औँ योजनामा एकीकृत पूर्वाधार निर्माण र सूचना प्रविधिको विस्तार तथा उपयोगमा विशेष जोड दिएको बताएका छन्। राष्ट्रिय विकास परिषद्को बैठकको बिहीबार उद्घाटन गर्दै प्रधानमन्त्री प्रचण्डले कृषिको व्यावसायीकरण,उत्पादनमूलक उद्योग, रोजगारमूलक शिक्षा तथा स्वास्थ्य क्षेत्रको गुणस्तर वृद्धिमा १६ औँ योजना केन्द्रित हुने बताएका हुन्। आर्थिक समृद्धिको सम्वाहकका रूपमा निजी क्षेत्रलाई आत्मसात गर्दै सहकारी, सामुदायिक एवं गैरसरकारी क्षेत्र र विकास साझेदारलाई सहयोगी भूमिकामा योजनाले अङ्गीकार गरेको उल्लेख गर्दै प्रधानमन्त्री प्रचण्डले सोच, लक्ष्य र लगानीको अनुमान उपयुक्त हुनेगरी योजना तयार हुने विश्वास व्यक्त गरे। उनले भने,'पर्यटन प्रवर्द्धधन र आन्तरिक रोजगार अभिवृद्धि एवं एकीकृत बस्ती विकासमा उच्च प्राथमिकता दिनुपर्नेछ । यसका लागि योजनाले स्वदेशी तथा वैदेशिक लगानी अभिवृद्धिसहित युवा केन्द्रित शुरूआती पुँजी लगानीमार्फत नविनता र उद्यमशीलता विकासमा जोड दिन आवश्यक छ ।' प्रधानमन्त्री प्रचण्डले योजना सफल कार्यान्वयनका लागि तीनै तहका सरकारको सहकार्य,सहयोग र समन्वय अपरिहार्य रहनुपर्ने बताउँदै प्रधानमन्त्री प्रचण्डले पर्याप्त लगानी तथा सार्वजनिक खर्च जुटाउनका लागि सबै तहका सरकारले विवेकपूर्ण राजस्व परिचालन गर्नुपर्नेमा जोड दिए। 'योजना अवधिमा विभिन्न स्रोतको साथै निजी क्षेत्रको ठूलो लगानीको अनुमान गरिएको छ,'प्रधानमन्त्री प्रचण्डले भने,'यस क्षेत्रको भूमिकालाई प्रभावकारी बनाउन लिइएका लक्ष्य, उद्देश्य तथा रणनीतिबाट योजना अवधिमा लगानी, उत्पादन, उत्पादकत्व र रोजगारी अभिवृद्धि गरी आर्थिक क्रियाकलाप विस्तारमा सहयोग पुग्ने अपेक्षा छ ।' उनले सबै पक्षलाई समेटेर नियमित र नतिजामूलक अनुगमन तथा मूल्याङ्कन प्रणाली विकास गरी कार्यान्वयनमा जोड दिनुपर्ने बताए। प्रधानमन्त्रीले अब आर्थिक सुधारको एकीकृत ढाँचा राष्ट्रिय योजना आयोगले सबैं निकायको समन्वयमा तयारगरी कार्यान्वयन गर्ने विश्वास व्यक्त गरे।"
नेपालमा सञ्चालन हुने सहायता परियोजनाबारे ल्हासामा छलफल,"काठमाडौं : नेपाललाई चीनको स्वशासित क्षेत्र तिब्बतबाट आगामी दुई वर्षका लागि प्राप्त हुने सहायता परियोजनाको पहिलो बैठक तिब्बतको राजधानी ल्हासामा भएको छ। बुधबार भएको बैठकमा नेपालमा सञ्चालन हुने सहायता परियोजनामा केन्द्रित रहेर छलफल भएको ल्हासास्थित नेपालको महावाणिज्य दूतावासले जनाएको छ। बैठकमा परियोजनासम्बन्धी समन्वय संयन्त्र गठन गर्ने, परियोजनाहरुको प्रारुप छनोट, कार्यान्वयन एवं अनुगमनबारे विचार विमर्श भएको थियो। दुवै पक्षले यो वर्षको मध्यतिर दुईपटक बैठक गर्ने तथा अन्त्यमा परियोजना कार्यान्वयनको समीक्षा गर्न सहमति जनाएका छन्। बैठकमा दुवै पक्षले तिब्बतसँग सिमाना जोडिएका नेपाली भूभागका जनताको जीवनस्तर सुधारमा सहयोग बढाउन पनि सहमति जनाएका उक्त महावाणिज्य दूतावासले जनाएको छ। बैठकमा नेपाली पक्षको नेतृत्व सङ्घीय मामिला तथा सामान्य प्रशासन मन्त्रालयका सहसचिव कमलप्रसाद भट्टराईले गरेका थिए भने चिनियाँ पक्षको नेतृत्व तिब्बतको विदेश मामिला कार्यालयका उच्च अधिकारीले गरेका थिए। बुधबार नै नेपाली प्रतिनिधिमण्डलका नेता भट्टराईले तिब्बत सरकारका कार्यकारी उपाध्यक्ष छन छेङ्कीसँग शिष्टाचार भेट गरेका छन्। त्यसअवसरमा आपसी हितका विविध विषयमा विचार आदानप्रदान हुनुका साथै नेपालचीन सम्बन्ध अभिवृद्धि गर्ने सामाजिकआर्थिक मामिलामा छलफल भएको थियो। सहायता परियोजनाको अर्को बैठक दुवै पक्षलाई अनुकूल हुने समयमा आगामी महिना आयोजना गरिने छ।  रासस"
अमेरिकाका २५ युनिभर्सिटीमा प्यालेस्टाइको समर्थनमा प्रदर्शन,"वासिङटन डिसी : अमेरिकी विश्वविद्यालयहरूमा प्यालेस्टाइनको समर्थनमा प्रदर्शन निरन्तर बढ्दै गएको छ। अमेरिकाभरका २५ विश्वविद्यालयहरूमा जारी प्रदर्शनका क्रममा मानिसहरूले गाजामा इजरायलको आक्रमण अन्त्य गर्न माग गरिरहेका छन्। प्रदर्शनका क्रममा बुधबार आन्दोलनरत विद्यार्थी र प्रहरीबीच झडप भएको थियो । यस अवधिमा टेक्सास विश्वविद्यालय र अन्य विश्वविद्यालयका ३४ जना विद्यार्थीलाई पनि पक्राउ गरिएको थियो । न्यूयोर्क टाइम्सका अनुसार बुधबार प्रहरीले क्यालिफोर्निया विश्वविद्यालयमा प्रदर्शनकारीहरूको टेन्ट उखालिदिएको छ। करिब ३० विद्यार्थी पक्राउ गरिएको थियो। बाँकी १५० आन्दोलनकारीलाई पनि कलेजबाट निष्कासन गर्ने चेतावनी दिइएको छ । त्यस्तै इजरायलका प्रधानमन्त्री बेन्जामिन नेतान्याहुले विरोध प्रदर्शनका सम्बन्धमा बयान जारी गरेका छन्। नेतान्याहुले भनेका छन्, 'अमेरिकी विश्वविद्यालयहरूमा इजरायलको युद्धको विरोधले भयानक रूप लिइरहेको छ। यहुदीविरोधी भीडहरूले प्रमुख विश्वविद्यालयहरू कब्जा गरेका छन्। उनीहरू इजरायललाई नष्ट गर्न चाहन्छन्। उनीहरूको निसानमा यहूदी विद्यार्थी र प्राध्यापक पनि रहेका छन्।' अमेरिकाको सदनका सभामुख माइक जोन्सन पनि कोलम्बिया विश्वविद्यालय पुगेका थिए । उनले ह्वाइट हाउससँग प्रदर्शनका सम्बन्धमा कारबाही गर्न माग गरे। आन्दोलनलाई दबाउन अमेरिकी नेसनल गार्ड ल्याउने सम्भावना पनि व्यक्त गरिएको छ । सभामुखले कोलम्बिया विश्वविद्यालयका अध्यक्षको राजीनामा पनि मागेका छन् । जोनसनको सम्बोधनका क्रममा विद्यार्थीहरूले प्यालेस्टाइनको पक्षमा नारा पनि लगाएका थिए । केही समयदेखि इजरायल र प्यालेस्टाइनलाई समर्थन गर्ने विद्यार्थीहरूले अमेरिकाका शीर्ष विश्वविद्यालयहरूमा लगातार विरोध प्रदर्शन गरिरहेका छन्। अप्रिल १८ मा न्यूयोर्क पुलिस विभागले कलेज क्याम्पसबाट १०० भन्दा बढी प्यालेस्टिनी समर्थक विद्यार्थीहरूलाई गिरफ्तार गर्यो। कोलम्बिया विश्वविद्यालयमा गाजा सोलिडारिटी क्याम्पेन नामक अभियान चलिरहेको छ। यो कोलम्बिया युनिभर्सिटी अपार्थाइड डाइभेस्ट (सीयुएडी) नामक विद्यार्थी संगठनद्वारा सञ्चालित छ। यो संगठनले गाजामा आक्रमण गर्ने इजरायलबाट लाभ उठाउने कम्पनीहरूबाट विश्वविद्यालयहरूले आफूलाई अलग गर्न माग गरेको छ। न्यूयोर्क विश्वविद्यालयमा 'एनवाइयु' प्यालेस्टाइन सोलिडारिटी कलेक्सनले प्रदर्शनहरूको नेतृत्व गरिरहेको छ। यी विद्यार्थीहरूले युनिभर्सिटीको तेल अवीव क्याम्पस बन्द गर्न पनि माग गरेका थिए। किनभने प्यालेस्टिनी विद्यार्थीहरूलाई उक्त विश्वविद्यालयमा प्रवेश दिइँदैन। येल विश्वविद्यालयका प्रदर्शनकारीहरूले येलले इजरायलका लागि सैन्य हतियार उत्पादन गर्ने कम्पनीहरूबाट अलग्गिन माग गरेका छन्। दैनिक भास्कर"
यस वर्ष लुबाट थाइल्यान्डमा ३० जनाको मृत्यु,"यस वर्ष लुबाट ३० जनाको मृत्यु भएपछि थाइल्यान्डले बिहीबार तातो मौसमको चेतावनी जारी गरेको छ। तापक्रम ५२ डिग्री सेल्सियसभन्दा माथि जाने अपेक्षा गरिएपछि थाई राजधानी बैंककमा अधिकारीहरूले अत्यधिक गर्मीको चेतावनी दिएका हुन्। बैङ्ककको कङ्क्रिटले फैलिएको क्षेत्रमा तापक्रम बुधबार ४० दशमलव एक डिग्री सेल्सियससम्म पुगेको थियो। बिहीबार पनि यस्तै स्तरको पूर्वानुमान लगाइएको थियो। यस साता दक्षिण र दक्षिणपूर्वी एसियाका केही भागमा असाधारण तातो मौसमको लहर चलिरहेको छ। यसका कारण फिलिपिन्सभर विद्यालय बन्द गर्नुपर्यो भने बङ्गलादेशमा उपासकहरूले वर्षाका लागि प्रार्थना गर्नुपरेको छ। तापक्रम सूचक (आद्रता, हावाको गति र अन्य कारकहरूलाई ध्यानमा राख्दै महसुस गरिने तापक्रमको मापन) बैङ्ककमा अत्यन्त खतरनाक स्तरमा रहेको सहरको पर्यावरण विभागले चेतावनी दिएको छ। मुलुकको ग्रामीण उत्तरपूर्वमा रहेको उडोन थानी प्रान्तका अधिकारीहरूले पनि बिहीबार तीव्र तापक्रमको चेतावनी दिएका छन्। स्वास्थ्य मन्त्रालयले बुधबार राति जनवरी १ देखि अप्रिल १७ को बीच लुबाट ३० जनाको मृत्यु भएको जानकारी दिएको छ। लुबाट सन् २०२३ मा ३७ जनाको मृत्यु भएको थियो। अधिकारीहरूले वृद्धवृद्धा र मोटोपनालगायत अन्तर्निहित अवस्था भएका मानिसहरूलाई घरभित्रै रहन र नियमितरूपमा पानी पिउन आग्रह गरिरहेको थाइल्यान्डका रोग नियन्त्रण विभागका उपमहानिर्देशक डायरेक खाम्पेनले बताए। थाइल्यान्ड र दक्षिणपूर्वी एसियाका मुलुकहरूमा अप्रिल सामान्यतया वर्षको सबैभन्दा तातो समय हो तर यस वर्ष अल निनो मौसमी ढाँचाले गर्मीलाई अझ बढाएको छ। गत वर्ष विश्वभर गर्मीको तनाव रेकर्डस्तरमा देखिएको थियो। संयुक्त राष्ट्रसङ्घको मौसम तथा जलवायु एजेन्सीले एसिया विशेषरूपमा द्रुत गतिमा तातो भइरहेको बताएको थियो। यस साता थाइल्यान्डमा भीषण गर्मी अनुभव गरिएको छ। सोमबार उत्तरी प्रान्त लाम्पाङमा ४४ दशमलव दुई डिग्री सेल्सियस तापक्रम रेकर्ड गरिएको छ। यो गत वर्षको ४४ दशमलव छ डिग्री सेल्सियसको सर्वकालीन राष्ट्रिय रेकर्डभन्दा केही कम हो। सीमामा रहेको म्यान्मामा बुधबार तापक्रम ४५ दशमलव नौ डिग्री सेल्सियससम्म पुगेको थियो र बिहीबार पनि तापक्रम यति हुने अपेक्षा गरिएको छ। सन् २०२१ को सैन्य विद्रोहबाट उत्पन्न अराजकता र सङ्घर्षका कारण म्यान्माका अधिकांश भागमा विद्युत् बन्द भएको छ। यसबाट मानिसहरूलाई पङ्खा र एयर कन्डिसनका साथ चिसोमा बस्न अवरोध पुगेको छ। रासस"
दक्षिण कोरियाद्वारा पहिलो पृथ्वी नानोस्याटेलाइट प्रक्षेपण,"सन् २०२७ सम्ममा उपग्रह समूह बनाउने योजनाको हिस्साका रूपमा दक्षिण कोरियाको स्थानीयरूपमा विकसित पृथ्वी अवलोकन नानोस्याटेलाइट (सानो उपग्रह) लाई न्युजिल्यान्डको एक अन्तरिक्ष केन्द्रबाट प्रक्षेपण गरिएपछि कक्षमा स्थापित गरिएको छ । विज्ञान तथा सूचना प्रविधि मन्त्रालयका अनुसार बुधबार नियोनस्याट१ नामको उपग्रहलाई सफलतापूर्वक प्रक्षेपण यानबाट अलग गरिएको छ । रकेट ल्याब्स इलेक्ट्रोन रेकटमा दक्षिण कोरियाली समयानुसार बुधबार माहिया स्पेसपोर्टबाट उपग्रह प्रक्षेपण गरिएको थियो । नियोनस्याट१ एघार नानो उपग्रहमध्येको एक हो । यसलाई दक्षिण कोरियाले उपग्रह समूह बनाउनका लागि प्रयोग गर्ने योजना बनाइरहेको छ । यसले कोरियाली प्रायद्वीप र त्यस वरपरका क्षेत्रहरूको निगरानी गर्नेछ र तस्बिर लिएर सरकारलाई राष्ट्रिय सुरक्षामा आउने कुनै पनि धम्की, प्राकृतिक विपत्ति वा कुनै पनि खतराको तुरुन्त प्रतिक्रिया दिन सहयोग गर्नेछ । दक्षिण कोरियोले सन् २०२६ जुनमा थप पाँच नानोस्याटेलाइट प्रक्षेपण गर्ने र सन् २०२७ सेप्टेम्बरमा स्वदेशी नुरी अन्तरिक्ष रेकटमा अन्य पाँचवटा नानास्याटेलाइट प्रक्षेपण गर्ने योजना बनाएको छ ।"
प्री ओपन सेसनमा नेप्से परिसूचक दुई अंकले बढ्यो,काठमाडौं : प्री ओपन सेसनमा नेप्से परिसूचक २१८ अंकले बढेर १९७१३६ विन्दुमा पुगेको छ। सेयर कारोबारको अन्तिम दिन बिहीबार प्री ओपन सेसनमा २२ स्क्रिप्स ६ हजार ५५० कित्ता सेयर ३६ लाख २९ हजार ३६६ रुपैयाँमा खरिदबिक्री भए। यो सेसनमा कारोबारमा आएकामध्ये १४ स्क्रिप्सको मूल्य बढ्दा ८ वटाको घट्यो ।
आफू चढेको बसले ठक्कर दिँदा तीर्थयात्रीको मृत्यु,भरतपुर : पूर्वी चितवनको राप्ती नगरपालिकामा बसको ठक्करबाट एकजना तीर्थयात्रीको मृत्यु भएको छ । राप्ती२ गड्यौलीस्थित पूर्वपश्चिम राजमार्गमा सुनसरीको चतराधामबाट फर्किदै गरेकी राप्ती नगरपालिका२ गड्यौली बस्ने ६० वर्षीया निमाकुमारी रिजालको आफूले यात्रा गरेको बसको ठक्करबाट मृत्यु भएको हो । उक्त बसले उनलाई ओर्लने क्रममा ठक्कर दिएको प्रहरीले जनाएको छ । बसको ठक्करबाट गम्भीर घाइते भएकी उनको पुरानो मेडिकल कलेजमा उपचारको मृत्यु भएको चितवन जिल्ला प्रहरी कार्यालयका प्रवक्ता श्रीराम भण्डारीले राससलाई बताए। ठक्कर दिने बस र त्यसका चालक मकवानपुर हेटौँडा उपमहानगरपालिका१८ बस्ने वर्ष ४१ क कृष्ण सापकोटालाई नियन्त्रणमा लिएर कारबाही प्रक्रिया प्रारम्भ गरिएको उनले जानकारी दिए।
झारपात जलाउन आफैंले बालेको आगोमा परी वृद्धाको मृत्यु,"सिन्धुली : आफैले लगाएको आगो निभाउने क्रममा जलेर सिन्धुलीमा एकजना वृद्धाको मृत्यु भएको छ । मृत्यु हुनेमा कमलामाइ नगरपालिका १ खारखोला निवासी ८६ वर्षीया कृष्णमाया पौडेल रहेको प्रहरीले जनाएको छ। पौडेलको बिहीबार बिहान करिब साढे एघार बजेतिर आगलागीमा जलेर मृत्यु भएको हो । वडाध्यक्ष नरेश कुमार गोलेका अनुसार घरबाट करिब ५० मिटर पर रहेको आफ्नै पाखोबारीमा सुकेका झारपात,पतिंगर जलाउनका लागि आफैले बालेको आगो शरीरमा सल्किएको थियो । आगलागीबाट पौडेलको घटनास्थलमै मृत्यु भएको हो। आगो अन्यत्र जाने त्रासले वृद्धा आफै निभाउन जाँदा डिलबाट चिप्लिएर आगोमा खसेको अध्यक्ष गोलेको भनाइ छ। वृद्धा घरबाट हराएको भनि परिवारले खोजतलास गर्ने क्रममा जलेको अवस्थामा फेला परेकी थिइन् । पौडेलका दुई छोरा छन्। घटनास्थलमा अहिले प्रहरी पुगेको र घटनाका बारेमा थप अनुसन्धान भइरहेको सिन्धुली प्रहरीका प्रवक्ता अनिल खड्काले जानकारी दिए ।"
वेस्ट इन्डिज ए विरुद्ध खेल्ने नेपाली टोलीको घोषणा,"काठमाडौं : नेपाल क्रिकेट संघले वेस्ट इन्डिज एविरुद्ध टी२० शृङ्खला खेल्ने नेपाली टोलीको घोषणा गरेको छ । बिहीबार क्यानले रोहित पौडेलको कप्तानीमा १६ सदस्यीय टोली घोषणा गरेको हो । नेपाली टोलीमा टोलीमा कप्तान पौडेलसहित आसिफ शेख, कुशल भुर्तेल, अनिल शाह, आरिफ शेख, सन्दीप जोरा, दीपेन्द्रसिंह ऐरी र कुशल मल्ल, गुल्सन झा,ललितनारायण राजवंशी, करण केसी, सोमपाल कामी, प्रतिस जिसी, अविनाश बोहरा,विवेक यादव र आकाश चन्द छन्। नेपाल र वेस्ट इन्डिज 'ए'बीच शनिबारदेखि टी२०आई शृंखला हुँदैछ। क्यानका अनुसार वैशाख १६ गते, वैशाख १९ गते , वैशाख २० गते र अन्तिम खेल वैशाख २२ गते हुनेछ। प्रतियोगिताका लागि वेस्ट इन्डिजले रोस्तन चेजको कप्तानीमा १५ सदस्यीय टोली घोषणा गरेको छ। वेस्ट इन्डिजले घोषणा गरेका टोलीका अधिकांश सदस्यहरूले राष्ट्रिय टोलीबाट डेब्यु गरिसकेका छन्। वेस्ट इन्डिज 'ए' टोलीमा कस्ता छन् खेलाडी? रोस्तनले क्रिकेटको तीनवटै फर्म्याट खेलिसकेका छन्। उनले ४९ टेस्ट, ४५ ओडीआई र ११ टी२०आई खेलेका छन्। रोस्तम अन्यभन्दा टेस्टमा जमेका देखिन्छन्। उनले टेस्टमा ५ सतक र ११ अर्थशतकसहित २ हजार २६५ रन बनाएका छन्। त्यस्तै उपकप्तान रहेका अलिक आथानाजेले टेस्ट र ओडीआई खेलेका छन्। उनले ओडीआईमा हालसम्म २ अर्धसतक बनाएका छन्। त्यस्तै थुप्रै फ्रेन्चाइज खेलिसकेका फ्याबियन अलेनले २० ओडीआई र ३ टी२० आई खेलिसकेका छन्। उनले ओडीआईमा ७ र टी२०आईमा २४ विकेट लिएका छन्। उनले मुम्बई इन्डियन्स, पञ्जाब र हाइदरावादबाट आइपीएलसमेत खेलिसकेका छन्। त्यस्तै आइपीएलमै कोलकत्ताबाट खेलिसकेका जोह्नसन चार्लीज्ले ओडीआई र टी२०आईमा राम्रो प्रदर्शन गरेका छन्। ५८ खेलमा उनले १५३७ रन बनाएका छन्। जसमा २ सतक र ७ अर्धशतक रहेका छन्। त्यस्तै ४८ टी२० आई खेलेका उनले १०८५ रन बनाउँदा १ सतक र ४ अर्धसतक प्रहार गरेका छन्। त्यस्तै किएसी कार्टीले २२ ओडीआई खेलेर ५७८ रन बनाएका छन्। उनले ३ अर्धसतक प्रहारसमेत गरेका छन्। त्यस्तै फ्रेन्चाइजमा जमेका अन्द्रे फ्लेचरले २५ ओडीआई र ५४ टी२० आई खेलेका छन्। त्यस्तै ओबेड मेकोयले २ ओडीई र ३१ टी२आई खेलेका छन्। उनले ओडीआईमा ४ विकेट र टी२०आईमा ४१ विकेट लएका छन्। उनले राजस्थान रोयल्सबाट आइपीएलसमेत खेलिसकेका छन्। त्यस्तै तीनवटै फर्म्याट खेलिसकेका बलर गुडाकेश मोटीए पनि टीममा छन्। उनले ५ टेस्ट, १३ ओडीआई र ५ टी२० आई खेलेका छन्। उनले टेस्टमा २२, ओडीआईमा २२ र टी२०आईमा ५ विकेट लिएका छन्। त्यस्तै अलराउन्डरका रूपमा रहेका किमो पलले पनि तीनवटै फर्म्याट खेलिसकेका छन्। बलिङतर्फ उनले २३ टी२०आई खेलमा २५ विकेट लिएका छन्। ओडीआईमा भने ३४ र टेस्टमा ६ विकेट लिएका छन्। त्यस्तै राजस्थानबाट आइपीएल खेलिसकेका ओसेन थोमसले ओडीआई र टी२०आई खेलिसकेका छन्। उनले ओडीआईमा २५ खेलमा ३१ र टी२० आईमा २१ खेलमा २१ नै विकेट लिएका छन्। त्यस्तै हाइदेन वाल्सले पनि २३ ओडीआई र ३८ टी२०आई खेलिसकेका छन्। उनले ओडीआईमा २८ र टी२० आईमा ३१ विकेट लिइसकेका छन्। त्यस्तै कदिम अलैने, जोसुवा विशोप, मार्क देयाल, माथिउ फोर्डेले घरेलु प्रतियोगिता राम्रा गरेका खेलाडी हुन्।"
रौतहटमा सवारी दुर्घटना : नौ महिनामा ४१ जनाले गुमाए ज्यान,"रौतहट : रौतहटमा ९ महिनाको अवधिमा सवारी दुर्घटनामा परी ४१ जनाले ज्यान गुमाएका छन् । जिल्लाको विभिन्न स्थानमा ४ सय ९६ वटा सवारी दुर्घटनामा महिला,पुरुष,बालबालिका गरी ४१ जनाको मृत्यु भएको हो । ती दुर्घटनामा ७ सय ८५ जना घाइते भएको जिल्ला ट्राफिक प्रहरी प्रमुख, प्रहरी निरीक्षक सुशील आचार्यले जानकारी दिए। अघिल्लो आर्थिक वर्षमा रौतहटमा ६ सय ४५ सवारी दुर्घटना हुँदा ५० जनाको मृत्यु भएको थियो । गत साउनदेखि वैशाख १० गतेसम्म नियम बिपरित चलेका १६ हजार ९ सय ९१ सवारी साधनलाई कारबाही गर्दा १ करोड ५६ लाख ६३ हजार रुपैयाँ राजश्व संकलन गरिएको प्रहरी निरीक्षक आचार्यले जानकारी दिए ।"
"सिन्धुलीमा बोलेरो दुर्घटना, चालकसहित दुईजना घाइते",सिन्धुली : काठमाडौंबाट जनकपुरतर्फ आउँदै गरेको बोलेरो सिन्धुलीमा दुर्घटना हुँदा दुईजना गम्भीर घाइते भएका छन् । बीपी राजमार्गअन्तरगत सिन्धुलीको गोलन्जोर गाउँपालिका ५ मा बाप्र०१०२७ च ६७४७ नम्बरको बोलेरो आफै अनियन्त्रित भइ दुर्घटना भएको हो । दुर्घटनामा बोलेरोका चालक रामेछाप सुनापति गाउँपालिकाका प्रशान्त तिमल्सिना र सोही बोलेरोमा सवार भरतपुर महानगरपालिका ६ चितवनका अमृत श्रेष्ठ गम्भीर घाइते भएको सिन्धुलीका प्रहरी प्रवक्ता अनिल खड्काले जानकारी दिएका छन् । घाइतेमध्ये श्रेष्ठको अवस्थ गम्भीर रहेको छ । घाइते दुवैलाई उपचारका लागि शुभजीवन अस्पताल खुर्कोट पठाइएको छ । गाडी सडकबाट अन्दाजी तीन सय फिट तल खरेको थियो ।
इन्टरपोलबाट रेड नोटिस जारी भएका फरार व्यक्ति युएईबाट पक्राउ गरी नेपाल ल्याइयो,काठमाडौं : इन्टरपोलबाट रेड नोटिस जारी भएका फरार प्रतिवादी बाँके खजुरा गाउँपालिका२ सितापुर बस्ने कमल विश्वकर्मा पक्राउ परेका छन्। एनसिबि अबुधावी युएईको समन्वयमा युएईमा पक्राउ परेका उनलाई वैदेशिक रोजगार कसूर मुद्दामा कारबाही गर्नेगराउन बुधबार नेपाल फिर्ता ल्याइएको प्रहरीले जनाएको छ। वैदेशिक रोजगार कसूर मुद्दाको अनुसन्धानको सिलसिलामा उनलाई अन्तर्राष्ट्रिय स्तरमा खोजतलास एवं पक्राउ गर्नको लागि वैदेशिक रोजगार विभाग अनुसन्धान तथा मुद्दा शाखा ताहाचल काठमाडौंबाट अनुरोध भएपश्चात एनसिबि काठमाडौंको अनुरोधमा ईन्टरपोल महासचिवालयबाट सन् २०२४ फेब्रुअरी २ मा रेड नोटिस जारी भएको थियो। उनलाई आवश्यक अनुसन्धान एवम् कारवाहीको लागि वैदेशिक रोजगार विभागमा बुझाइएको छ।
जङ्गलभरि आगलागी : बासस्थान खोज्दै गाउँ झरे वन्यजन्तु,"ढोरपाटन : बागलुङमा फागुन दोस्रो सातादेखि दर्जनौँ सामुदायिक वनमा आगलागी भएको छ । आगलागीबाट एक हजार २०० हेक्टर बढी क्षेत्रफलमा फैलिएको जङ्गल उजाडिएको छ । वनमा अहिले कतै पनि हरियाली देख्न पाइँदैन । ठूलाठूला काठ, मुडा डढेर अङ्गार बनेका छन् । झाडी सबै जलेर सकिएको छ । आगलागीले वन मात्रै जलेन वन्यजन्तुको बासस्थान नै ध्वस्त बन्यो । कति चराचुरुङ्गी र वन्यजन्तुसमेत आगोमा परी जले त्यसको लेखाजोखा छैन । आगलागीबाट ज्यान जोगाउन भागेका वन्यजन्तु यतिबेला नजिकको गाउँ पसेका छन् । गाउँमा झरेका वन्यजन्तुले स्थानीयलाई दुःख दिन थालेका छन् । ढोरपाटन सिकार आरक्ष नजिक पर्ने निसीखोला गाउँपालिका४ खाडाचौरदेखि सुरु भएको आगो बढाचौर हुँदै साम्झाधुरी नजिकै पुगेको छ । स्थानीयले बस्ती जोगाए पनि वन जोगाउन सकेका छैनन् । पाँच दिनदेखि लागेको आगो अझैसम्म पनि नियन्त्रणमा आएको छैन । आगोका कारण गाउँ झरेका वन्यजन्तुले पाक्न थालेको गहुँ, जौ, तरकारी खाइदिन थालेपछि स्थानीय हैरान बनेका छन् । पछिल्लो समय बसाइँसराइका कारण गाउँमा झाडी बढ्न थालेपछि बाँदर, बँदेल, घोरललगायतका वन्यजन्तु तल्लो क्षेत्रमा झरेका छन् । त्यसमाथि पछिल्लो समय आगलागीले गर्दा ठूलो सङ्ख्यामा वन्यजन्तु बस्ती छिरेको स्थानीय बताउँछन् । पहिले गाउँमा मानिसको चहलपहल हुँदा कहिलेकाहीँ बाँदर आउने गरे पनि अरु वन्यजन्तु नआएको ढोरपाटन नगरपालिका८ का गुमानसिंह घर्तीमगरले बताए। एक महिनादेखि गाउँमा वन्यजन्तुको हुल नै हिँड्ने गरेको उनको भनाइ छ । खासगरी माथिल्लो बस्तीमा वन्यजन्तुले आतङ्क मच्याउन थालेको घर्ती बताउँछन्। बारीमा लगाएको तरकारीदेखि घरमा राखेको अन्न वन्यजन्तुले नष्ट गरिदिन थालेको उनले बताए। निसीखोलापट्टिबाट लागेको आगोले ठूलो रुप लिएको घर्तीको भनाइ छ । 'पहिले घाँसदाउरा ल्याउन जङ्गलमा पुग्दा बाँदर भेटिन्थे, चारपाँच वर्षदेखि गाउँमा कम मान्छे भएर होला अहिले गाउँमै बाँदर आउँछन्, वनभरि आगो लागिरहेको छ, त्यही भएर होला अहिले वन बस्ने अन्य जनावर पनि आएका छन्', घर्तीले भने, 'घर छाडेर एकैछिन कतै गएर आउँदा सबै सामान नष्ट गरिदिन्छ, एकजना हेरालु राख्नुपर्ने स्थिति आएको छ, गाउँमा आएका जनावरलाई लखेटेर कहाँ जाउन् ?, वनमा आगो लागेको छ ।' स्थानीय पानकुमारी विकले बासस्थान जलेपछि वन्यजन्तु घरको करेसामा आएर बस्न थालेको सुनाए। बाँदर, घोरल र स्यालले भित्र्याउने बेलाको गहुँबाली नष्ट गरिदिएको उनको भनाइ छ । आफ्नो घर जङ्गल छेउमै रहेको हुँदा सबैभन्दा बढी क्षति पनि आफ्नै गरिदिएको विकले गुनासो गरे। पहिलेको तुलनामा यस वर्ष धेरै ठाउँमा आगलागी भएको भन्दै माथिल्लो क्षेत्रका जीवजन्तु सबै तल्लो भेगमा झरेको उनको भनाइ छ । दिन प्रतिदिन आगलागी हुँदै गएपछि वन्यजन्तु तितरबितर बनेर गाउँ झर्न थालेको डिभिजन वन कार्यालय बागलुङकी सूचना अधिकारी लक्ष्मी केसीले बताए। फागुनदेखि हालसम्म ४० बढी सामुदायिक वनमा आगलागी भएको उनले जानकारी दिए। दिन प्रतिदिन जिल्लामा आगलागी बढ्दै गएको उनको भनाइ छ । आगो निभाउन जिल्लामा रहेका डिभिजन वन कार्यालयबाट कर्मचारीसहित स्थानीय खटिइरहेको केसी बताउँछन् । अझै पनि एक दर्जन वनमा लागेको आगो नियन्त्रण बाहिर रहेको उनको भनाइ छ । केसीले भने, 'बागलुङमा यस वर्ष धेरै ठाउँमा आगलागी भयो, नागरिकको लापरबाहीका कारण आगलागीका घटना धेरै भएका छन्, निभाउन धेरै प्रयास भएका छन्, आगलागीबाट वन जङ्गल जोगाउन डिभिजन वन कार्यालय बागलुङले विभिन्न सञ्चारमाध्यमबाट सचेतनामूलक सन्देश प्रवाह गरिरहेको छ, तर नागरिक गम्भीर नहुँदा दिनदिनै वनमा लागो लागिरहेको छ, आगो लगाउनेलाई नियन्त्रणमा लिने प्रयास पनि गरेका छौँ ।'रासस"
राजनीतिमा लागेका शिक्षकलाई कारबाही गर्न निर्वाचन आयोगसँग माग्यो मन्त्रालयले कार्यसमितिको विवरण,"सामुदायिक विद्यालयमा कार्यरत शिक्षक, कर्मचारीले विभिन्न राजनीतिक दलको सदस्यता लिएको, कार्यकारिणी समितिमा रहेको, महाधिवेशन प्रतिनिधि भएको जस्ता विषय उल्लेख गरी मन्त्रालयमा उजुरी र गुनासो प्राप्त भएको सचिवालयले जनाएको छ । काठमाडौं : शिक्षा, विज्ञान तथा प्रविधि मन्त्रालयले दलीय आबद्धता भएका शिक्षकहरूलाई कारबाही गर्न लागि निर्वाचन आयोगसँग राजनीतिक दलका कार्यकारिणी समितिको विवरण माग गरेको छ । राजनीतिक दलका केन्द्रीय, प्रदेश र जिल्ला तहका सबै कार्यकारिणी समितिमा रहेका पदाधिकारीहरूको विवरण माग गरी निर्वाचन आयोगमा पत्राचार गर्ने निर्णय भएको मन्त्रालयले जनाएको छ । शिक्षा, विज्ञान तथा प्रविधिमन्त्री सुमना श्रेष्ठको सचिवालयले दलीय आबद्धता भएका शिक्षकको विषयमा परेका उजुरीको विवरण यकिन गरी कारबाही अघि बढाउन आयोगको अभिलेखमा भएको दलका कार्यसमितिको विवरण मागिएको जानकारी दिएको हो । निर्वाचन आयोगबाट विवरण प्राप्त भएपछि मन्त्रालयले आफूसँग भएको शिक्षक, कर्मचारीको विवरण र राजनीतिक दलका कार्यकारिणी समितिका पदाधिकारीको विवरण हेर्ने सचिवालयले बताएको छ । शिक्षक, कर्मचारी राजनीतिक दलको कार्यकारिणी समितिमा बसेको पाइएमा शिक्षा ऐनअनुसार पदबाट हटाउनेसम्मको कारबाही प्रक्रिया अगाडि बढाउने मन्त्री श्रेष्ठले चेतावनी दिँदै आएकी छन्। सामुदायिक विद्यालयमा कार्यरत शिक्षक, कर्मचारीले विभिन्न राजनीतिक दलको सदस्यता लिएको, कार्यकारिणी समितिमा रहेको, महाधिवेशन प्रतिनिधि भएको जस्ता विषय उल्लेख गरी मन्त्रालयमा उजुरी र गुनासो प्राप्त भएको सचिवालयले जनाएको छ । विगतमा सम्मानित उच्च अदालतबाट राजनीतिक दलसम्बन्धी ऐन, २०७३ को दफा १४ र दफा ५७ तथा शिक्षा ऐन, २०२८ को दफा १६ (ङ) को उपदफा (५) को खण्ड (छ) मा रहेको कानुनी व्यवस्थाको प्रभावकारी कार्यान्वयन गर्नुगराउनु भनी शिक्षा मन्त्रालयलगायतका विपक्षीका नाममा परमादेशको आदेश भएको थियो । मन्त्री श्रेष्ठले प्रमुख निर्वाचन आयुक्त दिनेशकुमार थपलियासँग छलफल गरेर उक्त फैसला कार्यान्वयनका लागि निर्वाचन आयोगको सहयोग मागेकी थिइन् । यसअघि नै मन्त्रालयले राजनीतिक दलको कार्यकारिणी समितिको सदस्य रहेका शिक्षककर्मचारीलाई कारबाही गर्न जिल्लास्थित सबै शिक्षा विकास तथा समन्वय एकाइलाई पत्र पठाइसकेको जानकारी दिएको छ । कतिपय जिल्ला एकाइहरूले पत्राचारअनुसार कारबाही पनि अघि बढाइसकेको बताइएको छ । प्रचलित कानुन र अदालतको आदेशसमेतका आधारमा दलको कार्यकारिणी समितिमा रहेका शिक्षकलाई पदबाट हटाई सोको जानकारी मन्त्रालयमा गराउने र यस्तै प्रकृतिका थप उजुरी निवेदनको सम्बन्धमा समेत निरन्तर कारबाही गर्न मन्त्रिस्तरीय निर्णयसमेत भइसकेको छ । रासस"
बाटो निर्माणमा अनियमितता : अख्तियारले हाल्यो सातजनाविरुद्ध भ्रष्टचार मुद्दा,"काठमाडौं : अख्तियार दुरूपयोग अनुसन्धान आयोगले हुम्लाको चंखेली गाउँपालिकाका तत्कालीन निमित्त प्रमुख प्रशासकीय अधिकृत विष्णुबहादुर शाह,इन्जिनियर,वडाध्यक्ष,उपभोक्ता समितिका अध्यक्षसहित सातजनाविरुद्ध भ्रष्टाचार मुद्दा दायर गरेको छ। आयोगले चंखेली गाउँपालिका ३ स्थित सुकिचौर हुँदै चिमाङसम्मको बाटो निर्माणको कार्यमा अनियमितता गरेको आरोपमा तत्कालीन निमित्त प्रमुख प्रशासकीय अधिकृत प्रमुख शाही, इन्जिनियर रुद्र बहादुर वली,असिस्टेन्ट सव इन्जिनियर हर्कधन बुढा,उपभोक्ता समितिका अध्यक्ष मनजित रोकाया,सचिव धनपति ऐडी र कोषाध्यक्ष पुनी ऐडी र चंखेली गाउँपालिकाका ३ का तत्कालीन वडा अध्यक्ष सालिग्राम ऐडीविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। अख्तियारका प्रवक्ता नरहरि घिमिरेले सुकिचौर हुँदै चिमाङसम्मको बाटो निर्माण कार्यमा निर्माणस्थलको वास्तविक तथ्य बंग्याइ भए गरेको कार्यभन्दा बढि मूल्यांकन गरी नापी किताबमा चढाइ हस्ताक्षर गरी निर्माणस्थलमा भए गरेको कार्यभन्दा बढी तथा साइटमा नगरेको नगराएको परिमाणको झुट्टा बिल भर्पाइ तथा कार्यसम्पादन प्रतिवेदन तयार तथा स्वीकृति गरी २ लाख २२ हजार ५०३ रुपैयाँ भुक्तानी दिएको पुष्टि हुन आएकाले उनीहरूविरुद्ध आरोप पत्र दायर गरेको जानकारी दिए। उनीहरूविरुद्ध २ लाख २२ हजार ५०३ रुपैयाँ बिगो,कैद र जरिवाना माग दावी गरिएको अख्तियारले जनाएको छ।"
नक्कली भुटानी शरणार्थी प्रकरण : टोपबहादुरलगायतको पुनरावेदनमा सुनुवाइ जारी,"काठमाडौं : सर्वोच्च अदालतमा नक्कली भुटानी शरणार्थी प्रकरणको पुनरावेदनको सुनुवाइ जारी छ। न्यायाधीश कुमार रेग्मी र टेकप्रसाद ढुंगानाको संयुक्त इजलासमा बहस भइरहेको छ। यसअघि सोमबार सो मुद्दामा बहस जारी रहेकाले सुनुवाइ हेर्दाहेर्दैमा राखिएको थियो। निलम्बित सचिव टेकनारायण पाण्डेसहितका प्रतिवादीहरूले दिएको पुनरावेदनमाथि न्यायाधीशद्वय रेग्मी र ढुंगानाको इजलासमा सुनुवाइ भइरहेको हो। नक्कली भुटानी शरणार्थी प्रकरणमा उच्च अदालत पाटनले थुनामा राख्न दिएको आदेश बदरको माग गर्दै उनीहरूले विभिन्न मितिमा सर्वोच्चमा पुनरावेदन दिएका थिए। यसअघि सो निवेदनमाथि न्यायाधीश कुमार रेग्मीले कैफियत झिकाउने आदेश दिएका थिए। उच्चको आदेशविरुद्ध थुनामा रहेका गृहसचिव टेकनारायण पाण्डे,पूर्वमन्त्री टोपबहादुर रायमाझी,केशव प्रसाद दुलाल,सानु भण्डारी,सागर राई,इन्द्रजित राई,गोविन्दकुमार चौधरी,सन्देश शर्मा र आङटाङ शेर्पासमेतले निवेदन दिएका थिए। नेपाली नागरिकहरूलाई भुटानी शरणार्थीका रुपमा अमेरिका पठाइदिने प्रलोभनमा करोडौं ठगी गरेको अभियोगमा जिल्ला अदालत काठमाडौंमा मुद्दा दायर भएको थियो। उनीहरूविरुद्ध ठगी,लिखत किर्ते र राज्यविरुद्ध तथा संगठित अपराधसम्बन्धी कसुरमा मुद्दा दायर भएको छ। काठमाडौं जिल्ला अदालतले तत्काल उपस्थित १८ जना प्रतिवादीमध्ये १६ जनालाई थुनामा पठाउने आदेश दिएको थियो भने दुईजनालाई धरौटीमा छोडेको थियो। पाण्डेसहित १० जनाको हकमा थुनामा राख्ने जिल्लाको आदेश उच्चले सदर गरिदिएको थियो। सोही प्रकरणमा पूर्व गृहमन्त्री बालकृष्ण खाँण भने ३० लाख धरौटी बुझाएर रिहा भएका छन्। लक्ष्मी महर्जन,आशिष बुढाथोकी,टंककुमार गुरूङ र केशव तुलाधर साधारण तारेखमा रिहा भएका थिए।"
रूस र युक्रेनबीच विस्थापित बालबालिकाको आदानप्रदान गर्ने सहमति,"रूस र युक्रेनले कतारको मध्यस्थतामा युक्रेन युद्धबाट विस्थापित भएका करिब ५० बालबालिकालाई आदानप्रदान गर्न सहमत भएका छन्। सहमतिबारे क्रेमलिनका बाल अधिकार आयुक्त मारिया ल्भोभाबेलोभाले बुधबार दोहामा जानकारी गराएका हुन्। मस्कोले युक्रेनी बालबालिकालाई रूसी भूमिमा जबर्जस्ती प्रवेश गराएको आरोप लागेको छ भने एलभोभाबेलोभालाई अन्तर्राष्ट्रिय फौजदारी अदालत (आइसिसी) ले ती आरोपसँग सम्बन्धित अभियोगमा पक्राउ गरेको थियो। एलभोभाबेलोभाले भने, 'पहिलो पटक प्रत्यक्ष वार्ताको ढाँचामा हामीले युक्रेनी पक्षसँग वार्ता गर्यौँ। वार्ताबाट युद्धका क्रममा विस्थापित बनेका २९ जना बालबालिका युक्रेन र १९ जना रूस जाने छन्।' ती बालबालिका किन रूसी वा युक्रेनी नियन्त्रण थिए वा उनीहरू कहाँबाट आएका थिए भन्नेबारे उनले केही बताएनन्। युक्रेनले सन् २०२२ को आक्रमण सुरु भएयता रूसले आफ्ना १९ हजारभन्दा बढी बालबालिकालाई गैरकानुनी रूपमा लगेको र त्यसमध्ये ४०० भन्दा कम लाई फिर्ता गरिएको जनाएको छ। मस्कोले उक्त आरोपको खण्डन गर्दै बालबालिकाको सुरक्षाका लागि लडाकु क्षेत्रबाट अन्यत्र स्थानान्तरण गरेको जनाएको छ। युक्रेनमा दुई वर्षअघि युद्ध सुरु भएदेखि नै बालबालिकाको भविष्य अत्यन्त संवेदनशील बनेको छ। केही केटाकेटीका आमाबाबु मारिएका थिए भने अन्य आक्रमणको सुरुमा अग्रपङ्ति तीव्र गतिमा भएका आक्रमणका कारण परिवार वा उनीहरूका अविभावकहरूसँगबाट अलग भएका थिए। विस्थापितमध्ये केही रूसले कब्जा गरेको इलाकामा युक्रेनी अनाथालयमा बसिरहेका बालबालिका पनि रहेका छन्। युक्रेनले मस्कोको सेनाले उनीहरूलाई गैरकानुनी रूपमा रूसमा निर्वासित गरेको र रूसी अधिकारीहरूले उनीहरूको युक्रेनी पहिचान मेटाउने प्रयास गरेको आरोप लगाएको छ। युक्रेन फर्केका किशोरकिशोरीहरूले आफूहरूलाई रूसी देशभक्तिपूर्ण शिक्षा दिइएको र रूसी सेनाको प्रशंसा गर्न बाध्य पारिएको बताएका छन्।"
झापामा मोटरसाइकल दुर्घटना हुँदा चालकको मृत्यु,झापा : झापाको सुरुङ्गा पुलमा मोटरसाइकल दुर्घटनामा परी एक जनाको मृत्यु भएको छ। मोटरसाइकल चालक बिर्तामोड नगरपालिका७ का ३८ वर्षीय तेजमणि खरेलको मृत्यु भएको जिल्ला प्रहरी कार्यालय झापाले जनाएको छ। बुधबार राति ७:५५ बजेको समयमा पूर्वपश्चिम राजमार्ग अन्तरगत कनकाई नगरपालिका३ स्थित सुरुङ्गा पुलमा बिर्तामोडबाट झिलझिलेतर्फ जाँदै गरेको रा १ प ६३०० नम्बरको १२५ सीसीको मोटरसाइकललाई तत्काल नम्बर नखुलेको सवारीसाधनले ठक्कर दिँदा दुर्घटना भएको थियो। मोटरसाइकल चालक खरेल र पछाडि सवार मेचीनगर नगरपालिका१० का २९ वर्षीय प्रसन्न दनुवार घाइते भएका थिए। घाइतेहरूलाई बीएण्डसी अस्पताल बिर्तामोड लगिएकोमा चालक खरेललाई चिकित्सकले मृत घोषित गरेका थिए। अर्को घाइते दनुवारको सोही अस्पतालमा उपचार भइरहेको प्रहरीले जनाएको छ। ठक्कर दिने सवारीसाधनका बारेमा बुझ्ने कार्य भइरहेको र मोटरसाइकल इलाका प्रहरी कार्यालय सुरुङ्गाको नियन्त्रणमा रहेको प्रहरीले जनाएको छ।
"संसदमा कसैको एकल बहुमत छैन, कसैले चाहेर सरकार ढल्दैन : विष्णु पौडेल","काठमाडौं : नेकपा एमाले उपाध्यक्ष एवं पूर्वअर्थमन्त्री विष्णु पौडेलले अस्थिरताको त्रास देखाएर तर्साउन खोज्नेको पछाडि नलाग्न सरकारलाई आग्रह गरेका छन्। वर्तमान सरकारको स्थायित्वबारे राजनीतिक बजारमा चलाइएका हल्लाका पछि नलाग्न उनले आग्रह गरेका हुन्। अर्थमन्त्री वर्षमान पुनले बुधबार साँझ आगामी आर्थिक वर्ष ०८१०८२ को बजेट निर्माणबारे पूर्वअर्थमन्त्रीहरुसँग सुझाव लिन बोलाएको भेलामा सत्तारुढ दलका नेता पौडेलले हल्लाको बेवास्ता गर्दै बजेट निर्माणमा लाग्न अर्थमन्त्रीलाई सुझाव दिए। पौडेलले संसदमा कुनै दलको एकल बहुमत नरहेको भन्दै कसैले चाहँदैमा सरकार नढल्ने दाबी गरे। बजेट निर्माण गर्दै गरेको अर्थमन्त्रीलाई अस्थिरताको त्रास देखाएर तर्साउन खोज्ने विगतदेखिकै प्रवृत्ति भएको पौडेलले स्मरण गराए। सरकार अस्थिर छ भन्ने हल्ला चलाएर बजेट बनाउँदै गरेको अर्थमन्त्रीको मनोविज्ञानमा देखा जाएगा भन्ने सोच उत्पन्न गराउन केही मानिसहरुले हल्ला चलाएर दबाब सिर्जना गर्ने प्रवृत्ति विगतदेखिकै हो, पौडेलले भने, संसदमा कसैको पनि एकल बहुमत छैन। यो सरकार अस्थिर छ भन्ने खालको जसरी प्रचार भइरहेको छ। त्यो प्रचारबाट प्रभावित हुनुपर्ने कुनै कारण म देख्दिन। ढुक्क भएर बजेट निर्माणको काममा लाग्न अर्थमन्त्रीज्यूलाई मेरो आग्रह छ। अर्थमन्त्री पुनलाई कार्यान्वयन हुने खालको सानो आकारको बजेट ल्याउन सुझाव दिए। पूर्वअर्थमन्त्री पौडेलले मन फुकाएर बजेट बनाउने अवस्था नभएकाले अहिलेको यथार्थ अवस्था, बाध्यता र सीमाबारे बुझाउन अर्थमन्त्री पुनलाई आग्रह गरे। उपलब्ध स्रोतबाट अवस्था सुधार्न कठिन भएकाले नीतिमार्फत सुधार गर्न उनले जोड दिए। असीमित ढंगले बजेटको आकार फराकिलो बनाउन सकिँदैन, पौडेलले भने, राष्ट्रिय गौरवका आयोजना, राष्ट्रिय प्राथमिकता प्राप्त आयोजना र चालु आयोजनामा मात्र बजेट राखौं। अनगिन्ति योजना थप्ने काम नगरौं। पौडेलले विगतमा राजनीतिक दबाबका कारण बिना तयारी र बिनास्रोत राखिएका हजारौं टुक्रे आयोजना खारेज गर्न अर्थमन्त्री पुनलाई सुझाव दिए। त्यसमा आफू र आफ्नो दलका तर्फबाट अर्थमन्त्रीलाई साथ रहने प्रतिबद्धता जनाए। यो पनि पढ्नुहोस बजेट निर्माणमा सरकार : अर्थमन्त्रीले लिए ७ पूर्वअर्थमन्त्रीसँग सुझाव"
डढेलो निभाउने क्रममा जलेर ८५ वर्षीय वृद्धको मृत्यु,खोटाङ : खोटाङमा सामुदायिक वनमा लागेको डढेलो निभाउनेक्रममा जलेर एक वृद्धको मृत्यु भएको छ । रावाबेँसी गाउँपालिका१ कुभिन्डेस्थित हरम्टारका ८५ वर्षीय सिद्धिबहादुर श्रेष्ठको जलेर मृत्यु भएको हो । खेतमा जम्मा भएको झिक्रा तथा पात डढाउन आफैँले बालेको आगो अनियन्त्रित भएर स्थानीय हरमटार मैनाचउर सामुदायिक वनमा सल्केपछि निभाउन खोज्दा श्रेष्ठको जलेर मृत्यु भएको कुभिण्डेका वडाध्यक्ष गेहेन्द्रमान राईले बताए । खोजी गर्ने क्रममा डढेलोले जलेको अवस्थामा शव भेटिएको उनको भनाई छ। सामुदायिक वनमा लागेको डढेलो अझै नियन्त्रणमा आउन नसकेको प्रहरी नायव उपरीक्षक पुरुषोत्तम खड्काले जानकारी दिए । डढेलो नियन्त्रण गर्न स्थानीयवासीसँगै प्रहरीसमेत परिचालन गरिएको छ । सो डढेलो रावाबेँसी गाउँपालिकाको कार्यालय हरमटारभन्दा मुनिसम्म सल्केको स्थानीयवासीले बताएका छन् । दश स्थानीय तह रहेको खोटाङमा अधिकांश सामुदायिक वनमा डढेलो लागेको छ । रासस
"गुल्मीका आगलागी पीडितलाई मकै र काँक्राको बीउ,घाइते पशुको निःशुल्क उपचार","गुल्मी : अग्नि पीडितलाई मकै र काँक्राको बीउ सहयोग गरिएको छ। गाउँले किसान एग्रोभेट सेन्टरका सञ्चालक महेन्द्र पोखरेलले मंगलबार इस्मा गाउँपालिका २ सिदुङखामा पुगेर आगोबाट पीडित परिवारलाई उन्नत जातको मकै र काँक्राको बीउ प्रदान गरेका हुन् । पोखरेले प्रतिपरिवार मनकामना ३ जातको मकै (१ केजी) र भक्तपूरे लोकल जातको काक्रो (१ पोका) वितरण गरेका हुन् । समयमै आकाशबाट पानी पर्ने हो भने चैत र बैशाख महिना मकै रोप्नका लागि उत्तम समय भएपनि प्राकृतिक विपत्तीले कृषकलाई थप समस्या निम्ताएको गाउँले किसान एग्रोभेट सेन्टरका सञ्चालक पोखरेलले बताए । शनिबार हावाहुरीसहित भएको भीषण आगलागीले केही नागरिकको घरमा राखिएको अन्नपात समेत सखाप भएको ,उनले भने,पीडितको घाउमा मलम लगाउने उद्देश्यसहित मकै र फलफूलको बीउ वितरण तथा घाइते भएका पशुचौपायको निःशुल्क औषधि उपचार गरिएको हो।' पोखरेलले आगलागीमा परेर घाइते भएका पशुचौपायलाई आवश्यक निःशुल्क औषधि वितरण गरेका छन् । त्यस्तै उनले आगलागीबाट जलेका पशुहरूको गोठमै पुगेर पशु उपचार सेवा उपलब्ध समेत गराएका छन् । उनले गुल्मीको सदरमुकाम तम्घासमा विगत १६ वर्षदेखि एग्रोभेट संचालन गर्दै आएका छन् । शनिबार हावाहुरीसहित लागेको भीषण आगलागीबाट पालिकाभित्रका २६ वटा घर र ४९ गोठ जलेर पूर्ण नष्ट भएका छन् । आगलागीबाट एक सय ९९ नागरिक प्रभावित भएका छन् । सामुदायिक वनमा लागेको आगो अनियन्त्रित भइ बस्तीमा पुगेपछि करोडौंको क्षति भएको छ।"
सदियौं पुरानो देवीघाट जात्रा,"नुवाकोट : हरेक वर्ष जस्तै यस वर्ष पनि चैत्र शुक्ल पूर्णिमाका दिन नुवाकोटको त्रिशूली र सूर्यमती नदीको संगमस्थलमा रहेको देवीघाटस्थित जालपादेवी मन्दिरमा विशेष मेला लागेको छ। मन्दिर किनारामा रहेको त्रिशूली नदीमा २ दिनसम्म नुहाउनेहरूको भीड लागेको थियो। सदियौंदेखि चल्दै आएको नुवाकोटको प्रमुख तथा ऐतिहासिक जालपादेवी जात्रामा आगामी वर्ष देशमा हुने घटनाक्रमहरूबारे भविष्यवाणी गोप्य रूपमा राष्ट्रपतिलाई पठाइँदै आएको छ। यस वर्ष पनि मेलामा गरिएको भविष्यवाणी गोप्य रूपमा राष्ट्रपतिकहांँ पठाइएको छ। करिब १५ हजार तीर्थालुले यस वर्ष मेला भरेका छन्। मेला भर्न नुवाकोट, रसुवा, धादिङ, काठमाडौं, सिन्धुपाल्चोक, काभ्रे, चितवन, मकवानपुरलगायत देशका धेरै स्थान तथा भारतबाटसमेत तीर्थालुहरू आएका थिए। यस वर्ष मेलामा गत वर्षको तुलनामा धेरै तीर्थालु आएका पुजारी शंकर चित्रकारले बताए।"
हमासद्वारा इजरायलीअमेरिकी बन्धकको नयाँ भिडियो सार्वजनिक,"प्यालेस्टिनी लडाकू समूह हमासले बुधबार गाजामा बन्धक बनाइएका एक इजरायलीअमेरिकी व्यक्तिको नयाँ भिडियो सार्वजनिक गरेको छ । भिडियो गत अक्टोबर ७ मा हमासले गरेको आक्रमणका क्रममा दक्षिणी इजरायलको नोभा म्युजिक फेस्टिभलबाट अपहरणमा परेका हर्श गोल्डबर्गपोलिनको भएको इजरायली सञ्चारमाध्यमले बताएका छन् । भिडियोमा बोल्ने व्यक्तिले भनेका छन्, 'त्यो दिन म आफ्ना साथीहरूसँग टहलिन कार्यक्रमस्थलमा गएको थिएँ । कार्यक्रमस्थलमा एक्कासी आक्रमण भयो । म होसमा आउँदा मैले मेरो शरीरभरि गम्भीर चोट लागेको थाहा पाएँ । चोटका कारण जीवन र मरणको दोसाँधमा सङ्घर्ष गरिरहेको भेटेँ ।' यद्यपि भिडियोको प्रामाणिकता र समय एएफपीले स्वतन्त्र रूपमा पुष्टि गर्न नसकेको रासस समाचारमा उल्लेख छ। यो भिडियो हमासको आधिकारिक टेलिग्राम अकाउन्टमा पोस्ट गरिएको हो । गत अक्टोबर ७ मा हमासको आक्रमणका क्रममा अपहरणमा परेका करिब २५० व्यक्तिमध्ये १२९ जना गाजामै रहेको इजरायली सेनाको अनुमान छ ।"
"७० प्रतिशत बिजुली निजी क्षेत्रको, काम गर्न सरकारी झमेलैझमेला","काठमाडौं : मुलुकमा तेस्रो लगानी सम्मेलनको तयारी भइरहेको छ । स्वदेशीविदेशी लगानीकर्ता भित्र्याउन सरकारी संयन्त्र क्रियाशील छन् । यही बेला निजी ऊर्जा प्रबद्र्धकहरूले राजधानीमा ऊर्जा मेला आयोजना गरिरहेका छन् । सरकारले पनि लगानी सम्मेलनमा ऊर्जाका दर्जनौं योजना प्रस्तुत गर्दै छ । तर, सरकारी नीति नियमका कारण ऊर्जा क्षेत्रको विकास सहज नभएको निजी क्षेत्रको गुनासो छ । मुलुकको नवीकरणीय ऊर्जा विकासमा निजी प्रबद्र्धकहरूको प्रमुख हिस्सा छ । कुल उत्पादनमा करिब ७० प्रतिशत योगदान निजी क्षेत्रको देखिन्छ । २०८० को चैत मसान्तसम्ममा मुलुकको कुल विद्युत् जडित क्षमता ३१ हजार ५० मेगावाट पुगेको छ । जसमा निजी क्षेत्रको मात्रै १ हजार ९ सय ९५ मेगावाट छ । अर्थात् निजी क्षेत्रको योगदान निकै अघि छ । नेपाल विद्युत् प्राधिकरणको करिब ६ सय ६१ मेगावाट र प्राधिकरणका सहायक कम्पनीबाट करिब ४ सय ९२ मेगावाट मात्रै राष्ट्रिय ग्रिडमा जोडिएको छ । निजी प्रबद्र्धकहरूको करिब १३ खर्ब रुपैयाँ विद्युत्् विकासमा लगानी भइरहेको स्वतन्त्र ऊर्जा उत्पादकहरूको संस्था नेपाल, (इप्पान) को तथ्यांक छ । ०८० सालमा ४६२ मेगावाट थपियो २०८० सालमा मात्रै करिब ४ सय ६२ मेगावाट बिजुली राष्ट्रिय ग्रिडमा जोडियो । जुन, निजी प्रबद्र्धकहरूको मात्रै हो । जलविद्युत्सँगै करिब २२ मेगावाट सौर्य ऊर्जा पनि जोडियो । विद्युत् उत्पादनको टेस्टिङ र ट्रायल दिएका ५ आयोजनाको करिब ९४५ मेगावाट पनि चाँडै नै राष्ट्रिय ग्रिडमा जोडिदै छ । अपर मिदिमको ७५ मेगावाट, अपर फवा ५८ मेगावाट, अपर चिरख्वा ४७ मेगावाट, मध्य तमोर ७३ मेगावाट र सेती खोलाका ३५ मेगावाट टेस्टिङ को चरणमा छन् । करिब १ सय ३१ आयोजना निर्माणको विभिन्न चरणमा छन् । कोभिड महाव्याधि, अन्तर्राष्ट्रिय मूल्यवृद्धि लगायतका कारण निर्माणमा केही ढिलाइ भएका आयोजना केही वर्षमा नै राष्ट्रिय ग्रिडमा जोडिदै छन् । अर्थात्, करिब ३ हजार ८५ मेगावाट बिजुली निर्माणको विभिन्न चरणमा छन् । प्राधिकरणसँग विद्युत् खरिद सम्झौता भएका र वित्तीय व्यवस्थापन भएका यी सबै निजी प्रबद्र्धकका आयोजना हुन् । अर्को, प्राधिकरणसँग विद्युत् खरिद सम्झौता भएका तर वित्तीय व्यवस्थापन हुन नसकेका करिब ४ हजार ३१ मेगावाट आयोजना पनि निर्माणको विभिन्न चरणमा रहेको प्राधिकरणको तथ्यांक छ । प्राधिकरणसँग विद्युत् खरिद सम्झौता(पीपीए) सम्पन्न भएका करिब ११ हजार मेगावाट पनि निर्माणको चरणमा जाने तयारीमा छन् । यसैगरी करिब १९ हजार ६ सय २३ मेगावाट बराबरका २ सय ५८ आयोजना निजी क्षेत्रबाट अनुमतिपत्र लिएर निर्माणको विभिन्न चरणमा भए पनि नतिजाउन्मुख अवस्था नभएको इप्पानको तथ्यांक छ । प्राधिकरणले निर्माण गरिरहेको तनहुँ जलविद्युत् आयोजनाबाहेक अन्य कुनै सरकारी आयोजना आगामी ५ वर्षमा निर्माण सम्पन्न हुने चरणमा छैनन् । मुलुकमा पहिलोपटक विक्रम संवत् १९६८ मा फर्पिङ जलविद्युत्बाट ५ सय किलोवाट विद्युत्् उत्पादन सुरु भएको थियो । त्यसयता करिब ११२ वर्षको अवधीमा करिब १ हजार मेगावाट सरकारी आयोजना बनिरहँदा निजी क्षेत्रको १९ सय मेगावाट कटिसकेको छ । निजी क्षेत्रले २०४९ को आर्थिक उदारीकरणसँगै ऊर्जा क्षेत्रमा लगानी सुरु गरेको हो । निजी क्षेत्रबाट पहिलो र विदेशी लगानी पनि भएको ६० मेगावाटको खिम्ती जलविद्युत् आयोजना हो । आयोजनाले २०५२ सालमा प्राधिकरणसँग पीपीए गरेको थियो भने २०५७ सालबाट व्यावसायिक उत्पादन सुरु गरेको थियो । त्यसयता करिब १७६ आयोजनाहरूबाट निजी क्षेत्रले विद्युत्को व्यावसायिक उत्पादन गरिरहेको छ । अर्कोतर्फ, सरकारले आगामी १० वर्षमा २८ हजार ५ सय मेगावाटभन्दा बढी विद्युत् उत्पादनको लक्ष्य लिएको छ । गत वर्षको भदौमा ऊर्जा, जलस्रोत तथा सिँचाइ मन्त्रालयले सार्वजनिक गरेको ऊर्जा विकास मार्गचित्र तथा कार्ययोजनाले सन् २०२५ बाट २०३५ सम्म २८ हजार ७१३ मेगावाट निर्माण गर्ने लक्ष्य लिएको हो । समीक्षा वर्षमा वार्षिक प्रतिव्यक्ति विद्युत् खपत १५ सय युनिट पुर्याउने भन्ने छ । जबकि आर्थिक वर्ष २०७९८० वार्षिक बिजुली खपत ३८० युनिट मात्र छ । सन् २०३५ सम्ममा करिब २५ हजार मेगावाट विद्युत् उत्पादनसँगै प्रसारण र वितरण प्रणाली विस्तारमा खर्बौको लगानी आवश्यक देखिन्छ । सरकारले विद्युत् विकासको आधारका रूपमा १२ सय मेगावाटको बूढीगण्डकी, १० हजार ८०० मेगावाटको कर्णाली चिसापानी, १९०२ मेगावाट क्षमताको मुगु कर्णाली, ९०० मेगावाटको अरुण तेस्रो, १०६३ मेगावाट क्षमताको माथिल्लो अरूण लगायतका आयोजनालाई लिएको छ । ६७८ मेगावाटको सुनकोसी तेस्रो जलविद्युत्् आयोजना पनि सरकारको प्राथमिकतामा छ । बजार सुनिश्चित गर्नका लागि सरकारले भारतसँग १० हजार मेगावाट दीर्घकालीन विद्युत् व्यापार सम्झौता गरेको छ । ४ हजार ८ सय ५४ मेगावाट भारतको डेडिकेटेड र डाइरेक्ट लगानीमा निर्माण भइरहेका छन् । जसमा अरुणतेस्रो ९ सय मेगावाट, माथिल्लो कर्णाली ९ सय मेगावाट, माथिल्लो सेती ७५० मेगावाट, तल्लो अरुण ६७९ मेगावाट, अरुण चौथो ६९५ मेगावाट, सेती खोला६ ४५० मेगावाट र फुकोट कर्णाली ४८० मेगावाट छन् । अन्य थप आयोजनामा पनि भारतीय लगानीकर्ताले चासो दिइरहेका छन् । ७५६ मेगावाटको तमोरलगायत अन्य आयोजनाहरूमा पनि भारतीय लगानीको पहल भइरहेको बताइन्छ । आगामी असारबाट विद्युत् निर्यातका लागि बंगलादेशसँग पनि नेपालभारत र बंगलादेशबीच त्रिपक्षीय सम्झौता भएको छ । ४० मेगावाट विद्युत् भारतीय प्रसारणलाइन हुँदै बंगालदेश पुर्याइने छ । सरकारी झमेला मुख्य चुनौती निजी क्षेत्रतर्फ यस वर्षमात्र करिब २२ सय मेगावाटको पीपीए भएको छ । निजी क्षेत्रको उत्पादन पूर्णतया नदी प्रवाहमा आधारित (आरओआर) मा आधारित छ । जसले गर्दा वर्षायाममा बिजुली धेरै भए पनि हिउँदयाममा खोलामा पानीको बहाव कम भएसँगै करिब ३० प्रतिशतले उत्पादनमा कटौती हुन्छ । कुल जडित क्षमतामा निजी क्षेत्रको योगदान बढी भए पनि आरओआर प्रकृत्तिका कारण हिउँदमा माग र आपूर्तिबीच सन्तुलन हुँदैन । र, भारतबाट विद्युत् आयात गर्नुपर्ने अवस्था छ । यो अवस्थालाई चिर्न कि त सरकारले अर्धजलाशययुक्त र जलाशययुक्त आयोजना बनाउनुपर्यो, कि त निजी क्षेत्र पनि यी मोडालिटीका आयोजना निर्माणमा जानुपर्छ । लगानीका हिसाबले निजी प्रबद्र्धक तयार भए पनि सरकारका नीति नियम र कानुनका कारण समस्या भोगिरहेको निजी प्रबद्र्धकहरू बताउँछन् । एउटा जलविद्युत् आयोजना बनाउन ७ मन्त्रालय २३ विभाग र ३६ कानुनहरूको पालना गर्नुपर्छ । यसले विद्युत् उत्पादनमा समस्या भइरहेको प्रबद्र्धकहरूले बताउँदै आएका छन् । सरकारी नीति नियम भएनन् लगानीमैत्री गणेश कार्की,अध्यक्ष इप्पान निजी क्षेत्रले ऊर्जा उत्पादनमा गरेको योगदानको कदर सरकारले पनि गर्दै आएको छ । आयोजनाहरू बन्ने क्रम रोकिएका छैनन् । तर, पनि सरकारका केही नीति, नियम र कानुनी अप्ठ्याराका कारण निजी प्रबद्र्धकहरूले समस्या भोगिरहेका छन् । निजी प्रबद्र्धकहरूले भोगेको मुख्य समस्या भनेको वन ऐन नै हो । वनको पनि मुख्यतया वातावरणीय प्रभाव मूल्यांकन, वन क्षेत्रको प्रयोग ऐनको रोकावटलगायत छन् । यस्तै, भूमिसम्बन्धी व्यवस्थाले पनि निजी प्रबद्र्धकमा मारमा पर्ने गरेका छौं । जग्गा हदबन्दीका विषय पनि छन् । यस्तै, नेपाल विद्युत् प्राधिकरणले ४ वर्षभन्दा बढी समयदेखि रोकिरहेको पीपीए सबैलाई खुलाउन पर्छ । सन् २०३५ मा २८ हजारभन्दा बढी विद्युत् उत्पादनको लक्ष्य सरकारको छ । तर, यसका लागि नयाँ पीपीए खुलाइएको छैन । बनेका आयोजना पनि प्रसारणलाइनको अभावमा वितरण हुन सकेका छैनन् । केही वर्षदेखि प्राधिकरणले कन्टिजेन्सीमा विद्युत् खरिद गर्दा निजी प्रबद्र्धक मारमा परेका छन् । यस वर्ष बिजुली उत्पादन बढेको छ । वर्षामा बिजुली व्यवस्थापन हुन नसके त्यसको असर हामीलाई पनि पर्छ । यता, बैंकिङ क्षेत्र पनि ऊर्जा उत्पादकहरूसँग सकारात्मक देखिँदैन । यस्तै सरकारले अध्यादेशमार्फत गरेको संशोधनलाई राष्ट्रपति समक्ष पुर्याएर राजपत्रमा प्रकाशित गर्नुपर्यो र केकेमा संशोधन भएको छ हेर्न पाउनुपर्यो । नयाँ कानुन चाहियो मोहनकुमार डागी, वरिष्ठ उपाध्यक्ष इप्पान २०४९ सालदेखि निजी क्षेत्रलाई ऊर्जा उत्पादनमा खुला गरिएको हो । त्यतिबेलाको विद्युत् ऐन निजी क्षेत्रमैत्री थियो । तर, समयसँगै ऊर्जाको दायरा बढेको छ, यसमा लगानी बढेको छ । अब त्यहीअनुसार नयाँ ऐन आउनुपर्छ । निजी क्षेत्रले ऊर्जा उत्पादन गरे पनि यसमा निजी प्रबद्र्धकहरूको मात्र लगानी हुँदैन । ३० प्रतिशत सेयरमा सर्वसाधारणको लगानी हुन्छ भने ७० प्रतिशतमा बैंकको लगानी हुन्छ । निश्चित समयपछि आयोजना सरकारको नै हुन्छ । यसकारण सरकारले यसलाई आफ्नै आयोजना सरह व्यवहार गर्नपर्छ । धेरै कानुनहरू ऊर्जामैत्री छैनन् । ती अध्यादेशमार्फत संशोधन त भएका छन्, तर कसरी भएका छन् भन्ने थाहा छैन । वनकै ऐन, कानुन, निर्देशक, नियमावलीले मुख्य गरी आयोजना निर्माणमा बाधा पुर्याउँदै आएका छन् । यसमा सरकारले ध्यान दिनपर्छ । एकद्वार नीति चाहियो आशिष गर्ग, उपाध्यक्ष इप्पान वन, जग्गा हदबन्दी, छुटको जग्गा धितो राख्न नमिल्ने लगायतका प्रावधानले आयोजना विकासमा समस्या खेप्दै आइएको छ । सरकारले अध्यादेशमार्फत केही संशोधन त गरेको छ । तर आयोजना विकासमा सहयोग पुग्ने किसिमको हुनुपर्छ । अर्को भनेको आयोजना विकास गर्दा एकद्धार स्वीकृतिको प्रक्रिया नहुनु पनि समस्या नै बनेको छ । डेस्कडेस्क, कोठाकोठा, मन्त्रालय, विभाग चाहर्दा हामी थाकिसक्यौं । स्वीकृतिको झन्झिटिलौ प्रक्रियाको अन्त्य हुनुपर्छ । यसको समाधान संशोधीत ऐनबाट पनि भएको देखिदैन । किन ऊर्जा मन्त्रालयलाई नै सर्वाधिकार सम्पन्न नगर्ने ? यस्तै, करिब १७ वर्षदेखि सरकारले नयाँ विद्युत् ऐन ल्याउने भनिरहेको छ । ४ पटक संसद्मा पेृस गरे पनि पास हुन सकेको छैन । खेर गएको बिजुली आफ्नै क्षमतामा व्यापार गर्न विद्यमान ऐनले निजी क्षेत्रलाई दिँदैन । नयाँ ऐनमा यसको व्यवस्था हुनुपर्छ । अहिले प्रस्तावित ऐन पनि हुबहुभन्दा संशोधन भएर पास हुन जरुरी छ । जग्गा प्राप्ति र रूख कटान मुख्य समस्या प्रकाश दुलाल, उपमहासचिव इप्पान आयोजना प्रबद्र्धन गर्दा मुख्य समस्या नै वनको जग्गा प्राप्ती र रूख कटान हो । आयोजना विकासका लागि आइइ तथा इआए स्वीकृत गरेपछि रुख कटानको संख्या थपघट भएमा पुनः आईई तथा ईआए गर्नुपर्ने प्रावधानले झन्झिटिलो बनाएको छ । यसलाई १० प्रतिशतभन्दा बढी थपघट भएको खण्डमा आईई या ईआए गर्नपर्ने व्यवस्था गर्नपर्छ । मन्त्रिपरिषद्ले वनको जग्गा उपयोग गर्न निर्णय गर्दा पनि आयोजकले त्यसको उपयोग गर्न पाउँदैनन् । उपयोग गर्नुपर्ने जग्गा किन्नुपर्ने या त्यस बापतको रकम वन विकास कोषमा जम्मा गर्नुपर्ने प्रावधान प्रक्रियाको हिसाबले लामो छ । यस्तै, विदेशी लगानीमा हेजिङको व्यवस्था नहुनु, उद्योग दर्ताको प्रावधान, कम्पनीहरूको प्राथमिक सेयर निष्कासनको झन्झिटिलो प्रक्रिया लगायतको अन्त्य हुनुपर्छ । अनुमति लिनै झन्झट डा सुवर्णदास श्रेष्ठ, ऊर्जा उत्पादक आयोजना बनाउँदा अनुमति लिँदादेखिको नै झन्झिटिलो प्रक्रिया छ । एकदम नै लामो समय लाग्ने कारणले यसले समयसँगै आयोजनाको लागत पनि बढाएको छ । सरकारले आगामी ११ वर्षमा २८ हजार ५ सय मेगावाट उत्पादन गर्ने भन्ने सन्दर्भमा यी प्रक्रियालाई सरलीकरण गर्नुपर्छ । अहिलेको अवस्थामा आन्तरिक प्रबद्र्धकहरू पनि आउन सक्ने अवस्था छैन भने ऊर्जामा बाह्य लगानी भित्राउन झन् कठिन छ । भएका नियम, कानुन, मन्त्रालयगत अधिकार पर्याप्त छैन । राज्यका तर्फबाट यसको समाधान हुनुपर्छ । आयोजना विकासमा वन र त्यसको जग्गा प्राप्तिमा वर्षौं आयोजनाको काम रोकिने गरेको छ । अहिलेको व्यवस्थालाई सरल बनाउन बरु चुरे क्षेत्रमा वृक्षरोपण गर्न सकिएला नि । किनभने वन क्षेत्रको हिस्सा करिब ४७ प्रतिशत पुगिसकेको अवस्थामा हामी वन क्षेत्रको विकासमा अघि नै छौं । आयोजनाले तिर्ने रोयल्टीको सही बाँडफाँट हुनपर्छ । छुट्टाछुट्टै निकायले उठाउन भएन । प्रसारणलाइन निर्माणमा पनि सरकारले वन नीति उपयुक्त छैन ।"
"वनको डढेलो गाउँमा फैलियो, खोटाङमा तेह्र घर जल्यो","खोटाङ : सामुदायिक वनमा लागेको डढेलो गाउँसम्म फैलदा बराहपोखरी गाउँपालिका१ बराहपोखरीमा १३ वटा घर खरानी भएका छन् । बराहपोखरी सामुदायिक वनमा लागेको डढेलोले १३ वटा घर, सातवटा मचान, दुईवटा गोठ खरानी पारेको हो । क्षतिको विस्तृत विवरण प्राप्त भएको छैन । बराहपोखरी१ का वडाध्यक्ष ढकबहादुर कार्कीका अनुसार भिरगाउँका मोहनलाल थापामगरको दुईवटा घर र मचान, पूर्णबहादुर मगरको एउटा घर र तीन मचान, भद्रसिंह मगरको घर र दुईवटा गोठ, सुवास थापामगरको घर र मचान तथा मदन थापामगरको घर जलेको छ । यस्तै, डढेलोले डान्सिङटारका गङ्गामायाँ मगरको दुईवटा घर र दुईवटा मचान, ४० वटा बाख्रा, आधा तोला सुन, नगद रु ५० हजारलगायत जलेको छ । यसैगरी खोर्साने गाउँका सुमन मगर र गहतेका लेखराज खतिवडाको घर जलेको छ । डढेलोले डाँडाखर्क गाउँका होमबहादुर कटवाल र पदमबहादुर कटवालको बसोबास नभएको घर जलेको छ । खोर्सानेकै छकुमार राईको पनि बसोबास नभएको घर जलेको छ । रक्तमाला सामुदायिक वनमा लागेको डढेलोले भञ्ज्याङका बमबहादुर मगरको भान्छा घर र बाख्रा खोर खरानी भएको जनाइएको छ । डढेलो डाँडाखर्क र खाल्लेबीच, पोखरीराँकुली क्षेत्र तथा चुइयाँटार र रानाछापमा फैलिरहेको स्थानीय बासिन्दाले बताएका छन् । सशस्त्र प्रहरी बल, नेपाल प्रहरी र स्थानीय बासिन्दाले डढेलो निभाउने प्रयास गरिरहेको भए पनि त्यो सफल नभएको स्थानीय भुवन श्रेष्ठले बताए। गत साउनदेखि हालसम्म जिल्लामा एक सय नौ वटा आगलागीका घटना हुँदा रु चार करोड नौ लाख २२ हजार छ सय बराबरको धनमाल क्षति भएको प्रहरीले जनाएको छ । रासस"
घूस लिएको आरोपमा रूसी उपरक्षामन्त्री पक्राउ,"रूसका दिवंगत विपक्षी नेता एलेक्सी नाभाल्नीको टोलीले गरेको अनुसन्धानले भ्रष्टाचार गरेको आरोप लगाएको रूसी उपरक्षामन्त्रीलाई बुधबार हिरासतमा लिइएको छ । उनले ठूलो रकम घूस लिएको आरोप नाभाल्नीको टोलीले लगाएको छ । अठ्चालीस वर्षीय इभानोभले सशस्त्र बलको निर्माण र खरीदको रेखदेख गरिरहेका थिए। 'रूसी महासङ्घका उपरक्षामन्त्रीलाई पुर्पक्षका लागि थुनामा राखिएको छ,' मस्को अदालतको सञ्चार सेवाले सामाजिक सञ्जालमा जारी गरेको विज्ञप्तिमा भनिएको छ। विशेषगरी ठूलो परिमाणमा घूस लिएको अभियोगमा उनलाई १५ वर्षको जेल सजाय हुन सक्ने बताइएको छ । इभानोभका वकिलले सरकारी समाचार संस्था तासलाई बताएअनुसार इभानोभले उक्त आरोप अस्वीकार गरेका छन्। रूसी केही स्वतन्त्र सञ्चार माध्यमले इभानोभ र उनको परिवारले आफूले मन्त्रालयमा सहमति गरेको सम्झौतामा गैरकानुनी लाभ लिएर अकूत सम्पत्ति आर्जन गरेको आरोप लगाएका छन् । सन् २०२२ को डिसेम्बरमा नाभाल्नीको टोलीले इभानोभकी श्रीमती स्वेतलाना मनिओविचबाट चुहेका हजारौँ इमेलहरू प्राप्त गरेको बताएको थियो । उनले फ्रान्सको दक्षिणमा लक्जरी कार, गहना, लुगाफाटा, पार्टी, प्रिमियम प्रोपर्टी र याट भाडामा लिएर लाखौं युरो खर्च गरेको बताइएको छ । तीमध्ये केही रकम रक्षा मन्त्रालयका ठेकेदारलगायत तेस्रो पक्षमार्फत हुने गरेको उनीहरूको आरोप छ । क्रेमलिनले राष्ट्रपति भ्लादिमिर पुटिन शोइगुसँग निरन्तर सम्पर्कमा रहेको तर इभानोभको गिरफ्तारीबारे सोझै टिप्पणी गर्न अस्वीकार गरेको जनाएको छ । प्रवक्ता दिमित्री पेस्कोभले भने, 'यस विषयमा अनुसन्धान हुनेछ ।' सैनिक पोशाकमा प्रतिवादीहरूको आरोपबारे जवाफ दिन ४८ वर्षीय इभानोभले बुधबार अदालतमा सिसाको कोठाभित्र उभिएका थिए। अदालतले भनेको छ, 'अनुसन्धानकर्ताहरूले उहाँ रक्षा मन्त्रालयको लागि सम्झौता र सहसम्झौताको कामको क्रममा सम्पत्ति सेवाको रूपमा विशेष गरी ठूलो मात्रामा घूस लिने आपराधिक षडयन्त्र को हिस्सा भएको विश्वास गरेका छन् ।' न्यायाधीशले उनलाई कम्तीमा जुन २३ सम्म पुर्पक्षका लागि थुनामा राख्न आदेश दिएका छन् । उनलाई मस्कोको कुख्यात लेफोर्टोभो जेलमा राखिने तासले जनाएको छ । रासस"
अमेरिकाले गोप्य रुपमा युक्रेनलाई दियो लामो दुरीका ब्यालेस्टिक मिसाइल,"वासिङटन डिसी : रुसी सुरक्षा बलको सामना गर्न युक्रेनले गोप्य रूपमा अमेरिकाले दिएको लामो दुरीको ब्यालेस्टिक मिसाइल प्रयोग गर्न थालेको छ । अमेरिकी अधिकारीहरूले यसको पुष्टि गरेका छन्। यी हतियारहरू गत मार्चमा अमेरिकी राष्ट्रपति जो बाइडेनले युक्रेनलाई दिएको ३० करोड डलरको सहायताको हिस्सा हुन् र यसै महिना युक्रेनमा पुग्न थालेका बीबीसी समाचारमा उल्लेख छ। अमेरिकी सञ्चारमाध्यमका अनुसार उक्त मिसाइल क्रिमियामा रुसी लक्ष्यमा हमला गर्न एक पटक प्रयोग गरिएको छ । बाइडेनले अब युक्रेनलाई ६१ अर्ब डलरको सहायता प्याकेज पनि स्वीकृत गरिसकेका छन्। अमेरिकाले यसअघि युक्रेनलाई आर्मी ट्याक्टिकल मिसाइल सिस्टम (एटीएसीएमएस) मध्यम दूरीका हतियार उपलब्ध गराएको भए पनि अहिलेसम्म युक्रेनलाई कुनै पनि ठूलो र शक्तिशाली हतियार दिन अस्वीकार गरेको थियो । तर, गत फेब्रुअरीमा युक्रेनलाई लामो दुरीका क्षेप्यास्त्र उपलब्ध गराउने प्रस्तावलाई बाइडेनले गोप्य रूपमा सहमति दिएको समाचारमा जनाइएको छ । यी क्षेप्यास्त्रहरूले ३०० किलोमिटरको दूरीमा हमला गर्न सक्छन्। अमेरिकी विदेश मन्त्रालयका प्रवक्ता वेदान्त पटेलले भने, 'अमेरिकाले राष्ट्रपतिको निर्देशनमा युक्रेनलाई लामो दुरीको एटीएसीएमएस उपलब्ध गराएको पुष्टि गर्न सक्छु। युक्रेनको अनुरोधमा अमेरिकाले यो जानकारी सार्वजनिक गरेको छैन।' कति हतियार पठाइयो भन्ने अझै स्पष्ट भइसकेको छैन, तर अमेरिकी राष्ट्रिय सुरक्षा सल्लाहकार जेक सुलिभानले युक्रेनलाई थप हतियार पठाउने वाशिङ्टनको योजना रहेको बताएका छन्। बीबीसी"
अस्थिरता देखेर जनता वाक्क भइसके,"समानुपातिक सुन्दर प्रणाली हो। तर, यो प्रणालीको दुरुपयोग भयो। नेताहरूले आफ्नो नातेदार, इष्टमित्रलाई संसद्मा ल्याउने माध्यम बनाए। राजनीतिक दल र शीर्ष नेताप्रति आमजनतामा निराशा छ। नेताहरूले केही पनि गर्न सकेनन् भन्ने भाष्य निर्माण भएको छ। पछिल्लो समय गाउँगाउँमा घुम्दा मैले जनतामा यस्तो भावना देखेँ। नेताहरूप्रति रोष छ। राजनीतिक अस्थिरतालाई जनताले पटक्कै रुचाएका छैनन्। केन्द्रदेखि प्रदेश सरकारमा गठबन्धन बन्ने, भत्कने क्रम जारी छ। गठबन्धनकै कारण सरकार बन्ने, भत्कने भइरहेको हो भन्ने भित्री कारण सर्वसाधारण जनतालाई थाहा छैन। उनीहरू राजनीतिक अस्थिरता र सरकार परिवर्तनप्रति दिक्क छन्। चुनावी मैदानमा रहेका बेला उम्मेदवारहरूले मतदातासामु हुने, नहुने सबै प्रतिबद्धता व्यक्त गरेका हुन्छन्। घोषणापत्रमार्फत व्यक्त गरिएका वाचा तथा प्रतिबद्धताको कार्यान्वयनलाई लिएर जनताले प्रश्न गर्छन्। चुनावअघि गरेको अधुरो प्रतिबद्धता, चुनावी घोषणापत्र, राजनीतिक अस्थिरता, सरकार फेरिने कार्यले जनतामा वितृष्णा बढाएको छ। यस खालको जनताको वितृष्णा वर्तमान शासन पद्धति एवं राजनीतिक प्रणालीको लागि शुभसंकेत होइन। मुलुकको संविधानले मिश्रित निर्वाचन प्रणालीको व्यवस्था गरेको छ। यस खालको प्रणालीमा कुनै एउटा दलले बहुमत हासिल गर्न कठिन हुन्छ। यसको अर्थ हो, मिलेर अघि बढ्नुपर्ने संस्कार र संस्कृतिको विकास गर्नुपर्छ। तर, हामीकहाँ ठीक उल्टो भयो। मिलेर जाने संस्कार नै भएन। प्रत्यक्ष निर्वाचन प्रणालीबाट प्रतिनिधित्व हुन नसक्ने उपेक्षित एवं कमजोर वर्गको प्रतिनिधित्वका लागि समानुपातिक निर्वाचन प्रणाली अवलम्बन गरिएको हो। समानुपातिक सुन्दर प्रणाली हो। तर, यो प्रणालीको दुरुपयोग भयो। नेताहरूले आफ्नो नातेदार, इष्टमित्रलाई संसद्मा ल्याउने माध्यम बनाए। निर्वाचन प्रणालीलाई नेताहरूले विकृति बनाए। नेताहरूमा अवसरवाद बढ्यो। नेताहरूले गर्दा खेरि नै जनतामा वितृष्णा बढेको हो। जनतामा अहिले देखिएको निराशा बढाउने काम गर्नु हुँदैन। संविधान कार्यान्वयनका क्रममा देखिएका कठिनाइ तथा जटिलताहरू केलाउनुपर्ने आवश्यकता देखिएको छ। संविधान एवं केही कानुनहरू संशोधन गर्नुपर्ने हुन सक्छ। संविधानको रक्षार्थ यसमा समसामयिक संशोधन गरी अघि बढ्नुपर्ने अवस्था देखिएको छ। संघीय लोकतान्त्रिक गणतन्त्रको सुदृढीकरणमा गम्भीर हुनुपर्छ। (पूर्वमन्त्री त्रिपाठी, जनता प्रगतिशील पार्टी, नेपालका अध्यक्ष हुन् )"
बजेट निर्माणमा सरकार : अर्थमन्त्रीले लिए ७ पूर्वअर्थमन्त्रीसँग सुझाव,"काठमाडौं : अर्थमन्त्री वर्षमान पुन अनन्तले आगामी आर्थिक वर्ष २०८१०८२ को बजेटबारे पूर्वअर्थमन्त्रीहरुसँग छलफल गरेका छन्। बुधबार अर्थमन्त्री पुनले पूर्वअर्थमन्त्रीहरु विष्णुप्रसाद पौडेल, डा प्रकाशशरण महत, सुरेन्द्र पाण्डे,जनार्दन शर्मा, डा युवराज खतिवडा, प्रकाशचन्द्र लोहनी र शंकरप्रसाद कोइरालासँग सुझाव लिएका हुन्। छलफलको क्रममा पूर्वअर्थमन्त्रीहरुले महात्वाकांक्षी र पपुष्लिट नभई कार्यान्वयन हुन सक्ने गरी यथार्थपरक बजेट ल्याउन सुझाव दिए। उनीहरुले बजेटको आकार नबढाउन पनि अर्थमन्त्रीको ध्यानाकर्षण गराए। निवर्तमान अर्थमन्त्री महतले पपुलिज्मको पछाडि कोही लाग्नु नहुने सुझाव दिए। बजेटको आकार ठूलो नबनाउनुस्। जे पजि गर्छु भन्ने टाइपका नल्याउनुस्, महतले भने, कार्यान्वयन नहुने कुरा गरेर पछि हल्का हुने काम नगर्नुस् भन्ने मेरो सुझाव छ। पूर्वअर्थमन्त्री विष्णुप्रसाद पौडेलले मन फुकाएर बजेट बनाउने अवस्था नभएकाले प्रधानमन्त्रीदेखि मन्त्रि र सरकारमा संलग्न दलका नेताहरुलाई अहिलेको यथार्थ अवस्था, बाध्यता र सीमाबारे बुझाउन अर्थमन्त्री पुनलाई आग्रह गरे। उपलब्ध स्रोतबाट अवस्था सुधार्न कठिन भएकाले नीतिमार्फत सुधार गर्न उनले जोड दिए। असीमित ढंगले बजेटको आकार फराकिलो बनाउन सकिँदैन, पौडेलले भने, राष्ट्रिय गौरवका आयोजना, राष्ट्रिय प्राथमिकता प्राप्त आयोजना र चालु आयोजनामा मात्र बजेट राखौं। अनगिन्ति योजना थप्ने काम नगरौं। एमालेका उपाध्यक्ष समेत रहेका पौडेलले विगतमा राजनीतिक दबाबका कारण बिना तयारी र बिनास्रोत राखिएका हजारौं टुक्रे आयोजना खारेज गर्न अर्थमन्त्री पुनलाई सुझाव दिए। त्यसमा आफू र आफ्नो दलका तर्फबाट अर्थमन्त्रीलाई साथ रहने प्रतिबद्धता जनाए। पूर्वअर्थमन्त्री जनार्दन शर्माले अख्तियार सम्पत्ति शुद्धीकरण, राजश्व अनुसन्धा र सिआईबीजस्ता निकायले जथाभावी अधिकारको दुरुपयोग गरेका कारण कर्मचारीको काम गर्ने मनोबल घटेकाले पुँजीगत खर्च निराशाजनक रहेको उल्लेख गरे। नियामक संस्थाहरुका कारण निजी क्षेत्र आतंकित भएको छ, उनले भने, सचिवदेखि कर्मचारीहरुलाई हुँदै नभएको मुद्दा लगाइदिने प्रवृत्तिका कारण कोही पनि फाइल सदर गर्ने अवस्थामा छैन। अर्का पूर्वअर्थमन्त्री सुरेन्द्र पाण्डेले कागजमा मात्र अर्थतन्त्रको आकार बढाउने तर यथार्थमा कार्यान्वयन नहुने बजेट नल्याउन सुझाव दिए। पुँजीगत खर्च किन हुँदैन भने कोही कर्मचारी फाइल सदर गर्न तयार छैन। विधिपूर्वक काम गर्दा केही हुँदैन भन्ने ग्यारेण्टी गरिनुपर्छ, पाडेले भने, कुन दिन कसलाई अख्तियारमा लाने हो टुंगो छैन। काम गरेबापत गाउँमा सबैले भ्रष्टाचारी भन्छ। करिअर पनि सकिन्छ। संसदीय समिति, अख्तियार, सम्पत्ति शुद्धीकरण, राजश्व अनुसन्धानजस्ता निकाय राज्यभन्दा अलग नभएको उनको भनाइ थियो। देश बनाउने हो भने सबै एकैतिर फर्किनुपर्छ। कोही कता कोही कर्ता फर्किएर मुलुक बन्दैन, पाण्डेले भने। अर्का पूर्वअर्थमन्त्री डा युवराज खतिवडाले बजेटको आकार अनावश्यक ठूलो बनाउने प्रवृत्तिले कार्यान्यवन नै नहुने समस्या रोगका रुपमा विकास भएको बताए। हामीले विगतदेनि नै बजेटको साख गिराउने काम गर्दै आएका छौं, खतिवडाले भने, यो पटक पनि राष्ट्रिय योजना आयोगले दिएको १८ खर्बको बजेटको सिलिङ ठूलो हो। खतिवडाले दायित्वजति संघीय सरकारमा राखेर स्रोतजति प्रदेश र स्थानीय तहमा पठाउने प्रवृत्ति हानिकारक रहेको औंल्याए। दायित्वजति संघीय सरकारमा राख्ने र स्रोतजति तल पठाउँदा अर्थमन्त्री असफल भयो भन्ने आरोप आउने गरेको छ, खतिवडाले भने, स्रोत तल पठाउने हो भने त्योसँगै दायित्व पनि पठाउनुस् भन्ने मेरो आग्रह छ। अर्का पूर्वअर्थमन्त्री डा प्रकाशचन्द्र लोहनीले देशको अर्थतन्त्र संकटउन्मुख रहेको भन्दै एक जना अर्थमन्त्रीले मात्र चाहेर सुधार गर्ने ठाउँ नहुने स्पष्ट गरे। त्यसका लागि प्रधानमन्त्रीदेखि मन्त्रिपरिषदका सबै, राजनीतिक दल र राज्य संयन्त्र नै सक्रिय हुनुपर्ने उनको भनाइ थियो। अर्का पूर्वमन्त्री शंकर कोइरालाले विगतमा जलस्रोतमा लगानी गर्दा स्रोत नखोज्ने र १५ वर्षसम्म थप आयकर नलाग्ने नीतिका कारण अहिले विद्युत निर्यात हुने अवस्था आएको चर्चा गरे। उनले आर्थिक स्थायित्वका लागि कम्तिमा यस्तै एउटा क्षेत्रलाई प्रोत्साहन गर्ने नीति लिनुपर्ने बताए। मन्त्री पुनले पूर्वअर्थमन्त्रीहरुका सुझावलाई मनन गरी बजेट निर्माण गर्ने बताए। विकास र सुशासनलाई सँगै लाने तथा उत्पादन र रोजगारी वृद्धि गर्ने खालको बजेट ल्याउने उनको भनाइ थियो। उनले अर्थतन्त्रलाई तीव्रता दिन वस्तुगत बजेट बनाउने भन्दै पूर्वअर्थमन्त्रीका सुझावलाई गाइडलाइनका रुपमा ग्रहण गर्ने प्रतिबद्धता व्यक्त गरे।"
लगानीकर्तालाई आधार र आकर्षण,"भनिन्छ, नेपाल लगानीका लागि उर्वर छ, र नयाँ पनि छ । धेरै क्षेत्रमा लगानीको सम्भावना भइकन कोही किन नेपालमा लगानी गर्न आउँदैन ? प्रश्न पेचिलो छ । सरकारले यसपालि वैशाख १६ र १७ गते सरकार तेस्रोपटक लगानी सम्मेलन गर्दैछ । हो, लगानीकर्तालाई डाक्नुपर्छ । सरकारले डाकेको थियो झन्डै दुई हजारलाई । हजारभन्दा बढीले आउने पक्का गरेका छन् । लगानी सम्मेलनको सोकेसमा १ सय ५२ परियोजना राखिँदैछ । ४ वटा ठूला परियोजनामा विकास सम्झौता पनि हुँदैछ । अनि अरूमा चाहिँ के होला ? अनुभव हेर्दा प्रतिबद्धतामा कमी हुने देखिन्न । २०७३ सालको पहिलो लगानी सम्मेलनमा १४ खर्बको प्रतिबद्धता आयो । २०७५ सालमा दोस्रोपटक २३ खर्बका परियोजना प्रस्तावित भए । तर आयो चाहिँ एक खर्बभन्दा कम । लगानी सम्मेलन गरीगरी उद्यमी र व्यवसायीलाई डाक्नु उत्तम नै हो । यसपालिका ५३ देशबाट लगानीकर्ता आउने समाचार उत्साहजनक छ । तेस्रो पटकसम्म लगानी सम्मेलन गरिरहँदा सरकारले समीक्षामा चाहिँ चुकेको प्रष्टै हुन्छ । खासै धेरै अघि होइन त्यस्ता सम्मेलन भएका । तिनको नतिजा उत्साहप्रद छैन । समीक्षा हुनुपर्ने विषय त्यो हो । तर सस्तो प्रचारबाजीका लागि सम्मेलनका सम्मेलन गरिहनु चाहिँ उपलब्धि हुन सक्दैन । लगानीकर्ता नगद बोकेर नेपालमा आइहाल्ने र पैसा लगाइहाल्ने वातावरण छ कि छैन, पहिलो सरकारले सोच्नुपर्ने विषय हो । अर्काे वातावरण कस्तो छ ? अन्तर्राष्ट्रिय लगानीकर्ताको मूल्यांकन कस्तो छ ? पक्कै पनि कमजोर । कानुनी उल्झन सुल्झाउन कानुन संशोधनको प्रयास सरकारले गयो । तर पर्याप्त भयो त ? छैन नै । लगानीका लागि सबैभन्दा पहिला चाहिने आधार भनेको विश्वसनीय वातावरण हो । सरकारमा भइरहने फेरबदलीले त्यस्तो वातावरण धमिल्याएको छ । नीतिगत प्रष्टता नभएको प्रष्टै छ । अनि लगानीकर्तालाई हामी कसरी आकर्षित गर्छाैं ? नेपालमा लगानी नेपालीको भलो होस् भनेरमात्रै कसैले गर्दैन, ऊ धेरैभन्दा धेरै नाफा चाहन्छ ? नेपालमा हामी के विशेष सुविधा दिन्छौं भन्ने प्रश्न मुख्य हो । उद्यम, व्यवसायको सुरक्षा कस्तो बनाउँछौं भन्ने अझ टड्कारो प्रश्न छ । यस्ता मूलभूत विषयको सम्बोधन गर्न सके लगानी सम्मेलन सफल हुन्छ । पहिला त संघारमै आएको सम्मेलनलाई औपचारिक रूपमा सम्पन्न गरी सरकारले त्यस्ता प्रश्नहरूलाई सम्बोधन गर्नुपर्छ । अनि वातावरण तयार भएपछि आउँदो समयमा सम्मेलन गरे पनि वा नगरे पनि लगानी भित्रिइरहन सम्भव हुन्छ ।"
नुवाकोटमा डढेलोले सयौं हेक्टर वन सखाप,"नुवाकोट : सुख्खायाम सुरु भएसँगै नुवाकोटमा डढेलोको समस्या विकराल देखिन थालेको छ। सयौं हेक्टर वन क्षेत्रमा डढेलो लागेर नष्ट भएको हो। १२ स्थानीय तह रहेको नुवाकोटमा वर्षेनी डढेलोको समस्या हुने गरेको छ । धेरै सडकमार्गमा अग्नी सुरक्षाको कार्य भइरहेको डिभिजन वन कार्यालय नुवाकोटले जनाएको छ । हालसम्म ५० वटा वन क्षेत्रमा डढेलो लागेको पुष्टि भएको वन कार्यालय नुवाकोटले जनाएको छ । एउटै वनमा यस वर्ष तीन पटकसम्म आगजनी भएको छ । डिभिजनल वन अधिकृत रोशना पोखरेलका अनुसार डढेलोले रुख, बुट्यान, जंगली जनावरका साथै चराचुरुङ्गी क्षति हुने गरेका छन् । डढेलोले सर्वसाधारणको जीउधनको क्षति नहोस् भनेर आवश्यक कार्य भइरहेको अधिकृत पोखरेलले बताइन् । उनका अनुसार जंगलमा डढेलो सुरक्षाका लागि १० जना हरित स्वम्सेवक नियुक्त गरेर डढेलो नियन्त्रणका आवश्यक कार्य भइरहेको छ । सरकारले हरित स्वयमसेवकका लागि पाँच महिनाको नियुक्ति दिएर १० लाख रुपैयाँ तलबभत्ता र एक लाख रुपैयाँको जीवन बिमासमेत गरिदिएको छ । यसबाहेक सघीय सरकारले तीन लाख रुपैयाँ पठाउने गरेको छ । सो रकम आगजनी नियन्त्रणका लागि अपुग भएको वन प्राविधिक बताउँछन् । नुवाकोटको वन क्षेत्रको संरक्षण तथा डढेलो नियन्त्रणका लागि वर्षको २३ लाख रुपैयाँ खर्च हुने कर्मचारीहरुको भनाइ छ । यद्यपि, सो रकम सम्पूर्ण कार्यका लागि अपुग भए पनि आगजनी नियन्त्रणका कार्य भइरहेको वन अधिकृत कमल घिमिरेको भनाई छ । डिभिजन वन कार्यालयले नुवाकोटमा रहेको मुख्य सडकमार्ग तथा विदुरवनदेवी, विदुरशान्तिवजार, विदुरकोल्पुटार सडकखण्डमा डढेलो लाग्न नदिन सरसफाई र कन्ट्रोल बार्निङ गरिसकेको छ । अधिकृत घिमिरेका अनुसार नुवाकोटमा रहेका शिवपुरीनागार्जुन र लाङटाङ राष्ट्रिय निकुन्ज पर्दछन् । निकुन्ज क्षेत्रमासमेत आगजनी हुने गरेको छ । नुवाकोटमा तीनसय ७२ सामुदायिक वन उपभोक्ता समितिमा २३ हजार उपभोक्ताहरु लाभान्वित रहेका छन् । २६ हजार हेक्टर क्षेत्रफलको वन क्षेत्र समेटिएका छन् । हालसम्म दुईहजार रोपनी क्षेत्रफलको वन क्षेत्रमा डढेलो लागिसकेको छ । आगजनीले नुवाकोटमा हालसम्म कुनै पनि मानवीय क्षति भएको छैन । बजेट अभावका कारण डढेलो नियन्त्रण प्रभावकारी हुन नसकेको उपभोक्ताहरुले बताए। यसपटक संघ र प्रदेश सरकारबाट आएको बजेट डढेलो नियन्त्रण र अतिक्रमण हटाउने कार्यमा अपुग हुने जनाइएको छ, । अधिकृत घिमिरेले भने, यति बजेटले अग्नि नियन्त्रक भर्ना, गस्ती र अन्य कार्यक्रमका लागि पर्याप्त हुँदैन। अधिकृत घिमिरेका अनुसार डढेलो नियन्त्रणका लागि कम्तिमा २० जना हरित स्वंसेवक नियुक्त गरेर सवारीसाधनसहित गस्ती गराउन सकियो भने नियन्त्रण प्रभावकारी हुन्छ। वनले करारमा अग्नि नियन्त्रकको नाममा १० जना कर्मचारीलाई आगामी असारसम्मका लागि पाँच महिनाको नियुक्ति दिएर राखेको छ। यद्यपि, उनीहरूले आगो निभाउन र आगालागी क्षेत्रबाट काठदाउरा जोगाउन हम्मे पर्छ। त्यसरी नियुक्ति गरिएका करारका कर्मचारीले मासिक २० हजार रुपैयाँका दरले तलब पाउँछन् । डढेलो नियन्त्रणका लागि संघीय र प्रदेश सरकारले वन कार्यालयलाई बजेट दिन्छ। बजेट खर्च हुन्छ पनि तर, डढेलो नियन्त्रण प्रभावकारी हुन नसकेको सामुदायिक वन उपभोक्ता समितिको भनाई छ । वनमा लागेको आगो निभाउन वन कार्यालयका कर्मचारीका साथै सेना, प्रहरी, सशस्त्र प्रहरी, स्थानीय निकायकोसमेत सहकार्य भइरहेको छ । दमकल जान नसक्ने स्थानमा लागेको आगो निभाउन निकै कठिन हुने गरेको अर्का वन अधिकृत रामशरण गौतमको भनाई छ । आगजनी हुने वित्तिकै कर्मचारीहरुका साथमा आफैं डढेलो लागेको वनमा पुगने गरेको गौतमको भनाई छ । विद्युतको हाइटेन्सन लाइनको नजिक ठूलो संख्यामा काठ दाउरा घाटगद्दी गरेर राखिने गरेको छ। तिनलाई जोगाउन चुनौती हुने वन कार्यालयको भनाई छ। वनमा जानी जानी आगनी गरेकाहरुलाई पक्राउ गरेर कारवाही गरिनु पर्ने लिखुका वन उपभोक्ता लक्ष्मण लामिछानेको भनाई छ । सुक्खायाम लागेसँगै वनभित्रको सुकेको पत्कर सफा गर्ने, वन प्रवेशमा कडाइ गर्ने र सलाईलाइटरजस्ता वस्तु नलैजान सर्वसाधारणलाई आग्रह गरिएको वन अधिकृत राजकुमार यादवको भनाई छ । डढेलो लाग्नुअघि गर्नु पर्ने अवस्थाका वारेमा समेत तयारी गरिएको छ ।, यादवले भने । यद्यपि, डिभिजनल वन अधिकृत रोशना पोखरेलले डढेलो नियन्त्रणमा कुनै कसर बाँकी नराखेको दावी गरेका छन् । वनले डढेलोले कति काठदाउरा जलेर नष्ट भयो, त्यसको विवरण संकलन गरिरहेको उनको भनाई छ। दुई दशकयता वनमा डढेलो नियन्त्रणका लागि सम्वन्धित वन उपभोक्ता समिति, जनप्रतिनिधि तथा सरोकारवालालाई यस सम्वन्धमा सचेतनासमे प्रदान गर्न कार्यक्रम भइरहेको वन कार्यालय नुवाकोटले जनाएको छ।"
लहानमा पहिलो थारू होम स्टे,"सिरहा : सिरहाको लहान नगरपालिका१५ बानो गाउँमा मधेस प्रदेशको पहिलो होम स्टे सुरु भएका छन्। बानो गाउँ थारू सामुदायिक होम स्टे सञ्चालनमा आएपछि चहलपहल बढेको छ। घरका भित्ताहरू रंगिएका छन्। स्थानीय स्तरमा रोजगारी सिर्जना, संस्कार र संस्कृति झल्काउने उद्देश्यले होम स्टे सुरु गरेका छन्। यो थारू समुदायको बस्तीमा १ सय ८ घर छन्। जहाँ सुरु चरणमा ११ घरमा आगन्तुकको लागि बसोबासको व्यवस्था मिलाइएको छ। होम स्टे सञ्चालनका लागि समिति बनाइएको छ। जसमा अधिकांश महिलाहरू छन्। उनीहरूलाई सुरुमा नगरपालिकाले तालिम र अन्त ठाउँठाउँका होम स्टेहरू निरीक्षण गराएका छन्। सामुदायिक भवन निर्माणका लागि नगरपालिकाले ३५ लाख बजेट विनियोजन गरेको छ। सो भवनका लागि २ कट्ठा जग्गा स्थानीय मुक्ति चौधरी, अच्छमितलाल चौधरी र समुझलाल चौधरीले दान गरेका हुन्। चितवन, उदयपुरलगायतका ठाउँठाउँमा घुम्दा आफ्नो वडामा पनि यस्तै होम स्टे स्थापना गरेर महिलाहरूलाई रोजगारीमा लगाउने सोच आएको थियो वडाध्यक्ष तेजनारायण चौधरीलाई। उनी भन्छन्, सोहीअनुसार काम अगाडि बढाएका छौं। स्थानीय उत्पादनलाई अधिकतम प्रयोग गरी यहाँ खाने परिकारहरू बनाइन्छ। जसले आगन्तुकलाई स्थानीय स्वाद प्रदान गराउँछ। उनका अनुसार थारू समुदायको परिकार तेलपुरी, चामलको भुजा, बगिया, घोघीँ, लोकल परेवा, कुखरा मासुलगायत उपलब्ध छ। आधुनिकीकरणले गाउँमा रोजगारी गुम्दै गएकोले होम स्टेले आशा पलाएको स्थानीय रुद्रनारायण चौधरी बताउँछन्। हामीले यहाँ ढिकीमा कुटेको च्युरा खुवाउँछ। जुन मिल आउँदा पाउन मुस्किल भएको छ। अर्गानिक तरकारीहरू होम स्टेमा रहेको छ, चौधरीले भने, यस वडाका सबै पर्यटकीयस्थल पनि होम स्टेबाट घुम्न सजिलो हुन्छ। यस वडामा हात्तीदह, राजदेवी मन्दिर, गोसाइँडाँडा ताल, नमुना मुसहर बस्ती छन्। लहान बजारबाट नजिकै छ।"
लगानीकर्तालाई आधार र आकर्षण,"भनिन्छ, नेपाल लगानीका लागि उर्वर छ, र नयाँ पनि छ । धेरै क्षेत्रमा लगानीको सम्भावना भइकन कोही किन नेपालमा लगानी गर्न आउँदैन ? प्रश्न पेचिलो छ । सरकारले यसपालि वैशाख १६ र १७ गते सरकार तेस्रोपटक लगानी सम्मेलन गर्दैछ । हो, लगानीकर्तालाई डाक्नुपर्छ । सरकारले डाकेको थियो झन्डै दुई हजारलाई । हजारभन्दा बढीले आउने पक्का गरेका छन् । लगानी सम्मेलनको सोकेसमा १ सय ५२ परियोजना राखिँदैछ । ४ वटा ठूला परियोजनामा विकास सम्झौता पनि हुँदैछ । अनि अरूमा चाहिँ के होला ? अनुभव हेर्दा प्रतिबद्धतामा कमी हुने देखिन्न । २०७३ सालको पहिलो लगानी सम्मेलनमा १४ खर्बको प्रतिबद्धता आयो । २०७५ सालमा दोस्रोपटक २३ खर्बका परियोजना प्रस्तावित भए । तर आयो चाहिँ एक खर्बभन्दा कम । लगानी सम्मेलन गरीगरी उद्यमी र व्यवसायीलाई डाक्नु उत्तम नै हो । यसपालिका ५३ देशबाट लगानीकर्ता आउने समाचार उत्साहजनक छ । तेस्रो पटकसम्म लगानी सम्मेलन गरिरहँदा सरकारले समीक्षामा चाहिँ चुकेको प्रष्टै हुन्छ । खासै धेरै अघि होइन त्यस्ता सम्मेलन भएका । तिनको नतिजा उत्साहप्रद छैन । समीक्षा हुनुपर्ने विषय त्यो हो । तर सस्तो प्रचारबाजीका लागि सम्मेलनका सम्मेलन गरिहनु चाहिँ उपलब्धि हुन सक्दैन । लगानीकर्ता नगद बोकेर नेपालमा आइहाल्ने र पैसा लगाइहाल्ने वातावरण छ कि छैन, पहिलो सरकारले सोच्नुपर्ने विषय हो । अर्काे वातावरण कस्तो छ ? अन्तर्राष्ट्रिय लगानीकर्ताको मूल्यांकन कस्तो छ ? पक्कै पनि कमजोर । कानुनी उल्झन सुल्झाउन कानुन संशोधनको प्रयास सरकारले गयो । तर पर्याप्त भयो त ? छैन नै । लगानीका लागि सबैभन्दा पहिला चाहिने आधार भनेको विश्वसनीय वातावरण हो । सरकारमा भइरहने फेरबदलीले त्यस्तो वातावरण धमिल्याएको छ । नीतिगत प्रष्टता नभएको प्रष्टै छ । अनि लगानीकर्तालाई हामी कसरी आकर्षित गर्छाैं ? नेपालमा लगानी नेपालीको भलो होस् भनेरमात्रै कसैले गर्दैन, ऊ धेरैभन्दा धेरै नाफा चाहन्छ ? नेपालमा हामी के विशेष सुविधा दिन्छौं भन्ने प्रश्न मुख्य हो । उद्यम, व्यवसायको सुरक्षा कस्तो बनाउँछौं भन्ने अझ टड्कारो प्रश्न छ । यस्ता मूलभूत विषयको सम्बोधन गर्न सके लगानी सम्मेलन सफल हुन्छ । पहिला त संघारमै आएको सम्मेलनलाई औपचारिक रूपमा सम्पन्न गरी सरकारले त्यस्ता प्रश्नहरूलाई सम्बोधन गर्नुपर्छ । अनि वातावरण तयार भएपछि आउँदो समयमा सम्मेलन गरे पनि वा नगरे पनि लगानी भित्रिइरहन सम्भव हुन्छ ।"
"संसदमा कसैको एकल बहुमत छैन, कसैले चाहेर सरकार ढल्दैन : विष्णु पौडेल","काठमाडौं : नेकपा एमाले उपाध्यक्ष एवं पूर्वअर्थमन्त्री विष्णु पौडेलले अस्थिरताको त्रास देखाएर तर्साउन खोज्नेको पछाडि नलाग्न सरकारलाई आग्रह गरेका छन्। वर्तमान सरकारको स्थायित्वबारे राजनीतिक बजारमा चलाइएका हल्लाका पछि नलाग्न उनले आग्रह गरेका हुन्। अर्थमन्त्री वर्षमान पुनले बुधबार साँझ आगामी आर्थिक वर्ष ०८१०८२ को बजेट निर्माणबारे पूर्वअर्थमन्त्रीहरुसँग सुझाव लिन बोलाएको भेलामा सत्तारुढ दलका नेता पौडेलले हल्लाको बेवास्ता गर्दै बजेट निर्माणमा लाग्न अर्थमन्त्रीलाई सुझाव दिए। पौडेलले संसदमा कुनै दलको एकल बहुमत नरहेको भन्दै कसैले चाहँदैमा सरकार नढल्ने दाबी गरे। बजेट निर्माण गर्दै गरेको अर्थमन्त्रीलाई अस्थिरताको त्रास देखाएर तर्साउन खोज्ने विगतदेखिकै प्रवृत्ति भएको पौडेलले स्मरण गराए। सरकार अस्थिर छ भन्ने हल्ला चलाएर बजेट बनाउँदै गरेको अर्थमन्त्रीको मनोविज्ञानमा देखा जाएगा भन्ने सोच उत्पन्न गराउन केही मानिसहरुले हल्ला चलाएर दबाब सिर्जना गर्ने प्रवृत्ति विगतदेखिकै हो, पौडेलले भने, संसदमा कसैको पनि एकल बहुमत छैन। यो सरकार अस्थिर छ भन्ने खालको जसरी प्रचार भइरहेको छ। त्यो प्रचारबाट प्रभावित हुनुपर्ने कुनै कारण म देख्दिन। ढुक्क भएर बजेट निर्माणको काममा लाग्न अर्थमन्त्रीज्यूलाई मेरो आग्रह छ। अर्थमन्त्री पुनलाई कार्यान्वयन हुने खालको सानो आकारको बजेट ल्याउन सुझाव दिए। पूर्वअर्थमन्त्री पौडेलले मन फुकाएर बजेट बनाउने अवस्था नभएकाले अहिलेको यथार्थ अवस्था, बाध्यता र सीमाबारे बुझाउन अर्थमन्त्री पुनलाई आग्रह गरे। उपलब्ध स्रोतबाट अवस्था सुधार्न कठिन भएकाले नीतिमार्फत सुधार गर्न उनले जोड दिए। असीमित ढंगले बजेटको आकार फराकिलो बनाउन सकिँदैन, पौडेलले भने, राष्ट्रिय गौरवका आयोजना, राष्ट्रिय प्राथमिकता प्राप्त आयोजना र चालु आयोजनामा मात्र बजेट राखौं। अनगिन्ति योजना थप्ने काम नगरौं। पौडेलले विगतमा राजनीतिक दबाबका कारण बिना तयारी र बिनास्रोत राखिएका हजारौं टुक्रे आयोजना खारेज गर्न अर्थमन्त्री पुनलाई सुझाव दिए। त्यसमा आफू र आफ्नो दलका तर्फबाट अर्थमन्त्रीलाई साथ रहने प्रतिबद्धता जनाए।"
अस्थिरता देखेर जनता वाक्क भइसके,"समानुपातिक सुन्दर प्रणाली हो। तर, यो प्रणालीको दुरुपयोग भयो। नेताहरूले आफ्नो नातेदार, इष्टमित्रलाई संसद्मा ल्याउने माध्यम बनाए। राजनीतिक दल र शीर्ष नेताप्रति आमजनतामा निराशा छ। नेताहरूले केही पनि गर्न सकेनन् भन्ने भाष्य निर्माण भएको छ। पछिल्लो समय गाउँगाउँमा घुम्दा मैले जनतामा यस्तो भावना देखेँ। नेताहरूप्रति रोष छ। राजनीतिक अस्थिरतालाई जनताले पटक्कै रुचाएका छैनन्। केन्द्रदेखि प्रदेश सरकारमा गठबन्धन बन्ने, भत्कने क्रम जारी छ। गठबन्धनकै कारण सरकार बन्ने, भत्कने भइरहेको हो भन्ने भित्री कारण सर्वसाधारण जनतालाई थाहा छैन। उनीहरू राजनीतिक अस्थिरता र सरकार परिवर्तनप्रति दिक्क छन्। चुनावी मैदानमा रहेका बेला उम्मेदवारहरूले मतदातासामु हुने, नहुने सबै प्रतिबद्धता व्यक्त गरेका हुन्छन्। घोषणापत्रमार्फत व्यक्त गरिएका वाचा तथा प्रतिबद्धताको कार्यान्वयनलाई लिएर जनताले प्रश्न गर्छन्। चुनावअघि गरेको अधुरो प्रतिबद्धता, चुनावी घोषणापत्र, राजनीतिक अस्थिरता, सरकार फेरिने कार्यले जनतामा वितृष्णा बढाएको छ। यस खालको जनताको वितृष्णा वर्तमान शासन पद्धति एवं राजनीतिक प्रणालीको लागि शुभसंकेत होइन। मुलुकको संविधानले मिश्रित निर्वाचन प्रणालीको व्यवस्था गरेको छ। यस खालको प्रणालीमा कुनै एउटा दलले बहुमत हासिल गर्न कठिन हुन्छ। यसको अर्थ हो, मिलेर अघि बढ्नुपर्ने संस्कार र संस्कृतिको विकास गर्नुपर्छ। तर, हामीकहाँ ठीक उल्टो भयो। मिलेर जाने संस्कार नै भएन। प्रत्यक्ष निर्वाचन प्रणालीबाट प्रतिनिधित्व हुन नसक्ने उपेक्षित एवं कमजोर वर्गको प्रतिनिधित्वका लागि समानुपातिक निर्वाचन प्रणाली अवलम्बन गरिएको हो। समानुपातिक सुन्दर प्रणाली हो। तर, यो प्रणालीको दुरुपयोग भयो। नेताहरूले आफ्नो नातेदार, इष्टमित्रलाई संसद्मा ल्याउने माध्यम बनाए। निर्वाचन प्रणालीलाई नेताहरूले विकृति बनाए। नेताहरूमा अवसरवाद बढ्यो। नेताहरूले गर्दा खेरि नै जनतामा वितृष्णा बढेको हो। जनतामा अहिले देखिएको निराशा बढाउने काम गर्नु हुँदैन। संविधान कार्यान्वयनका क्रममा देखिएका कठिनाइ तथा जटिलताहरू केलाउनुपर्ने आवश्यकता देखिएको छ। संविधान एवं केही कानुनहरू संशोधन गर्नुपर्ने हुन सक्छ। संविधानको रक्षार्थ यसमा समसामयिक संशोधन गरी अघि बढ्नुपर्ने अवस्था देखिएको छ। संघीय लोकतान्त्रिक गणतन्त्रको सुदृढीकरणमा गम्भीर हुनुपर्छ। (पूर्वमन्त्री त्रिपाठी, जनता प्रगतिशील पार्टी, नेपालका अध्यक्ष हुन् )"
इलाममा मतपत्रसहित कर्मचारी पुगे निर्वाचन स्थलमा,"इलाम : इलाम२ को उपनिर्वाचनको तयारी अन्तिम चरणमा पुगेको मुख्य निर्वाचन अधिकृतको कार्यालयले जनाएको छ। मुख्य निर्वाचन अधिकृत केशवप्रासद घिमिरेले मतपत्र र आवश्यक सामग्रीसहित कर्मचारी र मतदान अधिकृतको टोली मतदान स्थल पुगिसकेको बताए। 'मतपत्रसहित अन्य आवश्यक सामाग्री बोकेर कर्मचारि र मतदान अधिकृत पुगिसकेका छन्,' उनले भने। इलाम क्षेत्र नम्बर २ मा यहीँ वैशाख १५ गते प्रतिनिधिसभा सदस्यका लागि उपनिर्वाचन हुँदैछ। सबै तयारी अन्तिम चरणमा पुगेको मुख्य निर्वाचन अधिकृत घिमिरेले जानकारी दिए। उनले १५ गते साँझै जिल्लाभरबाट मतपेटीका संकलन गर्नेगरी सुरक्षा निकायले तयारी गरिरहेको बताए। २०८० भदौ २६ गते सुवासचन्द्र नेम्वाङको निधन भएपछि उपनिर्वाचन हुन लागेको हो। ४२ वडा रहेको निर्वाचन क्षेत्रमा १ लाख १५ हजार ८७९ मतदाता रहेका छन्। यी मतदातामध्ये ४२२ जना नयाँ मतदाता थपिएका हुन्। उनका अनुसार निर्वाचनका लागि ७९ मतदान स्थल रहेको छ। यी मतदान स्थलमा १४९ मतदान केन्द्रमा मतदान गराउने तयारी आयोगले गरेको छ। निर्वाचनका लागि ७४५ कर्मचारी निर्वाचनमा खटाइएको छ। मुख्य निर्वाचन अधिकृतको कार्यालयले निर्वाचन सम्पन्न गरेको २ दिनभित्र मत परिणाम घोषणा गर्ने तयारी गरेको मुख्य निर्वाचन अधिकृत घिमिरेलेले जानकारी दिए। वैशाख १५ गते इलाम जिल्लाभरि सार्वजनिक यातायात नचल्ने गरी सर्वदलीय बैठकले निर्णय गरेको घिमिरेले बताए। निर्वाचन गराउन आयोगले तीन महिला मतदान अधिकृत तोकिएका छन्। निर्वाचन कार्यालयले इलाम नगरपालिकाअन्तर्गत रहेका तीन मतदान केन्द्रमा महिला अधिकृत तोकेको मुख्य निर्वाचन अधिकृत घिमिरेले बताए। मुख्य निर्वाचन अधिकृत घिमिरेका अनुसार इलाम मरब क्याम्पस, सप्तमाइ गुरूकुल र इलाम विद्या मन्दिरमा महिला अधिकृत तोकिएका हुन्। मरब क्याम्पसमा मिना आचार्य, सप्तमाइ गुरूकुलमा तारा श्रेष्ठ र इलाम विद्या मन्दिरमा हिमज्योती घिमिरे तोकिएका छन्। सबै केन्द्रमा निर्वाचनको व्यवस्थापन महिला कर्मचारीले गर्ने भएका छन्।"
यस्ता छन् मन्त्रिपरिषद् बैठकका निर्णयहरू,काठमाडौं : सरकारले सहकारीका समस्या समाधानका लागि तत्काल प्रक्रिया सुरु गर्ने निर्णय गरेको छ। सिंहदरबारमा बिहीबार बसेको मन्त्रिपरिषद बैठकले आवश्यक कानूनको व्यवस्था गरि सहकारीका कारण बचतकर्ताले भोग्नुपरेको समस्या समाधानका लागि प्रक्रिया तत्काल सुरु गर्ने निर्णय गरेको सरकारका प्रवक्ता रेखा शर्माले जानकारी दिइन्। सरकारले ले उच्च अदालत पाटनका न्यायाधीश सुदर्शन देव भट्टलाई अदालतका कामकाजसमेत हेर्ने गरी काठमाडौं उपत्यका प्राधिकरणको पुरावेदन समितिको अध्यक्ष तोक्ने निर्णय गरेको छ। त्यस्तै देशभरिका विभिन्न स्थानमा भइरहेको आगलागीको क्षति न्युनीकरण गर्न र तत्काल आगलागी नियन्त्रण गर्न लागि सम्बन्धित निकायलाई निर्देशन दिने निर्णय भएको प्रवक्ता शर्माले जानकारी दिइन्। बैठकमा लगानी सम्मेनलका बिषयमा छलफल भएको भन्दै विदेशबाट देखिएको उत्साहलाई लगानीमा बदल्न सक्ने गरी सम्भावनाको खोजी गर्नुपर्ने प्रवक्ता शर्माले बताइन्। उनले लगानी सम्मेलनको तयारी तीव्ररूपमा भइरहेको समेत जानकारी दिइन्।
नेपालमा सञ्चालन हुने सहायता परियोजनाबारे ल्हासामा छलफल,"काठमाडौं : नेपाललाई चीनको स्वशासित क्षेत्र तिब्बतबाट आगामी दुई वर्षका लागि प्राप्त हुने सहायता परियोजनाको पहिलो बैठक तिब्बतको राजधानी ल्हासामा भएको छ। बुधबार भएको बैठकमा नेपालमा सञ्चालन हुने सहायता परियोजनामा केन्द्रित रहेर छलफल भएको ल्हासास्थित नेपालको महावाणिज्य दूतावासले जनाएको छ। बैठकमा परियोजनासम्बन्धी समन्वय संयन्त्र गठन गर्ने, परियोजनाहरुको प्रारुप छनोट, कार्यान्वयन एवं अनुगमनबारे विचार विमर्श भएको थियो। दुवै पक्षले यो वर्षको मध्यतिर दुईपटक बैठक गर्ने तथा अन्त्यमा परियोजना कार्यान्वयनको समीक्षा गर्न सहमति जनाएका छन्। बैठकमा दुवै पक्षले तिब्बतसँग सिमाना जोडिएका नेपाली भूभागका जनताको जीवनस्तर सुधारमा सहयोग बढाउन पनि सहमति जनाएका उक्त महावाणिज्य दूतावासले जनाएको छ। बैठकमा नेपाली पक्षको नेतृत्व सङ्घीय मामिला तथा सामान्य प्रशासन मन्त्रालयका सहसचिव कमलप्रसाद भट्टराईले गरेका थिए भने चिनियाँ पक्षको नेतृत्व तिब्बतको विदेश मामिला कार्यालयका उच्च अधिकारीले गरेका थिए। बुधबार नै नेपाली प्रतिनिधिमण्डलका नेता भट्टराईले तिब्बत सरकारका कार्यकारी उपाध्यक्ष छन छेङ्कीसँग शिष्टाचार भेट गरेका छन्। त्यसअवसरमा आपसी हितका विविध विषयमा विचार आदानप्रदान हुनुका साथै नेपालचीन सम्बन्ध अभिवृद्धि गर्ने सामाजिकआर्थिक मामिलामा छलफल भएको थियो। सहायता परियोजनाको अर्को बैठक दुवै पक्षलाई अनुकूल हुने समयमा आगामी महिना आयोजना गरिने छ।  रासस"
नक्कली भुटानी शरणार्थी प्रकरण : टोपबहादुरलगायतको पुनरावेदनमा सुनुवाइ जारी,"काठमाडौं : सर्वोच्च अदालतमा नक्कली भुटानी शरणार्थी प्रकरणको पुनरावेदनको सुनुवाइ जारी छ। न्यायाधीश कुमार रेग्मी र टेकप्रसाद ढुंगानाको संयुक्त इजलासमा बहस भइरहेको छ। यसअघि सोमबार सो मुद्दामा बहस जारी रहेकाले सुनुवाइ हेर्दाहेर्दैमा राखिएको थियो। निलम्बित सचिव टेकनारायण पाण्डेसहितका प्रतिवादीहरूले दिएको पुनरावेदनमाथि न्यायाधीशद्वय रेग्मी र ढुंगानाको इजलासमा सुनुवाइ भइरहेको हो। नक्कली भुटानी शरणार्थी प्रकरणमा उच्च अदालत पाटनले थुनामा राख्न दिएको आदेश बदरको माग गर्दै उनीहरूले विभिन्न मितिमा सर्वोच्चमा पुनरावेदन दिएका थिए। यसअघि सो निवेदनमाथि न्यायाधीश कुमार रेग्मीले कैफियत झिकाउने आदेश दिएका थिए। उच्चको आदेशविरुद्ध थुनामा रहेका गृहसचिव टेकनारायण पाण्डे,पूर्वमन्त्री टोपबहादुर रायमाझी,केशव प्रसाद दुलाल,सानु भण्डारी,सागर राई,इन्द्रजित राई,गोविन्दकुमार चौधरी,सन्देश शर्मा र आङटाङ शेर्पासमेतले निवेदन दिएका थिए। नेपाली नागरिकहरूलाई भुटानी शरणार्थीका रुपमा अमेरिका पठाइदिने प्रलोभनमा करोडौं ठगी गरेको अभियोगमा जिल्ला अदालत काठमाडौंमा मुद्दा दायर भएको थियो। उनीहरूविरुद्ध ठगी,लिखत किर्ते र राज्यविरुद्ध तथा संगठित अपराधसम्बन्धी कसुरमा मुद्दा दायर भएको छ। काठमाडौं जिल्ला अदालतले तत्काल उपस्थित १८ जना प्रतिवादीमध्ये १६ जनालाई थुनामा पठाउने आदेश दिएको थियो भने दुईजनालाई धरौटीमा छोडेको थियो। पाण्डेसहित १० जनाको हकमा थुनामा राख्ने जिल्लाको आदेश उच्चले सदर गरिदिएको थियो। सोही प्रकरणमा पूर्व गृहमन्त्री बालकृष्ण खाँण भने ३० लाख धरौटी बुझाएर रिहा भएका छन्। लक्ष्मी महर्जन,आशिष बुढाथोकी,टंककुमार गुरूङ र केशव तुलाधर साधारण तारेखमा रिहा भएका थिए।"
२०५१ सालबाट सुरु गरेको वृद्धभत्ता दक्षिण एसियाकै नमूना कार्यक्रम : पूर्वराष्ट्रपति भण्डारी,"काठमाडौं : पूर्वराष्ट्रपति विद्यादेवी भण्डारीले २०५१ सालबाट सुरु गरेको वृद्धभत्ता दक्षिण एसियामै नमूना कार्यक्रम भएको दाबी गरेका छन्। नेपालका पहिलो कम्युनिस्ट प्रधानमन्त्री मनमोहन अधिकारीको २५ औँ स्मृति दिवसको अवसरमा ललितपुरमा आयोजितक कार्यक्रममा उनले कम्युनिष्ट पार्टीले सरकार सञ्चालन गर्दा कसरी लोककल्याणकारी काम गर्दछ भन्ने दृष्टान्त प्रस्तुत गर्न सफल भएको बताएका हु्न्। भण्डारीले मनमोहन अधिकारी नेतृत्वको सरकारले अघि सारेका आफ्नो गाउँ आफैँ बनाउँ, ज्येष्ठ नागरिकका लागि वृद्धभत्ता जस्ता लोकप्रिय कार्यक्रमहरूमार्फत कम्युनिष्ट पार्टीले सरकार सञ्चालन गर्दा कसरी लोककल्याणकारी काम गर्दछ भन्ने दृष्टान्त प्रस्तुत गर्न सफल भएको बताइन्। उनले स्वर्गीय प्रधानमन्त्री मनमोहन अधिकारी नेतृत्वको सरकारले २०५१ सालबाट सुरु गरेको वृद्धभत्ता दक्षिण एसियामै सामाजिक सुरक्षाको एउटा नमूना कार्यक्रमको रूपमा रहेको भन्दै ज्येष्ठ नागरिकहरूको सम्मानमा थालनी गरिएको यस कार्यक्रमलाई थप सुदृढ गर्दै वर्तमान नेपालको संविधानले ज्येष्ठ नागरिकका अधिकारलाई मौलिक अधिकारका रुपमा संस्थागत गर्ने काम गरेको धारणा राखे। पूर्वराष्ट्रपति भण्डारीले अहिले उपभोग गरिरहेको स्वतन्त्रता र अधिकार कसैको निगाहबाट प्राप्त नभएको भन्दै मनमोहन अधिकारी जस्ता पहिलो पुस्ताका नेताहरूको उन्नत स्तरको चेतना, त्याग र अठोटबाट पाएको बताए। कम्युनिष्ट आन्दोलनको निरन्तरताको पर्याय : पोखरेल कार्यक्रममा एमालेका वरिष्ठ उपाध्यक्ष ईश्वर पोखरेलले स्वर्गीय मनमोहन अधिकारीलाई कम्युनिष्ट आन्दोलनको निरन्तरताको पर्यायको रुपमा बुझ्न आवश्यक रहेको बताए। उनले अधिकारी शासन सत्तामा रहँदा मात्र नभई प्रतिकूल अवस्थामा समेत स्थिर रहनुभएको र कम्युनिष्ट आन्दोलनभित्र देखापर्ने कुनै पनि अतिवादमा नपर्नुभएको उनले स्मरण गरे। अहिलेको कम्युनिष्ट आन्दोलनमा लागेका विद्यार्थीले मनमोहन अधिकारीको सादगीपूर्ण जीवनीको बारेमा जान्न आवश्यक रहेको उनको धारणा छ। स्मृति दिवसको अवसर पारेर मनमोहन प्रतिष्ठानले काठमाडौका जेष्ठ नागरिकहरुलाई धार्मिक र सांस्कृतिक भ्रमणमा लगेको छ। सो टोलीलाई पूर्वराष्ट्रपति भण्डारीले विदाई रे। स्वर्गीय मनमोहन अधिकारी दक्षिण एसियाकै प्रथम कम्युनिस्ट प्रधानमन्त्री तथा नेकपा एमालेका पनि प्रथम अध्यक्षका रूपमा चिनिन्छन्। उनको २०५६ साल वैशाख १३ गते चुनाव प्रचारप्रसारका क्रममा काठमाडौँको गोठाटारमा हृदयघातबाट निधन भएको थियो।"
सरकारले निजी क्षेत्रलाई प्रोत्साहित गर्नुपर्छ : माधव नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले मुलुकको आर्थिक विकासका लागि निजी क्षेत्रलाई विश्वासमा लिएर सरकार अघि बढ्नुपर्ने बताएका छन्। बिहीबार काठमाडौंमा राष्ट्रिय विकास परिषद्को बैठकमा बोल्दै उनले निजी क्षेत्रलाई प्रोत्साहित गर्ने नीतिका साथ सरकार अघि बढ्नुपर्नेमा जोड दिए। उनले कृषिमा मुलुकलाई आत्मनिर्भर बनाउने सम्भावना रहेको उल्लेख गर्दै १६औं योजनामा कृषिलाई प्राथमिकतामा राख्नुपर्ने बताए। वनजन्य तथा खनिजजन्य उद्योग स्थापना गर्नुपर्ने भन्दै यसका लागि नीतिगत त्रुटि हटाउनुपर्ने उनले बताए। उ नले जलविद्युत् र पर्यटन क्षेत्रले विकासबाट मुलुकमा महत्वपूर्ण टेवा मिल्ने भन्दै उक्त क्षेत्रमा सरकारले पूर्ण ध्यान केन्द्रित गर्नुपर्ने बताए।
उपनिर्वाचनमा सेना परिचालन गर्न राष्ट्रपतिको स्वीकृति,"काठमाडौं : राष्ट्रपति रामचन्द्र पौडेलले वैशाख १५ गते हुने उपनिर्वाचनका लागि सेना परिचालन गर्न स्वीकृति दिएका छन्। निर्वाचनलाई स्वतन्त्र, निष्पक्ष र भयरहित वातावरणमा सम्पन्न गर्न राष्ट्रिय सुरक्षा परिषद्को सिफारिस र मन्त्रिपरिषद्को निर्णयका आधारमा राष्ट्रपति पौडेलले बिहीबार सेना परिचालनको स्वीकृति दिएका हुन्। उनले नेपालको संविधानको धारा ६६ को उपधारा (२) बमोजिम स्वीकृति प्रदान गरेको राष्ट्रपति कार्यालयले जानकारी दिएको छ।"
राजनीतिमा लागेका शिक्षकलाई कारबाही गर्न निर्वाचन आयोगसँग माग्यो मन्त्रालयले कार्यसमितिको विवरण,"सामुदायिक विद्यालयमा कार्यरत शिक्षक, कर्मचारीले विभिन्न राजनीतिक दलको सदस्यता लिएको, कार्यकारिणी समितिमा रहेको, महाधिवेशन प्रतिनिधि भएको जस्ता विषय उल्लेख गरी मन्त्रालयमा उजुरी र गुनासो प्राप्त भएको सचिवालयले जनाएको छ । काठमाडौं : शिक्षा, विज्ञान तथा प्रविधि मन्त्रालयले दलीय आबद्धता भएका शिक्षकहरूलाई कारबाही गर्न लागि निर्वाचन आयोगसँग राजनीतिक दलका कार्यकारिणी समितिको विवरण माग गरेको छ । राजनीतिक दलका केन्द्रीय, प्रदेश र जिल्ला तहका सबै कार्यकारिणी समितिमा रहेका पदाधिकारीहरूको विवरण माग गरी निर्वाचन आयोगमा पत्राचार गर्ने निर्णय भएको मन्त्रालयले जनाएको छ । शिक्षा, विज्ञान तथा प्रविधिमन्त्री सुमना श्रेष्ठको सचिवालयले दलीय आबद्धता भएका शिक्षकको विषयमा परेका उजुरीको विवरण यकिन गरी कारबाही अघि बढाउन आयोगको अभिलेखमा भएको दलका कार्यसमितिको विवरण मागिएको जानकारी दिएको हो । निर्वाचन आयोगबाट विवरण प्राप्त भएपछि मन्त्रालयले आफूसँग भएको शिक्षक, कर्मचारीको विवरण र राजनीतिक दलका कार्यकारिणी समितिका पदाधिकारीको विवरण हेर्ने सचिवालयले बताएको छ । शिक्षक, कर्मचारी राजनीतिक दलको कार्यकारिणी समितिमा बसेको पाइएमा शिक्षा ऐनअनुसार पदबाट हटाउनेसम्मको कारबाही प्रक्रिया अगाडि बढाउने मन्त्री श्रेष्ठले चेतावनी दिँदै आएकी छन्। सामुदायिक विद्यालयमा कार्यरत शिक्षक, कर्मचारीले विभिन्न राजनीतिक दलको सदस्यता लिएको, कार्यकारिणी समितिमा रहेको, महाधिवेशन प्रतिनिधि भएको जस्ता विषय उल्लेख गरी मन्त्रालयमा उजुरी र गुनासो प्राप्त भएको सचिवालयले जनाएको छ । विगतमा सम्मानित उच्च अदालतबाट राजनीतिक दलसम्बन्धी ऐन, २०७३ को दफा १४ र दफा ५७ तथा शिक्षा ऐन, २०२८ को दफा १६ (ङ) को उपदफा (५) को खण्ड (छ) मा रहेको कानुनी व्यवस्थाको प्रभावकारी कार्यान्वयन गर्नुगराउनु भनी शिक्षा मन्त्रालयलगायतका विपक्षीका नाममा परमादेशको आदेश भएको थियो । मन्त्री श्रेष्ठले प्रमुख निर्वाचन आयुक्त दिनेशकुमार थपलियासँग छलफल गरेर उक्त फैसला कार्यान्वयनका लागि निर्वाचन आयोगको सहयोग मागेकी थिइन् । यसअघि नै मन्त्रालयले राजनीतिक दलको कार्यकारिणी समितिको सदस्य रहेका शिक्षककर्मचारीलाई कारबाही गर्न जिल्लास्थित सबै शिक्षा विकास तथा समन्वय एकाइलाई पत्र पठाइसकेको जानकारी दिएको छ । कतिपय जिल्ला एकाइहरूले पत्राचारअनुसार कारबाही पनि अघि बढाइसकेको बताइएको छ । प्रचलित कानुन र अदालतको आदेशसमेतका आधारमा दलको कार्यकारिणी समितिमा रहेका शिक्षकलाई पदबाट हटाई सोको जानकारी मन्त्रालयमा गराउने र यस्तै प्रकृतिका थप उजुरी निवेदनको सम्बन्धमा समेत निरन्तर कारबाही गर्न मन्त्रिस्तरीय निर्णयसमेत भइसकेको छ । रासस"
नक्कली भुटानी शरणार्थी प्रकरणमा टोपबहादुर रायमाझीसहित ७ जनालाई थुनामै राख्न आदेश,"काठमाडौं : सर्वोच्च अदालतले नक्कली भुटानी शरणार्थी प्रकरणमा एमाले नेता टोपबहादुर रायमाझीसहित ७ जनालाई थुनामै राख्न आदेश दिएको छ। न्यायाधीशद्वय कुमार रेग्मी र टेकप्रसाद ढुंगानाको संयुक्त इजलासले अघिल्ला दुई तहका अदालतले गरेको आदेशलाई सदर गर्दै रिहा गर्न अस्वीकार गरेको हो। यसअघि काठमाडौं जिल्ला अदालत र उच्च अदालत पाटनले नेता रायमाझीसहित तत्कालीन गृहसचिव टेकनारायण पाण्डे, तत्कालीन गृहमन्त्री रामबहादुर थापा बादलका सल्लाहकार इन्द्रजित राई, भुटानी शरणार्थी प्रकरणका मुख्य आरोपी केशव दुलाल, सानु भण्डारी, सागर राई र सन्देश शर्मालाई पुर्पक्षका लागि थुनामा पठाउने आदेश दिएको थियो। कांग्रेस नेता आङटावा शेर्पा र गोविन्द चौधरीलाई भने धरौटीमा रिहा गर्न आदेश दिएको छ। शेर्पालाई ३० लाख र चौधरीसँग १० लाख धरौटी माग गरिएको छ। उच्चको आदेशविरुद्ध थुनामा रहेका गृहसचिव टेकनारायण पाण्डे,पूर्वमन्त्री टोपबहादुर रायमाझी, केशव प्रसाद दुलाल, सानु भण्डारी, सागर राई, इन्द्रजित राई, गोविन्दकुमार चौधरी, सन्देश शर्मा र आङटाङ शेर्पासमेतले निवेदन दिएका थिए। नेपाली नागरिकहरूलाई भुटानी शरणार्थीका रूपमा अमेरिका पठाइदिने प्रलोभनमा करोडौं ठगी गरेको अभियोगमा जिल्ला अदालत काठमाडौंमा मुद्दा दायर भएको थियो। उनीहरूविरुद्ध ठगी,लिखत किर्ते र राज्यविरुद्ध तथा संगठित अपराधसम्बन्धी कसुरमा मुद्दा दायर भएको छ। काठमाडौं जिल्ला अदालतले तत्काल उपस्थित १८ जना प्रतिवादीमध्ये १६ जनालाई थुनामा पठाउने आदेश दिएको थियो भने दुई जनालाई धरौटीमा छोडेको थियो। पाण्डेसहित १० जनाको हकमा थुनामा राख्ने जिल्लाको आदेश उच्चले सदर गरिदिएको थियो। सोही प्रकरणमा पूर्व गृहमन्त्री बालकृष्ण खाँण भने ३० लाख धरौटी बुझाएर रिहा भएका छन्। लक्ष्मी महर्जन,आशिष बुढाथोकी,टंककुमार गुरूङ र केशव तुलाधर साधारण तारेखमा रिहा भएका थिए।"
कांग्रेस नेता अफताब आलमलाई जन्मकैदको सजाय,"काठमाडौं : जिल्ला अदालत रौतहटले नेपाली कांग्रेसका नेता मोहम्मद अफताब आलमलाई जन्मकैदको सजाय सुनाएको छ। न्यायाधीश मातृकाप्रसाद आचार्यको इजलासले आलमलाई जन्मकैद सजाय सुनाएको हो। त्यस्तै आलमका भाइ मोहम्मद महताब आलम, शेख सराज र बद्री सहनीलाई पनि जन्मकैद सजाय सुनाइएको छ। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा करिब १२ वर्षपछि असोज २६ गते आलम पक्राउ परेका थिए। उनीमाथि १८ कात्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरमा मुद्दा दायर भएको थियो। सोही मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको थियो। उनी २०७६ कात्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम, उनका भाइ मोहम्मद महताब आलम, मोबिन आलम, शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ।"
हिमालयन हाइड्रो एक्स्पोको राष्ट्रपतिले गरे उद्घाटन,"काठमाडौं : राष्ट्रपति रामचन्द्र पौडेलले नेपालको आर्थिक समृद्धिका लागि सरकारले मुख्य आधारको रूपमा ऊर्जा क्षेत्रलाई लिएर यसलाई विशेष प्राथमिकता दिँदै आएको बताएका छन्। नेपालको समृद्धिका लागि हरित ऊर्जा भन्ने नारासहित काठमाडौंमा सुरु भएको हिमालयन हाइड्रो एक्स्पो २०२४ को बिहीबार उद्घाटन गर्दै राष्ट्रपति पौडेलले नेपालको आर्थिक समृद्धिका लागि सरकारले मुख्य आधारको रूपमा ऊर्जा क्षेत्रलाई लिएर विशेष प्राथमिकता दिँदै आएकाले नै फलस्वरुप कुनै बेला ठूलो ऊर्जा संकट भोगेको नेपालमा बढ्दो ऊर्जा उत्पादनले राष्ट्रको ऊर्जा सुरक्षालाई मजबुत बनाउँदै लगेको बताए। उनले नेपाल ऊर्जामा आयातित गर्ने राष्ट्रबाट निर्यात गर्ने राष्ट्रको रूपमा परिणत हुँदै गएकाले बिजुली व्यापारमार्फत नेपालको आर्थिक क्षेत्रमा सकारात्मक भूमिका निर्वाह गरिरहेको बताए। उनले नेपाल छिमेकी राष्ट्रहरूका क्षेत्रीय बजारहरूमा स्वच्छ र हरित ऊर्जा निर्यातमार्फत नवीकरणीय ऊर्जाको उपयोग अभिवृद्धिका लागि योगदान दिने सक्ने अवस्थामा पुग्नु सन्तोषको विषय भएको धारणा व्यक्त गरे। सरकारले बिजुली छिमेकी राष्ट्र भारतमा निर्यात गर्ने गरी सम्झौता गरिसकेको र विक्रम सवत् २०८५ भित्र १५ हजार मेगावाट बिजुली उत्पादन गर्ने लक्ष्य राखेको सन्दर्भ उल्लेख गर्दै उनले यसमा पनि नेपाल सरकार र निजी क्षेत्र दुवैको उत्तिकै दायित्व र जिम्मेवारी रहेको बताए। राष्ट्रपति पौडेलले स्वदेशी तथा विदेशी लगानीकर्तालाई बिना झण्झट उत्साहका साथ लगानीको वातावरण निर्माण गर्नु नेपाल सरकारको पनि दायित्व भएको र यसले निजी क्षेत्रको उत्साह वृद्धि भई मुलुकको समग्र अर्थतन्त्रमा योगदान पुग्ने विश्वास व्यक्त गरे। कार्यक्रममा उर्जा जल स्रोत तथा सिँचाईमन्त्री शक्ति बहादुर बस्नेतले तथ्य, तथ्यांकमा आधारित रहेर आगामी १२ वर्षभित्रमा २८ हजार ७ सय मेगावाट विद्यतु उत्पादन गर्ने लक्ष्यसहितको रोडम्याप एक्सन प्लान तयार गरेको उल्लेख गरे। उनले संसदमा रहेको विद्युत सम्बन्धि विधेयक चाँडै पारित हुने बताए। विद्युतसम्बन्धी विधेयकले रोडम्याप एक्सन प्लानको कार्यान्वयनका लागि महत्वपूर्ण योगदान पुर्याउने उनको विश्वास छ। मन्त्री बस्नेतले सरकारले आगामी लगानी सम्मेलन समेतलाई दृष्टिगत गर्दै केही नेपाल ऐन संसोधनमार्फत नीतिगत सुधारका काम अगाडि बढाएको जानकारी दिए। देशको विकास र समृद्धिको लागि जलविद्युतको क्षेत्र निकै नै महत्वपूर्ण रहको बताए। स्वतन्त्र ऊर्जा उत्पादकहरूको संस्था नेपाल (इप्पान) र एक्स्पो एण्ड इभेन्ट म्यानेजमेन्ट सर्भिसेज प्रालिले हिमालयन हाइड्रो एक्स्पो आयोजना गरेको हो। एक्स्पोमा १ सयभन्दा धेरै स्वदेशी तथा विदेशी कम्पनीका स्टल रहेका छन्।"
सार्वजनिक खर्च जुटाउन तीनै तहका सरकारले विवेकपूर्ण राजस्व परिचालन गर्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले १६ औँ योजनामा एकीकृत पूर्वाधार निर्माण र सूचना प्रविधिको विस्तार तथा उपयोगमा विशेष जोड दिएको बताएका छन्। राष्ट्रिय विकास परिषद्को बैठकको बिहीबार उद्घाटन गर्दै प्रधानमन्त्री प्रचण्डले कृषिको व्यावसायीकरण,उत्पादनमूलक उद्योग, रोजगारमूलक शिक्षा तथा स्वास्थ्य क्षेत्रको गुणस्तर वृद्धिमा १६ औँ योजना केन्द्रित हुने बताएका हुन्। आर्थिक समृद्धिको सम्वाहकका रूपमा निजी क्षेत्रलाई आत्मसात गर्दै सहकारी, सामुदायिक एवं गैरसरकारी क्षेत्र र विकास साझेदारलाई सहयोगी भूमिकामा योजनाले अङ्गीकार गरेको उल्लेख गर्दै प्रधानमन्त्री प्रचण्डले सोच, लक्ष्य र लगानीको अनुमान उपयुक्त हुनेगरी योजना तयार हुने विश्वास व्यक्त गरे। उनले भने,'पर्यटन प्रवर्द्धधन र आन्तरिक रोजगार अभिवृद्धि एवं एकीकृत बस्ती विकासमा उच्च प्राथमिकता दिनुपर्नेछ । यसका लागि योजनाले स्वदेशी तथा वैदेशिक लगानी अभिवृद्धिसहित युवा केन्द्रित शुरूआती पुँजी लगानीमार्फत नविनता र उद्यमशीलता विकासमा जोड दिन आवश्यक छ ।' प्रधानमन्त्री प्रचण्डले योजना सफल कार्यान्वयनका लागि तीनै तहका सरकारको सहकार्य,सहयोग र समन्वय अपरिहार्य रहनुपर्ने बताउँदै प्रधानमन्त्री प्रचण्डले पर्याप्त लगानी तथा सार्वजनिक खर्च जुटाउनका लागि सबै तहका सरकारले विवेकपूर्ण राजस्व परिचालन गर्नुपर्नेमा जोड दिए। 'योजना अवधिमा विभिन्न स्रोतको साथै निजी क्षेत्रको ठूलो लगानीको अनुमान गरिएको छ,'प्रधानमन्त्री प्रचण्डले भने,'यस क्षेत्रको भूमिकालाई प्रभावकारी बनाउन लिइएका लक्ष्य, उद्देश्य तथा रणनीतिबाट योजना अवधिमा लगानी, उत्पादन, उत्पादकत्व र रोजगारी अभिवृद्धि गरी आर्थिक क्रियाकलाप विस्तारमा सहयोग पुग्ने अपेक्षा छ ।' उनले सबै पक्षलाई समेटेर नियमित र नतिजामूलक अनुगमन तथा मूल्याङ्कन प्रणाली विकास गरी कार्यान्वयनमा जोड दिनुपर्ने बताए। प्रधानमन्त्रीले अब आर्थिक सुधारको एकीकृत ढाँचा राष्ट्रिय योजना आयोगले सबैं निकायको समन्वयमा तयारगरी कार्यान्वयन गर्ने विश्वास व्यक्त गरे।"
"संसदमा कसैको एकल बहुमत छैन, कसैले चाहेर सरकार ढल्दैन : विष्णु पौडेल","काठमाडौं : नेकपा एमाले उपाध्यक्ष एवं पूर्वअर्थमन्त्री विष्णु पौडेलले अस्थिरताको त्रास देखाएर तर्साउन खोज्नेको पछाडि नलाग्न सरकारलाई आग्रह गरेका छन्। वर्तमान सरकारको स्थायित्वबारे राजनीतिक बजारमा चलाइएका हल्लाका पछि नलाग्न उनले आग्रह गरेका हुन्। अर्थमन्त्री वर्षमान पुनले बुधबार साँझ आगामी आर्थिक वर्ष ०८१०८२ को बजेट निर्माणबारे पूर्वअर्थमन्त्रीहरुसँग सुझाव लिन बोलाएको भेलामा सत्तारुढ दलका नेता पौडेलले हल्लाको बेवास्ता गर्दै बजेट निर्माणमा लाग्न अर्थमन्त्रीलाई सुझाव दिए। पौडेलले संसदमा कुनै दलको एकल बहुमत नरहेको भन्दै कसैले चाहँदैमा सरकार नढल्ने दाबी गरे। बजेट निर्माण गर्दै गरेको अर्थमन्त्रीलाई अस्थिरताको त्रास देखाएर तर्साउन खोज्ने विगतदेखिकै प्रवृत्ति भएको पौडेलले स्मरण गराए। सरकार अस्थिर छ भन्ने हल्ला चलाएर बजेट बनाउँदै गरेको अर्थमन्त्रीको मनोविज्ञानमा देखा जाएगा भन्ने सोच उत्पन्न गराउन केही मानिसहरुले हल्ला चलाएर दबाब सिर्जना गर्ने प्रवृत्ति विगतदेखिकै हो, पौडेलले भने, संसदमा कसैको पनि एकल बहुमत छैन। यो सरकार अस्थिर छ भन्ने खालको जसरी प्रचार भइरहेको छ। त्यो प्रचारबाट प्रभावित हुनुपर्ने कुनै कारण म देख्दिन। ढुक्क भएर बजेट निर्माणको काममा लाग्न अर्थमन्त्रीज्यूलाई मेरो आग्रह छ। अर्थमन्त्री पुनलाई कार्यान्वयन हुने खालको सानो आकारको बजेट ल्याउन सुझाव दिए। पूर्वअर्थमन्त्री पौडेलले मन फुकाएर बजेट बनाउने अवस्था नभएकाले अहिलेको यथार्थ अवस्था, बाध्यता र सीमाबारे बुझाउन अर्थमन्त्री पुनलाई आग्रह गरे। उपलब्ध स्रोतबाट अवस्था सुधार्न कठिन भएकाले नीतिमार्फत सुधार गर्न उनले जोड दिए। असीमित ढंगले बजेटको आकार फराकिलो बनाउन सकिँदैन, पौडेलले भने, राष्ट्रिय गौरवका आयोजना, राष्ट्रिय प्राथमिकता प्राप्त आयोजना र चालु आयोजनामा मात्र बजेट राखौं। अनगिन्ति योजना थप्ने काम नगरौं। पौडेलले विगतमा राजनीतिक दबाबका कारण बिना तयारी र बिनास्रोत राखिएका हजारौं टुक्रे आयोजना खारेज गर्न अर्थमन्त्री पुनलाई सुझाव दिए। त्यसमा आफू र आफ्नो दलका तर्फबाट अर्थमन्त्रीलाई साथ रहने प्रतिबद्धता जनाए।"
"विद्यमान कानुनबाट सहकारी समस्या समाधान नहुने सरकारको निष्कर्ष, फास्ट ट्र्याकबाट नयाँ कानुन ल्याउने तयारी","काठमाडौं : सरकारले विद्यमान कानुनबाट सहकारी समस्या समाधान नहुने निष्कर्ष निकालेको छ। सिंहदरबारमा बिहीबार बसेको मन्त्रिपरिषद् बैठकले विद्यमान कानुन र संरचनाले सहकारी समस्या समाधान नगर्ने निष्कर्ष निकालेको सञ्चार तथा सूचना प्रविधिमन्त्री रेखा शर्माले बताइन्। सहकारी समस्याका विषयमा बैठकमा गम्भीर छलफल भएको उनले बताइन्। सहकारी पीडितको समस्या समाधान गर्न फास्ट ट्र्याकबाट कानुन र संरचना बनाउनुपर्ने निष्कर्ष निकालिएको उनको भनाइ छ। यद्यपि यस विषयमा औपचारिक कुनै निर्णय नभएको सरकारका प्रवक्तासमेत रहेकी उनले बताइन्। 'सहकारीका समस्या समाधान गर्न संयन्त्र बनाउने वा समिति बनाउनेलगायतका विषयमा गम्भीर छलफल भएको छ। हामीसँग सहकारी मन्त्रालय पनि छ। तर, नियमित प्रक्रियाबाट सहकारी समस्या समाधान हुँदैन भनेर क्याबिनेटमा हामी सबै एकमत भयौं। विद्यमान कानुन र संरचनाबाट पनि यो समस्या समाधान गर्न सम्भव छैन,' उनले भनिन्, 'त्यसैले छिटोभन्दा छिटो आवश्यक कानुनको व्यवस्था गर्नुपर्छ। आवश्यक भयो भने संरचना पनि बनाउनुपर्छ। सहकारी पीडितको जुन समस्या छन्, त्यसलाई छिटोभन्दा छिटो हल गर्नुपर्छ।' मन्त्री शर्माले सहकारी समस्या समाधान गर्ने विषयमा सम्बन्धित मन्त्रालयले गृहकार्य थाल्ने बताइन्।"
बजेट निर्माणमा सरकार : अर्थमन्त्रीले लिए ७ पूर्वअर्थमन्त्रीसँग सुझाव,"काठमाडौं : अर्थमन्त्री वर्षमान पुन अनन्तले आगामी आर्थिक वर्ष २०८१०८२ को बजेटबारे पूर्वअर्थमन्त्रीहरुसँग छलफल गरेका छन्। बुधबार अर्थमन्त्री पुनले पूर्वअर्थमन्त्रीहरु विष्णुप्रसाद पौडेल, डा प्रकाशशरण महत, सुरेन्द्र पाण्डे,जनार्दन शर्मा, डा युवराज खतिवडा, प्रकाशचन्द्र लोहनी र शंकरप्रसाद कोइरालासँग सुझाव लिएका हुन्। छलफलको क्रममा पूर्वअर्थमन्त्रीहरुले महात्वाकांक्षी र पपुष्लिट नभई कार्यान्वयन हुन सक्ने गरी यथार्थपरक बजेट ल्याउन सुझाव दिए। उनीहरुले बजेटको आकार नबढाउन पनि अर्थमन्त्रीको ध्यानाकर्षण गराए। निवर्तमान अर्थमन्त्री महतले पपुलिज्मको पछाडि कोही लाग्नु नहुने सुझाव दिए। बजेटको आकार ठूलो नबनाउनुस्। जे पजि गर्छु भन्ने टाइपका नल्याउनुस्, महतले भने, कार्यान्वयन नहुने कुरा गरेर पछि हल्का हुने काम नगर्नुस् भन्ने मेरो सुझाव छ। पूर्वअर्थमन्त्री विष्णुप्रसाद पौडेलले मन फुकाएर बजेट बनाउने अवस्था नभएकाले प्रधानमन्त्रीदेखि मन्त्रि र सरकारमा संलग्न दलका नेताहरुलाई अहिलेको यथार्थ अवस्था, बाध्यता र सीमाबारे बुझाउन अर्थमन्त्री पुनलाई आग्रह गरे। उपलब्ध स्रोतबाट अवस्था सुधार्न कठिन भएकाले नीतिमार्फत सुधार गर्न उनले जोड दिए। असीमित ढंगले बजेटको आकार फराकिलो बनाउन सकिँदैन, पौडेलले भने, राष्ट्रिय गौरवका आयोजना, राष्ट्रिय प्राथमिकता प्राप्त आयोजना र चालु आयोजनामा मात्र बजेट राखौं। अनगिन्ति योजना थप्ने काम नगरौं। एमालेका उपाध्यक्ष समेत रहेका पौडेलले विगतमा राजनीतिक दबाबका कारण बिना तयारी र बिनास्रोत राखिएका हजारौं टुक्रे आयोजना खारेज गर्न अर्थमन्त्री पुनलाई सुझाव दिए। त्यसमा आफू र आफ्नो दलका तर्फबाट अर्थमन्त्रीलाई साथ रहने प्रतिबद्धता जनाए। पूर्वअर्थमन्त्री जनार्दन शर्माले अख्तियार सम्पत्ति शुद्धीकरण, राजश्व अनुसन्धा र सिआईबीजस्ता निकायले जथाभावी अधिकारको दुरुपयोग गरेका कारण कर्मचारीको काम गर्ने मनोबल घटेकाले पुँजीगत खर्च निराशाजनक रहेको उल्लेख गरे। नियामक संस्थाहरुका कारण निजी क्षेत्र आतंकित भएको छ, उनले भने, सचिवदेखि कर्मचारीहरुलाई हुँदै नभएको मुद्दा लगाइदिने प्रवृत्तिका कारण कोही पनि फाइल सदर गर्ने अवस्थामा छैन। अर्का पूर्वअर्थमन्त्री सुरेन्द्र पाण्डेले कागजमा मात्र अर्थतन्त्रको आकार बढाउने तर यथार्थमा कार्यान्वयन नहुने बजेट नल्याउन सुझाव दिए। पुँजीगत खर्च किन हुँदैन भने कोही कर्मचारी फाइल सदर गर्न तयार छैन। विधिपूर्वक काम गर्दा केही हुँदैन भन्ने ग्यारेण्टी गरिनुपर्छ, पाडेले भने, कुन दिन कसलाई अख्तियारमा लाने हो टुंगो छैन। काम गरेबापत गाउँमा सबैले भ्रष्टाचारी भन्छ। करिअर पनि सकिन्छ। संसदीय समिति, अख्तियार, सम्पत्ति शुद्धीकरण, राजश्व अनुसन्धानजस्ता निकाय राज्यभन्दा अलग नभएको उनको भनाइ थियो। देश बनाउने हो भने सबै एकैतिर फर्किनुपर्छ। कोही कता कोही कर्ता फर्किएर मुलुक बन्दैन, पाण्डेले भने। अर्का पूर्वअर्थमन्त्री डा युवराज खतिवडाले बजेटको आकार अनावश्यक ठूलो बनाउने प्रवृत्तिले कार्यान्यवन नै नहुने समस्या रोगका रुपमा विकास भएको बताए। हामीले विगतदेनि नै बजेटको साख गिराउने काम गर्दै आएका छौं, खतिवडाले भने, यो पटक पनि राष्ट्रिय योजना आयोगले दिएको १८ खर्बको बजेटको सिलिङ ठूलो हो। खतिवडाले दायित्वजति संघीय सरकारमा राखेर स्रोतजति प्रदेश र स्थानीय तहमा पठाउने प्रवृत्ति हानिकारक रहेको औंल्याए।दायित्वजति संघीय सरकारमा राख्ने र स्रोतजति तल पठाउँदा अर्थमन्त्री असफल भयो भन्ने आरोप आउने गरेको छ, खतिवडाले भने, स्रोत तल पठाउने हो भने त्योसँगै दायित्व पनि पठाउनुस् भन्ने मेरो आग्रह छ। अर्का पूर्वअर्थमन्त्री डा प्रकाशचन्द्र लोहनीले देशको अर्थतन्त्र संकटउन्मुख रहेको भन्दै एक जना अर्थमन्त्रीले मात्र चाहेर सुधार गर्ने ठाउँ नहुने स्पष्ट गरे। त्यसका लागि प्रधानमन्त्रीदेखि मन्त्रिपरिषदका सबै, राजनीतिक दल र राज्य संयन्त्र नै सक्रिय हुनुपर्ने उनको भनाइ थियो। अर्का पूर्वमन्त्री शंकर कोइरालाले विगतमा जलस्रोतमा लगानी गर्दा स्रोत नखोज्ने र १५ वर्षसम्म थप आयकर नलाग्ने नीतिका कारण अहिले विद्युत निर्यात हुने अवस्था आएको चर्चा गरे। उनले आर्थिक स्थायित्वका लागि कम्तिमा यस्तै एउटा क्षेत्रलाई प्रोत्साहन गर्ने नीति लिनुपर्ने बताए। मन्त्री पुनले पूर्वअर्थमन्त्रीहरुका सुझावलाई मनन गरी बजेट निर्माण गर्ने बताए। विकास र सुशासनलाई सँगै लाने तथा उत्पादन र रोजगारी वृद्धि गर्ने खालको बजेट ल्याउने उनको भनाइ थियो। उनले अर्थतन्त्रलाई तीव्रता दिन वस्तुगत बजेट बनाउने भन्दै पूर्वअर्थमन्त्रीका सुझावलाई गाइडलाइनका रुपमा ग्रहण गर्ने प्रतिबद्धता व्यक्त गरे।"
वैदेशिक रोजगारमा रहेका नेपाली श्रमिकलाई भोट हाल्ने व्यवस्था गर्न सरकारलाई निर्देशन,"काठमाडौं : प्रतिनिधिसभा अन्तर्गतको उद्योग तथा वाणिज्य र श्रम तथा उपभोक्ता हित समितिले वैदेशिक रोजगारमा रहेका नेपाली श्रमिकलाई मताधिकारको प्रयोग गर्ने अवसरको सुनिश्चितताका लागि पहल गर्न सरकारलाई निर्देशन दिएको छ। सिंहदरबारमा बिहीबार बसेको समिति बैठकले जनशक्तिको ठूलो हिस्सा मुलुक बाहिर रहँदा आवधिक निर्वाचनमा मताधिकारबाट वञ्चित हुनुपरेको भन्दै मताधिकारको प्रयोग गर्ने अवसरको सुनिश्चितताका लागि आवश्यक पहल गर्न सरकारलाई निर्देशन दिएको हो । बैठकले वैदेशिक रोजगारीका क्रममा विश्वका विभिन्न मुलुकमा युद्ध तथा अन्य कारणले अलपत्र परेका नेपाली कामदारको पहिचान गरी तत्काल उद्धारका लागि कार्यसञ्चालन गरी नेपाल फिर्ता ल्याउनका लागि पहल गर्न पनि सरकारलाई निर्देशन दिएको छ। बैठकले नेपालमा सञ्चालिक मेनपावर कम्पनीको नियमित अनुगमन तथा निरीक्षण गरी वैदेशिक रोजगारीका क्षेत्रमा हुने सबै प्रकारणका ठगी अन्त्य गर्न श्रम मन्त्रालयलाई निर्देशन दिएको समिति सभापति अव्दुल खानले जानकारी दिए। त्यस्तै बैठकले श्रम मन्त्रालयका लागि चालू आर्थिक वर्षमा विनियोजित बजेटको खर्चको अवस्था निराशाजनक रहेको भन्दै बजेट कार्यान्वयनमा रहेका व्यवधानको तत्काल समाधान गरी बजेट कार्यान्वयनमा आवश्यक सुधार गर्न पनि मन्त्रालयलाई निर्देशन दिएको सभापति खानले बताए। बैठकमा बैठकमा श्रम रोजगार तथा सामाजिक सुरक्षामन्त्री डोलप्रसाद अर्यालले वैदेशिक रोजगारीमा जानका लागि मातहतका कार्यालयबाट सहजरूपमा सेवा प्रवाह सुरु गरिरहेको बताए। उनले वैदेशिक रोजगारमा जानेहरूले अनलाइन प्रणालीबाट एक घण्टाभित्र श्रम स्वीकृति लिनसक्ने व्यवस्था सुरु गरिएको जानकारी दिए। उनले फ्रि भिसा, फ्रि टिकट व्यहारमा लागू नभएको र ९६ प्रतिशतले पैसा तिरेर वैदेशिक रोजगारीमा जाने गरेको पाइएको भन्दै ठगी नियन्त्रणका लागि मन्त्रालयले आवश्यक काम गरिरहेको बताए। बैठकमा समिति सदस्यहरूले वैदेशिक रोजगारमा जाने श्रमिकहरू मेनपावरबाट विभिन्न बहानामा ठगिने गरेको भन्दै मन्त्रालय गम्भीर हुनुपर्ने सुझाव दिएका थिए। उनीहरूले रेमिट्यान्समा रमाउने सरकारले श्रमिकहरूको समस्या समाधानमा पनि ध्यान दिनुपर्ने बताएका थिए।"
"एमाले छाड्ने भीम रावलको संकेत, भने राजनीतिको घुम्ती परिवर्तन गर्ने सोचमा छु","काठमाडौं : नेकपा एमालेका नेता भीम रावलले राजनीतिको घुम्ती परिवर्तन गर्ने सोचमा पुगेको बताएका छन्। बिहीबार काठमाडौंमा आयोजित साक्षात्कारमा रावलले एमालेका नेताहरूको व्यवहारका कारण आफू राजनीतिको घुम्ती परिवर्तन गर्ने सोचमा पुगेको बताएका हुन्। उनले महाधिवेशन परिषद् सदस्यको हैसियतमा आफूलाई परिषद् बैठकमा सहभागी हुन नदिएर नियोजितरूपमा निषेध गर्न खोजिएको तर्क गरे। जस्तोसुकै परिस्थिति आए पनि आफू एमालेमा रहनुपर्छ भन्ने मान्यताका साथ अघि बढेपनि गोदावरी अधिवेशनपछि राजनीतिक जीवनको मोडमा ढकेलिएको महसुस भएको उनले बताए। रावलले भविष्यमा राजनीतिको अर्को घुम्ती कस्तो हुने हो, पछि नै बताउने जिकिर गरे। रावलले कम्युनिष्ट पार्टीले हिरक जयन्ती मनाउदै गर्दा कम्युनिष्ट एकताको जनताको आकांक्षालाई घात गरेको आरोप लगाउनुभयो । आफुले गरेको गल्तीको दोष अरुलाई दिएर इतिहासले कसैलाई छुट नदिने उहाले बताउनुभयो ।"
राजपुर बमकाण्डमा पूर्वमन्त्री आलमसहित चार जनालाई जन्मकैद,"रौतहट : पूर्वमन्त्री तथा कांग्रेस नेता मो अफताब आलमलाई जिल्ला अदालत रौतहटले जन्मकैदको फैसला सुनाएको छ। पूर्वमन्त्री आलमलाई बिहीबार जिल्ला अदालतले जन्मकैद अर्थात २० वर्ष कैदको फैसला गरेको हो। न्यायधीश मातृका प्रसाद आचार्यको इजलासले नेता आलमलाई विस्फोटक पदार्थ बम समेतको प्रयोग गरी ज्यान मार्ने उद्योग तथा कर्तव्य ज्यानसम्बन्धी कसूरमा दोषी ठहर गरेको हो। राजपुर बम बिस्फोटनसम्बन्धी घटनामा १७ वर्षपछि जिल्ला अदालत रौतहटले बिहीबार आलमसहित चार जनालाई जन्मकैदको फैसला सुनाएको हो। कांग्रेस नेता आलमका भाइ महताव आलमसहित ११ जनाविरुद्ध २०७६ साल कात्तिक १८ गते विस्फोटक पदार्थ बमसमेतको प्रयोग गरी ज्यान मार्ने उद्योग तथा कर्तव्य ज्यानसम्बन्धी कसूर मुद्दामा गत सोमबारदेखि चल्दै आएको बहस बिहीबार सकिएको थियो। न्यायाधीश आचार्यको एकल इजलासमा भएको कानुन ब्यवसायीहरूको बहस वादी पक्षबाट तीन जना र प्रतिवादीको तर्फबाट ९ जना गरी १२ जनाले बहस गरेका थिए। बहस सकेपछि नेता अफताब आलम, उनका भाइ महताव आलम, बद्री सहनी र शेख सेराजलाई जन्मकैद र मुक्ति साहलाई सफाइ दिइएको तथा फरार रहेका ६ जनालाई मुल्तवीमा राखिएको फैसला भएको रौतहट जिल्ला अदालतका श्रेष्तेदार उद्धव ढुंगानाले जानकारी दिए। विसं २०६४ सालको संविधानसभा निर्वाचनको अघिल्लो दिन रौतहटको राजपुरमा बम विस्फोट भएको र घटना खुल्ने डरले बम विस्फोटका घाइतेलाई नजिकै रहेको इँटाभट्टामा हालेर जलाएको आरोप उनीहरूमाथि थियो। मृतक २४ वर्षीय त्रिलोकप्रताप सिंहका बाबु श्रीनारायण प्रसाद सिंहसहितले मुद्दा दर्ता गराएका थिए। २७ चैत २०६४ मा आलमका काका शेख इद्रिसको गोठमा बम विष्फोट भएको थियो। बिस्फोटनमा घाइते भएका २४ वर्षीय त्रिलोकप्रताप सिंह र २२ वर्षीय ओसी अक्तर मियालाई घाइते अवस्थामा जिउँदै इटाभट्टामा जलाएको आरोप थियो।"
बाटो निर्माणमा अनियमितता : अख्तियारले हाल्यो सातजनाविरुद्ध भ्रष्टचार मुद्दा,"काठमाडौं : अख्तियार दुरूपयोग अनुसन्धान आयोगले हुम्लाको चंखेली गाउँपालिकाका तत्कालीन निमित्त प्रमुख प्रशासकीय अधिकृत विष्णुबहादुर शाह,इन्जिनियर,वडाध्यक्ष,उपभोक्ता समितिका अध्यक्षसहित सातजनाविरुद्ध भ्रष्टाचार मुद्दा दायर गरेको छ। आयोगले चंखेली गाउँपालिका ३ स्थित सुकिचौर हुँदै चिमाङसम्मको बाटो निर्माणको कार्यमा अनियमितता गरेको आरोपमा तत्कालीन निमित्त प्रमुख प्रशासकीय अधिकृत प्रमुख शाही, इन्जिनियर रुद्र बहादुर वली,असिस्टेन्ट सव इन्जिनियर हर्कधन बुढा,उपभोक्ता समितिका अध्यक्ष मनजित रोकाया,सचिव धनपति ऐडी र कोषाध्यक्ष पुनी ऐडी र चंखेली गाउँपालिकाका ३ का तत्कालीन वडा अध्यक्ष सालिग्राम ऐडीविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। अख्तियारका प्रवक्ता नरहरि घिमिरेले सुकिचौर हुँदै चिमाङसम्मको बाटो निर्माण कार्यमा निर्माणस्थलको वास्तविक तथ्य बंग्याइ भए गरेको कार्यभन्दा बढि मूल्यांकन गरी नापी किताबमा चढाइ हस्ताक्षर गरी निर्माणस्थलमा भए गरेको कार्यभन्दा बढी तथा साइटमा नगरेको नगराएको परिमाणको झुट्टा बिल भर्पाइ तथा कार्यसम्पादन प्रतिवेदन तयार तथा स्वीकृति गरी २ लाख २२ हजार ५०३ रुपैयाँ भुक्तानी दिएको पुष्टि हुन आएकाले उनीहरूविरुद्ध आरोप पत्र दायर गरेको जानकारी दिए। उनीहरूविरुद्ध २ लाख २२ हजार ५०३ रुपैयाँ बिगो,कैद र जरिवाना माग दावी गरिएको अख्तियारले जनाएको छ।"
भेरी करिडोरमा तीनवटा पक्की पुल बन्दै,"डोल्पा : भेरी करिडोरमा पर्ने तीनवटा स्थानमा पक्की पुल बन्ने भएका छन्। भौतिक पूर्वाधार तथा यातायात मन्त्रालयको मूल्य अभिबृद्धि करसहित ३६ करोड २४ लाख ८६ हजार सात सय लगानीमा तीनवटा पक्की पुल बन्न लागेका हुन्। रुकुम पश्चिम आठबीसकोट नगरपालिका र जाजरकोटको नलगार्ड नगरपालिकाको सीमा क्षेत्रमा पर्ने तल्नुबगर,डोल्पाको त्रिपुरासुन्दरी नगरपालिका५ मा पर्ने खदाङ्ग, वडा नम्बर १ मा पर्ने छलगार्डमा पक्की पुल बन्न लागेको त्रिपुरासुन्दरी नगरपालिकाका नगर प्रमुख जनचन्द्र रोकायले बताए। तीनमध्ये दुइटा पुल भेरी नदीमा बन्नेछन् भने एउटा फुल खोलामा बनाइने छ। चितवन भरतरपुरस्थित वाइपी, एमआर जेविले निर्माणको जिम्मा लिएको तीनवटै पुलहरू ४२ महिनाभित्र काम सक्नुपर्ने प्रतिवेदमा उल्लेख गरिएको छ। तल्नुबगरमा रहेको पुलको निर्माणकार्य सुरु भइसकेको र खदाङ्ग र छलगार्ड खोलामा केही महिनाभित्रै काम सुरु हुने निर्माण कम्पनीले जनाएको छ। छलगार्ड खोलमा बनाउन लागिएको पुलको संक्षिप्त वातावरणीय अध्ययन प्रतिवेदनको सार्वजनिक सुनुवाइ कार्यक्रम बुधबार सम्पन्न गरिएको छ। जिल्लास्थित सरोकारवालाहरूको उपस्थितिमा भएको सार्वजनिक सुनुवाइ कार्यक्रममा त्रिपुराकोटका स्थानीयले तल्नुबगर र रुपगार्ड खोलमा निर्माणाधीन जस्तै पुल निर्माणमा ढिलासुस्ती नहोस् भनेर चेतनात्मक सुझाव दिएका थिए। सार्वजनिक सुनुवाइ भए पनि आयोजनाका वातावरणीय प्रभाव मूल्याकंन प्रतिवेदन अझै स्वीकृत भएका छैनन्। उक्त पुल शेफोक्सुण्डो राष्ट्रिय निकुञ्जको संरक्षित मध्यवर्ती क्षेत्रमा पर्दछ। जाजरकोटडोल्पा सडकखण्डअन्तर्गत पर्ने यस करिडोरले चीन नेपाल हुँदै भारत जोड्ने गर्दछ। यस सडकलाई प्रदेश महत्वको त्रिदेशीय व्यापारिक सडकका रुपमा समेत चिनिने गर्दछ।"
अपहरणमा परेका युवाको बुटवलबाट उद्धार,"कपिलवस्तु : अपहरण परेका एक युवाको प्रहरीले सकुशल उद्धार गरेको छ। कपिलवस्तु नगरपालिका४ मलपरवा गाउँका विनित मिश्रालाई केही व्यक्तिहरूको समूहले अपहरण गरेकोमा प्रहरीले उनलाई ८ घण्टा पछि सकुशल उद्धार गरेको हो। लेनदेनको कारण अपहरणमा परेका मिश्रालाई प्रहरी टोलीले बुटवलबाट उद्धार गरेको हो। अपहरणकारीले मिश्रालाई तौलिहवाबाट बुटवलको एक होटलमा पुर्याएका थिए। होटलमा राखेर कुटपिट तथा रकम माग गर्दै गरेको अवस्थामा प्रहरीले पक्राउ गरेको हो। अपहरणको आरोपमा ४ जना मुख्य आरोपीसहित ६ जनालाई प्रहरीले पक्राउ गरेको प्रहरी नायब उपरीक्षक हरिबहादुर वलीले बताए। पक्राउ परेका सबै जिल्ला प्रहरी कार्यालय कपिलवस्तुको नियन्त्रणमा छन्। घटनाको थप अनुसन्धानपछि थप विवरण सार्वजनिक गरिने प्रहरी उपरीक्षक नवरत्न पौडेलले बताए। अपहरणको घटना थाहा पाए लगत्तै सूक्ष्म रुपमा अपहरणमा परेका मिश्राको खोजीका लागि प्रहरी परिचालन गरेका थियौं, प्रहरी उपरीक्षक पौडेलले भने, करिब ८ घण्टाको दौरानमा सकुशल उद्धार गर्न सक्यौं। पक्राउ परेका उनीहरू विरुद्ध अपहरण तथा शरीर बन्धक मुद्दा दर्ता गरिने प्रहरीले जनाएको छ।"
"झापामा मोटरसाइकल दुर्घटना हुँदा एक जनाको मृत्यु, पाँच घाइते","झापा : झापाको मेचीनगरमा आज एकैदिन दुईवटा मोटरसाइकल दुर्घटना भएको छ। दुर्घटनामा परी एक जनाको मृत्यु भएको छ भने पाँच जना घाइते भएका छन्। प्रहरीका अनुसार बिहीबार राति ८:३५ बजेको समयमा पूर्व पश्चिम राजमार्गअन्तर्गत मेचीनगर नगरपालिका१२ स्थित देउनियाँ पुलमा बिर्तामोडबाट चारआलीतर्फ जाँदै गरेको मे ११ प १६०९ नम्बरको मोटरसाइकल आफै अनियन्त्रित भई दुर्घटना परेको थियो। दुर्घटनामा परी मोटरसाइकल चालकको नाम थर वतन नखुलेको अन्दाजी ४० वर्षका पुरुषलाई उपचारको लागि बिर्तामोड लैजाने क्रममा बाटोमै मृत्यु भएको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। मोटरसाइकललाई प्रहरी चौकी चारआलीले नियन्त्रणमा लिएको छ। त्यस्तै मेचीनगरमा दुईवटा मोटरसाइकल एकआपसमा ठोकिँदा पाँच जना घाइते भएको छ। बिहीबार दिउँसो साढे ३ बजेको समयमा मेचीनगर नगरपालिका३ बडाखाल टोलस्थित भित्री सडक खण्डमा इँटा भट्टाबाट बौद्ध मोडतर्फ जाँदै गरेको प्रदेश १०१०१४ प ५८४९ नम्बरको मोटरसाइकल र विपरीत दिशाबाट आउँदै गरेको ग २३ प २३९८ नम्बरको मोटरसाइकल एक आपसमा ठोकिँदा दुर्घटना भएको थियो। दुर्घटनामा परी प्रदेश नम्बर १०१०१४ प ५८४९ नम्बरको मोटरसाइकल चालक मेचीनगर७ का २८ वर्षीय तीर्थ दाहालको दाहिने खुट्टा भाँच्चिएको, सोही मोटरसाइकल पछाडि सवार सोही ठाउँका २४ वर्षीय रुपेश गिरीको दाहिने खुट्टा र ढाडमा चोट लागेको र सोही मोटरसाइकल पछाडि सवार ३४ वर्षीय मदनकुमार अधिकारीको दुवै हात र खुट्टामा चोट लागेको छ। त्यस्तै ग २३ प २३९८ नम्बरको मोटरसाइकल चालक सप्तरी बोदेबर्साईन नगरपालिका८ का २१ वर्षीय मुकेश यादवको टाउको र नाकमा चोट लागेको र सोही मोटरसाइकलको पछाडि सवार सोही ठाउँका २१ वर्षीय ओमप्रकाश यादवको दाँत भाँचिएको प्रहरीले जनाएको छ। घाइतेहरूको बीएण्डसी अस्पताल बिर्तामोडमा उपचार भइरहेको र दुवै मोटरसाइकल अस्थायी प्रहरी पोस्ट भृकुटीको नियन्त्रणमा रहेको छ।"
दुवै चिकित्सक बिदामा गएपछि प्रादेशिक अस्पतालको स्त्री तथा प्रसूति सेवा ठप्प,"झापा : कनकाई नगरपालिका४ सुरुङ्गा निवासी मिना बस्नेत (कटुवाल) बिहीबार बिहान ११ बजे भद्रपुरस्थित प्रादेशिक अस्पताल पुगेकी थिइन्। ३६ वर्षीया मिना गर्भवती छिन्। मिना परिवारसहित सुत्केरी गराउन अस्पताल पुगेकी रहिछिन्। सुत्केरी व्यथाले च्यापेपछि मिना अस्पतालको स्त्री तथा प्रसूति रोग विभागतर्फ सोजै गइन्। विभाग पुग्दा स्त्री तथा प्रसूति रोग विशेषज्ञ चिकित्सक बस्ने ढोकामा ताला झुन्डिएको थियो। ढोकामा ताला देखेपछि मिनासहित उनका परिवारजन वरिपरि आँखा डुलाए। उनीहरूको आँखा ढोका बाहिर टाँसिएको एउटा कागजमा पर्यो। कागजमा अस्पतालको सूचना लेखिएको रहेछ। त्यो पनि स्त्री रोग सम्बन्धी विशेषज्ञ सेवा बन्द भन्ने बारेमा। सेवा बन्द हुँदा व्यथाले च्यापेकी मिना सुत्केरी नगराई त्यतिकै अस्पतालबाट फर्किइन्। नगर कनकाई अस्पतालमा नियमित गर्भ जाँच गराएकी मिनालाई त्यहाँका चिकित्सकले प्रादेशिक अस्पताल पठाएका थिए। चिकित्सकले सुत्केरी गराउने मिति तोकिएको भन्दा हप्ता दिन बढी बितिसकेको थियो। त्यसो भएर उनलाई तत्काल परिवारजनले दमकस्थित आम्दा अस्पतालतर्फ लगिन्। उनको परिवारजनको एउटै गुनासो छ प्रदेशकै ठुलो सरकारी अस्पतालको यस्तो अवस्था भएपछि गरिब तथा निमुखा जनता कहाँ गएर उपचार गराउने हो, चर्को शुल्कतिर निजी अस्पतालमा रु दुई जना स्त्री तथा प्रसूति रोग विशेषज्ञ रहेको अस्पतालमा दुवै जना चिकित्सकसँगै बिदा बस्नु पर्ने, अनि यहाँका आएका बिरामीहरूलाई बिचल्ली बनाउन पाइन्छ रु उनीहरूले भने। मिना जस्तै अरू बिरामीहरू पनि सूचना पढेकै आधारमा त्यतिकै फर्किन बाध्य भइन्। कोही सुत्केरी गराउन पुगेकी थिइन भने कोही नियमित गर्भ जाँच, पाठेघर लगायत सम्बन्धी समस्या लिएर अस्पताल गएकी थिइन्। कति बिरामीलाई त टिकट काउन्टरबाटै कर्मचारीले फकाइदिएका थिए। गौरीगञ्ज गाउँपालिका१ निवासी ६६ वर्षीया निर्मला कटुवाल बुधबार बिहान अस्पताल पुगेकी थिइन्। पाठेघर समस्या लिएर अस्पताल पुगेकी उनी पनि जाँच नगराई फर्किन बाध्य भइन्। प्रादेशिक अस्पतालमा स्त्री तथा प्रसूति रोग विशेषज्ञ डा एलिजा गौतम र डा शिवेश चौधरी कार्यरत छन्। डा गौतम स्थायी कर्मचारी हुन भने चौधरी छात्रवृत्ति कोटामा कार्यरत छन्। अस्पताल प्रशासनले टाँसको सूचनामा लेखिएको छ, स्त्री रोग विशेषज्ञ चिकित्सकहरू बिदामा रहनु भएको कारणले मिति २०८१ बैशाख १२ गतेदेखि बैशाख १९ गतेसम्म ९८ दिन० सेवा बन्द हुने सम्बन्धित सबैमा जानकारी गराइन्छ। यसबाट पर्न जाने असुविधा प्रति अस्पताल प्रशासन क्षमाप्रार्थी छ। यता अस्पतालका मेडिकल सुपरिटेन्डेन्ट डा रामबाबु खडकाले दुवै चिकित्सक सँगै बिदामा बस्दा सेवा प्रभावित भएको स्वीकारे। दुवै जना काम विशेषले बिदा लिएर गएको बताउँदै उनले भने, सेवा प्रभावित हुनु हुँदैन थियो, यस विषयमा म अस्पताल प्रशासन गम्भीर छ, ८ दिन बन्द गरिने सूचना टाँसिए पनि त्यो भन्दा अघि नै चिकित्सक बोलाएर सेवा सुचारु गराउने प्रयासमा छु। अस्पतालको स्त्री तथा प्रसूति रोग विभागमा चिकित्सक ड्युटीमा हुँदा पनि गरिब तथा निमुखा जनताले सास्ती झेल्दै आइरहेको छ। बिहान, दिउँसो सुत्केरी गराउने अस्पतालमा साँझ परेपछि चिकित्सक नै नबस्ने गरेको जनगुनासोहरू पनि आइरहेको छ। यहाँका चिकित्सकहरू निजी अस्पतालमा समेत काम गर्दा साँझ परेपछि सुत्केरी व्यथाले च्यापेर आएका महिला बिरामीलाई यहाँबाट अन्यत्र रेफर समेत गरिँदै आएको छ। सुत्केरी व्यथा च्यापेकोले बाध्य भएर गरिब जनताले चर्को शुल्क तिरेर भए पनि निजी अस्पताल गएर सुत्केरी गराउनु पर्ने बाध्यता छ।"
जङ्गलभरि आगलागी : बासस्थान खोज्दै गाउँ झरे वन्यजन्तु,"ढोरपाटन : बागलुङमा फागुन दोस्रो सातादेखि दर्जनौँ सामुदायिक वनमा आगलागी भएको छ । आगलागीबाट एक हजार २०० हेक्टर बढी क्षेत्रफलमा फैलिएको जङ्गल उजाडिएको छ । वनमा अहिले कतै पनि हरियाली देख्न पाइँदैन । ठूलाठूला काठ, मुडा डढेर अङ्गार बनेका छन् । झाडी सबै जलेर सकिएको छ । आगलागीले वन मात्रै जलेन वन्यजन्तुको बासस्थान नै ध्वस्त बन्यो । कति चराचुरुङ्गी र वन्यजन्तुसमेत आगोमा परी जले त्यसको लेखाजोखा छैन । आगलागीबाट ज्यान जोगाउन भागेका वन्यजन्तु यतिबेला नजिकको गाउँ पसेका छन् । गाउँमा झरेका वन्यजन्तुले स्थानीयलाई दुःख दिन थालेका छन् । ढोरपाटन सिकार आरक्ष नजिक पर्ने निसीखोला गाउँपालिका४ खाडाचौरदेखि सुरु भएको आगो बढाचौर हुँदै साम्झाधुरी नजिकै पुगेको छ । स्थानीयले बस्ती जोगाए पनि वन जोगाउन सकेका छैनन् । पाँच दिनदेखि लागेको आगो अझैसम्म पनि नियन्त्रणमा आएको छैन । आगोका कारण गाउँ झरेका वन्यजन्तुले पाक्न थालेको गहुँ, जौ, तरकारी खाइदिन थालेपछि स्थानीय हैरान बनेका छन् । पछिल्लो समय बसाइँसराइका कारण गाउँमा झाडी बढ्न थालेपछि बाँदर, बँदेल, घोरललगायतका वन्यजन्तु तल्लो क्षेत्रमा झरेका छन् । त्यसमाथि पछिल्लो समय आगलागीले गर्दा ठूलो सङ्ख्यामा वन्यजन्तु बस्ती छिरेको स्थानीय बताउँछन् । पहिले गाउँमा मानिसको चहलपहल हुँदा कहिलेकाहीँ बाँदर आउने गरे पनि अरु वन्यजन्तु नआएको ढोरपाटन नगरपालिका८ का गुमानसिंह घर्तीमगरले बताए। एक महिनादेखि गाउँमा वन्यजन्तुको हुल नै हिँड्ने गरेको उनको भनाइ छ । खासगरी माथिल्लो बस्तीमा वन्यजन्तुले आतङ्क मच्याउन थालेको घर्ती बताउँछन्। बारीमा लगाएको तरकारीदेखि घरमा राखेको अन्न वन्यजन्तुले नष्ट गरिदिन थालेको उनले बताए। निसीखोलापट्टिबाट लागेको आगोले ठूलो रुप लिएको घर्तीको भनाइ छ । 'पहिले घाँसदाउरा ल्याउन जङ्गलमा पुग्दा बाँदर भेटिन्थे, चारपाँच वर्षदेखि गाउँमा कम मान्छे भएर होला अहिले गाउँमै बाँदर आउँछन्, वनभरि आगो लागिरहेको छ, त्यही भएर होला अहिले वन बस्ने अन्य जनावर पनि आएका छन्', घर्तीले भने, 'घर छाडेर एकैछिन कतै गएर आउँदा सबै सामान नष्ट गरिदिन्छ, एकजना हेरालु राख्नुपर्ने स्थिति आएको छ, गाउँमा आएका जनावरलाई लखेटेर कहाँ जाउन् ?, वनमा आगो लागेको छ ।' स्थानीय पानकुमारी विकले बासस्थान जलेपछि वन्यजन्तु घरको करेसामा आएर बस्न थालेको सुनाए। बाँदर, घोरल र स्यालले भित्र्याउने बेलाको गहुँबाली नष्ट गरिदिएको उनको भनाइ छ । आफ्नो घर जङ्गल छेउमै रहेको हुँदा सबैभन्दा बढी क्षति पनि आफ्नै गरिदिएको विकले गुनासो गरे। पहिलेको तुलनामा यस वर्ष धेरै ठाउँमा आगलागी भएको भन्दै माथिल्लो क्षेत्रका जीवजन्तु सबै तल्लो भेगमा झरेको उनको भनाइ छ । दिन प्रतिदिन आगलागी हुँदै गएपछि वन्यजन्तु तितरबितर बनेर गाउँ झर्न थालेको डिभिजन वन कार्यालय बागलुङकी सूचना अधिकारी लक्ष्मी केसीले बताए। फागुनदेखि हालसम्म ४० बढी सामुदायिक वनमा आगलागी भएको उनले जानकारी दिए। दिन प्रतिदिन जिल्लामा आगलागी बढ्दै गएको उनको भनाइ छ । आगो निभाउन जिल्लामा रहेका डिभिजन वन कार्यालयबाट कर्मचारीसहित स्थानीय खटिइरहेको केसी बताउँछन् । अझै पनि एक दर्जन वनमा लागेको आगो नियन्त्रण बाहिर रहेको उनको भनाइ छ । केसीले भने, 'बागलुङमा यस वर्ष धेरै ठाउँमा आगलागी भयो, नागरिकको लापरबाहीका कारण आगलागीका घटना धेरै भएका छन्, निभाउन धेरै प्रयास भएका छन्, आगलागीबाट वन जङ्गल जोगाउन डिभिजन वन कार्यालय बागलुङले विभिन्न सञ्चारमाध्यमबाट सचेतनामूलक सन्देश प्रवाह गरिरहेको छ, तर नागरिक गम्भीर नहुँदा दिनदिनै वनमा लागो लागिरहेको छ, आगो लगाउनेलाई नियन्त्रणमा लिने प्रयास पनि गरेका छौँ ।'रासस"
"बालबालिकालाई फकाएर मुन्द्रा चोरी, किनबेचमा संलग्न २ जना पक्राउ",काभ्रे : बनेपा नगरपालिकाभित्र विभिन्न स्थानबाट बालबालिकालाई फकाएर मुन्द्रा चोरी गरेर किनबेच गर्ने २ जना पक्राउ परेका छन्। पक्राउ पर्नेमा थानचोक गाउँपालिका४ का २१ वर्षीय सुनिल नगरकोटी र सुन पसल सञ्चालक बनेपा नगरपालिका७ का ५७ वर्षीय कुसुम शाक्य रहेका छन्। शाक्यले बनेपा७ मा न्यू सुनचाँदी ज्वलर्स पसल सञ्चालन गरेको र र चोरी गरिएको सुन किन्ने गरेको खुलेको डीएसपी लालध्वज सुवेदीले जानकारी दिए। पक्राउ परेका दुवै जनालाई जिल्ला अदालतबाट ५ दिनको म्याद थप गरी अनुसन्धान गरिरहेको प्रहरीले जनाएको छ।
पाल्पामा ६ जना औलो रोगी भेटिए,"तानसेन : पाल्पामा चालु आर्थिक वर्षमा ६ जना औलो रोगी भेटिएका छन्। जिल्ला स्वास्थ्य कार्यालय पाल्पाका अनुसार ६ जना औलो रोगी भेटिएका हुन्। जसमा तानसेन नगरपालिकामा १ जना, रामपुर नगरपालिकामा २ जना, माथागढी गाउँपालिकामा २ जना, आयातित औलो बिरामी हुन भने पूर्वखोला गाउँपालिकामा १ जना स्थानीय औलो रोगी भेटिएका हुन। ६ जना औलो रोगीको उपचार पछि पूर्ण रुपमा निको भएको जिल्ला स्वास्थ्य कार्यालय पाल्पाले जनाएको छ। पाल्पामा ५ वर्षको अवधिमा १४ जना औलोको बिरामी भेटिएकोमा १३ जना बाहिरी जिल्लाबाट आयातित र १ जना स्थानीय बिरामी रहेका छन्। पाल्पामा चालु आर्थिक वर्षमा २ हजार ४ सय ५८ जना बिरामीहरूको औलो रोग सम्बन्धी रगत परीक्षण गरिएको छ। औलो रोग परीक्षण तथा उपचारका लागि पाल्पाका सरकारी अस्पताल, प्राथमिक स्वास्थ्य केन्द्र, स्वास्थ्य चौकीहरूमा निःशुल्क व्यवस्था रहेको छ। जिल्ला स्वास्थ्य कार्यालय पाल्पाले विश्व औलो रोग दिवसका अवसरमा औलो विरुद्धको लडाइँलाई तीव्रता दिऔं, समतामुलक पहुँचको सिर्जना गरौं भन्ने अभियान सञ्चालन गरेको छ। जिल्ला स्वास्थ्य कार्यालय पाल्पाले, सरकारको सन् २०२५ भित्र औलो रोग उन्मूलन अभियानलाई सफल बनाउन, औलो जोखिम क्षेत्र पहिचान गरी रगत परीक्षणका कार्यक्रमहरू सञ्चालन गरेको, सीमा नाका तथा समुदायमा सचेतना अभियान सञ्चालन गरेको, जोखिम क्षेत्रहरूका झुल वितरण तथा कीटनाशक औषधिहरूको प्रयोग बढाएको जिल्ला स्वास्थ्य कार्यालय पाल्पाका प्रमुख डा राजेन्द्र कुमार गिरीले बताए। यसैगरी जिल्ला स्वास्थ्य कार्यालय पाल्पाले ११ जना महिला स्वयंम सेविकाहरूलाई सेवाबाट बिदाइ गरेको छ। जिल्लामा ६० वर्ष उमेर पुगेका महिला स्वयंम सेविकाहरूलाई संघबाट २० हजार र प्रदेश सरकारबाट ५० हजार गरी ७० हजार रुपैयाँ प्रदान गरि बिदाइ गरिएको हो।"
मुस्ताङको तलो स्याङ बस्ती नदी कटानको उच्च जोखिममा,"जोमसोम : कालीगण्डकी नदी उकासका कारण घरपझोङ गाउँपालिका३ तलो स्याङ पुल्चोक बस्ती बर्सेनि नदी कटानको उच्च जोखिममा पर्दै आइरहेको छ। कालीगण्डकी नदी उकास बर्सेनि वृद्धि भइरहँदा कालीगण्डकी नदी बस्ती भन्दा माथि आउन थालेपछि स्थानीयबासी बस्ती नै विस्थापित हुने होकी भन्नेमा चिन्तित देखिएका छन्। केही वर्षअघि जापानी सहयोग निकाय (जाईका)ले मुस्ताङमा गरेको एक अध्ययन सर्वेक्षणमा मुस्ताङको छुसाङदेखि थासाङको पैरोथाप्लासम्मका १३ वस्ती कालीगण्डकी नदी कटानको उच्च जोखिममा परेको बताइएको थियो। तर, पछिल्लो समय मुस्ताङमा जोखिममा रहेका अन्य बस्तीभन्दा स्याङ पुल्चोक बस्ती कालीगण्डकी नदी कटानका कारण थप प्रताडित बन्दै गइरहेको छ। कालीगण्डकी नदीमा बर्सेनि नदी जन्य पदार्थ ढुंगा,बालुवा गिट्टी र गेग्रानहरू समुचित प्रयोग हुन नसक्दा मुस्ताङमा कालीगण्डकी नदीको उकास वृद्धि भइरहेको छ। घरपझोङ३ स्याङका वडाध्यक्ष फलेन्द्रप्रसाद थकालीले संघीय, प्रदेश र स्थानीय तहको सीमित बजेटले स्याङ पुल्चोक बस्ती जोगाउन मुस्किल परेको बताए। वडाध्यक्ष थकालीले बर्सेनि कालीगण्डकी नदीको सतह एक मिटर भन्दा माथि आउने भएकाले पुल्चोक बस्ती जोखिममा परेको बताए। उनले कालीगण्डकी नदीको कटानबाट पुल्चोक बस्ती जोगाउन स्थानीयले बस्ती बचाउ अभियान चलाएको बताए। मुस्ताङको घरपझोङ३ स्याङको पुल्चोक बस्तीमा १७ घरधुरीको बसोबास रहेको छ। त्यहाँ बसोबास गर्ने सबै कृषि व्यवसायमा आत्मनिर्भर छन्। तर, पछिल्लो केही वर्षयता स्याङ पुल्चोक बस्तीका स्थानीयबासीहरू बस्तीका साथै आफूहरूले उत्पादन गर्ने खेतीयोग्य जमिनै कालीगण्डकी कटानले बिनास गर्ने त्रासमा छन्। स्याङ पुल्चोकबस्तीका स्थानीय एवं बस्ती जोगाउ अभियानका सदस्य चन्द्र थकालीले कालीगण्डकी नदीको कटानले बर्सेनि पुल्चोक बस्ती जोखिममा पर्ने गरेको सुनाए। उनले गतवर्ष नदी कटानले २५ रोपनी जग्गामा लगाइएको स्याउ बारी नदी कटानले पुरै क्षति बनाएको बताए। स्याङ गाउँ पुल्चोक बस्तीका १७ घरधुरीले आर्थिक सहयोग जुटाएर कालीगण्डकी नदी छेक्न ६ सय मिटर लामो बिग बोल्डिङ स्टेकिङ (ठूला ठूला ढुंगा बिच्छ्याए बाँध निर्माण गर्ने अभियानमा लागेका हुन्। यसका लागि २५ लाख लागत लाग्ने अनुमान गरिएको छ।"
इन्टरपोलबाट रेड नोटिस जारी भएका फरार व्यक्ति युएईबाट पक्राउ गरी नेपाल ल्याइयो,काठमाडौं : इन्टरपोलबाट रेड नोटिस जारी भएका फरार प्रतिवादी बाँके खजुरा गाउँपालिका२ सितापुर बस्ने कमल विश्वकर्मा पक्राउ परेका छन्। एनसिबि अबुधावी युएईको समन्वयमा युएईमा पक्राउ परेका उनलाई वैदेशिक रोजगार कसूर मुद्दामा कारबाही गर्नेगराउन बुधबार नेपाल फिर्ता ल्याइएको प्रहरीले जनाएको छ। वैदेशिक रोजगार कसूर मुद्दाको अनुसन्धानको सिलसिलामा उनलाई अन्तर्राष्ट्रिय स्तरमा खोजतलास एवं पक्राउ गर्नको लागि वैदेशिक रोजगार विभाग अनुसन्धान तथा मुद्दा शाखा ताहाचल काठमाडौंबाट अनुरोध भएपश्चात एनसिबि काठमाडौंको अनुरोधमा ईन्टरपोल महासचिवालयबाट सन् २०२४ फेब्रुअरी २ मा रेड नोटिस जारी भएको थियो। उनलाई आवश्यक अनुसन्धान एवम् कारवाहीको लागि वैदेशिक रोजगार विभागमा बुझाइएको छ।
आगलागी पीडितलाई तत्काल २० हजार रुपैयाँ राहत,"महोत्तरी : मटिहानी नगरपालिका६ स्थित जरलाहाबस्तीको आगलागी पीडितलाई राहतस्वरुप २० हजार रुपैयाँ दरले राहत उपलब्ध गराइने भएको छ। जिल्ला विपद व्यवस्थापन समितिको बिहीबार बसेको बैठकले प्रतिपरिवारलाई तत्काल २० हजारका दरले जिल्ला विपद व्यवस्थापन कोषमार्फत राहतस्वरुप उपलब्ध गराउने निर्णय गरेको हो। बैठकमा आगलागी पीडितहरूको राहत, अस्थायी बसोबासका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरण तथा मधेश प्रदेशका गृह, सञ्चार तथा कानुन मन्त्रालयलाई अनुरोध गर्ने निर्णय भएको सहायक प्रमुख जिल्ला अधिकारी उपेन्द्र न्यौपानेले बताए। बुधबार मटिहानी नगरपालिका६ मा पर्ने जरलाहा बस्तीमा भएको भीषण आगलागीमा परी ९१ वटा कच्ची, ९ वटा अर्धपक्की गरि १ सय वटा घर पूर्ण क्षति भएको जिल्ला प्रशासन कार्यालय महोत्तरीले जनाएको छ।"
यार्सागुम्बा र च्याउसहित २ जना पक्राउ,सिन्धुपाल्चोक : यार्सागुम्बा र ढ्याङ्ग्रो च्याउसहित सिन्धुपाल्चोकमा दुई जना पक्राउ परेका छन्। बाह्रबिसे नगरपालिका३ खुर्सानीबारीस्थित प्रहरी चेक पोष्टमा सवारी साधन जाँच गर्ने क्रममा बिहीबार भोटेकोशी गाउँपालिका५ का २६ वर्षीय वाङ्गेल तामाङ र २४ वर्षीय पासाङ नुर्पु तामाङ पक्राउ परेका हुन्। प्रहरीका अनुसार तातोपानीबाट बाह्रबिसेतर्फ आउँदै गरेको बाप्र०२०३७ प २८७५ नम्बरको मोटरसाइकलमा जाँच गर्ने क्रममा यार्सागुम्बा र ढ्याङ्ग्रो च्याउ फेला परेको थियो। पक्राउ परेकाहरुको साथबाट शून्य दशमलव २० ग्रामका १ हजार ७० थान यार्सागुम्बा र शून्य दशमलव ६६ ग्राम बराबरको साना ठूला गरि ७३ थान ढ्याङ्ग्रो च्याउ बरामद गरिएको प्रहरी नायव उपरीक्षक निरन्जन भट्टराईले बताए। पक्राउ परेका उनीहरूलाई आवश्यक कारबाहीका लागि डिभिजन वन कार्यालय चौतारा पठाइएको प्रहरीले जनाएको छ।
बिहेको भोज हुँदै गर्दा घरमा आगलागी,"मलंगवा : सर्लाहीको हरिपूर्वा नगरपालिका५ धोबियाही टोलमा आगलागी हुँदा ५ घर जलेर खरानी बनेको छ। फोहर जलाउन बालिएको घुरबाट आगलागी हुँदा शिवधारी यादव, गिरधारी यादव, सेतन बैठा र सुरेश बैठाको काठको घर पूर्णरुपमा जलेर नष्ट भएको छ। त्यसैगरी किशोरी बैठाको पशुचौपाया बाँध्ने गोठ पनि पूर्णरुपमा जलेको छ। ३ घरमा आंशिक क्षति भएको स्थानीयबासीले जानकारी दिएका छन्। आगोलाई स्थानीयवासी, प्रहरी, सशस्त्र प्रहरी, हरिवन नगरपालिकाको बारुण यन्त्र र महोत्तरी जिल्ला सम्सी गाउँपालिकाबाट आएको बारुणयन्त्रको सहयोगमा नियन्त्रणमा लिइएको छ। महोत्तरीकै रामगोपालपुरबाट आएको बारुणयन्त्र बाटो साँघुरो भएका कारण घटनास्थलसम्म पुग्न सकेन। सेतन बैठाको छोरीको आज बिहे थियो। बिहेको भोज हुँदै गर्दा घरमा आगलागी भएको स्थानीयले बताएका छन्। बिहेको घरमा पूर्णरुपमा क्षति भएपछि बिहे कसरी हुने हो त्यो समस्या आइपरेको छ। तीव्र गतिमा हावा चलेका कारण आगोलाई नियन्त्रण गर्न समस्या भएको थियो। केही दिनअघि मात्र सर्लाहीको चक्रघट्टा गाउँपालिका र बसबरिया गाउँपालिकामा आगलागी भएको थियो।"
पूर्वपश्चिम राजमार्गको कमलाकञ्चनपुर सडक समयमै पूरा गर्न कांग्रेसको माग,"सिरहा : पूर्वपश्चिम राजमार्गअन्तर्गत सिरहाको कमलादेखि सप्तरीको कञ्चनपुरसम्मको सडक खण्ड विस्तारमा ढिलाइ हुँदा सर्वसाधारणले सास्ती खेपिरहेका छन्। सडकको काम समयमै सम्पन्न हुनुपर्ने माग राख्दै नेपाली कांग्रेस लहान नगर कार्यसमितिले बिहीबार इलाका प्रशासन कार्यालय लहानमार्फत प्रधानमन्त्री पुष्प कमल दाहाल प्रचण्डलाई ध्यानाकर्षण पत्र बुझाएका छन्। यो सडक खण्ड विगत तीन वर्षदेखि निर्माण व्यवसायी चाइना रेल्बे इन्जिनियररिङ कम्पनी२ले विस्तार गर्दै आइरहेको छ। पहिलो पटकको म्यादभित्र काम सम्पन्न नभएपछि फेरि एक वर्षको म्याद थप भएको बुझिएको छ। सो म्याद पनि सकिन लाग्दा काम गति लिएको छैन, कांग्रेस लहान नगर सभापति संजय कुमार यादवले भने,सम्झौता अनुसार सडक खनेको स्थानहरूमा पानी छर्किरहेको छैन। पानी नछर्किएपछि अत्यधिक धूलो उडेर स्थानीय मारमा परेका छन्। उनीहरू बिरामी पर्न थालेका छन्। सडकको काम समयमा नसकिएपछि छेउछाउका व्यवसायीको व्यापार ठप्प भएको उनले सुनाए। सम्झौता अनुसार समयमै काम पूरा गर्न माग गरेको उनले बताए। उनका अनुसार यस कम्पनीले लहान नगरपालिकाको खुट्टिबाट नदी जन्य पदार्थ ढुवानी गरिरहेको छ। यहाँका वडा ११ र १४ का वस्तीहरूबाट ढुवानीका सवारी साधनहरूले दिनहुँ गुडाउँदा धुलोले स्थानीयहरू आक्रान्त भएका छन्। जनताको मागमा निर्माण व्यवसायी र सरकार गम्भीर नभए आन्दोलनमा उत्रिने नगर सभापति यादवले बताए।"
वीरगन्जमा दुईवटा मोटरसाइकल ठोकिँदा युवकको मृत्यु,"वीरगन्ज : वीरगन्जमा बिहीबार बिहान तीव्र गतिमा रहेका दुईवटा मोटरसाइकल ठोकिँदा युवकको मृत्यु भएको छ। मृत्यु हुनेमा वीरगन्ज महानगरपालिका२५ मौजे सिर्सियाका २५ वर्षीय अर्जुन पटेल रहेका छन्। वीरगन्ज महानगरपालिका२५ मौजे सिर्सियामा बिहीबार बिहान सिर्सियाबाट ड्राइपोर्ट तर्फ जाँदै गरेको ना १८ प ९८१६ नम्बरको मोटरसाइकल र विपरीत दिशाबाट आउँदै गरेको ना ३१ प ३८३५ नम्बरको मोटरसाइकल आपसमा ठोकिँदा ना ३१ प ३८३५ नम्बरको मोटरसाइकल चालक पटेलको मृत्यु भएको हो। दुर्घटनामा गम्भीर घाइते भएका पटेलको वीरगन्ज हेल्थकेयर हस्पिटलमा उपचारका क्रममा मृत्यु भएको पर्साका प्रहरी प्रवक्ता प्रहरी नायब उपरीक्षक कुमार विक्रम थापाले बताए। उक्त दुर्घटनामा ना १८ प ९८१६ नम्बरको मोटरसाइकलका चालक मौजे सिर्सियाकै १५ वर्षीय कन्हैया चर्तुवेदी, २० वर्षीय आकाश पटेल र १५ वर्षीय सामा पटेल घाइते भएका छन्। घाइते तीनै जनाको अस्पतालमा उपचार भइरहेको र उनीहरुको अवस्था खतरामुक्त रहेको प्रहरी नायव उपरीक्षक थापाले बताए। दुर्घटनामा परेका दुवै मोटरसाइकल प्रहरीले नियन्त्रणमा लिएर अनुसन्धान गरिरहेको छ।"
"सडकको वास्तविक लम्बाई बढाएर ३८ लाख बढी भ्रष्टाचार, ९ जनाविरुद्ध मुद्दा दायर","काठमाडौं : अख्तियार दुरुपयोग अनुसन्धान आयोगले कालिकोटको महावै गाउँपालिकाका तत्कालीन उपाध्यक्ष र निमित्त प्रशासकीय अधिकृतसहित ९ जनाविरुद्ध भ्रष्टाचार मुद्दा दायर गरेको छ। सडकको गलत नापी गराई ३८ लाख ७६ हजार २७० रुपैयाँ भ्रष्टाचार गरेको भन्दै आयोगले तत्कालीन गाउँपालिका उपाध्यक्ष मनराज शाही, निमित्त प्रमुख प्रशासकीय अधिकृत गणेशमान सिंह, तत्कालीन इन्जिनियर रुद्रबहादुर वली, सव इन्जिनियर हरिप्रसाद पाण्डेय, तत्कालीन गाउँपालिका २ का वडाध्यक्ष गौकला सिंह, लेखापाल मलिम रावत र उपभोक्ता समितिका अध्यक्ष अकल सुनार, कोषाध्यक्ष जर्मकला काफ्ले र सचिव ददी कामी भनिने दधि कामीविरुद्ध विशेष अदालतमा मुद्दा दायर गरेको हो। उनीहरूले आर्थिक वर्ष २०७५०७६ मा सिमखेतदेखि पादमघाटसम्म सडक निर्माण गर्दा वास्तविक लम्बाई बढाएर झुटो प्रतिवेदन तयार पारेका थिए। उनीहरूले५२० मिटर लम्बाइ रहेको सडकलाई ८२० मिटर बनाएर ३८ लाख ७६ हजार २७० रुपैयाँ भ्रष्टाचार गरेको आयोगको दाबी छ। उनीहरूसँग सोही बराबरको सजाय माग दाबी गरिएको छ।"
कर्णालीका मुख्यमन्त्री कँडेलले पाए विश्वासको मत,"सुर्खेत : कर्णाली प्रदेशका मुख्यमन्त्री यामलाल कँडेलले प्रदेशसभाबाट विश्वासको मत प्राप्त गरेका छन्। बिहीबार प्रदेशसभाको बैठकमा उपस्थित ३५ जना सांसदमध्ये कँडेलको पक्षमा २३ जनाले विश्वासको मत दिएका थिए। उनको विपक्षमा भने १२ जना संसादले मत हालेका थिए। कांग्रेस संसदले विपक्षमा मतदान गरे भने राप्रपाका एक जना तटस्थ बसेका थिए। प्रदेश सभाका सभामुख नन्दा गुरुङले तत्काल कायम रहेको संख्याको बहुमत सांसदले विश्वासको मत दिएकाले मुख्यमन्त्री कँडेलले विश्वासको मत प्राप्त गरेको घोषणा गरिन्। मुख्यमन्त्री कँडेललाई एमाले, माओवादी र एकीकृत समाजवादीले विश्वासको मत दिएका थिए।"
सभामुख तथा उपसभामुखहरूको सम्मेलन पाल्पामा,"तानसेन : प्रतिनिधिसभा र ७ वटै प्रदेशका सभामुख, उपसभामुख, राष्ट्रिय सभाका अध्यक्ष, उपाध्यक्ष सहितको अन्तर व्यवस्थापिका भेला भोलिदेखि तानसेनमा सुरु हुँदै छ। लुम्बिनी प्रदेश सभाको आयोजनामा तानसेनमा अन्तर व्यवस्थापिका सम्मेलन लागेको हो। सम्मेलनमा प्रतिनिधिसभाका सभामुख देवराज घिमिरे, राष्ट्रियसभाका उपाध्यक्ष विमला घिमिरेसहित ७ वटै प्रदेशका सभामुख तथा उपसभामुखको सहभागिता रहने छ। भेलामा केन्द्र र प्रदेशलाई केन्द्रित गरेर संसदीय बजेट महाशाखा सम्बन्धी अवधारणापत्र प्रस्तुत, छलफल र अन्तरक्रिया, अन्तर व्यवस्थापिका कार्यविधि माथि छलफल, अन्तर व्यवस्थापिका मञ्च नेपाल गठन सम्बन्धी कानुन तथा विविध विषयमा छलफल केन्द्रित रहने आयोजक लुम्बिनी प्रदेशसभाका सभामुख तुलाराम घर्तिमगरले जानकारी दिए। संघीयतालाई पूर्णरुपमा कार्यान्वयन गर्न र गराउन र यो अन्तर व्यवस्थापिका भेला महत्वपूर्ण हुने आयोजक लुम्बिनी प्रदेशसभाले जनाएको छ। शनिबार बिहान प्रतिनिधिसभाका सभामुख देवराज घिमिरे सहितको उपस्थितिमा ७ वटै प्रदेशका सभामुख तथा उपसभामुखहरूको सहभागितामा अन्तर व्यवस्थापिका सम्मेलन पाल्पा घोषणापत्र जारी गर्ने कार्यक्रम रहेको आयोजक पक्षले जनाएको छ। सम्मेलनका अवसरमा पाल्पाका पर्यटकीय गन्तव्यहरू रानीमहल, पाल्पा दरबार र पाल्पा भैरवस्थानको अवलोकन गर्ने कार्यक्रम रहेको छ।"
नुवाकोटको भैरवी मन्दिरमा सिन्दुरे जात्रा,"नुवाकोट : नुवाकोटको ऐतिहासिक तथा धार्मिक स्थान भैरवी मन्दिरमा सिन्दुरे जात्रा मनाइएको छ। लामो अवधिको सो जात्रा विशेष रुपमा मनाइने गरिएको छ। नेपालकै लामो दूरीको रथ यात्रा गरिने सिन्दुरे जात्रा डेढ महिनासम्म नुवाकोटको भैरवी र जालपादेवी मन्दिरमा भव्य रुपमा लाग्ने गरेको छ। सरकारको प्रतिनिधि द्वारेले भैरवी मन्दिरका पुजारी धामीधमिनीलाई विजयको प्रतीक स्वरुप सिन्दुर हालेर बिहीबार सिन्दुरे जात्रा गरिएको हो। प्रसिद्ध देवीघाटको जालपा देवी मन्दिर र नुवाकोटको भैरवी मन्दिरमा भगवानको दर्शन गर्न तथा धामी धमिनी हेर्न र दर्शन गर्न नुवाकोटसहित रसुवा, धादिङ, काठमाडौं, चितवनलगायतका जिल्लाका हजारौं भक्तजनहरुको उपस्थिति थियो। यसअघि चैत्र शुक्ल पूर्णिमाको दिन नै साततले दरवार राष्ट्रिय संग्रहालयसँगै रहेको भैरवी मन्दिरमा दुई दिनपछि द्वितियाको दिनमा भएको सिन्दुरे जात्राको निम्तो स्वरुप बहिनी भैरवीले दिदी जालापादेवीलाई निम्तो बोलाउन गएको भन्ने किंवदन्ती रहेको छ। किंवदन्ती अनुसार जालपादेवीसहित भैरवी मन्दिरमा आएपछि दिदी आएको अवसरमा सिन्दुरे जात्रा गरि हर्ष बढाई गरिएको हो।"
सदियौं पुरानो देवीघाट जात्रा,"नुवाकोट : हरेक वर्ष जस्तै यस वर्ष पनि चैत्र शुक्ल पूर्णिमाका दिन नुवाकोटको त्रिशूली र सूर्यमती नदीको संगमस्थलमा रहेको देवीघाटस्थित जालपादेवी मन्दिरमा विशेष मेला लागेको छ। मन्दिर किनारामा रहेको त्रिशूली नदीमा २ दिनसम्म नुहाउनेहरूको भीड लागेको थियो। सदियौंदेखि चल्दै आएको नुवाकोटको प्रमुख तथा ऐतिहासिक जालपादेवी जात्रामा आगामी वर्ष देशमा हुने घटनाक्रमहरूबारे भविष्यवाणी गोप्य रूपमा राष्ट्रपतिलाई पठाइँदै आएको छ। यस वर्ष पनि मेलामा गरिएको भविष्यवाणी गोप्य रूपमा राष्ट्रपतिकहांँ पठाइएको छ। करिब १५ हजार तीर्थालुले यस वर्ष मेला भरेका छन्। मेला भर्न नुवाकोट, रसुवा, धादिङ, काठमाडौं, सिन्धुपाल्चोक, काभ्रे, चितवन, मकवानपुरलगायत देशका धेरै स्थान तथा भारतबाटसमेत तीर्थालुहरू आएका थिए। यस वर्ष मेलामा गत वर्षको तुलनामा धेरै तीर्थालु आएका पुजारी शंकर चित्रकारले बताए।"
चितवनमा बसको ठक्करबाट तीर्थयात्रीको मृत्यु,भरतपुर : पूर्वी चितवनको राप्ती नगरपालिकामा बसको ठक्करबाट एक जना तीर्थयात्रीको मृत्यु भएको छ । राप्ती२ गड्यौलीस्थित पूर्वपश्चिम राजमार्गमा सुनसरीको चतराधामबाट फर्कनुभएकी राप्ती नगरपालिका२ गड्यौली बस्ने ६० वर्षीया निमाकुमारी रिजालको आफूले यात्रा गरेको बसको ठक्करबाट मृत्यु भएको हो । उक्त बसले उनलाई ओर्लने क्रममा ठक्कर दिएको प्रहरीले जनाएको छ । बसको ठक्करबाट गम्भीर घाइते भएकी उनको पुरानो मेडिकल कलेजमा उपचारको मृत्यु भएको चितवन जिल्ला प्रहरी कार्यालयका प्रवक्ता श्रीराम भण्डारीले बताए। ठक्कर दिने बस र त्यसका चालक मकवानपुर हेटौँडा उपमहानगरपालिका१८ बस्ने वर्ष ४१ क कृष्ण सापकोटालाई नियन्त्रणमा लिएर कारबाही प्रक्रिया प्रारम्भ गरिएको उनले जानकारी दिए। रासस
आफू चढेको बसले ठक्कर दिँदा तीर्थयात्रीको मृत्यु,भरतपुर : पूर्वी चितवनको राप्ती नगरपालिकामा बसको ठक्करबाट एकजना तीर्थयात्रीको मृत्यु भएको छ । राप्ती२ गड्यौलीस्थित पूर्वपश्चिम राजमार्गमा सुनसरीको चतराधामबाट फर्किदै गरेकी राप्ती नगरपालिका२ गड्यौली बस्ने ६० वर्षीया निमाकुमारी रिजालको आफूले यात्रा गरेको बसको ठक्करबाट मृत्यु भएको हो । उक्त बसले उनलाई ओर्लने क्रममा ठक्कर दिएको प्रहरीले जनाएको छ । बसको ठक्करबाट गम्भीर घाइते भएकी उनको पुरानो मेडिकल कलेजमा उपचारको मृत्यु भएको चितवन जिल्ला प्रहरी कार्यालयका प्रवक्ता श्रीराम भण्डारीले राससलाई बताए। ठक्कर दिने बस र त्यसका चालक मकवानपुर हेटौँडा उपमहानगरपालिका१८ बस्ने वर्ष ४१ क कृष्ण सापकोटालाई नियन्त्रणमा लिएर कारबाही प्रक्रिया प्रारम्भ गरिएको उनले जानकारी दिए।
"वनको डढेलो गाउँमा फैलियो, खोटाङमा तेह्र घर जल्यो","खोटाङ : सामुदायिक वनमा लागेको डढेलो गाउँसम्म फैलदा बराहपोखरी गाउँपालिका१ बराहपोखरीमा १३ वटा घर खरानी भएका छन् । बराहपोखरी सामुदायिक वनमा लागेको डढेलोले १३ वटा घर, सातवटा मचान, दुईवटा गोठ खरानी पारेको हो । क्षतिको विस्तृत विवरण प्राप्त भएको छैन । बराहपोखरी१ का वडाध्यक्ष ढकबहादुर कार्कीका अनुसार भिरगाउँका मोहनलाल थापामगरको दुईवटा घर र मचान, पूर्णबहादुर मगरको एउटा घर र तीन मचान, भद्रसिंह मगरको घर र दुईवटा गोठ, सुवास थापामगरको घर र मचान तथा मदन थापामगरको घर जलेको छ । यस्तै, डढेलोले डान्सिङटारका गङ्गामायाँ मगरको दुईवटा घर र दुईवटा मचान, ४० वटा बाख्रा, आधा तोला सुन, नगद रु ५० हजारलगायत जलेको छ । यसैगरी खोर्साने गाउँका सुमन मगर र गहतेका लेखराज खतिवडाको घर जलेको छ । डढेलोले डाँडाखर्क गाउँका होमबहादुर कटवाल र पदमबहादुर कटवालको बसोबास नभएको घर जलेको छ । खोर्सानेकै छकुमार राईको पनि बसोबास नभएको घर जलेको छ । रक्तमाला सामुदायिक वनमा लागेको डढेलोले भञ्ज्याङका बमबहादुर मगरको भान्छा घर र बाख्रा खोर खरानी भएको जनाइएको छ । डढेलो डाँडाखर्क र खाल्लेबीच, पोखरीराँकुली क्षेत्र तथा चुइयाँटार र रानाछापमा फैलिरहेको स्थानीय बासिन्दाले बताएका छन् । सशस्त्र प्रहरी बल, नेपाल प्रहरी र स्थानीय बासिन्दाले डढेलो निभाउने प्रयास गरिरहेको भए पनि त्यो सफल नभएको स्थानीय भुवन श्रेष्ठले बताए। गत साउनदेखि हालसम्म जिल्लामा एक सय नौ वटा आगलागीका घटना हुँदा रु चार करोड नौ लाख २२ हजार छ सय बराबरको धनमाल क्षति भएको प्रहरीले जनाएको छ । रासस"
झापामा मोटरसाइकल दुर्घटना हुँदा चालकको मृत्यु,झापा : झापाको सुरुङ्गा पुलमा मोटरसाइकल दुर्घटनामा परी एक जनाको मृत्यु भएको छ। मोटरसाइकल चालक बिर्तामोड नगरपालिका७ का ३८ वर्षीय तेजमणि खरेलको मृत्यु भएको जिल्ला प्रहरी कार्यालय झापाले जनाएको छ। बुधबार राति ७:५५ बजेको समयमा पूर्वपश्चिम राजमार्ग अन्तरगत कनकाई नगरपालिका३ स्थित सुरुङ्गा पुलमा बिर्तामोडबाट झिलझिलेतर्फ जाँदै गरेको रा १ प ६३०० नम्बरको १२५ सीसीको मोटरसाइकललाई तत्काल नम्बर नखुलेको सवारीसाधनले ठक्कर दिँदा दुर्घटना भएको थियो। मोटरसाइकल चालक खरेल र पछाडि सवार मेचीनगर नगरपालिका१० का २९ वर्षीय प्रसन्न दनुवार घाइते भएका थिए। घाइतेहरूलाई बीएण्डसी अस्पताल बिर्तामोड लगिएकोमा चालक खरेललाई चिकित्सकले मृत घोषित गरेका थिए। अर्को घाइते दनुवारको सोही अस्पतालमा उपचार भइरहेको प्रहरीले जनाएको छ। ठक्कर दिने सवारीसाधनका बारेमा बुझ्ने कार्य भइरहेको र मोटरसाइकल इलाका प्रहरी कार्यालय सुरुङ्गाको नियन्त्रणमा रहेको प्रहरीले जनाएको छ।
झारपात जलाउन आफैंले बालेको आगोमा परी वृद्धाको मृत्यु,"सिन्धुली : आफैले लगाएको आगो निभाउने क्रममा जलेर सिन्धुलीमा एकजना वृद्धाको मृत्यु भएको छ । मृत्यु हुनेमा कमलामाइ नगरपालिका १ खारखोला निवासी ८६ वर्षीया कृष्णमाया पौडेल रहेको प्रहरीले जनाएको छ। पौडेलको बिहीबार बिहान करिब साढे एघार बजेतिर आगलागीमा जलेर मृत्यु भएको हो । वडाध्यक्ष नरेश कुमार गोलेका अनुसार घरबाट करिब ५० मिटर पर रहेको आफ्नै पाखोबारीमा सुकेका झारपात,पतिंगर जलाउनका लागि आफैले बालेको आगो शरीरमा सल्किएको थियो । आगलागीबाट पौडेलको घटनास्थलमै मृत्यु भएको हो। आगो अन्यत्र जाने त्रासले वृद्धा आफै निभाउन जाँदा डिलबाट चिप्लिएर आगोमा खसेको अध्यक्ष गोलेको भनाइ छ। वृद्धा घरबाट हराएको भनि परिवारले खोजतलास गर्ने क्रममा जलेको अवस्थामा फेला परेकी थिइन् । पौडेलका दुई छोरा छन्। घटनास्थलमा अहिले प्रहरी पुगेको र घटनाका बारेमा थप अनुसन्धान भइरहेको सिन्धुली प्रहरीका प्रवक्ता अनिल खड्काले जानकारी दिए ।"
नुवाकोटमा डढेलोले सयौं हेक्टर वन सखाप,"नुवाकोट : सुख्खायाम सुरु भएसँगै नुवाकोटमा डढेलोको समस्या विकराल देखिन थालेको छ। सयौं हेक्टर वन क्षेत्रमा डढेलो लागेर नष्ट भएको हो। १२ स्थानीय तह रहेको नुवाकोटमा वर्षेनी डढेलोको समस्या हुने गरेको छ । धेरै सडकमार्गमा अग्नी सुरक्षाको कार्य भइरहेको डिभिजन वन कार्यालय नुवाकोटले जनाएको छ । हालसम्म ५० वटा वन क्षेत्रमा डढेलो लागेको पुष्टि भएको वन कार्यालय नुवाकोटले जनाएको छ । एउटै वनमा यस वर्ष तीन पटकसम्म आगजनी भएको छ । डिभिजनल वन अधिकृत रोशना पोखरेलका अनुसार डढेलोले रुख, बुट्यान, जंगली जनावरका साथै चराचुरुङ्गी क्षति हुने गरेका छन् । डढेलोले सर्वसाधारणको जीउधनको क्षति नहोस् भनेर आवश्यक कार्य भइरहेको अधिकृत पोखरेलले बताइन् । उनका अनुसार जंगलमा डढेलो सुरक्षाका लागि १० जना हरित स्वम्सेवक नियुक्त गरेर डढेलो नियन्त्रणका आवश्यक कार्य भइरहेको छ । सरकारले हरित स्वयमसेवकका लागि पाँच महिनाको नियुक्ति दिएर १० लाख रुपैयाँ तलबभत्ता र एक लाख रुपैयाँको जीवन बिमासमेत गरिदिएको छ । यसबाहेक सघीय सरकारले तीन लाख रुपैयाँ पठाउने गरेको छ । सो रकम आगजनी नियन्त्रणका लागि अपुग भएको वन प्राविधिक बताउँछन् । नुवाकोटको वन क्षेत्रको संरक्षण तथा डढेलो नियन्त्रणका लागि वर्षको २३ लाख रुपैयाँ खर्च हुने कर्मचारीहरुको भनाइ छ । यद्यपि, सो रकम सम्पूर्ण कार्यका लागि अपुग भए पनि आगजनी नियन्त्रणका कार्य भइरहेको वन अधिकृत कमल घिमिरेको भनाई छ । डिभिजन वन कार्यालयले नुवाकोटमा रहेको मुख्य सडकमार्ग तथा विदुरवनदेवी, विदुरशान्तिवजार, विदुरकोल्पुटार सडकखण्डमा डढेलो लाग्न नदिन सरसफाई र कन्ट्रोल बार्निङ गरिसकेको छ । अधिकृत घिमिरेका अनुसार नुवाकोटमा रहेका शिवपुरीनागार्जुन र लाङटाङ राष्ट्रिय निकुन्ज पर्दछन् । निकुन्ज क्षेत्रमासमेत आगजनी हुने गरेको छ । नुवाकोटमा तीनसय ७२ सामुदायिक वन उपभोक्ता समितिमा २३ हजार उपभोक्ताहरु लाभान्वित रहेका छन् । २६ हजार हेक्टर क्षेत्रफलको वन क्षेत्र समेटिएका छन् । हालसम्म दुईहजार रोपनी क्षेत्रफलको वन क्षेत्रमा डढेलो लागिसकेको छ । आगजनीले नुवाकोटमा हालसम्म कुनै पनि मानवीय क्षति भएको छैन । बजेट अभावका कारण डढेलो नियन्त्रण प्रभावकारी हुन नसकेको उपभोक्ताहरुले बताए। यसपटक संघ र प्रदेश सरकारबाट आएको बजेट डढेलो नियन्त्रण र अतिक्रमण हटाउने कार्यमा अपुग हुने जनाइएको छ, । अधिकृत घिमिरेले भने, यति बजेटले अग्नि नियन्त्रक भर्ना, गस्ती र अन्य कार्यक्रमका लागि पर्याप्त हुँदैन। अधिकृत घिमिरेका अनुसार डढेलो नियन्त्रणका लागि कम्तिमा २० जना हरित स्वंसेवक नियुक्त गरेर सवारीसाधनसहित गस्ती गराउन सकियो भने नियन्त्रण प्रभावकारी हुन्छ। वनले करारमा अग्नि नियन्त्रकको नाममा १० जना कर्मचारीलाई आगामी असारसम्मका लागि पाँच महिनाको नियुक्ति दिएर राखेको छ। यद्यपि, उनीहरूले आगो निभाउन र आगालागी क्षेत्रबाट काठदाउरा जोगाउन हम्मे पर्छ। त्यसरी नियुक्ति गरिएका करारका कर्मचारीले मासिक २० हजार रुपैयाँका दरले तलब पाउँछन् । डढेलो नियन्त्रणका लागि संघीय र प्रदेश सरकारले वन कार्यालयलाई बजेट दिन्छ। बजेट खर्च हुन्छ पनि तर, डढेलो नियन्त्रण प्रभावकारी हुन नसकेको सामुदायिक वन उपभोक्ता समितिको भनाई छ । वनमा लागेको आगो निभाउन वन कार्यालयका कर्मचारीका साथै सेना, प्रहरी, सशस्त्र प्रहरी, स्थानीय निकायकोसमेत सहकार्य भइरहेको छ । दमकल जान नसक्ने स्थानमा लागेको आगो निभाउन निकै कठिन हुने गरेको अर्का वन अधिकृत रामशरण गौतमको भनाई छ । आगजनी हुने वित्तिकै कर्मचारीहरुका साथमा आफैं डढेलो लागेको वनमा पुगने गरेको गौतमको भनाई छ । विद्युतको हाइटेन्सन लाइनको नजिक ठूलो संख्यामा काठ दाउरा घाटगद्दी गरेर राखिने गरेको छ। तिनलाई जोगाउन चुनौती हुने वन कार्यालयको भनाई छ। वनमा जानी जानी आगनी गरेकाहरुलाई पक्राउ गरेर कारवाही गरिनु पर्ने लिखुका वन उपभोक्ता लक्ष्मण लामिछानेको भनाई छ । सुक्खायाम लागेसँगै वनभित्रको सुकेको पत्कर सफा गर्ने, वन प्रवेशमा कडाइ गर्ने र सलाईलाइटरजस्ता वस्तु नलैजान सर्वसाधारणलाई आग्रह गरिएको वन अधिकृत राजकुमार यादवको भनाई छ । डढेलो लाग्नुअघि गर्नु पर्ने अवस्थाका वारेमा समेत तयारी गरिएको छ ।, यादवले भने । यद्यपि, डिभिजनल वन अधिकृत रोशना पोखरेलले डढेलो नियन्त्रणमा कुनै कसर बाँकी नराखेको दावी गरेका छन् । वनले डढेलोले कति काठदाउरा जलेर नष्ट भयो, त्यसको विवरण संकलन गरिरहेको उनको भनाई छ। दुई दशकयता वनमा डढेलो नियन्त्रणका लागि सम्वन्धित वन उपभोक्ता समिति, जनप्रतिनिधि तथा सरोकारवालालाई यस सम्वन्धमा सचेतनासमे प्रदान गर्न कार्यक्रम भइरहेको वन कार्यालय नुवाकोटले जनाएको छ।"
रौतहटमा सवारी दुर्घटना : नौ महिनामा ४१ जनाले गुमाए ज्यान,"रौतहट : रौतहटमा ९ महिनाको अवधिमा सवारी दुर्घटनामा परी ४१ जनाले ज्यान गुमाएका छन् । जिल्लाको विभिन्न स्थानमा ४ सय ९६ वटा सवारी दुर्घटनामा महिला,पुरुष,बालबालिका गरी ४१ जनाको मृत्यु भएको हो । ती दुर्घटनामा ७ सय ८५ जना घाइते भएको जिल्ला ट्राफिक प्रहरी प्रमुख, प्रहरी निरीक्षक सुशील आचार्यले जानकारी दिए। अघिल्लो आर्थिक वर्षमा रौतहटमा ६ सय ४५ सवारी दुर्घटना हुँदा ५० जनाको मृत्यु भएको थियो । गत साउनदेखि वैशाख १० गतेसम्म नियम बिपरित चलेका १६ हजार ९ सय ९१ सवारी साधनलाई कारबाही गर्दा १ करोड ५६ लाख ६३ हजार रुपैयाँ राजश्व संकलन गरिएको प्रहरी निरीक्षक आचार्यले जानकारी दिए ।"
डढेलो निभाउने क्रममा जलेर ८५ वर्षीय वृद्धको मृत्यु,खोटाङ : खोटाङमा सामुदायिक वनमा लागेको डढेलो निभाउनेक्रममा जलेर एक वृद्धको मृत्यु भएको छ । रावाबेँसी गाउँपालिका१ कुभिन्डेस्थित हरम्टारका ८५ वर्षीय सिद्धिबहादुर श्रेष्ठको जलेर मृत्यु भएको हो । खेतमा जम्मा भएको झिक्रा तथा पात डढाउन आफैँले बालेको आगो अनियन्त्रित भएर स्थानीय हरमटार मैनाचउर सामुदायिक वनमा सल्केपछि निभाउन खोज्दा श्रेष्ठको जलेर मृत्यु भएको कुभिण्डेका वडाध्यक्ष गेहेन्द्रमान राईले बताए । खोजी गर्ने क्रममा डढेलोले जलेको अवस्थामा शव भेटिएको उनको भनाई छ। सामुदायिक वनमा लागेको डढेलो अझै नियन्त्रणमा आउन नसकेको प्रहरी नायव उपरीक्षक पुरुषोत्तम खड्काले जानकारी दिए । डढेलो नियन्त्रण गर्न स्थानीयवासीसँगै प्रहरीसमेत परिचालन गरिएको छ । सो डढेलो रावाबेँसी गाउँपालिकाको कार्यालय हरमटारभन्दा मुनिसम्म सल्केको स्थानीयवासीले बताएका छन् । दश स्थानीय तह रहेको खोटाङमा अधिकांश सामुदायिक वनमा डढेलो लागेको छ । रासस
"गुल्मीका आगलागी पीडितलाई मकै र काँक्राको बीउ,घाइते पशुको निःशुल्क उपचार","गुल्मी : अग्नि पीडितलाई मकै र काँक्राको बीउ सहयोग गरिएको छ। गाउँले किसान एग्रोभेट सेन्टरका सञ्चालक महेन्द्र पोखरेलले मंगलबार इस्मा गाउँपालिका २ सिदुङखामा पुगेर आगोबाट पीडित परिवारलाई उन्नत जातको मकै र काँक्राको बीउ प्रदान गरेका हुन् । पोखरेले प्रतिपरिवार मनकामना ३ जातको मकै (१ केजी) र भक्तपूरे लोकल जातको काक्रो (१ पोका) वितरण गरेका हुन् । समयमै आकाशबाट पानी पर्ने हो भने चैत र बैशाख महिना मकै रोप्नका लागि उत्तम समय भएपनि प्राकृतिक विपत्तीले कृषकलाई थप समस्या निम्ताएको गाउँले किसान एग्रोभेट सेन्टरका सञ्चालक पोखरेलले बताए । शनिबार हावाहुरीसहित भएको भीषण आगलागीले केही नागरिकको घरमा राखिएको अन्नपात समेत सखाप भएको ,उनले भने,पीडितको घाउमा मलम लगाउने उद्देश्यसहित मकै र फलफूलको बीउ वितरण तथा घाइते भएका पशुचौपायको निःशुल्क औषधि उपचार गरिएको हो।' पोखरेलले आगलागीमा परेर घाइते भएका पशुचौपायलाई आवश्यक निःशुल्क औषधि वितरण गरेका छन् । त्यस्तै उनले आगलागीबाट जलेका पशुहरूको गोठमै पुगेर पशु उपचार सेवा उपलब्ध समेत गराएका छन् । उनले गुल्मीको सदरमुकाम तम्घासमा विगत १६ वर्षदेखि एग्रोभेट संचालन गर्दै आएका छन् । शनिबार हावाहुरीसहित लागेको भीषण आगलागीबाट पालिकाभित्रका २६ वटा घर र ४९ गोठ जलेर पूर्ण नष्ट भएका छन् । आगलागीबाट एक सय ९९ नागरिक प्रभावित भएका छन् । सामुदायिक वनमा लागेको आगो अनियन्त्रित भइ बस्तीमा पुगेपछि करोडौंको क्षति भएको छ।"
"सिन्धुलीमा बोलेरो दुर्घटना, चालकसहित दुईजना घाइते",सिन्धुली : काठमाडौंबाट जनकपुरतर्फ आउँदै गरेको बोलेरो सिन्धुलीमा दुर्घटना हुँदा दुईजना गम्भीर घाइते भएका छन् । बीपी राजमार्गअन्तरगत सिन्धुलीको गोलन्जोर गाउँपालिका ५ मा बाप्र०१०२७ च ६७४७ नम्बरको बोलेरो आफै अनियन्त्रित भइ दुर्घटना भएको हो । दुर्घटनामा बोलेरोका चालक रामेछाप सुनापति गाउँपालिकाका प्रशान्त तिमल्सिना र सोही बोलेरोमा सवार भरतपुर महानगरपालिका ६ चितवनका अमृत श्रेष्ठ गम्भीर घाइते भएको सिन्धुलीका प्रहरी प्रवक्ता अनिल खड्काले जानकारी दिएका छन् । घाइतेमध्ये श्रेष्ठको अवस्थ गम्भीर रहेको छ । घाइते दुवैलाई उपचारका लागि शुभजीवन अस्पताल खुर्कोट पठाइएको छ । गाडी सडकबाट अन्दाजी तीन सय फिट तल खरेको थियो ।
लहानमा पहिलो थारू होम स्टे,"सिरहा : सिरहाको लहान नगरपालिका१५ बानो गाउँमा मधेस प्रदेशको पहिलो होम स्टे सुरु भएका छन्। बानो गाउँ थारू सामुदायिक होम स्टे सञ्चालनमा आएपछि चहलपहल बढेको छ। घरका भित्ताहरू रंगिएका छन्। स्थानीय स्तरमा रोजगारी सिर्जना, संस्कार र संस्कृति झल्काउने उद्देश्यले होम स्टे सुरु गरेका छन्। यो थारू समुदायको बस्तीमा १ सय ८ घर छन्। जहाँ सुरु चरणमा ११ घरमा आगन्तुकको लागि बसोबासको व्यवस्था मिलाइएको छ। होम स्टे सञ्चालनका लागि समिति बनाइएको छ। जसमा अधिकांश महिलाहरू छन्। उनीहरूलाई सुरुमा नगरपालिकाले तालिम र अन्त ठाउँठाउँका होम स्टेहरू निरीक्षण गराएका छन्। सामुदायिक भवन निर्माणका लागि नगरपालिकाले ३५ लाख बजेट विनियोजन गरेको छ। सो भवनका लागि २ कट्ठा जग्गा स्थानीय मुक्ति चौधरी, अच्छमितलाल चौधरी र समुझलाल चौधरीले दान गरेका हुन्। चितवन, उदयपुरलगायतका ठाउँठाउँमा घुम्दा आफ्नो वडामा पनि यस्तै होम स्टे स्थापना गरेर महिलाहरूलाई रोजगारीमा लगाउने सोच आएको थियो वडाध्यक्ष तेजनारायण चौधरीलाई। उनी भन्छन्, सोहीअनुसार काम अगाडि बढाएका छौं। स्थानीय उत्पादनलाई अधिकतम प्रयोग गरी यहाँ खाने परिकारहरू बनाइन्छ। जसले आगन्तुकलाई स्थानीय स्वाद प्रदान गराउँछ। उनका अनुसार थारू समुदायको परिकार तेलपुरी, चामलको भुजा, बगिया, घोघीँ, लोकल परेवा, कुखरा मासुलगायत उपलब्ध छ। आधुनिकीकरणले गाउँमा रोजगारी गुम्दै गएकोले होम स्टेले आशा पलाएको स्थानीय रुद्रनारायण चौधरी बताउँछन्। हामीले यहाँ ढिकीमा कुटेको च्युरा खुवाउँछ। जुन मिल आउँदा पाउन मुस्किल भएको छ। अर्गानिक तरकारीहरू होम स्टेमा रहेको छ, चौधरीले भने, यस वडाका सबै पर्यटकीयस्थल पनि होम स्टेबाट घुम्न सजिलो हुन्छ। यस वडामा हात्तीदह, राजदेवी मन्दिर, गोसाइँडाँडा ताल, नमुना मुसहर बस्ती छन्। लहान बजारबाट नजिकै छ।"

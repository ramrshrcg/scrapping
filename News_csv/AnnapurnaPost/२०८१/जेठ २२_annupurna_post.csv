शीर्षक,विवरण
"एकातिर बाँझो खेत, अर्कोतिर विदेश पलायन","तराई मधेस नेपालको सबैभन्दा उर्वरभूमि हो । यहाँको उर्वरभूमिमा व्यावसायिक खेतीपाती गर्ने हो भने मुलुक कृषिमा आत्मनिर्भर बन्न असम्भव हुँदैन । पहाडका मानिसहरू तराई बसाइँ सर्दा खेतीयोग्य जमिन नासिएको छ । र पहाडका खेतबारी रित्तिएका छन् । त्यसमाथि तराई मधेसमै पनि युवा विदेश पलायन भएर त्यहाँका खेतबारी पनि बाँझो हुन थालेका छन् । जहाँ उर्वरभूमि छ, त्यहीं पनि युवा पलायन हुनु भनेको त्यहाँ सम्भावना नदेख्नुमात्रै होइन कि खेतीपाती गर्ने वातावरण नहुनु पनि हो भनेर बुझ्न जरुरी छ । जहाँ खेती गर्न सकिन्छ तर खेतीका लागि आवश्यक न सुविधा छ न व्यावसायिक वातावरण । पश्चिमी नेपालको कैलालीका फाँटहरू बाँझै रहनु युवा पलायनको मुख्य कारण हो । कुनै बेला भारतमा चामल निर्यात गर्ने कैलालीमा फाँट बाँझै छन् । खेती भएको छैन । किनभने खेती गर्ने मानव संशाधन नै विदेश छन् । पहिलापहिला भारत जाने चलन थियो । अचेल मलेसिया, खाडी र अस्ट्रेलिया र बेलायतसम्म पुगेका छन् टीकापुर नगरका युवा । नगरको तथ्यांकले १८ हजार युवा बिदेसिएको देखाउँछ । जिल्लाभरको तथ्यांक अझै धेरै पक्कै छ । खेती नहुने र धान नफल्ने भएकाले नै चामल उद्योगहरू पनि बन्द छन् । दर्जनौं चामल उद्योग यहाँ थिए । २०४६ को परिवर्तनपछि पनि केही उद्योग बन्द भएका थिए नै । त्यसपछि मुलुकमा सुरु भएको सशस्त्र संघर्ष त उद्यम व्यवसायका लागि बाधक नै बन्यो । पश्चिमको अन्न भण्डार कैलालीका उद्योग खण्डहर बने । फाँटहरू उजाड भए । मुलुकको खेतीयोग्य जमिनमा फलेको धानले मुलुकको माग पूरा गर्न सक्छ भन्ने कृषिविज्ञहरूकै भनाइ छ । तर खेती गर्नभन्दा भारतबाट किन्न सस्तो हुन थालेको छ । त्यसको कारण खोजी गरी युवालाई कृषिमा प्रोत्साहन गर्ने नीति चाहिन्छ । फलेको धानको भण्डार गर्ने व्यवस्था हुने हो भने व्यापारीले होइन किसानले नै नाफा गर्न पाउँथे । तर धान फल्नेबित्तिकै बिक्री गर्नुपर्ने विडम्बना पनि किसानसँग छ । भण्डारण नहुने र सरकारले पनि न्यूनतम मूल्य निर्धारणसहित खरिद गर्ने भरपर्दाे व्यवस्था गर्न सकेको छैन । रोजगारी गर्न विदेश जानुभन्दा स्वदेशमै खेती किसानी र उद्यममा युवालाई अड्याउन आर्थिक कारणले मात्रै होइन सामाजिक हिसाबमा पनि आवश्यक छ । सक्रिय जनशक्तिलाई विदेश जान बाध्य पार्ने वातावरणले मुलुकलाई आर्थिक, सामाजिक र राजनीतिकलगायत धेरै क्षेत्रमा नोक्सानी पुयाएको छ । खेतीबारी बाँझै रहने र तर युवा बेरोजगार हुने भनेको ठूलो बिडम्बना नै हो ।"
मेयरउपमेयरविरुद्ध १ अर्ब ४ करोड भ्रष्टाचार मुद्दा,"काठमाडौं : काठमाडौंको गोदावरी नगरपालिकामा ढुंगाखानीबाट रोडाढुंगा उत्खनन गर्दा १ अर्बभन्दा बढीको भ्रष्टाचार भएको तथ्य बाहिर आएको छ। नगरपालिकाका पदाधिकारी, कर्मचारी र क्रसर सञ्चालकको मिलेमतोमा राजस्व चुहावट गरी यति ठूलो भ्रष्टाचार भएको देखिएको छ। ललितपुरको लेले र नल्लुका ढुंगाखानीबाट रोडाढुंगा उत्खनन गर्दा १ अर्ब ४ करोड ८७ लाख ४५ हजार २ सय ८७ भ्रष्टाचार भएको भन्दै नगरप्रमुख, उपप्रमुखसहित १६ जनाविरुद्ध विशेष अदालतमा मुद्दा दायर गरिएको छ। उनीहरूले २०७४ सालमा निर्वाचित भएपछि यो ढुंगाखानीलाई दुहुनु गाई जस्तै बनाएका थिए। मापदण्डभन्दा अति न्यून मूल्यमा ठेक्का लगाएर भ्रष्टाचार गरेको देखिएको छ। तत्कालीन नगरप्रमुख गजेन्द्र महर्जन, उपप्रमुख मुना अधिकारीसमेत १६ जनाविरुद्ध विशेष अदालतमा मुद्दा दायर भएको छ। जसमा मेयर, उपमेयर, ४ जना प्रमुख प्रशासकीय अधिकृत, ३ जना राजस्व शाखा प्रमुख तथा ७ वटा निर्माण कम्पनी छन्। महर्जन हालका नगरप्रमुख पनि हुन्। हाल उपप्रमुख पनि मुना अधिकारी छन्। पहिलो कार्यकालको पाँचै वर्षको ढुंगाखानीमा यसरी भ्रष्टाचार गरेको देखिएको छ। यो मुद्दा दायर भएसँगै उनीहरू निलम्बनमा पनि परेका छन्। उनीहरूविरुद्ध ५ वटा मुद्दा दायर भएको अख्तियार दुरुपयोग अनुसन्धान आयोगका सहायक प्रवक्ता देवीप्रसाद थपलियाले जानकारी दिए। २०७५ देखि २०८० सम्मका हरेक आर्थिक वर्षमा भएको राजस्व चुहावटका विषयमा फरकफरक मुद्दा दायर भएको छ। नगरपालिकाको मिलेमतोमा खानीजन्यनदीजन्य साधारण निर्माणमुखी खनिजपदार्थ (ढुंगा, गिट्टी, रोडा, बालुवालगायत) पदार्थमा सरकारी दर रेटभन्दा कम मात्र कर जम्मा गरी वार्षिक करोड राजस्व हिनामिना गरेको भन्ने उजुरी निवेदन सम्बन्धमा अख्तियारले अनुसन्धान गरेको थियो। अख्तियारले नगरपालिकाका तत्कालीन प्रमुख प्रशासकीय अधिकृत विश्वराज मरासेनी, तत्कालीन लेखा शाखाका प्रमुख तथा राजस्व परामर्श समिति सदस्य सचिव यमलाल बेलल्वासेलाई प्रतिवादी बनाएको छ। त्यस्तै सप्तपथ निर्माण कम्पनी प्रालि तथा सो कम्पनीका सञ्चालक मदन केसी, निराकार ढुंगारोडा उद्योग प्रालि र सोको सञ्चाल मधुसूदन डोटेल, मछिन्द्रनाथ मल्टीप्रपोज प्रालि र सोको सञ्चालक केदारनाथ तिमल्सिना,सजिलो रोडाढुंगा उद्योग प्रालि र सोका सञ्चालक शशिराज शाही, वीरेन्द्र महर्जन ढुंगा उद्योग प्रालि र सोका सञ्चालक वीरेन्द्र महर्जनविरुद्ध पनि मुद्दा हालेको छ। मुद्दा १ : १७ करोड ८९ लाख ३५ हजार ५ सय बिगो नगरपालिकाले खनिजजन्यनदीजन्य पदार्थका ठूलो राजस्व चुहावट गरेको पाइएको छ। आर्थिक वर्ष २०७५७६ मा बागमती प्रदेशको आर्थिक ऐन २०७५ को दफा ९ बमोजिम प्रतिघनफिट ९ रुपैयाँभन्दा घटी प्रतिघनफिट २२५ रुपैयाँ मात्र राजस्व दर निर्धारण गरिएको थियो। यसरी ढुंगा, गिट्टी, रोडा, बालुवा, ग्राभेल र माटोको बिक्रीमा ९ रुपैयाँ प्रतिघनफिटको सट्टा २२५ रुपैयाँ प्रतिघनफिट असुल गर्दा ६७५ रुपैयाँ प्रतिघनफिट रकमको प्रत्यक्ष लाभ खानी उद्योग तथा क्रसर व्यवसायीलाई भएको अनुसन्धानमा देखिएको छ। यसरी सरकारलाई नोक्सानी हुने गरी नेपाल सरकारले प्राप्त गर्ने मूल्य अभिवृद्धि कर, बागमती प्रदेश सरकारको राजस्व हिस्सा ४० प्रतिशत र गोदावरी नगरपालिकाले प्राप्त गर्ने ६० प्रतिशत हिस्सा र ठेक्का लगाएको रकममा समेत १० प्रतिशत राजस्व छुट दिन लगाएको कार्य कसुरजन्य कार्य भएको अख्तियारको आरोपपत्रमा उल्लेख छ। जसबाट ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का नम्बर ०४।०७४।०७५ ठेक्का सम्झौता गर्दा दिएको छुट रकमबाट गरेगराएको राजस्व चुहावट रकम ६० लाख ४५ हजार ५ सय र संघीय सरकार, बागमती प्रदेश सरकार र गोदावरी नगरपालिकाको १७ करोड २८ लाख ९० हजार समेत गरी जम्मा १७ करोड ८९ लाख ३५ हजार ५ सय राजस्व चुहावट गरी भ्रष्टाचार गरेको आरोपपत्रमा उल्लेख छ। मुद्दा २ : २१ लाख ९७ हजार ५० रुपैयाँ राजस्व चुहावट गोदावरी नगरपालिकाले आर्थिक वर्ष २०७६७७ मा पनि यसरी कम राजस्व दर कम गरी खानी उद्योग तथा क्रसर व्यवसायीलाई ठेक्का दिएको देखिन्छ। यो वर्ष ढुंगा, गिट्टी, रोडा, बालुवा, ग्राभेल र माटोको बिक्रीमा ९ रुपैयाँ प्रतिघनफिटको सट्टा २२५ रुपैयाँ प्रतिघनफिट असुल गर्दा ६७५ रुपैयाँ प्रतिघनफिट रकमको प्रत्यक्ष लाभ खानी उद्योग तथा क्रसर व्यवसायीलाई भएको अनुसन्धानमा देखिएको छ। नेपाल सरकारले प्राप्त गर्ने मूल्य अभिवृद्धि कर, बागमती प्रदेश सरकारको राजस्व हिस्सा ४० प्रतिशत र गोदावरी नगरपालिकाले प्राप्त गर्ने ६० प्रतिशत हिस्सासेमत गरी आर्थिक वर्ष २०७६७७ ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का नम्बर १५ इन्टरनल रिसोस्र्स०७५।०७६ ठेक्का सम्झौता गर्दा संघीय सरकार, बागमती प्रदेश र गोदावरी नगरपालिकामा २१ करोड २१ लाख ९७ हजार ५० रुपैयाँ राजस्व चुहावट भएको देखिएको छ। यो मुद्दामा मेयर, उपमेयरसहित तत्कालीन प्रशासकीय अधिकृत कृष्णप्रसाद जैसी, तत्कालीन राजस्व शाखा प्रमुख तथा राजस्व पदामर्श समितिका सदस्य सचिव श्रीराम आचार्य, माली निर्माण सेवा र सोका सञ्चालक प्रकाश मालीलाई प्रतिवादी बनाइएको छ। मुद्दा ३ : १८ करोड ६३ लाख २१ हजार ५ सय ८९ गोदावरी नगरपालिकाले २०७७७८ मा खानीजन्यनदीजन्य साधारण निर्माणमुखी खनिज पदार्थमा बोलपत्र आह्वान गरी ठेक्का सम्झौता गर्दा नेपालको संविधान, संघीय ऐन, बागमती प्रदेश ऐन र स्थानीय सरकार सञ्चालन ऐन २०७४ समेत प्रचलित कानुनलाई बदनियत राखी भ्रष्टाचार गरेको देखिएको छ। २०७७७८ मा ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का १८ करोड ६३ लाख २१ हजार ५८९ राजस्व चुहावट गरी भ्रष्टाचार गरेको देखिएको छ। मुद्दा ४ : २०७८७९ मा २० करोड ४९ लाख ५३ हजार भ्रष्टाचार आर्थिक वर्ष २०७८७९ मा ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का सम्झौता गर्दा २० करोड ४९ लाख ५३ हजार राजस्व चुहावट गरेको अख्तियारको आरोप पत्रमा छ। यो मुद्दामा मेयर उपमेयरसहित तत्कालीन प्रमुख प्रशासकीय अधिकृत वीरेन्द्रदेव भारती, कर्मा कन्सट्रक्सन र सोका सञ्चालक रवि महर्जनसहित अन्य खानी सञ्चालकलाई प्रतिवादी बनाइएको छ। मुद्दा ५ : २०७९८० मा २६ करोड ६३ लाख ३७ हजार ३ सय ९८ भ्रष्टाचार २०७९८० मा ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का सम्झौता गर्दा २६ करोड ६३ लाख ३७ हजार ३ सय ९८ राजस्व चुहावट गरेको अख्तियारको आरोप पत्रमा छ। यो मुद्दामा मेयर उपमेयरसहित तत्कालीन प्रमुख प्रशासकीय अधिकृत प्रवीन कोइराला, राजस्व शाखा प्रमुख तथा राजस्व परामर्श समिति सदस्य श्रीकण्ठ घिमिरेसहितलाई मुद्दा हालिएको छ। उनीहरूविरुद्ध भ्रष्टाचार निवारण ऐनबमोजिमको सजाय मागदाबीसहित विशेष अदालतमा आरोपपत्र दायर गरिएको सहायक प्रवक्ता थपलियाले जानकारी दिए। भ्रष्टाचार निवारण ऐनअनुसार मेयर र उपमेयरविरुद्ध १ अर्ब ४ करोड ८७ लाख ४५ बिगोका साथै चुहावट भएको राजस्व रकमको दोब्बर जरिवाना सजाय हुनेछ। पाँचैवटा मुद्दामा उनीहरूविरुद्ध ८ देखि १० वर्ष कैद सजायको पनि मागदाबी गरिएको छ। सरकारी कागजात सच्याउने सजायमा थप दुई वर्षसम्म कैद तथा ५० हजारसम्म जरिवानाको मागदाबी गरिएको छ। कसकसलाई बनाइयो प्रतिवादी ? १ नगरप्रमुख गजेन्द्र महर्जन २ उपप्रमुख मुना अधिकारी ३ तत्कालीन प्रमुख प्रशासकीय अधिकृत विश्वराज मरासेनी४ तत्कालीन प्रमुख प्रशासकीय अधिकृत कृष्णप्रसाद जैसी५ तत्कालीन प्रमुख प्रशासकीय अधिकृत वीरेन्द्र देवभारती६ तत्कालीन प्रमुख प्रशासकीय अधिकृत प्रवीन कोइराला ७ तत्कालीन लेखा शाखाका प्रमुख तथा राजस्व परामर्श समिति सदस्य सचिव यमलाल बेलल्वासे८ तत्कालीन राजस्व शाखा प्रमुख तथा राजस्व पदामर्श समितिका सदस्य सचिव श्रीराम आचार्य९ राजस्व शाखा प्रमुख तथा राजस्व परामर्श समिति सदस्य श्रीकण्ठ घिमिरे१० सप्तपथ निर्माण कम्पनी प्रालि तथा सो कम्पनीका सञ्चालक मदन केसी११ निराकार ढुंगा रोडा उद्योग प्रालि र सोको सञ्चाल मधुसूदन डोटेल१२ मछिन्द्रनाथ मल्टीप्रपोज प्रालि र सोको सञ्चालक केदारनाथ तिमल्सिना१३ सजिलो रोडाढुंगा उद्योग प्रालि र सोका सञ्चालक शशिराज शाही१४ वीरेन्द्र महर्जन ढुंगा उद्योग प्रालि र सोका सञ्चालक वीरेन्द्र महर्जन१५ माली निर्माण सेवा र सोका सञ्चालक प्रकाश माली१६ कर्मा कन्सट्रक्सन र सोका सञ्चालक रवि महर्जन"
राप्रपाले अर्थमन्त्री खोजेपछि प्रतिनिधिसभा बैठक स्थगित,"काठमाडौं : प्रतिनिधिसभा बैठक १५ मिनेटका लागि स्थगित भएको छ। राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले संसद्मा अर्थमन्त्रीको खोजि गरेपछि बैठक १५ मिनेटका लागि स्थगित भएको हो। मंगलबार बजेटमाथिको छलफलमा भाग लिने क्रममा अध्यक्ष लिङ्देनले बैठकमा अर्थमन्त्री खोजेका थिए। बैठकमा अर्थमन्त्री नदेखेपछि लिङ्देनले सभामुखसँग खोजिनिधि गरेका थिए। उपसभामुख इन्दिरा राना मगरले अर्थमन्त्री वर्षमान पुन राष्ट्रिय सभा बैठकमा उपस्थित भएको र केहीबेरमा आउने जानकारी गराउँदै आफ्नो भनाइलाई अगाडि बढाउन अध्यक्ष लिङदेनलाई आग्रह गरिन्। तर, उनले संसदमा अर्थमन्त्रीको उपस्थिति चाहिने अडान लिएपछि सभामुख देवराज घिमिरेले बैठक १५ मिनेटका लागि स्थगित भएको जानकारी गराए। सभामुख घिमिरेले संघीय संसदका दुवै बैठकमा अर्थमन्त्रीले जवाफ दिने कार्यसूची रहेकाले समस्या आएको बताए।"
मधेस सरकारबाट बाहिरियो एकीकृत समाजवादी,जनकपुर : मधेस प्रदेश सरकारबाट नेकपा एकीकृत समाजवादी बाहिरिएको छ। आफ्ना मन्त्रीलाई फिर्ता बोलाउँदै एकीकृत समाजवादीले मुख्यमन्त्री सरोजकुमार यादवलाई दिएको समर्थन पनि फिर्ता लिएको हो। एकीकृत समाजवादीबाट मन्त्री बनेका संसदीय दलका नेतासमेत रहेका गोविन्द न्यौपाने र राज्यमन्त्रीले मुख्यमन्त्री यादवलाई मंगलबार राजीनामा बुझाएका हुन्। सरकारमा रहने कि नरहने विषयमा नेकपा एकीकृत समाजवादीका अध्यक्ष माधव कुमार नेपाल दोधारमा थिए। मुख्यमन्त्री यादवले भोलि विश्वासको मत लिने कार्यक्रम छ। त्यसको अघिल्लो दिन नै एकीकृत समाजवादीले समर्थन फिर्ता लिएको हो।
"मधेसमा एक्लियो जसपा नेपाल, दोधारमा मुख्यमन्त्री यादव","जनकपुरधाम : मधेस प्रदेशमा जनता समाजवादी पार्टी नेपाल एक्लिएको छ। सत्ता साझेदार एकपछि अर्को दलहरूले जसपाको साथ छोडेपछि जसपा एक्लिएको हो। सत्ता सहयात्रामा नेपाली कांग्रेस र एकीकृत समाजवादी पार्टीबाहेकका अन्य रहे पनि जसपाको काम कारबाहीले असन्तुष्ट भएर विस्तारै एकपछि अर्को दलहरू सत्ता छोडदै एक्लिन पुगेको हो। जसपाको सत्ता साझेदारीको अन्तिम समयसम्म साथ दिएका नेकपा एकीकृत समाजवादीले पनि मंगलबार साथ छोडेपछि जसपा नेपाल एक्लिएको हो। संसदीय दलका नेता तथा भूमि व्यवस्था कृषि तथा सहकारी मन्त्री गोविन्द न्यौपाने र श्रम तथा यातायात मन्त्री बेचु लुगेलीले मुख्यमन्त्रीलाई राजजीनामा बुझाएका छन्। एकीकृत समाजवादी पार्टीका संसदीय दलका नेता तथा मन्त्री गोविन्द न्यौपानेसँगै अन्य नेताहरूले प्रदेश प्रमुख सुमित्रा देवी भण्डारी समक्ष राजीनामा बुझाएसँगै सरकार एक्लिएको हो। मुख्यमन्त्री सरोजकुमार यादवले जेठ २३ गते बुधबार विश्वासको मत लिने प्रदेशसभाको कार्यसूची थियो। जसपा नेपाल पार्टी विभाजन भएको ३० दिनभित्र विश्वासको मत लिनुपर्ने कानुनी प्रावधानअनुसार ३०औं दिनमा मुख्यमन्त्री सरोज कुमार यादवले विश्वासको मत लिन लागेका थिए। तर, अहिले सत्ता साझेदार दलहरूले एकपछि अर्कोले साथ छोडेपछि अहिले एक्लो भएका हुन्। यसअघि नेकपा एमाले र नेकपा माओवादी केन्द्रले सरकारबाट राजीनामा दिँदै सरकारलाई दिएको समर्थन फिर्ता लिएको थियो।"
बजेटमा भनिएको र लेखिएको कुरामा मेल खाएन : आरजु राणा,"काठमाडौं : नेपाली कांग्रेस सांसद डा आरजु राणा देउवाले सरकारले कृषिलाई प्राथमिकतामा राखेको भएपनि त्यसअनुसारको बजेट विनियोजन नगरेको बताएकी छन् । मंगलबार प्रतिनिधिसभा बैठकमा आर्थिक वर्ष २०८१०८२ को बजेटमाथिको छलफलमा राणाले बजेटमा भनिएको र लेखिएको कुरामा तालमेल नभएको टिप्पणी समेत गरिन्। उनले कृषि क्षेत्रको २ अर्ब बजेट घटेको बताइन्। 'कृषि लगानीमा २ अर्ब घटेको छ । अर्कोतिर कृषिमा लगानी दशक घोषणा गरेको छ । यो सुन्दा राम्रो लागेपनि बजेटमा नलेखिनु पर्ने विषय लेखिएको छ। कृषि करिडो भाषणमा उल्लेख भएको छ। तर त्यसलाई सर्पोट हुने खालको कार्यक्रम र बजेट कतै उल्लेख भएको छैन,'उनले भनिन्। कृषि सहकारी तथा प्राकृतिक स्रोत समितिको सभापति समेत रहेकी राणाले कृषि क्षेत्रको विकासका लागि टेक्निकल जनशक्ति वृद्धि गर्नुपर्ने सुझाव दिइन्। दूध किसान र उखु किसानलाई बैंकिङ सिस्टममार्फत् भुक्तानीको प्रबन्ध मिलाउनुपर्ने उनको अर्को सुझाव छ। नेपालमा भोकरीको समस्या रहेको विश्वव्यापी भोकमरीको इन्डेक्सले देखाएको र यसले दिगो विकास लक्ष्यलाई असर गर्ने बताउँदै राणाले यसमा विशेष ध्यान दिनुपर्नेमा जोड दिइन्। उनले १० लाख हेक्टर बाँझो जमिनमा के गर्ने भनेर बजेटले प्रष्ट नबोलेको तर्क गरिन्।"
एमसीसी परियोजना समयमै सम्पन्न हुन्छ : अर्थमन्त्री,"काठमाडौं : मिलेनियम च्यालेन्ज कर्पोरेशन (एमसीसी) उपाध्यक्ष जोनाथन ब्रुक्सले अर्थमन्त्री वर्षमान पुन अनन्तसँग भेटेका छन् । नेपाल भ्रमणमा रहेका उपाध्यक्ष ब्रुक्स नेतृत्वको टोलीले मन्त्री पुनलाई मंगलबार सिंहदरबारस्थित मन्त्रालयमा शिष्टाचार भेट गरेको हो । भेटमा मन्त्री पुनले एमसीसी परियोजनाको काम पूर्वनिर्धारित मितिमै सम्पन्न गर्न सरकार प्रतिबद्ध रहेको बताए । उनले आयोजना समयमै सम्पन्न गर्न मन्त्रालयका तर्फबाट गर्नुपर्ने काममा आवश्यक सहयोग र समन्वय हुने उल्लेख गरे । एमसीसी कम्प्याक्टका आयोजना समयमै सक्नेमा सरकारको प्रतिबद्धता छ र त्यो रहिरहन्छ,उनले भने । एमसीसी परियोजनाअन्तर्गतका आयोजनाको काम खण्डखण्डमा भइरहेकाले पनि आफू समयमै सकिनेमा विश्वस्त रहेको उनको भनाइ थियो । परियोजना कार्यान्वयनका क्रममा आउने जमिनको मुआब्जा,वन क्षेत्रको प्रयोगजस्ता समस्या एमसीए नेपालमार्फत समाधान हुने विश्वास मन्त्री पुनले दिलाए । उपाध्यक्ष ब्रुक्सले एमसीसी परियोजनाअन्तर्गत निर्माणाधीन विद्युत प्रसारण लाइन र सडक निर्माणमा भइरहेको प्रगतिबारे अवगत गराएका थिए । उनले आयोजनाको हालसम्मको कार्यप्रगति सन्तोषजनक रहेको बताए । झण्डै ६० अर्ब रुपैयाँ बराबरको एमसीसी सम्झौताअन्तर्गत पाँच वर्षभित्र ३ सय १५ किलोमिटर लामो विद्युत् प्रसारण लाइन र ७७ किलोमिटर सडक निर्माण हुनेछ । सम्झौताअनुसार ६० अर्बमध्ये ४५ अर्ब एमसीसीले अनुदानमा उपलब्ध गराउँछ भने १५ अर्ब रुपैयाँ नेपाल सरकार आफ्नो तर्फबाट लगानी गर्नेछ । एमसीसीबाट नेपालले प्राप्त गर्ने ४५ अर्ब अनुदानमध्ये अधिकांश रकम नेपालभारत अन्तरदेशीय प्रसारण लाइन निर्माणमा खर्च गरिनेछ । आयोजनाले बुटवलबाट भारतको गोरखपुरसम्म सीमापार प्रसारण लाइन निर्माण गर्नेछ । ३ सय १५ किलोमिटर लामो डबल सर्किट ४ सय केभी प्रसारण लाइन निर्माण हुनेछ । यस्तै नुवाकोटको बेलकोटगढी नगरपालिकास्थित रातमाटे,तनहुँको दमौली र नवलपरासी पश्चिमको भुमहीमा सबस्टेशन निर्माणको काम अघि बढेको छ । यस्तै रातमाटेबाट काठमाडौंको लप्सीफेदीमा नेपाल विद्युत प्राधिकरणद्वारा निर्माणाधीन ४ सय केभी सबस्टेशन र मकवानपुरको हेटौंडामा रहेको प्राधिकरणकै ४ सय केभी सबस्टेशन दुवैमा रातमाटेबाट विद्युत प्रवाह गरिनेछ । ४ सय किलोभोल्ट उच्च क्षमताको विद्युत प्रवाह गर्न सक्ने यो नेपालको हालसम्मकै ठूलो प्रसारण लाइन हो । आयोजनाअन्तर्गत ८ सय ५६ वटा टावर बन्नेछन् । काठमाडौं,नुवाकोट,सिन्धुपाल्चोक,धादिङ, मकवानपुर, चितवन,तनहुँ,पाल्पा,नवलपुर र पश्चिम नवपरासी जिल्लालाई प्रसारण लाइनले छुन्छ । परियोजनाअन्तर्गत ३ सय ५ किलोमिटर रणनीतिक सडक सञ्जालको मर्मत सम्भार र गुणस्तर सुधारको काम हुनेछ । पूर्वपश्चिम महेन्द्र राजमार्गअन्तर्गत दाङको भालुवाङबाट पश्चिमतर्फ धानखोलालमही सडक खण्डको ४० किलोमिटर सडक नयाँ प्रविधिमार्फत् विस्तार तथा सोही राजमार्गको दाङ र अर्खाचाँखीमा पर्ने लमहीशिवखोला खण्डको ३७ किमी सडक मर्मतको काम अघि बढेको छ । नेपाल र अमेरिकी सरकारको एमसीसीबीच सन् २०१७ मा आयोजनासम्बन्धी हस्ताक्षर भए पनि दुई वर्षअघि नेपालको संसदले सम्झौता अनुमोदन गरेसँगै आयोजना कार्यान्वयनमा आएको हो ।"
संसदमा सुहाङको पहिलो मन्तव्य बजेटले जनतामा आशा जगाउनुपर्छ,"काठमाडौं : नेकपा एमालेका सांसद सुहाङ नेम्वाङले जनतालाई विश्वास दिलाउने गरी बजेटको कार्यान्वयन हुनुपर्ने बताएका छन्। मंगलबार प्रतिनिधिसभा बैठकमा बजेटमाथिको छलफलका क्रममा उनले हरेक वर्ष सार्वजनिक हुने बजेटले जनतामा केही आशा जाग्ने गरेपनि कार्यान्वयन नहुँदा सो आशा निराशमा परिणत हुने अवस्थाको अन्त्य हुनुपर्ने बताए। बजेट देशको एक वर्षको योजना र कार्यक्रम भएकाले यस विषयमा निक्कै गम्भीर हुनुपर्ने उनले बताए। उनले आफू नयाँ सांसद् भएकाले जनताहरूको आफूहरू प्रतिको आशा, विश्वास र भरोसा पनि आलो नै भएको बताए। नेम्वाङले अहिलेको समस्या भ्रष्टाचार हो कि, संरचनागत त्रुटि हो वा राजनीतिक अस्थिरता हो भन्ने कुराको समीक्षा गर्नुपर्ने बताए। उनले आफ्ना पिता सुवास नेम्वाङले देखाएको बाटोलाई अवलम्वन गर्दै देश र जनताका काममा लाग्ने प्रतिवद्धता जनाए। इलाम क्षेत्र नं २ बाट प्रतिनिधिसभा सदस्यमा निर्वाचित स्वर्गीय सुवास नेम्वाङका छोरा सुहाङ नेम्वाङले मंगलबार पहिलो पटक सदनमा मन्तव्य दिएका थिए।"
अर्थमन्त्रीलाई राजेन्द्र लिङदेनको सुझाव : विद्युतीय सवारीमा लगाएको कर फिर्ता गरौं,"काठमाडौं : राष्ट्रिय प्रजातन्त्र पार्टी (राप्रपा) अध्यक्ष राजेन्द्र लिङ्देनले बजेट परम्परागत भएको टिप्पणी गरेका छन्। मंगलबार आर्थिक वर्ष २०८१०८२ को बजेटमाथि छलफलका क्रममा अध्यक्ष लिङ्देनले हरेक वर्ष बजेट कार्यान्वयन असफल भएको भन्दै बजेटले खासै नयाँ विषय समेट्न नसकेको बताए। उनले वर्तमान अर्थतन्त्रको अवस्थालाई बजेटले वेवास्ता गरेको आरोप लगाए। 'अर्थमन्त्रीज्यूले खासै विवादास्पद काम गर्नु भएको छैन्। नेपालको वर्तमान अर्थतन्त्रको अवस्थालाई बजेटले छलाङ मार्ने काम गर्दैन। बजेट केही फरक ढंगले आउनुपर्थ्यो। त्यसो हुन सकेन,'उनले भने,' पुँजीगत र चालु खर्चको दूरी व्यापक छ। यसलाई साँघुरो बनाउने काम भएन।' नेता लिङ्देनले विद्युतीय सवारीमा लगाएको कर फिर्ता लिन सरकारसँग अनुरोध गरे। देशभित्र विद्युत खपतको सबैभन्दा ठूलो र बलियो माध्यम विद्युतीय गाडी र इन्डक्सन चुलो भएको बताउँदै नेता लिङ्देनले विद्युतीय सवारीमा लगाएको कर फिर्ता लिनुपर्ने बताए। उनले भने,'प्राथमिकतामा राखिएको विद्युतीय सवारीमा लगाइएको कर फिर्ता लिन मिल्छ भने फिर्ता लिए राम्रो हुन्छ। अहिले हामीले पेट्रोलियम पदार्थमा आयातमा कति पैसा बाहिर पठाउँछौं ? प्रदूषणको कुरा मात्रै होइन रेमिट्यान्स र अरू स्रोतबाट आर्जन गरेको रकम पेट्रोलियम पदार्थ खरिदमा गरिरहेका छौं।' उनले थपे, 'एकातिर विद्युत उत्पादनलाई व्यापक रुपमा जोड दिने भनेर लागिरहेका छौं । विद्युत कहाँ खर्च हुने कुरा गर्ने भन्ने चिन्ता पनि हामी व्यक्त गरिरहेका छौं। देशभित्र मात्रै खपत गर्न सक्दैनौं भारत बंगलादेशले खरिद नगरी हुँदैन भनेर उनीहरूसँग व्यापारको कुरा गरिरहेका छौं। यसतर्फ कसैको बहकाउमा आएर विद्युतीय गाडीमा कर नलगाउँदा राजश्वमा यति घाटा भयो भनेर केवल राजश्वको लागि मात्रै कर लगाउनु पर्दैनथ्यो र उचित पनि छैन।'"
बरालिएको बजेट ट्याकमा ल्याउने काम भएको छ : स्वर्णिम वाग्ले,काठमाडौं : राष्ट्रिय स्वतन्त्र पार्टीका सांसद स्वर्णिम वाग्लेले बरालिएको बजेटलाई यस वर्ष ट्रयाकमा ल्याउने काम भएको बताएका छन्। संसदमा बजेटमाथिको छलफलका क्रममा सांसद वाग्लेले बजेटले मुलुकको आर्थिक सुधारका आयामहरू खोलेको र यसअघि बरालिएको बजेटलाई यस वर्ष ट्रयाकमा ल्याउने काम भएको भन्दै अर्थमन्त्रीलाई शुभकामना दिए। आर्थिक सुधारको नयाँ घोषणालाई कार्यान्वयन गर्न नयाँ ढंगले बजेट कार्यान्वयनमा जोड दिनुपर्ने उनले बताए । सांसद वाग्लेले हरेक वर्ष बजेट बढाउँदै लैजाने र मध्यावधि समीक्षाबाट सुकाउने गर्दा बजेटको विश्वसनीयतामा प्रश्न उठ्ने गरेकाले यसमा विशेष ध्यान दिनुपर्ने धारणा राखे। उनले बजेटको आकार केहि बढेको देखिए पनि जिडिपीको अनुपातमा यसवर्षको बजेट घटेर आएको दावी गरे।
राज्यसत्ताकै आडमा ढलिमुली गर्नेहरूले सहकारीको रकम अपचलन गरेका छन् : चित्रबहादुर केसी,"काठमाडौं : राष्ट्रिय जनमोर्चाका अध्यक्ष चित्रबहादुर केसीले राज्यसत्ताकै आडमा बस्नेहरूले सहकारीको रकम अपचलन गरेको आरोप लगाएका छन्। मंगलबार प्रतिनिधिसभा बैठकमा बोल्दै नेता केसीले राज्यसत्तामै बसेकाहरूले सहकारीको सिद्धान्त र नीति विपरित जनताको पसिनामा पौडी खेलिरहेको टिप्पणी गरे। उनले भने,' राज्यसत्ताकै आडमा राज्य सत्तामै ढलिमुली गर्नेहरूले सहकारीको सिद्धान्त र सहकार्यको नीति विपरित नेपाली जनताको पसिनामा पौडी खेलेको कुरा सबैलाई विविदै छ। सत्ताशक्तिमा बसेकाहरूले नै सहकारीको अपचलन गर्नेलाई जोगाउने, त्यसमा सामेल हुने र ठगहरूलाई साथ दिने कारणले पीडितहरूले न्याय पाउन सक्दैनन्।' उनले सहकारी ठगी प्रकरणमा मुछिएका उपप्रधानमन्त्री एवं गृहमन्त्री रवि लामिछानेलाई महान्यायाधिवक्ताको कार्यालयले नै सफाइ दिएको बताए। यो कुरा नेपाली जनताले हेरिरहेको भन्दै नेता केसीले अनुसन्धान गर्ने निकायले नै बिना अनुसन्धान आरोपितलाई सफाइ दिनु दु:खद भएको बताए। 'के सुन्न पाइयो भने यसपालीको सहकारीको रकम अपचलन गर्नेलाई सफाइ दिएको देखियो। महान्यायाधिवक्ताले सफाइ दिएको देखियो। अनुसन्धान गर्ने निकायको प्रमुखले सफाइ दिएको देखियो। यो जात्रा नेपाली जनताले देखेका छन्,'उनले भने। सहकारी ठगी प्रकरणमा प्रमुख प्रतिपक्षी दल नेपाली कांग्रेसले संसदमा उठाएको विषय जायज भएको उनको भनाइ छ।"
विद्युत् व्यापारमा नेपालले नयाँ इतिहास कायम गर्नेछ : प्रधानमन्त्री,"सङ्खुवासभा : प्रधानमन्त्री पुष्पकमल दाहाल प्रचण्ड ले ऊर्जा क्षेत्रको विकासमा नेपाल सरकार दृढतापूर्वक अगाडि बढिरहेको बताउँदै विद्युत् व्यापारमा नेपालले नयाँ इतिहास बनाउने बताएका छन् । अरूण३ जलविद्युत परियोजनाको ब्रेकथ्रु कार्यक्रमलाई आज सम्बोधन गर्दै प्रधानमन्त्री प्रचण्डले ऊर्जा क्षेत्रको प्रवर्द्धनका लागि सरकारले आर्थिक वर्ष २०८१८२ को बजेटमा निजी क्षेत्रको लगानी आकर्षित गर्ने पर्याप्त प्रावधान ल्याएको बताएका हुन् । सरकार स्थानीय जनसमुदायको चासो र सरोकारका विषयहरू सम्बोधन गर्न गम्भीर र संवेदनशील छ, प्रधानमन्त्री प्रचण्डले भने, ठूला परियोजनाहरू समयमै सम्पन्न हुँदा त्यसले राष्ट्रिय अर्थतन्त्रमा मात्रै योगदान पुग्दैन, स्थानीय साधनस्रोतको उपयोग, रोजगारी सिर्जना, स्थानीय विकासका क्षेत्रमा नयाँनयाँ अवसरहरूको सिर्जना र विकासको ढोकासमेत खुल्दछ । तसर्थ, विकासका काममा सहकार्य र सहजीकरणको बाटोबाट समाधान खोज्नु नै हामी सबैको साझा हित हुन्छ । उनले परियोजनालाई आवश्यक पर्ने जग्गा प्राप्तिका लागि मुआब्जारक्षतिपूर्ति निर्धारण र वितरण कार्य समयमै सम्पन्न गर्न सम्बन्धित सबैलाई निर्देशन दिए। विद्युत प्रसारण लाइन निर्माण र वितरण कार्यमा निजी क्षेत्र समेत सहभागी हुनेगरी कानुनी प्रबन्ध गर्ने, जलाशययुक्त जलविद्युत आयोजनामा बाँध र विद्युत गृह छुट्टाछुट्टै प्रवर्द्धकबाट निर्माण गर्नेगरी निजी क्षेत्रलाई लगानी गर्न आकर्षित गर्ने प्रावधान बजेटमा राखिएको छ, प्रधानमन्त्री प्रचण्डले भने, आगामी आवमा ९ सय मेगावाट विद्युत थप गरी राष्ट्रिय प्रणालीको विद्युत क्षमता ४ हजार ५ सय मेगावाट पुर्याउने, आर्थिक वर्षदेखि बङ्गलादेशमा विद्युत निर्यात गर्ने व्यवस्था मिलाउने छ । सुक्खायामको माग पूर्ति गर्न बुढीगण्डकी, दूधकोशी र नलसिङ्गाड जलाशययुक्त जलविद्युत आयोजना तथा नौमुरे बहुउद्देश्यीय जलविद्युत आयोजनाको निर्माण कार्य सुरू गर्ने तयारी गरेको बताउँदै प्रधानमन्त्री प्रचण्डले वैदेशिक रोजगारीमा गएका व्यक्तिको लगानीमा घुन्सा र सिम्बुवा जलविद्युत आयोजना निर्माण कार्य अगाडि बढाइने जानकारी दिए । प्रधानमन्त्रीले हरित हाइड्रोजन प्रवर्द्धन गर्न अनुसन्धान र विकासका लागि पनि आवश्यक बजेटको व्यवस्था गरिएको बताए। प्रधानमन्त्री प्रचण्डले भने, जलविद्युत आयोजना, प्रसारण लाइनको विस्तारलगायत ऊर्जा क्षेत्रको विकासका निम्ति बजेटमा व्यवस्था गरिएका कार्यक्रमहरूलाई दृढतापूर्वक अगाडि बढाउन सरकार प्रतिबद्ध छ । विकास र समृद्धि देशको साझा लक्ष्य भएको बताउँदै प्रधानमन्त्री प्रचण्डले विकास र समृद्धिको यात्रामा लामवद्ध हुन सबैलाई अपिल गरे।"
प्रतिनिधिसभा बैठक सुरू,"काठमाडौं : संघीय संसदअन्तरगतको प्रतिनिधिसभा बैठक सुरू भएको छ। बैठकमा आर्थिक वर्ष २०८१०८२ को राजश्व र व्ययको अनुमानमाथिको सामान्य छलफल हुने संघीय संसद सचिवालयले जनाएको छ। आजको बैठकमा तीनवटा शोक प्रस्ताव पारित हुने कार्यसूची छ। नेपाली कांग्रेसका पूर्वसांसद सूर्यमान गुरूङ, शैयद मेहराज अहमद शाह र खगेन्द्रराज रेग्मीको निधनमा शोक प्रस्ताव पारित गर्ने कार्यसूची छ।"
प्रतिनिधिसभा बैठकमा आज पनि बजेटमाथि छलफल हुने,"काठमाडौं : संघीय संसदअन्तरगतको प्रतिनिधिसभा बैठक बस्दैछ। मंगलबार बिहान ११ बजेका लागि बैठक बोलाइएको छ। बैठकमा आर्थिक वर्ष २०८१०८२ को राजश्व र व्ययको अनुमानमाथिको सामान्य छलफल हुने संघीय संसद सचिवालयले जनाएको छ। बजेटमाथिको छलफल आइतबारदेखि सुरू भएको हो। आजको बैठकमा तीनवटा शोक प्रस्ताव पारित हुने कार्यसूची छ। नेपाली कांग्रेसका पूर्वसांसद सूर्यमान गुरूङ, शैयद मेहराज अहमद शाह र खगेन्द्रराज रेग्मीको निधनमा शोक प्रस्ताव पारित गर्ने कार्यसूचीमा उल्लेख छ।"
नेपाल अब क्रिकेटको देशका रूपमा समेत स्थापित हुँदैछ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले नेपाल अब क्रिकेटको देशका रूपमा समेत स्थापित हुन लागेको बताएका छन्। मंगलबार बिहान प्रधामन्त्रीले सामाजिक सञ्जालमार्फत सगरमाथा र बुद्धको देश भनेर चिनिने नेपाल अब क्रिकेटको देशका रूपमा समेत स्थापित हुन लागेको बताएका हुन्। एक दशकपछि आज नेपाली क्रिकेट टिम विश्वकपमा खेल्न लागेकाले विश्वको ध्यान नेपालतर्फ खिचिएको उनको भनाई छ। एक दशकपछि आज नेपाली क्रिकेट टिम विश्वकपमा खेल्दैछ, यसले नेपालको गौरव थप बढाएको छ,विश्वको ध्यान नेपालतर्फ खिचिएको छ। उनले भनेका छन्,देशको प्रतिष्ठा बढाउन निरन्तर मेहेनत, सङ्घर्ष र सफलता प्राप्त गरेकोमा नेपाली क्रिकेट टिमप्रति हार्दिक धन्यवाद व्यक्त गर्दछु। विश्वकपले नेपालको पहिचान थप उच्च बनाउने प्रधानमन्त्री प्रचण्डको दाबी छ। मेरो नेतृत्वको सरकारले खेल क्षेत्रको विकास र खेलाडीहरूको प्रोत्साहनका लागि निरन्तर महत्वपूर्ण निर्णयहरू गरी कार्यान्वयन गर्दै आइरहेको छ। सगरमाथा र बुद्धको देश भनेर चिनिने नेपाल अब क्रिकेटको देशका रूपमा समेत स्थापित हुँदैछ। उनले भने, मेरो विश्वास छ विश्वकपले नेपालको पहिचान थप उच्च बनाउनेछ, नेपाली टिमलाई ऐतिहासिक सफलता प्राप्त हुनेछ। उत्कृष्ट प्रदर्शनका लागि नेपाली टिमलाई मेरो हार्दिक शुभकामना छ। आइसीसी टी२० विश्वकप २०२४ अन्तर्गत नेपालले आज पहिलो खेल खेल्दैछ। समूह डीमा रहेको नेपालले अमेरिकाको डालासस्थित ग्रान्ड प्रिएरी क्रिकेट रंगशालामा नेपाली समय अनुसार राति आज राति ९ :१५ बजे नेदरल्यान्ड्सविरूद्ध खेल्न लागेको हो। समूह डीमा नेपालसहित दक्षिण अफ्रिका, श्रीलंका, बंगलादेश र नेदरल्यान्ड्स छन्। नेपालले दोस्रो खेल श्रीलंकासँग जुन ११, तेस्रो खेल दक्षिण अफ्रिकासँग जुन १४ र चौथो खेल बंगलादेशसंग जुन १६ मा खेल्नेछ। नेपालले १० वर्षपछि विश्वकप खेल्दैछ।"
प्रतिनिधिसभामा कुर्सीहरू रित्तै,"काठमाडौं : प्रतिनिधिसभामा बजेटमाथिको छलफल चलिरहेको छ। तर, सांसदहरू उत्साहित छैनन्। सुन्ने धैर्यता छैन। सोमबारको छलफल सांसद चित्रहादुर केसीलाई दिक्क लाग्यो। उनी छलफलमा उपस्थित केही सांसदहरूले रोस्ट्रममा पुगेर दुःखेसो पोखे। सांसद केसीले त बजेटमाथि हुने छलफलको औचित्यमाथि प्रश्न गरे। यहाँ जति उफ्रे पनि सत्तापक्षले पेस गरेको बजेट एक सुका, एक आना तलमाथि गर्न नपाइने, यहाँ जे आएको छ त्यसलाई स्वीकार गर्नुपर्ने भए पछि छलफलको पनि औचित्य लाग्न छाड्यो, सांसद केसीले हाँस्दै भने,यस्तो छलफल बर्सेनि हुने गर्छ। छलफलमा कुरा सुन्दा वाक्क लागेर निदाए छुँ पनि एकछिन्। राष्ट्रिय जनमोर्चाका अध्यक्ष समेत रहेका सांसद केसीले बजेटले उत्पादन क्षेत्रलाई जोड दिन नसकेको बताए। प्रतिनिधिसभाको सोमबारको बैठक बिहान ११ बजे नै सुरु भएको थियो। तर, हाजिरि गरेर सांसदहरू क्रमशःः बाहिरिन थाले। संसद्भवनमा कुर्सीहरू खालि हुन पुगे। सांसदहरूले छलफल पट्यारलाग्दो रहेको बताए। सांसद केसीले भने, रमाइलो छैन संसद्, दिक्क लाग्दो छ। संसद्मा प्रमुख प्रतिपक्षि नेपाली कांग्रेसले बजेटको आलोचना गरेको त छ नै सत्तारुढ नेकपा एमालेका सांसदहरू पनि असन्तुष्ट देखिएका छन्। फूल फूल्न त फुलेको छ, भीरै भरमा छ। जिन्दगी चल्न त चलेको छ, पिरैपीरमा छ, सांसद पन्तले थपे, यी गीतले मुलुकको यथार्थ भन्छ। बजेट ल्याएका छौं। तर, भोलि कार्यान्वयनमा जाँदाखेरि लक्ष्य पूरा गर्न बजेट सक्षम हुन्छ ? बजेटका लक्ष्यहरू अपूरा नहोऊन्। एमालेका अर्का सांसद ऋषिकेश पोखरेलले बजेटले जनताको निराशा चिर्ने र जनतालाई विकल्प दिनेबाटो पहिल्याउन नसकेको बताए। सत्तारुढ राष्ट्रिय स्वतन्त्र पार्टीकी सचेतक निशा डाँगीले अघिल्लो वर्षको भन्दा यस वर्षको बजेट राम्रो र सन्तुलित भएकोे बताइन्। करसम्बन्धी सूचना विश्लेषण गर्न एआईको प्रयोग गर्ने घोषणाले राजश्व संकलनको राम्रो अभ्यासमा पनि नयाँ आयाम थपिदिएको छ, सांसद डाँगीले भनिन्, समग्रमा बजेट सकारात्मक भए तापनि केही कमजोरी पनि देखिएका छन्। आन्तरिक ऋणको आकार बढाइएको छ। यो चिन्ताजनक छ। प्रमुख प्रतिपक्षि नेपाली कांग्रेसका उपसभापति धनराज गुरुङले करको दायरा बढाएर राजस्व वृद्धि गर्न सकिने बताए। गाँजा खेतीका लागि कानुन बनाउनका लागि पटकपटक सुझाव दिएको चर्चा गर्दै उनले औषधिजन्य पदार्थका रूपमा गाँजाको निर्यात गर्न सके २ खर्बभन्दा बढी राजस्व उठ्ने बताए। धार्मिक,संस्कृतिक, खेलकुदलगायत पर्यटनको सम्भावनालाई अघि बढाउनुपर्ने र चितवनको सौराहालाई हनिमुन सिटी बनाउन उनले सुझाव दिए। नेपाली कांग्रेस सांसद दिलेन्द्रप्रसाद बडूले स्थानीय तहको अनुदान कटौती गर्ने सरकारको निर्णय फिर्ता लिन माग गरे। सांसद बडूले सरकारले संघीयताको मूल मर्म विपरीत स्थानीय तहको अनुदान कटौती गरिदिएका कारण गाउँपालिका महासंघ र नगरपालिका संघ धर्ना र प्रदर्शनमा जान बाध्य भएको बताए। नेकपा माओवादी केन्द्रका सांसदहरू महिन्द्रराय यादव, माधव सापकोटा,रूपा चौधरी लगायतले बजेटको मुक्तकण्ठले प्रसंशा गरेका थिए।"
गिरिबन्धु टि स्टेटमा कांग्रेसले नियोजित ढंगले मुद्दा उठाउन खोज्यो : एमाले,"काठमाडौं : नेकपा एमालेले झापामा रहेको गिरिबन्धु टि स्टेट प्रकरणमा नियोजित ढंगले कांग्रेसले मुद्दा उठाउन खोजेको आरोप लगाएको छ। मंगलबार प्रतिनिधिसभा बैठकमा बोल्दै नेकपा एमाले सांसद योगेश भट्टराईले गिरिबन्धु टीको विषयलाई उठाएर कांग्रेसले पार्टी र पार्टी अध्यक्ष केपी शर्मा ओलीमाथि नियोजित ढंगले षडयन्त्र गरेको बताए। नेपाल कांग्रेसले गिरिबन्धु टि स्टेटमा नीतिगत भ्रष्टाचार भएको भन्दै छानबिनको माग गर्दै आएको छ। नेता भट्टराईले जुनसुकै कालखण्डका विषयमा छानबिन गर्न एमाले तयार रहेको जिकिर गरे। यसअघि पशुपतिमा जलहरिको कुरा उठ्दा छानविन गर्न एमालेले सहयोग गरेको भन्दै उनले अहिले आएका सबै विषयमा पनि छानविन गर्न एमाले तयार रहेको बताए । एनसेल, टेरामस्क, बालमन्दीर, बाँसबारी लगायतका प्रकरणको छानविनमा एमाले उभिन तयार रहेको उनले बताए। भट्टराईले अख्तियार, अदालत लगाएतमा बयान दिन जानु नपरेको एकमात्र पार्टी एमाले भएको दावी गरे। 'आज गिरिबन्धुको कुरा उठाइएको। यसमा हामीलाई केही आपत्ती छैन। सर्वोच्च अदालतको आदेशअनुसार संसदले कानुन बनायो। कानुन कार्यान्वयनका क्रममा भएका कमीकमजोरीलाई अदालतले केही कुरा औंल्याएको छ। त्यस कुराको हामी सम्मान गर्छौं,'उनले भने,' हाम्रो पार्टीमाथि, हाम्रो अध्यक्षमाथि नियोजित ढंगले हस्तक्षेप, प्रचार गर्ने, आरोप लगाउने खालको जुन खालका षडयन्त्र भएका छन्। म भन्न चाहन्छु २०४६ सालपछि अथवा अगाडि कुनकुन बेलाको छानबिन गर्नुपर्ने हो। एनसेलको गर्ने हो कि ,टेरामिक्सको गर्ने हो कि, बालुवाटार जग्गाको गर्ने हो। कहाँ कहाँको गर्ने हो। प्रत्येक छानबिनका लागि नेकपा एमाले तयार छ। ' एमाले सचिव भट्टराईले एमाले कसैमाथि पनि गलत ढंगले टिप्पणी नगर्ने पार्टी रहेको बताए। उनले भने,'नेकपा एमाले नै त्यो पार्टी हो जसले आज अदालत भ्रष्टाचारको आरोप लागेर बयान दिन जानुपरेको छैन। अख्तियारमा बयान जानुपरेको छैन। पार्टीको केन्द्रीय समितिमा दायाँबायाँ पनि दाग लागेका मान्छेलाई राखेर बैठक गर्नुपर्ने पनि छैन। एमाले कसैमाथि पनि गलत ढंगले टिप्पणी गर्न चाहन्न।'"
देशको गोप्य सूचना बेच्ने सांसदको नाम खुलाउन कांग्रेसले माग्यो सभामुखको रुलिङ,"काठमाडौं : प्रमुख प्रतिपक्षी दल नेपाली कांग्रेसले देशको गोप्य सूचना विदेशमा बिक्री गर्ने सांसदको नाम खुलाउन रुलिङका लागि सभामुखको ध्यानाकर्षण गराएको छ । गृहमन्त्रीले भन्ने कुरा अत्यन्तै गम्भीर रहेको बताउँदै उनले नेपाली जनतालाई को रहेछ त्यो देशको गोप्य सूचना बेच्ने ? जानकारी चाहियो भन्दै प्रश्न गरे। देशको गोप्य सूचना विदेशमा बेच्ने सांसद यही संसदमा छ भनेर केही दिनअघि उपप्रधान तथा गृहमन्त्री रवि लामिछानेले भन्नुभयो । त्यो पनि सभामुखज्यूलाई साक्षी राखेर भन्नुभयो । यो अत्यन्तै गम्भीर कुरा हो, यो केवल आन्तरिक मामिलासँग मात्र सम्बन्धित छैन,यही संसदमा गोप्य सूचना बेच्ने मान्छे सांसद छ भनेर मुलुकको गृहमन्त्रीले भन्ने कुरा अत्यन्तै गम्भीर कुरा हो । सांसद केसीले भने, नेपाली जनता हेर्न चाहन्छन्, को रहेछ त्यो देशको गोप्य सूचना बेच्ने ? यसको जानकारी चाहियो । र कहिले, कहाँ, कसरी, कति मूल्यमा देशको गोप्य सूचना बेचियो ? उनले यस मामिला त्यसै निभ्नेवाला नरहेको स्पष्ट पारे। यस अगाडि सहकारी प्रकरणमा लामो समय प्रतिनिधि सभाको बैठक अवरोधपश्चात उपप्रधान एवम् गृहमन्त्री लामिछानेले कांग्रेसले सदनमा उठाएका प्रश्नको जवाफ दिनेक्रममा सहकारी ठगी गर्नेलाई मात्र नभई , कृषि अनुदानको रकम हिनामिना गरेर कुखुरा, माछा, खसी बोका, बाख्रा पाल्नेमाथि पनि छानबिन गरेर संसद बाहिर पठाउनुपर्ने धारणा राखेका थिए। दुईतीन वटा नागरिकता बोक्नेलाई मात्र होइन, एउटै नागरिकता र पासपोर्ट बोक्ने, तर देशका गोप्य सूचना विदेशीलाई बेच्नेलाई एजेन्ट संसदबाट हटाऔं। त्यो देशको मन्त्री होस् वा पार्टीको महामन्त्री होस्। उनले भनेका थिए,संसदलाई लड्ने र भिड्ने थलो नबनाऔं।"
मेयरउपमेयरविरुद्ध १ अर्ब ४ करोड भ्रष्टाचार मुद्दा,"काठमाडौं : काठमाडौंको गोदावरी नगरपालिकामा ढुंगाखानीबाट रोडाढुंगा उत्खनन गर्दा १ अर्बभन्दा बढीको भ्रष्टाचार भएको तथ्य बाहिर आएको छ। नगरपालिकाका पदाधिकारी, कर्मचारी र क्रसर सञ्चालकको मिलेमतोमा राजस्व चुहावट गरी यति ठूलो भ्रष्टाचार भएको देखिएको छ। ललितपुरको लेले र नल्लुका ढुंगाखानीबाट रोडाढुंगा उत्खनन गर्दा १ अर्ब ४ करोड ८७ लाख ४५ हजार २ सय ८७ भ्रष्टाचार भएको भन्दै नगरप्रमुख, उपप्रमुखसहित १६ जनाविरुद्ध विशेष अदालतमा मुद्दा दायर गरिएको छ। उनीहरूले २०७४ सालमा निर्वाचित भएपछि यो ढुंगाखानीलाई दुहुनु गाई जस्तै बनाएका थिए। मापदण्डभन्दा अति न्यून मूल्यमा ठेक्का लगाएर भ्रष्टाचार गरेको देखिएको छ। तत्कालीन नगरप्रमुख गजेन्द्र महर्जन, उपप्रमुख मुना अधिकारीसमेत १६ जनाविरुद्ध विशेष अदालतमा मुद्दा दायर भएको छ। जसमा मेयर, उपमेयर, ४ जना प्रमुख प्रशासकीय अधिकृत, ३ जना राजस्व शाखा प्रमुख तथा ७ वटा निर्माण कम्पनी छन्। महर्जन हालका नगरप्रमुख पनि हुन्। हाल उपप्रमुख पनि मुना अधिकारी छन्। पहिलो कार्यकालको पाँचै वर्षको ढुंगाखानीमा यसरी भ्रष्टाचार गरेको देखिएको छ। यो मुद्दा दायर भएसँगै उनीहरू निलम्बनमा पनि परेका छन्। उनीहरूविरुद्ध ५ वटा मुद्दा दायर भएको अख्तियार दुरुपयोग अनुसन्धान आयोगका सहायक प्रवक्ता देवीप्रसाद थपलियाले जानकारी दिए। २०७५ देखि २०८० सम्मका हरेक आर्थिक वर्षमा भएको राजस्व चुहावटका विषयमा फरकफरक मुद्दा दायर भएको छ। नगरपालिकाको मिलेमतोमा खानीजन्यनदीजन्य साधारण निर्माणमुखी खनिजपदार्थ (ढुंगा, गिट्टी, रोडा, बालुवालगायत) पदार्थमा सरकारी दर रेटभन्दा कम मात्र कर जम्मा गरी वार्षिक करोड राजस्व हिनामिना गरेको भन्ने उजुरी निवेदन सम्बन्धमा अख्तियारले अनुसन्धान गरेको थियो। अख्तियारले नगरपालिकाका तत्कालीन प्रमुख प्रशासकीय अधिकृत विश्वराज मरासेनी, तत्कालीन लेखा शाखाका प्रमुख तथा राजस्व परामर्श समिति सदस्य सचिव यमलाल बेलल्वासेलाई प्रतिवादी बनाएको छ। त्यस्तै सप्तपथ निर्माण कम्पनी प्रालि तथा सो कम्पनीका सञ्चालक मदन केसी, निराकार ढुंगारोडा उद्योग प्रालि र सोको सञ्चाल मधुसूदन डोटेल, मछिन्द्रनाथ मल्टीप्रपोज प्रालि र सोको सञ्चालक केदारनाथ तिमल्सिना,सजिलो रोडाढुंगा उद्योग प्रालि र सोका सञ्चालक शशिराज शाही, वीरेन्द्र महर्जन ढुंगा उद्योग प्रालि र सोका सञ्चालक वीरेन्द्र महर्जनविरुद्ध पनि मुद्दा हालेको छ। मुद्दा १ : १७ करोड ८९ लाख ३५ हजार ५ सय बिगो नगरपालिकाले खनिजजन्यनदीजन्य पदार्थका ठूलो राजस्व चुहावट गरेको पाइएको छ। आर्थिक वर्ष २०७५७६ मा बागमती प्रदेशको आर्थिक ऐन २०७५ को दफा ९ बमोजिम प्रतिघनफिट ९ रुपैयाँभन्दा घटी प्रतिघनफिट २२५ रुपैयाँ मात्र राजस्व दर निर्धारण गरिएको थियो। यसरी ढुंगा, गिट्टी, रोडा, बालुवा, ग्राभेल र माटोको बिक्रीमा ९ रुपैयाँ प्रतिघनफिटको सट्टा २२५ रुपैयाँ प्रतिघनफिट असुल गर्दा ६७५ रुपैयाँ प्रतिघनफिट रकमको प्रत्यक्ष लाभ खानी उद्योग तथा क्रसर व्यवसायीलाई भएको अनुसन्धानमा देखिएको छ। यसरी सरकारलाई नोक्सानी हुने गरी नेपाल सरकारले प्राप्त गर्ने मूल्य अभिवृद्धि कर, बागमती प्रदेश सरकारको राजस्व हिस्सा ४० प्रतिशत र गोदावरी नगरपालिकाले प्राप्त गर्ने ६० प्रतिशत हिस्सा र ठेक्का लगाएको रकममा समेत १० प्रतिशत राजस्व छुट दिन लगाएको कार्य कसुरजन्य कार्य भएको अख्तियारको आरोपपत्रमा उल्लेख छ। जसबाट ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का नम्बर ०४।०७४।०७५ ठेक्का सम्झौता गर्दा दिएको छुट रकमबाट गरेगराएको राजस्व चुहावट रकम ६० लाख ४५ हजार ५ सय र संघीय सरकार, बागमती प्रदेश सरकार र गोदावरी नगरपालिकाको १७ करोड २८ लाख ९० हजार समेत गरी जम्मा १७ करोड ८९ लाख ३५ हजार ५ सय राजस्व चुहावट गरी भ्रष्टाचार गरेको आरोपपत्रमा उल्लेख छ। मुद्दा २ : २१ लाख ९७ हजार ५० रुपैयाँ राजस्व चुहावट गोदावरी नगरपालिकाले आर्थिक वर्ष २०७६७७ मा पनि यसरी कम राजस्व दर कम गरी खानी उद्योग तथा क्रसर व्यवसायीलाई ठेक्का दिएको देखिन्छ। यो वर्ष ढुंगा, गिट्टी, रोडा, बालुवा, ग्राभेल र माटोको बिक्रीमा ९ रुपैयाँ प्रतिघनफिटको सट्टा २२५ रुपैयाँ प्रतिघनफिट असुल गर्दा ६७५ रुपैयाँ प्रतिघनफिट रकमको प्रत्यक्ष लाभ खानी उद्योग तथा क्रसर व्यवसायीलाई भएको अनुसन्धानमा देखिएको छ। नेपाल सरकारले प्राप्त गर्ने मूल्य अभिवृद्धि कर, बागमती प्रदेश सरकारको राजस्व हिस्सा ४० प्रतिशत र गोदावरी नगरपालिकाले प्राप्त गर्ने ६० प्रतिशत हिस्सासेमत गरी आर्थिक वर्ष २०७६७७ ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का नम्बर १५ इन्टरनल रिसोस्र्स०७५।०७६ ठेक्का सम्झौता गर्दा संघीय सरकार, बागमती प्रदेश र गोदावरी नगरपालिकामा २१ करोड २१ लाख ९७ हजार ५० रुपैयाँ राजस्व चुहावट भएको देखिएको छ। यो मुद्दामा मेयर, उपमेयरसहित तत्कालीन प्रशासकीय अधिकृत कृष्णप्रसाद जैसी, तत्कालीन राजस्व शाखा प्रमुख तथा राजस्व पदामर्श समितिका सदस्य सचिव श्रीराम आचार्य, माली निर्माण सेवा र सोका सञ्चालक प्रकाश मालीलाई प्रतिवादी बनाइएको छ। मुद्दा ३ : १८ करोड ६३ लाख २१ हजार ५ सय ८९ गोदावरी नगरपालिकाले २०७७७८ मा खानीजन्यनदीजन्य साधारण निर्माणमुखी खनिज पदार्थमा बोलपत्र आह्वान गरी ठेक्का सम्झौता गर्दा नेपालको संविधान, संघीय ऐन, बागमती प्रदेश ऐन र स्थानीय सरकार सञ्चालन ऐन २०७४ समेत प्रचलित कानुनलाई बदनियत राखी भ्रष्टाचार गरेको देखिएको छ। २०७७७८ मा ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का १८ करोड ६३ लाख २१ हजार ५८९ राजस्व चुहावट गरी भ्रष्टाचार गरेको देखिएको छ। मुद्दा ४ : २०७८७९ मा २० करोड ४९ लाख ५३ हजार भ्रष्टाचार आर्थिक वर्ष २०७८७९ मा ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का सम्झौता गर्दा २० करोड ४९ लाख ५३ हजार राजस्व चुहावट गरेको अख्तियारको आरोप पत्रमा छ। यो मुद्दामा मेयर उपमेयरसहित तत्कालीन प्रमुख प्रशासकीय अधिकृत वीरेन्द्रदेव भारती, कर्मा कन्सट्रक्सन र सोका सञ्चालक रवि महर्जनसहित अन्य खानी सञ्चालकलाई प्रतिवादी बनाइएको छ। मुद्दा ५ : २०७९८० मा २६ करोड ६३ लाख ३७ हजार ३ सय ९८ भ्रष्टाचार २०७९८० मा ढुंगा, गिट्टी, ग्राभेल, रोडा, बालुवा, माटो, खरिढुंगाको निकासी करको ठेक्का सम्झौता गर्दा २६ करोड ६३ लाख ३७ हजार ३ सय ९८ राजस्व चुहावट गरेको अख्तियारको आरोप पत्रमा छ। यो मुद्दामा मेयर उपमेयरसहित तत्कालीन प्रमुख प्रशासकीय अधिकृत प्रवीन कोइराला, राजस्व शाखा प्रमुख तथा राजस्व परामर्श समिति सदस्य श्रीकण्ठ घिमिरेसहितलाई मुद्दा हालिएको छ। उनीहरूविरुद्ध भ्रष्टाचार निवारण ऐनबमोजिमको सजाय मागदाबीसहित विशेष अदालतमा आरोपपत्र दायर गरिएको सहायक प्रवक्ता थपलियाले जानकारी दिए। भ्रष्टाचार निवारण ऐनअनुसार मेयर र उपमेयरविरुद्ध १ अर्ब ४ करोड ८७ लाख ४५ बिगोका साथै चुहावट भएको राजस्व रकमको दोब्बर जरिवाना सजाय हुनेछ। पाँचैवटा मुद्दामा उनीहरूविरुद्ध ८ देखि १० वर्ष कैद सजायको पनि मागदाबी गरिएको छ। सरकारी कागजात सच्याउने सजायमा थप दुई वर्षसम्म कैद तथा ५० हजारसम्म जरिवानाको मागदाबी गरिएको छ। कसकसलाई बनाइयो प्रतिवादी ? १ नगरप्रमुख गजेन्द्र महर्जन २ उपप्रमुख मुना अधिकारी ३ तत्कालीन प्रमुख प्रशासकीय अधिकृत विश्वराज मरासेनी४ तत्कालीन प्रमुख प्रशासकीय अधिकृत कृष्णप्रसाद जैसी५ तत्कालीन प्रमुख प्रशासकीय अधिकृत वीरेन्द्र देवभारती६ तत्कालीन प्रमुख प्रशासकीय अधिकृत प्रवीन कोइराला ७ तत्कालीन लेखा शाखाका प्रमुख तथा राजस्व परामर्श समिति सदस्य सचिव यमलाल बेलल्वासे८ तत्कालीन राजस्व शाखा प्रमुख तथा राजस्व पदामर्श समितिका सदस्य सचिव श्रीराम आचार्य९ राजस्व शाखा प्रमुख तथा राजस्व परामर्श समिति सदस्य श्रीकण्ठ घिमिरे१० सप्तपथ निर्माण कम्पनी प्रालि तथा सो कम्पनीका सञ्चालक मदन केसी११ निराकार ढुंगा रोडा उद्योग प्रालि र सोको सञ्चाल मधुसूदन डोटेल१२ मछिन्द्रनाथ मल्टीप्रपोज प्रालि र सोको सञ्चालक केदारनाथ तिमल्सिना१३ सजिलो रोडाढुंगा उद्योग प्रालि र सोका सञ्चालक शशिराज शाही१४ वीरेन्द्र महर्जन ढुंगा उद्योग प्रालि र सोका सञ्चालक वीरेन्द्र महर्जन१५ माली निर्माण सेवा र सोका सञ्चालक प्रकाश माली१६ कर्मा कन्सट्रक्सन र सोका सञ्चालक रवि महर्जन"
"स्थानीय वायुको प्रभावले काठमाडौंलगायतका स्थानमा वर्षा, गर्मीबाट राहत","काठमाडौं : स्थानीय वायु प्रणालीको प्रभावका कारण काठमाडौं उपत्यकामा वर्षा भएको छ। वर्षासँगै गर्मीले पिल्सिएका राजधानीवासीलाई राहत भएको छ। बुटवल आसपासबाट विकास भएको स्थानीय वायु प्रणाली धादिङ हुँदै काठमाडौँ उपत्यकामा प्रवेश गरेको र सोही वायु प्रणालीले वर्षा गराएको जल तथा मौसम विज्ञान विभागले जनाएको छ। यो वायु प्रणालीले राजधानी उपत्यकामा एक घण्टाभन्दा बढी समयस्मम वर्षा गराउने र उत्तरतिर लागेर कमजोर हुँदै जाने वरिष्ठ मौसमविद् मीनकुमार अर्यालले जानकारी दिए। यो प्रि मनसुन क्रियाकलाप भएको महाशाखाले जनाएको छ। हाल देशमा स्थानीय र पश्चिमी वायुको आंशिक प्रभावसँगै भारतको उत्तरप्रदेशदेखि पश्चिम बङ्गालसम्म फैलिएको न्यून चापीय क्षेत्रको पनि आंशिक प्रभाव रहेको छ। महाशाखाका अनुसार कोशी, मधेस र सुदुरपश्चिम प्रदेशलगायत देशका पहाडी भागमा आंशिकदेखि साधारणतया बदली रही बाँकी भागमा मौसम सफा रहेको छ। कोशी, मधेस, वाग्मती, लुम्बिनी र कर्णाली प्रदेशका एकदुई स्थानमा मेघगर्जन र चट्याङसहित हल्का वर्षा भइरहेको छ। यस वर्षको मनसुन यही जेठ ३१ गतेदेखि नेपाल प्रवेश विभागको पूर्वानुमान छ। यद्यपि मनसुन भित्रिने सरदर मिति केही दिन तलमाथि हुने विभागले बताएको छ।"
एमाले प्युठानको अध्यक्षमा पुनः विष्ट,"प्युठान : नेपाल कम्युनिस्ट पार्टी (एमाले) प्युठानको अध्यक्षमा विजयविराज विष्ट पुनः निर्वाचित भएका छन्। दशौँ जिल्ला अधिवेशनबाट उनी अध्यक्षमा निर्वाचित भएका हुन्। उनका प्रतिद्वन्द्वी मधुर शर्मा र अजय सिंह रहेका थिए। उपाध्यक्षमा माधव पौडेल, सचिवमा इन्द्रमणि पोख्रेल, उपसचिवमा हिरामणि भण्डारी र इश्वरा आचार्य निर्वाचित भएका निर्वाचन समितिका संयोजक नेत्रबहादुर रोकायले जानकारी दिए। मतदानमा पाँच सय ३९ प्रतिनिधिमध्ये पाँच सय २३ जनाले भाग लिएका थिए।"
मानव बेचबिखनका आरोपी ३० वर्षपछि पक्राउ,"विराटनगर : मानव बेचबिखनका एक जना आरोपीलाई ३० वर्षपछि प्रहरीले विराटनगरबाट पक्राउ गरेको छ। मोरङको साविकको बुधनगर गाविस१ (हालको विराटनगर महानगरपालिका१८)का ५१ वर्षीय दिनेश मण्डल मंगलबार बिहान पक्राउ परेका हुन्। एक जना महिलालाई २०५१ साल साउन १० गते भारतको कटिहार जिल्लाको डरेवर टोलको वेश्यालयमा लगेर बिक्री गरेको आरोप मण्डलमाथि छ। त्यतिबेला उनी २१ वर्षका थिए। पीडितले उनीविरुद्ध प्रहरीमा जाहेरी दिएकी थिइन्। तर, लामो समयदेखि फरार रहेका कारण मण्डल पक्राउ परेका थिएनन्। भागेर भारत पुगी लामो समयसम्म उतै लुकिछिपी बसेको प्रहरीको प्रारम्भिक अनुसन्धानबाट खुलेको छ। विराटनगर फर्किएको मौका पारेर इलाका प्रहरी कार्यालय रानीका इन्सपेक्टर प्रकाश थापा नेतृत्वको टोलीले बिहान ११ बजेतिर मण्डललाई पक्राउ गरेको हो। उनलाई विराटनगर१७ स्थित विराटनगर जुट मिल्सनजिकबाट पक्राउ गरिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार मण्डलविरुद्ध मानव बेचबिखन तथा ओसारपसार मुद्दा चलाउन मोरङ अदालतबाट म्याद थप गरेर अनुसन्धानको बाँकी प्रक्रिया अघि बढाइएको छ। मानव बेचबिखन तथा ओसारपसारका आरोपीलाई प्रहरीले खोजी गरिरहेको थियो, बस्नेतले भने, लामो समयपछि पक्राउ गर्न प्रहरी सफल भएको छ। भारतमा लुकिछिपी बसेका कारण आरोपीका बारेमा यकिन नभएकाले पक्राउ गर्न समय लागेको उनको भनाइ छ। पीडित महिलाले प्रहरीमा दिएको किटानी जाहेरीमा लत्ताकपडा किन्नलाई भनी ललाइफकाइ भारतको फारबिसगन्ज लगेर एउटा मिठाई पसलमा राखी लड्डु खान दिएर बेहोस बनाउँदै आफूलाई कटिहारको डरेवर टोलको वेश्यालयमा पुर्याइ साथमा भएका गरगहना तथा नगद सबै लिएर मण्डल फरार भएको उल्लेख छ। उक्त वेश्यालयमा केही दिन बसेपछि त्यहाँबाट भागेर आफू नेपाल आएको उल्लेख गर्दै महिलाले त्यतिबेला प्रहरीमा जाहेरी दिएकी थिइन्। घटना निक्कै पुरानो भएपनि प्रकृति हेर्दा महिलालाई भारत पुर्याएर बेचबिखन गरेजस्तो देखिन्छ। आरोपी लामो समयदेखि फरार थिए, प्रहरी स्रोतले भन्यो, विराटनगर आएको मौका पारेर बल्ल पक्राउ गर्न सफल भइयो। अनुसन्धानबाट घटनाको वास्तविकता पत्ता लाग्छ। प्रहरी स्रोतका अनुसार प्रारम्भिक सोधपुछका क्रममा मण्डलले पनि महिलालाई भारत पुर्याएको स्वीकार गरेका छन्।"
दैलेखको नेपा आसपास केन्द्रविन्दु भएर भूकम्प,"काठमाडौं : दैलेखको नेपा आसपास केन्द्रविन्दु भएर भूकम्प गएको छ। आज बिहान १०:३० बजे चार दशमलव एक रेक्टर स्केलको धक्का मापन गरिएको राष्ट्रिय भूकम्प मापन तथा अनुसन्धान केन्द्रका प्रमुख भरत कोइरालाले जानकारी दिए। उनले भने, 'दैलेखको नेपा आसपास भएर कम्पन भएको तथा यसबाट खासै क्षति नभएको ठानेका छोँ, यद्यपि क्षतिको कुनै सूचना प्राप्त भएको छैन। '"
म्याद गुज्रिएका अखाद्य वस्तु नष्ट,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिकाले म्याद गुज्रिएको अखाद्य वस्तु जफत गरी नष्ट गरेको छ। बजार अनुगमनका क्रममा म्याद सकिएको २ लाख पचास हजार बराबरको अखाद्य वस्तु नष्ट गरिएको बजार अनुगमन समितिका संयोजक एवम् गाउँपालिकाका उपाध्यक्ष सुनिता अधिकारीले बताइन्। नागरिकको स्वास्थ्यसँग प्रत्यक्ष जोडिएकोले पनि अखाद्य वस्तुहरूलाई जफत गरी नष्ट गर्नुपरेको हो, उनले भनिन्, नागरिकको स्वास्थ्यसँग कुनै सम्झौता हुनै सक्दैन। अखाद्य वस्तुहरूले मानिसको स्वास्थ्यलाई प्रत्यक्ष प्रभाव गर्ने भएकाले त्यस्ता सामग्रीहरूको आयातलाई निरुत्साहित गर्ने र आगामी दिनमा नियमित जाँचलाई थप कडाइ गर्ने योजना रहेको पनि उनले बताइन्। गतवर्ष पाँचपोखरीले पालिका स्तरीय बजार अनुगमन गर्दा होटल तथा पसलहरूबाट मिति गुज्रिएका करिब सात लाख बराबरको अखाद्य वस्तु एकैसाथ नष्ट गरेको थियो। पालिका प्रवेशमै मिति गुज्रिएका अखाद्य वस्तु जफत गर्न थालेपछि करिब ९० प्रतिशत खाद्य स्वच्छता कायम गर्न सफल भएको पनि गाउँपालिकाले जनाएको छ। गाउँपालिकाले पालिका प्रवेशद्वार खाल्डे सूचना केन्द्रमा नियमित जाँचलाई कडाइ गरे पनि ग्रामीण पसलहरूमा म्याद गुज्रिएका सामानहरू भेटिने गरेको अनुगमन समितिका सदस्य सचिव अनिल पाण्डेले बताए। अनुगमनका क्रममा चामल, तेल, मैदा, पेय पदार्थ लगायतका म्याद गुज्रिएका सामानहरू फेला परेको उनको भनाइ छ। व्यवसायीहरूले सामान आयात गर्दा अनिवार्य रुपमा मिति हेरेर मात्रै ल्याउन पनि आग्रह गर्दै उनले नागरिकको स्वास्थ्यप्रति व्यवसायीहरू पनि गम्भीर बन्नुपर्नेमा जोड दिए। जफत गरिएको सामान समितिले स्थानीय, कर्मचारी, जनप्रतिनिधि, सुरक्षाकर्मी तथा नागरिक समाजको रोहबरमा नष्ट गरेको छ।"
बिजुलीको पोलमा साइकल ठोक्किँदा ६० वर्षीय पुरीको मृत्यु,विराटनगर : मोरङको बेलबारी नगरपालिका५ मा बिजुलीको पोलमा साइकल ठोक्किँदा एक जनाको मृत्यु भएको छ। बेलबारी५ का ६० वर्षीय टीकाराम पुरीको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार परिवारका सदस्य कसैलाई पनि नभनिकन पुरी सोमबार साँझ घरबाट साइकल लिएर हिँडेको खुलेको छ। राति अबेरसम्म घर नफर्किएपछि परिवारका सदस्यले प्रहरीलाई खबर गरेर खोजी सुरु गरेका थिए। पुरीको शव घरनजिकै सडक छेउको कुलोमा मंगलबार बिहान ५:३० बजेतिर फेला परेको जानकारी प्रहरीले प्राप्त गरेको डीएसपी बस्नेतले बताए। उनका अनुसार बिजुलीको पोलमा ठोक्किँदा साइकलसहित कुलोमा लडेर पुरीको मृत्यु भएको प्रारम्भिक अनुसन्धानबाट खुलेको छ। मादक पदार्थ सेवन (मापसे) गरेर साइकल चलाउँदा दुर्घटना भएको प्रहरीको भनाइ छ। प्रहरीका अनुसार पुरीले अत्यधिक मापसे गर्ने गरेको पत्ता लागेको छ। इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले घटनास्थल पुगेर कानुनी प्रक्रिया पूरा गरी शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगेको छ। दाहाल नेतृत्वको टोलीले घटनाको अनुसन्धान सुरु गरेको छ। घटनासँग सम्बन्धित थप कुरा अनुसन्धानपछि पत्ता लाग्ने डीएसपी बस्नेतले बताए।
बिजुलीको पोलमा साइकल ठोक्किँदा एक जनाको मृत्यु,विराटनगर : मोरङको बेलबारी नगरपालिका५ मा बिजुलीको पोलमा साइकल ठोक्किँदा एक जनाको मृत्यु भएको छ। बेलबारी५ का ६० वर्षीय टीकाराम पुरीको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार परिवारका सदस्य कसैलाई पनि नभनिकन पुरी सोमबार साँझ घरबाट साइकल लिएर हिँडेको खुलेको छ। राति अबेरसम्म घर नफर्किएपछि परिवारका सदस्यले प्रहरीलाई खबर गरेर खोजी सुरु गरेका थिए। पुरीको शव घरनजिकै सडक छेउको कुलोमा मंगलबार बिहान ५:३० बजेतिर फेला परेको जानकारी प्रहरीले प्राप्त गरेको डीएसपी बस्नेतले बताए। उनका अनुसार बिजुलीको पोलमा ठोक्किँदा साइकलसहित कुलोमा लडेर पुरीको मृत्यु भएको प्रारम्भिक अनुसन्धानबाट खुलेको छ। मादक पदार्थ सेवन (मापसे) गरेर साइकल चलाउँदा दुर्घटना भएको प्रहरीको भनाइ छ। प्रहरीका अनुसार पुरीले अत्यधिक मापसे गर्ने गरेको पत्ता लागेको छ। इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले घटनास्थल पुगेर कानुनी प्रक्रिया पूरा गरी शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगेको छ। दाहाल नेतृत्वको टोलीले घटनाको अनुसन्धान सुरु गरेको छ। घटनासँग सम्बन्धित थप कुरा अनुसन्धानपछि पत्ता लाग्ने डीएसपी बस्नेतले बताए।
नवलपरासीमा हुरीले ढालेको रुखले लागेर एकजनाको मृत्यु,नवलपरासी : नवलपरासी(बर्दघाट सुस्तापूर्व)को मध्यविन्दु नगरपालिका१२ मा हुरीले ढालेको रुख शिरमा बज्रँदा ठूलोपोखरा सामुदायिक वनमा बाख्रा चराउन गएका स्थानीय ६९ वर्षीय चित्रबहादुर थापाको मृत्यु भएको छ। जिल्ला प्रहरी कार्यालय नवलपरासी(बर्दघाट सुस्तापूर्व)का प्रहरी नायब उपरीक्षक वेदबहादुर पौडलका अनुसार आज बिहानको हुरीले रुख ढालेको रुख बज्रँदा थापाको मृत्यु भएको हो। वनमा उद्धार गर्न गएका सुरक्षाकर्मीले उनलाई मृतावस्थामा फेला पारेका हुन्। थापाको शव परीक्षणका लागि मध्यविन्दु जिल्ला अस्पताल पठाइएको छ। रासस
मुवा झरनामा लडेर घाइते भएका युवकको मृत्यु,फिदिम : फालेलुङ गाँउपालिका ५ र ६ को सिमानामा अवस्थित मुवा झरना घुम्ने क्रममा लडेर घाइते भएका युवकको मृत्यु भएको छ । फिदिम नगरपालिका २ रमितेका एल्सन मगरको उपचारका लागि झापा लाने क्रममा गएराति मृत्यु भएको हो । लडेर गम्भीर घाइते भएका मगरको पाँचथर अस्पतालमा उपचार सम्भव नभएपछि झापा रेफर गरिएको थियो ।
रौतहटमा भारतीय नागरिकको हत्या,रौतहट : राजपुर नगरपालिकामा भारतीय नागरिकको घाँटी रेटेर हत्या भएको छ। राजपुर नगरपालिका१ पिपरा भगवानपुर टोलको इद्रिस गेट नजिक ४५ वर्षीय भारतीय नागरिकको शव फेला परेको जिल्ला प्रहरी कार्यालय रौतहटले जनाएको छ। धारिलो हतियार प्रयोग गरी घाँटी रेटेर हत्या गरिएको प्रहरीको प्रारम्भिक अनुसन्धानबाट देखिएको डीएसपी एलिजा गिरीले बताइन्। मृतकको साथमा भेटिएको कागजपत्रमा भारतको बिहारस्थित मोतीहारी जिल्ला ठेगाना लेखेको भेटिएको डीएसपी गिरीले जानकारी दिइन्। मृतकको स्पष्ट सनाखत नभएकाले नाम सार्वजनिक नगरिएको र शव पोस्टमार्टमका लागि प्रादेशिक अस्पताल गौरमा लगिएको प्रहरीले जनाएको छ। शव नजिकै भारतीय नम्बर सिजे ०१ २५६८ नम्बरको मोटरसाइकल भेटिएको छ। घटना बारे थप अनुसन्धान भइरहेको जिल्ला प्रहरी कार्यालय रौतहटले जनाएको छ।
समय अगावै निर्वाचन भए पनि एमालेले बहुमत ल्याउँछ : वरिष्ठ उपाध्यक्ष पोखरेल,"नुवाकोट : नेकपा एमालेका वरिष्ठ उपाध्यक्ष ईश्वर पोखरेलले समय अगावै निर्वाचन भए पनि एमालेले बहुमत ल्याउने दावी गरेका छन्। नेकपा एमाले नुवाकोटको आठौँ जिल्ला अधिवेशनको मंगलबार उद्घाटन गर्दै वरिष्ठ उपाध्यक्ष पोखरेलले मिसन अगाडि नै निर्वाचन भए पनि एमालेको बहुमत आउने दावी गरेका हुन्। उनले मिसन ८४ कै लागि एमालेले अहिलेको गठबन्धन गरेको बताए। उनले एमालेले विभिन्न अनियमितता र भ्रष्टाचारको खबरदारी गर्ने बताए। वरिष्ठ उपाध्यक्ष पोखरेलले २०८४ मा एमालेले एकल बहुमतको सरकार बनाउने बताए। यसअघि एमालेमाथि निक्कै प्रतिकुलता भएपनि त्यसलाई चिर्न एमाले सफल भएको उनको दावी छ। यसअघिका चुनावमा एमाले धुलोमा मिल्छ भन्ने भ्रम छरिएको थियो। त्यसलाई चिर्न एमाले सफल भएको छ। धुलो टक्टक्याएर एमाले उठेको छ। जनताले अब एमालेलाई बहुमतसिद्ध दल बनाउँछन्, उनले भने। अहिलेको सत्ता समीकरण एमालेको पहलमा भएको पोखरेलको भनाइ छ। अहिलेको समीकरण पुरानो गठबन्धन भत्काउन चाहन्थ्यौ। यसर्थ अहिलेको समीकरण एमालेको पहलमा भएको हो, उनले भने।"
उदयपुरमा मोटरसाइकल र टिपर ठोक्किँदा दुईजनाको मृत्यु,उदयपुर : उदयपुरको त्रियुगा नगरपालिका १ फुलजोरमा टिपर र मोटरसाइकल एकआपसमा जुझ्दा दुईजनाको ज्यान गएको छ । मंगलबार बिहान मदनभण्डारी लोकमार्गहुँदै गाईघाटबाट पूर्वतर्फ जाँदै गरेको मोटरसाइकल र विपरित दिशाबाट आएको टिपर जुझ्दा दुर्घटना भएको हो । जिल्ला प्रहरी कार्यालय उदयपुरका प्रमुख प्रहरी उपरीक्षक रमेश थापाका अनुसार दुर्घटनामा गाईघाटबाट पूर्व बेल्टारतर्फ जाँदै गरेको प्र १०२०५२ प ३९५८ नम्बरको मोटरसाइकलमा सवार रामधुनी नगरपालिका सुनसरी घर भई त्रियुगा नगरपालिका ११ बस्ने ३० वर्षीय रविन श्रेष्ठ र त्रियुगा नगरपालिका ३ चाँपका २४ वर्षीय हिरा राईको ज्यान गएको छ । प्रहरीले घटनास्थलबाट प्र १०२ ००१ ख ८५१४ टिपर र चालकलाई नियन्त्रणमा लिएको जनाएको छ । घटनाको थप अनुसन्धान भइरहेको जिल्ला प्रहरी कार्यालय उदयपुरले जनाएको छ ।
जातीय विभेद अन्त्य भएमा सामाजिक एकता बलियो हुन्छ : प्रदेश प्रमुख खापुङ,"विराटनगर : कोशी प्रदेशका प्रमुख पर्शुराम खापुङले जातीय विभेद अन्त्य भएमा मात्रै सामाजिक एकता बलियो हुने बताएका छन्। समाजमा विभेद रहेसम्म सामाजिक एकता कायम हुँदैन, उनले भने, त्यसका लागि जातका आधारमा हुने विभेद अन्त्य गर्न सबै लाग्नुपर्छ। १९ औँ जातीय भेदभाव तथा छुवाछूत उन्मुलन राष्ट्रिय दिवसका अवसरमा विराटनगरमा मंगलबार आयोजित सामाजिक न्याय र दलित अधिकारका लागि हातेमालो संवाद तथा परामर्श कार्यक्रमलाई सम्बोधन गर्दै खापुङले जातीय विभेद कायम रहेसम्म समाज एकजुट हुनसक्ने र विभाजित भइरहने बताए। जातीय विभेद अन्त्य र सामाजिक एकतालाई बलियो बनाउन सबैले आआफ्नो ठाउँबाट योगदान गर्नुपर्ने उनको भनाइ छ। प्रदेश प्रमुख खापुङले जातीय विभेद र छुवाछूत अन्त्यका लागि सामाजिक अन्तरघुलन आवश्यक रहेको औंल्याए। समाजमा दलितहरूको समस्या दलितको मात्रै नभइ गैरदलितहरूको पनि हो भन्ने बुझ्नुपर्छ, उनले भने, समस्या समाधानमा सबै पक्ष सचेत भएर लाग्नुपर्ने आवश्यक छ। राष्ट्रिय दलित आयोगका अध्यक्ष देवराज विश्वकर्माले कानुनले छुवाछूत र जातीय विभेदलाई दण्डनीय भने पनि समाजमा छुवाछूत र विभेद कायमै रहेको उल्लेख गरे। उनले अझै पनि जात व्यवस्था विद्यालयका शिक्षकहरूको मानस्थितिमा समेत रहेको बताए। शिक्षकहरूको मनस्थितिबाट जात व्यवस्थाको जालो हटाउन आवश्यक छ, विश्वकर्माले भने, सबैको सोचमा परिवर्तन भए मात्रै समाज छुवाछूत र विभेदबाट मुक्त हुन्छ। प्राध्यापक कृष्ण पोखरेलले जातीय भेदभाव र छुवाछूत राजनीतिक विषय भएको उल्लेख गरे। इतिहासका विभिन्न कालखण्डमा आफूलाई शक्तिशाली बनाउन शासकहरुले जातीय विभेद र छुवाछूत प्रथा कायम गरेको उनको भनाइ छ। शासकहरुले आफूलाई शक्तिशाली देखाउन विभेद र छुवाछूतलाई कायम गरी कमजोर वर्गमाथि शासन गरेको पोखरेलले बताए। दलित अधिकारवादी संस्था रिडेफ नेपालका अध्यक्ष उमेश विश्वकर्माले राज्यले बनाएको कानुन व्यवहारमा कार्यान्वयन नहुँदा विभेद र छुवाछूतले समाजमा प्रश्रय पाइरहेको बताए। जातीय विभेद र छुवाछूतविरुद्ध कानुन बनेको छ। कानुनले विभेद र छुवाछूतलाई दण्डनीय अपराध मानेको छ, उनी भन्छन्, तर, समाजमा कानुनविपरीतका कुराले प्रश्रय पाइरहेको छ। कानुनको कार्यान्वयनलाई प्रभावकारी बनाउन आवश्यक छ। अध्यक्ष विश्वकर्माले जातीय विभेद र छुवाछूत अन्त्य गर्न समाजमा दलित एवं गैरदलितबीच अन्तरघुलन आवश्यक रहेको बताए। जातीय अन्तरघुलनकै लागि कोशी प्रदेशबाट अभियानको थालनी गरिएको जानकारी उनले दिए।"
बुधबार देशका यी स्थानमा हुने छ वर्षा,"काठमाडौं : बुधबार कोशी, मधेश, बागमती र गण्डकी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका केही स्थानहरूमा, मधेश, लुम्बिनी र कर्णाली प्रदेशका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश,कर्णाली र लुम्बीनी प्रदेशका एकदुई स्थानमा हावा हुरीको पनि सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। बुधबार राति देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी, बागमती, गण्डकी, लुम्बिनी र कर्णाली प्रदेशका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ।"
घरबाटै लागूऔषधको कारोबार गर्ने दुई जना पक्राउ,"विराटनगर : घरबाटै लागूऔषधको कारोबार गर्ने दुई जनालाई प्रहरीले मोरङको सुन्दरहरैँचाबाट पक्राउ गरेको छ। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार सुन्दरहरैँचा नगरपालिका६ का २६ वर्षीय कमल मगर र ३७ वर्षीय मनिष लिम्बू पक्राउ परेका हुन्। मगर र लिम्बूको घर सुन्दरहरैँचा६ को अलगअलग स्थानमा छ। मगरको घरबाट लागूऔषधको कारोबार भइरहेको विशेष सूचनाका आधारमा प्रहरीले सोमबार साँझ ६ बजेतिर छापा हानेको थियो। प्रहरीले छापा हान्दा उनको घरबाट लागूऔषध खैरो हेरोइन (ब्राउन सुगर)जस्तो देखिने धुलो वस्तु ४३० ग्राम, स्पास्पेन ९२ ट्याब्लेट, ट्रमाडोल २ सय १० ट्याब्लेट, डेकालिङ ८६ ट्याब्लेट, स्पास्मो २५ ट्याब्लेट, स्टिलको थाल, गाँजा काट्ने छिनोलगायत बरामद भएको छ। लागूऔषध बरामद भएसँगै प्रहरीले मगरलाइ पक्राउ गरेको हो। त्यस्तै, लिम्बूको घरमा साँझ ५ बजेतिर छापा हानेर प्रहरीले खैरो हेरोइनजस्तो देखिने धुलो वस्तु २९७ ग्राम, सानो खालको डिजिटल तराजु, कैंची, मोबाइल, स्टिलको थाल, लाइटरलगायत बरामद गरेको छ। लागूऔषधलगायतका सामान बरामद भएपछि प्रहरीले उनलाई पनि पक्राउ गरेको छ। लागूऔषधसहित पक्राउ परेका दुवै जनाविरुद्ध लागूऔषध ऐन अन्तर्गतको मुद्दा चलाउने प्रहरीको तयारी छ। उनीहरुका सम्बन्धमा इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले थप अनुसन्धान अघि बढाएको छ।"
अनि चाहियो मर्यादित कार्यस्थल कार्यक्रम,"नेपालमा मर्यादित कार्यस्थल कार्यक्रम महिला कामदारहरूका लागि एमएचएच (मिन्सुरेसन हेल्थ हाइजिन) र एसआरएच (सेक्सुअल एन्ड रिप्रोडक्टिभ हेल्थ) सुधार गर्न र एकीकृत कार्यस्थलमा आधारित परामर्श सेवाहरू प्रदान गर्न ल्याएको कार्यक्रम हो। काठमाडौं : महिनावरी वा छाउप्रथालाई नेपालमा अझै पनि रुढीवादी परम्परा र संस्कृतिसँग जोडेर हेर्ने गरिन्छ। मासिक चक्रको रूपमा आउने महिनावारीको समयमा गर्न नहुने कूरीतिहरूलाई चाहेर वा नचाहेर प्रायः नेपाली महिलाहरूले भोग्दै आएका छन्। सहरमा भन्दा ग्रामीण अझ बढी दूरदराजमा महिनावारीको कूरीतिले जरा गाडेको छ। महिनावारी रुढीवादीभन्दा पनि महिला सरसफाइ र स्वास्थ्यसँग जोडिएको हुन्छ भन्नेमा आवाजहरू उठ्न थालेका छन्। यसै सन्दर्भमा यूएसएआईडी नेपाल र यूएसएआईडीको पानी, सरसफाइ तथा स्वच्छता साझेदारी तथा सिकाइका लागि दिगोपन (वाशपाल्स २) मर्यादित कार्यस्थल कार्यक्रमले १ सयभन्दा बढी नेपाली व्यवसायीलाई मासिक धर्म स्वच्छता दिवस २०२४ मनाउन आह्वान गरेको छ। एमएच डे २०२४ कार्यक्रमले नेपालका औद्योगिक र निजी क्षेत्रका प्रतिनिधिहरूको प्रतिबद्धतालाई आत्मसात गरेको छ। यो कार्यक्रमले मासिक धर्म मैत्री कार्यस्थलहरू सिर्जना गर्न प्रेरित गर्छ। यसले श्रमजीवी महिला र व्यवसायहरूलाई कसरी प्रभाव पार्छ र सबै नेपालीका लागि समावेशी आर्थिक वृद्धिका अवसरहरू सिर्जना गर्न कसरी मदत गर्छ भन्ने मूल्यांकन गर्न मदत गर्ने मर्यादित कार्यस्थल कार्यक्रमकी संयोजक एरिना तुलाधरले जानकारी दिइन्। कार्यक्रममा अन्नपूर्ण मिडिया नेटवर्कका निर्देशक तथा मर्यादित कार्यस्थल कार्यक्रम सल्लाहकार समितिका सदस्य सचन थापा र शुभ खनालले कार्यक्रमका लागि १० लाख बराबरको आर्थिक सहयोग गर्ने घोषणा गरेका थिए। कार्यक्रममा चमेली हाइजिनका कार्यकारी निर्देशक पुनित सारडाले पनि १० लाख बराबरको स्यानिटरी प्याड प्रदान गर्ने प्रतिबद्धता व्यक्त गरेका थिए। कार्यक्रममा यूएसएआईडी नेपाल स्वास्थ्य कार्यालयका निर्देशक पेट्रिसिया मेंगेचले अमेरिकी अन्तर्राष्ट्रिय विकास नियोग (यूएसएआईडी) मार्फत संयुक्त राज्य अमेरिका सरकारले नेपालमा महिनावारीलाई सम्मान गर्न र महिला कामदारहरूको यौन र प्रजनन् स्वास्थ्यसुधार गर्न निजी क्षेत्रसँगको साझेदारी अघि बढाएको जानकारी दिइन्। यो सहयोग अमेरिकी सरकार र नेपालबीच नेपालीको स्वास्थ्य सेवा र कल्याणसुधारका लागि ७० वर्षभन्दा पुरानो लामो साझेदारीको एक हिस्सा भएको उनको भनाइ थियो। महिलाहरूको उन्नतिका लागि अर्को अवरोध हटाउन मद्दत गरेर, कमजोर, गरिब र सीमान्तकृत जनसंख्या (जसमा प्रायः महिलाहरू समावेश हुन्छन्) लाई समावेश गर्ने सुनिश्चित गर्न र लंैगिक समानता तथा समावेशीकरणलाई बढावा दिनु संयुक्त जिम्मेवारी हो र यसमा योगदान पुर्याइरहेका छौं, उनले भनिन्। एभरेष्ट हस्पिटालिटीका निर्देशक एवं शिखर बिमा समितिका अध्यक्ष गौरव अग्रवालले धन्यवाद ज्ञापन गर्दै महिलाको सम्मान र हेरचाह गर्ने गरिमामय कार्यस्थल मानव अधिकार हो भन्ने मान्यता व्यक्त गरे। अग्रवालले नेपालमा सम्मानजनक कार्यस्थल कार्यक्रमको अगुवाइ गर्ने हालका ग्राहक कम्पनीहरूलाई धन्यवाद दिए। ती कम्पनीहरूमा काठमाडौं मेरियट, फेयरफिल्ड बाई मेरियट, शिखर जनरल इन्स्योरेन्स, लाजिम्पाटस्थित होटल तिब्बत, द बन्डरल्यान्ड, इकोओआरबी, हुलास रेमिटेन्स, ओम गोल्ड हाउस, सुनिता फाउन्डेसन र सिम्रिक एयरलाइन्स छन्। महिनावारी प्रायः नेपाल र विश्वभरका महिलाहरूका लागि लज्जा, र शारीरिक असहजताका रूपमा लिइन्छ। नेपालमा मर्यादित कार्यस्थल कार्यक्रम महिला कामदारहरूका लागि एमएचएच (मिन्सुरेसन हेल्थ हाइजिन) र एसआरएच (सेक्सुअल एन्ड रिप्रोडक्टिभ हेल्थ) सुधार गर्न र एकीकृत कार्यस्थलमा आधारित परामर्श सेवाहरू प्रदान गर्न ल्याएको कार्यक्रम हो। नेपालमा स्थानीय मर्यादित कार्यस्थल सञ्जाललाई सहयोग गर्न यूएसएआईडी नेपाल र यूएसएआईडी वाशपाल्स २ द्वारा दई वर्षे इन्क्यबेसन एक्सन रिसर्च परियोजनाका रूपमा यो कार्यक्रम आएको छ। यूएसएआईडीवाशपाल्स२ पाँच वर्षको (२०२१२०२६) कार्य आदेश हो जन ग्लोबल हेल्थ ब्यरोद्वारा वित्तीय सहयोग गरिएको छ। यसले प्रमाणमा आधारित वातावरणीय स्वास्थ्य र वाश हस्तक्षेपको स्थिरता, स्केल र प्रभाव प्राप्त गर्नका लागि उत्तम अभ्यासहरू पहिचान र साझेदारी गर्छ।"

शीर्षक,विवरण
दुई महिनापछि खुले मुस्ताङका विद्यालय,"मुस्ताङ : मुस्ताङका सामुदायिक विद्यालयमा पठनपाठन सुरुआत भएको छ। दुई महिना हिउँदे बिदापछि जिल्लाका बारागुङ, घरपझोङ र थासाङ गाउँपालिकाका विद्यालय पुनः सञ्चालनमा आएका हुन्। हिउँदयामको पुस र माघ महिनामा हिमपात र अत्यधिक चिसोले बालबालिकाको शिक्षण सिकाइ क्रियाकलाप प्रभावित हुने तल्लो मुस्ताङका सामुदायिक विद्यालयले विद्यार्थीलाई लामो हिउँदे बिदा दिने गर्दछन्। हिउँदयाममा स्थानीय तहका विद्यालयलाई दुई महिना लामो हिउँदे जाडो बिदा दिने गरिन्छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाअन्तर्गतका सामुदायिक, गुम्बा, आमची र संस्थागत विद्यालय भने हिउँदयाममा साविक स्थान छाडेर बेँसीमा झारिने शिक्षा विकास तथा समन्वय एकाइ प्रमुख रामेश्वर लामिछानेले बताए। जिल्लामा ३५ सामुदायिक विद्यालय छन्। गुम्बा, आमची र संस्थागत गरी १२ विद्यालय सञ्चालनमा छन्। जिल्लाका ४७ विद्यालयमध्ये घरपझाङ, थासाङ र बारागुङ मुक्तिक्षेत्र गाउँपालिकाका २४ विद्यालयले बर्सेनि हिउँदे बिदा दिने गरेका छन्। यसरी दुई महिना लामो हिउँदे जाडो बिदा दिएका विद्यालयले फागुनको पहिलो सातादेखि क्रमशः शिक्षण सिकाइ क्रियाकलापलाई निरन्तरता दिने गर्छन्। जिल्लामा दुई महिना लामो हिउँदे बिदाका लागि ४५ दिन वार्षिक सरकारी बिदा र १५ दिन सट्टा बिदा गरी ६० दिन विद्यालयको शैक्षिक पठनपाठन स्थगित गरिने जनाइएको छ। जिल्लाका तीन स्थानीय तहका सामुदायिक विद्यालयहरू फागुनदेखि क्रमशः शैक्षिक पठनपाठन सञ्चालनमा आएको शिक्षा विकास तथा समन्वय एकाइ प्रमुख लामिछानेले जानकारी दिए। उनका अनुसार विद्यालय खुले पनि जिल्ला बाहिर रहेका विद्यार्थी विद्यालय फर्किन थालेका छन्। घरपझोङ, थासाङ र वारागुङ मुक्तिक्षेत्रका अधिकांश सामुदायिक तथा धार्मिक गुम्बा विद्यालयहरूमा शैक्षिक पठनपाठन सुरु भएको एकाइ प्रमुख लामिछानेको भनाइ छ। उनका अनुसार जिल्लाका तीन स्थानीय तहका विद्यालय हिउँदयामको पुस र माघमा विद्यालय पूर्ण रूपमा बन्द हुने भए पनि उपल्लो मुस्ताङका विद्यालयले विद्यार्थीलाई हिउँदे बिदा दिँदैनन्। उपल्लो मुस्ताङका विद्यालयले स्थानीय गाउँपालिकाको सिफारिसमा विद्यार्थीलाई घुम्ती कक्षा चलाउन बेँसी स्थान्तरण गर्ने प्रचलन छ। चिसोले बालबालिकाको स्वास्थ्यमा असर पर्ने विद्यालयको शैक्षिक क्रियाकलाप सञ्चालन गर्नसमेत बाधा पुग्ने भएकाले उपल्लो मुस्ताङका विद्यालयहरूले विद्यार्थीलाई पोखराका विभिन्न स्थानमा लगेर शैक्षिक क्रियाकलाप गर्ने गर्छन्। उपल्लो मुस्ताङका विद्यालय जाडो छल्दै घुम्ती कक्षा चलाउन कात्तिक अगावै बेँसीको न्यानो स्थानमा स्थान्तरण गर्ने प्रचलन रहेको लोमान्थाङ गाउँपालिकाका प्रशासन प्रमुख विकास केशीले जानकारी दिए। लोमान्थाङ गाउँपालिकाको तीन सामुदायिक विद्यालयको पोखरामा आफ्नै भवनमा घुम्ती कक्षा चलाउने गरेको उनले बताए। यसैगरी उपल्लो मुस्ताङको लोघेकर दामोदरकुण्ड गाउँपालिकाका आठ सामुदायिक विद्यालयमध्ये सात विद्यालयलाई जाडो छल्न बेँसी झारिएको थियो। गाउँपालिकाको घमी आधारभूत विद्यालय भने जाडो छल्न बेँसी नझरी दुईमहिने हिउँदे बिदा दिएको थियो। घमी आधारभूत विद्यालय हिउँदे बिदापछि सञ्चालनमा आएको र बाँकी सात सामुदायिक विद्यालयले घुम्ती कक्षाका रूपमा बेँसीमै रहेको गाउँपालिका अध्यक्ष लोप्साङ छोम्फेल बिष्टले जानकारी दिए। लोघेकरका विद्यालय आपसमा अस्थायी मर्ज गरी दुई स्थानमा घुम्ती कक्षा सञ्चालनमा रहेको अध्यक्ष बिष्टले बताए। तल्लो मुस्ताङका विद्यालय दुईमहिने लामो बिदापछि खुले पनि उपल्लो मुस्ताङका विद्यालय भने गर्मीयाम लागेपछि वैशाखमा साविककै स्थानमा फर्किएर शिक्षण सिकाइ क्रियाकलापलाई नियमित गर्छन्। सरकारले गत वर्षदेखि देशभर शैक्षिक सत्रमा एकरूपता ल्याएपछि हिमाली जिल्लाको शैक्षिक क्रियाकलापमा अप्ठ्यारो पर्दै आइरहेको छ। यसअघि हिमाली जिल्लामा पुसअगावै चालु शैक्षिकसत्र सकेर फागुनमा नयाँ शैक्षिकसत्रको पठनपाठन सुरु गर्ने गरिन्थ्यो। शैक्षिकसत्र एकरुपताले हिमाली क्षेत्रमा पढ्ने विद्यालयका बालबालिकाको शिक्षण सिकाइ क्रियाकलापमा बाधा पुग्ने गरेको जनहित माध्यमिक विद्यालयकी व्यवस्थापन समिति सदस्य सम्झना थकालीले बताए। उनका अनुसार हिउँदे दुईमहिने बिदाले विद्यार्थीले पढेका र सिकेका सिकाइ उपलब्धि बिर्सने भएकाले शैक्षिक नजितामा असर पुग्ने गरेको छ। सरकारले हिमाली क्षेत्रको शैक्षिकसत्र कार्यान्वयनमा पुनर्विचार गर्नुपर्ने आवश्यकता रहेको उनको भनाइ छ।"
नुवाकोटको सडकमार्गमा टाइम कार्ड लागू,"नुवाकोट : नुवाकोटको सडकमार्गमा पहिलो पटक टाइम कार्ड प्रणाली लागू गरिएको छ। पहिलो चरणमा सो टाइम कार्ड प्रणाली त्रिशूलीछहरेटोखामाछापोखरी सडकमा लागू गरिएको हो। जिल्ला प्रशासन कार्यालय नुवाकोटमा सरोकारवालाहरूको संयुक्त बैठकले सडक मार्गमा सवारी दुर्घटना बढेपछि टाइम कार्ड प्रणाली लागू गर्ने निर्णय गरेको हो। सरोकारवालाहरूको निर्णय अनुसार यही फागुन १५ गते बिहीबारदेखि पहिलो चरणमा ५५ किलोमिटर दूरीको त्रिशूलीछहरेटोखामाछापोखरी सडकमा लागू गरिएको हो। यसबाट यातायात दुर्घटना न्यूनीकरण भई धनजनको क्षति हुनबाट जोगिने जिल्ला प्रशासन कार्यालय नुवाकोटले जनाएको छ। त्रिशूलीछहरेटोखामाछापोखरी सडक खण्डमा सञ्चालन भइरहेका सार्वजनिक यातायातका साधनका लागि टाइम कार्ड लागू गरिएको प्रमुख जिल्ला अधिकारी रामकृष्ण अधिकारीको भनाइ छ। उनका अनुसार उक्त सडक खण्डमा सार्वजनिक यातायातहरू बढी दुर्घटनामा हुन थालेपछि टाइमकार्ड प्रणाली लागू गरिएको हो। सडकको क्षमता र प्रकृति अनुसार टाइमकार्डको सीमाभित्र रहि सञ्चालन गर्न गराउनका लागि समेत आग्रह गरिएको सहायक प्रजिअ कृष्णप्रसाद हुमागाईंद्वारा जारी विज्ञप्तिमा जनाइएको छ। यही फागुन १२ गते यातायात व्यवसायी सहित सम्बन्धित पक्ष र सरोकारवालासँगको बैठकपछि सो निर्णय गरिएको जनाइएको छ। काठमाडौंको सामाखुशीबाट ५० किलोमिटरको यात्रापछि नुवाकोटको गंगटे पुग्न सकिन्छ। नुवाकोट प्रवेशका लागि सो मार्ग सबैभन्दा छोटो दूरीको बाटो हो। बाटोको अवस्था साँघुरो र घुम्ती बढि भएकाले द्रुत गतिमा सवारी सधान सञ्चालन भए दुर्घटनाको सम्भावना बढि हुने गरेको जिल्ला ट्राफिक प्रहरी कार्यालयले जनाएको छ। सोही कारण पटकपटक दुर्घटना हुँदै आएको छ। पछिल्लो समय उक्त सडकमा साना गाडी बढि चल्ने गरेका छन्। सवारीसाधानहरू समयमा गन्तव्यमा पुगे नपुगेका विषयमा भने ट्राफिक प्रहरीले निगरानी गर्ने बताइएको छ। पछिल्लो समय उक्त सडकबाट दैनिक दुई हजार भन्दा सवारी साधन ओहोरदोहोर गर्ने अनुमान गरिएको छ। जिल्ला ट्राफिक कार्यालयका नुवाकोटका अनुसार उक्त सडकलाई दुई खण्डमा विभाजन गरिएको छ। जसअनुसार पहिलो खण्डमा ढिकुरेदेखि छहरे र दोस्रो छहरेदेखि गुर्जेभन्ज्याङ रहेको छ। सो अनुसार ढिकुरेबाट छहरेसम्म ५ दशमलव ४ किमीका लागि २० मिनेट र छहरेबाट गुर्जेभन्ज्याङ १९ दशमलव ७ किमिका लागि ५० मिनेट समय निर्धारण गरिएको छ। पछिल्लो समय नुवाकोट, काठमाडौंका लागि सहज र छोटो बाटोमा रूपमा उक्त सडकलाई लिने गरिएको र यातायातका साधन र यात्रुहरूको चाप बढिरहेको शिवपुरी गाउँपालिका अध्यक्ष गोविन्दप्रसाद थपलियाको भनाइ छ। नुवाकोटमा नमस्ते पासाडल्हामु यातायात प्रालि, टिमुरे यातायात, त्रिशूली यातायात र नेपाल माइक्रो कम्पनीले सार्वजनिक यातायात सञ्चालन गर्दै आएका छन्।"
चाँदनीको हत्या घटनामा ६ जनाविरुद्ध मुद्दा,"विराटनगर : विराटनगरमा मारिएकी भारत छपराकी १४ वर्षीया चाँदनी यादवको हत्या घटनामा ६ जनाविरुद्ध मुद्दा दर्ता भएको छ। प्रहरीले बुझाएको मिसिल (अनुसन्धान प्रतिवेदन)का आधारमा सरकारी वकिल कार्यालय मोरङले अभियोग पत्र तयार पारेर ६ जनालाई प्रतिवादी बनाउँदै ज्यान सम्बन्धी कसुरमा मुद्दा दर्ता गरेको हो। अदालतमा दर्ता भएको मुद्दामा चाँदनीका आफ्नै अभिभावक र मावली परिवारका सदस्यलाई प्रतिवादी बनाइएको छ। मोरङ प्रहरी प्रमुख एसपी नारायणप्रसाद चिमरियाका अनुसार विराटनगर महानगरपालिका५ विशाल चोकको कलेर्वा टोलस्थित मावली घरभित्रै चाँदनीको हत्या भएको थियो। घाँटी थिचेर माघ ११ गते दिउँसो हत्या गरेपछि राति मामाघरनजिकै खाल्डो खनेर शव व्यवस्थापन गरेको पत्ता लागेको उनले बताए। खाडोभित्रै सडेर दुर्गन्धित भइसकेको कपडासहितको शव प्रहरीले १८ गते उत्खनन गरी कोशी अस्पतालमा पोस्टमार्टमका लागि पठाएर कानुनी कारबाहीको प्रक्रिया बढायो। प्रेम सम्बन्धका कारण ज्यान गुमाएकी चाँदनीका हत्या आफ्नै आमा ३५ वर्षीया राजकुमारी राय यादव र मामा रामबाबु मण्डलले गरेको अनुसन्धानबाट पत्ता लागेको जिल्ला सरकारी वकिल कार्यालय मोरङका प्रमुख एवं जिल्ला न्यायाधिवक्ता नवराज पराजुलीले बताए। आमा र मामाविरुद्ध जिल्ला अदालत मोरङमा मंगलबार कर्तव्य ज्यान र अरु ४ जनालाई मतियार बनाएर मुद्दा दर्ता गरिएको उनको भनाइ छ। अन्य ४ जनामा चाँदनीका मावली हजुरबुवा ५५ वर्षीय सुरयुग मण्डल, हजुरआमा (सरयुगकी पत्नी) ५४ वर्षीया बतासी मण्डल, माइजू जानकी र चाँदनीका बुवा ४० वर्षीय लालमन राय यादव छन्। प्रहरीको अनुसन्धानबाट चाँदनीको हत्या सबैको सहमतिमा भएको पत्ता लाग्यो। हत्यामा प्रत्यक्ष आमा र मामा संलग्न छन्। घाँटी थिचेर मारेछन्, पराजुलीले भने, अरुले शव व्यवस्थापनमा सहयोग गरेर घटना लुकाउन भूमिका खेलेको पाइयो। कसुर अनुसारको मुद्दा दर्ता गरिएको छ। पोस्टमार्टम रिपोर्टबाट पनि घाँटीमा दबाब परेर मृत्यु भएको प्रष्ट भयो। अदालतले अभियुक्तसँग बिहीबारबाट बयान लिन सुरु गर्ने छ। बयान सकिएपछि वादी नेपाल सरकार र प्रतिवादीतर्फका कानुन व्यवसायीबीच थुनछेक बहस हुने छ। बहसपछि प्रतिवादीलाई पुर्पक्षका लागि थुनामा राख्ने अर्थात धरौटीमा वा साधारण तारेखमा छाड्नेमध्ये एउटा आदेश अदालतले दिने छ। कसुर ठहर भयो भने मुख्य अभियुक्तलाई २५ वर्षसम्म र मतियारलाई त्यसको आधा सजाय हुने व्यवस्था छ। एसपी चिमरियाका अनुसार चाँदनीको हत्या मामाघरकै एउटा कोठाभित्र भएको पत्ता लाग्यो। शव व्यवस्थापन गरेपछि त्यो कोठालाई खाली छाडिएको उनको भनाइ छ। प्रहरी अनुसन्धानबाट भरतको छपरा घर भएकी चाँदनीको करिब समान उमेर भएका भारतीय बालकसँग प्रेम सम्बन्ध रहेको पत्ता लाग्यो। केही समयअघि भागेर बिहेसमेत गरेका थिए। छुटाएर घर फर्काएपछि बाबुआमा पुसको पहिलो साता विराटनगरस्थित मावली घरमा चाँदनीलाई लिएर आए । जिल्ला न्यायाधिवक्ता पराजुलीका अनुसार विराटनगर आएकै भोलिपल्ट बुवा लालमन भारतस्थित घर फर्किए। आमा राजकुमारी छोरी चाँदनीलाई लिएर माइतीमै बसिन्। छोरीको हत्या गरेपछि शव व्यवस्थापन गरेकै भोलिपल्ट उनले पनि माइती घर छाडेको प्रहरीले पत्ता लगायो। प्रेम सम्बन्धमा रहेका किशोरबाट चाँदनीलाई अलग गराउने सम्भावना नदेखिएपछि हत्या गरेर शव गाडिदिएको पराजुलीले बताए। उनका मावली घरमा बस्दा चाँदनीले प्रेमीसँग अरुकै मोबाइल प्रयोग गरेर बोल्ने गरेको खुल्यो। छुटाएर नेपाल ल्याए पनि दुवै जनाबीच सामाजिक सञ्जाल र फोनमार्फत नियमित कुराकानी भइरहेको परिवारमा थाहा भयो। सम्झाइबुझाइ गर्ने क्रममा चाँदनीले ती किशोरलाई छाड्न नसक्ने अडान लिइन्। मावलीबाट समेत भागेपछि बाटोबाट फर्काएर ल्याएको समेत देखिन्छ, उनी भन्छन्, त्यसपछि रिस थाम्न नसकेर हत्या गरेको पत्ता लाग्यो। अनसन्धानबाट हत्यामा चाँदनीका बाबु लालमनको समेत सहमति देखिन्छ। उनले ससुरालीमा छाडेकी पत्नी घर पुगिन्। तर, छोरी चाँदनी गइनन्। चाँदनी एकाएक बेपत्ता भएको हल्ला मावली गाउँमा गाइँगुइँ चल्न थाल्यो। त्यो सूचना प्रहरीसम्म पुग्यो। प्रहरीले मामाघरदेखि १ सय २५ फिट दक्षिणमा केही दिनअघि खनिएको ४ फिट गहिरो खाल्डोभित्र शव भेटेको हो। सुरुमा हजुरबुवा सरयुग मण्डलले नातिनी आफ्नै घरतिर गइसकेको प्रहरीलाई बताएका थिए। प्रहरीले भारतमा रहेका बाबुआमासँग सम्पर्क गर्दा छोरी मामाघरमै रहेको बताए। कुरा बाझिएपछि गम्भीर ढंगले अनुसन्धान अघि बढाउँदै प्रहरीले खोजतलास गर्दा शव भेटियो। लालमन र राजकुमारीका २ छोरा र १ छोरी थिए।"
प्रधानमन्त्री र केपी ओली कप फुटबल च्याम्पियनसिपका खेलाडीबीच भेट,"काठमाडौं : प्रधानमन्त्री केपी शर्मा ओली र तेस्रो केपी ओली कप फुटबल च्याम्पियनसिपका खेलाडी तथा आयोजकबीच आज भेटघाट भएको छ। भेटका अवसरमा सो कपका अफिसियल उद्घोषक एन्फाका प्रकाश रुचालका क्यान्सरपीडित आमाको उपचारका लागि केपी ओली क्लबका तर्फबाट एक लाख र प्रथम महिला राधिका शाक्यका तर्फबाट एक लाख गरी रु दुई लाख रुपैयाँ हस्तान्तरण गरियो। भेटका अवसरमा अखिल नेपाल फुटबल संघका अध्यक्ष पंकज राई, युवा संघका अध्यक्ष क्षितिज थेबेलगायत सहभागी थिए। राष्ट्रिय युवा संघ नेपालको आयोजनामा यही फागुन ११ गतेदेखि सुरु भएको उक्त च्याम्पियनसिप यही फागुन २० गते समापन हुनेछ। प्रतियोगिताका विजेताले १५ लाख ११ हजार एक सय ११, दोस्रो टोलीले पाँच लाख रुपैयाँ प्राप्त गर्ने आयोजकले जनाएको छ।"
भुटानको डाँगा युनाइटेडलाई हराउँदै झापा ११ फाइनलमा,"झापा : भुटानको डाँगा युनाइटेड एफसीलाई हराउँदै झापा ११ फुटबल क्लब भद्रपुर झापा गोल्डकप अन्तर्राष्ट्रिय आमन्त्रण नकआउट फुटबल प्रतियोगिताको फाइनल प्रवेश गरेको छ। आजको जितसँगै झापा ११ ले उपाधिका लागि आयोजकको टिम भद्रपुर ब्लेजर्ससँग शुक्रबार खेल्नेछ। झापाले कम्तीमा ७ लाख रुपैयाँ पुरस्कार पक्का गरेको छ। भद्रपुरस्थित मेची रङ्गशालामा आज भएको अन्तिम सेमिफाइनल खेलमा मोफसलको चर्चित क्लब झापाले विदेशी टोली भुटानको डाँगा युनाइटेडलाई ३१ गोल अन्तरले हराउँदै उपाधिनजिक पुगेको हो। खेलको ९० मिनेटसम्म ११ को बराबरीमा रहेको खेल इन्ज्युरी समयमा ३१ अन्तरमा पुगेको थियो। पहिलो हाफ गोलरहित खेलको झापाले खेलको ५५ औँ मिनेटमा अग्रता बनाएको थियो। एरोन थापाले २५ यार्डबाट प्रहार गरेको पावरफुल फ्रिकिक भुटानका गोलकिपर रूपक कोयाले पञ्च गर्न खोज्दा बलले जाली चुमेको थियो। भुटानका सुरज रसाइलीले एरोन थापालाई फाउल गर्दा झापाले फ्रिकिक पाएको थियो। खेलको ८४ औँ मिनेटमा भुटानका सुरज रसाइलीले गोल फर्काउँदै खेल ११ को बराबरीमा ल्याए। रसाइलीले मैदानको मध्य भागबाट लगेको बल दुईजना डिफेन्डरलाई बिट गर्दै जाली चुमाएका थिए। घरेलु दर्शकको समर्थन रहेको झापाले दोस्रो हाफको अतिरिक्त समयमा खेल २१ को स्थितमा पुर्यायो। मिडफिल्डर एलन थापाको प्रहारलाई भुटानका गोल किपर रसाइलीले बल नियन्त्रणमा लिन नसक्दा बललाई रोहण कार्कीले पोस्टको दिशा दिए। अतिरिक्त समयमा नै हरिबहादुर आले मगरले गोल गर्दै टिमलाई ३० को स्थितिमा पुर्याए। समीर तामाङको क्रस पासलाई सदुपयोग गर्दै आलेले टिमको जित पक्का गरे। खेलको दोस्रो मिनेटमा भुटानका लाक्पा पाख्रिनको प्रहार झापाका गोलकिपर सन्दीप लिम्बूले रोके। खेलको १७ औँ मिनेटमा भुटानका तुषार विश्वकर्माको प्रहार गोलकिपर लिम्बूले पञ्च गरी बचाउ गरे। खेलको १४ औँ भुटानले अग्रता लिने अवसर गुमायो। हेमराज भुजेलको पावरफुल प्रहार क्रसबारको मध्य भागमा लागेर फर्कियो। खेलको ३७ औँ मिनेटमा झापाका समीर तामाङले पेनाल्टी एरियामा चुके। खेलको ६८ औँ मिनेटमा झापाका बबिन बोहोराको प्रहार क्रसबार नजिकैबाट बाहिरियो। खेलको ८३ औँ मिनेटमा पेनाल्टी एरियामा झापाका समीर तामाङको क्रस पासमा एरोन थापाले गरेको प्रहार गोलकिपर रसाइलीले रोके। खेलको प्लेयर अफ द म्याच झापा ११ का एरोन थापा भए। उनले नगद २१ हजार र ट्रफी पाए। खेलपछि भएको पोस्टम्याच कन्फ्रेन्समा झापाका सहायक प्रशिक्षक सन्तोष गुरुङले टिमभित्र खेलाडीको प्रदर्शन निरन्तर राम्रो देखिएकोले भुटानमाथि सहज जित दर्ता गर्न सफल भएको बताए। झापाले बी डिभिजन लिगको तयारी गरिरहेको अवस्थामा मछिन्द्र तथा चर्च ब्वाइज जस्तो टिमलाई हराएर फाइनलमा पुग्दा खेलाडीमा आत्मविश्वास झन् बढेर गएको उनको भनाइ छ। त्यस्तै, भुटानका प्रशिक्षक दोर्जी खन्डुले आजको खेल निक्कै प्रतिस्पर्धात्मक रहे पनि गोल किपर चुक्दा हार व्यहोर्नु परेको बताए। केपी ओली कपमा समेत भाग लिएको र केही राम्रा खेलाडी त्यहाँ भएकोले आजको खेलमा केही समस्या उत्पन्न भएको उनको भनाइ छ। शुक्रबार हुने फाइनल खेलमा गोल्डकपको विजेताले नगद १३ लाख, आकर्षक ट्रफी र मेडल र उपविजेताले नगद ७ लाख, ट्रफी र मेडल प्राप्त गर्ने अध्यक्ष दीपेश ढकालले जानकारी दिए।"
ताप्लेजुङका माबोलाई कालोमोसो दल्ने जनमुक्ति पार्टीका उपमहासचिव थाम्देन पक्राउ,सुनसरी : ताप्लेजुङको पाथीभरामा निर्माण गर्न लागिएको केबलकारको पक्षमा लागेका पदम चेन्जी माबोलाई धरानमा कालोमोसो दल्ने जनमुक्ति पार्टीका केन्द्रीय उपमहासचिव विष्णु थाम्देन पक्राउ परेका छन्। उनीहरू विरुद्ध अभद्र व्यवहार ऐन अन्तर्गत मुद्दा दर्ता गरिएको छ। मुद्दा दर्तापश्चात् फरार रहेका थाम्देनलाई इलाका प्रहरी कार्यालय धरानले बुधबार साँझ धरान१० धर्मपथबाट पक्राउ गरिएको हो। माबोले इलाका प्रहरी कार्यालय धरानमा आफूलाई कालोमोसो दल्ने ८ जना विरुद्ध किटानी जाहेरी दिएका छन्। उजुरीपश्चात् प्रहरीले अभियुक्त ८ जना विरुद्ध जिल्ला अदालत सुनसरीबाट पक्राउ पुर्जीको अनुमति लिएको थियो। कालोमोसो घटनामा यस अगाडि जनता समाजवादी पार्टी नेपालका धरान उपाध्यक्ष सुमन चेम्जोङलाई पक्राउ गरिएको छ। पक्राउ परेका थाम्देनलाई बिहीबार म्याद थपका लागि अदालत उपस्थित गराइने सुनसरीका प्रहरी प्रमुख एसपी सुमनकुमार तिम्सिनाले बताए। मुकुम्लुङ संरक्षण संयुक्त संघर्ष समिति सुनसरीका कार्यकर्ताहरूले धरान९ स्थित पुतलीलाइनमा कुटपिट गरी माबोलाई कालोमोसो दलेका थिए।
महाशिवरात्रि : कपिलवस्तुको ताम्रेश्वर महादेव मन्दिरमा भक्तजनहरूको घुइँचो,"कपिलवस्तु : महाशिवरात्रिका अवसरमा ताम्रेश्वर महादेवको मन्दिरमा बिहानैबाट हजारौं भक्तजनहरूको घुइँचो लागेको छ । गाउँगाउँबाट आएका शिवभक्तहरू घन्टौं समय लाइन बसी पालो पर्खेर ताम्रेश्वर महादेवको पूजा गरेका छन् । विक्रम सम्वत् १८७२ सालमा स्थापित यो मन्दिरमा सम्भवत नेपालकै ठूलो शिवलिंग रहेको छ । कपिलवस्तु जिल्लाको साथै सिमावर्ती भारतको सिद्दार्थनगर जिल्लाका सीमा क्षेत्रका गाउँहरूबाट समेत भक्तालुहरू दर्शन गर्न आएका छन्। करिब १ किलोमीटरको दुरीमा लामबद्ध भएर भक्तजनहरू पालो पर्खदै पूजा गरेका छन् । प्राचीन तथा सिद्ध मन्दिर भएका कारण यहाँ टाढाटाढाबाट भक्तजनहरू दर्शन गर्न आउने गरेको शिवमन्दिर व्यवस्थापन समितिका अध्यक्ष राम कुमार गुप्ताले बताए । यसैगरी जिल्लाको शिवराज नगरपालिकाको शिवगढी पहाडमा रहेको शिवगढी मन्दिरमा पनि शिवरात्रीको मेला लागेको छ । करिब ३ किलोमिटर पैदल उकालो चढेर भक्तजनहरू शिवगढीस्थित शिवमन्दिरमा पूजाआजाका लागि आउने गरेका छन्। हथौसा, बहादुरगंज, बैरिया, लक्ष्मणघाटलगायतका स्थानका शिवमन्दिरहरूमा पनि बिहानैबाट भक्तजनहरूको भीड लागेको छ ।"
"नेपाल फेरि चुक्यो, महिला च्याम्पियनसिपको उपाधि म्यानमारलाई",काठमाडौं : चार देशीय अन्तर्राष्ट्रिय महिला च्याम्पियनसिपको उपाधि म्यानमारले जितेको छ। त्रिपुरेश्वरस्थित दशरथ रंगशालमा भएको खेलमा म्यानमारले नेपाललाई २० गोलले पराजित गर्दै उपाधि जितेको हो। पहिलो हाफ गोलरहित बराबरीमा सकिँदा खेलको दोस्रो हाफमा म्यानमारले २ गोल गर्दै नेपाललाई घरेलु मैदानमा स्तब्ध पारेको हो। यो हारसँगै नेपालले १३औं फाइनलमा पनि रजतमा सीमित भएको हो। फाइनल खेलको ११औं मिनेटमा युन वादी ह्यालिङले गरेको प्रहार एन्जिलाले रोकिन्। २४औं मिनेटमा म्यानमारकी सान थले गोलरक्षकलाई समेत विट गरेर पोष्टभित्र हानेको प्रहार विमला विकले पोष्ट भित्रबाट उत्कृष्ट बचाउ गरिन्। ३५औं मिनेटमा सावित्रा भण्डारीले गरेको प्रहारलाई म्यानमारकी गोलकिपर म्यो म्या नेइनले विफल बनाउँदा नेपालले अग्रता लिने सुनौलो अवसर गुमायो। रेखाले पेनाल्टी बक्सबाहिर निकालेको क्रसलाई सावित्राको प्रहार रोकियो। खेलको ४३औं मिनेटमा रेनुका नगरकोटीले दायाँ कर्नरबाट निकालेको क्रसमा सावित्राको हेडर कनेक्ट हुन सकेन। खेलको ५५औं मिनेटमा विमला विकको लामो पासमा सावित्रा भण्डारीको हेडर पोष्ट नजिकबाट बाहिरियो। ६२औं मिनेटमा बायाँ कर्नरबाट यू पेर खिनले हानेको बल गोल भएको हो। ६४औं मिनेटमा पुनः म्यानमारले दोस्रो गोल गर्यो। म्यानमारकी कप्तान विन थेङ्गी तुनले पोष्टको दायाँबाट वान बाइ वानमा एन्जिलाले बल डिफेन्स गर्दा पूर्णरूपमा नरोकिइ सोही बल गीता राना मगरलाई लाग्दै गोल भयो। डिफेन्समा गएकी गीताले रोक्न सकिनन्। खेलको ७०औं मिनेटमा रश्मि घिसिङको वान वाइ वानको गोल म्यानमारकी गोलरक्षक म्योले क्याच गरिन्। थप गरिएको समयमा पनि दुवै टिमले केही मौका बनाए पनि गोल भने भएन।
दोस्रो राष्ट्रिय पुरुष भलिबल प्रतियोगिताको उपाधि पुलिस क्लबलाई,"रोल्पा : रोल्पामा आयोजित दोस्रो राष्ट्रिय पुरुष भलिबल प्रतियोगितामा त्रिभुवन आर्मी क्लबलाई हराउँदै नेपाल पुलिस क्लबले उपाधि जितेको छ। सदरमुकाम लिबाङमा फागुन १० देखि १४ गतेसम्म सञ्चालन भएको सनस्टार कप२०८१ पुलिस क्लबले चुमेको हो। सर्वाधिक पुरस्कार राशी सहितको राष्ट्रिय पुरुष भलिबल प्रतियोगिताको बुधबार सम्पन्न अन्तिम खेलमा १३ सेटले पुलिस क्लब विजयी भएको हो। अन्तिम खेलको सुरुमा पुलिस क्लबको टिमले १८ का विरुद्ध २५ अंक सहित पहिलो सेट हात पारेको थियो। आर्मीले १९ का विरुद्ध २५ अंक लिएर दोस्रो सेट आफ्नो पोल्टामा पारेको थियो। तेस्रो र चौथो सेट पुलिस क्लबले कब्जा गर्दै जित निकालेको थियो। तेस्रो र चौथो सेटमा प्रहरीले क्रमशः २५१४ र २५२३ अंक सहित बाजी मारेको थियो। यसपालीको खेलमा पनि त्रिभुवन आर्मी क्लबले दोस्रो स्थानमै चित्त बुझाउनु पर्यो। दर्शकको हुटिङले खेल रोमाञ्चक बनेको थियो। राष्ट्रियस्तरको भलिबल प्रतियोगिता हेर्न रोल्पालीको घुइँचो लागेपछि खेलाडी समेत हौसिँदै खेल प्रदर्शन गरेका थिए। कोशी प्रदेशले तेस्रो स्थान लियो भने लुम्बिनी प्रदेशले सान्त्वनामै चित्त बुझाउनु पर्यो। कोशी प्रदेश टिम १ का विरुद्ध ३ सेट सहित दोस्रो भएको हो। उपाधि चुम्न सफल पुलिस क्लबलाई कप, मेडल सहित पाँच लाख राशीले पुरस्कृत गरियो। समापन कार्यक्रमका प्रमुख अतिथि लुम्बिनी प्रदेश सभाका सांसद दिपेन्द्रकुमार पुनमरले पुरस्कार वितरण गरेका थिए। दोस्रो भएको आर्मी क्लब र तेस्रो कोशी प्रदेश टिमलाई मेडल सहित क्रमशः दुई लाख पचास हजार र एक लाख नगद पुरस्कार वितरण गरियो। सान्त्वना स्वरूप ५० हजार रुपैयाँ प्रदान गरिएको थियो। उत्कृष्ट खेलाडी नेपाल पुलिस क्लबका रविन चन्द घोषित भए। उनलाई नगद २० हजार र ट्रफी प्रदान गरियो। बेस्ट सेटर त्रिभुवन आर्मी क्लबका दुर्गाप्रसाद महतो, बेस्ट स्पाइकर त्रिभुवन आर्मी क्लबकै धनबहादुर भट्ट, बेस्ट सर्भर कोशी प्रदेश भलिबल संघका विष्ण बस्नेत, बेस्ट लिवेरो नेपाल पुलिस क्लबका भिमबहादुर गाहा, बेस्ट ब्लकर पुलिस क्लबकै रबिन नगरकोटि र बेस्ट कोच पुलिस क्लबकै चन्द्र कुँवर घोषित भए। उनीहरूलाई जनही ५५ हजार नगदबाट पुरस्कृत गरियो। प्रतियोगितामा नेपाल आर्मी क्लब, नेपाल पुलिस क्लब, चार प्रादेशिक र आयोजक सहित सात टिम भिडेका थिए। विभागीय टिम सहित कर्णाली, लुम्बिनी, मधेश र कोशी प्रादेशिक टिम खेलमा सहभागी थिए। क्लबको १३ औं वार्षिकोत्सवका अवसरमा आयोजित प्रतियोगिता भव्य रूपमा सम्पन्न भएको क्लबका अध्यक्ष पुरण केसीले जनाए। महिला भलिबलमा परिवर्तन प्रथम राष्ट्रिय भलिबल प्रतियोगिता सँगसँगै रोल्पा जिल्लास्तरीय महिला भलिबल खेल भएको थियो। महिला भलिबल खेलमा परिवर्तन गाउँपालिकाको टिम प्रथम भयो। सुनिलस्मृति गाउँपालिकाको टिम दोस्रो भयो। तेस्रो स्थान रोल्पा नगरपालिकाको टिम र सान्त्वना लुंग्री गाउँपालिकाको महिला टिम बन्यो। प्रथम, दोस्रो र तेस्रोलाई क्रमशः ५५ हजार, ३५ हजार र १५ हजार सहित मेडल र प्रमाण पत्र वितरण गरियो। सान्त्वना हुनेले १० हजार प्राप्त गर्यो। जिल्लास्तरीय खुला महिला भलिबल प्रतियोगिता ८ पालिकाको टिम सहभागी भएका थिए। स्थानीय तहको सिफारिसमा टिमलाई प्रतियोगितामा सहभागी गराइएको थियो। १० स्थानीय तह रहेको मध्ये रुन्टीगढी र गंगादेव गाउँपालिकाबाट खेलाडी सहभागी थिएनन्।"
बीवाईडीको हाईटेक वीक सुरु,"काठमाडौं : साइमेक्स इंकले बीवाईडी हाई टेक विक सुरु गरेको छ। फागुन १४ देखि १८ गतेसम्म चल्ने विक काठमाडौंको नयाँ बानेश्वरमा सुरु भएको हो। हालसम्म नेपालमा सार्वजनिक नभएका ५ गाडी राखेको छ। जुन नेपालमा भएका गाडीको तुलनामा नयाँ प्रविधिसहितका छन्। बीवाईडीले ब्लेड ब्याट्री टेक्नोलोजी, डिसस इन्टेलिजेन्ट बडी कन्ट्रोल सिस्टम, ईप्लेटफर्म ३०, ड्युअल मोड अफरोड (डीएमओ), एड्भान्स्ड ड्राइभर असिस्टेन्स सिस्टम (एडीएएस), इनकार एआई इनोभेसन लगायतका अत्याधुनिक प्रविधिको बारेमा जानकारी पाइन्छ। बीवाईडीका पछिल्ला मोडल र आगामी दिनमा उपलब्ध हुने मोडलको प्रत्यक्ष अनुभव गर्न सकिन्छ। हाइटेक मेलामा लक्जरियर्स गाडी डेन्जा डी ९, शार्क ६, जेट ९ जीटी, बायो ५, यु८ गाडी सोकेसमा राखेको छ। यी मध्ये पिकअप सेगमेन्टको डेन्जा डी ९ र लक्जरी शार्क ६ छिट्टै नेपाल आउने साइमेक्स इंकले जनाएको छ। स्मार्ट मोबिलिटीको भविष्यको झलक देखाउने गरी रियलटाइम टेक्नोलोजी डेमोको प्रत्यक्ष अवलोकन गर्न सकिन्छ। नेपालमा विद्युतीय गाडीलाई प्रवर्द्धन गर्न र बीवाईडीमा प्रयोग भएको प्रविधि देखाउनेगरी कार्यक्रम सुरु गरेका हौँ, साइमेक्स इंककी प्रबन्ध निर्देशक यमुना श्रेष्ठले भनिन्, ग्लोबल वार्मिङ बढीरहेको समयमा विद्युतीय गाडीको प्रयोग बढाएर हाम्रा हिमालको हिउँ जोगाउन मद्दत पुर्याउनुपर्छ। साइमेक्स इंकले ब्याट्री प्यानिट्रेसन, आफ्नो प्लेटफर्मबारे समेत जानकारी दिन्छ।"
परराष्ट्रमन्त्री र राष्ट्रसंघीय मानवअधिकार उच्च आयुक्तबीच भेटवार्ता,"काठमाडौं : परराष्ट्रमन्त्री आरजु राणा देउवाले संयुक्त राष्ट्रसंघीय मानवअधिकार उच्च आयुक्त भल्कर टकसँग जेनेभामा भेटवार्ता गरेकी छन्। संयुक्त राष्ट्रसंघीय मानवअधिकार परिषदको ५८औं उच्चस्तरीय सत्रमा सहभागिताका लागि जेनेभामा रहेका मन्त्री राणाले बुधबार साइडलाइन भेटवार्ता गरेकी हुन्। भेटका अवसरमा परराष्ट्रमन्त्री देउवाले नेपाल मानवअधिकारको संरक्षण र प्रवर्धनमा विश्वकै उदाहरणीय एवं पथप्रदर्शक राष्ट्र रहेको भन्दै सीमित स्रोत र साधनका बाबजुद पनि मानवअधिकारको रक्षा र प्रवर्द्धनमा नेपाल प्रतिबद्ध रहिआएको बताइन्। उनले नेपालको वर्तमान संविधानले नागरिक स्वतन्त्रताका साथै नागरिकका राजनीतिक, आर्थिक, सामाजिक र सांस्कृतिक अधिकारहरूलाई मौलिक अधिकारका रूपमा व्यवस्था गरेको जानकारी गराउँदै नेपाल सरकार लोकतान्त्रिक मूल्यमान्यता, कानुनी शासन र न्यायपालिकाको स्वतन्त्रताप्रति पूर्ण रूपमा प्रतिबद्ध रहेको स्पष्ट गरिन्। मन्त्री राणाले शान्ति प्रक्रियाका बाँकी काम पूरा गर्न संक्रमणकालीन न्यायसम्बन्धी कानुनको निर्माण गरेर नेपाल सरकार तदारुकताका साथ अघि बढेको जानकारी दिँदै संक्रमणकालीन न्यायलाई छिट्टै टुंग्याउने प्रतिबद्धता पनि व्यक्त गरेकी थिइन्। उक्त भेटमा परराष्ट्र मन्त्रालयको संयुक्त राष्ट्रसंघ महाशाखा प्रमुख कृष्णप्रसाद ढकाल, जेनेभास्थित संयुक्त राष्ट्रसंघीय नेपाली स्थायी प्रतिनिधि रामप्रसाद सुवेदी, प्रधानमन्त्री तथा मन्त्रिपरिषदको कार्यालय मानवअधिकार तथा अन्तर्राष्ट्रिय सन्धि सम्झौता महाशाखा प्रमुख राजेन्द्र थापा लगायत थिए।"
क्लासिक डाइमण्डको टाइमलेस प्यारागन ज्वेलरी फेसन सो सम्पन्न,"काठमाडौंः क्लासिक डाइमण्डको टाइमलेस प्यारागन ज्वेलरी फेसन सो (टीपीजेएफएस) फागुन १२ गते सोमबार काठमाडौंमा सम्पन्न भएको छ। कार्यक्रममा क्लासिक डाइमण्ड ज्वेलर्सले मंसिरमा आयोजना गरेको फेसन र मोडलिङ प्रतियोगिता फेस अफ क्लासिक डाइमण्डको पाँचौ सिजनका विजेताहरूलाई सम्मान र पुरस्कार पनि प्रदान गरिएको थियो। देशभरबाट छानिएका प्रतियोगिमध्ये पूर्णिका सिंजापति फेस अफ क्लासिक डाइमण्ड, सृष्टि श्रेष्ठ फस्ट रनर अप तथा उरुसा भण्डारी सेकेन्ड रनर अप भएका छन्। विजेताहरुले नगद पुरस्कारसहित एक बर्षका लागि क्लासिक डाइमण्डको ब्रान्ड एम्बेसडर बन्ने अवसर पनि प्राप्त गरेका छन्। फेसन सोमा विजेताहरुको क्राउनिंग सेरेमोनि पनि भएको थियो। क्राउनिंग सेरेमोनिपछि विजेताहरुलगायत विभिन्न मुलुकका १५ भन्दा बढि अन्तर्राष्ट्रिय मोडलहरुले इलाइट कलेक्सनका नयाँ डिजाइनका गहनाहरु लगाएर र्याम्पमा वाक गरेका थिए। उक्त अवसरमा मिस युनिभर्स २००० तथा बलिउड अभिनेत्री लारा दत्त सोस्टपर रहेकी थिइन्। दत्तले क्लासिक डाइमण्डको विशेष क्राउन लगाएर र्याम्प वाक गरेकी थिइन्। साथै, उनले क्लासिक डाइमण्ड तथा नेपालका बारेमा पनि आफ्नो विचार व्यक्त गरेकी थिइन्। यसैगरि, फागुन १३ गतेदेखि क्लासिक डाइमण्ड ज्वेलर्सले एक हप्ताका लागि विशेष छुटसहित ज्वेलरी एक्जिबिसन गर्ने भएको छ। एक्जिबिसन क्लासिक डाइमण्ड ज्वेलर्सको न्यूरोड तथा पुल्चोक सोरुममा आयोजना हुनेछ। उक्त अवसरमा क्लासिक डाइमण्ड ज्वेलर्सले आफ्नो इतिहासमा नै पहिलो पटक हिरा तथा जेम्स स्टोन जडित गहनाहरुमा फ्याक्ट्री मूल्यमा २५ प्रतिशत छुटको अफर प्रदान गरेको छ। साथै, उक्त अवसरमा इलाइट कलेक्सन अन्तर्गत ५ वटा विभिन्न क्याटागोरीमा हिराका गहना प्रदर्शनी हुने छ।"
शिवरात्रिको अवसरमा राष्ट्रपतिद्वारा पशुपतिनाथ मन्दिरमा पूजा आराधना,"काठमाडौं : राष्ट्रपति रामचन्द्र पौडेलले महाशिवरात्रिको अवसरमा पशुपतिनाथको दर्शन एवं पूजाआराधना गरेका छन्। महाशिवरात्रि २०८१ का अवसरमा राष्ट्रपति पौडेलले प्रथम महिला सबिता पौडेलसहित बुधबार पशुपतिनाथको दर्शनसहित पूजाआराधना गरेका हुन्। उनलाई पशुपतिनाथ मन्दिरका मूल भट्टले चन्दन र फूलप्रसाद प्रदान गरेका थिए। मन्दिर परिसरमा राष्ट्रपति पौडेललाई पशुपति क्षेत्र विकास कोषका पदाधिकारी, स्थानीय नियकायका प्रतिनिधि, गुठी संस्थानका उच्चपदस्थ अधिकारीलगायतका कर्मचारीले स्वागत गरेका थिए। महाशिवरात्रिका अवसरमा हरेक वर्ष राष्ट्रप्रमुखद्वारा पशुपतिनाथको पूजाआराधना गर्ने परम्परा छ।"
"अमेरिका पठाइदिने भन्दै १ करोड ४४ लाख ठगी, ३ जना पक्राउ","काठमाडौं : वैदेशिक रोजगारीमा आकर्षक तलबको प्रलोभनमा पारी विभिन्न देशहरू हुँदै अमेरिका पठाइदिन्छु भन्दै रकम ठगी गरेको अभियोगमा ३ जना पक्राउ परेका छन्। पक्राउ पर्नेहरूमा रूकुम पश्चिमको मुसिकोट नगरपालिका१ घर भई ललितपुरको महालक्ष्मी नगरपालिका४ बस्ने २४ वर्षीय मनिषराज खड्का, रूकुम पश्चिमको मुसिकोट नगरपालिका२ घर भई काठमाडौं टोखा नगरपालिका३ बस्ने २७ वर्षीय मधु कुमार खड्का र ३४ वर्षीय विरेन्द्र खड्का रहेका छन्। उनीहरूले अमेरिका पठाइदिछु भन्दै २ जना पीडितबाट १ करोड ४४ लाख ५० हजार रुपैयाँ लिई सम्पर्कविहीन भएको भन्ने पीडितहरूको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले मनिषराजलाई काठमाडौं महानगरपालिका९ बाट तथा मधु कुमार र विरेन्द्रलाई काठमाडौं टोखा नगरपालिका८ बाट पक्राउ गरेको हो। उनीहरूलाई आवश्यक अनुसन्धान तथा कारवाहीको लागि जिल्ला प्रहरी परिसर काठमाडौं पठाइएको छ।"
"सुडानमा सैन्य विमान दुर्घटना, ४६ जनाको मृत्यु",काठमाडौं : सुडानमा सैन्य विमान दुर्घटना भएको छ। दुर्घटनामा कम्तिमा ४६ जनाको मृत्यु भएको छ। स्थानीय मिडियाका अनुसार सैन्य विमान बस्तीमा खसेको थियो। दुर्घटनामा सैनिक अधिकारी र स्थानीय नागरिकहरूको पनि मृत्यु भएको एजेन्सीहरूले उल्लेख गरेका छन्। दुर्घटनामा १० जना घाइते भएको बताइएको छ। सैनिक अधिकारीहरूले प्राविधिक कारणले विमान दुर्घटना भएको जानकारी दिएको छ। दुर्घटनामा उच्च सैनिक अधिकारीहरूको पनि मृत्यु भएको स्रोतलाई उद्धृत गर्दै अन्तर्राष्ट्रिय मिडियाहरूले उल्लेख गरेका छन्।
आन्दोलन परिचालन तयारीका लागि एकीकृत समाजवादीले बनायो कार्यदल,"काठमाडौं : नेकपा एकीकृत समाजवादीले आन्दोलनको विस्तृत कार्ययोजना बनाउन कार्यदल गठन गरेको छ। पार्टी कार्यालय आलोकनगरमा बुधबार बसेको नेकपा समाजवादीको सचिवालय बैठकले महासचिव घनश्याम भुसालको संयोजकत्वमा ८ सदस्यीय आन्दोलन परिचालन तयारी कार्यदल बनाउने निर्णय गरेको हो। कार्यदलमा महासचिव भुसालका साथै मेटमणि चौधरी, रामकुमार भट्टराई, शेर बहादुर कुँवर, सावित्रा भुसाल, जीवनराम श्रेष्ठ, विजय पौडेल र रामकुमारी झाँक्री रहेका छन्। कार्यदललाई पार्टीको केन्द्रीय कमिटीद्वारा घोषित आन्दोलनको कार्ययोजना बनाउन जिम्मेवारी दिइएको उपमहासचिव रामकुमार भट्टराईले जानकारी दिए। त्यस्तै बैठकले केन्द्रीय कमिटीबाट पारित भएका दस्तावेज, संगठनलगायत विषयहरूमा आएका सुझावलाई समेटी अन्तिम रूप दिन वरिष्ठ नेता बेदुराम भुसाललको संयोजकत्वमा ७ सदस्यीय समिति गठन गर्ने निर्णय भएको उनले बताए। बैठकले पार्टीलाई एकताबद्ध भएर अघि बढाउने निर्णय गर्दै केन्द्रीय कमिटीका निर्णयहरूलाई पूर्णरूपमा कार्यान्वयन गर्ने निर्णय गरेको छ।"
सञ्चालन भएन रातोढुंगा सबस्टेसन,"बेनी : म्याग्दीको पश्चिमी क्षेत्रका तीनवटा स्थानीय तहमा विद्युत् आपूर्ति गर्न निर्माण भएको प्रसारण लाइन र सबस्टेसनको परीक्षण भएको एक वर्षसम्म पनि सञ्चालनमा आउन सकेको छैन। पर्वतको जलजला गाउँपालिका४ मोहनचोकदेखि म्याग्दीको मालिका गाउँपालिका६ रातोढुंगा जोड्ने २२ किलोमिटर दूरीको प्रसारण लाइन र रातोढुंगामा निर्माण भएको ३३११ केभी क्षमताको सबस्टेसन सञ्चालनमा ल्याउन ढिलाइ भएको हो। २०८० सालको माघ महिनामा गरिएको परीक्षण सफल भए पनि आयोजना, निर्माण कम्पनी र नेपाल विद्युत् प्राधिकरणको बेनी वितरण केन्द्रको खिचातानीका कारण सञ्चालनमा आउन नसकेको मालिका गाउँपालिका६ का वडाध्यक्ष पथबहादुर रोकाले बताए। ६ वर्षअघि नै सम्पन्न हुनुपर्ने सबस्टेसन र प्रसारण लाइन निर्माणमा भएको ढिलाइले म्याग्दीको पश्चिमी क्षेत्रमा पर्ने मंगला, मालिका र धवलागिरि गाउँपालिकामा केन्द्रीय प्रसारण लाइन विस्तार र विद्युत् आपूर्ति प्रभावित भएको उनले बताए। हाल मिलनचोक सबस्टेसनबाट चार वटा फिडरबाट लामो दूरीमा विद्युत् आपूर्ति गराउँदा समस्या भएको छ। २० किलोमिटर दूरीसम्म एउटा सबस्टेसनबाट विद्युत् आपूर्ति गराउने मापदण्ड भए पनि ८० किलोमिटरसम्म वितरण गर्नुपर्दा नियमित विद्युत् आपूर्ति गराउन प्राविधिक समस्या भएको हो। म्याग्दी खोलामा निर्माणाधीन चारवटा जलविद्युत् आयोजनाले नेपाल विद्युत् प्राधिकरणसँग ६ मेगावाट विद्युत माग गरेका छन्। उनीहरूलाई रातोढुंगा सबस्टेसनमार्फत विद्युत् उपलब्ध गराउने सम्झौता छ। तर सबस्टेसन सञ्चालन नहुँदा जलविद्युत् आयोजनाहरूले पेट्रोलियम पदार्थको सहायताले उपकरण सञ्चालन गर्नु परेको अपर म्याग्दी१ जलविद्युत् आयोजनाका प्रमुख ज्योतिकुमार केसीले बताए। एकातर्फ निर्माणाधीन जलविद्युत् आयोजनाहरूले इन्धन प्रयोग गर्दा व्ययभार बढेको छ भने अर्कोतर्फ विद्युत् प्राधिकरणले विद्युत् बेचेर हुने आम्दानी गुमाएको छ। बेनीबाट टिपिङ (लाइन जोडेर) प्रसारण लाइन र सबस्टेसनको परीक्षण गरिए पनि नेपाल विद्युत् प्राधिकरण बेनी वितरण केन्द्रले मिलनचोक सबस्टेसनबाटै लाइन जोड्नुपर्ने अडान लिएको छ। केन्द्रका प्रमुख सत्यनारायण गामीले ठेक्का सम्झौता र प्राविधिक हिसाबले दीर्घकालीन रूपमा सञ्चालन गर्न मिलनचोकबाटै लाइन आपूर्ति गराउन अडान लिएको बताए। नेपाल विद्युत् प्राधिकरणमार्फत ए टु जेड इन्जिनियरिङले सन् २०१६ मा ठेक्का लिएको सबस्टेसन र प्रसारण लाइन सन् २०१८ को डिसेम्बरमा सक्ने लक्ष्य थियो। निर्माण कम्पनीका प्रतिनिधि पद्यसागर लुइँटेलले बेनीदेखि मिलनचोकसम्म थप ५० वटा पोल गाड्नुपर्नेमा आनन्दबगर क्षेत्रमा पाँचवटा पोल पर्ने ठाउँमा जग्गाधनीले अवरोध गरेकाले काम रोकिएको बताए। आयोजना प्रमुख बोधराज ढकालले जनप्रतिनिधि र प्रशासनसँग विवाद समाधानका लागि सहजीकरण गरिदिन अनुरोध गरेको बताए। रोकिएको पोल गाड्ने र तार तान्न काम सकिएपछि प्रसारण लाइन र सबस्टेसन सञ्चालन गर्न सकिने बताए। सुरुवाती चरणमा जग्गा अधिग्रहणमा भएको ढिलाइका कारण प्रभावित बनेको थियो। पोल गाड्ने र तार तान्ने क्रममा जग्गाधनीको अवरोधले रोकिएको आयोजनाको काम २०८० को जेठ महिनामा चार वर्षपछि सुचारु भएको थियो।"
पाणिनिलाई विश्वमा चिनाउन पाणिनि सम्मेलन : मन्त्री न्यौपाने,"अर्घाखाँची : लुम्बिनी प्रदेशका उद्योग पर्यटन तथा यातायात मन्त्री प्रचण्ड विक्रम न्यौपानेले पाणिनि तपोभूमिलाई विश्व सामु चिनाउन पाणिनि सम्मेलन गर्न थालिएको बताएका छन्। संस्कृत व्याकरणका रचयिता पाणिनि ऋषिको तपस्यास्थल पाणिनि तपोभूमिको प्रचारप्रसार गर्न र यसको महत्व बुझाउन प्रदेश सरकारको पहलमा यही चैत २७ र २८ गते पाणिनि सम्मेलन आयोजना गर्न थालिएको बताएका हुन्। लम्बिनीमा आएका पर्यटकहरूलाई अर्घाखाँचीका विभिन्न स्थानमा रहेका पर्यटकीय स्थलसँगै प्रदेशका १२ वटै जिल्लामा पर्यटक सर्किटका रूपमा विकास गर्न प्रदेश सरकारले काम गरिरहेको बताएका छन्। लायन्स क्लब पाणिनिले दुर्गाफाटमा रहेको दुर्बाशेश्वर गुफा नजिकै शिवरात्रीका अवसरमा आयोजना गरेका खुला भजन प्रतियोगिताको उद्घाटन गर्दै मन्त्री न्यौपानेले अर्घाखाँचीमा रहेका सुपा देउराली मन्दिर, दुर्बाशेश्वर गुफा, अर्घा भगवती, मालारानी, छत्र महाराजको मन्दिर लगायतका स्थानको प्रचारप्रसार गर्न सके अर्घाखाँची पर्यटनको क्षेत्र बन्न सक्ने बताएका छन्। धार्मिक पर्यटक आकर्षण गर्न अर्घाखाँचीको पाणिनिमा खुला भजन प्रतियोगिता आयोजना गरिएको हो। संस्कृत व्याकरण र लोक भजनको उद्गमस्थलकै रूपमा दाबी गरिएको पाणिनि तपोभूमि, दुर्बाशेस्वर गुफा लगायतका धार्मिक सम्पदाको संरक्षण र प्रवर्द्धन गरि पर्यटन विकासमा टेवा पुर्याउने उद्देश्यले प्रतियोगिता राखिएको आयोजक संस्थाका अध्यक्ष अर्जुन पोखरेलले जानकारी दिए। ९ समूहको सहभागिता रहेको भजन प्रतियोगितामा प्रथम हुने टिमले नगद ३३ हजार ३ सय ३३ रुपैयाँ, द्वितीय हुने टिमले नगद २२ हजार २ सय २२ रुपैयाँ, तृतीय हुने टिमले नगद ११ हजार १ सय ११ रुपैयाँ तथा सान्त्वना हुने टिमले नगद ५ हजार ५ सय ५५ रुपैयाँ प्राप्त गर्ने क्लबले जनाएको छ।"
"रंगशालामा खचाखच दर्शक, फाइनलको पहिलो हाफ बराबरीमा","काठमाडौं : महिला अन्तर्राष्ट्रिय च्याम्पियनसिपको फाइनल खेलको पहिलो हाफ गोलरहित बराबरीमा सकिएको छ। त्रिपुरेश्वरस्थित दशरथ रंगशालमा भएको खेलमा नेपाल र म्यानमार दुवै टिमले मौका बनाए पनि गोल गर्न सकेनन्। खेलको ११औं मिनेटमा युन वादी ह्यालिङले गरेको प्रहार एन्जिलाले रोकिन्। २४औं मिनेटमा म्यानमारकी सान थले गोलरक्षकलाई समेत विट गरेर पोष्टभित्र हानेको प्रहार विमला विकले पोष्ट भित्रबाट उत्कृष्ट बचाउ गरिन्। ३५औं मिनेटमा सावित्रा भण्डारीले गरेको प्रहारलाई म्यानमारकी गोलकिपर म्यो म्या नेइनले विफल बनाउँदा नेपालले अग्रता लिने सुनौलो अवसर गुमायो। रेखाले पेनाल्टी बक्सबाहिर निकालेको क्रसलाई सावित्राको प्रहार रोकियो। खेलको ४३औं मिनेटमा रेनुका नगरकोटीले दायाँ कर्नरबाट निकालेको क्रसमा सावित्राको हेडर कनेक्ट हुन सकेन। जारी प्रतियोगिताको लिग चरणमा दुवै टिमले २२ खेल जित्दै फाइनल खेलेका हुन् नेपालले पहिलो खेलमा कीर्गिस्तानलाई १०, लेवनानलाई १० ले पराजित गरेपश्चात तेस्रो खेलमा म्यानमारसँग २२ बराबरी खेलेको थियो। नेपाल र म्यानमारले २०१९ मा पहिलो पटक फाइनलमा भेट गरेका थिए। जसमा म्यानमारले नेपाललाई ३१ ले हराएको थियो। हालसम्म यी दुई टिमले ५ पटक एक अर्काको सामना गरेका छन् र जसमा म्यानमारले ३ जित हात पारेको छ भने २ खेल सकिएको छ। तस्बिर : अभिषेक महर्जन"
बिहीबारदेखि बर्दियाको राजापुरमा थारू साहित्य राष्ट्रिय सम्मेलन हुँदै,"काठमाडौं : थारू लेखक संघ नेपाल तथा जंग्रार साहित्यिक बखेरीको संयुक्त आयोजना एवं राजापुर नगरपालिका तथा युनिक नेपालको सहकार्यमा बर्दियास्थित राजापुर२, जोतपुर गाउँमा फागुन १५ देखि १७ गते ९औं थारू साहित्य राष्ट्रिय सम्मेलन हुने भएको छ। कार्यक्रममा आठवटा छलफल सत्र राखिएको तथा उद्घाटन सत्रलाई बोझिलो नबनाउन यसपालि कसैलाई प्रमुख अतिथि नतोकिएको थारू लेखक संघ नेपालका अध्यक्ष डा कृष्णराज सर्वहारीले बताए। कार्यक्रमको प्यानल छलफलमा राजापुर नगरपालिकाको शिक्षा यात्रा शीर्षकमा राजापुर नगरपालिकाका नगर प्रमुख दिपेश थारु राजेश, पूर्व जिशिअ जीत बहादुर शाह, पूर्व प्रअ किरण आचार्यसँग युवक माविका प्रअ नरेश कुमार थारूले बहस चलाउने छन्। त्यस्तै पूर्व मन्त्री डा गोपाल दहित, लुम्बिनी प्रदेश सांसद धर्म बहादुर थारु, पूर्व मेयर दुर्गा बहादुर थारू कबिरसंग अधिवक्ता सन्तराम धारकटुवा थारले विकास र बाधा शीर्षकमा छलफल गर्नेछन्। उता, संस्कृतिकर्मीत्रय एकराज चौधरी, मिनराज चौधरी, भगवती प्रसाद चौधरीसँग रेडियो गुर्वावाकी स्टेशन म्यानेजर पुष्पा चौधरीले बर्किमार (थारु महाभारत)का पात्रबारे सेसन चलाउँदैछिन्। जनयुद्धमा सबैभन्दा बढी बेपत्ता पारिनेमा बर्दियाको थारु समुदाय रहेको छ। यसै प्रसंगमा, संक्रमणकालीन न्याय र द्वन्द्वपीडितको सवाल शीर्षकमा थारू आयोगका अध्यक्ष विष्णुप्रसाद चौधरी, नगर प्रमुख दिपेश थारु राजेश र द्वन्द्वपीडित समाजका अध्यक्ष भागीराम थारुसँग अध्येता शेखर दहितले बहस गर्नेछन्। थारू लोक साहित्यको संरक्षणमा युनिक नेपालको भूमिका शीर्षकमा डा गोपाल दहित, प्रिम बहादुर थारुसँग डा कृष्णराज सर्वहारीले बहस गर्नेछन् भने साहित्यको लागि एक कप चिया अभियानबारे सोम डेमनडौरा, मोहन चौधरी, शेखर दहितसँग सानु चौधरीले छलफल गर्नेछिन्। त्यस्तै ठुम्रार बसघरा बाटचिट शीर्षकमा बुद्धसेन चौधरी, उन्नती चौधरी, शत्रुघन चौधरीसँग बालिका चौधरीले छलफल चलाउनेछिन्। कार्यक्रमको आकर्षण निर्देशक प्रदिप भट्टराई तथा कलाकार, निर्माता रविन्द्रसिंह बानिया रहेका छन्। जोसँग निर्देशक सुरजदेवले सिनेमा के बन्यो, के बनेन शीर्षकमा बहस चलाउनेछन्। बालाबजारमा गजल साँझ पनि गरिने बताइएको छ।"
राम्दी रानीमहल सडकखण्डको स्तरोन्नति सुरु,"तानसेन : १० वर्षसम्म अलपत्र अवस्थामा रहेको कालीगण्डकी करिडोरको पाल्पा राम्दी रानीमहल सडक खण्डमा स्तरोन्नतिको काम सुरु भएको छ। करिडोरको राम्दी रानीमहल खण्डको काम पूरा भएपछि चीनको कोरला नाकादेखि मालढुंगाहँुदै पूर्वी नवलपरासीको गैंडाकोट सडक निर्माणकार्य पूरा हुनेछ। करिडोरको पाल्पाको रानीमहल राम्दी सडक खण्डको १७ किलोमिटर सडकको समयमा ट्र्याक नखुल्दा १० वर्षसम्म स्तरोन्नतिको काम रोकिएको थियो। सडक खण्डको १७ किलोमिटरमध्ये दैलातुङ्ख दर्पुक सडक क्षेत्रको मन्द्रान शिखरडाँडा, मझेटाको करिब २ किलोमिटर सडकमा १० वर्षसम्म ट्र्याक नखुल्दा स्तरोन्नतिको काम रोकिएको हो। पुरानो ठेक्काबाट ट्र्याक खुलेपछि अर्थ मन्त्रालयबाट बजेट सुनिश्चित नहँुदा राम्दी रानीमहलको सडकमा ठेक्का लाग्न सकेको थिएन। आव २०८१८२ को बजेटमा अर्थ मन्त्रालयबाट स्रोत सुनिश्चित भएपछि मात्र कार्यालयले सूचना निकाली नयाँ ठेक्काबाट नयाँ निर्माण व्यवसायी छनोट भई राम्दी रानीमहल क्षेत्रमा काम सुरु भएको हो। अहिले नयाँ निर्माण व्यवसायीबाट राम्दीदेखि रानीमहल खण्डमा विभिन्न सेक्टर विभाजन गरी सडक स्तरोन्नतिको काम भइरहेको छ। काम सुरु भएपछि कार्यालय प्रमुखदेखि इन्जिनियर, प्राविधिक, जनतप्रतिनिधिबाट दिनहुँजसो अनुगमन भइरहेको र निर्माण व्यवसायीले छिटो छरितो रूपमा काम गरेको देख्दा राम्दी रानीमहल सडक बन्छ कि भन्ने आशा जागेको स्थानीय डोलराज अधिकारीले बताए। यति धेरै काम भएको छ, निर्माण व्यवसायीले पनि जतिसक्दो चाँडो भ्याउने गरी काम गरेको छ, करिडोर सडक पिच भएपछि यातायातमा सजिलो, गाउँका कृषि उत्पादनहरू सजिलै बिक्री हुने स्थानीय बताउँछन। यो सडक बनेपछी चाइना र इन्डियाका धार्मिक पर्यटकहरू आवतजावतमा बृद्धि हुने, राम्दी, रानीमहल तथा रिडीजस्ता धार्मिक स्थानहरूमा पर्यटकहरूको चहल पहल बढ्ने र यस क्षेत्रको विकास र आयआर्जनमा वृद्धि हुने आशा स्थाानीयवासीमा रहेको स्थानीय नरेन्द्रराज पचभैयाले बताए। राम्दी रानीमहल क्षेत्रमा निर्माण व्यवसायीले खण्डखण्ड विभाजन गरी काम गरेकोमा स्थानीय खुसी देखिन्छन्। राम्दीदेखि रानीमहल क्षेत्रको कालीगण्डकी किनारामा मोटरबाटो आउला भनेर जनताले कल्पना पनि गरेको थिएन। यो सदरमुकामबाट नजिक भए पनि निकै पिछडिएको क्षेत्र हो। अहिले राजमार्ग नै बन्न लागेको छ। अब करिडोर पिच हुने भयो, हाम्रा गाउँघरमा उत्पादन भएका कृषि उपजहरू बजारमा बिक्री गर्न, बिरामी हुँदा सजिलै अस्पताल जान सकिने, बाटोको कारण विभिन्न किसिमका रोजगारी बढ्ने, बगनासकाली मन्द्रानका प्रेमनारायण पन्थीले बताए। करिडोरको राम्दी रानीमहल सडक खण्डलाई निर्धारित समयै काम सक्न, कार्यालयदेखि जनप्रतिनिधि, सामाजिक अगुवा सर्वसाधारणले दवाबसँगै नियमित रूपमा अनुगमन गर्दै आएका छन्। १० वर्षसम्म कालीगण्डकी करिडोरको राम्दी रानीमहल सडक अलपत्र परेपछि सडक प्रभावित क्षेत्रका जनता, जनप्रतिनिधिको निरन्तर दबाबबाटै अर्थ मन्त्रालयबाट स्रोत सुनिश्चित भएपछि स्तरोन्नतिको काम सुरु भएको छ। कालीगण्डकी करिडोर सडकको अपूरो रहेको राम्दी रानीमहल खण्ड पूरा गराउन पूर्वउद्योगमन्त्री सोमप्रसाद पाण्डे लागेका छन्। राम्दी रानीमहल सडकखण्डमा ट्र्याक खुलेपछि नेपाल सरकार अर्थ मन्त्रालयबाट १ अर्व ४८ करोड रुपैयाँ बजेट सुनिश्चित भई नयाँ ठेक्कामार्फत निर्माण व्यवसायीले धमाधम काम गर्दै आएको छ। निर्माण व्यवसायी थोदुङ हिम सगरमाथा जेभीले ८५ करोड रुपैयाँमा २०८१ कात्तिकमा तीन वर्षमा काम सक्ने गरी सडक स्तरोन्नतिको काम गर्दै आएको छ। हाल निर्माण व्यवसायीले राम्दीदेखि मन्द्रानसम्मको सडक क्षेत्रमा धमाधम काम गरिरहेको छ। निर्माण व्यवसायीले ठाउँठाउँमा सडक विस्तार तथा चौडा बनाउने, कटिङ गर्ने, टेवा पर्खालदेखि सडको तलमाथि सपोर्ट पर्खाल तथा नाली निर्माणलगायका कामहरू गर्दै आएको छ। १७ किलोमिटर सडकमध्ये राम्दी क्षेत्रको दुई किलोमिटर र मन्द्रान क्षेत्रको एक किलोमिटर गरी तीन किलोमिटर पहाडमा ब्लास्टिङ गरेर सडकको काम गरिनेछ, अहिले राम्दी क्षेत्रको पहाडमा ब्लास्टिङको काम भइरहेको कालीगण्डकी करिडोर गैडाकोट राम्दी मालढुंगा सडक आयोजना पाल्पा कार्यालयका इन्जिनियर अरुणकुमार खत्रीले बताए। राम्दी रानीमहल सडक खण्डमा निर्माण व्यवसायीबाट हालसम्म सन्तोषजनक काम भएको पाएका छांै, नियमित रूपमा कार्यालयबाट अनुगमन निरीक्षण भइरहेको छ, यही अवस्थामा काम भएमा र बजेटको सुनिश्चितता भएमा यसपटक निर्धारित समयभित्रै राम्दी रानीमहल क्षेत्रको काम सकिने र कालीगण्डकी करिडोर मालढुंगा गैंडाकोट खण्डको काम पूरा हुने सडक आयोजना पाल्पा कार्यालयकी डिभिजन प्रमुख कल्पना अधिकारी सुवेदीले बताइन्। पाल्पा कार्यालयबाट हुने करिडोरको काम पाल्पाको राम्दी रानीमहल खण्डमात्र बाँकी रहेको काम पूरा हुने क्रममा रहेको छ। गैंडाकोटदेखि राम्दीसम्मको १३२ किलोमिटर सडक पिच भई दुई वर्षदेखि नियमित रूपमा यातायात सञ्चालन हुँदै आएको छ भने रानीमहलदेखि अर्गली रिडीसम्मको सडक पनि कालोपत्रे भई नियमित रूपमा यातायात सञ्चालन हुँुदै आएको छ,। यसैगरी करिडोरको गुल्मी रिडीदेखि अरबेनीसम्मको सडक कालोपत्रे भइसकेको छ। गुल्मीको अरबेनीदेखि बागलुङको बलेवा एयरपोर्टसम्मको सडक स्तरोन्नतिको काम सकी कालोपत्रे भइरहेको सडक आयोजना पाल्पा कार्यालयकी डिभिजन प्रमुख अधिकारीले बताइन्। सडक आयोजना कार्यालय पाल्पाले हेर्ने गंैडाकोट राम्दी मालढुंगा सडकखण्डको राम्दी रानीमहलबाहेकको अन्य क्षेत्रमा नियमित रूपमा यातायात सञ्चालन हुँुदै आएको छ। राम्दी रानीमहल सडक खण्डको काम समयमा पूरा भएमा उत्तर दक्षिण लोकमार्ग चीनको सिमाना कोराला नाकादेखि भारतीय सिमान गैंडाकोट त्रिवेणीसम्मको यात्रा सहज हुनेछ।"
ट्रम्पले ल्याए गोल्ड कार्ड भिसा कार्यक्रम : अब ५० लाख डलरमा अमेरिकी नागरिकता,वासिङटन डिसी : अमेरिकी राष्ट्रपति डोनाल्ड ट्रम्पले 'ट्रम्प गोल्ड कार्ड' नामक नयाँ भिसा कार्यक्रम सुरु गरेका छन्। यसलाई ५० लाख डलरमा किन्न सकिने छ। ट्रम्पले यसलाई अमेरिकी नागरिकता पाउने बाटोको रूपमा वर्णन गरेका छन्। अमेरिकी राष्ट्रपतिले 'ट्रम्प गोल्ड कार्ड' लाई इबी५ भिसा कार्यक्रमको विकल्पको रूपमा वर्णन गर्दै भविष्यमा १० लाख गोल्ड कार्डहरू बेचिने बताए। उनले यो पहलले राष्ट्रिय ऋण चाँडै चुक्ता गर्न सक्ने पनि दाबी गरे। इबी५ भिसा कार्यक्रम के हो? हाल अमेरिकामा नागरिकता प्राप्त गर्न इबी५ भिसा कार्यक्रम छ। यो १९९० देखि लागू भएको हो। यस भिसा कार्यक्रमको उद्देश्य विदेशी लगानी आकर्षित गर्नु हो। उक्त भिसा कार्यक्रममा सामेल हुने मानिसले कम्तिमा १ मिलियन डलर बराबरको लागानी गर्नुपर्ने जसले कम्तिमा १० रोजगारी सिर्जना गर्ने हुनुपर्ने प्रावधान रहेको छ।
इन्डोनेसियामा शक्तिशाली भूकम्प,"इन्डोनेसियाको सुलावेसी टापुको तटमा बुधबार भूकम्पको धक्का महसुस गरिएको छ। संयुक्त राज्य अमेरिकाको भूगर्भीय सर्वेक्षणका अनुसार बुधबार इन्डोनेसियाको सुलावेसी टापुको तटमा ६१ म्याग्निच्युडको भूकम्प महसुस गरिएको थियो। अहिलेसम्म कुनै पनि प्रकारको क्षतिको खबर आएको छैन। संयुक्त राज्य भूगर्भ सर्वेक्षण () का अनुसार भूकम्पको केन्द्रबिन्दु सुलावेसी प्रान्त नजिकै १० किलोमिटर गहिराइमा थियो। इन्डोनेसिया भूकम्पको जोखिममा इन्डोनेसिया 'रिङ अफ फायर' क्षेत्रमा अवस्थित छ, जहाँ टेक्टोनिक प्लेटहरूको चालका कारण भूकम्प जान्छ। जनवरी २०२१ मा सुलावेसीमा ६२ म्याग्निच्युडको भूकम्प गएको थियो जसमा १०० भन्दा बढीको मृत्यु भएको थियो भने हजारौं घरबारविहीन भएका थिए। २०१८ मा सुलावेसीको पालुमा ७५ म्याग्निच्युडको भूकम्प र त्यसपछिको सुनामीमा २,२०० भन्दा बढीको मृत्यु भएको थियो। २००४ मा, आचे प्रान्तमा ९१ म्याग्निच्युडको भूकम्प गएको थियो, जसले गर्दा सुनामी आएको थियो जसले इन्डोनेसियामा १,७०,००० भन्दा बढी मानिसहरूको ज्यान लिएको थियो। बीबीसी"
शिवरात्रि : बहाव बढाउन मेलम्चीको पानी बागमतीमा,"काठमाडौं : बागमती नदीमा मेलम्चीको पानी नदीमा छाडिएको छ। पशुपतिमा दर्शन गर्न आउने भक्तजनलाई नदीमा स्नान गर्न सहज बनाउन पानी छाडिएको मेलम्ची खानेपानी विकास समितिका कार्यकारी निर्देशक रत्न लामिछानेले जानकारी दिए। उनका अनुसार बागमतीमा मेलम्चीको पानी प्रतिसेकेण्ड करिब एक हजार लिटर बगाइएको बताए। आयोजनाको क्षमता १७ करोड भनिएपनि अहिले हामीले २३ करोड लिटर खानेपानी प्रतिदिन ल्याएका छौँ । त्यसमध्ये २० करोड उपभोक्तालाई वितरण गरेर बाँकी तीन करोड नदीमा बगाउँछौँ, उनले भने। बिहीबार बिहान ८ बजेसम्म शिवरात्रिका लागि पानी बगाइने लामिछानेले बताए। बागमती सुधार आयोजनाका उपआयोजना निर्देशक एवं सूचना अधिकृत उद्धव नेपालले नदीमा पानीको बहाव बढाउन र बर्तालुलाई स्नानका लागि सहज बनाउन मेलम्चीको पानी ल्याइएको बताए।"
वैशाखमा मध्यपहाडी लोकमार्ग केन्द्रित अभियान सञ्चालन गर्छौं : प्रचण्ड,"विराटनगर : नेकपा माओवादी केन्द्रका अध्यक्ष पुष्पकमल दाहाल प्रचण्डले आगामी वैशाखमा मध्यपहाडी लोकमार्ग केन्द्रित अभियान सञ्चालन गर्ने बताएका छन्। अखिल क्रान्तिकारी कोशी प्रदेशको प्रथम बैठक तथा प्रशिक्षणलाई सम्बोधन गर्दै उनले अहिले जनतासँग माओवादी तराई मधेस जागरण थालिएको बताएका हुन्। उनले केही समयदेखि देखिएको अन्योल र अलमल चिर्दै आफ्नो पार्टी दायाँबाट बायाँतर्फ सिफ्ट भएको बताए। उनले स्थानीय तहबाट समाजवादको अभ्यास गर्ने निर्णय गरिएको जानकारी दिए। यसले पार्टीलाई आफ्नै वर्ग र समुदायतिर फर्काएको उल्लेख गर्दै उनले समुदायसँगै बसेर संघर्ष गर्ने र समुदायसँगै बसेर समाजवादको अभ्यास गर्ने नीति लिइएको बताए। अभियानको क्रममा आर्थिक समृद्धिका सम्भावनाको खोजी गर्ने, नागरिक समाज र बुद्धिजीवीसँग छलफल गर्ने, सहिद र बेपत्ता परिवारसँग छलफल गर्ने, जनताको घरमा बसेर विविध समस्याको जानकारी लिने गरेको उल्लेख गर्दै अध्यक्ष प्रचण्डले अभियान निकै प्रभावकारी बन्दै गरेको बताए। हिजोदेखि सामन्ति राज्यले विभेदमा राखेको र आफूहरूले जनयुद्धमार्फत उनीहरूका मुद्दा उठाएको, त्यहीअनुरूप अधिकार संविधानमा राखिएको तर कार्यान्वयनमा समस्या देखिएकाले त्यसलाई समेत सम्बोधन गर्न हुलाकी मार्ग केन्द्रित अभियान थालिएको उनले स्पष्ट गरे। भर्खरै सम्पन्न अखिल क्रान्तिकारीको चुनावले पार्टीभित्र लोकतान्त्रिक अभ्यास स्थापित गरेको उल्लेख गर्दै उनले यसले अरु विद्यार्थी संगठन भन्दा अखिल क्रान्तिकारीलाई नयाँ उचाईमा पुर्याउने बताए।"
"शिव मन्दिर जाँदै गरेका दर्शनार्थी चढेको भ्यान दुर्घटना, एकको मृत्यु,तीनजना घाइते","बेनी : म्याग्दीको अन्नपूर्ण गाउँपालिका३ को गुइँठेभीरमा बुधबार दिउँसो भएको इको भ्यान दुर्घटनामा एक जनाको मृत्यु भएको छ भने अन्य तीन जना घाइते भएका छन्। बेनीजोमसोमकोरला सडकअन्तर्गत अन्नपूर्ण गाउँपालिका३ को सुकेबगरदेखि नारच्याङतर्फ जाँदै गरेको बा ६ च ४९४४ नम्बरको इकोभ्यान सडकबाट कालीगण्डकी नदीको किनारमा खसेर दुर्घटना भएको सिमा प्रहरी चौकी भुरुङ तातोपानीले जनाएको छ। दुर्घटनामा परि सो भ्यानका चालकसमेत रहेकी अन्नपूर्ण गाउँपालिका४ घरापकी अन्दाजी ४० वर्षीया सुनदेवी गौचन (सरिता)को घटनास्थलमै मृत्यु भएको सिमा प्रहरी चौकी भुरुङ्ग तातोपानीका प्रमुख प्रहरी सहायक निरीक्षक रमेशप्रसाद अधिकारीले बताए। सख्त घाइते ५० वर्षीया रुपा पुन, ४२ वर्षीया नमिता चोचाङ्गी र ५२ वर्षीया बिष्णुकुमारी बुढाथोकीलाई उद्दार गरेर उपचारका लागि पोखरा अस्पतालमा पठाइएको उनले बताए। नारच्याङमा रहेको शिव मन्दिर जाने यात्रुहरू चढेको भ्यान सडकदेखि करिब एक सय ५० मिटर तल कालीगण्डकी किनारमा खसेको छ। जिल्ला प्रहरी कार्यालय म्याग्दीका प्रहरी निरीक्षक सागर पौडेल नेतृत्वको टोलीले घटनास्थल पुगेर दुर्घटनाको बारेमा अनुसन्धान थालेको छ। दुर्घटनाका कारण अन्नपूर्ण गाउँपालिका४ नारच्याङमा बुधबारदेखि शुरु गर्न लागिएको प्रथम तरुण कप भलिबल प्रतियोगिताको कार्यक्रम स्थगित भएको छ। तरुणदल म्याग्दीका कार्यवाहक अध्यक्ष श्रीप्रसाद रोकाले कार्यक्रम स्थलनजिकै भएको दुर्घटनामा स्थानीय व्यक्तिको निधन र घाइते भएकाले खेलकुद प्रतियोगिताको बुधबारका कार्यक्रम स्थगित गरिएको बताए।"
देउवालाई राजनेता बन्ने लगन,"पार्टीको महाधिवेशन भनेको आफैंमा एउटा सार्वजनिक अडिट हो। समय पलाहरू घर्किंदै जाँदा यतिबेला फेरि एकपटक देशको सबैभन्दा पुरानो र ठूलो राजनीतिक दल नेपाली कांग्रेसको महाधिवेशनबारे चर्चा सुरु भएको छ। १५औं महाधिवेशन समयमा हुन्छ कि हुँदैन ? भन्ने संशय र प्रश्नहरूसँगै भावी नेतृत्वबारे पनि बहस सुरु भएको छ। आकांक्षीहरूका गुटहरू बन्न थालेका छन्। २०८२ मंसिरमै १५औं महाधिवेशन गर्ने कि त्यसलाई देशको आम निर्वाचनपछि सार्ने ? बहस, चर्चा र विवाद अब आमकार्यकर्ता हुँदै नेतृत्व तहसम्मै पुगेको छ । कांग्रेसबारे समाचार र बहसहरू अहिले त्यही महाधिवेशन र भावी नेतृत्वमै केन्द्रित हुन थालेका छन्। कांग्रेस नेतृत्वले महाधिवेशन धकेल्ने वा पर सार्ने कसरत गरिरहेको भन्ने समाचारहरू प्रसारित भइरहेका छन्। यसबाट नेतृत्वको नियत प्रस्ट बुझ्न सकिन्छ कि, अहिले नेपाली कांग्रेस नेतृत्व समयमै महाधिवेशन गर्न तत्पर छैन वा तयार भइसकेको छैन । नेपाली कांग्रेसका सभापति शेरबहादुर देउवा आफैंमा राजनीतिले खारिएर आएको व्यक्तित्व हुनुहुन्छ। राष्ट्रियमात्रै नभएर अन्तर्राष्ट्रिय राजनीतिमा समेत चिरपरिचित र पत्याइएको व्यक्तिले नेतृत्व गरेको पार्टीका लागि उहाँले जीवनभरि गर्नुभएको योगदान र लगानीलाई नेपाली राजनीतिले कहिल्यै बिर्सनुहुन्न। यो आम कांग्रेसी कार्यकर्तामात्रै होइन आम नागरिकको पनि सदाशयता हो। देशको राष्ट्रिय चुनाव अर्थात् आमनिर्वाचनमा पार्टीलाई एक ढिक्का भएर लैजान वा वैमनश्यताहरूले चुनावलाई प्रभाव नपारून् भन्ने हिसाबले उहाँले महाधिवेशन सर्न वा सार्न सकिने भाव व्यक्त गर्नुभएको हुन सक्छ। एक प्रकारले भन्ने हो भने यो उहाँको विशुद्ध अन्तर्मनबाट निस्किएको एउटा शुद्ध भावना हुन सक्छ । तर त्यसको सन्देश कुन प्रकारले आमकार्यकर्ताहरूमा सञ्चार भइरहेको छ भन्नेमा नेतृत्वले बिचार पुर्याउनुपर्छ। नेपाली राजनीतिक ब्रह्माण्डमा नेपाली कांग्रेसको आफ्नै आकाशगंगा छ। यसका आफ्नै नीति, विधि र सिद्धान्तहरू छन्। जहाँ लोकतन्त्रको विकल्प देखिन्न। आम चुनाव भनेको एउटा प्राविधिक लोकतन्त्र हो। खास लोकतन्त्र भनेको त त्यसैको अभ्यास गर्ने राजनीतिक दलभित्रको आन्तरिक लोकतन्त्र हो। त्यसैलाई जीवन्त वा व्यावहारिक लोकतन्त्र भनिन्छ। प्राविधिक लोकतन्त्रको सिद्धान्तलाई बचाइराख्ने वा त्यसलाई जीवन्त बनाइराख्ने भनेकै पार्टीभित्रको आन्तरिक लोकतन्त्र हो। जसले पार्टी जीवनलाई सधैं फिट एन्ड फाइन राख्दछ। फेरि आम चुनाव भनेको जनतालाई लाइन लगाएर भोट हाल्न लगाउनुमात्रै होइन। नेताहरू लाइन लागेर जनतासँग भोट माग्नुमात्रै होइन। आम चुनाव भनेको जनताको प्रश्न सुन्ने उत्सव पनि हो। अर्थात् चुनाव भनेको जनताले प्रश्न गर्न पाउने एउटा अवसर पनि हो। जहाँ हरेक नेताहरू अर्थात् जनताको प्रतिनिधि बन्न चाहनेहरूले जनताका ती प्रश्नको जवाफ दिनसक्नुपर्छ। वा उत्तरदायी हुनुपर्छ। देशको सबैभन्दा ठूलो पार्टी नै महाधिवेशन धकेलेर चुनावमा जाँदा भोलि कार्यकर्तामात्रै होइन आम मतदाताले त्यही प्रश्न दोहोर्याउन सक्छन्। आफ्नै पार्टीको चुनाव गर्न नसक्नेलाई आम चुनावमा किन भोट दिने ? भनेर भोलि कसैले प्रश्न गरिहाल्यो भने त्यसको जवाफ के फर्काउने ? त्यसैले चुनाव भनेको मात्रै भोटको अंकगणित होइन बरु चुनाव भनेको जनताका प्रश्नहरूको जवाफ बोकेर जाने एउटा थलो पनि हो। यसैबाट हामीले नेपाली कांग्रेसले गर्भ सिद्धान्तमै बोकी ल्याएको लोकतन्त्र वा प्रजातन्त्रलाई जीवन्त बनाउन सक्छौं। त्यसका लागि सबैभन्दा पहिला हामीले आन्तरिक लोकतन्त्रलाई जीवन्त बनाऔं भन्ने हो। पार्टीको महाधिवेशन भनेको आफैंमा एउटा सार्वजनिक अडिट पनि हो। जो आम कार्यकर्ताबाट पारित भएर देशको मूल सिद्धान्तमा गाँसिएको हुन्छ। त्यसमा पनि नेपाली कांग्रेस भनेको देशको राजनीतिक इतिहासमा एउटा गौरवपूर्ण गाथा बोकेर जन्मिएको पार्टी हो। देशको शासन व्यवस्थामा राजनीतिक दलको नेतृत्व पुर्याउनेदेखि परिवर्तनका हरेक अप्ठ्यारा मोडहरूमा नेपाली कांग्रेस सधैं नेतृत्वकर्ता राजनीतिक दल बनेर भूमिका निभाएको छ। नेपाली कांग्रेसकै सिद्धान्त, नीति र विधि, विधानहरूमै देशका आधारभूत मूल सिद्धान्तहरू प्रतिपादन भएका हुन्। अर्थात् नेपाली राजनीतिको राजनीतिक जगमै नेपाली कांग्रेसको कहिल्यै नमेटिने आयामहरू छन्। त्यसैका अवयवहरूमा अहिलेको व्यवस्था चलिरहेको भन्दा अत्युक्ति हुँदैन। यद्यपि हरेक राष्ट्र अनि राज्यका आआफ्नै सिद्धान्तहरू हुन्छन्। तथापि त्यसको जगमा कुनै न कुनै राजनीतिक दलको भूमिका रहन्छ। त्यही अविछिन्न भूमिकामा नेपाली कांग्रेस पनि सधैं जीवन्त रहन्छ। देशको यस्तो इतिहासा बोकेको पार्टीले आफ्नै उत्पादन गरेका नीति र सिद्धान्तहरूभन्दा बाहेकको बाटोमा हिँड्न मिल्दैन। आम चुनावपछिको महाधिवेशन कार्यकर्ताको मनोभाव विपरीत हो। यो महाधिवेशन भनेको शेरबहादुर देउवालाई राजनेताका रूपमा स्थापित गर्ने एउटा पवित्र थलो पनि हो। नेपाली समाजमा अहिले राजनीति, राजनीतिक दल र राजनीति गर्नेहरूप्रति निराशा अनि आक्रोश व्याप्त छ। पुराना दल र पुरानो नेतृत्वको विकल्प खोजिरहेको यो निरश समाजलाई जीवन्त बनाउन पहिला त राजनीतिक पार्टीहरू आफैं जीवन्त हुन जरुरी छ। त्यो भनेको नेतृत्वको सक्रियता हो। नेतृत्वको नवीकरण र त्यसको पुनर्ताजकीकरण हो। त्यसकै लागि पनि महाधिवेशन चाहिएको हो। त्यसकै लागि नेतृत्वको अडिटिङ चाहिएको हो। नयाँ खोजिरहेको समाजको मनोविज्ञानमा आम कांग्रेसी कार्यकर्ताको पनि मनोभाव गाँसिएको छ। त्यसका लागि महाधिवेशन नै सबैभन्दा उत्तम विकल्प हो। अर्थात्् नयाँलाई स्थापित गर्ने अनि पुरानाहरूलाई एउटा सम्मानित ठाउँमा पदस्थापन गर्ने एउटा लोकतान्त्रिक विधि भनेकै महाधिवेशन नै हो। त्यो पनि समयभित्रै गरिएको महाधिवेशन। किनकि पार्टी भनेको कुनै भारदारी सभा होइन। त्यसमा पनि नेपाली कांग्रेस त झन् हुँदै होइन र हुन पनि सक्दैन। किनकि बीपी बाबुहरूले जन्माएको नेपाली कांग्रेस कहिल्यै त्यस्तो हुन सक्दैन। त्यसैले २०८२ मंसिरमै नेपाली कांग्रेसको १५औं महाधिवेशनको अर्को कुनै विकल्प छैन। चुनावपछि वा चुनावअघि ? यो बहसको विषय होइन, २०८२ मंसिरमै महाधिवेशन सम्पन्न गर्नका लागि नेतृत्व अनि पदाधिकारीहरूले पाएको जिम्मेवारी आगामी वैशाखभित्रै पूरा कसरी गर्ने भन्ने अहिलेको मूल विषय हो। नेतृत्वले भनेको आमचुनावपछिको महाधिवेशन १० लाख कार्यकर्ताको मनोभावविपरीत हो र त्यो कुनै पनि हालतमा स्वीकार्य हुँदैन। यो नेपाली कांग्रेसका आम कार्यकर्ताको सामूहिक भावना हो। पार्टीको विधानले पनि स्पष्ट भनिसकेको छ। हरेक चार वर्षमा महाधिवेशन हुनैपर्छ। देश, काल अनि परिस्थितिहरू सबै अनुकूल छन्। न कुनै राष्ट्रिय संकट छ न कुनै वैश्विक अड््चनहरू। यस्तो अवस्थामा महाधिवेशन पर धकेलिनुपर्ने कुनै कारणहरू नै छैनन्। र देखिएका छैनन्। मात्रै पार्टी सभापति, महामन्त्रीहरू वा कार्यसमितिको लहडले मात्रै महाधिवेशन सारिनु हुन्न। पार्टी जीवनमा यो सबैभन्दा ठूलो भूल हुनेछ। पार्टीको विधानमात्रै होइन नेपालको संविधानले समेत यति लामोसमयसम्म महाधिवेशन सार्ने छुट दिएको छैन। विधानपछि संविधानले डेढ वर्षमात्रै कार्यकाल थप गर्ने सुविधा दिएको छ। त्यसमा पनि प्रस्ट कारणहरूसहित। संविधानको धारा २६९ को उपधारा ४ (ख)ले राजनीतिक दलको विधानमा कम्तीमा पाँच वर्षमा एक पटक सो दलका संघीय र प्रदेश तहका प्रत्येक पदाधिकारीको निर्वाचन हुने व्यवस्था हुनुपर्छ भनेको छ। त्यो भनेको पाँच वर्षभन्दा कम पनि हुन सक्छ। प्रतिबन्धात्मक व्यवस्थाले विशेष परिस्थितिलाई इंगित गरेको छ र त्यसमा भनिएको छ तर विशेष परिस्थिति उत्पन्न भई पाँच वर्षभित्रमा पदाधिकारीको निर्वाचन सम्पन्न हुन नसके ६ महिनाभित्र त्यस्तो निर्वाचन गर्न सकिने गरी राजनीतिक दलको विधानमा व्यवस्था गर्न बाधा पर्ने छैन। संविधानले दिएको यो छुट वा सुविधाका आधारमा हेर्ने हो भने पनि अहिले जुन हिसाबले महाधिवेशन धकेल्ने चलखेल सुरु भएको छ त्यो मिल्दै मिल्दैन। यसमा नेतृत्व सचेतमात्रै होइन पूर्णरूपमा गम्भीर र जिम्मेवार हुनुपर्छ। सधैं प्रजातन्त्रको आलोकमा उज्जेलित नेपाली कांग्रेसको नेतृत्व नै त्यसको दियो निभाउने अभियानमा लाग्न थाल्यो भने नेपाली कांग्रेसमा प्रत्यक्ष जोडिएका दसौं लाख कार्यकर्ता अनि यसलाई चाहने लाखौं मतदाताहरूको मनमा के होला ? महाधिवेशनले पार्टी अनि कार्यकर्ताबीच मनमुटाव हुँदैन बरु एकअर्कासँग माझिने वातावरण सिर्जना हुन्छ। त्यही नै लोकतन्त्रको अर्को सुन्दरता हो। लोकतन्त्रको यो अविछिन्न यात्रामा अब विचलित हुने छुट कुनै पनि कांग्रेसी नेतृत्वलाई छैन। त्यसमा पनि अझ पार्टी सभापतिज्यूलाई त झन् छँदै छैन। किनकि अब नेपाली कांग्रेसका पार्टी सभापति भनेको मात्रै नेपाली कांग्रेस वा यो देशको प्रधानमन्त्री होइन । यो महाधिवेशन भनेको शेरबहादुर देउवालाई राजनेताका रूपमा स्थापित गर्ने एउटा पवित्र थलो पनि हो।"
विदेश मोहले छात्रवृत्ति छोड्दै विद्यार्थी,"नेकपा एमालेको भ्रातृ संगठन अनेरास्ववियुका अध्यक्ष समिक बडालले छात्रवृत्तिको लागि विद्यार्थी नभएको भन्दा पछि तोकिएको मापदण्ड नपुगेको कारण यो समस्या देखिएको बताए। काठमाडौं : प्रधानमन्त्री केपी शर्मा ओलीले मंगलबार फेसबुक स्टाटसमा लेखे, शिक्षा मन्त्रालयबाट विभिन्न विषयको छात्रवृत्तिका लागि आवेदन खुलाइएकोमा आवश्यक संख्या नपुगेका कारण अन्डर ग्र्याजुएट एमबीबीएस १ जना, पोस्ट ग्र्याजुएट इन्जिनियरिङमा ७ जना, एग्रिकल्चरमा ३ जना, पीएचडी इन्जिनियरिङमा १ जना, भेटेरिनरीमा १ जना, आईटीमा ४ जना, मेडिकल साइन्समा २ जना र कन्जरभेसनमा १ जनाको सिट अझै खाली रहेको सूचना पाएको छु। खाली रहेका सिटमा छात्रवृत्तिको लागि छिटोभन्दा छिटो (एकदुई दिनभित्रै) आवेदन दिनुहोला। उनले स्टाटसमा आवेदन पठाउने ठेगानासमेत राखिदिएका छन्। विगतमा छात्रवृत्तिमा अध्ययन गर्नेको मारामार हुने गरेको थियो। कोटा पाउनका लागि अत्यधिक प्रतिस्पर्धा हुने गरेको थियो। तर पछिल्लो समय यसरी छात्रवृत्तिको लागि पनि विद्यार्थी अभाव हुन थालेको छ। किन निख्रिए विद्यार्थी ? पछिल्लो समय १२ कक्षा सक्नेबित्तिकै विदेश जानेको लहर चलेको छ। नेपालमा भविष्य छैन भनेर विद्यार्थी धमाधाम विदेश जाने प्रवृत्ति बढेको हो। जसले गर्दा नेपालका विश्वविद्यालय, कलेजले विद्यार्थी आकर्षण गर्न नै सकेनन्। छात्रवृत्तिमा समेत पढ्ने विद्यार्थी पाइन छाडेका छन्। प्रमाणपत्र तहमा वा सो सरह (कक्षा १२) पास गरेर १७ प्रतिशत विद्यार्थी बिदेसिएको पछिल्लो जनगणनाको तथ्यांकले देखाएको छ। महिला सबैभन्दा बढी २४० प्रतिशत प्रमाणपत्र तह उत्तीर्ण गरेर विदेश गएको देखिन्छ। प्रमाणपत्र तह उत्तीर्ण गरेर विदेश जाने पुरुष १५६ प्रतिशत छन्। स्नातक वा सो सरह पढेका ११३ प्रतिशत र स्नातकोत्तर वा सो सरह सकेका ३९ प्रतिशत महिला विदेश गएका छन्। पुरुषतर्फ भने स्नातक गरेका ४१ प्रतिशत र स्नातकोत्तर गरेका १५ प्रतिशत छन्। पूर्वशिक्षा सचिव किशोर थापा कक्षा १२ सक्नेबित्तिकै विदेश जाने लहर चलेको कारण विद्यार्थीको अभाव भएको बताउँछन्। १२ कक्षा सक्नेबित्तिकै स्नातक पढ्न जाने लहर चल्यो, जसले यहाँ विद्यार्थीको अभाव हुने थाल्यो, उनले भने। नेपालका कलेज, विश्वविद्यालयले विद्यार्थी आकर्षण गर्न नसकेको उनको भनाइ छ। छात्रवृत्ति दिँदा पनि विद्यार्थी नआउने भए, उनले भने, नेपालमा पढ्दा छात्रवृत्तिको लागि प्रतिस्पर्धा हुन्थ्यो, हामीले पनि त्यही प्रतिस्पर्धा गरेका हौं, पहिलो नेपालमा नै पढ्नुपर्ने बाध्यता थियो। २०३१ सालका एसएलसी बोर्डफस्टसमेत रहेका थापाले विदेशमा आकर्षण भएपछि नेपालका कलेज र विश्वविद्यालयको छात्रवृत्तिमा पनि आकर्षण हुन नसकेको बताए। उनले भने, यहाँभन्दा विदेशमा आकर्षण भएकाले यहाँका कलेज र विश्वविद्यालयको छात्रवृत्तिले उनीहरूलाई आकर्षण गरेनन्। भारतको ओडिसा राज्यस्थित कालिंगा इन्स्टिच्युट अफ इन्डस्ट्रियल टेक्नोलोजी (केआईआईटी)लाई उदाहरणको रूपमा लिन सकिने उनले बताए। त्यो कलेजमा आईटी पढ्न जाने विद्यार्थीको संख्या नै हजार बढी छ। यहाँ आईटीमा कहाँ विद्यार्थी हुने भए र ? भारतका राम्राराम्रा कलेजमा कति होलान् त नेपाली विद्यार्थी, उनले भने। समग्र नेपाली समाजमा नै नेपालप्रति निराशाजनक भाष्य निर्माण भइरहेको परिणाम पनि शैक्षिक क्षेत्रमा परेको उनको ठहर छ। यहाँ बस्न ठीक छैन, यहाँ केही हुँदैन, कुनै भविष्य छैन भन्ने भाष्य निर्माण भयो। यो भाष्य नेपाली समाजमा स्थापित भयो, उनले भने, सबैभन्दा डरलाग्दो कुरा नै देशमा केही हुँदैन, यहाँ भविष्य नै छैन भन्ने भाष्य छ। राजनीतिक दलका नेताले पनि लामो समयदेखि यस्तै भाषण गरेर बिताएको उनको भनाइ छ। राजनीतिक दलले पनि लामो समयदेखि त्यही भाषण गरे। सबै खत्तम, सबै बिग्रियो, सबै चोर सबै डाका भन्ने, म मात्र ठीक भन्ने मनोविज्ञानमा उनीहरूसमेत रमाए, उनले भने, हाम्रा बालबच्चालाई यो देश त खत्तम रहेछ, यहाँ बस्न नै हुने रहनेछ भन्ने भयो। दिनरात यही सुनेपछि उनीहरूलाई पनि हाम्रो भविष्य यहाँ छैन भन्ने लाग्न थाल्यो र १२ सक्नेबित्तिकै बिदेसिन थाले। थापाको भनाइमा बाहिर जानको लागि पढाइ एउटा बहानामात्रै हो। पढाइ त एक बहानामात्रै, उनीहरूले देश छोड्न खोजेको हो, उनले भने। उनले देश बनाउने हो भने यो भाष्य परिवर्तन गर्नुपर्ने बताए। नेपाल जोगाउने हो भने नेपालको विषयमा सकारात्मक सन्देश प्रवाह गर्नुपर्ने उनको भनाइ छ। त्रिभुवन विश्वविद्यालयका पूर्वउपकुलपति केदारभक्त माथेमा छात्रवृत्तिमा नै विद्यार्थी हुन छोड्न अत्यन्त संवेदनशील र गम्भीर रहेको बताउँछन्। उनले यो विषयमा गम्भीर रूपमा अध्ययन हुनुपर्ने बताए। यो गम्भीर समस्या हो, कोठामा बसेर यसको विषयमा भन्न सकिन्न, यसको अध्ययन नै गर्नुपर्छ, उनले भने। विश्वविद्यालय अनुदान आयोगलगायतले यस विषयमा अध्ययन गर्नुपर्ने उनको सुझाव छ। यति धेरै विद्यार्थी भारतलगायतका देशमा पढ्न किन गएका छन्, यहाँ महँगो भएर हो कि सन्तोषजनक पढाइ नभएको हो, कि समयमा कोर्ष नसकिएर पो हो कि, जागिर पाउन गाह्रो भएर पनि हुन सक्छ, उनले भने, यो विषय हामीले अभिभावक र विद्यार्थीबाट बुझ्न सकिन्छ। यसको लागि अध्ययन नै गर्नुपर्छ। किन विद्यार्थी आमाले पकाएको खानाभन्दा बाहिर खाना रुचि राख्छन् वा आमाले पकाएको खाना किन मन पराएनन्, त्यो बुझ्ने कोसिस हामीले गरेका छैनौं। नेपालमा बन्द हडतालको समस्या पनि त्यस्तै छ। विश्वविद्यालयलगायतका सरकारी क्याम्पसमा प्रायजसो तालाबन्दी, हडताल नै हुने गरेका छन्। चार वर्षमा सकिने पढाइ पाँच वर्षमा पनि सकिँदैन। निजी कलेजहरू पनि धमाधम बन्द भइरहेको अवस्था छ। प्रधानमन्त्रीकै पार्टीको नेकपा एमालेको भ्रातृ संगठन अनेरास्ववियुका अध्यक्ष समिक बडालले छात्रवृत्तिको लागि विद्यार्थी नभएको भन्दा पछि तोकिएको मापदण्ड नपुगेको कारण यो समस्या देखिएको बताए। छात्रवृत्तिको लागि मापदण्ड नै नपुगेर स्कलरसिपको लागि विद्यार्थी नभएका हुन्, अनिवार्य कक्षा ७ देखि सरकारी विद्यालयमा पढेको हुनु पर्ने मापदण्ड छ। निजी विद्यालयमा पढेकाले छात्रवृत्ति नै पाउँदैनन्, उनले भने, सबैलाई दिने हो भने यो समस्या आउँदैनथियो। उनले पछिल्लो समयमा नेपाली विद्यार्थी बिदेसिएको कुरा स्वीकार गर्दै शिक्षा नीतिमा परिमार्जन नगरेमा विद्यार्थी बाहिर जाने प्रवृत्ति नरोकिने बताए। पाठ्यक्रम परिमार्जन गर्नुपर्छ। नत्र यहाँ भविष्य छैन, नीतिगत त्रुटि नसच्याए बाहिर जाने प्रवृत्ति रोकिँदैन, उनले भने। सरकारले चीनमा छात्रवृत्तिमा अध्ययन गर्न छनोट गरेका ७१ विद्यार्थीमध्ये २० विद्यार्थीले आवश्यक कागजात चीन सरकारको अनलाइन पोर्टलमा पेस नगरेकाले कोटा खारेज हुने जोखिममा छ। यसैले सक्दो छिटो बुझाएमात्रै उनीहरूले अध्ययन गर्न पाउनेछन्। छात्रवृत्ति पाएर पनि जान चाहेनन्। छनोट भएका विद्यार्थी पनि अध्ययन गर्न इच्छुक नहुनुमा प्रश्न उठेको छ। शिक्षा, विज्ञान तथा प्रविधि मन्त्रालयले चीन सरकारद्वारा सन् २०२५२६ का लागि नेपाल सरकारलाई प्राप्त हुन आएका स्नातक तह, स्नातकोत्तर तह र विद्यावारिधि तहको छात्रवृत्तिमा अध्ययन गर्न इच्छुक नेपालीलाई ७१ वटा कोटाका लागि दरखास्त खुलायो। उक्त तहअनुसार छात्रवृत्तिमा अध्ययन गर्न इच्छुकलाई आवश्यक योग्यता प्राप्त व्यक्तिहरूलाई २०८१ साल पुस महिनाको ८ गतेदेखि २०८१ साल पुस २८ गतेसम्ममा गुगल लिंकमार्फत दरखास्त आह्वान गरिएको थियो। स्नातकोत्तर तहमा अध्ययन गर्न कुल सिट संख्या २७, विद्यावारिधि तहमा ४० जना र एमबीबीएस स्नातकमा (मेडिकलको ३ जना र कम्प्युटर इन्जिनियरिङ एआईको १) ४ जना गरेर कुल ७१ जनाको कोटाका लागि छात्रवृत्तिमा आवेदन खुलाइएको थियो। यी सबै खुलाएकोमा आवेदन पर्याप्त पुगेर मन्त्रालयको छात्रवृत्ति शाखाले उत्कृष्ट प्राप्तांकको आधारमा छनोट गरेर पराराष्ट्र मन्त्रालयमार्फत चीन सरकारलाई उक्त संख्याको विद्यार्थीको सूची पठाएको शाखाका सेमान्त कोइरालाले जानकारी दिए। तर स्वीकृत गरेर पठाएको विद्यार्थीले नै चीन सरकारको वेभसाइडमा गएर आवश्यक डकुमेन्ट भर्नुपर्छ। यसरी कागजात तोकिएको अन्तिम मितिसम्म समिट गर्ने क्रममा विभिन्न विषयका २० जना विद्यार्थीले कागजात समिट गरेका छैनन्, उनी भन्छन्, यसैले तोकेका सबै कोटा पूरा हुन सकेनन्। ७१ जनामध्ये ५१ जनाले मात्रे पर्याप्त कागजात भरेका छन्। यसर्थ बाँकी विद्यार्थीले पनि जतिसक्दो छटो पूरा गर्नु पर्नेछ। यसअघिसम्म छात्रवृत्तिका लागि तहमात्रै मागिएकोमा यसपटक विषयगत आधारमा मागेको थियो। अधिकांशहरूले आधा अध्ययन यही सकिएको तर उता गएर पढ्न सोही तहमा नेपालमै दुई सेमेस्टर सकिएको र बाँकी उता गर्न जान नमिल्ने खालको शैक्षिक तालिकाका कारण पनि धेरै विद्यार्थी जान नखोजेको बुझिएका छात्रवृत्ति शाखा प्रमुख तथा उपसचिव कोइरालाले जनाए। उच्च शिक्षामा नेपालमा ६ लाख विद्यार्थी भर्ना बिदेसिएकाबाहेक नेपालमा अध्ययन गरेर स्नातक तहमा मात्रै वार्षिक करिब ३ लाख ९३ हजार विद्यार्थी उत्पादन भएका छन्। यो गत ३ वर्षको तथ्यांकलाई आधार मान्दा देखिएको औसत तथ्यांक हो। शिक्षा मन्त्रालयको पछिल्लो वर्ष (शैक्षिक सूचना २०८०) मा उल्लेख भएअनुसार स्नातक, स्नातकोत्तर पीएचडी, पीजीडी र एमफिलमा कुल ६ लाख ९ हजार ४ सय ४८ जना विद्यार्थी भर्ना भएका थिए। यसअघिको वर्ष ४ लाख ६० र अघिल्लो वर्ष २ लाख ४७ हजार विद्यार्थिले उच्च शिक्षा अध्ययन गर्न भर्ना भएका थिए। यसअनुसार नेपालमा पनि अध्ययन गर्ने विद्यार्थीको संख्या बर्सेनि बढ्दो छ। २०८० सालमा स्नातक उत्तीर्ण गर्ने विद्यार्थी ५ लाख ४३ हजार, स्नातकोत्तर भर्ना हुने विद्यार्थी ६२ हजार, पीएचडी २ हजार ५६, पीजीडीमा २ सय १ र एमफिल गर्ने १ हजार ४ सय हाराहारीमा छन्। यसअघिको वर्षमा स्नातक भर्ना हुनेमा ४ लाख १० हजार थिए। यस्तै स्नातकोत्तर उत्तीर्ण गर्नेमा ४७ हजार, पीएचडी गर्ने ६ सय ५८, पीजीडीमा २ सय ८२ र एमफिल गर्ने १ हजार ७ सय विद्यार्थीले भर्ना भएको मन्त्रालयको तथ्यांकमा उल्लेख छ। यसरी उच्च शिक्षामा नेपालमा अध्ययन गर्ने विद्यार्थीको संख्या पनि नबढेको भने होइन। तर विदेश अध्ययन गर्नेको संख्या पनि झन् ठूलो मात्रामा बढ्दो छ। १२ कक्षापछि बाहिरिने विद्यार्थी ह्वात्तै बढे बर्सेनि ७० देशमा वैदेशिक अध्ययनमा लाखौं बाहिरिन्छन्। मुलुकमा उच्च शिक्षाका विकल्प हुँदाहुँदै पनि पछिल्लो समय युवाहरू कमाइको मोहले वैदेशिक अध्ययनमा जाने प्रवृत्ति बढ्दा यहाँका कलेजहरूमा विद्यार्थीकै कमी हुन थालेको गुनासो बढ्न थालेको छ। यता एक दशककैे तथ्यांकलाई केलाउँदा बर्सेनि १२ कक्षा अध्ययनपछि उच्च शिक्षा प्राप्त गर्ने उद्देश्यले बाहिरिने विद्यार्थी लाखौंको संख्यामा बढेका छन्। बर्सेनि ७० देखि १ सय ११ देशमा वैदेशिक अध्ययनमा लाखौं बाहिरिने गरेको शिक्षा, विज्ञान तथा प्रविधि मन्त्रालयले जारी गरेको वैदेशिक अध्ययनका लागि दिएको अनुमतिपत्र एनओसी (नो अब्जेक्सन सर्टिफिकेट)को तथ्यांकमा उल्लेख छ। विसं २०८१ फागुन २ गतेसम्ममा करिब ५५ हजार हाराहारीको संख्यामा विद्यार्थीहरू अध्ययनका क्रममा बाहिरिएको मन्त्रालयका वैदेशिक अध्ययन अनुमति शाखाका उपसचिव रमेशप्रसाद घिमिरेले जानकारी दिए। यसैगरी, २०८० सालमा मात्रै १२ कक्षा उत्तीर्ण गरेका १ लाख १४ हजार २२ जना विद्यार्थी बाहिरिएका छन्। यसरी विदेशी रहँदा नेपालबाट युवासँगै अर्बौं वैदेशिक मुद्रासमेत अध्ययनको नाममा बाहिरिएको छ। यसरी उच्च शिक्षा अध्ययनका लागि युवा बाहिरिँदा १० वर्षमा ३ खर्ब ९० अर्ब ३३ करोड रुपैयाँसमेत बिदेसिएको नेपाल राष्ट्र बैंकको तथ्यांकमा उल्लेख छ। यसले युवा जनशक्तिसँगै पुँजीसमेत पलायन भएको देखिन्छ। नेपालबाट विदेश अध्ययन गर्न जाने विद्यार्थीबाट खर्बौं विदेशी मुद्रा बाहिरिएको छ। वैदेशिक अध्ययनमा जाने विद्यार्थीको संख्या आर्थिक वर्ष २०७०७१ मा २८ हजार थियो तर अहिले बर्सेनि लाख नाघिसकेको छ। पछिल्लो आव २०७८७९ मा १ लाख २ हजार ५ सय ४ जना र २०७९८० मा १ लाख १० हजार २ सय १७ विद्यार्थी उच्च शिक्षा हासिल गर्ने भन्दै बिदेसिएको शिक्षा मन्त्रालयको तथ्यांकले देखाउँछ। यी विद्यार्थीको रोजाइ प्रायः युरोपियन मुलुक रहेको छ। जहाँ गएर अध्ययनपछि नेपाल फर्कने सम्भावना झिनो देखिन्छ। मन्त्रालयको तथ्यांकअनुसार आर्थिक वर्ष २०७९८० मा बाहिरएिका कुल विद्यार्थीमध्ये सबैभन्दा बढी अस्ट्रेलियामा ३०८प्रतिशत, जापानमा १९७ प्रतिशत, क्यानडामा १९५ प्रतिशत, बेलायतमा ९६ प्रतिशत र अमेरिकामा ३६ प्रतिशत रहेको छ। समग्रमा पछिल्लो समय एनओसी लिएर अध्ययनमा बढी जाने मुलुकमा पहिलोमा अस्ट्रेलिया, क्यानडा, जापान रहेको वैदेशिक अध्ययन अनुमति शाखाका उपसचिव रमेशप्रसाद घिमिरे बताउँछन्। यद्यपि कुनै वर्ष केही मुलुकले विद्यार्थीलाई बढी खुलाउँछ यसअनुसार पनि जाने प्रवृत्ति छ। अहिले जापानमा बढी अध्ययनमा गएको छन्, उनले अन्नपूर्णसँग भने। सबैभन्दा धेरै जापान गत वर्ष २०८० सालको तथ्यांकलाई विश्लेषण गर्दा सबैभन्दा बढी जापानमा ३४ हजार ५८ जना, क्यानडामा २१ हजार ३ सय ९, अस्ट्रेलियामा १८ हजार ७ सय ७९, बेलायत (यूके) मा १२ हजार २ सय ८२ जना, अमेरिकामा ८ हजार २ सय ५०, कोरियामा ४ हजार ८ सय ८७, भारतमा २ हजार ३ सय ७२ जना, दुबई (यूएई) मा २ हजार ३ सय १३, फ्रान्समा १ हजार ४ सय ४ र फिनल्यान्डमा १ हजार २ सय हाराहारीमा विद्यार्थीहरू बाहिरिएका छन्। यसबाहेकका मुलुकमा हजारभन्दा कम विद्यार्थी गएका छन्। यसरी विद्यार्थी बाहिरिनुको पछाडि शिक्षामात्रै नभई समग्र सामाजिक आर्थिक कारणले पनि भएको वैदेशिक अध्ययन अनुमति शाखाका उपसचिव रमेशप्रसाद घिमिरे बताउँछन्। उनका अनुसार विदेशमा पढेपछि भोलि बजारमा जागिरको भ्यालु बढी हुने र अहिले पनि पढ्दै पैसा कमाउने सहज प्रणाली भएकाले पनि विदेश अध्ययनको मोह बढेको देखिन्छ। वैदेशिक अध्ययनका नाममा विद्यार्थी बाहिरिनु भनेको देशको प्रतिभा र विदेशी मुद्राको पलायनमात्र नभएर अन्ततः यो जनसांख्यिक र पुँजी पलायनसमेत हो। युवा विद्यार्थी देशका ऊर्जा र उत्पादनका स्रोत हुन्। विदेशमा विद्यार्थीले कलेज वा विश्वविद्यालय तहको शिक्षा उत्तीर्ण गरेपछि योग्यताअनुसार रोजगारी पाउने, पारि श्रमिक उच्च हुने, छोटो समयमै गुणस्तरीय जीवन सुनिश्चित हुने र शिक्षापछिको व्यावसायिक जीवनमा बढी सफलता हासिल हुने सम्भावनाले बाहिरिएका विद्यार्थीको स्थायी बसोबासको रोजाइ विदेश नै हुने गरेको छ। फलस्वरूप नेपाली विद्यार्थीको वैदेशिक अध्ययन वैदेशिक बसाइँसराइमा परिणत भइरहेको छ। यसैक्रममा शिक्षाविद् प्राडा विनय कुसियत पढाइसँगै जागिरको सुनिश्चितता भएकाले नै आकर्षित हुने गरेको बताउँछन्। पढाइमा गरेको लगानीको प्रतिफल खोजेको देखिन्छ। त्यो सम्भावना नदेखेर आज युवासँगै उनीहरूका प्रतिभासमेत बाहिरिएको उनले औंल्याए। नेपालमा नै टिकाउने हो भने गुणस्तरीय शिक्षा मात्रै छ भनेर हुदैन। पढेर कमाइ खान सक्ने वातावरण हुनुपर्यो। यसो भए विद्यार्थी पलायन कम हुन सक्छन्। धमाधम विश्वविद्यालय मात्रै खोलेर हँुदैन, उनले भने। यो गम्भीर समस्या हो। कोठामा बसेर यसको विषयमा भन्न सकिन्न, यसको अध्ययन नै गर्नुपर्छ। किन यसरी पढ्नको लागि बिदेसिएका हुन् ? यो विषय हामीले अभिभावक र विद्यार्थीबाट बुझ्न सकिन्छ। यति धेरै विद्यार्थी भारतलगायतका देशमा पढ्न किन गएका छन्, यहाँ महँगो भएर हो कि सन्तोषजनक पढाइ नभएको हो। कि समयमा कोर्ष नसकिएर पो हो कि, जागिर पाउन गाह्रो भएर पनि हुन सक्छ। केदारभक्त माथेमा, पूर्वउपकुलपति, त्रिभुवन विश्वविद्यालय हाम्रा बालबच्चालाई यो देश त खत्तम रहेछ, यहाँ बस्न नै हुने रहनेछ भन्ने भयो। दिनरात यही सुनेपछि उनीहरूलाई पनि हाम्रो भविष्य यहाँ छैन भन्ने लाग्न थाल्यो र १२ सक्ने बित्तिकै बिदेसिन थाले। छात्रवृत्ति दिँदा पनि विद्यार्थी नआउने भए। देश बनाउने हो भने यो भाष्य परिवर्तन गर्नुपर्छ। किशोर थापा, पूर्व शिक्षासचिव विमानस्थलमा बिदेसिनेको लर्काे। ि फाइल तस्बिर"
टुँडिखेलमा सेना दिवस (),काठमाडौं : महाशिवरात्रि तथा २६२ औँ सेना दिवसको अवसरमा नेपाली सेनाले विशेष समारोहको आयोजना गरेको छ। सेना दिवसका अवसरमा नेपाली सेनाद्वारा सैनिक मञ्च टुँडिखेलमा आयोजित विशेष समारोहमा राष्ट्रपति रामचन्द्र पौडेलको सहभागिता छ। राष्ट्रपति पौडेलबाट सेनाद्वारा अर्पण गरेको सलामी ग्रहण गर्दै त्यहाँस्थित सैनिक स्मारकमा पुष्पहार चढाई श्रद्धाञ्जली अर्पण गरेका थिए। राष्ट्रपति नेपाली सेनाका परमाधिपति हो। नेपाली सेनाले २०४७ सालदेखि महाशिवरात्रिको दिनलाई सेना दिवसका रूपमा मनाउँदै आएको छ। सो अवसरमा नेपाली सेनाको हेलिकप्टरले पुष्पवृष्टि गर्नाका साथै सेना दिवस२०८१ लेखिएको ब्यानर प्रदर्शन गरेको थियो। समारोहमा सेनाले राइफल र तोपबाट महाशिवरात्रि बढाइँ गरेको छ।
युक्रेन र रुसको दुर्लभ खनिज पदार्थमा अमेरिकालाई पहुँच प्रदान गर्न तयार छौं: पुटिन,रुसी राष्ट्रपति भ्लादिमिर पुटिनले अमेरिकालाई देशको दुर्लभ खनिज पदार्थमा पहुँच प्रदान गर्न तयार रहेको बताएका छन्। यसमा रूसले कब्जा गरेको युक्रेनका क्षेत्रहरू पनि समावेश छन्। अमेरिकी राष्ट्रपति डोनाल्ड ट्रम्पले पनि अमेरिकी समर्थनको बदलामा युक्रेनले अमेरिकासँग खनिजको सम्बन्धमा सम्झौता गर्नुपर्ने कुरा बताएका थिए। पुटिनले अन्तर्वार्तामा आफूले संयुक्त परियोजनाहरूमा अमेरिकी साझेदार स्वीकार गर्ने बताएका छन्। यसमा फेब्रुअरी २०२२ मा युक्रेनमाथि आक्रमण गरेदेखि रूसले कब्जा गरेका क्षेत्रहरू पनि समावेश छन्। युद्ध पछि रूसले पूर्वी युक्रेनका धेरै भागहरू कब्जा गरेको छ। पुटिनले युक्रेन र अमेरिका बीच खनिज सम्बन्धी सम्भावित सम्झौता चिन्ताको विषय नभएको पनि बताएका छन्। बीबीसी
"पिकअप भ्यान दुर्घटना, एक जनाको मृत्यु",स्याङ्जा : गल्याङ नगरपालिका  ११ खरिपानीमा बुधबार बिहान पिकअप भ्यान दुर्घटना हुँदा एक जनाको मृत्यु भएको छ। सिद्धार्थ राजमार्गमाअन्तर्गत बुटवलबाट पोखरातर्फ जाँदै गरेको लु ३ च ३३२४ नम्बरको भ्यान दुर्घटना भएको हो। दुर्घटनामा घाइते भएका मित्रलाल अर्यालको उपचारको क्रममा गल्याङ नगर अस्पतालमा मृत्यु भएको प्रहरी नायव उपरीक्षक हरिप्रसाद पौडेलले जानकारी दिए। दुर्घटनामा २ जना घाइते भएका छन्। भ्यानमा ४ जना सवार रहेको प्रहरी भनाई छ। घाइते २३ वर्षीय राधेश्याम बस्याल लुम्बिनी मेडिकल कलेज पाल्पामा उपचाररत छन्। भ्यान सडकदेखि अन्दाजी एक सय मिटर तल खसेको र थप अनुसन्धान जारी रहेको प्रहरीले जनाएको छ।
"चन्द्रपुरका औषधी पसलमा अनुगमन, सञ्चालकको भागाभाग","रौतहट: रौतहटको चन्द्रपुर नगरपालिकाका सञ्चालित विभिन्न औषधी पसलमा औषधी व्यवस्था विभागको वीरगन्जसित कार्यालयले छड्के अनुगमन गरेको छ। अनुगमनका क्रममा धेरै औषधी पसल अनुमतिबिना नै सञ्चालनमा रहेको र आधा दर्जनभन्दा बढी औषधी पसल सञ्चालक बन्द गरेर भागाभाग भएको अनुगमन टोलीले जानकारी दिएको छ। औषधी व्यवस्था विभाग शाखा कार्यालय वीरगञ्जका प्रमुख अरविन्द बानियाको नेतृत्वमा आएको अनुगमन टोलीले अवैध रूपमा सञ्चालनमा आएका औषधी पसलमा तालाबन्दी गरेको हो। अनुगमन टोलीले चपुर सिटी अस्पतालको औषधी पसल, डल्फिन फार्मेसी, आयु मेडिकल हलमा तालाबन्दी गरेको कार्यालय प्रमुख बानियाले जानकारी दिए। चपुर सिटी हस्पिटलले औषधी पसल, डल्फिन फार्मेसी र आयु मेडिकल हल पनि दर्ता नभएको देखिएपछि तालाबन्दी गरिएको बानियाले जानकारी दिए। यस्तै राजमार्गमै विगत लामो समयदेखि सञचालित हाइवे ट्रमा सेन्टरमा रहेको औषधी पसल दर्ता प्रक्रियामा रहेको कारण ७ दिनभित्र दर्ता गर्नको लागि सचेत गराइ समय दिएको समेत कार्यालय प्रमुख बानियाले बताए। हिमालय मेडिकल हल लगायतका औषधी पसलहरूलाई कागजपत्र नवीकरण गर्नको लागि ७ दिनको समय दिएको र औषधी व्यवस्था विभाग वीरगञ्ज शाखाका सम्पर्क राख्नसमेत जानकारी गराइएको बानियाले जानकारी दिए। यसैबिच मौलापुरमा रहेको पटेल मेडिकल हलका संचालक ओम प्रकाश पटेलविरुद्ध औषधी पसल दर्ता नभएको र दर्ता नभएका औषधीहरू बिक्री वितरण गर्दै आइरहेको भेटिएपछि सञ्चालक पटेलमाथि औषधी ऐन २०३५ अनुसार कारवाहीको लागि जिल्ला अदालत गौरमा मुद्दा दर्ता गरिएको प्रमुख बानियाले जानकारी दिए। यसैगरी बौधीमाई नगरपालिकाको कोपवामा पनि २ वटा औषधी पसलमा सिलबन्दी गरिएको छ। तीन दिनभित्र रौतहटमा करिब २ दर्जनभन्दा बढी औषधी पसलको अनुगमन गरेको र दोषीलाई औषधी व्यवस्था ऐन २०३५ अनुसार कडा भन्दा कडा कारवाही हुने जानकारी दिए।"
पशुपतिनाथमा भक्तजनको घुँइचो,"काठमाडौं : महाशिवरात्रिका अवसरमा पशुपतिनाथलगायत देशभरका शिवालयमा भक्तजनको भीड लागेको छ । महाशिवरात्रिका अवसरमा पशुपतिनाथ मन्दिरका चारै ढोका आज बिहान दुई बजेदेखि नै खुला गरिएका छन्। पशुपति क्षेत्रको बाहिरी भागबाट चार र भित्री भागमा आठवटा लामको व्यवस्था गरिएको छ । महाशिवरात्रिका अवसरमा आज विशेष पूजाका लागि १५ हजार एक सय,३५ हजार र ६५ हजारको रसिद काटिएको पशुपति विकास कोषले जनाएको छ । महाशिवरात्रिका अवसरमा आज पशुपतिनाथको दर्शनमा आउने भक्तजनका लागि नेपाली सेनाले पुष्पवृष्टि गरेको थियो । नेपाली सेनाले पशुपति क्षेत्रमा निःशुल्क स्वास्थ्य शिविरको पनि आयोजना गरेको छ । अन्य विभिन्न संस्थाले पनि पशुपति क्षेत्रमा आज निःशुल्क स्वास्थ्य शिविरको आयोजना गरेका छन् । महाशिवरात्रिका दिन धेरै भीड हुने भएकाले कति भक्तजन भने लाइन नबसी पशुपति क्षेत्र पुगेर गजुर दर्शन गरेर फर्कने गरेका छन् । दर्शन गर्न आउने दर्शनार्थीको सवारी पार्किङका लागि सिफल,तिलगङ्गा,गुह्येश्वरी पारि, कोषको कार्यालय, वनकालीलगायत स्थानमा व्यवस्था मिलाइएको छ । आज पशुपतिनाथसँगै उपत्यकाका गोकर्णेश्र, डोलेश्वर,नागेश्वरलगायत शिव मन्दिरमा पनि भक्तजनको भीड लाग्छ ।"
टुँडिखेलमा यसरी मनाइयो २६२ औं सेना दिवस,"काठमाडौं : नेपाली सेनाले विभिन्न कार्यक्रम गरी २६२ औं सेना दिवस मनाएको छ। सेना दिवसको अवसरमा बुधबार सेनाले सैनिक मञ्च टुँडिखेलमा विशेष समारोहको आयोजना गरेको थियो। समारोहको प्रमुख अतिथिका रुपमा राष्ट्रपति रामचन्द्र पौडेल सहभागी थिए। सो अवसरमा सैनिक मञ्चमा परेड,तोप बढाइ,कवाजलगायत विविध सांस्कृति कार्यक्रम प्रस्तुत गरिएको थियो। नेपाली सेनाले २०४७ सालदेखि महाशिवरात्रिको दिनलाई सेना दिवसका रूपमा मनाउँदै आएको छ । शास्त्रीय मान्यताअनुसार शिवलाई शान्ति र सुरक्षाको प्रतीकका रूपमा लिइन्छ । सो अवसरमा नेपाली सेनाको हेलिकोप्टरले पुष्पवृष्टि गर्नाका साथै सेनाले राइफल र तोपबाट महाशिवरात्रि बढाइँ गरेको थियो । सैनिक र नेपाली परम्परागत वेशभूषा झल्कने विविध कला, नृत्य र सङ्गीतको धुन प्रदर्शन गरिएको थियो । नेपाली सेनाले प्रयोग गर्दै आएका विभिन्न खालका सवारी साधन, उपकरण र हातहतियारको समेत प्रदर्शन भएको थियो। समारोहमा उपराष्ट्रपति रामसहाय प्रसाद यादव, प्रधानमन्त्री केपी शर्मा ओलीलगायत उच्च पदस्थहरूको उपस्थिति रहेको थियो।"
लघुवित्त विश्वमै सफल मोडल हो,"जुम्लाको विकट सिञ्जाबाट काठमाडौं हुँदै युरोपको यात्रा कसरी सम्भव भयो ? जुम्लाको सिञ्जामा जन्मेको म कक्षा ८ सम्मको शिक्षा पूरा गरी बाँकी अध्ययन गर्न काठमाडौं आएँ। सदरमुकाम खलंगाबाट टाढा अर्थात् जिल्लाकै विकट स्थान हो म जन्मिएको ठाउँ। काठमाडौंमा विद्यालय शिक्षा सकाएर इन्जिनियरिङ अध्ययन संस्थानबाट डिप्लोमा इन् सिभिल इन्जिनियरिङ पूरा गरी उच्च शिक्षाका लागि युरोपको डनमार्क पुगें। माओवादीको सशस्त्र द्वन्द्वमा पढाइ बिग्रेला भनेर बाबुले काठमाडौंमा ल्याएर पढाउनु भएको हो। काठमाडौंमा मलाई सुरुमा कसैले भर्ना लिएनन्। तीन महिनासम्म सबै सरकारी स्कुल चहार्दाचहार्दै बित्यो। अन्तिममा ठहिटीस्थित शान्ति शिक्षा मन्दिर माध्यमिक विद्यालयमा बल्लतल्ल भर्ना पाएँ। जुम्ला र काठमाडौंको सरकारी स्कुलको सबैको पाठ्यक्रम त एउटै हो। तर देशभित्रकै शिक्षामा यति विभेद गरियो। म त्यो स्कुल प्रवेश गरिसकेपछि मेरो नेतृत्वमा उपत्यकाव्यापी हाजिरीजवाफमा भाग लियौं। राजसभा स्थायी समितिका तत्कालीन सभापति केशरजंग रायमाझीले पुरस्कार दिए। पछि स्कुलमा एकदमै पपुलर भएँ। तर यहाँ जन्मेकै आधारमा भेदभाव गरिने प्रवृत्ति छ। सन् २००८ देखि २०११ सम्मको डेनमार्कको पढाइमा सर्वोत्कृष्ट हुँदै मास्टर डिग्री यूकेको डे मोन्टफोर्ट विश्वविद्यालयबाट र हाल इटलीको स्विस स्कुल अफ म्यानेजमेन्टबाट पीएचडी गरिरहेको छु। विद्यालयले भर्ना दिन आनाकानी गरेको तपाईं विश्वमा अब्बल बनेर दुई हजारभन्दा बढीलाई प्रत्यक्ष रोजगार दिन सक्ने अवस्था कसरी सम्भव बनाउनु भयो ? विगत २० वर्षदेखि डेनमार्कमा स्थायी बसोबास गर्दै आएको छु। स्वदेश तथा विदेशमा गरी करिब दुई हजारभन्दा बढी व्यक्तिहरूको लागि प्रत्यक्ष रोजगारीको सिर्जना गरेको छु। आईटी सफ्टवेयर बनाउने र किनबेच गर्ने इनोभेसनका काम गरिरहेको छु। पहिला नेपालमा एपीआई इन्टिग्रेसन गर्नुपर्यो भने ६ महिना लाग्थ्यो तर अहिले ३ मिनेटमा हुन्छ। एक पटक एपीआई इन्टिग्रेसन गरेको कम्तीमा १० लाख रुपैयाँँ लाग्थ्यो। यसो हुँदा नेपालबाट करोडौं रुपैयाँँ विदेश जान्थ्यो। अहिले यसमा पैसै नलाग्ने एउटै एपीआई प्रविधिको विकास गरिएको छ। जसले गर्दा हार्डवेयर हाल्नु नपर्ने भएको छ। यसले समय नलाग्ने, सुरक्षित र सस्तो बनाएको छ। हामीले यस्ता खाले थुप्रै इन्नोभेसन गरेका छौं। जस्तैः मुख्य बैंकिङ क्षेत्र, किसान कार्डलगायतमा काम गरेका छौं। कृषि विकास बैंकको किसान कार्डको इनोभेसनपछि यो प्लेटफर्ममार्फत करिब ६ अर्ब रुपैयाँँ किसानहरूसम्म पुगेको छ। हामीले १ रुपैयाँमा नै फन्ड ट्रान्सफरको सुविधा दिने व्यवस्था गरेका छौं। बाहिर १० रुपैयाँमा मात्रै फन्ड ट्रान्सफर हुन्छ। हामीले सम्पूर्ण पेमेन्ट एकै ठाउँ (एकद्वार प्रणाली) बाट सेवा दिने गरेका छौं। यो सुविधा नेपालमा नै हामीले मात्र दिइरहेका छौं। यससँगै, अहिले पनि मेरो १६ वटा देशमा बिजिनेस चलिरहेको छ। खास डेनमार्कबाट चल्छ। मातृभूमि लघुवित्त संस्था कसरी उदय भयो ? डेनमार्कको विश्वविद्यालयमा सर्वोत्कृष्ट भएपछि त्यहाँस्थित पार्टीगत संघ संगठनले बोलाउन थाले। विदेशमा यहाँभन्दा चर्को राजनीति हुन्छ। ती पार्टीगत संगठनभन्दा म चाहिँ स्वतन्त्र रहेको गैरआवासीय नेपाली संघ (एनआरएनए) मा लागें। एनआरएनएमा भएपछि पार्टीमा जान पाइँदैनथियो। एनआरएनएमा सबैको साझा संस्था हो। गैरआवासीय नेपाली संघ अन्तर्राष्ट्रिय समन्वय परिषद्को सबैभन्दा कान्छो उमेरको पदाधिकारीको रूपमा सन् २०१५२०१७ सम्म सफल कार्यकाल काम गर्ने मौका पाएँ। अन्तर्राष्ट्रिय स्तरमा पनि लोकप्रिय भोट ल्याएर निर्वाचित भएको थिएँ। यससँगै मलाई चुनौती पनि थपियो। त्यो बेला एनआरएनएका अध्यक्ष शेष घले हुनुहुन्थ्यो। उहाँलगायत एनआरएनएका पूर्वअध्यक्ष, पदाधिकारीलगायतले मलाई धेरै प्रोत्साहन, उत्प्रेरणा दिनुभयो। म सामाजिक उद्यमशील विभागकै अध्यक्ष बने। विजय लघुवित्त संस्थाले दुर्गममा शाखा विस्तार गर्न एनआरएनएलाई सहकार्य गर्न प्रस्ताव गर्यो। हामीमा अब एनआरएनएले नै लघुवित्त सञ्चालन गर्नुपर्छ भन्ने सोच विकास भयो। आफ्नै गृह जिल्ला जुम्लामा प्रधान कार्यालय राखेर लघुवित्त खोल्ने भनेर अभियान सुरु गरें। यसमा ८० देशका मानिसलाई सहभागी गराउने, कम्तीमा ५ लाख र बढीमा ५० लाख रुपैयाँँसम्म लगानी गर्न आह्वान गरँे। त्यो बेला लघुवित्तको एकदमै चार्मिङ थियो। लाखौं करोडौं हाल्न गैरआवासीय नेपाली तयार थिए। अधिकतम ५० लाख रुपैयाँँसम्मको सीमा (क्याप) राखेर लघुवित्त सञ्चालन गरियो। मेरो सोच साना तथा मझौला उद्यम व्यवसाय (एसएमई)हरूलाई एउटै प्लाटफर्ममा ल्याएर नेपालको सामाजिक आर्थिक रूपान्तरण गर्ने भन्ने थियो। यो लघुवित्त जन्माउन म १३ देशमा भ्रमण पनि गरें, प्रस्तुतीकरण गरेँ। एनआरएनएको अन्तर्राष्ट्रिय समन्वय परिषद्ले निर्णय गरेर नै यो लघुवित्त जन्मिएको हो। एआरएनएको पहिलो संस्थागत रूपमा निर्णय भएर जन्मेको लघुवित्त नै मातृभूमि हो। यो जन्माउन धेरै अप्ठ्यारा आए। कम्पनी रजिस्ट्रारका कारण नेपालमा स्वीकृति लिन धेरै गाह्रो भयो। तर पनि राष्ट्र बैंकले हामीलाई साँच्चै सामाजिक आर्थिक रूपान्तरणको लागि भनेर सहयोग गर्यो। हामी सबैभन्दा पछि लाइसेन्स पाउने लघुवित्त कम्पनी हौं। सन् २०१५ मा विश्वको ८० भन्दा बढी देशको प्रतिनिधिसहितको सामाजिक उद्यमशील विभागको अध्यक्ष भएको समयमा नेपालमा सामाजिक आर्थिक विकास गर्ने र समाजमा पिछडिएको वर्गलाई आर्थिक उत्थान गर्ने उद्देश्यले मेरो नेतृत्वमा तत्कालीन एनआरएन लघुवित्त वित्तीय संस्था लिमिटेड स्थापना भयो। छोटो समयमा आक्रमक मर्जर नीति अनुसरण गर्दै नेपालमै सबैभन्दा छोटो समयमा सबैभन्दा धेरै वित्तीय संस्थाहरू मर्जर गर्ने भूमिका खेल्औं। फलस्वरूप मातृभूमि लघुवित्त वित्तीय संस्था लिमिटेड बनेको हो। अहिले यो टप १० भित्र पर्छ। मर्जर तथा प्राप्ति बाध्यताले कि स्वेच्छाले गर्नु भएको हो ? हामीमा पनि नेपाल अधिराज्यभरि जाऔं र सबैलाई पहुँच दिऔं भन्ने सोच थियो। राष्ट्र बैंकले मर्जर तथा प्राप्तिको नीति लिएकोले मर्जरमा गयौं। सुरुवातदेखि मेरै नेतृत्वमा मर्जर भए। जन्मिँदै मर्ज गरेर आयौं। छोटो समयमै दुई चरणमा सात लघुवित्त संस्थाहरू (तत्कालीन एनआरएन लघुवित्त, किसान माइक्रोफाइनान्स, दिव्य लघुवित्त, क्रिएटिभ लघुवित्त, रामारोशन लघुवित्त, जाल्पा लघुवित्त र महिला सामुदायिक लघुवित्त) को मर्जर गर्यौं। मर्जरमा एनआरएन लघुवित्त वित्त संस्था लिमिटेडले नै प्रमुख भूमिका खेलेको हो। सुरुमा एनआरएनले २४ भदौ २०७६ (१० सेप्टेम्बर २०१९) मा क्रिएटिभ र रामारोशन नामक दुई साना आकारका क्षेत्रीय स्तरका लघुवित्त संस्थाहरू प्राप्त गरेको थियो। पछि एनआरएन, किसान र दिव्य लघुवित्त वित्तीय संस्था एकअर्कामा गाभिए र २९ असार २०७७ (१३ जुलाई २०२०) मा एनआरएन लघुवित्त वित्तीय संस्था लिमिटेडको नामबाट संयुक्त रूपमा सञ्चालन सुरु गरे। १८ असोज २०७७ (४ अक्टोबर २०२०) मा सम्पन्न विशेष साधारणसभाको निर्णयसँगै संस्थाको नाम किसान लघुवित्त वित्तीय संस्था लिमिटेडमा परिवर्तन गरिएको छ। त्यसपछि किसान र जल्पा सामुदायिक लघुवित्त वित्तीय संस्था लिमिटेड एकअर्कामा गाभिए र २७ असार २०८१ (११ जुलाई २०२४) मा मातृभूमि लघुवित्त वित्तीय संस्था लिमिटेडको नामबाट संयुक्त रूपमा सञ्चालनमा आए। एनआरएन लघुवित्त २० करोड लगानीमा सुरुवात गरिएको हो। जसमध्ये ७ करोड सर्वसाधारणका लागि छुट्ट्याएका थियौं। तर अहिलेसम्म हामीले सेयर निष्कासन गर्न नसक्दा चुनौती भएको छ। हामी पाँच वर्ष भए पनि हामीसँग जोडिएका फिंगो (ऋण कारोबार गर्ने) संस्था ३० वर्षदेखिका पुराना लघुवित्त छन्। यी सबैलाई मर्ज गरेर मातृभूमि लघुवित्त संस्था नाम राखियो। फरक पृष्ठभूमिबाट आएका संस्थाहरूलाई मर्जर गरेपछिको व्यवस्थापनलगायतमा चुनौती के के सामना गर्नु पर्यो ? देशभरका लघुवित्तका अध्यक्ष भएको एक समारोहमा नै गभर्नर महाप्रसाद अधिकारीले नै हाम्रो सार्वजनिक रूपमै प्रशंसा गर्नुभयो। विशेष गरेर मलाई बाहिरबाट आएर पनि राष्ट्र बैंकको मर्जर नीतिलाई साथ दिएर सफल पारेको भन्दै प्रशंसा गर्नुभयो यद्यपि मर्जर गरेपछिका चुनौती थुप्रै रहे। हामी सुरुदेखि नै संस्था मर्ज गरेर ल्यायौं। तर संस्थामा कर्पोरेट सुशासन त छँदै रहेनछ। आर्थिक, संस्थागत सुशासन शून्य रहेछ। मैले हरेक संस्थाको भित्र छिर्दै समाधान गरें। वास्तवमा हाम्रोमा मात्रै नभएर कर्पोरेट सुशासनमा धेरै संस्थामा ठूलो समस्या छ। तर सबैले लुकाए। हाम्रोमा चाहिँ एउटालाई कारबाही गरेपछि अर्कोको गल्ती नभए पनि अर्कोको पोल खोलिदिए। त्यसकारणले छताछुल्ल भयो। एकताका संस्थाभित्रै एकले अर्कालाई हालेको दुई सय वटा मुद्दा थियो। मैले कारबाही सुरु गर्न थालें। खराब कर्मचारी, उच्च व्यवस्थापन, सञ्चालकहरूमाथि पनि एक्सन लिएँ। एक्सनमा गएपछि सबै एकजुट भए। कारबाही भोग्नेहरू धेरै भएपछि एकजुट पो भए। मलाई तारो बनाए। नेपालमा केही गरौं भनेर काम गर्दा भौतिक आक्रमणसमेत गरे। अख्तियार, राष्ट्र बैंक, सम्पत्ति शुद्धीकरणलगायतमा मुद्दा हाले। तर म सबै ठाउँमा मेरो स्वच्छ छवि भएकोले मात्रै बचँे। सामाजिक तथा वित्तीय अपराधको प्रमाण भएका कारण उनीहरूले केही गर्न सकेनन्। अन्ततः उनीहरू नै बाहिरिनु पर्यो। चुनौतीका बाबजुद मर्जरपछिका सुधार के के हुन् प्रस्ट पारिदिनु हुन्थ्यो कि ? मर्जरपछि धेरै कुरा सुधार गर्यौं। संस्थागत सुशासन थिएन। मर्जरमा आएका लघुवित्तका सञ्चालकले नै संस्थाबाट कर्जा लिने, आफ्नै कर्मचारी हायर गरिएको रहेछ। त्यही संस्थाको सवारीसाधनको दुरुपयोग गर्ने थुप्रै विकृति थिए। आफ्ना मान्छेलाई जागिर दिएर भर्ती केन्द्र बनाइएको थियो। अनावश्यक कर्मचारी राखिएको थियो। समग्रमा नेपालमा कर्पोरेट सुशासन हुँदो रहेनछ। जबकि बैंकिङ क्षेत्रमा झन् अनुशासन हुनुपर्छ। यसबीच धेरै समस्या समाधान गर्यौं। यदि हामी मर्जरमा नगएको भए यी संस्थाहरू डुब्ने रहेछन्। यसबीच सुपर लघुवित्तलाई राष्ट्र बैंकले प्राप्ति गर्यो। हामी पनि त्यस्तै भित्री रूपमा खोक्रो अवस्थामा पुगिसकेका थियौं। जस्तैः बोर्डमै भएकाले हकप्रद सेयर घोषणा गर्ने, त्यही संस्थाबाट अप्रत्यक्ष ऋण लिएर हकप्रद सेयर लिए। अब यो कहाँबाट उठ्ने ? हामीले नेतृत्व लिएपछि यो सबै असुली गर्यौं। सुशासन राख्नलाई यथाशक्य काम गरेका छौं। ९ सय ५० जना कर्मचारीमध्ये एक जना पनि मैले आफ्नो मान्छे राखेको छैन। तर योग्य प्रमुख कार्यकारी अधिकृत भने मैले छानेर राखेको छु। संस्था सफलतामा उनीहरूको हात हुने भएकाले उचित छनोट गर्न आवश्यक पनि छ। त्यसो भए नेपालको मर्जर नीति उपयुक्त होइन त ? नेपालमा खास मर्जर छैन रहेछ। दुवै पक्षको लगानी भएपछि व्यक्तिगत नभए पनि संस्थाप्रति त माया हुनुपर्ने हो। तर त्यसो रहेनछ। मैले इमान्दारपूर्वक भन्नुपर्दा नेपालको मर्जर असफल छ। मर्जर नीति नै असफल भयो। मैले नेपाल राष्ट्र बैंक र गभर्नरलाई मर्जरबारे प्रतिक्रिया दिएको छु। मैले सुधारका लागि २५ बुँदा सुझाव दिएको छु। लघुवित्त र लघुवित्तको एउटै ऋणी, एकै ठाउँमा शाखा तर मर्जर गरेर द्वन्द्वबाहेक अरु केही पनि पाइएन। सानो संस्था हुँदा व्यवस्थित थियो तर मर्जपछि ठूलो भयो तर झै झगडा बढ्यो। एउटै मात्र सञ्चालकको खर्च घट्यो। पहिलाको भन्दा खर्च बढेको छ। किनभने खाईपाई आएको सेवा सुविधाभन्दा कर्मचारीलाई घटाउन नपाइने बरु बढाउनु पर्यो। एकातिर घटाउन नपाउने अर्कोतर्फ कम भएकालाई समान बनाउनुपर्ने। दुवै संस्थालाई बराबर गर्दा दायित्व बढ्दै गयो। अर्कोतर्फ दक्षता घट्यो। यसकारण पूर्णरूपमा मर्ज असफल ठान्छु। यदि मर्ज गराउने हो भने लघुवित्तलघुवित्त होइन, लघुवित्त र बैंक वा लघुवित्त र पीएसपी मर्ज गराउँदा उपयुक्त हुन्छ। लघुवित्त र भुक्तानी सेवा प्रदायक कम्पनी (पीएसपी) अहिले राष्ट्र बैंकको टाउको दुखाइ बनेको छ। ९ ओटा भुक्तानी प्रदायक सञ्चालक (सीएसओ) र २६ ओटा पीएसपी गरेर राष्ट्र बैंकले ३५ वटालाई अनुमति दिएको छ। भुक्तानी तथा फस्र्योट ऐन आएपछि राम्रोसँग दिगो नहुने स्थितिमा छन्। यता लघुवित्तहरूले पनि अधिकांशले नगद लाभांश दिन सकेका छैनन्। अब हामी डिजिटलाइज्ड हुनुपर्ने बेला छ। लघुवित्त र पीएसपी मर्ज गर्यो भने प्रविधि, ज्ञान भएकाले डिजिटलाइज्डमा जान सजिलो पर्छ। यसले संस्थामा सिनर्जी ल्याउँछ। यो अवधारणा राष्ट्र बैंकलाई बुझाउँदा नयाँ सोचको सुझाव दिएको भन्दै खुसी हुनु भएको थियो। स्वदेश तथा विदेशमा गरी करिब दुई हजारभन्दा बढी रोजगारीको सिर्जना गरेको छु। हामीले १ रुपैयाँमा नै फन्ड ट्रान्सफरको सुविधा दिने व्यवस्था गरेका छौं। लघुवित्तामा ९ सय ५० जना कर्मचारीमध्ये एक जना पनि मैले आफ्नो मान्छे राखेको छैन। नेपालमा कर्पोरेट सुशासन त छँदै छैन। यहाँ जन्मेकै आधारमा भेदभाव गरिने प्रवृत्ति छ। पछिल्लो समय समग्र लघुवित्तको छाप एक हिसाबले अझै केही नकारात्मक पनि बसेको छ। यसबारे समग्रमा देखिएको विकृति र मातृभूमिमा स्थिति कस्तो छ ? मुख्य जड तीन वटा तहको समस्या हो। पहिलो समस्या, लघुवित्तहरूभित्रै आफ्नो समस्या छ। दोस्रो समस्या, राष्ट्र बैंक र नेपाल सरकारले लघुवित्तबारेमा स्पष्ट नीति नबनाएकोले हो। लघुवित्तलाई सामाजिक संस्था भन्ने कि आर्थिक संस्था भन्ने वा समाजसेवा गर्ने, मुनाफा गर्ने संस्था, दिगो संस्था, बैंक वा सहकारी भन्नेबारे स्पष्टता छैन। आजको दिनसम्म लघुवित्तले महिला, किसान र गरिबलाई योगदान दिएको छ। देशमा जति पनि अनुदान गएको छ, त्यही वर्गलाई जहाँबाट भए पनि घुमिफिरी गएको छ। तर त्यो च्यानलाइज अन्तबाट भएको छ। यस्ता फन्ड, अनुदान लघुवित्तमार्फत च्यानलाइज भएको भए संस्था पनि टिक्थ्यो र गरिबलाई पनि टिक्ने वातावरण बन्थ्यो र उद्देश्य पनि पूरा हुन्थ्यो। तेस्रो समस्या, सदस्यहरूमा जनचेतना र शिक्षाको समस्या हो। जस्तैः छोरीको बिहे गर्न लघुवित्तबाट ऋण लिएर गर्ने गरिएको छ। यसो हुँदा कहाँबाट पैसा तिर्ने ? सक्दैनन्। यसर्थ ऋण केका लागि लिने भन्ने र तिर्ने स्रोतको स्पष्ट नहुनु राम्रो भएन। खास लघुवित्त मोडल नेपालमा मात्रै नभई विश्वमा एउटा सफल मोडल हो। अति गरिबहरूलाई माथि उठाउनका लागि लघुवित्त ल्याइएको हो। मेरो १६ वटा देशमा बिजिनेस छ। विशेष गरेर अफ्रिकामा छ। मैले त्यहाँ लघुवित्तहरूको सफलता देखेको छु। लघुवित्तको अवधारणा नराम्रो होइन। मुलुकमा राम्रो योगदान पनि दिएको छ। केन्द्रीय बैंकले दुईवटाभन्दा बढीमा ऋणी सदस्य हुन नपाउने नीतिगत व्यवस्था गरेको छ। तर ऋण लिइसकेका दोहोरो ऋणीहरूको समस्या समाधान हुन केही समय लाग्नेछ। यस्तो खाले समस्या मातृभूमिमा पनि छ। सुरुवातदेखि अहिलेसम्म मातृभूमि लघुवित्तमा अहम् भूमिका निभाउँदै आउनु भएको छ। तपाईं आफू एक एनआरएनले नेपालमा गरेको योगदानलाई कसरी लिनु भएको छ ? विश्वभर छरिएर रहेका साना लगानीकर्ताहरू र नेपालका गाउँ तथा दूरदराजमा रहेका साना लगानीकर्ताहरूलाई एक ठाउँमा ल्याई देशकै एउटा ठूलो वित्तीय संस्था मेरै नेतृत्वमा स्थापना गरिएको छ। जहाँ करिब २ लाख २० हजार सदस्य तथा ९ सय जनाभन्दा बढी कर्मचारी छन्। साबिकका एनआरएन लघुवित्त संस्थासँग निष्क्रिय रहेका लघुवित्त संस्था पुनर्संरचना गर्दै तत्कालीन भयावह अवस्थाबाट आजको एक बलियो संस्थाको रूपमा ल्याए। कतिपय खराब प्रवृत्तिका माथिल्लो तहका कर्मचारी, पदाधिकारीलाई कारबाहीको प्रक्रियासमेत अघि बढाउँदा व्यक्तिगत दुश्मनीसमेत मोल्नु पर्यो। यसका कारण एउटा युवाको पवित्र छविमाथि प्रहार गर्ने प्रवृत्ति बेलाबेलामा देखा पर्ने गरेको छ। यस्तै प्रवृत्तिका कारण केही गरु भन्ने पवित्र भावना बोकेर सामाजिक क्षेत्रमा समेत योगदान पुर्याउने उद्देश्य राखेर कार्य गर्ने जो कोहीको पनि मनोबल गिर्ने कार्य हुन्छ। त्यसको प्रभाव देशको समग्र व्यावसायिक क्षेत्रमा पर्ने, आर्थिक क्रियाकलाप घट्ने, रोजगारी घट्ने, राजस्व घट्ने र सोको फलस्वरूप समग्र देशको विकासमा समेत नकारात्मक प्रभाव पर्ने देखिन्छ। यत्तिका योगदान दिनु भएको तपाईं अब लघुवित्तको नेतृत्वबाट किन बाहिरिन खोज्दै हुनुहुन्छ त ? तत्कालीन एनआरएन लघुवित्त वित्तीय संस्था संस्थासँगै नेपाल पेमेन्ट सोलुसन (एनपीएस) स्थापना गरी सो संस्थाको नेतृत्वसमेत गरे। सोको केही समयपछि एक व्यक्ति दुई संस्थामा बस्न नपाउने नेपाल राष्ट्र बैंकले व्यवस्था गरेबमोजिम अबको एक महिनाभित्र साधारणसभा सम्पन्न गरी दुईमध्ये एक संस्थामा मात्र रहनेछु। आर्थिक सुशासन र पारदर्शिता प्रमुख लक्ष्य रहेको छ। आफूले नेतृत्व गरेको लघुवित्त संस्थामा भए गरेका आर्थिक अपचलनका घटनालाई कुनै पनि कसुर बाँकी नराखी निर्ममतापूर्वक कारबाही गरेको छु। अन्त्यमा केही भन्नुहुन्छ ? जुम्लाको पढाइ जसलाई त्यही काठमाडौंले महŒव दिएन तर युरोपमा पुरेर टप भएँ। अहिले म यति धेरै व्यवसायमार्फत रोजगारी प्रदान गरेको छु। यसर्थ म आम युवा र नेपाल सरकारलाई के भन्न चाहन्छु भने हाम्रो मनोविज्ञानमा र व्यवहारमा विभेदीकरण छ। युवामा मिहिनेत र इमान्दारिता छ भने सफल हुन सकिन्छ। हामी जन्मजात कमजोर छैनौं। मिहिनेत गर्यौं भने जीवनको उद्देश्य हासिल गर्न सकिन्छ। यसबारे आम युवाहरूलाई म सन्देश दिन चाहन्छु। प्रस्तुति : सुरेन्द्र काफ्लेममता थापा"
महिला फुटबलमा प्रसिद्धिले छोपेको पीडा,"काठमाडौं : नेपाली फुटबलमा हाल पुरुष टिमको भन्दा बढी चर्चा महिला टिमको छ । यही चर्चामा एउटा तीतो सत्य लुकेको छ । महिला फुटबलले हालसम्म कुनै पनि स्वर्ण पदक उचाल्न पाएको छैन । टिमका धेरै खेलाडीले विदेशी लिग खेलिरहेका छन् । यी नै खेलाडी सम्मिलित टिमले हालसम्म १२ वटा फाइनल खेलिसक्यो तर एउटा पनि उपाधि जित्न सकेन । नेपाली महिला टिमले गत कात्तिकमा साफ २०२४ को उपाधि गुमायो । उपाधिमा एक कदमले चुकिरहेको महिला टिमले १३ औं फाइनलको रुपमा बुधबार खेल्नेछ । घरेलु मैदान र घरेलु दर्शकका अगाडि नेपाली टिमले चार देशीय महिला अन्तर्राष्ट्रिय च्याम्पियनसिपको फाइनल खेल्दैछ । म्यानमार जस्तो बलियो प्रतिद्वन्द्वी पाएको नेपाली टिमले उपाधिको खडेरी तोड्ने राम्रो मौका हुनेछ । लिग चरणको अन्तिम खेलमा म्यानमारसँग २ बराबरी खेल्नु नेपालका लागि सकारात्मक संकेत हो । सन् १९८६ बाट सुरु भएको नेपाली महिला फुटबलको अन्तर्राष्ट्रिय यात्राबाट हालसम्म १२ वटा फाइनल खेलेको छ । सबैमा रजत पदक नै नेपालको पोल्टामा पर्यो । हालसम्म नेपाली महिला फुटबलको इतिहासमा सबैभन्दा ठूलो उपलब्धि नै रजत पदक बनेको छ। महिला फुटबलको उपविजेता यात्रा सन् १८९६ मा हङकङसँग पहिलो पटक अन्तर्राष्ट्रिय फुटबल खेल्दै सुरु गरेको नेपाली महिला फुटबल टिमको यात्राले ३८ वर्षसम्म १२ वटा रजत पदक बटुल्यो । उपाधिमा हात राखेर अरूलाई सुम्पिनु पर्दाको पीडा महिला फुटबलले भोगेको छ । ३८ वर्षमा नेपाल ६ पटक साफ महिला च्याम्पियनसिपमा मात्रै उपविजेता बनेको छ । ३ पटक दक्षिण एसियाली खेलकुद(साग) गेम्स अन्तर्गतको फाइनल, समान ११ पटक हिरो गोल्डकप, नादेज्दा कप र वाफ महिला च्याम्पियनसिपमा नेपाल उपविजेता बनेको छ । १२ वटा फाइनलमा नेपालले ७ वटा छिमेकी राष्ट्र भारतसँग मात्रै हारेको छ । २ पटक बंगलादेशले नेपाललाई घरेलु मैदानमा नै हरायो । म्यानमार ताजिकिस्तानमा र जोर्डनसँग समान ११ वटा फाइनल नेपालले हारेको छ । सन् २०१० जनवरीमा दक्षिण एसियाली खेलकुद(साग) अन्तर्गतको महिला फुटबलमा नेपालले पहिलो पटक अन्तर्राष्ट्रिय स्तरको फाइनल खेलेको हो । जसमा नेपालले भारतसँग ३१ को हार बेहोरेको थियो । २०१० मा डिसेम्बरमा साफ महिला च्याम्पियनसिपमा पुनः भारत नै नेपालको लागि उपाधीकोतगारो बन्यो । २०१२ र २०१४ को साफ महिला च्याम्पियनसिपमा नेपालका लागि छिमेकी राष्ट्र भारतको दबदबा कायम नै रह्यो । २०१२ को फाइनलमा नेपाल ३१ र २०१४ मा नेपाल भारतसँग ६० ले पराजित भयो । सन् २०१६ मा साग गेम्स अन्तर्गत पुन भारतसँग ४० को हार नेपालले फाइनलमा बेहोर्दै उपाधि भारतलाई सुम्पियो । सन् २०१९ नेपाली महिला फुटबलका लागि रजत वर्ष रह्यो । ४ वटा फाइनलमा लगातार हार बेहोर्यो । सन् २०१९ को फेब्रुअरीमा हिरो गोल्डकपको फाइनल पुगेको नेपालले म्यानमारसँग ३१ को हार बेहोर्यो । मार्चमा साफ महिला च्याम्पियनसिपमा भारतसँग ३१ को हारसहित रजत पदक भिरेका नेपाली खेलाडीले सेप्टेम्बरमा नादेज्दा कपमा ताजकिस्तानसँग हार्दै रजतमा ह्याट्रिक पूरा गरे । सोही वर्षको डिसेम्बरमा साग गेम्स अन्तर्गतको महिला फुटबलमा पुनः भारतसँग २० को हारले २०१९ नेपाली महिला फुटबलमा रजत वर्षको रुपमा रह्यो । त्यसयता कोभिडले बन्द भएको अन्तर्राष्ट्रिय महिला फुटबल २०२२ मा मात्रै फर्कियो । २०२२ मा नेपालले घरेलु मैदानमा बंगलादेशसँग हार्दै पुन अर्को रजत पदक पायो । २०२४ को साफ नेपाली महिला फुटबल टिमले खेलेको १२ औं फाइनल खेल हो । जसमा पुनः बंगलादेशले २१ ले हराउँदै नेपाली भूमिबाट उपाधि खोसेर लग्यो । म्यानमारसँग दोस्रो फाइनल २०१९ को फेब्रुअरीमा म्यानमारसँग ३१ को हार बेहोरेको नेपालका लागि एक मात्र गोल मन्जली कुमारी योञ्जन थिइन् । हाल उनी टिममा छैनन् । नेपालले कुल ४ पटक म्यानमारसँग खेलेको छ । जसमा नेपालको पक्षमा नतिजा पर्न सकेको छैन । २ खेलमा हार बेहोरेको नेपालले २ खेल बराबरी खेल्यो । फाइनल अघिको प्रिम्याच प्रेस कन्फ्रेन्समा दुवै टिम उपाधी जित्ने लक्ष्य राख्छन् । म्यानमार ठूलो मात्राको घरेलु दर्शकका अगाडी घरेलु टिम विरुद्ध बलियो रणनीति सहित प्रस्तुत हुने बताउँछ भने नेपाल स्वर्णको भोक मेटाउन चाहन्छ । हामी सधैं रजतमा सिमीत भयौं । हामी सबैमा स्वर्णको भोक छ । भोलि हामी स्वर्णकै लागि खेल्नेछौं । नेपाली महिला फुटबल टिमकी कप्तान एन्जिला तुम्बापो सुब्बाले भनिन् । म्यानमारका प्रशिक्षक तेत्सुको युकी फाइनल खेल्नु अघि हामीले यो टिमसँग खेल्ने मौका पायौं । जसले गर्दा धेरै कुराहरु जान्ने मौका मिल्यो । हामी हाम्रो उत्कृष्ट रणनीति सहित तयार हुनेछौं । हामी फाइनल खेलका लागि तयार छौं ।"
क्यानडाले लगायो रुसी तेल ट्याङ्कर र जहाजहरूमा नयाँ प्रतिबन्ध,"क्यानडाका प्रधानमन्त्री जस्टिन ट्रुडोले रुसी तेल ट्याङ्कर र जहाजहरूमा प्रतिबन्ध लगाउने घोषणा गरेका छन्। जस्टिन ट्रुडोले सामाजिक सञ्जाल प्लेटफर्म एक्समा लेखेका छन्, 'रूसले तेलबाट कमाएको पैसाले युक्रेनमा आफ्नो युद्धलाई आर्थिक सहयोग गरिरहेको छ। अन्तर्राष्ट्रिय प्रतिबन्धहरूबाट बच्न रूसले अवैध रूपमा जहाजहरू मार्फत विश्वभर आफ्नो तेल ढुवानी गरिरहेको छ।' उनले भने, 'मैले किभमा रहेका १०९ रूसी तेल ट्याङ्कर र जहाजहरूमा नयाँ प्रतिबन्धहरूको घोषणा गरेको छु।' यसअघि प्रधानमन्त्री ट्रुडोले भनेका थिए, 'स्थायी शान्तिको लडाई एक्लै जित्न सकिँदैन। त्यसैले हामी यहाँ युक्रेनको साथमा छौं। मैले कीभमा राष्ट्रपति जेलेन्स्कीसँग कुरा गरें र भनें कि क्यानडा सधैं युक्रेनको साथमा उभिनेछ।' ट्रुडोले युक्रेनसँग शान्ति स्थापना गर्न र सार्वभौमसत्ता कायम राख्न क्यानडाबाट नयाँ सैन्य सहयोग प्रदान गर्ने बारेमा कुरा गरेको बताए।"
"पशुपतिमा शिवभक्त : कोही पूजामा व्यस्त, कसैलाई टिकटक बनाउन भ्याइनभ्याइ","काठमाडौं : महाशिवरात्रिका अवसरमा बिहानैदेखि पशुपतिनाथमा भक्तजनको भीड लागेको छ । महाशिवरात्रिका अवसरमा पशुपतिनाथ मन्दिरका चारै ढोका आज बिहान दुई बजेदेखि नै खुला गरिएका छन्। पशुपति क्षेत्रको बाहिरी भागबाट चार र भित्री भागमा आठवटा लामको व्यवस्था गरिएको छ। शिवभक्तहरू महादेवको पूजाआराधानामा व्यस्त छन्। पशुपतिनाथको दर्शन गर्न पुगेका भक्तजनहरू कोही पूजामा व्यस्त छन् भने कसैलाई टिकटक बनाउन भ्याइनभ्याइ छ। पशुपति वनकाली क्षेत्र पुगेका युवायुवतीहरू टिकटक बनाउनमा मस्त देखिन्थे। धेरै भीडभाड भएपछि कतिपय भक्तजन भने लाइन नबसी पशुपति क्षेत्र पुगेर गजुर दर्शन गरेर फर्किरहेका छन्। गजुर दर्शन गर्दा पनि पशुपतिनाथ मन्दिरमै गएर दर्शन गरेको फल मिल्ने शास्त्रीय प्रमाण रहेको छ। यस वर्षको महाशिवरात्रिमा मन्दिर परिसर साजसजावटमा विशेष ध्यान दिइएको छ । पशुपति क्षेत्र वरपर झिलीमिली बनाइएको छ । मङ्गलबार बेलुकीदेखि पशुपति क्षेत्र जाँदा आकर्षक हुनेगरी फूल र बत्तीले सजाइएको छ । नेपाललगायत विदेशबाट समेत फूलमाला ल्याएर मन्दिर सजावट गरिएको हो। महाशिवरात्रिका अवसरमा आज पशुपतिनाथको दर्शनमा आउने भक्तजनका लागि नेपाली सेनाले पुष्पवृष्टि गरेको थियो । नेपाली सेनाले पशुपति क्षेत्रमा निःशुल्क स्वास्थ्य शिविरको पनि आयोजना गरेको छ । अन्य विभिन्न संस्थाले पनि पशुपति क्षेत्रमा आज निःशुल्क स्वास्थ्य शिविरको आयोजना गरेका छन् । दर्शन गर्न आउने दर्शनार्थीको सवारी पार्किङका लागि सिफल,तिलगङ्गा,गुह्येश्वरी पारि, कोषको कार्यालय, वनकालीलगायत स्थानमा व्यवस्था मिलाइएको छ । आज पशुपतिनाथसँगै उपत्यकाका गोकर्णेश्र, डोलेश्वर,नागेश्वरलगायत शिव मन्दिरमा पनि भक्तजनको भीड लाग्छ । हिन्दु देवता शिवको विशेष दिन आज पशुपतिनाथ मन्दिरमा पाँच लाख बढि मानिसहरू दर्शनका लागि आउने आंकलन गरिएको छ।"
"महाशिवरात्रि : डोलेश्वर महादेव मन्दिरका चारै ढोका खुला, दर्शनार्थीको घुँइचो","काठमाडौं : महाशिवरात्रि पर्वको अवसरमा भक्तपुरको डोलेश्वर महादेव मन्दिरमा दर्शनार्थीको घुँइचो लागेको छ । सूर्यविनायक नगरपालिका सिपाडोलस्थित केदारनाथको शिर डोलेश्वर महादेव मन्दिरमा दर्शनार्थीको घुइँचो लागेको हो । मध्यराति मन्दिरमा विशेष पूजा गरेपछि दर्शनका लागि मन्दिरको चारैवटा ढोका खुला गरिएको थियो । अरु दिन मन्दिरभित्र प्रवेश गर्न नपाइने भए पनि शिवरात्रीका दिन भने दर्शनार्थीले मन्दिरभित्र प्रवेश गरेर डोलेश्वरमा आफैँले पूजा एवं दर्शन गर्ने व्यवस्था मिलाइएको थियो । डोलेश्वर महादेव मन्दिरको दशर्न गर्ने व्यवस्थालाई सहज बनाइएको सूर्यविनायक नगरपालिका वडा नंवर ८ का वडाध्यक्ष पुष्पराज बस्नेतले बताए। महाशिवरात्रि पर्वका लागि डोलेश्वरमा भारतबाट सयौंको संख्यामा साधुसन्त आएका छन् । डोलेश्वर आएका साधुसन्तका लागि खाने, बस्ने, धुनी जगाउने र फर्कने बेलामा भेटीको रुपमा यातायात खर्चको व्यवस्थासमेत गरिएको छ । यस्तै भक्तपुर दत्रातयमा पनि शिवरात्रीका अवसरमा भक्तजनको घुइँचो लागेको छ ।"
८४ को निर्वाचनमा कांग्रेस र एमालेसँग गठबन्धन हुँदैन : प्रचण्ड,"विराटनगर : पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल प्रचण्डले भ्रष्टाचारविरुद्धको अभियानलाई देशव्यापी बनाउने बताएका छन् । त्यसका लागि पार्टीले हुलाकी मार्ग केन्द्रित तराईमधेश जागरण अभियान सञ्चालन गरेको उनको भनाइ छ । भ्रष्टाचार विरोधी र सुशासनको कुरालाई जनताबीचमा लगेर आर्थिक विकास एवं समृद्धिका निम्ति जनचेतना अभिवृद्धि गर्ने उद्देश्य अभियानको रहेको दाबी प्रचण्डको छ । हुलाकी मार्ग केन्द्रित तराईमधेश जागरण अभियानका क्रममा विराटनगरमा बुधबार बिहान आयोजित पत्रकार सम्मेलनमा बोल्दै उनले अहिलेको सरकार भ्रष्टाचारीलाई संरक्षण गर्ने उद्देश्यले बताएको आरोप लगाए । आफ्नो सरकारले भ्रष्टाचारीलाई कारबाहीमा ल्याउने अभियान चलाएपछि उनीहरूलाई संरक्षण गर्न कांग्रेसएमाले गठबन्धनको सरकार बनेको उनको दाबी छ । हामीले सुशासन कायम गर्न खोज्यौं । भ्रष्टाचार विरोधी अभियान सुरु गरेबापत,भ्रष्टाचारीलाई कारबाहीको दायरामा ल्याउन थालेबापत भ्रष्टाचारीको संरक्षण गर्ने उद्देश्यले नै अहिलेको गठबन्धन सरकार बनेको हो,प्रचण्डले भने । आफ्नो सरकारले सुरू गरेको भ्रष्टाचार विरोधी र सुशासनको अभियानलाई राष्ट्रव्यापी रुपमा जनताको बीचमा लैजान जागरण अभियान सुरु गरिएको उनको जिकिर छ । त्यसबाहेक अभियानको अर्को उद्देश्य दक्षिण भेगमा रहेका आदिवासी जनताति,मधेशी,थारुको मुद्दा स्थापित गर्नु र राष्ट्रिय एकता सुदृढ गर्नु नै रहेको प्रचण्डले बताए । पार्टीले जनताका समस्या बुझ्नलाई सुरू गरेको अभियानबाट आफू उत्साहित रहेको उनको भनाइ छ । अभियानले सिंगो पार्टी र जनतामा उत्साह छाएको दाबी प्रचण्डको भनाइ छ । भाषण गर्ने र हिँड्नेभन्दा पनि किसान,मजदुर,बुद्धिजीवी,तराई मधेका नागरिक समुदाय र आमजनतासँग सम्बन्ध सुदृढीकरण गर्न अभियान चलाइएको उनको स्पष्टोक्ति छ । कांग्रेस र एमालेसँग गठबन्धन गर्दा पार्टी कमजोर भएको प्रचण्डले बताए । गठबन्धन तथा सरकारको सम्झौतामा केन्द्रित हुँदा पार्टी कमजोर भयो,उनले भने,अब माओवादी जुरुक्कै उठ्ने वातावरण बनेको छ ।विगतमा गठबन्धन गर्दा कांग्रेस र एमालेलाई ठूलो पार्टी बनाउन माओवादीले सहयोग गरेको दाबी गर्दै प्रचण्डले अब माओवादी एक्लै अगाडि बढ्ने संकल्प गरेको बताए । अबको चुनावमा कांग्रेस र एमालेसँग गठबन्धन नहुने उनको भनाइ छ । गठबन्धन नगरिकन माओवादी अगाडि जानसक्छ भन्ने संकेत उपनिर्वाचनले गरेको दाबी प्रचण्डको छ । उनले अबको निर्वाचनबाट पार्टी पहिलो बन्ने दाबीसमेत गरे । कांग्रेस र एमालेले सत्ताका लागि मात्रै संविधान संशोधनको कुरा उठाएको उनको आरोप छ । जनताले प्राप्त गरेको अधिकार खोस्न दुवै दलले चाहेको आरोपसमेत प्रचण्डले लगाए । पूर्वराजाले बोलेको कुरामा खासै प्रतिक्रिया दिन आवश्यक नरहेको उनको टिप्पणी छ । अब राजतन्त्र नेपालमा कुनै अवस्थामा फर्कन नसक्ने दाबी प्रचण्डले गरे । पार्टीमा कुनै विवाद नरहेको र एकताबद्ध भएर अभियानमा सिंगो टिम अगाडि बढेको उनको भनाइ छ । माओवादीले सरकारमा जानलाई ध्यान नदिएको उनले बताए । प्रचण्डले भ्रष्टाचार,कुशासन,कमिसन र बिचौलियाको संरक्षणमा मात्र केन्द्रित रहेको सरकार आफ्नै बोझले थिचिएका कारण कुनै पनि बेला भासिनसक्ने चिन्ता रहेको उल्लेख गरे । माओवादीले सञ्चालन गरेको तराईमधेश जागरण अभियानको बुधबार तेस्रो दिन हो । झापाबाट सोमबार सुरू भएको अभियानको दोस्रो दिन माओवादीले मोरङका तीन ठाउँमा खबरदारी एवं जनसभा गरेको थियो ।"
बजेटमा बेथिति कहिलेसम्म ?,"सरकारी बजेट र विकास नागरिकको नैसर्गिक अधिकार हो। नागरिकलाई सेवा दिनु सरकारको दायित्व हो। तर, यहाँ सरकारी ढुकुटीलाई सरकारले दायित्व सम्झँदैन। नेतृत्वमा पुगेकाहरूले आफ्नो कर्तव्य सम्झँदैनन्। विकास पहुँचमा पुग्छ। बजेट बाँड्दा कुनै मापदण्ड छैन। सरकारी बजेटको दुरुपयोग दिनप्रतिदिन बढ्दै छ। मुलुकमा तीन तहका सरकार छन्। सबै तहका सरकारबाट हुने विकास निर्माण टाठाबाठा र पहुँचमा हुनेहरूले दुरुपयोग गर्छन्। तथ्यांक एकातिर छ। बजेट अर्कोतिर हुन्छ। तथ्यले एउटा विकास मागेको छ, सरकारले अर्कैतिर बजेट हाल्छ। त्यसैले पनि सरकारी क्षेत्रबाट लगानी हुने विकास आयोजनाहरूले अपेक्षाकृत प्रतिफल दिन सकेका छैनन्। वर्षदिनमा पूरा हुने योजनाहरूमा वर्षौंसम्म कुनुपर्छ। विकास बन्दैछ, भत्कँदै छ। पहुँचमा हुनेहरूले सरकारी ढुकुटीलाई दुरुपयोग गरेका छन्। सरकारी बजेटलाई तथ्य तथ्यांकबिना कुनै पनि क्षेत्रमा लगानी गर्नु हुँदैन। नागरिकको करबाट राज्य सञ्चालन हुने हो। थोपाथोपा कर संकलन गरेर बनेको राज्यको ढुकुटीलाई क्षणभरमै स्वाह ! पार्नु कदापि राम्रो होइन। सरकार सञ्चालनमा फरकफरक पार्टीका जनप्रतिनिधि छन्। तर, उनीहरू रकम बाँडफाँड गर्नुपयो भने एक हुन्छन्। उनीहरूको वार्षिक बजेट विनियोजनमा अचम्मको मेलमिलाप हुन्छ। उनीहरूले बजेट विनियोजन गर्दा आफ्नै चरण र सीमा हुन्छन्। ती चरणहरूलाई जनप्रतिनिधिले नै कुल्चन्छन्। जसले गर्दा बजेट सही ठाउँमा पुग्दैन। देशको स्रोतसाधन सीमित छ। अर्थतन्त्रका सूचकहरू विस्तारै ओरालो लाग्दैछन्। आयआर्जनका माध्यमहरू त्यति उत्साहित छैनन्। लगानीमैत्री वातावरण बन्न सकेको छैन। घरघरमा पुगेका सरकारसम्म बजेट वितरण गर्दा सोचेअनुसार बजेट पुग्दैन। त्यसैले सीमित बजेटबाट दिगो प्रतिफल आउने खालका विकास योजनाहरू सञ्चालन गर्नुपर्छ। सरकारी बजेटलाई दुरुपयोग गर्ने र मनोमानी गर्ने संस्कारको अन्त्य हुनुपर्छ। सरकार सञ्चालन गर्नेहरूले यसतर्फ विशेष ध्यान दिनुपर्छ। नेतृत्वमा पुगेकाहरूले पदको दुरुपयोग गर्नु हुँदैन। सरकारी बजेट विनियोजन गर्दा बढीभन्दा बढी नागरिकको जीवनशैलीलाई परिवर्तन गर्नेखालका कार्यक्रममा गर्नुपर्छ। तथ्य तथ्यांकलाई विश्लेषण गरेरमात्र बजेट बाँडफाँड गरियो भने अवश्य पनि त्यसले दिगो प्रतिफल दिन सक्छ। बजेटमा हुने बेथितिलाई रोक्नैपर्छ।"
सांस्कृतिक एवम् धार्मिक सम्पदाको यथोचित संरक्षण गरौं : राष्ट्रपति,"निर्जल व्रत, रात्रि जागरण, चार प्रहरको पूजा एवम् शिव महिमा कीर्तन शिवरात्री पूजा अर्चनाका मुख्य अंग मानिन्छ भने शिवरात्रीको पालनाले योग र मोक्ष दुवैको प्राप्ति हुन्छ भन्ने धार्मिक विश्वास रहि आएको छ। काठमाडौं : राष्ट्रपति रामचन्द्र पौडेलले शिवरात्रीको पालनाले योग र मोक्ष दुवैको प्राप्ति हुन्छ भन्ने धार्मिक विश्वास रहेको बताएका छन्। महाशिवरात्री पर्वको अवसरमा शुभकामना सन्देश दिँदै उनले सबैको जीवनमा आध्यात्मिक जागरणको नयाँ उज्यालो छर्न सकोस् भन्ने कामना गरेका हुन्। महाशिवरात्रीको अवसरमा पाशुपत क्षेत्रसहित देशका विभिन्न भागमा रहेका सांस्कृतिक एवम् धार्मिक सम्पदाहरूको यथोचित संरक्षण एवम् संवर्द्धन गर्न प्रण गर्नुपर्ने उनको भनाई छ। हामीले पाएका सम्पदालाई मौलिक स्वरूपमा भावी पुस्तासमक्ष हस्तान्तरण गर्नु हाम्रो दायित्व हो। काठमाडौँ उपत्यकाको जलाधारको रूपमा रहेको बागमती नदीलाई स्वच्छ र सफा राख्नु हामी सबैको दायित्व होउनले भने। राष्ट्रपति पौडेलले मानव जातिले प्रकृतिसँगको असल सहकार्यबाट मात्र आफ्नो प्रगतिको बाटो रोज्नुपर्छ भन्ने तथ्यलाई महाशिवरात्रीले बेजोड रूपमा प्रकट गरिरहेको उल्लेख गरे। वैदिक परम्परामा शिवलाई मूलत: संहारका शक्ति मानिएको भएतापनि शिवशक्तिमा सौम्य तथा रौद्र दुवै स्वरूप समाहित छन्, जसले प्रकृतिको सिर्जनात्मक एवम् संहारकारी शक्तिलाई बराबर प्रतिनिधित्व गर्दछन्। सौम्य शक्तिले मानव चेतनामा असल पक्षको बोध गराई त्यसलाई मात्र ग्रहण गर्न उत्प्रेरित गर्ने भएकाले नै सत्यं शिवं सुन्दरम् प्राचीन लोकोक्तिका रूपमा रहेको छ। रौद्र शक्तिले खराब रोजाईबाट उत्पन्न परिणामलाई दण्डित गर्दछ। उनले भने,मानव जातिले प्रकृतिसँगको असल सहकार्यबाट मात्र आफ्नो प्रगतिको बाटो रोज्नुपर्छ भन्ने तथ्यलाई हाम्रा अनेक सांस्कृतिक चाडपर्व जस्तै महाशिवरात्रीले पनि बेजोड रूपमा प्रकट गरिरहेको पाइन्छ। निर्जल व्रत, रात्रि जागरण, चार प्रहरको पूजा एवम् शिव महिमा कीर्तन शिवरात्री पूजा अर्चनाका मुख्य अंग मानिन्छ भने शिवरात्रीको पालनाले योग र मोक्ष दुवैको प्राप्ति हुन्छ भन्ने धार्मिक विश्वास रहि आएको छ। नेपालभूमिसँग भगवान् शिवको सम्बन्ध विभिन्न वैदिक ग्रन्थमा वर्णन गरिएको पाइने सन्देशमा उल्लेख छ। पवित्र पाशुपत क्षेत्र नेपालमा रहनु हाम्रा लागि मात्र नभई समस्त हिन्दुहरूको लागि पनि गौरवको विषय हो। हाम्रो मुलुकका धेरै धार्मिक सम्प्रदायभित्र विद्यमान सनातन संस्कृतिमा शिवसँग सम्बन्धित आस्था र विश्वास निरन्तर प्रतिविम्बित भएको पाइन्छ। शुभकामनामा भनिएको छ,आराध्यदेव श्री पशुपतिनाथ एवम् किरातेश्वर महादेवलाई साक्षात् शिवस्वरूप मानेर आस्था राख्ने विश्वभरिका श्रद्धालुहरूका लागि नेपाल सदैव आध्यात्मिक चिन्तनको केन्द्र रहिआएको छ भन्ने मलाई लागेको छ।"
इलाममा चिया उद्योगमा आगलागी,"इलाम : इलामको जसविरेमा रहेको एक चिया प्रशोधन उद्योगमा आगलागी भएको छ । उद्योगमा एक्कासि आगो लागेको स्थानीयले जानकारी दिएका छन् । आगो के कारणले लाग्यो भन्ने खुल्न नसके पनि विद्युत् सर्ट भएको अनुमान छ । आयो निभाउन इलाम नगरपालिकाबाट वारुणयन्त्र आएको थियो । आगलागीबाट भएको क्षतिको विवरण आइसकेको छैन। यो चिया उद्योगका सञ्चालन सरद सुब्बा केही महिनाअघि काठमाडौंमा आयोजित 'नेपाल टी च्यालेन्ज २०२४' मा नेपालका चिया उत्पादकहरूको प्रतिस्पर्धामा नेपालकै बेस्ट टि मेकर घोषित भएका थिए । उद्योगमा स्पेसल टीमात्रै उत्पादन हुन्थ्यो । यहाँ सुनकेसरी, रेडपान्डा, कोठीडाँडा ब्युटीलगायत नामका ३५ भन्दा बढी प्रकारका अर्गानिक अर्थोडक्स चिया उत्पादन हुने गरेको थियो । यहाँ उत्पादित चिया नेदरल्यान्ड, अमेरिका, डेनमार्क, फ्रान्सलगायत देशमा निर्यात हुन्थ्यो भने माग धान्न नसकिएको सुब्बाले बताएका थिए । उद्योगले वार्षिक ३० हजार किलोसम्म तयारी चिया उत्पादन गर्ने गरेको थियो ।"
"आज महाशिवरात्री, शिवालयहरुमा भक्तजनको घुइँचो","काठमाडौं : महाशिवरात्रि पर्वका लागि पशुपतिलगायत शिवालयहरुमा बिहानैदेखि भक्तजनको घुइँचो लागेको छ। शिवरात्री भगवान् शिवजी उत्पत्ति भएको रात मनाउने गरिएको धार्मिक विश्वास रहेको छ। आज देशभरका शिवालयमा विधिपूर्वक पूजा, आराधना एवं दर्शन गरी मनाइँदै छ । प्रत्येक वर्ष फागुन कृष्ण चतुर्दशी मध्यरातमा परेका दिन मनाइने महाशिवरात्रि पर्व आराध्यदेव भगवान् शिवको पूजाआराधना गरी आज देशभर मनाउन लागिएको हो । पर ब्रह्मले फागुन कृष्ण चतुर्दशीका दिन मध्यरातमा शिवरुप धारण गरेकाले मध्यरातमा चतुर्दशी तिथि परेकै दिन पूजा, आराधना, दर्शन गरे यस लोकमा सुख, शान्ति र परलोकमा सद्गति प्राप्त हुने शास्त्रीय वचन रहेको विश्वास छ। वैदिक सनातन हिन्दू धर्मावलम्बीहरु आज बिहानैदेखि नदी, कुण्ड र तलाउमा स्नान गरी शिवालयमा गई श्रद्धाभक्तिपूर्वक पूजाआराधना गर्दछन् । शिवजी उत्पत्ति हुनुभएको रातका नामबाट नामकरण भएको यो पर्व कालरात्रि, मोहरात्रि, सुखरात्रि र शिवरात्रि नामक चार प्रमुख रात्रिमध्ये एक पवित्र पर्वका रूपमा शिव पुराणलगायतका ग्रन्थमा उल्लेखित छ । फागुन कृष्ण चतुर्दशीका दिन मनाइने यस पर्वलाई दीनदुःखी र कष्टपूर्ण अवस्थामा रहेका प्राणीको ह्दयमा धर्मको उदय गराउने आशुतोष भगवान् शिवको अति प्यारो दिनका रूपमा पनि लिइन्छ । माघ महिनामा महादेवको रुद्रत्व अर्थात् जगत्लाई रुवाउने वा संहार गर्ने तत्वले गर्दा पत्रविहीन भई जीर्ण भइरहेका रूख, बिरुवा तथा झार उनै महादेवको शिवत्व (जगत्को कल्याण गर्ने तत्व)ले गर्दा फागुनमा पलाउन थाल्ने हुनाले शिवरात्रि मनाउने गरिएको हो भन्ने भनाइ छ । व्रतमध्ये सर्वोत्तम कहलिएको महाशिवरात्रिका दिन आज भक्तजनले शुद्ध भई शिव मन्दिरमा पूजाअर्चना गरी व्रत बस्ने र भगवान् शिवको प्रिय वस्तु दूध, धतुरो र बेलपत्र चढाउने गर्छन् । यस पर्वका दिन उपवास गरी रातभर जाग्राम बसे सर्वसिद्धि लाभ भई यमलोक जानु नपर्ने धार्मिक विश्वास छ । आजको दिन भगवान् महादेवलाई जाडो हुने जनविश्वासले प्रत्येक घर, चोक र मठमन्दिरमा दाउरा मागेर धुनी जगाई भजनकीर्तनका साथ सोही आगोमा प्रसाद बनाई ग्रहण गरिन्छ । महाशिवरात्रिको अवसरमा पशुपतिमा पनि बुधबार बिहान २ बजेदेखि नै मन्दिरका चार वटै ढोका खोलिएको छ। पर्व मनाउन आराध्यदेव भगवान् पशुपतिनाथ मन्दिरमा श्रद्धालु भक्तजन, साधुसन्त र दर्शनार्थीको उपस्थिति बढेको छ । यस वर्ष एक दशकयताकै सर्वाधिक भक्तजन यहाँ आउने अनुमान छ। भारतको प्रयागराजमा भइरहेको महाकुम्भबाट धेरै साधुसन्त पशुपतिनाथको दर्शन गर्न आउने अनुमान गरिएको छ । पर्व सम्पन्न गर्न संस्कृति, पर्यटन तथा नागरिक उड्डयन मन्त्री एवं कोष सञ्चालक परिषद्का अध्यक्ष बद्रीप्रसाद पाण्डेको अध्यक्षतामा २०१ सदस्यीय मूल समारोह समिति गठन गरिएको छ । सो समितिले पनि सक्रियताका साथ काम गरिरहेको छ । पशुपति क्षेत्र फूल र बत्तीले सिँगारिएको छ । नेपाल, भारत, भुटान, बङ्गलादेश, म्यान्मारसहित विश्वका धेरै देशबाट भक्तजनको उपस्थिति भइरहेको छ । दर्शनार्थी, साधुसन्त एवं भक्तजनको सङ्ख्या वृद्धि भएकाले सुरक्षा तथा स्वास्थ्यका मापदण्ड पालना गर्न कोषले आह्वान गरेको छ । पशुपति क्षेत्रमा सुरक्षा व्यवस्थापनका लागि नेपाली सेना, नेपाल प्रहरी, सशस्त्र प्रहरी, राष्ट्रिय अनुसन्धान विभागको टोली परिचालन गरिएको छ । सुरक्षा निकायसँगै कोषको आफ्नो सुरक्षा टोली पनि पशुपति क्षेत्रमा खटाइएको छ । साधुसन्त, महन्थ र भक्तजनको सुरक्षालाई विशेष ध्यान दिएर अनुगमनको प्रबन्ध गरिएको छ । भक्तजनका लागि स्वास्थ्य सेवाको उचित व्यवस्था गरिएको छ । अस्पतालमा शय्या बुक गर्ने तथा नेपाली सेना, नेपाल प्रहरी, सशस्त्र प्रहरी बलसँगै विभिन्न क्षेत्रबाट स्वास्थ्यकर्मी, औषधि र एम्बुलेन्स तयारी अवस्थामा राखिएको कोषले जनाएको छ । मन्दिर परिसरमा रहेको धर्मशालामा साधुसन्तका लागि बस्ने व्यवस्था गरिएको छ । तिलगङ्गासँगै हंशमण्डप, वनकालीसहितका क्षेत्रमा निःशुल्क आवास, भोजन आदिको व्यवस्थापन गरिएको छ । भगवान् पशुपतिनाथको दर्शन, चन्दन वितरणसहित दर्शनार्थीको सम्पूर्ण सेवालाई व्यवस्थित गर्नेगरी महाशिवरात्रि पर्व मनाउने तयारी गरिएको र मन्दिर परिसरलाई सिँगारिएको छ । मन्दिर दर्शनमा आउने भक्तजनलाई फागुन कृष्ण एकादशी अर्थात् सोमबारदेखि नै गुठी संस्थानले खाने, बस्ने र धुनी जगाउने व्यवस्था गरेको छ ।"
अतिरिक्त सचिव बोझ कि आवश्यकता ?,"संघीय निजामती सेवामा विशिष्ट श्रेणीको एक तह थप गर्ने कसरत भइरहेको छ। विशिष्ट श्रेणीमा सचिव र मुख्यसचिवको पद छ। अब अतिरिक्त सचिव थप गर्न लागिएको छ। प्रस्तावित संघीय निजामती विधेयकमा नराखिएको भए पनि संसद्को सबैभन्दा ठूलो दल नेपाली कांग्रेसले नै अतिरिक्त सचिव राख्नुपर्ने प्रस्ताव ल्याएको छ। यो विषयलगायत संघीय निजामती विधेयकलाई टुंग्याउनको लागि नै कांग्रेसका सांसद दीलेन्दप्रसाद बडूको संयोजक्तवमा राज्यव्यवस्था तथा सुशासन समितिले उपसमिति नै बनाएको छ। यो प्रस्ताव आएसँगै अतिरिक्त सचिवको औचित्य एवं आवश्यकताको विषयमा बहस सुरुवात भएको छ। २०४२ सालमा सुरुवात भएर २०४९ सालमा हटाइएको तह आज किन आवश्यकता पर्यो ? के यो कर्मचारीको स्वार्थको लागि मात्रै सिर्जना गर्न लागिएको हो की साँच्चिकै अतिरिक्तको औचित्य हो ? किन अतिरिक्त सचिव थप्न लागिएको छ ? कारणसहित चर्चा गरौं । महानिर्देशक र विभागीय प्रमुख कार्यबोझ अत्यधिक रहेका केही विभागका महानिर्देशकहरू सहसचिव हुने र उक्त सहसचिवको मातहतमा अन्य सहसचिवहरू उपमहानिर्देशक र कार्यालय प्रमुख हुने वर्तमानको व्यवस्था छ । जसले गर्दा सहसचिवले नै सहसचिवलाई काम लगाउन र नियन्त्रण गर्न समस्या छ। विभागीय प्रमुख र अन्य पदहरूमा समेत सहसचिव सरहका कर्मचारी छन् । उनीहरूको नेतृत्व गर्ने कर्मचारीले मातहतका कर्मचारीको मूल्यांकन गर्न गाह्रो हुन्छ। पद सोपान तथा चेन अफ कमान्ड पनि प्रभावकारी नहुने भएकोले त्यस्ता विभागको प्रमुखमा विशिष्ट श्रेणीको अतिरिक्त सचिव राख्दा राम्रो हुने भन्दै पद थप गर्न खोजिएको छ । कतिपय विभागहरूमा कार्यबोझ अत्यधिक भएका कारण सहसचिवस्तरका विभागीय प्रमुखले नेतृत्व गर्दा समस्या उत्पन्न भएको छ। सहसचिवकै मातहतमा अन्य सहसचिवहरू कार्यरत हुँदा पदसोपान र चेन अफ कमान्ड कमजोर भएको गुनासो छ । त्यस्तैे दबाब र प्रभावको आधारमा काठमाडौं उपत्यकाका प्रमुख जिल्ला अधिकारीहरूसमेत कनिष्ट व्यक्तिहरू नियुक्त हुने प्रवृत्तिको अन्त हुने अपेक्षा गरिएको छ । काठमाडौं उपत्यकाभित्रका प्रजिअ अतिरिक्त सचिव राख्न सकिन्छ । प्रदेश सचिव : प्रदेशमा मन्त्रालय र मन्त्रीहरूको मर्यादा तथा सम्मानका लागि प्रदेश मन्त्रालयका सचिवलाई विशिष्ट श्रेणीको अतिरिक्त सचिव राख्ने सोचका यो पद सिर्जना गर्न लागिएको छ । हाल प्रदेश सचिव संघीय सरकारका सहसचिव हुने व्यवस्था छ । सहसचिवमा लामो अनुभव हासिल गरिसकेका कर्मचारीहरूमध्येबाट विशिष्ट श्रेणीको अतिरिक्त सचिवको व्यवस्था गरी प्रदेश सचिवमा पठाउँदा प्रदेश सरकारको गरिमा र महŒव बढ्नेछ । संघीय सरकारका सहसचिवलाई प्रदेश सरकारका सचिवको रूपमा खटाउने हालको व्यवस्थाले प्रदेश सरकारको प्रशासनिक स्वायत्तता र मर्यादामा प्रभाव पारेको छ। संवैधानिक आयोगका सचिव : संविधानले स्थापना गरेका सबै आयोगहरूको हैसियत समान राखेको छ तर कुनै आयोगको प्रशासनिक प्रमुखमा विशिष्ट श्रेणीको सचिव हुने व्यवस्था छ भने कुनै आयोगको प्रशासनिक प्रमुखमा सहसचिव छन्। अख्तियार दुरुपयोग अनुसन्धान आयोग, निर्वाचन आयोग, राष्ट्रिय मानव अधिकार आयो, लोक सेवा आयोग र महालेखा परीक्षकको कार्यालयमा सचिवको रहने व्यवस्था छ । अन्यमा सहसचिवको व्यवस्था छ । वर्तमानको व्यवस्थाले आयोगहरूबीच विभेद गरेको छ। सरकारले कतिपय आयोगहरूको प्रशासनिक प्रमुखमा सहसचिव राखिदिएर त्यस आयोगको मानमर्दन गरेको गुनासो छ । तत्कालीन अवस्थामा सबै आयोगहरूको हैसियत समान राख्न नसकिए त्यस्ता आयोगहरूको प्रशासनिक प्रमुखमा विशिष्ट श्रेणीको सचिव राख्दा केही न्यायोचित देखिएको छ । प्रदेश प्रहरीसँगको समानता : प्रदेशमा गरिने प्रहरी समायोजन अन्तिम अवस्थामा पुगेको छ। प्रदेश प्रहरीको प्रमुखमा प्रहरीको विशिष्ट श्रेणीको अतिरिक्त प्रहरी महानिरीक्षक हुने व्यवस्था प्रस्ताव गरिएको छ । हाल रहेको प्रदेश आन्तरिक मामिला मन्त्रालयको प्रमुख सहसचिव तहको प्रदेश सचिव हुँदा यसबाट चेन अफ कमान्ड बिग्रन सक्ने देखिएको छ । प्रदेश प्रहरी प्रमुख विशिष्ट श्रेणीको भएपछि प्रदेश सचिव पनि विशिष्ट श्रेणीको हुनै पर्दछ । अन्तर्राष्ट्रिय अभ्यास के छ ? : पाकिस्तान, भारत र बंगलादेशलगायतका छिमेकी सार्क मुलुकमा अतिरिक्त सचिवको व्यवस्था छ । विशिष्ट श्रेणीका उनीहरूले द्विपक्षीय वार्ताको नेतृत्व तथा संयोजन गर्छन्। विदेशी मुलुकसँगको वार्ता टोलीमा नेपालको तर्फबाट कुन तहको पदाधिकारीले नेतृत्व गर्ने भन्ने विषय अन्योलमा छ । जसले द्विपक्षीय वार्ताहरू प्रभावित हुँदै आएको छन् । नेपालको अन्तर्राष्ट्रिय वार्ता र सम्बन्धलाई व्यवस्थित गर्नका लागि निजामती सेवामा पनि विशिष्ट श्रेणीको अतिरिक्त सचिवको आवश्यकता महसुस भएको हो । छिमेकी देश भारत, पाकिस्तान र बंगलादेशमा अतिरिक्त सचिव रहेको र डेलिगेसनमा व्यावहारिक समस्या भएकोले तोकिएको समयमा बैठकहरू हुन नसकेको यथार्थ छ। नेपालले विदेशी मुलुकहरूसँग गर्ने द्विपक्षीय वार्ता र सम्बन्ध सुधारका लागि विशिष्ट श्रेणीका अतिरिक्त सचिवको आवश्यकता महसुस गरिएको छ । सरकारले खर्च कटौती नगर्ने भनिरहेको छ। तर यसरी विशिष्ट श्रेणीमा अतिरिक्त सचिव व्यवस्थाले राज्यलाई भार त बनाउँदैनन् ? के यो पद नभई काम नै चल्दैन त ? भन्ने तर्क पनि छ। तर कसैको स्वार्थसिद्धिको लागि र बोझ बढाउनको लागि मात्रै यस्ता नयाँ नयाँ पद सिर्जना गर्नुको औचित्य हुँदैन । तर आवश्यकता छ भने औचित्यका आधारमा राख्नुपर्छ ।"
"दुर्घटनामा मोटरसाइकल चालकको मृत्यु, २ जना घाइते",विराटनगर : मोरङको बूढीगंगामा बुधबार बिहानका राति दुर्घटना हुँदा मोटरसाइकल चालकको मृत्यु भएको छ । २ जना घाइते भएका छन् । बूढीगंगा गाउँपालिका५ हात्तीमुडास्थित भित्री सडक खण्डमा सीटी सफारीर मोटरसाइकल एकआपसमा ठोक्किएर बिहान २:३० बजेतिर दुर्घटना भएको मोरङ ट्राफिक प्रहरी प्रमुख इन्स्पेक्टर राजन लम्सालले बताए । उनका अनुसार हात्तीमुडाबाट पोठियातिर जाँदै गरेको प्रदेश १०२००३ ह ५०१७ नम्बरको सफारी र विपरीत दिशाबाट आउँदै गरेको ज १२ प ६८७२ नम्बरको मोटरसाइकल ठोक्किएर दुर्घटना भएको हो । दुर्घटनामा परेर मोटरसाइकल चालक बूढीगंगा५ का २८ वर्षीय फिरोजकुमार सिक्दारको मृत्यु भएको जानकारी लम्सालले दिए । गम्भीर घाइते भएका उनको उपचारका क्रममा विराट शिक्षण अस्पतालमा ३:३० बजेतिर मृत्यु भएको हो । इन्स्पेक्टर लम्सालका अनुसार दुर्घटनामा परेर सफारी चालक सुनसरीको दुहबी नगरपालिका११ का ४० वर्षीय निखिल चौधरी र सफारीमा सवार रहेकी दुहबी११ की ४० वर्षीया शिलादेवी चौधरी घाइते भएका छन् । सामान्य अवस्थाका दुवै जनाको विराट नर्सिङ होममा उपचार भइरहेको छ । मोटरसाइकलको तीव्र गतिका कारण दुर्घटना भएको र थप अनुसन्धान भइरहेको प्रहरीले जनाएको छ ।
चराचुरुंगीलाई खेल्न बुलबुलेमा अब नयाँ ताल,"वीरेन्द्रनगर : चराचुरुंगीलाई खेल्न नयाँ ताल बन्दैछ भन्ने सुन्दा अचम्म लाग्न सक्छ। सुर्खेतको प्रमुख पर्यटकीयस्थल बुलबुलेमा विशेषगरी चराचुरुंगीकै लागि अर्को नयाँ ताल निर्माण गरिने भएको छ। चरा र पानी संरक्षणको लागि भन्दै वीरेन्द्रनगर गुरुयोजना कार्यान्वयनअन्तर्गत नयाँ ताल निर्माण गर्न लागिएको हो। यहाँ डुंगा चलाउन पाइने छैन। ताल शान्त वातावरणमा चराचुरुंगीलाई खेल्न र मनोरम दृश्यका लागि मात्र बनाइनेछ। मंगलबार कर्णालीका मुख्यमन्त्री यामलाल कँडेलले नयाँ ताल निर्माण कार्यको शिलान्यास गरे। प्रदेशको उद्योग, पर्यटन, वन तथा वातावरण मन्त्रालयअन्तर्गतको भू तथा जलाधार व्यवस्थापन कार्यालयको १ करोड १२ लाख ३६ हजार ८ सय ६३ रुपैयाँ लगानीमा नयाँ ताल निर्माण गर्न लागिएको जनाएको छ। २०८२ असार १० गतेभित्र निर्माणकार्य सम्पन्न गर्ने गरी प्रवीण निर्माण सेवाले नयाँ ताल निर्माणको जिम्मा लिएको छ। पुरानो तालसँगै जोड्ने गरी उक्त ताल निर्माण गर्न थालिएको भू तथा जलाधार व्यवस्थापन कार्यालय प्रमुख शिखर चपाईंले बताए। उनका अनुसार पुरानो तालमा डुंगा चलाउने गरिएको भए पनि नयाँ बन्ने तालमा डुंगा चलाउन पाइने छैन। उनले भने, ताल शान्त वातावरणमा चराचुरुंगीलाई खेल्न र मनोरम दृश्यावलोकनका लागि मात्र प्रयोग गर्न दिइनेछ। बुलबुलेमा विभिन्न प्रजातिका चराहरू आउँछन््, मान्छेको आवातजावतका कारण चराहरूले शान्तसँग खेल्न पाइरहेका छैनन््, चपाईंले भने, जाडो याममा साइबेरियन चराहरू पनि आउँछन््। चराहरूको बासस्थान पनि हुनेछ। ताल ४ हजार २ मिटर क्षेत्रफलमा बनाइनेछ। ताल निर्माणको शिलान्यास गर्दै मुख्यमन्त्री यामलाल कँडेलले पुरस्कार पाउने गरी काम गर्न निर्माण कम्पनीलाई निर्देशन दिए। उनले भने, कामको जिम्मा लिएपछि समयमै गर्नुहोला, भुक्तानीका लागि कुनै समस्या छैन। उद््घाटन तामझामका साथ गर्ने काम समयमा नहुने भएपछि राम्रो हुँदैन। कार्यक्रममा वीरेन्द्रनगर नगरपालिका प्रमुख मोहनमाया ढकालले बुलबुलेको संरक्षण र सुन्दरताका लागि नयाँ ताल निर्माण योजना अगाडि बढाइएको बताइन््। उनले भनिन््, विगतको भन्दा बुलबुले अहिले मानिसको भ्रमणको केन्द्र बनेको छ। विगतमा ताल पनि बेतालको अवस्था थियो। अहिले तालको संरक्षण गरी त्यहाँ डुंगा चलाइएको छ। यसले तालप्रति पर्यटकको आकर्षण बढाएको छ। नयाँ ताल निर्माण गरेर बुलबुलेको थप शृंगारका कामहरू गरिएपछि कर्णालीको मुख्य पर्यटकीय गन्तव्य बन्नेछ।"
सन्दर्भ महाशिवरात्रि प्रसंग राजयोग,"ब्रह्माकुमारी डा राज दिदी । महाशिवरात्रि पर्व अज्ञान अन्धकारमाथि विजयको पर्वको रूपमा नेपाल र भारतमा मात्र होइन विश्वभरि नै कुनै न कुनै तरिकाले धूमधामसँग मनाइन्छ। भनिन्छ, यस अवसरमा उत्तरी गोलाद्र्धमा ग्रहहरूको स्थितबाट मनुष्यको आन्तरिक ऊर्जा प्राकृतिक उच्चतामा हुन्छ। ब्रह्माकुमारिज संस्थाले नेपालका करिब तीन दर्जन शिवपीठहरूको संस्कृति, परम्परा र आध्यात्मिक महत्त्वका विषयमा गरेको खोजीनीतिले पनि नेपालमा शिव उपासनाको विशेष व्यापकता देखाउँछ। महाशिवरात्रि मनाउनमा धेरै समानता भए पनि स्थानअनुसार केही विविधता पनि पाइन्छ। धार्मिक सहिष्णुताको नमुनाका रूपमा हलेसलगायत कतिपय शिव पीठहरूमा चाखलाग्दा परम्पराहरू पाइन्छन्। भारतमा पनि जताततै स्थान विशेषअनुसार पृथक् तरिकाले महाशिवरात्रि धूमधामसँग मनाउने गरेको पाइन्छ। काश्मिरमा शिवरात्रिलाई हररात्रि भन्छन् भने बोलीचालीमा हेराथ वा हेरथ भन्छन्। पाकिस्तान, क्यारिबियन मुलुकहरू, मौरिसस, इन्डोनेसिया, बंगलादेश, ट्रिनिडाड, टोबागो, फिजी, गुयाना, दक्षिण अफ्रिका, श्रीलंका, संयुक्त राज्य अमेरिका, क्यानडा, संयुक्त अधिराज्य, अस्ट्रेलिया, मलेसिया आदि मुलुकहरू मात्र होइन दशकौं पहिलादेखि विश्वका करिब डेढ सय मुलुकमा ब्रह्माकुमारिज संस्थाको विस्तार भएको छ। संस्थाको विस्तारपछि ती सबै मुलुकमा पनि महाशिवरात्रि विभिन्न उपासना, योग, ध्यान, तपस्या, आराधना, जनचेतना जागृतिजस्ता कार्यक्रम गरी धूमधामसँग मनाउन थालिएको छ। यस पर्वको सुरुवात कसरी भयो भन्ने विषयमा पनि विविध किंवदन्तीहरू पाइन्छ। शिव पार्वतीको विवाहको दिनको रूपमा शिवरात्रि मनाइँदै आएको प्रसंग पनि शास्त्रहरूमा वर्णन पाइन्छ। समुद्र मन्थनबाट निस्केको हलाहल विषलाई धारण गर्न सक्ने एक शिवमात्र हुनु भएकोले उहाँले त्यस विषलाई पिएपछि शिवको नाम नीलकण्ठ राखिएको प्रसंग छ। र त्यो विषको कडा प्रभावबाट शिवलाई बहलाउनको लागि रातभर नाचगान गरिएको र एक सिकारीले सिकार खोज्ने क्रममा एक मृग परिवारसँगको प्रसंगले उन्मुक्त भएको यादगार आदि प्रसंग पनि पाइन्छ। शिव अजन्मा, अभोक्ता, अयोनिज, अशरीरी, निराकार हुनुहुन्छ र त उहाँको शिवलिंग बनाएर पूजा आराधना गर्छन्। तर कल्पको अन्त्यकाल संगमयुगमा निराकार परमात्मा शिवबाबाले हामी आत्माहरूलाई सृष्टिको आदि, मध्य, अन्त्यको ज्ञान दिएर यो घोर पतित दुनियाँका आत्मा अर्थात् पार्वतीहरूलाई पावन बनाएर नयाँ युग सत्ययुगको स्थापना गरेर मनुष्यलाई देवीदेवता बनाउनुहुन्छ। पार्वती र शिवको विवाह भएको भन्ने प्रसंगको निक्र्योल यसरी गर्न सकिन्छ। हुन त शिवलाई योगका प्रणेताको रूपमा पनि सबै योगविधाहरूले मान्दछन्। र भनिन्छ शिवले सबैभन्दा पहिला पार्वतीलाई योगको गुढ ज्ञान दिनुभएको थियो। भनिन्छ, त्यतिबेला शिवजी र पार्वतीको संवादमा ध्यान, योग, साधना, मनोबल र शरीरका विषयमा चर्चा गरियो। जसबाट शान्ति र समृद्धि प्राप्त गर्न सकिन्छ। त्यसपछि त्यो योग र ज्ञान सनतकुमार आदि ऋषि परम्परा हुँदै पतञ्जलीसम्म आउँदा योग श्चित्तवृत्तिनिरोधः अर्थात् योग भनेको चित्तको वृत्तिहरूको नियन्त्रण गर्नु हो भनी योग साधनाले व्यक्तिको मन र चित्तको विचलन, अशान्ति र उल्झनलाई रोक्न मद्दत गर्छ भनियो। योगको गुढ रहस्य र प्राचीन ज्ञान शिवजीद्वारा प्रतिपादन भएपछि सनतकुमारजस्ता महान् ऋषिहरूले विस्तार गरे र पतञ्जलीले यसलाई शास्त्रमा रूपान्तरण गरेर व्यावहारिक अभ्यासका रूपमा प्रस्तुत गरे भनिन्छ। अहिले दुनियाँमा विविध प्रकारले योग साधनामा मूलतः योगको राजा को रूपमा मानिने राजयोग प्राचीन योग दर्शनमा योगका सबै प्रकारका साधनाहरूको सम्मिलन हो। मुख्य रूपले आत्मा र परमात्माको मिलनसहितको याद वा योग र एकाग्रताका माध्यमबाट आत्मा परमात्मा तथा जीवन र जगत्को ज्ञान प्राप्त गर्ने प्रक्रिया हो। कर्मको माध्यमबाट आत्मा ज्ञान प्राप्त गर्ने कर्मयोग, ईश्वरप्रतिको प्रेम र समर्पणको भक्ति योग हो भने शारीरिक अभ्यासको मार्गद्वारा मन र शरीरलाई स्वस्थ राख्नु हठयोगको हो। कल्पको अन्त्यमा सृष्टिमा धर्मग्लानि पराकाष्ठमा पुगेपछि सतधर्मको स्थापनार्थ परमपिता परमात्मा भगवान् परमेश्वर यस धर्तीमा परकाया प्रवेश गरेर अवतरित हुनुहुन्छ। काम, क्रोध, लोभ, मोह, अहंकार आदि विकारहरूबाट पतित बनेका मानव आत्माहरूको उद्धार गरेर पावन बनाउनुहुन्छ। पवित्रता, सुख, शान्तिको सत्ययुगी दुनियाँको स्थापना गर्न कल्पकल्प यस धरतीमा अवतरित हुनुहुन्छ। यही शिव अवतरणको यादगार नै महाशिवरात्रि पर्व हो। यस कल्पको अन्त्यको यो संगमयुगमा परमात्माको अवतरण भएको पनि ८९ वर्ष पुगिसकेको छ। परमात्माले निराकार अविनाशी आत्माको परिचय दिँदै कामादि क्रोधादि विकारलाई मन, बुद्धि र कर्मबाट त्यागेर प्रेम, शान्ति, सुख, ज्ञान, पवित्रता, आनन्द, शक्तिजस्ता आत्माका शाश्वत गुणहरू धारण गराउनुहुन्छ। यसको लागि सर्व आत्माहरूका परमपिता, निराकार ज्योतिर्विन्दुस्वरूप शिव पशुपतिनाथले प्रवेश गर्नुभएको प्रजापिता ब्रह्माको परकायाको आधार लिएर पतित दुनियाँलाई परिवर्तन गरेर पावन, सुख, शान्तिको दुनियाँ स्थापना गर्नुहुन्छ। यस क्रममा परमात्मा पिताले आत्मा, परमात्माको यथार्थ ज्ञान र सृष्टिको आदि, मध्य, अन्त्यको ज्ञान मात्र दिनुहुन्न राजयोगको गहन अभ्यासबाट मनुष्य आत्माहरूलाई पावन दुनियाँको लायक पनि बनाउनुहुन्छ। विनाशी देह यहीँ समाप्त भए पनि राजायोग साधनाबाट पावन बनेको आत्मा सत्ययुगी दुनियाँमा देवी देवताको जन्म पाएर सुखी बन्छ। यस क्रममा परमपिता परमात्माले साकार माध्यमबाट दिनुभएको सच्चा गीता ज्ञानमा खासगरी परमात्मा वा ईश्वर एकमात्र हुनुहुन्छ। उहाँ सर्व आत्माहरूका पिता हुनुहुन्छ। परमात्मा निराकारी, विदेही, अजन्मा, अभोक्ता, अयोनीज, हुनुहुन्छ। परमात्मा स्वयमले दिनुभएको यस ज्ञानमा उहाँ परमात्माको आफ्नो देह छैन। उहाँ सर्वव्यापी, सर्वज्ञ, सर्वशक्तिमान, सर्वस्वीकार्य, सर्वोपरी, सर्वश्रेष्ठ हुनुहुन्छ भनी स्पष्ट पार्नु भएको छ। राजयोग साधनाका चार स्तम्भहरू सतसंग अर्थात् परमापिताद्वारा प्रदत्त ज्ञान श्रवण, चिन्तन, मनन र धारणा; दैवीगुणको धारणा; सात्विक तथा परमात्मा यादमा तयार गरिएको ब्रह्माभोजन ग्रहण तथा ब्रह्माबाबाको जीवन चरित्रलाई आधार मानी उहाँको त्याग, समर्पण र ब्रह्मचर्य एवं पवित्रताको अवलम्बन गर्न शिवबाबाले विशेष मार्गदर्शन गर्नुहुन्छ। अहिले यस कल्पको अन्त्यमा शिव पशुपतिनाथले परकाया प्रवेश गरी यस धरतीमा विगत ८९ वर्षदेखि सच्चा गीता ज्ञानद्वारा मानव आत्मालाई सिञ्चित गरिरहनुभएको छ। यो राजविद्या र राजयोगको साधनाद्वारा जीवन र जगत्को यथार्थ ज्ञानलाई बुझेर राजयोग साधनाद्वारा आफूभित्रका कामादि विकारलाई त्याग गरी प्रेम, शान्ति आदि गुणहरूलाई धारण गरेर जीवनलाई धन्य धन्य बनाऊँ। यही राजयोग साधना हो। यही राजयोगको ज्ञान हो। यही शिव परमात्माले आत्मा पार्वतीहरूलाई दिनुभएको सच्चा गीता ज्ञान हो। विश्वभरिका ब्रह्माकुमारिज संस्थाहरूमा महाशिवरात्रि पर्वमा यही गहन योग तपस्या, ज्ञान चिन्तनमनन धारणा तथा राजविद्या राजयोगको ज्ञान सकल मनुष्य आत्माहरूसम्म पुयाउने तथा आफूभित्रका विकारादीलाई समाप्त गर्न राजयोगको साधना गर्ने कार्य गरिन्छ। यस यथार्थलाई आत्मसात् गरेर परमात्माद्वारा प्रदत्त ज्ञान र राजायोग साधनाद्वारा जीवनलाई धन्यधन्य बनाउनु नै सच्चा शिवरात्रि महाशिवरात्रि हुनेछ। यही सच्चा उपासना हुनेछ। ॐ शान्ति।"
बजेटमा बेथिति कहिलेसम्म ?,"सरकारी बजेट र विकास नागरिकको नैसर्गिक अधिकार हो। नागरिकलाई सेवा दिनु सरकारको दायित्व हो। तर, यहाँ सरकारी ढुकुटीलाई सरकारले दायित्व सम्झँदैन। नेतृत्वमा पुगेकाहरूले आफ्नो कर्तव्य सम्झँदैनन्। विकास पहुँचमा पुग्छ। बजेट बाँड्दा कुनै मापदण्ड छैन। सरकारी बजेटको दुरुपयोग दिनप्रतिदिन बढ्दै छ। मुलुकमा तीन तहका सरकार छन्। सबै तहका सरकारबाट हुने विकास निर्माण टाठाबाठा र पहुँचमा हुनेहरूले दुरुपयोग गर्छन्। तथ्यांक एकातिर छ। बजेट अर्कोतिर हुन्छ। तथ्यले एउटा विकास मागेको छ, सरकारले अर्कैतिर बजेट हाल्छ। त्यसैले पनि सरकारी क्षेत्रबाट लगानी हुने विकास आयोजनाहरूले अपेक्षाकृत प्रतिफल दिन सकेका छैनन्। वर्षदिनमा पूरा हुने योजनाहरूमा वर्षौंसम्म कुनुपर्छ। विकास बन्दैछ, भत्कँदै छ। पहुँचमा हुनेहरूले सरकारी ढुकुटीलाई दुरुपयोग गरेका छन्। सरकारी बजेटलाई तथ्य तथ्यांकबिना कुनै पनि क्षेत्रमा लगानी गर्नु हुँदैन। नागरिकको करबाट राज्य सञ्चालन हुने हो। थोपाथोपा कर संकलन गरेर बनेको राज्यको ढुकुटीलाई क्षणभरमै स्वाह ! पार्नु कदापि राम्रो होइन। सरकार सञ्चालनमा फरकफरक पार्टीका जनप्रतिनिधि छन्। तर, उनीहरू रकम बाँडफाँड गर्नुपयो भने एक हुन्छन्। उनीहरूको वार्षिक बजेट विनियोजनमा अचम्मको मेलमिलाप हुन्छ। उनीहरूले बजेट विनियोजन गर्दा आफ्नै चरण र सीमा हुन्छन्। ती चरणहरूलाई जनप्रतिनिधिले नै कुल्चन्छन्। जसले गर्दा बजेट सही ठाउँमा पुग्दैन। देशको स्रोतसाधन सीमित छ। अर्थतन्त्रका सूचकहरू विस्तारै ओरालो लाग्दैछन्। आयआर्जनका माध्यमहरू त्यति उत्साहित छैनन्। लगानीमैत्री वातावरण बन्न सकेको छैन। घरघरमा पुगेका सरकारसम्म बजेट वितरण गर्दा सोचेअनुसार बजेट पुग्दैन। त्यसैले सीमित बजेटबाट दिगो प्रतिफल आउने खालका विकास योजनाहरू सञ्चालन गर्नुपर्छ। सरकारी बजेटलाई दुरुपयोग गर्ने र मनोमानी गर्ने संस्कारको अन्त्य हुनुपर्छ। सरकार सञ्चालन गर्नेहरूले यसतर्फ विशेष ध्यान दिनुपर्छ। नेतृत्वमा पुगेकाहरूले पदको दुरुपयोग गर्नु हुँदैन। सरकारी बजेट विनियोजन गर्दा बढीभन्दा बढी नागरिकको जीवनशैलीलाई परिवर्तन गर्नेखालका कार्यक्रममा गर्नुपर्छ। तथ्य तथ्यांकलाई विश्लेषण गरेरमात्र बजेट बाँडफाँड गरियो भने अवश्य पनि त्यसले दिगो प्रतिफल दिन सक्छ। बजेटमा हुने बेथितिलाई रोक्नैपर्छ।"
राम्दी रानीमहल सडकखण्डको स्तरोन्नति सुरु,"तानसेन : १० वर्षसम्म अलपत्र अवस्थामा रहेको कालीगण्डकी करिडोरको पाल्पा राम्दी रानीमहल सडक खण्डमा स्तरोन्नतिको काम सुरु भएको छ। करिडोरको राम्दी रानीमहल खण्डको काम पूरा भएपछि चीनको कोरला नाकादेखि मालढुंगाहँुदै पूर्वी नवलपरासीको गैंडाकोट सडक निर्माणकार्य पूरा हुनेछ। करिडोरको पाल्पाको रानीमहल राम्दी सडक खण्डको १७ किलोमिटर सडकको समयमा ट्र्याक नखुल्दा १० वर्षसम्म स्तरोन्नतिको काम रोकिएको थियो। सडक खण्डको १७ किलोमिटरमध्ये दैलातुङ्ख दर्पुक सडक क्षेत्रको मन्द्रान शिखरडाँडा, मझेटाको करिब २ किलोमिटर सडकमा १० वर्षसम्म ट्र्याक नखुल्दा स्तरोन्नतिको काम रोकिएको हो। पुरानो ठेक्काबाट ट्र्याक खुलेपछि अर्थ मन्त्रालयबाट बजेट सुनिश्चित नहँुदा राम्दी रानीमहलको सडकमा ठेक्का लाग्न सकेको थिएन। आव २०८१८२ को बजेटमा अर्थ मन्त्रालयबाट स्रोत सुनिश्चित भएपछि मात्र कार्यालयले सूचना निकाली नयाँ ठेक्काबाट नयाँ निर्माण व्यवसायी छनोट भई राम्दी रानीमहल क्षेत्रमा काम सुरु भएको हो। अहिले नयाँ निर्माण व्यवसायीबाट राम्दीदेखि रानीमहल खण्डमा विभिन्न सेक्टर विभाजन गरी सडक स्तरोन्नतिको काम भइरहेको छ। काम सुरु भएपछि कार्यालय प्रमुखदेखि इन्जिनियर, प्राविधिक, जनतप्रतिनिधिबाट दिनहुँजसो अनुगमन भइरहेको र निर्माण व्यवसायीले छिटो छरितो रूपमा काम गरेको देख्दा राम्दी रानीमहल सडक बन्छ कि भन्ने आशा जागेको स्थानीय डोलराज अधिकारीले बताए। यति धेरै काम भएको छ, निर्माण व्यवसायीले पनि जतिसक्दो चाँडो भ्याउने गरी काम गरेको छ, करिडोर सडक पिच भएपछि यातायातमा सजिलो, गाउँका कृषि उत्पादनहरू सजिलै बिक्री हुने स्थानीय बताउँछन। यो सडक बनेपछी चाइना र इन्डियाका धार्मिक पर्यटकहरू आवतजावतमा बृद्धि हुने, राम्दी, रानीमहल तथा रिडीजस्ता धार्मिक स्थानहरूमा पर्यटकहरूको चहल पहल बढ्ने र यस क्षेत्रको विकास र आयआर्जनमा वृद्धि हुने आशा स्थाानीयवासीमा रहेको स्थानीय नरेन्द्रराज पचभैयाले बताए। राम्दी रानीमहल क्षेत्रमा निर्माण व्यवसायीले खण्डखण्ड विभाजन गरी काम गरेकोमा स्थानीय खुसी देखिन्छन्। राम्दीदेखि रानीमहल क्षेत्रको कालीगण्डकी किनारामा मोटरबाटो आउला भनेर जनताले कल्पना पनि गरेको थिएन। यो सदरमुकामबाट नजिक भए पनि निकै पिछडिएको क्षेत्र हो। अहिले राजमार्ग नै बन्न लागेको छ। अब करिडोर पिच हुने भयो, हाम्रा गाउँघरमा उत्पादन भएका कृषि उपजहरू बजारमा बिक्री गर्न, बिरामी हुँदा सजिलै अस्पताल जान सकिने, बाटोको कारण विभिन्न किसिमका रोजगारी बढ्ने, बगनासकाली मन्द्रानका प्रेमनारायण पन्थीले बताए। करिडोरको राम्दी रानीमहल सडक खण्डलाई निर्धारित समयै काम सक्न, कार्यालयदेखि जनप्रतिनिधि, सामाजिक अगुवा सर्वसाधारणले दवाबसँगै नियमित रूपमा अनुगमन गर्दै आएका छन्। १० वर्षसम्म कालीगण्डकी करिडोरको राम्दी रानीमहल सडक अलपत्र परेपछि सडक प्रभावित क्षेत्रका जनता, जनप्रतिनिधिको निरन्तर दबाबबाटै अर्थ मन्त्रालयबाट स्रोत सुनिश्चित भएपछि स्तरोन्नतिको काम सुरु भएको छ। कालीगण्डकी करिडोर सडकको अपूरो रहेको राम्दी रानीमहल खण्ड पूरा गराउन पूर्वउद्योगमन्त्री सोमप्रसाद पाण्डे लागेका छन्। राम्दी रानीमहल सडकखण्डमा ट्र्याक खुलेपछि नेपाल सरकार अर्थ मन्त्रालयबाट १ अर्व ४८ करोड रुपैयाँ बजेट सुनिश्चित भई नयाँ ठेक्कामार्फत निर्माण व्यवसायीले धमाधम काम गर्दै आएको छ। निर्माण व्यवसायी थोदुङ हिम सगरमाथा जेभीले ८५ करोड रुपैयाँमा २०८१ कात्तिकमा तीन वर्षमा काम सक्ने गरी सडक स्तरोन्नतिको काम गर्दै आएको छ। हाल निर्माण व्यवसायीले राम्दीदेखि मन्द्रानसम्मको सडक क्षेत्रमा धमाधम काम गरिरहेको छ। निर्माण व्यवसायीले ठाउँठाउँमा सडक विस्तार तथा चौडा बनाउने, कटिङ गर्ने, टेवा पर्खालदेखि सडको तलमाथि सपोर्ट पर्खाल तथा नाली निर्माणलगायका कामहरू गर्दै आएको छ। १७ किलोमिटर सडकमध्ये राम्दी क्षेत्रको दुई किलोमिटर र मन्द्रान क्षेत्रको एक किलोमिटर गरी तीन किलोमिटर पहाडमा ब्लास्टिङ गरेर सडकको काम गरिनेछ, अहिले राम्दी क्षेत्रको पहाडमा ब्लास्टिङको काम भइरहेको कालीगण्डकी करिडोर गैडाकोट राम्दी मालढुंगा सडक आयोजना पाल्पा कार्यालयका इन्जिनियर अरुणकुमार खत्रीले बताए। राम्दी रानीमहल सडक खण्डमा निर्माण व्यवसायीबाट हालसम्म सन्तोषजनक काम भएको पाएका छांै, नियमित रूपमा कार्यालयबाट अनुगमन निरीक्षण भइरहेको छ, यही अवस्थामा काम भएमा र बजेटको सुनिश्चितता भएमा यसपटक निर्धारित समयभित्रै राम्दी रानीमहल क्षेत्रको काम सकिने र कालीगण्डकी करिडोर मालढुंगा गैंडाकोट खण्डको काम पूरा हुने सडक आयोजना पाल्पा कार्यालयकी डिभिजन प्रमुख कल्पना अधिकारी सुवेदीले बताइन्। पाल्पा कार्यालयबाट हुने करिडोरको काम पाल्पाको राम्दी रानीमहल खण्डमात्र बाँकी रहेको काम पूरा हुने क्रममा रहेको छ। गैंडाकोटदेखि राम्दीसम्मको १३२ किलोमिटर सडक पिच भई दुई वर्षदेखि नियमित रूपमा यातायात सञ्चालन हुँदै आएको छ भने रानीमहलदेखि अर्गली रिडीसम्मको सडक पनि कालोपत्रे भई नियमित रूपमा यातायात सञ्चालन हुँुदै आएको छ,। यसैगरी करिडोरको गुल्मी रिडीदेखि अरबेनीसम्मको सडक कालोपत्रे भइसकेको छ। गुल्मीको अरबेनीदेखि बागलुङको बलेवा एयरपोर्टसम्मको सडक स्तरोन्नतिको काम सकी कालोपत्रे भइरहेको सडक आयोजना पाल्पा कार्यालयकी डिभिजन प्रमुख अधिकारीले बताइन्। सडक आयोजना कार्यालय पाल्पाले हेर्ने गंैडाकोट राम्दी मालढुंगा सडकखण्डको राम्दी रानीमहलबाहेकको अन्य क्षेत्रमा नियमित रूपमा यातायात सञ्चालन हुँुदै आएको छ। राम्दी रानीमहल सडक खण्डको काम समयमा पूरा भएमा उत्तर दक्षिण लोकमार्ग चीनको सिमाना कोराला नाकादेखि भारतीय सिमान गैंडाकोट त्रिवेणीसम्मको यात्रा सहज हुनेछ।"
बजेटमा बेथिति कहिलेसम्म ?,"सरकारी बजेट र विकास नागरिकको नैसर्गिक अधिकार हो। नागरिकलाई सेवा दिनु सरकारको दायित्व हो। तर, यहाँ सरकारी ढुकुटीलाई सरकारले दायित्व सम्झँदैन। नेतृत्वमा पुगेकाहरूले आफ्नो कर्तव्य सम्झँदैनन्। विकास पहुँचमा पुग्छ। बजेट बाँड्दा कुनै मापदण्ड छैन। सरकारी बजेटको दुरुपयोग दिनप्रतिदिन बढ्दै छ। मुलुकमा तीन तहका सरकार छन्। सबै तहका सरकारबाट हुने विकास निर्माण टाठाबाठा र पहुँचमा हुनेहरूले दुरुपयोग गर्छन्। तथ्यांक एकातिर छ। बजेट अर्कोतिर हुन्छ। तथ्यले एउटा विकास मागेको छ, सरकारले अर्कैतिर बजेट हाल्छ। त्यसैले पनि सरकारी क्षेत्रबाट लगानी हुने विकास आयोजनाहरूले अपेक्षाकृत प्रतिफल दिन सकेका छैनन्। वर्षदिनमा पूरा हुने योजनाहरूमा वर्षौंसम्म कुनुपर्छ। विकास बन्दैछ, भत्कँदै छ। पहुँचमा हुनेहरूले सरकारी ढुकुटीलाई दुरुपयोग गरेका छन्। सरकारी बजेटलाई तथ्य तथ्यांकबिना कुनै पनि क्षेत्रमा लगानी गर्नु हुँदैन। नागरिकको करबाट राज्य सञ्चालन हुने हो। थोपाथोपा कर संकलन गरेर बनेको राज्यको ढुकुटीलाई क्षणभरमै स्वाह ! पार्नु कदापि राम्रो होइन। सरकार सञ्चालनमा फरकफरक पार्टीका जनप्रतिनिधि छन्। तर, उनीहरू रकम बाँडफाँड गर्नुपयो भने एक हुन्छन्। उनीहरूको वार्षिक बजेट विनियोजनमा अचम्मको मेलमिलाप हुन्छ। उनीहरूले बजेट विनियोजन गर्दा आफ्नै चरण र सीमा हुन्छन्। ती चरणहरूलाई जनप्रतिनिधिले नै कुल्चन्छन्। जसले गर्दा बजेट सही ठाउँमा पुग्दैन। देशको स्रोतसाधन सीमित छ। अर्थतन्त्रका सूचकहरू विस्तारै ओरालो लाग्दैछन्। आयआर्जनका माध्यमहरू त्यति उत्साहित छैनन्। लगानीमैत्री वातावरण बन्न सकेको छैन। घरघरमा पुगेका सरकारसम्म बजेट वितरण गर्दा सोचेअनुसार बजेट पुग्दैन। त्यसैले सीमित बजेटबाट दिगो प्रतिफल आउने खालका विकास योजनाहरू सञ्चालन गर्नुपर्छ। सरकारी बजेटलाई दुरुपयोग गर्ने र मनोमानी गर्ने संस्कारको अन्त्य हुनुपर्छ। सरकार सञ्चालन गर्नेहरूले यसतर्फ विशेष ध्यान दिनुपर्छ। नेतृत्वमा पुगेकाहरूले पदको दुरुपयोग गर्नु हुँदैन। सरकारी बजेट विनियोजन गर्दा बढीभन्दा बढी नागरिकको जीवनशैलीलाई परिवर्तन गर्नेखालका कार्यक्रममा गर्नुपर्छ। तथ्य तथ्यांकलाई विश्लेषण गरेरमात्र बजेट बाँडफाँड गरियो भने अवश्य पनि त्यसले दिगो प्रतिफल दिन सक्छ। बजेटमा हुने बेथितिलाई रोक्नैपर्छ।"
महिला फुटबलमा प्रसिद्धिले छोपेको पीडा,"काठमाडौं : नेपाली फुटबलमा हाल पुरुष टिमको भन्दा बढी चर्चा महिला टिमको छ । यही चर्चामा एउटा तीतो सत्य लुकेको छ । महिला फुटबलले हालसम्म कुनै पनि स्वर्ण पदक उचाल्न पाएको छैन । टिमका धेरै खेलाडीले विदेशी लिग खेलिरहेका छन् । यी नै खेलाडी सम्मिलित टिमले हालसम्म १२ वटा फाइनल खेलिसक्यो तर एउटा पनि उपाधि जित्न सकेन । नेपाली महिला टिमले गत कात्तिकमा साफ २०२४ को उपाधि गुमायो । उपाधिमा एक कदमले चुकिरहेको महिला टिमले १३ औं फाइनलको रुपमा बुधबार खेल्नेछ । घरेलु मैदान र घरेलु दर्शकका अगाडि नेपाली टिमले चार देशीय महिला अन्तर्राष्ट्रिय च्याम्पियनसिपको फाइनल खेल्दैछ । म्यानमार जस्तो बलियो प्रतिद्वन्द्वी पाएको नेपाली टिमले उपाधिको खडेरी तोड्ने राम्रो मौका हुनेछ । लिग चरणको अन्तिम खेलमा म्यानमारसँग २ बराबरी खेल्नु नेपालका लागि सकारात्मक संकेत हो । सन् १९८६ बाट सुरु भएको नेपाली महिला फुटबलको अन्तर्राष्ट्रिय यात्राबाट हालसम्म १२ वटा फाइनल खेलेको छ । सबैमा रजत पदक नै नेपालको पोल्टामा पर्यो । हालसम्म नेपाली महिला फुटबलको इतिहासमा सबैभन्दा ठूलो उपलब्धि नै रजत पदक बनेको छ। महिला फुटबलको उपविजेता यात्रा सन् १८९६ मा हङकङसँग पहिलो पटक अन्तर्राष्ट्रिय फुटबल खेल्दै सुरु गरेको नेपाली महिला फुटबल टिमको यात्राले ३८ वर्षसम्म १२ वटा रजत पदक बटुल्यो । उपाधिमा हात राखेर अरूलाई सुम्पिनु पर्दाको पीडा महिला फुटबलले भोगेको छ । ३८ वर्षमा नेपाल ६ पटक साफ महिला च्याम्पियनसिपमा मात्रै उपविजेता बनेको छ । ३ पटक दक्षिण एसियाली खेलकुद(साग) गेम्स अन्तर्गतको फाइनल, समान ११ पटक हिरो गोल्डकप, नादेज्दा कप र वाफ महिला च्याम्पियनसिपमा नेपाल उपविजेता बनेको छ । १२ वटा फाइनलमा नेपालले ७ वटा छिमेकी राष्ट्र भारतसँग मात्रै हारेको छ । २ पटक बंगलादेशले नेपाललाई घरेलु मैदानमा नै हरायो । म्यानमार ताजिकिस्तानमा र जोर्डनसँग समान ११ वटा फाइनल नेपालले हारेको छ । सन् २०१० जनवरीमा दक्षिण एसियाली खेलकुद(साग) अन्तर्गतको महिला फुटबलमा नेपालले पहिलो पटक अन्तर्राष्ट्रिय स्तरको फाइनल खेलेको हो । जसमा नेपालले भारतसँग ३१ को हार बेहोरेको थियो । २०१० मा डिसेम्बरमा साफ महिला च्याम्पियनसिपमा पुनः भारत नै नेपालको लागि उपाधीकोतगारो बन्यो । २०१२ र २०१४ को साफ महिला च्याम्पियनसिपमा नेपालका लागि छिमेकी राष्ट्र भारतको दबदबा कायम नै रह्यो । २०१२ को फाइनलमा नेपाल ३१ र २०१४ मा नेपाल भारतसँग ६० ले पराजित भयो । सन् २०१६ मा साग गेम्स अन्तर्गत पुन भारतसँग ४० को हार नेपालले फाइनलमा बेहोर्दै उपाधि भारतलाई सुम्पियो । सन् २०१९ नेपाली महिला फुटबलका लागि रजत वर्ष रह्यो । ४ वटा फाइनलमा लगातार हार बेहोर्यो । सन् २०१९ को फेब्रुअरीमा हिरो गोल्डकपको फाइनल पुगेको नेपालले म्यानमारसँग ३१ को हार बेहोर्यो । मार्चमा साफ महिला च्याम्पियनसिपमा भारतसँग ३१ को हारसहित रजत पदक भिरेका नेपाली खेलाडीले सेप्टेम्बरमा नादेज्दा कपमा ताजकिस्तानसँग हार्दै रजतमा ह्याट्रिक पूरा गरे । सोही वर्षको डिसेम्बरमा साग गेम्स अन्तर्गतको महिला फुटबलमा पुनः भारतसँग २० को हारले २०१९ नेपाली महिला फुटबलमा रजत वर्षको रुपमा रह्यो । त्यसयता कोभिडले बन्द भएको अन्तर्राष्ट्रिय महिला फुटबल २०२२ मा मात्रै फर्कियो । २०२२ मा नेपालले घरेलु मैदानमा बंगलादेशसँग हार्दै पुन अर्को रजत पदक पायो । २०२४ को साफ नेपाली महिला फुटबल टिमले खेलेको १२ औं फाइनल खेल हो । जसमा पुनः बंगलादेशले २१ ले हराउँदै नेपाली भूमिबाट उपाधि खोसेर लग्यो । म्यानमारसँग दोस्रो फाइनल २०१९ को फेब्रुअरीमा म्यानमारसँग ३१ को हार बेहोरेको नेपालका लागि एक मात्र गोल मन्जली कुमारी योञ्जन थिइन् । हाल उनी टिममा छैनन् । नेपालले कुल ४ पटक म्यानमारसँग खेलेको छ । जसमा नेपालको पक्षमा नतिजा पर्न सकेको छैन । २ खेलमा हार बेहोरेको नेपालले २ खेल बराबरी खेल्यो । फाइनल अघिको प्रिम्याच प्रेस कन्फ्रेन्समा दुवै टिम उपाधी जित्ने लक्ष्य राख्छन् । म्यानमार ठूलो मात्राको घरेलु दर्शकका अगाडी घरेलु टिम विरुद्ध बलियो रणनीति सहित प्रस्तुत हुने बताउँछ भने नेपाल स्वर्णको भोक मेटाउन चाहन्छ । हामी सधैं रजतमा सिमीत भयौं । हामी सबैमा स्वर्णको भोक छ । भोलि हामी स्वर्णकै लागि खेल्नेछौं । नेपाली महिला फुटबल टिमकी कप्तान एन्जिला तुम्बापो सुब्बाले भनिन् । म्यानमारका प्रशिक्षक तेत्सुको युकी फाइनल खेल्नु अघि हामीले यो टिमसँग खेल्ने मौका पायौं । जसले गर्दा धेरै कुराहरु जान्ने मौका मिल्यो । हामी हाम्रो उत्कृष्ट रणनीति सहित तयार हुनेछौं । हामी फाइनल खेलका लागि तयार छौं ।"
आन्दोलन परिचालन तयारीका लागि एकीकृत समाजवादीले बनायो कार्यदल,"काठमाडौं : नेकपा एकीकृत समाजवादीले आन्दोलनको विस्तृत कार्ययोजना बनाउन कार्यदल गठन गरेको छ। पार्टी कार्यालय आलोकनगरमा बुधबार बसेको नेकपा समाजवादीको सचिवालय बैठकले महासचिव घनश्याम भुसालको संयोजकत्वमा ८ सदस्यीय आन्दोलन परिचालन तयारी कार्यदल बनाउने निर्णय गरेको हो। कार्यदलमा महासचिव भुसालका साथै मेटमणि चौधरी, रामकुमार भट्टराई, शेर बहादुर कुँवर, सावित्रा भुसाल, जीवनराम श्रेष्ठ, विजय पौडेल र रामकुमारी झाँक्री रहेका छन्। कार्यदललाई पार्टीको केन्द्रीय कमिटीद्वारा घोषित आन्दोलनको कार्ययोजना बनाउन जिम्मेवारी दिइएको उपमहासचिव रामकुमार भट्टराईले जानकारी दिए। त्यस्तै बैठकले केन्द्रीय कमिटीबाट पारित भएका दस्तावेज, संगठनलगायत विषयहरूमा आएका सुझावलाई समेटी अन्तिम रूप दिन वरिष्ठ नेता बेदुराम भुसाललको संयोजकत्वमा ७ सदस्यीय समिति गठन गर्ने निर्णय भएको उनले बताए। बैठकले पार्टीलाई एकताबद्ध भएर अघि बढाउने निर्णय गर्दै केन्द्रीय कमिटीका निर्णयहरूलाई पूर्णरूपमा कार्यान्वयन गर्ने निर्णय गरेको छ।"
वैशाखमा मध्यपहाडी लोकमार्ग केन्द्रित अभियान सञ्चालन गर्छौं : प्रचण्ड,"विराटनगर : नेकपा माओवादी केन्द्रका अध्यक्ष पुष्पकमल दाहाल प्रचण्डले आगामी वैशाखमा मध्यपहाडी लोकमार्ग केन्द्रित अभियान सञ्चालन गर्ने बताएका छन्। अखिल क्रान्तिकारी कोशी प्रदेशको प्रथम बैठक तथा प्रशिक्षणलाई सम्बोधन गर्दै उनले अहिले जनतासँग माओवादी तराई मधेस जागरण थालिएको बताएका हुन्। उनले केही समयदेखि देखिएको अन्योल र अलमल चिर्दै आफ्नो पार्टी दायाँबाट बायाँतर्फ सिफ्ट भएको बताए। उनले स्थानीय तहबाट समाजवादको अभ्यास गर्ने निर्णय गरिएको जानकारी दिए। यसले पार्टीलाई आफ्नै वर्ग र समुदायतिर फर्काएको उल्लेख गर्दै उनले समुदायसँगै बसेर संघर्ष गर्ने र समुदायसँगै बसेर समाजवादको अभ्यास गर्ने नीति लिइएको बताए। अभियानको क्रममा आर्थिक समृद्धिका सम्भावनाको खोजी गर्ने, नागरिक समाज र बुद्धिजीवीसँग छलफल गर्ने, सहिद र बेपत्ता परिवारसँग छलफल गर्ने, जनताको घरमा बसेर विविध समस्याको जानकारी लिने गरेको उल्लेख गर्दै अध्यक्ष प्रचण्डले अभियान निकै प्रभावकारी बन्दै गरेको बताए। हिजोदेखि सामन्ति राज्यले विभेदमा राखेको र आफूहरूले जनयुद्धमार्फत उनीहरूका मुद्दा उठाएको, त्यहीअनुरूप अधिकार संविधानमा राखिएको तर कार्यान्वयनमा समस्या देखिएकाले त्यसलाई समेत सम्बोधन गर्न हुलाकी मार्ग केन्द्रित अभियान थालिएको उनले स्पष्ट गरे। भर्खरै सम्पन्न अखिल क्रान्तिकारीको चुनावले पार्टीभित्र लोकतान्त्रिक अभ्यास स्थापित गरेको उल्लेख गर्दै उनले यसले अरु विद्यार्थी संगठन भन्दा अखिल क्रान्तिकारीलाई नयाँ उचाईमा पुर्याउने बताए।"
टुँडिखेलमा सेना दिवस (),काठमाडौं : महाशिवरात्रि तथा २६२ औँ सेना दिवसको अवसरमा नेपाली सेनाले विशेष समारोहको आयोजना गरेको छ। सेना दिवसका अवसरमा नेपाली सेनाद्वारा सैनिक मञ्च टुँडिखेलमा आयोजित विशेष समारोहमा राष्ट्रपति रामचन्द्र पौडेलको सहभागिता छ। राष्ट्रपति पौडेलबाट सेनाद्वारा अर्पण गरेको सलामी ग्रहण गर्दै त्यहाँस्थित सैनिक स्मारकमा पुष्पहार चढाई श्रद्धाञ्जली अर्पण गरेका थिए। राष्ट्रपति नेपाली सेनाका परमाधिपति हो। नेपाली सेनाले २०४७ सालदेखि महाशिवरात्रिको दिनलाई सेना दिवसका रूपमा मनाउँदै आएको छ।
सांस्कृतिक एवम् धार्मिक सम्पदाको यथोचित संरक्षण गरौं : राष्ट्रपति,"निर्जल व्रत, रात्रि जागरण, चार प्रहरको पूजा एवम् शिव महिमा कीर्तन शिवरात्री पूजा अर्चनाका मुख्य अंग मानिन्छ भने शिवरात्रीको पालनाले योग र मोक्ष दुवैको प्राप्ति हुन्छ भन्ने धार्मिक विश्वास रहि आएको छ। काठमाडौं : राष्ट्रपति रामचन्द्र पौडेलले शिवरात्रीको पालनाले योग र मोक्ष दुवैको प्राप्ति हुन्छ भन्ने धार्मिक विश्वास रहेको बताएका छन्। महाशिवरात्री पर्वको अवसरमा शुभकामना सन्देश दिँदै उनले सबैको जीवनमा आध्यात्मिक जागरणको नयाँ उज्यालो छर्न सकोस् भन्ने कामना गरेका हुन्। महाशिवरात्रीको अवसरमा पाशुपत क्षेत्रसहित देशका विभिन्न भागमा रहेका सांस्कृतिक एवम् धार्मिक सम्पदाहरूको यथोचित संरक्षण एवम् संवर्द्धन गर्न प्रण गर्नुपर्ने उनको भनाई छ। हामीले पाएका सम्पदालाई मौलिक स्वरूपमा भावी पुस्तासमक्ष हस्तान्तरण गर्नु हाम्रो दायित्व हो। काठमाडौँ उपत्यकाको जलाधारको रूपमा रहेको बागमती नदीलाई स्वच्छ र सफा राख्नु हामी सबैको दायित्व होउनले भने। राष्ट्रपति पौडेलले मानव जातिले प्रकृतिसँगको असल सहकार्यबाट मात्र आफ्नो प्रगतिको बाटो रोज्नुपर्छ भन्ने तथ्यलाई महाशिवरात्रीले बेजोड रूपमा प्रकट गरिरहेको उल्लेख गरे। वैदिक परम्परामा शिवलाई मूलत: संहारका शक्ति मानिएको भएतापनि शिवशक्तिमा सौम्य तथा रौद्र दुवै स्वरूप समाहित छन्, जसले प्रकृतिको सिर्जनात्मक एवम् संहारकारी शक्तिलाई बराबर प्रतिनिधित्व गर्दछन्। सौम्य शक्तिले मानव चेतनामा असल पक्षको बोध गराई त्यसलाई मात्र ग्रहण गर्न उत्प्रेरित गर्ने भएकाले नै सत्यं शिवं सुन्दरम् प्राचीन लोकोक्तिका रूपमा रहेको छ। रौद्र शक्तिले खराब रोजाईबाट उत्पन्न परिणामलाई दण्डित गर्दछ। उनले भने,मानव जातिले प्रकृतिसँगको असल सहकार्यबाट मात्र आफ्नो प्रगतिको बाटो रोज्नुपर्छ भन्ने तथ्यलाई हाम्रा अनेक सांस्कृतिक चाडपर्व जस्तै महाशिवरात्रीले पनि बेजोड रूपमा प्रकट गरिरहेको पाइन्छ। निर्जल व्रत, रात्रि जागरण, चार प्रहरको पूजा एवम् शिव महिमा कीर्तन शिवरात्री पूजा अर्चनाका मुख्य अंग मानिन्छ भने शिवरात्रीको पालनाले योग र मोक्ष दुवैको प्राप्ति हुन्छ भन्ने धार्मिक विश्वास रहि आएको छ। नेपालभूमिसँग भगवान् शिवको सम्बन्ध विभिन्न वैदिक ग्रन्थमा वर्णन गरिएको पाइने सन्देशमा उल्लेख छ। पवित्र पाशुपत क्षेत्र नेपालमा रहनु हाम्रा लागि मात्र नभई समस्त हिन्दुहरूको लागि पनि गौरवको विषय हो। हाम्रो मुलुकका धेरै धार्मिक सम्प्रदायभित्र विद्यमान सनातन संस्कृतिमा शिवसँग सम्बन्धित आस्था र विश्वास निरन्तर प्रतिविम्बित भएको पाइन्छ। शुभकामनामा भनिएको छ,आराध्यदेव श्री पशुपतिनाथ एवम् किरातेश्वर महादेवलाई साक्षात् शिवस्वरूप मानेर आस्था राख्ने विश्वभरिका श्रद्धालुहरूका लागि नेपाल सदैव आध्यात्मिक चिन्तनको केन्द्र रहिआएको छ भन्ने मलाई लागेको छ।"
परराष्ट्रमन्त्री र राष्ट्रसंघीय मानवअधिकार उच्च आयुक्तबीच भेटवार्ता,"काठमाडौं : परराष्ट्रमन्त्री आरजु राणा देउवाले संयुक्त राष्ट्रसंघीय मानवअधिकार उच्च आयुक्त भल्कर टकसँग जेनेभामा भेटवार्ता गरेकी छन्। संयुक्त राष्ट्रसंघीय मानवअधिकार परिषदको ५८औं उच्चस्तरीय सत्रमा सहभागिताका लागि जेनेभामा रहेका मन्त्री राणाले बुधबार साइडलाइन भेटवार्ता गरेकी हुन्। भेटका अवसरमा परराष्ट्रमन्त्री देउवाले नेपाल मानवअधिकारको संरक्षण र प्रवर्धनमा विश्वकै उदाहरणीय एवं पथप्रदर्शक राष्ट्र रहेको भन्दै सीमित स्रोत र साधनका बाबजुद पनि मानवअधिकारको रक्षा र प्रवर्द्धनमा नेपाल प्रतिबद्ध रहिआएको बताइन्। उनले नेपालको वर्तमान संविधानले नागरिक स्वतन्त्रताका साथै नागरिकका राजनीतिक, आर्थिक, सामाजिक र सांस्कृतिक अधिकारहरूलाई मौलिक अधिकारका रूपमा व्यवस्था गरेको जानकारी गराउँदै नेपाल सरकार लोकतान्त्रिक मूल्यमान्यता, कानुनी शासन र न्यायपालिकाको स्वतन्त्रताप्रति पूर्ण रूपमा प्रतिबद्ध रहेको स्पष्ट गरिन्। मन्त्री राणाले शान्ति प्रक्रियाका बाँकी काम पूरा गर्न संक्रमणकालीन न्यायसम्बन्धी कानुनको निर्माण गरेर नेपाल सरकार तदारुकताका साथ अघि बढेको जानकारी दिँदै संक्रमणकालीन न्यायलाई छिट्टै टुंग्याउने प्रतिबद्धता पनि व्यक्त गरेकी थिइन्। उक्त भेटमा परराष्ट्र मन्त्रालयको संयुक्त राष्ट्रसंघ महाशाखा प्रमुख कृष्णप्रसाद ढकाल, जेनेभास्थित संयुक्त राष्ट्रसंघीय नेपाली स्थायी प्रतिनिधि रामप्रसाद सुवेदी, प्रधानमन्त्री तथा मन्त्रिपरिषदको कार्यालय मानवअधिकार तथा अन्तर्राष्ट्रिय सन्धि सम्झौता महाशाखा प्रमुख राजेन्द्र थापा लगायत थिए।"
८४ को निर्वाचनमा कांग्रेस र एमालेसँग गठबन्धन हुँदैन : प्रचण्ड,"विराटनगर : पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल प्रचण्डले भ्रष्टाचारविरुद्धको अभियानलाई देशव्यापी बनाउने बताएका छन् । त्यसका लागि पार्टीले हुलाकी मार्ग केन्द्रित तराईमधेश जागरण अभियान सञ्चालन गरेको उनको भनाइ छ । भ्रष्टाचार विरोधी र सुशासनको कुरालाई जनताबीचमा लगेर आर्थिक विकास एवं समृद्धिका निम्ति जनचेतना अभिवृद्धि गर्ने उद्देश्य अभियानको रहेको दाबी प्रचण्डको छ । हुलाकी मार्ग केन्द्रित तराईमधेश जागरण अभियानका क्रममा विराटनगरमा बुधबार बिहान आयोजित पत्रकार सम्मेलनमा बोल्दै उनले अहिलेको सरकार भ्रष्टाचारीलाई संरक्षण गर्ने उद्देश्यले बताएको आरोप लगाए । आफ्नो सरकारले भ्रष्टाचारीलाई कारबाहीमा ल्याउने अभियान चलाएपछि उनीहरूलाई संरक्षण गर्न कांग्रेसएमाले गठबन्धनको सरकार बनेको उनको दाबी छ । हामीले सुशासन कायम गर्न खोज्यौं । भ्रष्टाचार विरोधी अभियान सुरु गरेबापत,भ्रष्टाचारीलाई कारबाहीको दायरामा ल्याउन थालेबापत भ्रष्टाचारीको संरक्षण गर्ने उद्देश्यले नै अहिलेको गठबन्धन सरकार बनेको हो,प्रचण्डले भने । आफ्नो सरकारले सुरू गरेको भ्रष्टाचार विरोधी र सुशासनको अभियानलाई राष्ट्रव्यापी रुपमा जनताको बीचमा लैजान जागरण अभियान सुरु गरिएको उनको जिकिर छ । त्यसबाहेक अभियानको अर्को उद्देश्य दक्षिण भेगमा रहेका आदिवासी जनताति,मधेशी,थारुको मुद्दा स्थापित गर्नु र राष्ट्रिय एकता सुदृढ गर्नु नै रहेको प्रचण्डले बताए । पार्टीले जनताका समस्या बुझ्नलाई सुरू गरेको अभियानबाट आफू उत्साहित रहेको उनको भनाइ छ । अभियानले सिंगो पार्टी र जनतामा उत्साह छाएको दाबी प्रचण्डको भनाइ छ । भाषण गर्ने र हिँड्नेभन्दा पनि किसान,मजदुर,बुद्धिजीवी,तराई मधेका नागरिक समुदाय र आमजनतासँग सम्बन्ध सुदृढीकरण गर्न अभियान चलाइएको उनको स्पष्टोक्ति छ । कांग्रेस र एमालेसँग गठबन्धन गर्दा पार्टी कमजोर भएको प्रचण्डले बताए । गठबन्धन तथा सरकारको सम्झौतामा केन्द्रित हुँदा पार्टी कमजोर भयो,उनले भने,अब माओवादी जुरुक्कै उठ्ने वातावरण बनेको छ ।विगतमा गठबन्धन गर्दा कांग्रेस र एमालेलाई ठूलो पार्टी बनाउन माओवादीले सहयोग गरेको दाबी गर्दै प्रचण्डले अब माओवादी एक्लै अगाडि बढ्ने संकल्प गरेको बताए । अबको चुनावमा कांग्रेस र एमालेसँग गठबन्धन नहुने उनको भनाइ छ । गठबन्धन नगरिकन माओवादी अगाडि जानसक्छ भन्ने संकेत उपनिर्वाचनले गरेको दाबी प्रचण्डको छ । उनले अबको निर्वाचनबाट पार्टी पहिलो बन्ने दाबीसमेत गरे । कांग्रेस र एमालेले सत्ताका लागि मात्रै संविधान संशोधनको कुरा उठाएको उनको आरोप छ । जनताले प्राप्त गरेको अधिकार खोस्न दुवै दलले चाहेको आरोपसमेत प्रचण्डले लगाए । पूर्वराजाले बोलेको कुरामा खासै प्रतिक्रिया दिन आवश्यक नरहेको उनको टिप्पणी छ । अब राजतन्त्र नेपालमा कुनै अवस्थामा फर्कन नसक्ने दाबी प्रचण्डले गरे । पार्टीमा कुनै विवाद नरहेको र एकताबद्ध भएर अभियानमा सिंगो टिम अगाडि बढेको उनको भनाइ छ । माओवादीले सरकारमा जानलाई ध्यान नदिएको उनले बताए । प्रचण्डले भ्रष्टाचार,कुशासन,कमिसन र बिचौलियाको संरक्षणमा मात्र केन्द्रित रहेको सरकार आफ्नै बोझले थिचिएका कारण कुनै पनि बेला भासिनसक्ने चिन्ता रहेको उल्लेख गरे । माओवादीले सञ्चालन गरेको तराईमधेश जागरण अभियानको बुधबार तेस्रो दिन हो । झापाबाट सोमबार सुरू भएको अभियानको दोस्रो दिन माओवादीले मोरङका तीन ठाउँमा खबरदारी एवं जनसभा गरेको थियो ।"
शिवरात्रिको अवसरमा राष्ट्रपतिद्वारा पशुपतिनाथ मन्दिरमा पूजा आराधना,"काठमाडौं : राष्ट्रपति रामचन्द्र पौडेलले महाशिवरात्रिको अवसरमा पशुपतिनाथको दर्शन एवं पूजाआराधना गरेका छन्। महाशिवरात्रि २०८१ का अवसरमा राष्ट्रपति पौडेलले प्रथम महिला सबिता पौडेलसहित बुधबार पशुपतिनाथको दर्शनसहित पूजाआराधना गरेका हुन्। उनलाई पशुपतिनाथ मन्दिरका मूल भट्टले चन्दन र फूलप्रसाद प्रदान गरेका थिए। मन्दिर परिसरमा राष्ट्रपति पौडेललाई पशुपति क्षेत्र विकास कोषका पदाधिकारी, स्थानीय नियकायका प्रतिनिधि, गुठी संस्थानका उच्चपदस्थ अधिकारीलगायतका कर्मचारीले स्वागत गरेका थिए। महाशिवरात्रिका अवसरमा हरेक वर्ष राष्ट्रप्रमुखद्वारा पशुपतिनाथको पूजाआराधना गर्ने परम्परा छ।"
विदेश मोहले छात्रवृत्ति छोड्दै विद्यार्थी,"नेकपा एमालेको भ्रातृ संगठन अनेरास्ववियुका अध्यक्ष समिक बडालले छात्रवृत्तिको लागि विद्यार्थी नभएको भन्दा पछि तोकिएको मापदण्ड नपुगेको कारण यो समस्या देखिएको बताए। काठमाडौं : प्रधानमन्त्री केपी शर्मा ओलीले मंगलबार फेसबुक स्टाटसमा लेखे, शिक्षा मन्त्रालयबाट विभिन्न विषयको छात्रवृत्तिका लागि आवेदन खुलाइएकोमा आवश्यक संख्या नपुगेका कारण अन्डर ग्र्याजुएट एमबीबीएस १ जना, पोस्ट ग्र्याजुएट इन्जिनियरिङमा ७ जना, एग्रिकल्चरमा ३ जना, पीएचडी इन्जिनियरिङमा १ जना, भेटेरिनरीमा १ जना, आईटीमा ४ जना, मेडिकल साइन्समा २ जना र कन्जरभेसनमा १ जनाको सिट अझै खाली रहेको सूचना पाएको छु। खाली रहेका सिटमा छात्रवृत्तिको लागि छिटोभन्दा छिटो (एकदुई दिनभित्रै) आवेदन दिनुहोला। उनले स्टाटसमा आवेदन पठाउने ठेगानासमेत राखिदिएका छन्। विगतमा छात्रवृत्तिमा अध्ययन गर्नेको मारामार हुने गरेको थियो। कोटा पाउनका लागि अत्यधिक प्रतिस्पर्धा हुने गरेको थियो। तर पछिल्लो समय यसरी छात्रवृत्तिको लागि पनि विद्यार्थी अभाव हुन थालेको छ। किन निख्रिए विद्यार्थी ? पछिल्लो समय १२ कक्षा सक्नेबित्तिकै विदेश जानेको लहर चलेको छ। नेपालमा भविष्य छैन भनेर विद्यार्थी धमाधाम विदेश जाने प्रवृत्ति बढेको हो। जसले गर्दा नेपालका विश्वविद्यालय, कलेजले विद्यार्थी आकर्षण गर्न नै सकेनन्। छात्रवृत्तिमा समेत पढ्ने विद्यार्थी पाइन छाडेका छन्। प्रमाणपत्र तहमा वा सो सरह (कक्षा १२) पास गरेर १७ प्रतिशत विद्यार्थी बिदेसिएको पछिल्लो जनगणनाको तथ्यांकले देखाएको छ। महिला सबैभन्दा बढी २४० प्रतिशत प्रमाणपत्र तह उत्तीर्ण गरेर विदेश गएको देखिन्छ। प्रमाणपत्र तह उत्तीर्ण गरेर विदेश जाने पुरुष १५६ प्रतिशत छन्। स्नातक वा सो सरह पढेका ११३ प्रतिशत र स्नातकोत्तर वा सो सरह सकेका ३९ प्रतिशत महिला विदेश गएका छन्। पुरुषतर्फ भने स्नातक गरेका ४१ प्रतिशत र स्नातकोत्तर गरेका १५ प्रतिशत छन्। पूर्वशिक्षा सचिव किशोर थापा कक्षा १२ सक्नेबित्तिकै विदेश जाने लहर चलेको कारण विद्यार्थीको अभाव भएको बताउँछन्। १२ कक्षा सक्नेबित्तिकै स्नातक पढ्न जाने लहर चल्यो, जसले यहाँ विद्यार्थीको अभाव हुने थाल्यो, उनले भने। नेपालका कलेज, विश्वविद्यालयले विद्यार्थी आकर्षण गर्न नसकेको उनको भनाइ छ। छात्रवृत्ति दिँदा पनि विद्यार्थी नआउने भए, उनले भने, नेपालमा पढ्दा छात्रवृत्तिको लागि प्रतिस्पर्धा हुन्थ्यो, हामीले पनि त्यही प्रतिस्पर्धा गरेका हौं, पहिलो नेपालमा नै पढ्नुपर्ने बाध्यता थियो। २०३१ सालका एसएलसी बोर्डफस्टसमेत रहेका थापाले विदेशमा आकर्षण भएपछि नेपालका कलेज र विश्वविद्यालयको छात्रवृत्तिमा पनि आकर्षण हुन नसकेको बताए। उनले भने, यहाँभन्दा विदेशमा आकर्षण भएकाले यहाँका कलेज र विश्वविद्यालयको छात्रवृत्तिले उनीहरूलाई आकर्षण गरेनन्। भारतको ओडिसा राज्यस्थित कालिंगा इन्स्टिच्युट अफ इन्डस्ट्रियल टेक्नोलोजी (केआईआईटी)लाई उदाहरणको रूपमा लिन सकिने उनले बताए। त्यो कलेजमा आईटी पढ्न जाने विद्यार्थीको संख्या नै हजार बढी छ। यहाँ आईटीमा कहाँ विद्यार्थी हुने भए र ? भारतका राम्राराम्रा कलेजमा कति होलान् त नेपाली विद्यार्थी, उनले भने। समग्र नेपाली समाजमा नै नेपालप्रति निराशाजनक भाष्य निर्माण भइरहेको परिणाम पनि शैक्षिक क्षेत्रमा परेको उनको ठहर छ। यहाँ बस्न ठीक छैन, यहाँ केही हुँदैन, कुनै भविष्य छैन भन्ने भाष्य निर्माण भयो। यो भाष्य नेपाली समाजमा स्थापित भयो, उनले भने, सबैभन्दा डरलाग्दो कुरा नै देशमा केही हुँदैन, यहाँ भविष्य नै छैन भन्ने भाष्य छ। राजनीतिक दलका नेताले पनि लामो समयदेखि यस्तै भाषण गरेर बिताएको उनको भनाइ छ। राजनीतिक दलले पनि लामो समयदेखि त्यही भाषण गरे। सबै खत्तम, सबै बिग्रियो, सबै चोर सबै डाका भन्ने, म मात्र ठीक भन्ने मनोविज्ञानमा उनीहरूसमेत रमाए, उनले भने, हाम्रा बालबच्चालाई यो देश त खत्तम रहेछ, यहाँ बस्न नै हुने रहनेछ भन्ने भयो। दिनरात यही सुनेपछि उनीहरूलाई पनि हाम्रो भविष्य यहाँ छैन भन्ने लाग्न थाल्यो र १२ सक्नेबित्तिकै बिदेसिन थाले। थापाको भनाइमा बाहिर जानको लागि पढाइ एउटा बहानामात्रै हो। पढाइ त एक बहानामात्रै, उनीहरूले देश छोड्न खोजेको हो, उनले भने। उनले देश बनाउने हो भने यो भाष्य परिवर्तन गर्नुपर्ने बताए। नेपाल जोगाउने हो भने नेपालको विषयमा सकारात्मक सन्देश प्रवाह गर्नुपर्ने उनको भनाइ छ। त्रिभुवन विश्वविद्यालयका पूर्वउपकुलपति केदारभक्त माथेमा छात्रवृत्तिमा नै विद्यार्थी हुन छोड्न अत्यन्त संवेदनशील र गम्भीर रहेको बताउँछन्। उनले यो विषयमा गम्भीर रूपमा अध्ययन हुनुपर्ने बताए। यो गम्भीर समस्या हो, कोठामा बसेर यसको विषयमा भन्न सकिन्न, यसको अध्ययन नै गर्नुपर्छ, उनले भने। विश्वविद्यालय अनुदान आयोगलगायतले यस विषयमा अध्ययन गर्नुपर्ने उनको सुझाव छ। यति धेरै विद्यार्थी भारतलगायतका देशमा पढ्न किन गएका छन्, यहाँ महँगो भएर हो कि सन्तोषजनक पढाइ नभएको हो, कि समयमा कोर्ष नसकिएर पो हो कि, जागिर पाउन गाह्रो भएर पनि हुन सक्छ, उनले भने, यो विषय हामीले अभिभावक र विद्यार्थीबाट बुझ्न सकिन्छ। यसको लागि अध्ययन नै गर्नुपर्छ। किन विद्यार्थी आमाले पकाएको खानाभन्दा बाहिर खाना रुचि राख्छन् वा आमाले पकाएको खाना किन मन पराएनन्, त्यो बुझ्ने कोसिस हामीले गरेका छैनौं। नेपालमा बन्द हडतालको समस्या पनि त्यस्तै छ। विश्वविद्यालयलगायतका सरकारी क्याम्पसमा प्रायजसो तालाबन्दी, हडताल नै हुने गरेका छन्। चार वर्षमा सकिने पढाइ पाँच वर्षमा पनि सकिँदैन। निजी कलेजहरू पनि धमाधम बन्द भइरहेको अवस्था छ। प्रधानमन्त्रीकै पार्टीको नेकपा एमालेको भ्रातृ संगठन अनेरास्ववियुका अध्यक्ष समिक बडालले छात्रवृत्तिको लागि विद्यार्थी नभएको भन्दा पछि तोकिएको मापदण्ड नपुगेको कारण यो समस्या देखिएको बताए। छात्रवृत्तिको लागि मापदण्ड नै नपुगेर स्कलरसिपको लागि विद्यार्थी नभएका हुन्, अनिवार्य कक्षा ७ देखि सरकारी विद्यालयमा पढेको हुनु पर्ने मापदण्ड छ। निजी विद्यालयमा पढेकाले छात्रवृत्ति नै पाउँदैनन्, उनले भने, सबैलाई दिने हो भने यो समस्या आउँदैनथियो। उनले पछिल्लो समयमा नेपाली विद्यार्थी बिदेसिएको कुरा स्वीकार गर्दै शिक्षा नीतिमा परिमार्जन नगरेमा विद्यार्थी बाहिर जाने प्रवृत्ति नरोकिने बताए। पाठ्यक्रम परिमार्जन गर्नुपर्छ। नत्र यहाँ भविष्य छैन, नीतिगत त्रुटि नसच्याए बाहिर जाने प्रवृत्ति रोकिँदैन, उनले भने। सरकारले चीनमा छात्रवृत्तिमा अध्ययन गर्न छनोट गरेका ७१ विद्यार्थीमध्ये २० विद्यार्थीले आवश्यक कागजात चीन सरकारको अनलाइन पोर्टलमा पेस नगरेकाले कोटा खारेज हुने जोखिममा छ। यसैले सक्दो छिटो बुझाएमात्रै उनीहरूले अध्ययन गर्न पाउनेछन्। छात्रवृत्ति पाएर पनि जान चाहेनन्। छनोट भएका विद्यार्थी पनि अध्ययन गर्न इच्छुक नहुनुमा प्रश्न उठेको छ। शिक्षा, विज्ञान तथा प्रविधि मन्त्रालयले चीन सरकारद्वारा सन् २०२५२६ का लागि नेपाल सरकारलाई प्राप्त हुन आएका स्नातक तह, स्नातकोत्तर तह र विद्यावारिधि तहको छात्रवृत्तिमा अध्ययन गर्न इच्छुक नेपालीलाई ७१ वटा कोटाका लागि दरखास्त खुलायो। उक्त तहअनुसार छात्रवृत्तिमा अध्ययन गर्न इच्छुकलाई आवश्यक योग्यता प्राप्त व्यक्तिहरूलाई २०८१ साल पुस महिनाको ८ गतेदेखि २०८१ साल पुस २८ गतेसम्ममा गुगल लिंकमार्फत दरखास्त आह्वान गरिएको थियो। स्नातकोत्तर तहमा अध्ययन गर्न कुल सिट संख्या २७, विद्यावारिधि तहमा ४० जना र एमबीबीएस स्नातकमा (मेडिकलको ३ जना र कम्प्युटर इन्जिनियरिङ एआईको १) ४ जना गरेर कुल ७१ जनाको कोटाका लागि छात्रवृत्तिमा आवेदन खुलाइएको थियो। यी सबै खुलाएकोमा आवेदन पर्याप्त पुगेर मन्त्रालयको छात्रवृत्ति शाखाले उत्कृष्ट प्राप्तांकको आधारमा छनोट गरेर पराराष्ट्र मन्त्रालयमार्फत चीन सरकारलाई उक्त संख्याको विद्यार्थीको सूची पठाएको शाखाका सेमान्त कोइरालाले जानकारी दिए। तर स्वीकृत गरेर पठाएको विद्यार्थीले नै चीन सरकारको वेभसाइडमा गएर आवश्यक डकुमेन्ट भर्नुपर्छ। यसरी कागजात तोकिएको अन्तिम मितिसम्म समिट गर्ने क्रममा विभिन्न विषयका २० जना विद्यार्थीले कागजात समिट गरेका छैनन्, उनी भन्छन्, यसैले तोकेका सबै कोटा पूरा हुन सकेनन्। ७१ जनामध्ये ५१ जनाले मात्रे पर्याप्त कागजात भरेका छन्। यसर्थ बाँकी विद्यार्थीले पनि जतिसक्दो छटो पूरा गर्नु पर्नेछ। यसअघिसम्म छात्रवृत्तिका लागि तहमात्रै मागिएकोमा यसपटक विषयगत आधारमा मागेको थियो। अधिकांशहरूले आधा अध्ययन यही सकिएको तर उता गएर पढ्न सोही तहमा नेपालमै दुई सेमेस्टर सकिएको र बाँकी उता गर्न जान नमिल्ने खालको शैक्षिक तालिकाका कारण पनि धेरै विद्यार्थी जान नखोजेको बुझिएका छात्रवृत्ति शाखा प्रमुख तथा उपसचिव कोइरालाले जनाए। उच्च शिक्षामा नेपालमा ६ लाख विद्यार्थी भर्ना बिदेसिएकाबाहेक नेपालमा अध्ययन गरेर स्नातक तहमा मात्रै वार्षिक करिब ३ लाख ९३ हजार विद्यार्थी उत्पादन भएका छन्। यो गत ३ वर्षको तथ्यांकलाई आधार मान्दा देखिएको औसत तथ्यांक हो। शिक्षा मन्त्रालयको पछिल्लो वर्ष (शैक्षिक सूचना २०८०) मा उल्लेख भएअनुसार स्नातक, स्नातकोत्तर पीएचडी, पीजीडी र एमफिलमा कुल ६ लाख ९ हजार ४ सय ४८ जना विद्यार्थी भर्ना भएका थिए। यसअघिको वर्ष ४ लाख ६० र अघिल्लो वर्ष २ लाख ४७ हजार विद्यार्थिले उच्च शिक्षा अध्ययन गर्न भर्ना भएका थिए। यसअनुसार नेपालमा पनि अध्ययन गर्ने विद्यार्थीको संख्या बर्सेनि बढ्दो छ। २०८० सालमा स्नातक उत्तीर्ण गर्ने विद्यार्थी ५ लाख ४३ हजार, स्नातकोत्तर भर्ना हुने विद्यार्थी ६२ हजार, पीएचडी २ हजार ५६, पीजीडीमा २ सय १ र एमफिल गर्ने १ हजार ४ सय हाराहारीमा छन्। यसअघिको वर्षमा स्नातक भर्ना हुनेमा ४ लाख १० हजार थिए। यस्तै स्नातकोत्तर उत्तीर्ण गर्नेमा ४७ हजार, पीएचडी गर्ने ६ सय ५८, पीजीडीमा २ सय ८२ र एमफिल गर्ने १ हजार ७ सय विद्यार्थीले भर्ना भएको मन्त्रालयको तथ्यांकमा उल्लेख छ। यसरी उच्च शिक्षामा नेपालमा अध्ययन गर्ने विद्यार्थीको संख्या पनि नबढेको भने होइन। तर विदेश अध्ययन गर्नेको संख्या पनि झन् ठूलो मात्रामा बढ्दो छ। १२ कक्षापछि बाहिरिने विद्यार्थी ह्वात्तै बढे बर्सेनि ७० देशमा वैदेशिक अध्ययनमा लाखौं बाहिरिन्छन्। मुलुकमा उच्च शिक्षाका विकल्प हुँदाहुँदै पनि पछिल्लो समय युवाहरू कमाइको मोहले वैदेशिक अध्ययनमा जाने प्रवृत्ति बढ्दा यहाँका कलेजहरूमा विद्यार्थीकै कमी हुन थालेको गुनासो बढ्न थालेको छ। यता एक दशककैे तथ्यांकलाई केलाउँदा बर्सेनि १२ कक्षा अध्ययनपछि उच्च शिक्षा प्राप्त गर्ने उद्देश्यले बाहिरिने विद्यार्थी लाखौंको संख्यामा बढेका छन्। बर्सेनि ७० देखि १ सय ११ देशमा वैदेशिक अध्ययनमा लाखौं बाहिरिने गरेको शिक्षा, विज्ञान तथा प्रविधि मन्त्रालयले जारी गरेको वैदेशिक अध्ययनका लागि दिएको अनुमतिपत्र एनओसी (नो अब्जेक्सन सर्टिफिकेट)को तथ्यांकमा उल्लेख छ। विसं २०८१ फागुन २ गतेसम्ममा करिब ५५ हजार हाराहारीको संख्यामा विद्यार्थीहरू अध्ययनका क्रममा बाहिरिएको मन्त्रालयका वैदेशिक अध्ययन अनुमति शाखाका उपसचिव रमेशप्रसाद घिमिरेले जानकारी दिए। यसैगरी, २०८० सालमा मात्रै १२ कक्षा उत्तीर्ण गरेका १ लाख १४ हजार २२ जना विद्यार्थी बाहिरिएका छन्। यसरी विदेशी रहँदा नेपालबाट युवासँगै अर्बौं वैदेशिक मुद्रासमेत अध्ययनको नाममा बाहिरिएको छ। यसरी उच्च शिक्षा अध्ययनका लागि युवा बाहिरिँदा १० वर्षमा ३ खर्ब ९० अर्ब ३३ करोड रुपैयाँसमेत बिदेसिएको नेपाल राष्ट्र बैंकको तथ्यांकमा उल्लेख छ। यसले युवा जनशक्तिसँगै पुँजीसमेत पलायन भएको देखिन्छ। नेपालबाट विदेश अध्ययन गर्न जाने विद्यार्थीबाट खर्बौं विदेशी मुद्रा बाहिरिएको छ। वैदेशिक अध्ययनमा जाने विद्यार्थीको संख्या आर्थिक वर्ष २०७०७१ मा २८ हजार थियो तर अहिले बर्सेनि लाख नाघिसकेको छ। पछिल्लो आव २०७८७९ मा १ लाख २ हजार ५ सय ४ जना र २०७९८० मा १ लाख १० हजार २ सय १७ विद्यार्थी उच्च शिक्षा हासिल गर्ने भन्दै बिदेसिएको शिक्षा मन्त्रालयको तथ्यांकले देखाउँछ। यी विद्यार्थीको रोजाइ प्रायः युरोपियन मुलुक रहेको छ। जहाँ गएर अध्ययनपछि नेपाल फर्कने सम्भावना झिनो देखिन्छ। मन्त्रालयको तथ्यांकअनुसार आर्थिक वर्ष २०७९८० मा बाहिरएिका कुल विद्यार्थीमध्ये सबैभन्दा बढी अस्ट्रेलियामा ३०८प्रतिशत, जापानमा १९७ प्रतिशत, क्यानडामा १९५ प्रतिशत, बेलायतमा ९६ प्रतिशत र अमेरिकामा ३६ प्रतिशत रहेको छ। समग्रमा पछिल्लो समय एनओसी लिएर अध्ययनमा बढी जाने मुलुकमा पहिलोमा अस्ट्रेलिया, क्यानडा, जापान रहेको वैदेशिक अध्ययन अनुमति शाखाका उपसचिव रमेशप्रसाद घिमिरे बताउँछन्। यद्यपि कुनै वर्ष केही मुलुकले विद्यार्थीलाई बढी खुलाउँछ यसअनुसार पनि जाने प्रवृत्ति छ। अहिले जापानमा बढी अध्ययनमा गएको छन्, उनले अन्नपूर्णसँग भने। सबैभन्दा धेरै जापान गत वर्ष २०८० सालको तथ्यांकलाई विश्लेषण गर्दा सबैभन्दा बढी जापानमा ३४ हजार ५८ जना, क्यानडामा २१ हजार ३ सय ९, अस्ट्रेलियामा १८ हजार ७ सय ७९, बेलायत (यूके) मा १२ हजार २ सय ८२ जना, अमेरिकामा ८ हजार २ सय ५०, कोरियामा ४ हजार ८ सय ८७, भारतमा २ हजार ३ सय ७२ जना, दुबई (यूएई) मा २ हजार ३ सय १३, फ्रान्समा १ हजार ४ सय ४ र फिनल्यान्डमा १ हजार २ सय हाराहारीमा विद्यार्थीहरू बाहिरिएका छन्। यसबाहेकका मुलुकमा हजारभन्दा कम विद्यार्थी गएका छन्। यसरी विद्यार्थी बाहिरिनुको पछाडि शिक्षामात्रै नभई समग्र सामाजिक आर्थिक कारणले पनि भएको वैदेशिक अध्ययन अनुमति शाखाका उपसचिव रमेशप्रसाद घिमिरे बताउँछन्। उनका अनुसार विदेशमा पढेपछि भोलि बजारमा जागिरको भ्यालु बढी हुने र अहिले पनि पढ्दै पैसा कमाउने सहज प्रणाली भएकाले पनि विदेश अध्ययनको मोह बढेको देखिन्छ। वैदेशिक अध्ययनका नाममा विद्यार्थी बाहिरिनु भनेको देशको प्रतिभा र विदेशी मुद्राको पलायनमात्र नभएर अन्ततः यो जनसांख्यिक र पुँजी पलायनसमेत हो। युवा विद्यार्थी देशका ऊर्जा र उत्पादनका स्रोत हुन्। विदेशमा विद्यार्थीले कलेज वा विश्वविद्यालय तहको शिक्षा उत्तीर्ण गरेपछि योग्यताअनुसार रोजगारी पाउने, पारि श्रमिक उच्च हुने, छोटो समयमै गुणस्तरीय जीवन सुनिश्चित हुने र शिक्षापछिको व्यावसायिक जीवनमा बढी सफलता हासिल हुने सम्भावनाले बाहिरिएका विद्यार्थीको स्थायी बसोबासको रोजाइ विदेश नै हुने गरेको छ। फलस्वरूप नेपाली विद्यार्थीको वैदेशिक अध्ययन वैदेशिक बसाइँसराइमा परिणत भइरहेको छ। यसैक्रममा शिक्षाविद् प्राडा विनय कुसियत पढाइसँगै जागिरको सुनिश्चितता भएकाले नै आकर्षित हुने गरेको बताउँछन्। पढाइमा गरेको लगानीको प्रतिफल खोजेको देखिन्छ। त्यो सम्भावना नदेखेर आज युवासँगै उनीहरूका प्रतिभासमेत बाहिरिएको उनले औंल्याए। नेपालमा नै टिकाउने हो भने गुणस्तरीय शिक्षा मात्रै छ भनेर हुदैन। पढेर कमाइ खान सक्ने वातावरण हुनुपर्यो। यसो भए विद्यार्थी पलायन कम हुन सक्छन्। धमाधम विश्वविद्यालय मात्रै खोलेर हँुदैन, उनले भने। यो गम्भीर समस्या हो। कोठामा बसेर यसको विषयमा भन्न सकिन्न, यसको अध्ययन नै गर्नुपर्छ। किन यसरी पढ्नको लागि बिदेसिएका हुन् ? यो विषय हामीले अभिभावक र विद्यार्थीबाट बुझ्न सकिन्छ। यति धेरै विद्यार्थी भारतलगायतका देशमा पढ्न किन गएका छन्, यहाँ महँगो भएर हो कि सन्तोषजनक पढाइ नभएको हो। कि समयमा कोर्ष नसकिएर पो हो कि, जागिर पाउन गाह्रो भएर पनि हुन सक्छ। केदारभक्त माथेमा, पूर्वउपकुलपति, त्रिभुवन विश्वविद्यालय हाम्रा बालबच्चालाई यो देश त खत्तम रहेछ, यहाँ बस्न नै हुने रहनेछ भन्ने भयो। दिनरात यही सुनेपछि उनीहरूलाई पनि हाम्रो भविष्य यहाँ छैन भन्ने लाग्न थाल्यो र १२ सक्ने बित्तिकै बिदेसिन थाले। छात्रवृत्ति दिँदा पनि विद्यार्थी नआउने भए। देश बनाउने हो भने यो भाष्य परिवर्तन गर्नुपर्छ। किशोर थापा, पूर्व शिक्षासचिव विमानस्थलमा बिदेसिनेको लर्काे। ि फाइल तस्बिर"
टुँडिखेलमा यसरी मनाइयो २६२ औं सेना दिवस,"काठमाडौं : नेपाली सेनाले विभिन्न कार्यक्रम गरी २६२ औं सेना दिवस मनाएको छ। सेना दिवसको अवसरमा बुधबार सेनाले सैनिक मञ्च टुँडिखेलमा विशेष समारोहको आयोजना गरेको थियो। समारोहको प्रमुख अतिथिका रुपमा राष्ट्रपति रामचन्द्र पौडेल सहभागी थिए। सो अवसरमा सैनिक मञ्चमा परेड,तोप बढाइ,कवाजलगायत विविध सांस्कृति कार्यक्रम प्रस्तुत गरिएको थियो। नेपाली सेनाले २०४७ सालदेखि महाशिवरात्रिको दिनलाई सेना दिवसका रूपमा मनाउँदै आएको छ । शास्त्रीय मान्यताअनुसार शिवलाई शान्ति र सुरक्षाको प्रतीकका रूपमा लिइन्छ । सो अवसरमा नेपाली सेनाको हेलिकोप्टरले पुष्पवृष्टि गर्नाका साथै सेनाले राइफल र तोपबाट महाशिवरात्रि बढाइँ गरेको थियो । सैनिक र नेपाली परम्परागत वेशभूषा झल्कने विविध कला, नृत्य र सङ्गीतको धुन प्रदर्शन गरिएको थियो । नेपाली सेनाले प्रयोग गर्दै आएका विभिन्न खालका सवारी साधन, उपकरण र हातहतियारको समेत प्रदर्शन भएको थियो। समारोहमा उपराष्ट्रपति रामसहाय प्रसाद यादव, प्रधानमन्त्री केपी शर्मा ओलीलगायत उच्च पदस्थहरूको उपस्थिति रहेको थियो।"
"दुर्घटनामा मोटरसाइकल चालकको मृत्यु, २ जना घाइते",विराटनगर : मोरङको बूढीगंगामा बुधबार बिहानका राति दुर्घटना हुँदा मोटरसाइकल चालकको मृत्यु भएको छ । २ जना घाइते भएका छन् । बूढीगंगा गाउँपालिका५ हात्तीमुडास्थित भित्री सडक खण्डमा सीटी सफारीर मोटरसाइकल एकआपसमा ठोक्किएर बिहान २:३० बजेतिर दुर्घटना भएको मोरङ ट्राफिक प्रहरी प्रमुख इन्स्पेक्टर राजन लम्सालले बताए । उनका अनुसार हात्तीमुडाबाट पोठियातिर जाँदै गरेको प्रदेश १०२००३ ह ५०१७ नम्बरको सफारी र विपरीत दिशाबाट आउँदै गरेको ज १२ प ६८७२ नम्बरको मोटरसाइकल ठोक्किएर दुर्घटना भएको हो । दुर्घटनामा परेर मोटरसाइकल चालक बूढीगंगा५ का २८ वर्षीय फिरोजकुमार सिक्दारको मृत्यु भएको जानकारी लम्सालले दिए । गम्भीर घाइते भएका उनको उपचारका क्रममा विराट शिक्षण अस्पतालमा ३:३० बजेतिर मृत्यु भएको हो । इन्स्पेक्टर लम्सालका अनुसार दुर्घटनामा परेर सफारी चालक सुनसरीको दुहबी नगरपालिका११ का ४० वर्षीय निखिल चौधरी र सफारीमा सवार रहेकी दुहबी११ की ४० वर्षीया शिलादेवी चौधरी घाइते भएका छन् । सामान्य अवस्थाका दुवै जनाको विराट नर्सिङ होममा उपचार भइरहेको छ । मोटरसाइकलको तीव्र गतिका कारण दुर्घटना भएको र थप अनुसन्धान भइरहेको प्रहरीले जनाएको छ ।
"पिकअप भ्यान दुर्घटना, एक जनाको मृत्यु",स्याङ्जा : गल्याङ नगरपालिका  ११ खरिपानीमा बुधबार बिहान पिकअप भ्यान दुर्घटना हुँदा एक जनाको मृत्यु भएको छ। सिद्धार्थ राजमार्गमाअन्तर्गत बुटवलबाट पोखरातर्फ जाँदै गरेको लु ३ च ३३२४ नम्बरको भ्यान दुर्घटना भएको हो। दुर्घटनामा घाइते भएका मित्रलाल अर्यालको उपचारको क्रममा गल्याङ नगर अस्पतालमा मृत्यु भएको प्रहरी नायव उपरीक्षक हरिप्रसाद पौडेलले जानकारी दिए। दुर्घटनामा २ जना घाइते भएका छन्। भ्यानमा ४ जना सवार रहेको प्रहरी भनाई छ। घाइते २३ वर्षीय राधेश्याम बस्याल लुम्बिनी मेडिकल कलेज पाल्पामा उपचाररत छन्। भ्यान सडकदेखि अन्दाजी एक सय मिटर तल खसेको र थप अनुसन्धान जारी रहेको प्रहरीले जनाएको छ।
राम्दी रानीमहल सडकखण्डको स्तरोन्नति सुरु,"तानसेन : १० वर्षसम्म अलपत्र अवस्थामा रहेको कालीगण्डकी करिडोरको पाल्पा राम्दी रानीमहल सडक खण्डमा स्तरोन्नतिको काम सुरु भएको छ। करिडोरको राम्दी रानीमहल खण्डको काम पूरा भएपछि चीनको कोरला नाकादेखि मालढुंगाहँुदै पूर्वी नवलपरासीको गैंडाकोट सडक निर्माणकार्य पूरा हुनेछ। करिडोरको पाल्पाको रानीमहल राम्दी सडक खण्डको १७ किलोमिटर सडकको समयमा ट्र्याक नखुल्दा १० वर्षसम्म स्तरोन्नतिको काम रोकिएको थियो। सडक खण्डको १७ किलोमिटरमध्ये दैलातुङ्ख दर्पुक सडक क्षेत्रको मन्द्रान शिखरडाँडा, मझेटाको करिब २ किलोमिटर सडकमा १० वर्षसम्म ट्र्याक नखुल्दा स्तरोन्नतिको काम रोकिएको हो। पुरानो ठेक्काबाट ट्र्याक खुलेपछि अर्थ मन्त्रालयबाट बजेट सुनिश्चित नहँुदा राम्दी रानीमहलको सडकमा ठेक्का लाग्न सकेको थिएन। आव २०८१८२ को बजेटमा अर्थ मन्त्रालयबाट स्रोत सुनिश्चित भएपछि मात्र कार्यालयले सूचना निकाली नयाँ ठेक्काबाट नयाँ निर्माण व्यवसायी छनोट भई राम्दी रानीमहल क्षेत्रमा काम सुरु भएको हो। अहिले नयाँ निर्माण व्यवसायीबाट राम्दीदेखि रानीमहल खण्डमा विभिन्न सेक्टर विभाजन गरी सडक स्तरोन्नतिको काम भइरहेको छ। काम सुरु भएपछि कार्यालय प्रमुखदेखि इन्जिनियर, प्राविधिक, जनतप्रतिनिधिबाट दिनहुँजसो अनुगमन भइरहेको र निर्माण व्यवसायीले छिटो छरितो रूपमा काम गरेको देख्दा राम्दी रानीमहल सडक बन्छ कि भन्ने आशा जागेको स्थानीय डोलराज अधिकारीले बताए। यति धेरै काम भएको छ, निर्माण व्यवसायीले पनि जतिसक्दो चाँडो भ्याउने गरी काम गरेको छ, करिडोर सडक पिच भएपछि यातायातमा सजिलो, गाउँका कृषि उत्पादनहरू सजिलै बिक्री हुने स्थानीय बताउँछन। यो सडक बनेपछी चाइना र इन्डियाका धार्मिक पर्यटकहरू आवतजावतमा बृद्धि हुने, राम्दी, रानीमहल तथा रिडीजस्ता धार्मिक स्थानहरूमा पर्यटकहरूको चहल पहल बढ्ने र यस क्षेत्रको विकास र आयआर्जनमा वृद्धि हुने आशा स्थाानीयवासीमा रहेको स्थानीय नरेन्द्रराज पचभैयाले बताए। राम्दी रानीमहल क्षेत्रमा निर्माण व्यवसायीले खण्डखण्ड विभाजन गरी काम गरेकोमा स्थानीय खुसी देखिन्छन्। राम्दीदेखि रानीमहल क्षेत्रको कालीगण्डकी किनारामा मोटरबाटो आउला भनेर जनताले कल्पना पनि गरेको थिएन। यो सदरमुकामबाट नजिक भए पनि निकै पिछडिएको क्षेत्र हो। अहिले राजमार्ग नै बन्न लागेको छ। अब करिडोर पिच हुने भयो, हाम्रा गाउँघरमा उत्पादन भएका कृषि उपजहरू बजारमा बिक्री गर्न, बिरामी हुँदा सजिलै अस्पताल जान सकिने, बाटोको कारण विभिन्न किसिमका रोजगारी बढ्ने, बगनासकाली मन्द्रानका प्रेमनारायण पन्थीले बताए। करिडोरको राम्दी रानीमहल सडक खण्डलाई निर्धारित समयै काम सक्न, कार्यालयदेखि जनप्रतिनिधि, सामाजिक अगुवा सर्वसाधारणले दवाबसँगै नियमित रूपमा अनुगमन गर्दै आएका छन्। १० वर्षसम्म कालीगण्डकी करिडोरको राम्दी रानीमहल सडक अलपत्र परेपछि सडक प्रभावित क्षेत्रका जनता, जनप्रतिनिधिको निरन्तर दबाबबाटै अर्थ मन्त्रालयबाट स्रोत सुनिश्चित भएपछि स्तरोन्नतिको काम सुरु भएको छ। कालीगण्डकी करिडोर सडकको अपूरो रहेको राम्दी रानीमहल खण्ड पूरा गराउन पूर्वउद्योगमन्त्री सोमप्रसाद पाण्डे लागेका छन्। राम्दी रानीमहल सडकखण्डमा ट्र्याक खुलेपछि नेपाल सरकार अर्थ मन्त्रालयबाट १ अर्व ४८ करोड रुपैयाँ बजेट सुनिश्चित भई नयाँ ठेक्कामार्फत निर्माण व्यवसायीले धमाधम काम गर्दै आएको छ। निर्माण व्यवसायी थोदुङ हिम सगरमाथा जेभीले ८५ करोड रुपैयाँमा २०८१ कात्तिकमा तीन वर्षमा काम सक्ने गरी सडक स्तरोन्नतिको काम गर्दै आएको छ। हाल निर्माण व्यवसायीले राम्दीदेखि मन्द्रानसम्मको सडक क्षेत्रमा धमाधम काम गरिरहेको छ। निर्माण व्यवसायीले ठाउँठाउँमा सडक विस्तार तथा चौडा बनाउने, कटिङ गर्ने, टेवा पर्खालदेखि सडको तलमाथि सपोर्ट पर्खाल तथा नाली निर्माणलगायका कामहरू गर्दै आएको छ। १७ किलोमिटर सडकमध्ये राम्दी क्षेत्रको दुई किलोमिटर र मन्द्रान क्षेत्रको एक किलोमिटर गरी तीन किलोमिटर पहाडमा ब्लास्टिङ गरेर सडकको काम गरिनेछ, अहिले राम्दी क्षेत्रको पहाडमा ब्लास्टिङको काम भइरहेको कालीगण्डकी करिडोर गैडाकोट राम्दी मालढुंगा सडक आयोजना पाल्पा कार्यालयका इन्जिनियर अरुणकुमार खत्रीले बताए। राम्दी रानीमहल सडक खण्डमा निर्माण व्यवसायीबाट हालसम्म सन्तोषजनक काम भएको पाएका छांै, नियमित रूपमा कार्यालयबाट अनुगमन निरीक्षण भइरहेको छ, यही अवस्थामा काम भएमा र बजेटको सुनिश्चितता भएमा यसपटक निर्धारित समयभित्रै राम्दी रानीमहल क्षेत्रको काम सकिने र कालीगण्डकी करिडोर मालढुंगा गैंडाकोट खण्डको काम पूरा हुने सडक आयोजना पाल्पा कार्यालयकी डिभिजन प्रमुख कल्पना अधिकारी सुवेदीले बताइन्। पाल्पा कार्यालयबाट हुने करिडोरको काम पाल्पाको राम्दी रानीमहल खण्डमात्र बाँकी रहेको काम पूरा हुने क्रममा रहेको छ। गैंडाकोटदेखि राम्दीसम्मको १३२ किलोमिटर सडक पिच भई दुई वर्षदेखि नियमित रूपमा यातायात सञ्चालन हुँदै आएको छ भने रानीमहलदेखि अर्गली रिडीसम्मको सडक पनि कालोपत्रे भई नियमित रूपमा यातायात सञ्चालन हुँुदै आएको छ,। यसैगरी करिडोरको गुल्मी रिडीदेखि अरबेनीसम्मको सडक कालोपत्रे भइसकेको छ। गुल्मीको अरबेनीदेखि बागलुङको बलेवा एयरपोर्टसम्मको सडक स्तरोन्नतिको काम सकी कालोपत्रे भइरहेको सडक आयोजना पाल्पा कार्यालयकी डिभिजन प्रमुख अधिकारीले बताइन्। सडक आयोजना कार्यालय पाल्पाले हेर्ने गंैडाकोट राम्दी मालढुंगा सडकखण्डको राम्दी रानीमहलबाहेकको अन्य क्षेत्रमा नियमित रूपमा यातायात सञ्चालन हुँुदै आएको छ। राम्दी रानीमहल सडक खण्डको काम समयमा पूरा भएमा उत्तर दक्षिण लोकमार्ग चीनको सिमाना कोराला नाकादेखि भारतीय सिमान गैंडाकोट त्रिवेणीसम्मको यात्रा सहज हुनेछ।"
सञ्चालन भएन रातोढुंगा सबस्टेसन,"बेनी : म्याग्दीको पश्चिमी क्षेत्रका तीनवटा स्थानीय तहमा विद्युत् आपूर्ति गर्न निर्माण भएको प्रसारण लाइन र सबस्टेसनको परीक्षण भएको एक वर्षसम्म पनि सञ्चालनमा आउन सकेको छैन। पर्वतको जलजला गाउँपालिका४ मोहनचोकदेखि म्याग्दीको मालिका गाउँपालिका६ रातोढुंगा जोड्ने २२ किलोमिटर दूरीको प्रसारण लाइन र रातोढुंगामा निर्माण भएको ३३११ केभी क्षमताको सबस्टेसन सञ्चालनमा ल्याउन ढिलाइ भएको हो। २०८० सालको माघ महिनामा गरिएको परीक्षण सफल भए पनि आयोजना, निर्माण कम्पनी र नेपाल विद्युत् प्राधिकरणको बेनी वितरण केन्द्रको खिचातानीका कारण सञ्चालनमा आउन नसकेको मालिका गाउँपालिका६ का वडाध्यक्ष पथबहादुर रोकाले बताए। ६ वर्षअघि नै सम्पन्न हुनुपर्ने सबस्टेसन र प्रसारण लाइन निर्माणमा भएको ढिलाइले म्याग्दीको पश्चिमी क्षेत्रमा पर्ने मंगला, मालिका र धवलागिरि गाउँपालिकामा केन्द्रीय प्रसारण लाइन विस्तार र विद्युत् आपूर्ति प्रभावित भएको उनले बताए। हाल मिलनचोक सबस्टेसनबाट चार वटा फिडरबाट लामो दूरीमा विद्युत् आपूर्ति गराउँदा समस्या भएको छ। २० किलोमिटर दूरीसम्म एउटा सबस्टेसनबाट विद्युत् आपूर्ति गराउने मापदण्ड भए पनि ८० किलोमिटरसम्म वितरण गर्नुपर्दा नियमित विद्युत् आपूर्ति गराउन प्राविधिक समस्या भएको हो। म्याग्दी खोलामा निर्माणाधीन चारवटा जलविद्युत् आयोजनाले नेपाल विद्युत् प्राधिकरणसँग ६ मेगावाट विद्युत माग गरेका छन्। उनीहरूलाई रातोढुंगा सबस्टेसनमार्फत विद्युत् उपलब्ध गराउने सम्झौता छ। तर सबस्टेसन सञ्चालन नहुँदा जलविद्युत् आयोजनाहरूले पेट्रोलियम पदार्थको सहायताले उपकरण सञ्चालन गर्नु परेको अपर म्याग्दी१ जलविद्युत् आयोजनाका प्रमुख ज्योतिकुमार केसीले बताए। एकातर्फ निर्माणाधीन जलविद्युत् आयोजनाहरूले इन्धन प्रयोग गर्दा व्ययभार बढेको छ भने अर्कोतर्फ विद्युत् प्राधिकरणले विद्युत् बेचेर हुने आम्दानी गुमाएको छ। बेनीबाट टिपिङ (लाइन जोडेर) प्रसारण लाइन र सबस्टेसनको परीक्षण गरिए पनि नेपाल विद्युत् प्राधिकरण बेनी वितरण केन्द्रले मिलनचोक सबस्टेसनबाटै लाइन जोड्नुपर्ने अडान लिएको छ। केन्द्रका प्रमुख सत्यनारायण गामीले ठेक्का सम्झौता र प्राविधिक हिसाबले दीर्घकालीन रूपमा सञ्चालन गर्न मिलनचोकबाटै लाइन आपूर्ति गराउन अडान लिएको बताए। नेपाल विद्युत् प्राधिकरणमार्फत ए टु जेड इन्जिनियरिङले सन् २०१६ मा ठेक्का लिएको सबस्टेसन र प्रसारण लाइन सन् २०१८ को डिसेम्बरमा सक्ने लक्ष्य थियो। निर्माण कम्पनीका प्रतिनिधि पद्यसागर लुइँटेलले बेनीदेखि मिलनचोकसम्म थप ५० वटा पोल गाड्नुपर्नेमा आनन्दबगर क्षेत्रमा पाँचवटा पोल पर्ने ठाउँमा जग्गाधनीले अवरोध गरेकाले काम रोकिएको बताए। आयोजना प्रमुख बोधराज ढकालले जनप्रतिनिधि र प्रशासनसँग विवाद समाधानका लागि सहजीकरण गरिदिन अनुरोध गरेको बताए। रोकिएको पोल गाड्ने र तार तान्न काम सकिएपछि प्रसारण लाइन र सबस्टेसन सञ्चालन गर्न सकिने बताए। सुरुवाती चरणमा जग्गा अधिग्रहणमा भएको ढिलाइका कारण प्रभावित बनेको थियो। पोल गाड्ने र तार तान्ने क्रममा जग्गाधनीको अवरोधले रोकिएको आयोजनाको काम २०८० को जेठ महिनामा चार वर्षपछि सुचारु भएको थियो।"
चाँदनीको हत्या घटनामा ६ जनाविरुद्ध मुद्दा,"विराटनगर : विराटनगरमा मारिएकी भारत छपराकी १४ वर्षीया चाँदनी यादवको हत्या घटनामा ६ जनाविरुद्ध मुद्दा दर्ता भएको छ। प्रहरीले बुझाएको मिसिल (अनुसन्धान प्रतिवेदन)का आधारमा सरकारी वकिल कार्यालय मोरङले अभियोग पत्र तयार पारेर ६ जनालाई प्रतिवादी बनाउँदै ज्यान सम्बन्धी कसुरमा मुद्दा दर्ता गरेको हो। अदालतमा दर्ता भएको मुद्दामा चाँदनीका आफ्नै अभिभावक र मावली परिवारका सदस्यलाई प्रतिवादी बनाइएको छ। मोरङ प्रहरी प्रमुख एसपी नारायणप्रसाद चिमरियाका अनुसार विराटनगर महानगरपालिका५ विशाल चोकको कलेर्वा टोलस्थित मावली घरभित्रै चाँदनीको हत्या भएको थियो। घाँटी थिचेर माघ ११ गते दिउँसो हत्या गरेपछि राति मामाघरनजिकै खाल्डो खनेर शव व्यवस्थापन गरेको पत्ता लागेको उनले बताए। खाडोभित्रै सडेर दुर्गन्धित भइसकेको कपडासहितको शव प्रहरीले १८ गते उत्खनन गरी कोशी अस्पतालमा पोस्टमार्टमका लागि पठाएर कानुनी कारबाहीको प्रक्रिया बढायो। प्रेम सम्बन्धका कारण ज्यान गुमाएकी चाँदनीका हत्या आफ्नै आमा ३५ वर्षीया राजकुमारी राय यादव र मामा रामबाबु मण्डलले गरेको अनुसन्धानबाट पत्ता लागेको जिल्ला सरकारी वकिल कार्यालय मोरङका प्रमुख एवं जिल्ला न्यायाधिवक्ता नवराज पराजुलीले बताए। आमा र मामाविरुद्ध जिल्ला अदालत मोरङमा मंगलबार कर्तव्य ज्यान र अरु ४ जनालाई मतियार बनाएर मुद्दा दर्ता गरिएको उनको भनाइ छ। अन्य ४ जनामा चाँदनीका मावली हजुरबुवा ५५ वर्षीय सुरयुग मण्डल, हजुरआमा (सरयुगकी पत्नी) ५४ वर्षीया बतासी मण्डल, माइजू जानकी र चाँदनीका बुवा ४० वर्षीय लालमन राय यादव छन्। प्रहरीको अनुसन्धानबाट चाँदनीको हत्या सबैको सहमतिमा भएको पत्ता लाग्यो। हत्यामा प्रत्यक्ष आमा र मामा संलग्न छन्। घाँटी थिचेर मारेछन्, पराजुलीले भने, अरुले शव व्यवस्थापनमा सहयोग गरेर घटना लुकाउन भूमिका खेलेको पाइयो। कसुर अनुसारको मुद्दा दर्ता गरिएको छ। पोस्टमार्टम रिपोर्टबाट पनि घाँटीमा दबाब परेर मृत्यु भएको प्रष्ट भयो। अदालतले अभियुक्तसँग बिहीबारबाट बयान लिन सुरु गर्ने छ। बयान सकिएपछि वादी नेपाल सरकार र प्रतिवादीतर्फका कानुन व्यवसायीबीच थुनछेक बहस हुने छ। बहसपछि प्रतिवादीलाई पुर्पक्षका लागि थुनामा राख्ने अर्थात धरौटीमा वा साधारण तारेखमा छाड्नेमध्ये एउटा आदेश अदालतले दिने छ। कसुर ठहर भयो भने मुख्य अभियुक्तलाई २५ वर्षसम्म र मतियारलाई त्यसको आधा सजाय हुने व्यवस्था छ। एसपी चिमरियाका अनुसार चाँदनीको हत्या मामाघरकै एउटा कोठाभित्र भएको पत्ता लाग्यो। शव व्यवस्थापन गरेपछि त्यो कोठालाई खाली छाडिएको उनको भनाइ छ। प्रहरी अनुसन्धानबाट भरतको छपरा घर भएकी चाँदनीको करिब समान उमेर भएका भारतीय बालकसँग प्रेम सम्बन्ध रहेको पत्ता लाग्यो। केही समयअघि भागेर बिहेसमेत गरेका थिए। छुटाएर घर फर्काएपछि बाबुआमा पुसको पहिलो साता विराटनगरस्थित मावली घरमा चाँदनीलाई लिएर आए । जिल्ला न्यायाधिवक्ता पराजुलीका अनुसार विराटनगर आएकै भोलिपल्ट बुवा लालमन भारतस्थित घर फर्किए। आमा राजकुमारी छोरी चाँदनीलाई लिएर माइतीमै बसिन्। छोरीको हत्या गरेपछि शव व्यवस्थापन गरेकै भोलिपल्ट उनले पनि माइती घर छाडेको प्रहरीले पत्ता लगायो। प्रेम सम्बन्धमा रहेका किशोरबाट चाँदनीलाई अलग गराउने सम्भावना नदेखिएपछि हत्या गरेर शव गाडिदिएको पराजुलीले बताए। उनका मावली घरमा बस्दा चाँदनीले प्रेमीसँग अरुकै मोबाइल प्रयोग गरेर बोल्ने गरेको खुल्यो। छुटाएर नेपाल ल्याए पनि दुवै जनाबीच सामाजिक सञ्जाल र फोनमार्फत नियमित कुराकानी भइरहेको परिवारमा थाहा भयो। सम्झाइबुझाइ गर्ने क्रममा चाँदनीले ती किशोरलाई छाड्न नसक्ने अडान लिइन्। मावलीबाट समेत भागेपछि बाटोबाट फर्काएर ल्याएको समेत देखिन्छ, उनी भन्छन्, त्यसपछि रिस थाम्न नसकेर हत्या गरेको पत्ता लाग्यो। अनसन्धानबाट हत्यामा चाँदनीका बाबु लालमनको समेत सहमति देखिन्छ। उनले ससुरालीमा छाडेकी पत्नी घर पुगिन्। तर, छोरी चाँदनी गइनन्। चाँदनी एकाएक बेपत्ता भएको हल्ला मावली गाउँमा गाइँगुइँ चल्न थाल्यो। त्यो सूचना प्रहरीसम्म पुग्यो। प्रहरीले मामाघरदेखि १ सय २५ फिट दक्षिणमा केही दिनअघि खनिएको ४ फिट गहिरो खाल्डोभित्र शव भेटेको हो। सुरुमा हजुरबुवा सरयुग मण्डलले नातिनी आफ्नै घरतिर गइसकेको प्रहरीलाई बताएका थिए। प्रहरीले भारतमा रहेका बाबुआमासँग सम्पर्क गर्दा छोरी मामाघरमै रहेको बताए। कुरा बाझिएपछि गम्भीर ढंगले अनुसन्धान अघि बढाउँदै प्रहरीले खोजतलास गर्दा शव भेटियो। लालमन र राजकुमारीका २ छोरा र १ छोरी थिए।"
"महाशिवरात्रि : डोलेश्वर महादेव मन्दिरका चारै ढोका खुला, दर्शनार्थीको घुँइचो","काठमाडौं : महाशिवरात्रि पर्वको अवसरमा भक्तपुरको डोलेश्वर महादेव मन्दिरमा दर्शनार्थीको घुँइचो लागेको छ । सूर्यविनायक नगरपालिका सिपाडोलस्थित केदारनाथको शिर डोलेश्वर महादेव मन्दिरमा दर्शनार्थीको घुइँचो लागेको हो । मध्यराति मन्दिरमा विशेष पूजा गरेपछि दर्शनका लागि मन्दिरको चारैवटा ढोका खुला गरिएको थियो । अरु दिन मन्दिरभित्र प्रवेश गर्न नपाइने भए पनि शिवरात्रीका दिन भने दर्शनार्थीले मन्दिरभित्र प्रवेश गरेर डोलेश्वरमा आफैँले पूजा एवं दर्शन गर्ने व्यवस्था मिलाइएको थियो । डोलेश्वर महादेव मन्दिरको दशर्न गर्ने व्यवस्थालाई सहज बनाइएको सूर्यविनायक नगरपालिका वडा नंवर ८ का वडाध्यक्ष पुष्पराज बस्नेतले बताए। महाशिवरात्रि पर्वका लागि डोलेश्वरमा भारतबाट सयौंको संख्यामा साधुसन्त आएका छन् । डोलेश्वर आएका साधुसन्तका लागि खाने, बस्ने, धुनी जगाउने र फर्कने बेलामा भेटीको रुपमा यातायात खर्चको व्यवस्थासमेत गरिएको छ । यस्तै भक्तपुर दत्रातयमा पनि शिवरात्रीका अवसरमा भक्तजनको घुइँचो लागेको छ ।"
"आज महाशिवरात्री, शिवालयहरुमा भक्तजनको घुइँचो","काठमाडौं : महाशिवरात्रि पर्वका लागि पशुपतिलगायत शिवालयहरुमा बिहानैदेखि भक्तजनको घुइँचो लागेको छ। शिवरात्री भगवान् शिवजी उत्पत्ति भएको रात मनाउने गरिएको धार्मिक विश्वास रहेको छ। आज देशभरका शिवालयमा विधिपूर्वक पूजा, आराधना एवं दर्शन गरी मनाइँदै छ । प्रत्येक वर्ष फागुन कृष्ण चतुर्दशी मध्यरातमा परेका दिन मनाइने महाशिवरात्रि पर्व आराध्यदेव भगवान् शिवको पूजाआराधना गरी आज देशभर मनाउन लागिएको हो । पर ब्रह्मले फागुन कृष्ण चतुर्दशीका दिन मध्यरातमा शिवरुप धारण गरेकाले मध्यरातमा चतुर्दशी तिथि परेकै दिन पूजा, आराधना, दर्शन गरे यस लोकमा सुख, शान्ति र परलोकमा सद्गति प्राप्त हुने शास्त्रीय वचन रहेको विश्वास छ। वैदिक सनातन हिन्दू धर्मावलम्बीहरु आज बिहानैदेखि नदी, कुण्ड र तलाउमा स्नान गरी शिवालयमा गई श्रद्धाभक्तिपूर्वक पूजाआराधना गर्दछन् । शिवजी उत्पत्ति हुनुभएको रातका नामबाट नामकरण भएको यो पर्व कालरात्रि, मोहरात्रि, सुखरात्रि र शिवरात्रि नामक चार प्रमुख रात्रिमध्ये एक पवित्र पर्वका रूपमा शिव पुराणलगायतका ग्रन्थमा उल्लेखित छ । फागुन कृष्ण चतुर्दशीका दिन मनाइने यस पर्वलाई दीनदुःखी र कष्टपूर्ण अवस्थामा रहेका प्राणीको ह्दयमा धर्मको उदय गराउने आशुतोष भगवान् शिवको अति प्यारो दिनका रूपमा पनि लिइन्छ । माघ महिनामा महादेवको रुद्रत्व अर्थात् जगत्लाई रुवाउने वा संहार गर्ने तत्वले गर्दा पत्रविहीन भई जीर्ण भइरहेका रूख, बिरुवा तथा झार उनै महादेवको शिवत्व (जगत्को कल्याण गर्ने तत्व)ले गर्दा फागुनमा पलाउन थाल्ने हुनाले शिवरात्रि मनाउने गरिएको हो भन्ने भनाइ छ । व्रतमध्ये सर्वोत्तम कहलिएको महाशिवरात्रिका दिन आज भक्तजनले शुद्ध भई शिव मन्दिरमा पूजाअर्चना गरी व्रत बस्ने र भगवान् शिवको प्रिय वस्तु दूध, धतुरो र बेलपत्र चढाउने गर्छन् । यस पर्वका दिन उपवास गरी रातभर जाग्राम बसे सर्वसिद्धि लाभ भई यमलोक जानु नपर्ने धार्मिक विश्वास छ । आजको दिन भगवान् महादेवलाई जाडो हुने जनविश्वासले प्रत्येक घर, चोक र मठमन्दिरमा दाउरा मागेर धुनी जगाई भजनकीर्तनका साथ सोही आगोमा प्रसाद बनाई ग्रहण गरिन्छ । महाशिवरात्रिको अवसरमा पशुपतिमा पनि बुधबार बिहान २ बजेदेखि नै मन्दिरका चार वटै ढोका खोलिएको छ। पर्व मनाउन आराध्यदेव भगवान् पशुपतिनाथ मन्दिरमा श्रद्धालु भक्तजन, साधुसन्त र दर्शनार्थीको उपस्थिति बढेको छ । यस वर्ष एक दशकयताकै सर्वाधिक भक्तजन यहाँ आउने अनुमान छ। भारतको प्रयागराजमा भइरहेको महाकुम्भबाट धेरै साधुसन्त पशुपतिनाथको दर्शन गर्न आउने अनुमान गरिएको छ । पर्व सम्पन्न गर्न संस्कृति, पर्यटन तथा नागरिक उड्डयन मन्त्री एवं कोष सञ्चालक परिषद्का अध्यक्ष बद्रीप्रसाद पाण्डेको अध्यक्षतामा २०१ सदस्यीय मूल समारोह समिति गठन गरिएको छ । सो समितिले पनि सक्रियताका साथ काम गरिरहेको छ । पशुपति क्षेत्र फूल र बत्तीले सिँगारिएको छ । नेपाल, भारत, भुटान, बङ्गलादेश, म्यान्मारसहित विश्वका धेरै देशबाट भक्तजनको उपस्थिति भइरहेको छ । दर्शनार्थी, साधुसन्त एवं भक्तजनको सङ्ख्या वृद्धि भएकाले सुरक्षा तथा स्वास्थ्यका मापदण्ड पालना गर्न कोषले आह्वान गरेको छ । पशुपति क्षेत्रमा सुरक्षा व्यवस्थापनका लागि नेपाली सेना, नेपाल प्रहरी, सशस्त्र प्रहरी, राष्ट्रिय अनुसन्धान विभागको टोली परिचालन गरिएको छ । सुरक्षा निकायसँगै कोषको आफ्नो सुरक्षा टोली पनि पशुपति क्षेत्रमा खटाइएको छ । साधुसन्त, महन्थ र भक्तजनको सुरक्षालाई विशेष ध्यान दिएर अनुगमनको प्रबन्ध गरिएको छ । भक्तजनका लागि स्वास्थ्य सेवाको उचित व्यवस्था गरिएको छ । अस्पतालमा शय्या बुक गर्ने तथा नेपाली सेना, नेपाल प्रहरी, सशस्त्र प्रहरी बलसँगै विभिन्न क्षेत्रबाट स्वास्थ्यकर्मी, औषधि र एम्बुलेन्स तयारी अवस्थामा राखिएको कोषले जनाएको छ । मन्दिर परिसरमा रहेको धर्मशालामा साधुसन्तका लागि बस्ने व्यवस्था गरिएको छ । तिलगङ्गासँगै हंशमण्डप, वनकालीसहितका क्षेत्रमा निःशुल्क आवास, भोजन आदिको व्यवस्थापन गरिएको छ । भगवान् पशुपतिनाथको दर्शन, चन्दन वितरणसहित दर्शनार्थीको सम्पूर्ण सेवालाई व्यवस्थित गर्नेगरी महाशिवरात्रि पर्व मनाउने तयारी गरिएको र मन्दिर परिसरलाई सिँगारिएको छ । मन्दिर दर्शनमा आउने भक्तजनलाई फागुन कृष्ण एकादशी अर्थात् सोमबारदेखि नै गुठी संस्थानले खाने, बस्ने र धुनी जगाउने व्यवस्था गरेको छ ।"
ताप्लेजुङका माबोलाई कालोमोसो दल्ने जनमुक्ति पार्टीका उपमहासचिव थाम्देन पक्राउ,सुनसरी : ताप्लेजुङको पाथीभरामा निर्माण गर्न लागिएको केबलकारको पक्षमा लागेका पदम चेन्जी माबोलाई धरानमा कालोमोसो दल्ने जनमुक्ति पार्टीका केन्द्रीय उपमहासचिव विष्णु थाम्देन पक्राउ परेका छन्। उनीहरू विरुद्ध अभद्र व्यवहार ऐन अन्तर्गत मुद्दा दर्ता गरिएको छ। मुद्दा दर्तापश्चात् फरार रहेका थाम्देनलाई इलाका प्रहरी कार्यालय धरानले बुधबार साँझ धरान१० धर्मपथबाट पक्राउ गरिएको हो। माबोले इलाका प्रहरी कार्यालय धरानमा आफूलाई कालोमोसो दल्ने ८ जना विरुद्ध किटानी जाहेरी दिएका छन्। उजुरीपश्चात् प्रहरीले अभियुक्त ८ जना विरुद्ध जिल्ला अदालत सुनसरीबाट पक्राउ पुर्जीको अनुमति लिएको थियो। कालोमोसो घटनामा यस अगाडि जनता समाजवादी पार्टी नेपालका धरान उपाध्यक्ष सुमन चेम्जोङलाई पक्राउ गरिएको छ। पक्राउ परेका थाम्देनलाई बिहीबार म्याद थपका लागि अदालत उपस्थित गराइने सुनसरीका प्रहरी प्रमुख एसपी सुमनकुमार तिम्सिनाले बताए। मुकुम्लुङ संरक्षण संयुक्त संघर्ष समिति सुनसरीका कार्यकर्ताहरूले धरान९ स्थित पुतलीलाइनमा कुटपिट गरी माबोलाई कालोमोसो दलेका थिए।
महाशिवरात्रि : कपिलवस्तुको ताम्रेश्वर महादेव मन्दिरमा भक्तजनहरूको घुइँचो,"कपिलवस्तु : महाशिवरात्रिका अवसरमा ताम्रेश्वर महादेवको मन्दिरमा बिहानैबाट हजारौं भक्तजनहरूको घुइँचो लागेको छ । गाउँगाउँबाट आएका शिवभक्तहरू घन्टौं समय लाइन बसी पालो पर्खेर ताम्रेश्वर महादेवको पूजा गरेका छन् । विक्रम सम्वत् १८७२ सालमा स्थापित यो मन्दिरमा सम्भवत नेपालकै ठूलो शिवलिंग रहेको छ । कपिलवस्तु जिल्लाको साथै सिमावर्ती भारतको सिद्दार्थनगर जिल्लाका सीमा क्षेत्रका गाउँहरूबाट समेत भक्तालुहरू दर्शन गर्न आएका छन्। करिब १ किलोमीटरको दुरीमा लामबद्ध भएर भक्तजनहरू पालो पर्खदै पूजा गरेका छन् । प्राचीन तथा सिद्ध मन्दिर भएका कारण यहाँ टाढाटाढाबाट भक्तजनहरू दर्शन गर्न आउने गरेको शिवमन्दिर व्यवस्थापन समितिका अध्यक्ष राम कुमार गुप्ताले बताए । यसैगरी जिल्लाको शिवराज नगरपालिकाको शिवगढी पहाडमा रहेको शिवगढी मन्दिरमा पनि शिवरात्रीको मेला लागेको छ । करिब ३ किलोमिटर पैदल उकालो चढेर भक्तजनहरू शिवगढीस्थित शिवमन्दिरमा पूजाआजाका लागि आउने गरेका छन्। हथौसा, बहादुरगंज, बैरिया, लक्ष्मणघाटलगायतका स्थानका शिवमन्दिरहरूमा पनि बिहानैबाट भक्तजनहरूको भीड लागेको छ ।"
पाणिनिलाई विश्वमा चिनाउन पाणिनि सम्मेलन : मन्त्री न्यौपाने,"अर्घाखाँची : लुम्बिनी प्रदेशका उद्योग पर्यटन तथा यातायात मन्त्री प्रचण्ड विक्रम न्यौपानेले पाणिनि तपोभूमिलाई विश्व सामु चिनाउन पाणिनि सम्मेलन गर्न थालिएको बताएका छन्। संस्कृत व्याकरणका रचयिता पाणिनि ऋषिको तपस्यास्थल पाणिनि तपोभूमिको प्रचारप्रसार गर्न र यसको महत्व बुझाउन प्रदेश सरकारको पहलमा यही चैत २७ र २८ गते पाणिनि सम्मेलन आयोजना गर्न थालिएको बताएका हुन्। लम्बिनीमा आएका पर्यटकहरूलाई अर्घाखाँचीका विभिन्न स्थानमा रहेका पर्यटकीय स्थलसँगै प्रदेशका १२ वटै जिल्लामा पर्यटक सर्किटका रूपमा विकास गर्न प्रदेश सरकारले काम गरिरहेको बताएका छन्। लायन्स क्लब पाणिनिले दुर्गाफाटमा रहेको दुर्बाशेश्वर गुफा नजिकै शिवरात्रीका अवसरमा आयोजना गरेका खुला भजन प्रतियोगिताको उद्घाटन गर्दै मन्त्री न्यौपानेले अर्घाखाँचीमा रहेका सुपा देउराली मन्दिर, दुर्बाशेश्वर गुफा, अर्घा भगवती, मालारानी, छत्र महाराजको मन्दिर लगायतका स्थानको प्रचारप्रसार गर्न सके अर्घाखाँची पर्यटनको क्षेत्र बन्न सक्ने बताएका छन्। धार्मिक पर्यटक आकर्षण गर्न अर्घाखाँचीको पाणिनिमा खुला भजन प्रतियोगिता आयोजना गरिएको हो। संस्कृत व्याकरण र लोक भजनको उद्गमस्थलकै रूपमा दाबी गरिएको पाणिनि तपोभूमि, दुर्बाशेस्वर गुफा लगायतका धार्मिक सम्पदाको संरक्षण र प्रवर्द्धन गरि पर्यटन विकासमा टेवा पुर्याउने उद्देश्यले प्रतियोगिता राखिएको आयोजक संस्थाका अध्यक्ष अर्जुन पोखरेलले जानकारी दिए। ९ समूहको सहभागिता रहेको भजन प्रतियोगितामा प्रथम हुने टिमले नगद ३३ हजार ३ सय ३३ रुपैयाँ, द्वितीय हुने टिमले नगद २२ हजार २ सय २२ रुपैयाँ, तृतीय हुने टिमले नगद ११ हजार १ सय ११ रुपैयाँ तथा सान्त्वना हुने टिमले नगद ५ हजार ५ सय ५५ रुपैयाँ प्राप्त गर्ने क्लबले जनाएको छ।"
"अमेरिका पठाइदिने भन्दै १ करोड ४४ लाख ठगी, ३ जना पक्राउ","काठमाडौं : वैदेशिक रोजगारीमा आकर्षक तलबको प्रलोभनमा पारी विभिन्न देशहरू हुँदै अमेरिका पठाइदिन्छु भन्दै रकम ठगी गरेको अभियोगमा ३ जना पक्राउ परेका छन्। पक्राउ पर्नेहरूमा रूकुम पश्चिमको मुसिकोट नगरपालिका१ घर भई ललितपुरको महालक्ष्मी नगरपालिका४ बस्ने २४ वर्षीय मनिषराज खड्का, रूकुम पश्चिमको मुसिकोट नगरपालिका२ घर भई काठमाडौं टोखा नगरपालिका३ बस्ने २७ वर्षीय मधु कुमार खड्का र ३४ वर्षीय विरेन्द्र खड्का रहेका छन्। उनीहरूले अमेरिका पठाइदिछु भन्दै २ जना पीडितबाट १ करोड ४४ लाख ५० हजार रुपैयाँ लिई सम्पर्कविहीन भएको भन्ने पीडितहरूको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले मनिषराजलाई काठमाडौं महानगरपालिका९ बाट तथा मधु कुमार र विरेन्द्रलाई काठमाडौं टोखा नगरपालिका८ बाट पक्राउ गरेको हो। उनीहरूलाई आवश्यक अनुसन्धान तथा कारवाहीको लागि जिल्ला प्रहरी परिसर काठमाडौं पठाइएको छ।"
शिवरात्रि : बहाव बढाउन मेलम्चीको पानी बागमतीमा,"काठमाडौं : बागमती नदीमा मेलम्चीको पानी नदीमा छाडिएको छ। पशुपतिमा दर्शन गर्न आउने भक्तजनलाई नदीमा स्नान गर्न सहज बनाउन पानी छाडिएको मेलम्ची खानेपानी विकास समितिका कार्यकारी निर्देशक रत्न लामिछानेले जानकारी दिए। उनका अनुसार बागमतीमा मेलम्चीको पानी प्रतिसेकेण्ड करिब एक हजार लिटर बगाइएको बताए। आयोजनाको क्षमता १७ करोड भनिएपनि अहिले हामीले २३ करोड लिटर खानेपानी प्रतिदिन ल्याएका छौँ । त्यसमध्ये २० करोड उपभोक्तालाई वितरण गरेर बाँकी तीन करोड नदीमा बगाउँछौँ, उनले भने। बिहीबार बिहान ८ बजेसम्म शिवरात्रिका लागि पानी बगाइने लामिछानेले बताए। बागमती सुधार आयोजनाका उपआयोजना निर्देशक एवं सूचना अधिकृत उद्धव नेपालले नदीमा पानीको बहाव बढाउन र बर्तालुलाई स्नानका लागि सहज बनाउन मेलम्चीको पानी ल्याइएको बताए।"
नुवाकोटको सडकमार्गमा टाइम कार्ड लागू,"नुवाकोट : नुवाकोटको सडकमार्गमा पहिलो पटक टाइम कार्ड प्रणाली लागू गरिएको छ। पहिलो चरणमा सो टाइम कार्ड प्रणाली त्रिशूलीछहरेटोखामाछापोखरी सडकमा लागू गरिएको हो। जिल्ला प्रशासन कार्यालय नुवाकोटमा सरोकारवालाहरूको संयुक्त बैठकले सडक मार्गमा सवारी दुर्घटना बढेपछि टाइम कार्ड प्रणाली लागू गर्ने निर्णय गरेको हो। सरोकारवालाहरूको निर्णय अनुसार यही फागुन १५ गते बिहीबारदेखि पहिलो चरणमा ५५ किलोमिटर दूरीको त्रिशूलीछहरेटोखामाछापोखरी सडकमा लागू गरिएको हो। यसबाट यातायात दुर्घटना न्यूनीकरण भई धनजनको क्षति हुनबाट जोगिने जिल्ला प्रशासन कार्यालय नुवाकोटले जनाएको छ। त्रिशूलीछहरेटोखामाछापोखरी सडक खण्डमा सञ्चालन भइरहेका सार्वजनिक यातायातका साधनका लागि टाइम कार्ड लागू गरिएको प्रमुख जिल्ला अधिकारी रामकृष्ण अधिकारीको भनाइ छ। उनका अनुसार उक्त सडक खण्डमा सार्वजनिक यातायातहरू बढी दुर्घटनामा हुन थालेपछि टाइमकार्ड प्रणाली लागू गरिएको हो। सडकको क्षमता र प्रकृति अनुसार टाइमकार्डको सीमाभित्र रहि सञ्चालन गर्न गराउनका लागि समेत आग्रह गरिएको सहायक प्रजिअ कृष्णप्रसाद हुमागाईंद्वारा जारी विज्ञप्तिमा जनाइएको छ। यही फागुन १२ गते यातायात व्यवसायी सहित सम्बन्धित पक्ष र सरोकारवालासँगको बैठकपछि सो निर्णय गरिएको जनाइएको छ। काठमाडौंको सामाखुशीबाट ५० किलोमिटरको यात्रापछि नुवाकोटको गंगटे पुग्न सकिन्छ। नुवाकोट प्रवेशका लागि सो मार्ग सबैभन्दा छोटो दूरीको बाटो हो। बाटोको अवस्था साँघुरो र घुम्ती बढि भएकाले द्रुत गतिमा सवारी सधान सञ्चालन भए दुर्घटनाको सम्भावना बढि हुने गरेको जिल्ला ट्राफिक प्रहरी कार्यालयले जनाएको छ। सोही कारण पटकपटक दुर्घटना हुँदै आएको छ। पछिल्लो समय उक्त सडकमा साना गाडी बढि चल्ने गरेका छन्। सवारीसाधानहरू समयमा गन्तव्यमा पुगे नपुगेका विषयमा भने ट्राफिक प्रहरीले निगरानी गर्ने बताइएको छ। पछिल्लो समय उक्त सडकबाट दैनिक दुई हजार भन्दा सवारी साधन ओहोरदोहोर गर्ने अनुमान गरिएको छ। जिल्ला ट्राफिक कार्यालयका नुवाकोटका अनुसार उक्त सडकलाई दुई खण्डमा विभाजन गरिएको छ। जसअनुसार पहिलो खण्डमा ढिकुरेदेखि छहरे र दोस्रो छहरेदेखि गुर्जेभन्ज्याङ रहेको छ। सो अनुसार ढिकुरेबाट छहरेसम्म ५ दशमलव ४ किमीका लागि २० मिनेट र छहरेबाट गुर्जेभन्ज्याङ १९ दशमलव ७ किमिका लागि ५० मिनेट समय निर्धारण गरिएको छ। पछिल्लो समय नुवाकोट, काठमाडौंका लागि सहज र छोटो बाटोमा रूपमा उक्त सडकलाई लिने गरिएको र यातायातका साधन र यात्रुहरूको चाप बढिरहेको शिवपुरी गाउँपालिका अध्यक्ष गोविन्दप्रसाद थपलियाको भनाइ छ। नुवाकोटमा नमस्ते पासाडल्हामु यातायात प्रालि, टिमुरे यातायात, त्रिशूली यातायात र नेपाल माइक्रो कम्पनीले सार्वजनिक यातायात सञ्चालन गर्दै आएका छन्।"
पशुपतिनाथमा भक्तजनको घुँइचो,"काठमाडौं : महाशिवरात्रिका अवसरमा पशुपतिनाथलगायत देशभरका शिवालयमा भक्तजनको भीड लागेको छ । महाशिवरात्रिका अवसरमा पशुपतिनाथ मन्दिरका चारै ढोका आज बिहान दुई बजेदेखि नै खुला गरिएका छन्। पशुपति क्षेत्रको बाहिरी भागबाट चार र भित्री भागमा आठवटा लामको व्यवस्था गरिएको छ । महाशिवरात्रिका अवसरमा आज विशेष पूजाका लागि १५ हजार एक सय,३५ हजार र ६५ हजारको रसिद काटिएको पशुपति विकास कोषले जनाएको छ । महाशिवरात्रिका अवसरमा आज पशुपतिनाथको दर्शनमा आउने भक्तजनका लागि नेपाली सेनाले पुष्पवृष्टि गरेको थियो । नेपाली सेनाले पशुपति क्षेत्रमा निःशुल्क स्वास्थ्य शिविरको पनि आयोजना गरेको छ । अन्य विभिन्न संस्थाले पनि पशुपति क्षेत्रमा आज निःशुल्क स्वास्थ्य शिविरको आयोजना गरेका छन् । महाशिवरात्रिका दिन धेरै भीड हुने भएकाले कति भक्तजन भने लाइन नबसी पशुपति क्षेत्र पुगेर गजुर दर्शन गरेर फर्कने गरेका छन् । दर्शन गर्न आउने दर्शनार्थीको सवारी पार्किङका लागि सिफल,तिलगङ्गा,गुह्येश्वरी पारि, कोषको कार्यालय, वनकालीलगायत स्थानमा व्यवस्था मिलाइएको छ । आज पशुपतिनाथसँगै उपत्यकाका गोकर्णेश्र, डोलेश्वर,नागेश्वरलगायत शिव मन्दिरमा पनि भक्तजनको भीड लाग्छ ।"
"शिव मन्दिर जाँदै गरेका दर्शनार्थी चढेको भ्यान दुर्घटना, एकको मृत्यु,तीनजना घाइते","बेनी : म्याग्दीको अन्नपूर्ण गाउँपालिका३ को गुइँठेभीरमा बुधबार दिउँसो भएको इको भ्यान दुर्घटनामा एक जनाको मृत्यु भएको छ भने अन्य तीन जना घाइते भएका छन्। बेनीजोमसोमकोरला सडकअन्तर्गत अन्नपूर्ण गाउँपालिका३ को सुकेबगरदेखि नारच्याङतर्फ जाँदै गरेको बा ६ च ४९४४ नम्बरको इकोभ्यान सडकबाट कालीगण्डकी नदीको किनारमा खसेर दुर्घटना भएको सिमा प्रहरी चौकी भुरुङ तातोपानीले जनाएको छ। दुर्घटनामा परि सो भ्यानका चालकसमेत रहेकी अन्नपूर्ण गाउँपालिका४ घरापकी अन्दाजी ४० वर्षीया सुनदेवी गौचन (सरिता)को घटनास्थलमै मृत्यु भएको सिमा प्रहरी चौकी भुरुङ्ग तातोपानीका प्रमुख प्रहरी सहायक निरीक्षक रमेशप्रसाद अधिकारीले बताए। सख्त घाइते ५० वर्षीया रुपा पुन, ४२ वर्षीया नमिता चोचाङ्गी र ५२ वर्षीया बिष्णुकुमारी बुढाथोकीलाई उद्दार गरेर उपचारका लागि पोखरा अस्पतालमा पठाइएको उनले बताए। नारच्याङमा रहेको शिव मन्दिर जाने यात्रुहरू चढेको भ्यान सडकदेखि करिब एक सय ५० मिटर तल कालीगण्डकी किनारमा खसेको छ। जिल्ला प्रहरी कार्यालय म्याग्दीका प्रहरी निरीक्षक सागर पौडेल नेतृत्वको टोलीले घटनास्थल पुगेर दुर्घटनाको बारेमा अनुसन्धान थालेको छ। दुर्घटनाका कारण अन्नपूर्ण गाउँपालिका४ नारच्याङमा बुधबारदेखि शुरु गर्न लागिएको प्रथम तरुण कप भलिबल प्रतियोगिताको कार्यक्रम स्थगित भएको छ। तरुणदल म्याग्दीका कार्यवाहक अध्यक्ष श्रीप्रसाद रोकाले कार्यक्रम स्थलनजिकै भएको दुर्घटनामा स्थानीय व्यक्तिको निधन र घाइते भएकाले खेलकुद प्रतियोगिताको बुधबारका कार्यक्रम स्थगित गरिएको बताए।"
चराचुरुंगीलाई खेल्न बुलबुलेमा अब नयाँ ताल,"वीरेन्द्रनगर : चराचुरुंगीलाई खेल्न नयाँ ताल बन्दैछ भन्ने सुन्दा अचम्म लाग्न सक्छ। सुर्खेतको प्रमुख पर्यटकीयस्थल बुलबुलेमा विशेषगरी चराचुरुंगीकै लागि अर्को नयाँ ताल निर्माण गरिने भएको छ। चरा र पानी संरक्षणको लागि भन्दै वीरेन्द्रनगर गुरुयोजना कार्यान्वयनअन्तर्गत नयाँ ताल निर्माण गर्न लागिएको हो। यहाँ डुंगा चलाउन पाइने छैन। ताल शान्त वातावरणमा चराचुरुंगीलाई खेल्न र मनोरम दृश्यका लागि मात्र बनाइनेछ। मंगलबार कर्णालीका मुख्यमन्त्री यामलाल कँडेलले नयाँ ताल निर्माण कार्यको शिलान्यास गरे। प्रदेशको उद्योग, पर्यटन, वन तथा वातावरण मन्त्रालयअन्तर्गतको भू तथा जलाधार व्यवस्थापन कार्यालयको १ करोड १२ लाख ३६ हजार ८ सय ६३ रुपैयाँ लगानीमा नयाँ ताल निर्माण गर्न लागिएको जनाएको छ। २०८२ असार १० गतेभित्र निर्माणकार्य सम्पन्न गर्ने गरी प्रवीण निर्माण सेवाले नयाँ ताल निर्माणको जिम्मा लिएको छ। पुरानो तालसँगै जोड्ने गरी उक्त ताल निर्माण गर्न थालिएको भू तथा जलाधार व्यवस्थापन कार्यालय प्रमुख शिखर चपाईंले बताए। उनका अनुसार पुरानो तालमा डुंगा चलाउने गरिएको भए पनि नयाँ बन्ने तालमा डुंगा चलाउन पाइने छैन। उनले भने, ताल शान्त वातावरणमा चराचुरुंगीलाई खेल्न र मनोरम दृश्यावलोकनका लागि मात्र प्रयोग गर्न दिइनेछ। बुलबुलेमा विभिन्न प्रजातिका चराहरू आउँछन््, मान्छेको आवातजावतका कारण चराहरूले शान्तसँग खेल्न पाइरहेका छैनन््, चपाईंले भने, जाडो याममा साइबेरियन चराहरू पनि आउँछन््। चराहरूको बासस्थान पनि हुनेछ। ताल ४ हजार २ मिटर क्षेत्रफलमा बनाइनेछ। ताल निर्माणको शिलान्यास गर्दै मुख्यमन्त्री यामलाल कँडेलले पुरस्कार पाउने गरी काम गर्न निर्माण कम्पनीलाई निर्देशन दिए। उनले भने, कामको जिम्मा लिएपछि समयमै गर्नुहोला, भुक्तानीका लागि कुनै समस्या छैन। उद््घाटन तामझामका साथ गर्ने काम समयमा नहुने भएपछि राम्रो हुँदैन। कार्यक्रममा वीरेन्द्रनगर नगरपालिका प्रमुख मोहनमाया ढकालले बुलबुलेको संरक्षण र सुन्दरताका लागि नयाँ ताल निर्माण योजना अगाडि बढाइएको बताइन््। उनले भनिन््, विगतको भन्दा बुलबुले अहिले मानिसको भ्रमणको केन्द्र बनेको छ। विगतमा ताल पनि बेतालको अवस्था थियो। अहिले तालको संरक्षण गरी त्यहाँ डुंगा चलाइएको छ। यसले तालप्रति पर्यटकको आकर्षण बढाएको छ। नयाँ ताल निर्माण गरेर बुलबुलेको थप शृंगारका कामहरू गरिएपछि कर्णालीको मुख्य पर्यटकीय गन्तव्य बन्नेछ।"
"पशुपतिमा शिवभक्त : कोही पूजामा व्यस्त, कसैलाई टिकटक बनाउन भ्याइनभ्याइ","काठमाडौं : महाशिवरात्रिका अवसरमा बिहानैदेखि पशुपतिनाथमा भक्तजनको भीड लागेको छ । महाशिवरात्रिका अवसरमा पशुपतिनाथ मन्दिरका चारै ढोका आज बिहान दुई बजेदेखि नै खुला गरिएका छन्। पशुपति क्षेत्रको बाहिरी भागबाट चार र भित्री भागमा आठवटा लामको व्यवस्था गरिएको छ। शिवभक्तहरू महादेवको पूजाआराधानामा व्यस्त छन्। पशुपतिनाथको दर्शन गर्न पुगेका भक्तजनहरू कोही पूजामा व्यस्त छन् भने कसैलाई टिकटक बनाउन भ्याइनभ्याइ छ। पशुपति वनकाली क्षेत्र पुगेका युवायुवतीहरू टिकटक बनाउनमा मस्त देखिन्थे। धेरै भीडभाड भएपछि कतिपय भक्तजन भने लाइन नबसी पशुपति क्षेत्र पुगेर गजुर दर्शन गरेर फर्किरहेका छन्। गजुर दर्शन गर्दा पनि पशुपतिनाथ मन्दिरमै गएर दर्शन गरेको फल मिल्ने शास्त्रीय प्रमाण रहेको छ। यस वर्षको महाशिवरात्रिमा मन्दिर परिसर साजसजावटमा विशेष ध्यान दिइएको छ । पशुपति क्षेत्र वरपर झिलीमिली बनाइएको छ । मङ्गलबार बेलुकीदेखि पशुपति क्षेत्र जाँदा आकर्षक हुनेगरी फूल र बत्तीले सजाइएको छ । नेपाललगायत विदेशबाट समेत फूलमाला ल्याएर मन्दिर सजावट गरिएको हो। महाशिवरात्रिका अवसरमा आज पशुपतिनाथको दर्शनमा आउने भक्तजनका लागि नेपाली सेनाले पुष्पवृष्टि गरेको थियो । नेपाली सेनाले पशुपति क्षेत्रमा निःशुल्क स्वास्थ्य शिविरको पनि आयोजना गरेको छ । अन्य विभिन्न संस्थाले पनि पशुपति क्षेत्रमा आज निःशुल्क स्वास्थ्य शिविरको आयोजना गरेका छन् । दर्शन गर्न आउने दर्शनार्थीको सवारी पार्किङका लागि सिफल,तिलगङ्गा,गुह्येश्वरी पारि, कोषको कार्यालय, वनकालीलगायत स्थानमा व्यवस्था मिलाइएको छ । आज पशुपतिनाथसँगै उपत्यकाका गोकर्णेश्र, डोलेश्वर,नागेश्वरलगायत शिव मन्दिरमा पनि भक्तजनको भीड लाग्छ । हिन्दु देवता शिवको विशेष दिन आज पशुपतिनाथ मन्दिरमा पाँच लाख बढि मानिसहरू दर्शनका लागि आउने आंकलन गरिएको छ।"
इलाममा चिया उद्योगमा आगलागी,"इलाम : इलामको जसविरेमा रहेको एक चिया प्रशोधन उद्योगमा आगलागी भएको छ । उद्योगमा एक्कासि आगो लागेको स्थानीयले जानकारी दिएका छन् । आगो के कारणले लाग्यो भन्ने खुल्न नसके पनि विद्युत् सर्ट भएको अनुमान छ । आयो निभाउन इलाम नगरपालिकाबाट वारुणयन्त्र आएको थियो । आगलागीबाट भएको क्षतिको विवरण आइसकेको छैन। यो चिया उद्योगका सञ्चालन सरद सुब्बा केही महिनाअघि काठमाडौंमा आयोजित 'नेपाल टी च्यालेन्ज २०२४' मा नेपालका चिया उत्पादकहरूको प्रतिस्पर्धामा नेपालकै बेस्ट टि मेकर घोषित भएका थिए । उद्योगमा स्पेसल टीमात्रै उत्पादन हुन्थ्यो । यहाँ सुनकेसरी, रेडपान्डा, कोठीडाँडा ब्युटीलगायत नामका ३५ भन्दा बढी प्रकारका अर्गानिक अर्थोडक्स चिया उत्पादन हुने गरेको थियो । यहाँ उत्पादित चिया नेदरल्यान्ड, अमेरिका, डेनमार्क, फ्रान्सलगायत देशमा निर्यात हुन्थ्यो भने माग धान्न नसकिएको सुब्बाले बताएका थिए । उद्योगले वार्षिक ३० हजार किलोसम्म तयारी चिया उत्पादन गर्ने गरेको थियो ।"

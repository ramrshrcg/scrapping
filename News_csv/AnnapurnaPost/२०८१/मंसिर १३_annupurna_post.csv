शीर्षक,विवरण
प्रचण्डजीले काम न काजको हतियार उठाउँदा नेपालको दस वर्ष खेर गयो : गगन थापा,"काठमाडौं : नेपाली कांग्रेसका महामन्त्री गगनकुमार थापाले माओवादी केन्द्रका अध्यक्ष पुष्पकमल दाहाल प्रचण्डले हतियार उठाउन लगाएर नेपालको दस वर्ष खेर गएको बताएका छन्। कीर्तिपुरमा आयोजित चुनावी सभालाई सम्बोधन गर्दै महामन्त्री थापाले रोजगारी दिनुपर्ने युवालाई प्रचण्डले बन्दुक बोक्न लगाएको आरोप लगाए। 'प्रचण्डजीले काम न काजको हतियार उठाउँदा नेपालको दस वर्ष खेर गयो। युवालाई रोजगारी दिनुपर्ने ठाउँमा बन्दुक बोक्न लगाएर, एके ४७ भारतबाट किन्ने कि चीनबाट किन्ने कि अमेरिकाबाट बारुद्ध ल्याउनेतिर लाग्यौं,' महामन्त्री थापाले भने, 'संक्रमणकालको नाममा अर्को दस वर्ष खेर गयो। तर, फेरि एकपटक मौका आएको छ। केटाहरू कतारमा काम गर्न गएका छन्। बहिनीहरू इजरायल काम गर्न गएका छन्। उनीहरू भनेरमात्रै फिर्ता आउँदैनन्। कतारभन्दा धेरै तलब यहाँ पाउने अवस्था बनाएरमात्रै आउँछन्। त्यो काम कांग्रेसले मात्र गर्न सक्छ।' उनले ०८४ सालपछिका तीन वर्ष स्वर्ण युग रहेको र त्यहीबेला नेपालमा उद्योग, कलकारखाना खुलेको बताए। त्यतिबेला कांग्रेसले बहुमत थेग्न नसक्दा मध्यावधितिर जानुपरेको उनको भनाइ छ। उनले कीर्तिपुरको डाँडाबाटै महिनाको तीनचार लाख कमाउन सकिने बताए। 'कसैले कीर्तिपुरलाई क्रिकेट खेल हेर्न त कसैले विश्वविद्यालय पढ्न गएको भनेर बुझ्न सक्छन्। तर, राजनीतिक दलका लागि कीर्तिपुर विद्रोहको ठाउँ हो। यही कीर्तिपुरको डाँडामा बसेर केटाकेटीलाई महिनाको तीनचार लाख कमाउने बनाउन सकिन्छ। त्यो अवसर सूचना प्रविधिले ल्याएको छ। टिकटक र फेसबुकले मात्रै त्यो अवसर दिँदैनौं। त्यसका लागि पढेको जनशक्ति चाहिएको छ,' उनले भने। उनले त्रिभुवन विश्वविद्यालयबाट त्यस्ता जनशक्ति उत्पादन गर्न सकिने बताए। उनले कीर्तिपुरलाई सांस्कृतिक सहर बनाएर ललितपुर र भक्तपुरलाई जोड्न सकिने बताए। उनले स्थानीय सरकारले शिक्षा र स्वास्थ्यमा व्यापक काम गर्नुपर्ने आवश्यकता रहेको औंल्याए। 'कुन तहले के काम गर्ने भन्ने कुरामा प्रस्ट हुनुपर्छ। एउटा नागरिक अस्पतालमा आइसकेपछि जति पैसा लागे पनि, मुटु, क्यान्सरको उपचार गराउनुपरे पनि एक रुपैयाँ नलाग्ने गरी नीति ल्याउनुपर्छ। यसका लागि स्थानीय सरकारले पहल गर्न सक्छन्। स्थानीय सरकारले अस्पताल धेरै बनाउने होइन। अस्पताल जान नपरोस् भनेर काम गर्ने हो। स्थानीय सरकारले भान्छामा काम गर्ने हो। खोपमा काम गर्ने हो,' उनले भने। उनले यसखालको स्वास्थ्य प्रणाली कीर्तिपुरमा लागू गर्ने इच्छा रहेको बताए।"
अर्घाखाँचीमा टिपरलाई टाइमकार्ड,अर्घाखाँची : दुर्घटना न्युनीकरण गर्न गोरुसिंगे सन्धिखर्क सडकमा सञ्चालन हुने टिपरलाई टाइमकार्ड लागू गरिएको छ। सवारी दुर्घटना न्यूनीकरण गर्न गोरुसिंगे सन्धिखर्क सडकको डोहोटेदेखि नरपानी सम्म चल्ने टिपरमा टाइमकार्ड लागु गरिएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए। आज बिहीबारदेखि नरपानीदेखि डोहोटेसम्मको ३८ किलोमिटर सडकमा जाँदा ४ घण्टा र फर्कँदा डोहोटेबाट नरपानीसम्म साढे २ घण्टाको समय कायम गरिएको छ। तीव्र गतिमा सञ्चालन हुने टिपरका कारण दुर्घटनाको जोखिम हुने भएपछि समय तालिका अनुसार टिपर सञ्चालन गराउन लागिएको हो।
"प्रधानमन्त्रीको विदेश भ्रमणका बेला विमानस्थलमा भीडभाड गर्न नपाइने, सरकारले तोक्यो मापदण्ड","काठमाडौं : सरकारले प्रधानमन्त्रीको विदेश भ्रमणका बेला हुने विमानस्थलमा हुने गरेको तामझाममा रोक लगाएको छ। बिहीबार बसेको मन्त्रिपरिषद् बैठकले विमानस्थलमा अनावश्यक भीडभाड हुन थालेपछि मापदण्ड लागू गर्ने निर्णय गरेको छ। बैठकले विदेश भ्रमणका बेला प्रधानमन्त्रीलाई पुर्याउन वा लिन निश्चित व्यक्तिहरूमात्रै जान पाउनेगरी नयाँ मापदण्ड ल्याएको हो। एक मन्त्रीका अनुसार मन्त्रिपरिषद् बैठकले १४१५ जनामात्रै उपस्थित हुनेगरी नयाँ मापदण्ड लागू गर्ने निर्णय गरेको हो। अबदेखि निश्चित पदमा रहेका व्यक्तिले मात्रै प्रधानमन्त्रीलाई विमानस्थलमा पुर्याउन वा लिन जान पाउनेछन्। जसमा गृहमन्त्री, पर्यटनमन्त्री, आईजीपीहरू, मुख्य सचिवहरू रहने ती मन्त्रीको भनाइ छ। 'विमानस्थलमा अनावश्यक भीड हुनेगरी मन्त्री, सरकारी अधिकारी र नेताकार्यकर्ता उपस्थित हुन थालेपछि नयाँ मापदण्ड लागू गरिएको छ। अबदेखि बढीमा १४१५ जनामात्रै विमानस्थलमा प्रधानमन्त्रीलाई पुर्याउन वा लिन जान पाउनेछन्,' ती मन्त्रीले अन्नपूर्णसँग भने। प्रधानमन्त्री केपी शर्मा ओली मंसिर १७ गते चीन भ्रमणमा जाँदैछन्। विमानस्थलमा अनावश्यक भीडभाड नहोस् भनेर प्रधानमन्त्रीको निर्देशमा नयाँ मापदण्ड ल्याइएको हो।"
प्रधानमन्त्रीको चीन भ्रमण टोलीमा को को छन्? सूचीसहित,"काठमाडौं : प्रधानमन्त्री केपी शर्मा ओलीको चीन भ्रमण स्वीकृत भएको छ। बिहीबार बसेको मन्त्रिपरिषद् बैठकले मंसिर १७ गतेबाट हुने प्रधानमन्त्रीको चीन भ्रमण स्वीकृत गरेको हो। भ्रमण टोलीमा सरकारी खर्चबाट ३९ जना र निजीबाट ४८ जना रहनेछन्। भ्रमण टोलीमा को को छन्? सरकारी खर्चमा चीन भ्रमणमा जानेहरू ३९ जना रहेका छन्। जसमा प्रधानमन्त्री, सांसद, सरकारी अधिकारीहरू रहेका छन्। भ्रमण टोलीमा प्रधानमन्त्री केपी शर्मा ओली, प्रधानमन्त्री पत्नी राधिका शाक्य, प्रधानमन्त्रीका मुख्य सल्लाहकार विष्णु रिमाल, प्रधानमन्त्रीका आर्थिक सल्लाहकार युवराज खतिवडा रहेका छन्। त्यस्तै सांसदहरू श्यामकुमार घिमिरे, लिलानाथ श्रेष्ठ, अर्जुननरसिंह केसी, बिजुला रायमाझी, धीरेन्द्रप्रसाद महतो, रेखा शर्मा, सर्वेन्द्रनाथ सुक्ला, दीपक कार्की र रञ्जिता श्रेष्ठ रहेका छन्। त्यस्तै मुख्य सचिव एकनारायण अर्याल, अर्थसचिव रामप्रसाद घिमिरे, कामु परराष्ट्रसचिव अमृतबहादुर राई, लगानी बोर्डका कार्यकारी प्रमुख सुशील ज्ञवाली, प्रधानमन्त्रीका निजी चिकित्सक डा दिव्या सिंह, मदन भण्डारी विज्ञान तथा प्रविधि विश्वविद्यालयका उपाध्यक्ष पद्मसुन्दर जोशी छन्। त्यस्तै परराष्ट्र मन्त्रालयका सिस्टाचार महापाल विष्णुप्रसाद गौतम, उत्तर पूर्वी एसिया महाशाखा प्रमुख कृष्णप्रसाद ढकाल, उत्तर पूर्वी एसिया महाशाखाका उपसचिव मणिरत्न शर्मा, प्रधानमन्त्रीका स्वकीय उपसचिव उदय पोखरेल, उपराष्ट्रमन्त्रीका स्वकीय उपसचिव कमल रावल, परराष्ट्रका अधिकृतहरू ऋचा भट्टराई, जानकी ओझा, सुजन लामिछाने र विनोद खनाल रहेका छन्। त्यस्तै प्रधानमन्त्रीका निजी सहयोगी जयश्री शाक्य, परराष्ट्रमन्त्रीका निजी सहयोगी अनिता सिंह पनि भ्रमण टोलीमा सहभागी हुनेछन्। प्रधानमन्त्री ओलीको भ्रमण तयारीका लागि अन्य ७ जना परराष्ट्रबाट खटिसकेका छन्।"
"ग्रामथानका माओवादी उम्मेदवारलाई चलेको थियो फौजदारी कसुरमा मुद्दा, निर्वाचन खर्च पनि बुझाएनन्","विराटनगर : आगामी उपनिर्वाचनका लागि नेकपा (माओवादी केन्द्र)बाट मोरङको ग्रामथान गाउँपालिकाको अध्यक्षमा उम्मेदवारी दिएका नमोनारायण माझीविरुद्ध फौजदारी कसुरमा मुद्दा चलेको पाइएको छ। उनीविरुद्ध प्रहरीले २०८० चैतमा अभद्र व्यवहारको मुद्दा चलाएको हो। यद्यपि, त्यही मुद्दाले उनलाई उम्मेदवार हुनबाट रोक्न सक्दैन। गाउँपालिका कार्यालयका अनुसार ग्रामथान१ को रामजानकी मन्दिरका लागि नमोनारायणले बजेट माग गरेका थिए। तर, मागको सुनुवाइ नभएको भन्दै २०८० चैत ११ गते दलबलसहित गाउँपालिकाको कार्यालयमा पुगेर उनले हुलहुज्जत गर्दै तोडफोडको प्रयास गरेको प्रहरीले जनाएको छ। कार्यापालिकाको बैठक चलिरहेका बेला नमोनारायणको समूहले बैठक कक्षमा प्रवेश गरी जनप्रतिनिधि र कर्मचारीलाई अपशब्दसहित अश्लील गालीगलौज, हुलहुज्जत एवं तोडफोडको प्रयास गर्नुका साथै धाकधम्की दिएको भनेर गाउँपालिकाले किटानी जाहेरी दिएपछि प्रहरीले घटनामा संलग्नलाई पक्राउ गरेर मुद्दा चलाएको थियो। नमोनारायणसहित ९ जनाविरुद्ध २०८० साल चैत ३० गते जिल्ला प्रशासन कार्यालय मोरङमा मुद्दा दर्ता भएको हो। प्रशासनका अनुसार मुद्दामा नमोनारायण माझी, विष्णुप्रसाद माझी, राजनारायण भगत, सञ्जितादेवी भगत, तिलकराम माझी, खड्गबहादुर मगर, बिन्दाकुमारी सुतिहार, कल्पना मगर र धीरेन्द्रकुमार भगतलाई प्रतिवादी बनाइएको थियो। प्रशासन कार्यालयले नमोनारायणलाई २५ हजार रूपैयाँ धरौटीमा छाड्न आदेश दियो। अन्यका हकमा २ र ३ हजार धरौटी माग भएको प्रशासनले जनाएको छ। मोरङका प्रमुख जिल्ला अधिकारी प्रेमप्रसाद भट्टराईको इजलासले २०८१ भदौ १७ गते मुद्दाको किनारा लगाउँदै अभियुक्तहरुलाई जरिवाना हुने फैसला सुनाएको थियो। नमोनारायणसहित सञ्जितादेवी, तिलकराम, खड्गबहादुर, बिन्दाकुमारी र कल्पनालाई जनही ३ हजार रूपैयाँ जरिवाना हुने फैसला प्रशासनले सुनाएको हो। विष्णुप्रसाद माझी र राजनारायण भगतलाई २ हजार जरिवाना भयो। धीरेन्द्रकुमारलाई ५ हजार जरिवाना हुने फैसला प्रशासनले गर्यो। तारेख गुजारेका कारण धीरेन्द्रकुमारलाई बढी जरिवाना भएको जिल्ला प्रशासन स्रोतले बतायो। गाउँपालिकाका एक कर्मचारीका अनुसार नमोनारायणको समूहले कार्यपालिका बैठक नै प्रभावित पार्ने गरी हुलहुज्जत गर्दै गाउँपालिकामा तोडफोडको प्रयास गरेको थियो। कानुनका विज्ञहरु फौजदारी कसुरमा जरिवाना हुनु सजाय नै भएको बताउँछन्। गाउँपालिकाविरुद्ध हर्कत गरेर फौजदारी कसुरमा मुद्दा खेपेका उनै नमोनारायण अहिले माओवादीबाट त्यही गाउँपालिका अध्यक्षको उम्मेदवार छन्। ग्रामथान१ को वडाध्यक्ष हुँदा पनि विभिन्न योजनादेखि उपभोक्ता समितिसँग मिलेमतो गरेर अनियमितता गरेको आरोप उनीमाथि लाग्ने गरेको छ। तर, नमोनाराण भने आफूले ५ वर्ष वडाअध्यक्ष हुँदा गाउँमा विकास र जनताको पक्षमा काम गरेको दाबी गर्छन्। उनले आफूले केही नगरिकन त्यत्तिकै मुद्दा चलाइएको बताए। गाउँको मन्दिरका लागि पैसा माग गरिएको थियो। तर, गाउँपालिकाबाट सुनुवाइ भएन। कार्यवाहक अध्यक्ष गुणावतीदेवी थारुसँगै समय मागेर पैसाका लागि दबाब दिन हामी गाउँपालिका पुग्यौं, नमोनारायण भन्छन्, तर, कार्यवाहक अध्यक्षले समय नदिएकाले अलिअलि आक्रोसित भइयो होला। हुलहुज्जत र तोडफोडको प्रयास गरेको छैन। झुटो आरोपमा हामीलाई मुद्दा चलाइयो। उनले मुद्दा चलेपछि आफ्नो हाइट बढेको र जनताले झन् मन पराएको बताए। हाम्रो माग नराम्रो थिएन। तर, सुनुवाइ पनि नगर्ने, अनि कार्यवाहक अध्यक्षले समय पनि नदिने भएपछि हामी कार्यपालिका बैठक भइरहेको स्थानमा पुग्यो। त्यहाँ गएर केही बोलेनौं। तर, त्यत्तिकैमा मुद्दा चलाइयो, नमोनारायण भन्छन्। भर्खरै माओवादी प्रवेश गरेका नमोनारायणले टिकट पाएपछि पार्टीभित्र तीव्र असन्तुष्टि छ। नवप्रवेशीलाई प्राथमिकता दिएको र योगदान पुर्याउने कार्यकर्तालाई बेवास्ता गरिएको भन्दै असन्तुष्टि चुलिएको हो। नमोनारायणलाई पार्टी प्रवेश गराएर अध्यक्षको टिकट दिलाउन माओवादी नेता, पूर्वमन्त्री एवं प्रतिनिधिसभा सदस्य अमनलाल मोदीले भूमिका खेलेका हुन्। गाउँपालिकाकी कार्यवाहक अध्यक्ष गुणावतीदेवी थारुले भने नमोनारायण मुछिएको घटनाका विषयमा आफूले केही नबोल्ने अडान लिइन्। त्यतिबेलाको घटना अहिले किन भन्नु पर्यो ? त्यही पनि अहिले उ (नमोनारायण) गाउँपालिका अध्यक्षको उम्मेदवार भइसक्यो। जेसुकै भए पनि घटनाका बारेमा म भन्दिनँ। भन्नुपर्छ भन्ने आवश्यकता के छ ? गाउँपालिकामै आएर सीसी क्यामेरा हेरेर समाचार लेख्नु होला, पत्रकार ज्यू !, आक्रोसित हुँदै उनले भनिन्। गुणावती २०७९ को निर्वाचनमा नेकपा (एमाले)बाट गाउँपालिकाको उपाध्यक्ष निर्वाचित भएकी थिइन्। आगामी उपनिर्वाचनका लागि एमालेले गाउँपालिकाको अध्यक्षमा तुलसीराम विश्वासलाई उम्मेदवार बनाएको छ। अर्कोतर्फ माओवादी उम्मेदवार नमोनारायणले वडाध्यक्षको उम्मेदवार हुँदाको निर्वाचन खर्चको विवरणसमेत नबुझाएको पाइएको छ। उनी गत भदौ २९ गते नेपाली कांग्रेस छाडेर माओवादी प्रवेश गरेका हुन्। नमोनारायण २०७९ मा सम्पन्न स्थानीय तहको निर्वाचनमा ग्रामथान१ मा वडाध्यक्षको उम्मेदवार थिए। स्वतन्त्र उठेर पराजित भएका उनले गाउँपालिका अध्यक्षको उम्मेदवार भइसक्दासमेत खर्चको विवरण निर्वाचन आयोगमा बुझाएका छैनन्। खर्चको विवरण नबुझाएका उम्मेदवारलाई निर्वाचन आयोगले जरिवाना गर्ने निर्णय लिएको थियो। नमोनारायणसहित त्यतिबेला उक्त वडाका वडाध्यक्षदेखि सदस्यसम्म उम्मेदवार बनेका ३० जनालाई आयोगले जनही १ लाख ५० हजार रुपैयाँका दरले जरिवाना गर्ने निर्णय गरेको थियो। जरिवानामा पर्नेमा सोही वडाका वडाध्यक्ष सुरेशकुमार माझीलगायत छन्। नमोनारायण २०७४ सालमा तत्कालीन फोरम लोकतान्त्रिकबाट उम्मेदवार बनेर वडाध्यक्ष निर्वाचित भएका थिए। पछि नेपाली कांग्रेस र फोरम लोकतान्त्रिकबीच पार्टी एकीकरण भयो। २०७९ मा कांग्रेसले टिकट नभएपछि नमोनारायणले वडाध्यक्षमा स्वतन्त्र उम्मेदवारी दिएका थिए। त्यतिबेलाको निर्वाचन खर्च विवरण नबुझाएपछि आयोगले जरिवाना गर्ने निर्णय गरेको हो। तर, आयोगको उक्त निर्णयविरुद्ध काठमाडौं महानगरपालिकाका मेयर बालेन शाह (बालेन्द्र)ले रिट दायर गरेपछि सर्वोच्च अदालतले आयोगको जरिवाना तत्काल कार्यान्वयन नगर्न अन्तरिम आदेश दिएको थियो। त्यसपछि आयोगको उक्त निर्णय हालसम्म कार्यान्वयन हुन सकेको छैन। निर्वाचन आयोग ऐन, २०७३ को दफा २६ मा आयोगबाट तोकिएको जरिवाना नबुझाएका उम्मेदवारलाई आयोगले ६ वर्षसम्म निर्वाचनमा भाग लिन रोक लगाउनसक्ने व्यवस्था छ। ग्रामथानको अध्यक्षमा एमालेबाट तुलसीराम विश्वास, कांग्रेसबाट बलराम सरदार, माओवादीबाट नमोनारायण माझी, रास्वपाबाट नवीनकुमार विश्वास, राप्रपाबाट दिनेशकुमार थन्दार (दिवेश), अशोक राई नेतृत्वको जनता समाजवादी पार्टी (जसपा)बाट धर्मेन्द्रकुमार चौधरी उम्मेदवार छन्। नागरिक उन्मुक्ति पार्टीबाट बुद्धिचन विश्वास, नेकपा (एकीकृत समाजवादी) पार्टीबाट दिलबहादुर विश्वकर्मा, उपेन्द्र यादव नेतृत्वको जसपा नेपालबाट सुरेशकुमार राजवंशी, समावेशी समाजवादी पार्टी नेपालबाट बोधनारायण माझी, नेपाल मजदुर किसान पार्टी (नेमकिपा)बाट पर्शुराम विश्वास थारु, मंगोल नेशनल अर्गनाइजेसनबाट भरत राई, बाबुराम भट्टराई नेतृत्वको नेपाल समाजवादी पार्टीबाट रामकुमार चौधरी, जनमत पार्टीबाट विनोदकुमार माझी, कमल थापा नेतृत्वको राप्रपा नेपालबाट राजु मुसहर र स्वतन्त्र उम्मेदवार नमनारायण चौधरी अध्यक्षको उम्मेदवार छन्। २०७९ को निर्वाचनबाट गाउँपालिका अध्यक्षमा कांग्रेसका जयप्रकाश गच्छदार निर्वाचित भएका थिए। असार ३ गते उनको निधन भयो। रिक्त रहेको अध्यक्ष पदका लागि आगामी मंसिर १६ गते उपनिर्वाचन हुँदै छ।"
अभ्यास खेलमा विराटनगर पोखरासँग पराजित,"काठमाडौं : नेपाल प्रिमियर लिग (एनपीएल)को तयारीमा रहेको विराटनगर किंग्स पोखरा एभेन्जर्ससँग ३६ रनले पराजित भएको छ। मूलपानी क्रिकेट मैदानमा पोखरासँगको अभ्यास खेलमा विराटनगर पराजित भएको हो। टस जितेर पहिले ब्याटिङ गरेको पोखरा एभेन्जर्सले निर्धारित २० ओभरमा ८ विकेट गुमाएर १ सय ६० रन बनाएको थियो। उसका लागि मार्की खेलाडी कुशल भुर्तेलले सर्वाधिक ३५ बलमा ५५ रनको विष्फोटक इनिङ खेल्दा अन्य खेलाडीको प्रदर्शन भने औसत रह्यो। थप दोहोरो स्कोरका रूपमा दिनेश खरेलले १६ रन बनाउँदा विदेशी खेलाडी बास डि लिड्सले १९ रन बनाए। त्यस्तै, माइकल लिस्कले २१ रन बनाउँदा किरण ठगुन्नाले १० रन बनाएका थिए। विराटनगरका लागि सन्दीप लामिछाने र सुवाष भण्डारीले २२ विकेट लिँदा जितेन्द्र मुखिया, प्रतिश जिसी र राजेश पुलामीले समान ११ विकेट लिए। विदेशी खेलाडीबिना मैदानमा ब्याटिङका लागि उत्रिएको विराटनगर गतिलो ब्याटिङ गर्न असफल भयो। विराटनगर निर्धारति २० ओभरमा ८ विकेट गुमाएर १ सय २४ रनमा समेटिएको थियो। उसका लागि फिर्दोस अन्सारीको २१ रनमा अविजित रहँदा दिपक बोहराले १९ रन तथा बसिर अहमदले १८ रन बनाए। फिर्दोसलाई सुवास भण्डारीले १२ रनमा साथ दिएका थिए। पोखराका लागि सागर ढकाल र तीर्थ राज दासले २२ विकेट लिएका थिए। शनिबार हुने एनपीएलको उद्घाटन खेलमा विराटनगरले जनकपुर बोल्ट्सको सामना गर्दै छ।"
अध्यागमन कानुन उल्लंघन गरेको अभियोगमा मलेसियाद्वारा २६ नेपाली निकालिए,"काठमाडौं : मलेसियाले एकैदिन २६ जना नेपालीलाई निष्कासन गरेको छ। मलेसियाको कानुन उल्लंघन गरेको अभियोगमा उनीहरूलाई निष्कासन गरिएको हो। अध्यागमन कार्यालय स्रोतका अनुसार उनीहरू बिहीबार साँझ काठमाडौं आइपुगेका हुन्। बटिक एयरलायन्सको विमानबाट उनीहरू काठमाडौं आइपुगेका हुन्। केही महिनाअघि श्रम गरेर मलेसिया पुगेका उनीहरूलाई त्यहाँको अध्यागमनले पक्राउ गरेको थियो। श्रम सम्झौताविपरीत अर्कै कम्पनीमा काम गरेको भेटिएपछि त्यहाँको अध्यागमनले पक्राउ गरी हिरासतमा राखेको स्रोतले बतायो। 'सप्लाई कम्पनीको लागि श्रम गरेर उनीहरू मलेसिया गएका रहेछन्। तर, सम्झौता विपरीत त्यो कम्पनीले अर्कै कम्पनीमा काम लगाएको रहेछ। कानुन विपरीत काम गरेको सूचनापछि मलेसियाको अध्यागमनले छापा मारेर २६ जनालाई नै पक्राउ गरेको थियो,' स्रोतले अन्नपूर्णसँग भन्यो। मलेसियाको अध्यागमनले उनीहरूलाई दुई हप्ता हिरासतमा राखेर अनुसन्धान गरेको थियो। अनुसन्धानपश्चात बिहीबार उनीहरूलाई नेपाल डीपोर्ट गरिएको स्रोतको भनाइ छ। निष्कासनमा पर्नेहरूमा राजन विक, वीरबहादुर मगर, खड्कबहादुर घर्ती, नारायण बहादुर घर्ती, अमरबहादुर मगर, डिल्ली केसी, मुन्डनाथ मण्डल, प्रेमबहादुर लामा, राजेन्द्र वाइबा र विष्णु नारायण साह छन्। त्यस्तै मोदिन्द दत्त भट्टराई, विनोद कुमार बिके, धनबहादुर खत्री, हरिचन्द्र साउद, कैलास बुढा मगर, राम सुन्दर यादव, जगतबहादुर राना, टंकबहादुर श्रेष्ठ, रामशरण ठाकुर, प्रताप घर्तीमगर, लक्ष्मी राम घर्तीमगर, विष्णुप्रसाद चौधरी, तप्तबहादुर बोहोरा रहेका छन्।"
परराष्ट्रमन्त्री राणा चीनको छन्दुमा,काठमाडौं : परराष्ट्रमन्त्री आरजु राणा देउवा चीनको छन्दु पुगेकी छन्। चिनियाँ विदेशमन्त्री वाङ यीको मैत्रीपूर्ण निमन्त्रणामा औपचारिक भ्रमणका लागि बिहीबार उनी नेपाली प्रतिनिधिमण्डलको नेतृत्व गर्दै चीन प्रस्थान गरेकी थिइन्। मन्त्री राणालाई छन्दुमा चीनको विदेश मन्त्रालयको सिचुआन प्रान्तीय डेपुटी डाइरेक्टर जनरल लि हुछियाङ र चीनका लागि नेपाली राजदूत डा कृष्णप्रसाद ओलीले स्वागत गरेका थिए। भ्रमणका क्रममा मन्त्री राणाले चिनियाँ विदेश मन्त्री वाङ यीसँग द्विपक्षीय भेटवार्ता गर्नेछिन्। भेटवार्ता शुक्रबार चीनको छन्दु सहरमा हुनेछ।
"उखुको समर्थन मूल्य निर्धारण, प्रतिक्विन्टल २० रुपैयाँले वृद्धि","काठमाडौं : सरकारले उखुको समर्थन मूल्यमा झन्डै २० रुपैयाँ वृद्धि गरेको छ। मन्त्रिपरिषद्को बिहीबारको बैठकले उद्योगी (उखु मिल)ले किसानहरूलाई उपलब्ध गराउने रकममा प्रतिक्विन्टल २०रुपैयाँले वृद्धि गरेको हो। जसअनुसार अब किसानले प्रतिक्विन्टल झन्डै ५८५ रुपैयाँ उखु मिलबाट पाउने छन्। सरकारले उखु किसानलाई अनुदान बापत दिने रकमको भने निर्णय गर्न बाँकी छ। कृषि तथा पशुपक्षी विकास मन्त्री रामनाथ अधिकारीले उखु किसानलाई अनुदान बापत दिने रकम वृद्धि गर्नुपर्ने प्रस्ताव गरेका छन्। तर, मुलुकको आर्थिक अवस्थालाई समेत ख्याल गरेर अनुदान बापत दिने रकमपछि निर्धारण गर्ने मन्त्रिपरिषद्ले निर्णय गरेको हो। सरकारले यसअघि प्रतिक्विन्टल ७० रुपैयाँ अनुदान दिएको थियो।"
"एम्बुलेन्सको साइरनमा लागुऔषध, २ जना पक्राउ",महोत्तरी : एम्बुलेन्सको साइरनमा लुकाएर लागुऔषध ओसारपसार गर्दै आएको अवस्थामा २ जना पक्राउ परेका छन्। एम्बुलेन्स चालक सिन्धुलीको मरिण गाँउपालिका६ छाप बजारका ३३ वर्षीय सबिन कुमार लाखे र सोही एम्बुलेन्समा सवार सिन्धुलीको साङवा नगरपालिका४ का २४ वर्षीय संजिब पुरीलाई पक्राउ गरिएको जिल्ला प्रहरी कार्यालयका प्रहरी प्रवक्ता एवं डीएसपी सन्तुलाल प्रसाद जयसवारले बताए। कार्यालयले बिहीबार जलेश्वरमा पत्रकार सम्मेलन गरेर उक्त जानकारी दिएको हो। सिन्धुलीस्थित प्राथमिक स्वास्थ्य केन्द्र कपिलाकोटले सञ्चालन गरेको बाग्मती प्रदेश ०१००२ झ ६६९० नं को एम्बुलेन्सबाट १० ग्राम ब्राउन सुगर बरामद गरिएको हो। गएराति बिपी राजमार्गबाट लागुऔषध ओसारपसार भइरहेको सूचनाका आधारमा इलाका प्रहरी बर्दिबासबाट खटिएको सुरक्षा टोलीले सो एम्बुलेन्सको साइरनमा रहेको माइक्रोफोनभित्र लुकाई राखेको अवस्थामा ब्राउन सुगर बरामद भएको डीएसपी जयसवारले बताए। एम्बुलेन्ससहित पक्राउ परेका दुवै जनामाथि बर्दिबास प्रहरीले अनुसन्धान गरी रहेको छ। बरामद एम्बुलेन्स सिन्धुलीस्थित मरिन गाउँपालिकाले उक्त स्वास्थ्य केन्द्रलाई हस्तान्तरण गरेको थियो।
मुस्ताङमा पहिलो पटक करदाता शिक्षा सचेतना,"जोमसोम : मुस्ताङमा पहिलो पटक करदाता शिक्षा सचेतना कार्यक्रम आयोजना गरिएको छ। आन्तरिक राजश्व कार्यालय बागलुङको आयोजना तथा कोष तथा लेखा नियन्त्रक कार्यालय मुस्ताङको समन्वयमा बिहिबार जिल्ला प्रशासन कार्यालय मुस्ताङको सभाहलमा करदाता शिक्षा सचेतना कार्यक्रम आयोजना गरिएको हो। मुस्ताङमा कृषि र पर्यटन लगायत विभिन्न क्षेत्रमा कार्यरत तथा यस्ता व्यवसायमा जोडिने तयारीमा रहेका उद्योगी, व्यवसायी र संघसंस्थाका व्यवसायीहरू कर प्रणाली तथा यसको सहजताका विषयमा पर्याप्त ज्ञान नहुँदा विभिन्न खाले समस्या भोग्न बाध्य छन्। यिनै समस्याको समाधान गर्न आन्तरिक राजश्व कार्यालय बागलुङको चार सदस्यीय एक टोली मुस्ताङ आएको हो। आन्तरिक राजश्व कार्यालय बागलुङका कर अधिकृत नारायण भण्डारी, मोहनप्रसाद आचार्य र राजनमणि शर्मा लगायतको टोली करदाता शिक्षा सचेतना चलाउन मुस्ताङ आएको हो। जिल्ला प्रशासन कार्यालय मुस्ताङको सभाहलमा आयोजित करदाता शिक्षा सचेतना कार्यक्रममा स्थानीय उद्योगी, व्यवसायी र विभिन्न संघसंस्थाका व्यक्तिहरूको सहभागिता थियो। राष्ट्रिय कर दिवस तथा कर सप्ताहको अवसरमा मुस्ताङमा करदाता शिक्षा सचेतना कार्यक्रम आयोजना गरिएको हो। आन्तरिक राजश्व कार्यालय बाग्लुङको टोलीले मुस्ताङको जोमसोममा उद्योगी ,व्यवसायी तथा विभिन्न संघसंस्थाका सञ्चालकहरूलाई स्थायी लेखा नम्बर दर्ता,कर दर्ता,आय व्यय विवरण, मूल्य अभिवृद्ध कर दर्ता, अन्तःशुल्क इजाजतलगायत कर प्रणाली र कर नीतिका बारेमा जानकारी गराएको छ। यसैगरी कार्यक्रममा करदाता पार्टल तथा अनलाइन वेबसाइटमार्फत कर चुक्ता लिने प्रक्रियाका बारेमा आन्तरिक राजश्व कार्यालय बागलुङको कर अधिकृत टोलीले जानकारी दिएका थिए। करदाता शिक्षा सचेतना तथा अभिमुखीकरण कार्यक्रममा वर्तमान कर व्यवसाय तथा आर्थिक विधेयकमा भएका विभिन्न कर छुट सुविधाका बारेमा समेत व्यवसायीहरूलाई जानकारी गराइएको थियो।"
प्रधानमन्त्री ओलीको चीन भ्रमण स्वीकृत,"काठमाडौं : प्रधानमन्त्री केपी शर्मा ओलीको चीन भ्रमण स्वीकृत भएको छ। बिहीबार बसेको मन्त्रिपरिषद् बैठकले मंसिर १७ गतेदेखि हुन लागेको प्रधानमन्त्रीको चीन भ्रमण स्वीकृत गरेको हो। प्रधानमन्त्री ओलीको चीन भ्रमण ८७ सदस्यीय हुने एक मन्त्रीले बताए। उनका अनुसार सरकारी खर्चमा ३९ जना र निजी खर्चमा ४८ जना चीन जानेछन्। 'प्रधानमन्त्रीको चीन भ्रमण स्वीकृत भएको छ। सरकारी र निजी गरी कूल ८७ सदस्यीय भ्रमण टोली चीन जानेछन्,' ती मन्त्रीले अन्नपूर्णसँग भने। बैठकले प्रधानमन्त्रीको भ्रमणको एजेन्डाका विषयमा भने कुनै निर्णय नगरेको ती मन्त्रीले बताए। एजेन्डा तय गर्न परराष्ट्रमन्त्री आरजु राणा देउवा आजै चीन प्रस्थान गरेकी छन्। मंसिर १५ गतेसम्म उनी चीनमै रहेर नेपाल र चीनबीच सम्झौता हुने एजेन्डा तय गर्नेछिन्। परराष्ट्रमन्त्री राणाले चिनियाँ विदेशमन्त्री वाङ यीसँग द्विपक्षीय भेटवार्ता गर्नेछिन्।"
मुलुकलाई अघि बढाउन बलियो राजनीतिक दल चाहिन्छ : शंकर पोखरेल,काठमाडौं : नेकपा एमालेका महासचिव शंकर पोखरेलले मुलुकलाई अघि बढाउन धेरै राजनीतिक दलहरू नभइ बलियो राजनीतिक दल हुनुपर्ने बताएका छन्। बिहीबार कीर्तिपुरमा एमालेले आयोजना गरेको चुनावी सभालाई सम्बोधन गर्दै पोखरेलले धेरै राजनीतिक दल र धेरै सरकार परिवर्तन हुने गर्दा मुलुक विकास हुन नसक्ने भन्दै धेरै भन्दा थोरै तर बलिया राजनीतिक दल आवश्यक रहेको बताए। नेपालमा छिटो छिटो सरकार परिवर्तन हुने गरेकाले देश बन्न नसकेको उनले बताए। उनले ३२ सिट भएकाले म्याजिक नम्बर भन्दै सरकारको नेतृत्व गर्ने अवस्थाको अन्त्य हुनुपर्ने धारणा राखे। पोखरेलले देशलाई अघि बढाउनका लागि युवाहरू राजनीतिमा आउनुपर्नेमा जोड दिए। उनले एमाले नेतृत्वको सरकारमा पालामा युवाहरूको विदेश पलायन कम भएको तथ्याङ्कले देखाएको जिकिर गरे।
मनमोहनबाट चेक चोरी गर्ने पूर्वविद्यार्थीसहित २ जना पक्राउ,"विराटनगर : मोरङको बूढीगंगा गाउँपालिका४ स्थित मनमोहन विश्वविद्यालयको आंगिक शिक्षालय मनमोहन स्मृति पोलिटेक्निकबाट चेक चोरी गर्ने पूर्वविद्यार्थीसहित २ जनालाई प्रहरीले पक्राउ गरेको छ। मोरङ प्रहरीका प्रवक्ता डीएसपी वेदप्रकाश जोशीले सप्तरीको राजविराज नगरपालिका६ का २३ वर्षीय टंकप्रसाद यादव र १८ वर्षीय सुमितसागर यादवलाई पक्राउ गरिएको जानकारी दिए। उनका अनुसार टंकप्रसाद पूर्वविद्यार्थी हुन्। पक्राउ परेका दुवै जनाविरुद्ध चोरी मुद्दा चलाउन बिहीबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको जोशीले बताए। शिक्षालयमा पढ्नलाई भर्ना हुँदा राखेको धरौटीबापतको रकम फिर्ता लिनलाई भन्दै गत आइतबार टंकप्रसाद साथीसहित शिक्षालयमा पुगेका थिए। धरौटी रकम फिर्ता लिने क्रममा लेखा शाखामा पुगेर टंकप्रसाद र सुमितसागरले चेक चोरी गरेको शिक्षालयका प्राचार्य सुदीप अधिकारीले बताए। उनका अनुसार प्रचार्य र लेखा शाखा प्रमुखको हस्ताक्षर भएका एवं लेखा शाखा प्रमुखको मात्रै हस्ताक्षर भएकासमेत गरेर १३ वटा चेक चोरी भएको थियो। त्याबाहेक अन्य चेक पनि चोरी गरेर लगेको उनले बताए। शिक्षालयबाट एभरेष्ट बैंकको चेक चोरी गरेर उनीहरुले रकमसमेत निकालिसकेको पाइएको जानकारी प्रचार्य अधिकारीले दिए। २ लाख ६६ हजार ६ सय ९२ रुपैयाँ निकालिसकेपछि चेक चोरी गर्नेहरु फेला परेको उनले बताए। चेक चोरी भएपछि खाता बन्द गर्न बैंकलाई खबर गरियो। केही चेकहरु साटेर रकम निकालिसकेका रहेछन्, अधिकारीले भने, केही चेक साट्न बाँकी रहेछ। शंकास्पद चेक बोकेर रकम निकाल्न पुगेपछि पछिल्लो समय बैंकले खबर गरेको हो। प्रहरीका अनुसार चोरी भएका १३ वटामध्ये ६ वटा चेकमा प्रचार्य र लेखा शाखा प्रमुखको हस्ताक्षर भइसकेर शिक्षालयको छाप लगाइएको थियो। हस्ताक्षर र छाप भएका चेक टंकप्रसाद र सुमितसागरले सहजै साट्न सकेको डीएसपी जोशीले बताए। उनका अनुसार ७ वटा चेकमा लेखा शाखा प्रमुखको मात्रै हस्ताक्षर थियो। प्रचार्यको हस्ताक्षर थिएन। प्राचार्यको हस्ताक्षर नभएका चेकमा अघिल्लो चेकबाट हस्ताक्षर चोरी गरेर बैंकमा साट्न गएको पाइएको जोशीले बताए। शिक्षालयको नक्कली छाप बनाएर चेकमा प्रयोग गरेको पाइएको उनको भनाइ छ। ७ वटामध्ये प्रचार्यको हस्ताक्षर किर्ते गरेर ५ वटा साटिसकेका रहेछन्। २ वटा साट्न जाने क्रममा प्रचार्यको हस्ताक्षर नमिलेपछि बैंकले शंका लागेर शिक्षालयलाई खबर गरेको रहेछ, डीएसपी जोशी भन्छन्। उनका अनुसार एभरेष्ट बैंकका विभिन्न शाखाबाट सोमबार र मंगलबार रकम निकालेको पाइएको छ। विराटनगरको भाटभटेनीनजिकको शाखा र कञ्चानबारी शाखाबाट चेक साटेर पैसा निकालेको पाइएको प्रहरीले जनाएको छ। बाँकी रहेका २ वटा चेक साट्न उनीहरु बुधबार दिउँसो सुनसरीको दुहबी शाखामा पुगेका थिए। त्यस क्रममा बैंकको समन्वयमा इलाका प्रहरी कार्यालय नेमुवाका सइ भुवन श्रेष्ठ नेतृत्वको टोलीले दुवै जनालाई पक्राउ गरेर आवश्यक अनुसन्धान एवं कारबाहीका लागि जिल्ला प्रहरी कार्यालय मोरङमा बुझाएको हो। शिक्षालयका प्रचार्य अधिकारीका अनुसार चेक चोरीमा संलग्न पक्राउ परेसँगै त्यसअघि उनीहरुले निकालेको रकम रिकभर भइसकेको छ। शिक्षकहरुलाई भुक्तानी दिन ठिक्क पारिएको चेक चोरी भएको उनले बताए। चेक चोरी हुँदा शिक्षालयको सीसी क्यामेरा फुटेज नै नभएको पाइएको छ। घटना सीसी क्यामेरामा क्याप्चर भएको पाइएन, प्रहरी स्रोतले भन्यो, चोरीमा शिक्षालयमै कार्यरत कसैको संलग्नता र सहयोग थियो कि ? भन्ने आशंका पनि छ। विभिन्न कोणबाट घटनाको अनुसन्धान भइरहेकाले अनुसन्धानपछि वास्तविकता पत्ता लाग्ने डीएसपी जोशीले बताए।"
"नामीको प्रारम्भिक मूल्य समायोजन, न्यूनतम २५ हजारदेखि मूल्य वृद्धि","बिग ह्याच र फाइभस्टार लक्जरी भएको नामी गाडीले नेपालबाट राइट ह्यान्ड ड्राइभको अन्तर्राष्ट्रिय शुभारम्भ गरेको थियो। यस अवसरमा कम्पनीले सीमित अवधिको लागि विशेष परिचयात्मक मूल्य पनि प्रस्ताव गरेको थियो। नेपालमा शुभारम्भपछि हङकङ, सिंगापुर र मलेसियामा पनि अनावरणहरू गरिएको थियो। यो सीमित समयका लागि प्रस्तावित मूल्य यस महिनाको अन्त्यमा समाप्त हुने र यसपछि सामान्य मूल्यहरू नै कायम रहने कम्पनीका प्रवक्ताले बताए। यो मूल्य वृद्धि विभिन्न मोडेल अनुसार भिन्न हुनेछन्। नामी ई१: नेरू ३०,२४,००० (नेरू २५,००० को वृद्धि) नामी ई२: नेरू ३२,४९,००० (नेरू ५०,००० को वृद्धि) नामी ई३: नेरू ३५,९९,००० (नेरू १,००,००० को वृद्धि) डुअल टोन कलर भेरियन्ट खोज्नेहरूका लागि भने ५० हजार अतिरिक्त लागू हुनेछ। नामीको आगमन दक्षिण एसियाको ईभी यात्रामा अतुलनीय लक्जरी र टेक्नोलोजीसँग दिगोपनलाई मिलाउने एउटा महत्त्वपूर्ण माइलस्टोन हो। सेग्मेन्टमै पहिलो फ्रेमलेस ढोका, मेमोरी सिट, फ्लस डोर ह्यान्डलहरू, अटो पार्किङका साथै अन्य इन्नोभेटिव फिच्रस जस्तै लेभल २ एडीएएस सुरक्षा प्रणाली, लाइफ्ल्याट स्पेस र १२८ इन्चको उन्नत इन्फोटेनमेन्ट कन्सोल जस्ता अभिनव सुविधाहरू सहित नामीले ह्याचब्याकमा केके हुनु पर्छ भन्ने कुरालाई पुन: परिभाषित गर्दछ। एमएडब्लूवृद्धि नेपालको दुई प्रमुख व्यापारिक घरानाहरू एमएडब्लू ग्रुप र वृद्धि ग्रुप बीचको रणनीतिक साझेदारी हो। सन् २०१४ मा स्थापित एमएडब्लूवृद्धि नेपाली अटोमोटिभ बजारमा अग्रणी शक्ति हो जसले फोटोन, सोकोन, सेरेस, नामी र चांगान जस्ता प्रख्यात ब्रान्डहरूका विद्युतीय सवारी (ईभीहरू) सहित व्यावसायिक र यात्रुवाहक सवारीहरूको विविध दायरा प्रदान गर्दछ। सन् १९६४ मा स्थापना भएको एमएडब्लू ग्रुप, अटोमोबाइल, ईन्जिनियरिङ र लगानी सहित विभिन्न क्षेत्रहरूमा बलियो उपस्थिति भएको एक विविधतायुक्त ग्रुप हो। सन् १९७२ मा स्थापना भएको वृद्धि ग्रुप सन् १८५७ देखिकै पुरानो इतिहास भएको एक अग्रणी नेपाली व्यापार समूह हो। यी दुईको साझेदारी मार्फत् स्थापित एमएडब्लूवृद्धिले ग्राहकहरूलाई असाधारण मूल्य प्रदान गर्न आफ्ना संयुक्त विशेषज्ञता र स्रोतहरूको प्रयोग गर्दछ। उत्कृष्टता, नवप्रवर्तन र ग्राहक सन्तुष्टिप्रतिको प्रतिबद्धताले उनीहरूलाई नेपालको अटोमोटिभ उद्योगमा अग्रणी शक्तिको रूपमा स्थान दिएको छ।"
प्रधानमन्त्रीको चीन भ्रमण टोली ८७ सदस्यीय हुने,"काठमाडौं : प्रधानमन्त्री केपी शर्मा ओलीको चीन भ्रमण स्वीकृत भएको छ। बिहीबार बसेको मन्त्रिपरिषद् बैठकले मंसिर १७ गतेदेखि हुन लागेको प्रधानमन्त्रीको चीन भ्रमण स्वीकृत गरेको हो। प्रधानमन्त्री ओलीको चीन भ्रमण ८७ सदस्यीय हुने एक मन्त्रीले बताए। उनका अनुसार सरकारी खर्चमा ३९ जना र निजी खर्चमा ४८ जना चीन जानेछन्। 'प्रधानमन्त्रीको चीन भ्रमण स्वीकृत भएको छ। सरकारी र निजी गरी कूल ८७ सदस्यीय भ्रमण टोली चीन जानेछन्,' ती मन्त्रीले अन्नपूर्णसँग भने। बैठकले प्रधानमन्त्रीको भ्रमणको एजेन्डाका विषयमा भने कुनै निर्णय नगरेको ती मन्त्रीले बताए। एजेन्डा तय गर्न परराष्ट्रमन्त्री आरजु राणा देउवा आजै चीन प्रस्थान गरेकी छन्। मंसिर १५ गतेसम्म उनी चीनमै रहेर नेपाल र चीनबीच सम्झौता हुने एजेन्डा तय गर्नेछिन्। परराष्ट्रमन्त्री राणाले चिनियाँ विदेशमन्त्री वाङ यीसँग द्विपक्षीय भेटवार्ता गर्नेछिन्।"
पूर्व गृहमन्त्री लामिछानेलाई बयानका लागि काठमाडौं ल्याइयो,काठमाडौं : सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं पूर्व गृहमन्त्री रवि लामिछानेलाई काठमाडौं ल्याइएको छ। लामिछानेविरुद्ध काठमाडौंको स्वर्णलक्ष्मी सहकारीको बचत अपचलन गरेको अभियोगमा काठमाडौं जिल्ला अदालतले पक्राउ पुर्जी जारी गरिसकेकाले बयानका लागि ल्याइएको हो। काठमाडौं ल्याउदा त्रिभुवन विमानस्थलको आन्तरिक टर्मिनलमा लामिछानेका समर्थकहरूले नाराबाजी गरेका थिए। पोखराको सूर्यदर्शन बचत तथा ऋण सहकारी संस्थामा सहकारीको रकम ठगी र सङ्गठित अपराध कसुरमा गत कात्तिक २ गते पक्राउ परेका लामिछानेलाई जिल्ला प्रहरी कार्यालय कास्कीको हिरासतमा राखेर अनुसन्धान भइरहेको छ। उनलाई बयानका लागि यसअघि रुपन्देही लगेर पुनः पोखरा ल्याइएको थियो। जिल्ला अदालत कास्कीको आदेशबाट पटकपटक म्याद थप गर्दै प्रहरीले लामिछानेविरुद्ध सहकारीको रकम अपचलनसम्बन्धी कसूरमा अनुसन्धान भइरहेको छ।
"माथिल्लो कर्णालीमा एसजेभिएन र आइआरइडीए भित्रिने पक्का, लगानी बोर्डले दियो स्वीकृति","काठमाडौं : लगानी बोर्डको आजको ६०औँ बोर्ड बैठकले बुढीगण्डकीलगायत विभिन्न जलविद्युत परियोजनाको लगानी स्वीकृत गरेको छ। प्रधानमन्त्री केपी शर्मा ओलीका अध्यक्षतामा सिंहदरबारमा सम्पन्न बैठकले तीन सय ४१ मेगावाट क्षमताको बुढीगण्डकी जलविद्युत परियोजनाका लागि ७० अर्ब, एक सय छ मेगावाट क्षमताको जगदुल्ला अर्धजलाशययुक्त जलविद्युत् परियोजनाका लागि २३ अर्ब ५९ करोड र दुई सय १० मेगावाट क्षमताको चैनपुर सेती परियोजनाका लागि ४७ अर्ब ५४ करोड रुपैयाँ लगानी स्वीकृतिको निर्णय गरेको हो। यसैगरी बैठकले तीन सय २७ मेगावाट क्षमताको माथिल्लो मर्स्याङ्दी र सम्राट सिमेन्ट कम्पनी प्रालिको म्याद थप गरेको छ भने पश्चिम सेती जलविद्युत परियोजनाको क्षमता सात सय ५० मेगावाटबाट बढाएर आठ सय मेगावाट बनाउने गरी म्याद थप तथा चार किल्ला जडित क्षेत्रको अनुमतिपत्र संशोधनको निर्णय गरेको छ। साथै माथिल्लो कर्णाली जलविद्युत आयोजनाको शेयर परिवर्तन र सम्झौतापत्र संशोधनको निर्णय गरिएको छ। प्रधानमन्त्री ओलीले सम्बन्धित निकायहरुले समन्वयात्मकरुपमा काम गरी मुलुकमा लगानीको उचित वातावरणा सृजना गर्न र समृद्धिको यात्रामा तदारुकताका साथ काम गर्न आग्रह गरे। बैठकमा बोर्डका प्रमुख कार्यकारी अधिकृत सुशील ज्ञवालीले यसअघिको असोज २२ गतेको निर्णयका आधारमा बोर्डको रणनीतिक तथा व्यावसायिक योजनाको मस्यौदा तयार गरी सरोकार भएका पक्षसँग छलफल भइरहेको जानकारी गराए। माथिल्लो कर्णालीमा एसजेभिएन र आइआरइडीए भित्रिने पक्का माथिल्लो कर्णाली बनाउन यसअघि भारतीय सरकारी कम्पनी सतलज र आइआरइडीए भित्रिएको थियो। जीएमआरले भारतीय सरकारी संस्था सतलज जलविद्युत निगम लिमिटेड (एसजेभिएन) र इन्डियन रिन्यूएबल इनर्जी डेभलपमेन्ट एजेन्सी(आइआरइडीए) लाई इक्विटी सेयर बेचेको थियो। इक्विटी सेयरसँगै आयोजना विकास गर्ने गरी सम्झौता पनि भइसकेको छ। कम्पनीले एसजेभिएनलाई ३४ प्रतिशत र आइआरइडीएलाई ५ प्रतिशत इक्विटी बेचेको हो। अब जीएमआरसँग ३४ प्रतिशत इक्विटी रहेको छ भने २७ प्रतिशत हिस्सा नेपाल विद्युत प्राधिकरणले निःशुल्क पाइसकेको छ। अब भारतीय २ कम्पनी र जिएमआरले मिलेर आयोजना विकास गर्ने छन्। कम्पनीले अबको करिब १ वर्षमा आयोजनाको वित्तीय व्यवस्थापन गर्नुपर्ने छ। कम्पनी ग्लोबल टेन्डरबाट सन् २००८ मा ९ सय मेगावाटको माथिल्लो कर्णाली बनाउने जिम्मा पाएको थियो। वित्तीय व्यवस्थापन गर्न नसकिरहेको कम्पनीले अब काम अघि बढ्ने जनाएको छ। जीएमआर इनर्जी लिमिटेडको सहायक कम्पनी जियूकेएजएल नेपालले कर्णाली नदीमा नेपालको अछाम जिल्लामा ९०० मेगावाटको जलविद्युत आयोजना निर्माण गरिरहेको छ। जीएमआरले नेपाल र भारतका साथै बंगलादेश र भारतबीचको अन्तर्देशीय प्रसारण लाइनसम्बन्धी सबै समस्यालाई सक्रिय रूपमा सम्बोधन गर्दै आएको छ। भारत सरकारको ऊर्जा मन्त्रालयले जियूकेएचएलको बंगलादेशसँगको विद्युत खरिद सम्झौता (पीपीए)लाई मान्यता दिएको छ। कम्पनीले ५ सय मेगावाट बंगलादेशलाई बेच्ने छ। उनीहरूले अन्तिम रूप दिएका लाइनहरूमा ५०० मेगावाट प्रसारण क्षमता उपलब्ध गराएको छ। आयोजनाबाट हुने कुल विद्युत उत्पादनमध्ये करिब १०० मेगावाट नेपाललाई, ५०० मेगावाट बंगलादेशलाई दीर्घकालीन आपूर्ति सम्झौता अन्तर्गत डलरको महसुलमा बिक्री गरिनेछ र बाँकी ३०० मेगावाट विद्युत् भारतमा बिक्री गरिने छ।"
मकवानपुर कुटपिटबाट मोक्तानको मृत्यु,मकवानपुर : मनहरी गाउँपालिकामा कुटपिटबाट एक जनाको मृत्यु भएको छ । जिल्ला प्रहरी कार्यालय मकवानपुरका प्रवक्ता प्रहरी नायव उपरीक्षक श्यामु अर्यालले मनहरी गाउँपालिका६ प्रतापुर लच्का निवासी अम्मरबहादुर लोप्चनको कुटपिटबाट जितबहादुर मोक्तानको मृत्यु भएको जानकारी दिए । उनका अनुसार दुवै जना खाना खाएर लोप्चनको घरमा सुत्न गएको थिए। सोही क्रममा लोप्चनले सावेल प्रहार गर्दा गम्भीर घाइते मोक्तानको उपचारका क्रममा चितवन अस्पतालमा मृत्यु भएको हो । उनको शव चितवनस्थित सरकारी अस्पतालमा नै रहेको छ। लोप्चनलाई नियन्त्रणमा लिई थप अनुसन्धान भइरहेको उनले बताए।
एउटै वडामा ८ करोड ३५ लाखको ६५ योजना,"सिन्धुपाल्चोक : सिन्धुपाल्चोकको चौतारा साँगाचोकगढी नगरपालिका१२ ले ८ करोड ३५ लाख २५ हजार ५ सय रुपैयाँको ६५ योजना एकैसाथ शुभारम्भ गरेको छ। आर्थिक वर्ष २०८१०८२ मा तीनै तहका सरकारबाट विनियोजित बजेट र बजेट कार्यान्वयनको लागि काम अगाडि बढाउने तयारी साथ समग्र वडाका योजनाका निर्माण कार्यको सुरुवात गरिएको वडा अध्यक्ष दिपेन्द्रप्रसाद नेपालले बताए। ती योजनाहरूको शुभारम्भ बागमती प्रदेशका सांसद युवराज दुलालले भञ्ज्याङ वरको बोट चौतारीमा फल्चा निर्माणको शिलान्यास गरी एकैसाथ गरेका हुन्। संघीय सरकारबाट वडाको ३ वटा योजनाका लागि विनियोजित १ करोड ८३ लाख रुपैंयाबाट बच्छला सडक, साँगाचोकगढीको संरक्षण र जनजनगृति माध्यमिक विद्यालयको पार्क निर्माण गरिने जनाईएको छ। त्यस्तै प्रदेश सरकारबाट विनियोजित ४ करोड ८५ लाख रुपैयाँबाट ९ वडा योजना सम्पन्न गरिने जनाइएको छ। सो रकमबाट छोडेडाँडा सडक, स्वाँराथोक सडक, साँगाचोकगढीको संरक्षण, मुलाबारी सिँचाइ, शान्ति पार्क निर्माण, जनजनगृति माद्यमिक विद्यालय, जुगल क्याम्पस, छाप सडक र स्वास्थ्य चौकी निर्माण गरिने भएको हो। त्यस्तै चौतारा साँगाचोकगढी नगरपालिकाबाट वडाको लागि विनियोजित १४ योजना ६७ लाख ५२ हजार ५ सय रुपैंयाबाट १४ वटा योजना सम्पन्न गरिने वडाले जनाएको छ। नगरले विनियोजन गरेको बजेटबाट सेतिदेवी मन्दिर निर्माण, बाहुनेगरा सिँचाइ पोखरी निर्माण, आरुबोटे सिँचाइ पोखरी निर्माण, नयाँ गाउँ महिला भवन, साँचाचोक भञ्ज्याङमा चौतारी निर्माण, शौचालय निर्माण, रानाथोक सडक, स्वाँराथोक सिँचाइ पोखरी निर्माण, प्रधानमन्त्री रोजगार, यन्त्र उपकरण खरिद, जनजागृति मावि डिस्पेन्सरी, कोशेलीघर स्तरोन्ती, धिमे बाजा प्रशिक्षण र फिजियोथेरापी औजार खरिदमा खर्च गरिने उल्लेख छ। त्यस्तै वडाले १ करोड रुपैंयाबाट ३९ वटा विकासे योजना सम्पन्न गर्ने वडा अध्यक्ष नेपालले बताए। वडाको योजनामा गुठी पूजा खर्चमा सहयोगदेखि सामाजिक सुरक्षा भत्ता लिन सदरमुकाम जाने नागरिकलाई भाडा व्यवस्थापनसम्मका छन्। उपभोक्त समिति गठनदेखि भुक्तानीसम्मको प्रक्रियाबारे जानकारी दिने र वडामा तीनै तहले गरेको बजेट विनियोजनबाट हुने विकास निर्माणलाई समयसीमा भित्रै पूरा गर्ने उद्देश्यले एकसाथ सबै आयोजनाको सुरुवात गरिएको हो, वडा अध्यक्ष नेपालले भने प्रभावकारी कार्यान्वयन, निष्पक्षता र पारदर्शी कार्य होस् भन्ने हाम्रो मूल ध्येय हो। वडाका सबै आयोजनाहरूको एकै पटक शुभारम्भ गरी विकासको योजनाबद्ध सुरुवातको सन्देश प्रवाह गरिएको बताउँदै नेपालले जनताका अनेकन अपेक्षा रहने र दर्जनौं विकास आयोजनाहरू पूरा गर्न थप बजेट आवश्यक पर्ने हुँदा संघ, प्रदेश र नगरपालिकालाई त्यसतर्फ ध्यान दिन जोड दिए। विकास आयोजनाहरूको शुभारम्भ गर्दै बागमती प्रदेशका सांसद युवराज दुलालले आवश्यकतामा आधारित दिगो विकास अबको आवश्यकता रहेको बताए। संघीयता कार्यान्वयन पछि समग्र प्रदेशमा चौतारा साँगाचोकगढी नगरपालिकाले विकासमा फड्को मारेको भन्दै दुलालले नागरिकलाई प्रत्यक्ष प्रभाव पार्ने विकास योजनाहरू निर्माण गर्नुपर्ने बताए। नगरका १४ वटै वडा कालोपत्रे सडक सञ्जालमा जोडिएका छन्, सांस्कृतिक धरोहर, कृषि र सामाजिक विकासका काममा उल्लेख्य प्रगति भएको छ, उनले भने अब तल्लो स्तरका नागरिक उन्मुख योजनाहरू सुरु गर्नुपर्दछ। ग्रामीण क्षेत्रमा विकासको लहर नै चले पनि बस्तीहरू खाली हुँदै गएकाले आवश्यकतामा आधारित विकासमा केन्द्रीत हुन दुलालले आग्रह गरे।"
निजी क्षेत्रको सहकार्य बिना आर्थिक क्षेत्रको समस्या समाधान हुनसक्दैन : मन्त्री भण्डारी,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले निजी क्षेत्रको सहकार्य बिना आर्थिक क्षेत्रका समस्या समाधान गर्न नसकिने बताएका छन्। भृकुटीमण्डपमा आजदेखि सुरु भएको प्लाष्ट नेपालको चौथो तीन दिने प्रदर्शनीको उद्घाटन समारोहलाई सम्बोधन गर्दै मन्त्री भण्डारीले पूँजी बजारमा निजी क्षेत्रको उपस्थिति बढाउनुपर्नेमा जोड दिए। मन्त्री भण्डारीले नेपालको निजी क्षेत्रलाई सरकारले आर्थिक क्रियाकलापमा समेट्न खोजेको बताए। पछिल्लो समय आर्थिक सूचकाङ्हरूमा सुधार देखिएको उल्लेख गर्दै उनले उद्योग व्यवसायसँग सम्बन्धित बाधक विभिन्न कानुन परिमार्जनका लागि सरकारले तयारी गरेको बताए। 'पुँजी बजारलाई बढाउनुपर्ने छ। स्वदेशी उत्पादन बढाउनुपर्ने छ। व्यापार घाटा न्यून गर्नुपर्ने छ। नविनतम प्रविधि भित्र्याउनुपर्ने छ। आयात प्रतिस्थापन गर्दै निर्यात बढाउनुपर्ने मुख्य चुनौती हाम्रा सामु छन्,'मन्त्री भण्डारीले भने,'उद्योग व्यवसायसँग सम्बन्धित बाधक विभिन्न कानुन परिमार्जनका लागि सरकारले तयारीमा छौं।' अर्थतन्त्रमा देखिएका समस्या समाधानका लागि उच्चस्तरीय विज्ञ सम्मीलित समिति गठन गर्दै अर्थतन्त्र सुधारका कार्ययोजना तयार गरेको र त्यसमा नीजि क्षेत्रलाई पनि सहभागीता गराइएको बताए। स्वदेशी लगानीकर्तालाई उत्साहित हुने गरेर सरकारले सुविधा दिइने उनको भनाइ छ । नेपालमा लगानीमैत्री वातावरण रहेको उल्लेख गर्दै उनले समग्र उद्योगी व्यवसायीलाई नेपालमा लगानी बढाउन आग्रह गरे। 'सरकार मेरो छ,म उद्योग चलाइरहेको छु,सरकार साथमा छ भन्ने महशुस अहिलेको सरकारले गराउन खोजेको छ,'मन्त्री भण्डारीले भने। उद्योग मन्त्रालयमा सुधारका कार्य गर्नका लागि पहल भइरहेको उनले जानकारी दिए । मन्त्री भण्डारीले छिट्टै लगानीका क्षेत्रमा देखिएका समस्या सुधारका लागि वर्तमान सरकारले पहलकदमी अगाडि बढाउने बताए ।"
हनी ट्रयापमा संलग्न रहेको अभियोगमा तीन जना पक्राउ,"काठमाडौं : हनी ट्रयापमा संलग्न रहेको अभियोगमा प्रहरीले ३ जनालाई पक्राउ गरेको छ। काठमाडौँ उपत्यका अपराध अनुसन्धान कार्यालय टेकुका प्रहरी उपरीक्षक काजीकुमार आचार्यले फार्मेसी सञ्चालकलाई घाउ ड्रेसिङ गर्ने बहानामा आफ्नो कोठामा बोलाएर ठगी गर्ने ३ जना पक्राउ परेका हुन्। उनका अनुसार इलामको माई नगरपालिका१ घर भई हाल भक्तपुरको नयाँठिमी बस्ने २५ वर्षीया समृद्धी मगर, काभ्रेको भुम्लु गाउँपालिका४ कोशीपारी घर भई हाल स्वयम्भू बस्ने ३० वर्षीय दिपेन्द्र दर्जी र काभ्रेको भुम्लु गाउँपालिका४ कोशीपारी घर भई हाल हाल भक्तपुरको नयाँठिमी बस्ने २६ वर्षीय वर्षा दर्जी रहेको जानकारी दिए। प्रहरीका अनुसार मेडिकल सेवा प्रदान गर्ने व्यक्तिलाई निज वर्षा दर्जीले घाउ ड्रेसिङको लागि अनलाइनबाट सम्पर्क गरी आफू एक्लै भएको अवस्थामा कोठामा बोलाई शारीरिक सम्पर्क भएको आरोप लगाई जबरर्जस्ती करणी मुद्दामा फसाइ दिन्छु भनि डर त्रास देखाई १८ लाख रुपैयाँबाट बार्गेनिङ गर्दै आठ लाख दिए कुरा मिल्छ भनि रकम असुली गरेका थिए। प्रहरीका अनुसार दर्जीले मेसेन्जरबाट खुट्टामा घाउ भई ड्रेसिङका लागि आइदिनु पर्यो भनेर पीडित व्यक्तिलाई म्यासेज गरेको र दर्जीको कोठामा पीडित व्यक्ति जाँदा निजको खुट्टामा कुनै पनि किसिमको घाउ चोट नरहेको तर दर्जीले आफ्नो ढोकाको चुकुल लगाइ पीडितलाई कोठामा राखेको खुल्न आएको छ। यसैगरी पीडितले ढोकाको चुकुल खोली बाहिर निस्किँदै गर्दा समृद्धि मगर भन्ने अर्को एक महिला आई पीडितसँग कुरा गर्नु छ भनि कोठाभित्र लगि जबरर्जस्ती करणी मुद्दामा फसाइ दिउँ वा सहमतिमा आउनु हुन्छ भन्दै धम्की दिएको प्रहरीको भनाइ छ। प्रहरी उपरीक्षकआचार्यले बार्गेनिङ गरेर कौशलटारमा रहेको वेभ सेकुवामा मंगलबार बिहान २५ हजार नगदसहित दिपेन्द्र दर्जी र समृद्धि मगरले लिएको र समृद्धिले दिएको सिदार्थ बैंकको क्युआर खातामा रु २५ हजार थप जम्मा गरेको तथा सोही स्थानमा रु ७५ हजारको चेक लिएको तथा एक जना व्यक्ति हाल फरार रहेको अनुसन्धानबाट खुल्न आएको बताए। पक्राउ परेकाहरुको साथबाट एनआइसि एसिया बैंकको वर्षाको नाममा काटी दिएको रु ७५ हजारको चेक एक थान, नगद २० हजार पाँच सय बरामद गरिएको प्रहरीको भनाई छ। प्रहरीले अनुसन्धान जारी राखेको छ।"
वीरगन्जको बसपार्कमा यात्रुलाई हैरान पार्ने र ठगी गर्ने १८ जना बिचौलिया पक्राउ,"वीरगन्ज : वीरगन्जको नयाँ बसपार्कमा यात्रुलाई हैरान पार्ने र ठग्ने कार्यमा संलग्न १८ जना बिचौलियालाई प्रहरीले पक्राउ गरेको छ। जिल्ला प्रहरी कार्यालय पर्सा र अस्थायी प्रहरी चौकी नयाँ बसपार्कबाट बिहीबार खटिएको प्रहरी टोलीले एकैसाथ १८ जना बिचौलियाहरूलाई पक्राउ गरेको हो। पक्राउ पर्नेहरूमा वीरगन्ज१ का २१ व्र्षिय सन्जिव गुप्ता, वीरगन्ज८ का ५१ व्र्षिय विजय साह, वीरगन्ज१० का १८ वर्षीय बजरंगी महत्तो, २२ वर्षीय राहुल महत्तो, ३८ वर्षीय विजय साह, २८ वर्षीय फिरोज खान,वीरगन्ज१० का ३५ वर्षीय प्रभु पटेल, वीरगन्ज१५ का ३१ वर्षीय सन्देश सिंह,वीरगन्ज१६ का २० वर्षीय विकास पटेल रहेका छन्। यस्तै वीरगन्ज१६ का २० वर्षीय विकास पटेल,वीरगन्ज११ का ३१ व्र्षिय जयपुजन ठाकुर,२३ वर्षीय मनिष महतो,२२ वर्षीय चन्दन कुमार चौरसिया,३५ वर्षीय सन्तोष महतो,वीरगन्ज१४ का २३ वर्षीय इद मियाँ धोबी,वीरगन्ज११ का ४० वर्षीय सुरज भगत माली, पर्साकै बिन्दवासिनी गाँउपालिका१का २० वर्षीय संजिव गुप्ता, रौतहटको माधवनारायण नगरपालिका१ का २५ वर्षीय नरेश साह सोनार,गोरखाको गोरखा नगरपालिका९ का २६ वर्षीय सुशान्त कुँवर र भारतको मोतिहारी बकतौरा घर भएका २५ वर्षीय जटाशंकर कुमारलाई पनि प्रहरीले नियन्त्रणमा लिएको अस्थायी प्रहरी चौकी नयाँ बसपार्कका प्रहरी नायब निरीक्षक तेजप्रताप सिंहले बताए। बसपार्क क्षेत्रमा यात्रुलाई दुःख, हैरानी दिने तथा यातायात कार्यालय वीरगन्जमा कामका लागि आउने सेवाग्राहीलाई काम छिटो छरितो गरिदिन्छु भनेर रकम लिने जस्ता गुनासा आएपछि बिहीबार खटिएको प्रहरी टोलीले उनीहरूलाई नियन्त्रणमा लिएको जिल्ला प्रहरी कार्यालय पर्साका प्रवक्ता प्रहरी नायब उपरीक्षक किशोर लम्सालले जानकारी दिए। उनीहरूलाई जिल्ला प्रहरी कार्यालयको हिरासतमा राखेर सार्वजनिक शान्ति विरुद्धको कसुरमा थप अनुसन्धान कार्य भइरहेको उनले बताए।"
जलवायु परिवर्तनले भौगोलिक बनावट नै जोखिमयुक्त : मन्त्री सिंह,"काठमाडौं : उपप्रधान तथा शहरी विकासमन्त्री प्रकाशमान सिंहले जोखिमयुक्त भौगोलिक बनावटलाई बलियो बनाउनका लागि ध्यान केन्द्रीत गर्नुपर्ने बताएका छन्। बिहीबार काठमाडौंमा दिगो पूर्वाधारका लागि जियोटेक्निक्स सम्मेलनको उद्घाटन गर्दै सिंहले जलवायु परिवर्तनको असरका कारण भौगोलिक बनावट जोखिमयुक्त हुँदै गएकाले यसलाई नविनतम प्रविधिद्वारा बलियो बनाउनका लागि ध्यान केन्द्रीत गर्नुपर्ने बताए। नेपालको भौगोलिक बनावटका कारण धेरै प्राकृतिक प्रकोपका घटनाहरू भएकाले अब नविनतम जियोटेक्निक्सको प्रयोग गर्नुपर्नेमा उनले जोड दिए। नेपालमा विज्ञान, इन्जिनियरिङ र जियोइन्जिनियरिङको क्षेत्रमा धेरै चुनौतीहरू देखिएको उनले बताए। त्यस्तै उनले अव्यवस्थित सहरीकरण,नदी किनारको अतिक्रमण,गलत संरचना निर्माणले पनि बेला बेलामा नागरिकहरु प्रभावित हुनुपरेको जिकिर गरे। सम्मेलनमा २५ भन्दा बढी देशका १ सय ५० भन्दा बढी अन्तर्राष्ट्रिय प्रतिनिधिहरू र ३ सय भन्दा बढी सहभागी रहेको आयोजक नेपाल जियोटेक्निलकल सोसाइटीले जनाएको छ ।"
तस्बिरमा हेर्नुस् कीर्तिपुरमा माओवादीको चुनावी सभा,"काठमाडौं : माओवादी केन्द्रले कीर्तिपुरमा चुनावी सभा आयोजना गरेको छ। आइतबार हुने स्थानीय तह उपनिर्वाचनका लागि माओवादीले चुनावी सभा आयोजना गरेको हो। सभामा माओवादी अध्यक्ष पुष्पकमल दाहाल 'प्रचण्ड', उपाध्यक्ष अग्नि सापकोटालगायत नेताहरू सहभागी छन्। सभामा नेकपा एकीकृत समाजवादीका वरिष्ठ उपाध्यक्ष राजेन्द्र पाण्डेको पनि सहभागिता थियो। कीर्तिपुरमा एकीकृत समाजवादीले माओवादी उम्मेदवारलाई समर्थन गरेको छ। माओवादीबाट प्राडा शिवशरण महर्जन मेयरका उम्मेदवार छन्। कांग्रेसका मेयर राजकुमार नकर्मीको निधन भएपछि कीर्तिपुरमा उपनिर्वाचन हुन लागेको हो।"
नास्टले १२ विधामा पुरस्कार प्रदान गर्ने,"काठमाडौं : नेपाल विज्ञान तथा प्रविधि प्रज्ञाप्रतिष्ठान (नास्ट)को आज भएको ४८औँ प्राज्ञसभाले विभिन्न १२ विधामा वैज्ञानिक, प्राविधिज्ञ र प्रतिभाहरूलाई पुरस्कृत गर्ने निर्णय गरेको छ। प्रधानमन्त्री निवास, बालुवाटारमा प्रधानमन्त्री एवं कुलपति केपी शर्मा ओलीको अध्यक्षतामा भएको बैठकले नास्टका प्राज्ञको संयोजकत्वमा गठित छनोट तथा मूल्यांकन समितिको सिफारिसका आधारमा पुरस्कार प्रदान गर्ने निर्णय गरेको हो। निकट भविष्यमा आयोजना हुने प्रतिष्ठानको वार्षिकोत्सवका अवसरमा ती पुरस्कार प्रदान गरिनेछ। बैठकमा योगदानमा आधारित निवृत्तिभरण कार्यान्वयन, आर्थिक प्रशासन नियमावली संशोधन, २०६६ संशोधनको प्रस्तावलाई थप गृहकार्यसहित छिट्टै बस्ने प्राज्ञसभामा ल्याउन प्रधानमन्त्री ओलीले निर्देशन दिए। उनले आवश्यक गुणस्तरीय रूपमा समयमा काम गर्ने प्रणाली स्थापित गर्न नास्टका पदाधिकारीलाई आग्रह गरे। शिक्षा, विज्ञान तथा प्रविधिमन्त्री एवं सहकुलपति विद्या भट्टराईले सार्वजनिक खरिद ऐनबमोजिम नास्टका खरिदसम्बन्धी प्रबन्ध गर्न ध्यानाकर्षण गराए। प्रतिष्ठानका उपकुलपति प्रा डा दिलीप सुब्बाले आवश्यक गृहकार्य गरेर नियमावलीहरू संशोधनको प्रस्ताव ल्याइने बताए।"
"चार दिनपछि सेयर बजारमा करेक्सन, ८ अर्बको कारोबार","काठमाडौं : साताको अन्तिम कारोबार दिन सेयर बजारमा एकल अंकको करेक्सन आएको छ। साताको चारदिन निरन्तर उकालो लागेको नेप्से परिसूचक आज ८३० अंकले घटेको हो। साताको चार कारोबार दिन आइतबार, सोमबार, मंगलबार र बुधबार नेप्से परिसूचकले निरन्तर उकालो यात्रा तय गरेको थियो। नेप्से परिसूचक आइतबार १३ सोमबार १५ ,मंगलबार ३३ र बुधबार ३८८१ अंकले बढेर बन्द भएको थियो। नेप्से घटेसँगै कारोबार रकम पनि बुधबारको तुलनामा घटेको छ। बुधबार ९ अर्ब माथिको सेयर कारोबार भएको थियो। आज ३०७ स्क्रिप्सको १ करोड ६६ लाख ६३ हजार ३५५ कित्ता सेयर ८ अर्ब ५४ करोड ५५ लाख २५ हजार ३७३ रुपैयाँमा खरिदबिक्री भए। एकल अंकले घटेको सेयर बजारमा दुईवटा कम्पनीको मूल्य सकारात्मक सर्किट लेभलमा कारोबार भएको छ। बिशाल बजार कम्पनी र विन नेपाल लघुवित्त वित्तीय संस्थाको सेयर १० प्रतिशतले बढेको हो। यसैगरी सपोर्ट माइक्रोफाइनान्स वित्तीय संस्थाको सेयर ९९८ प्रतिशतले बढ्दा पाँचथर पावरको ८३३ प्रतिशत र लाइफ इन्स्योरेन्स कर्पोरेसनको ८११ प्रतिशतले बढेको हो। आज मानुषी लघुवित्त वित्तीयका लगानीकर्ताले भने सर्वाधिक गुमाए। सो कम्पनीको सेयर १० प्रतिशतले घट्यो। कारोबार रकमका आधारमा एक्सेल डेभलपमेन्ट बैंक शीर्षस्थानमा रह्यो। सो कम्पनीले ३१ करोड मूल्य बराबरको सेयर कारोबार गर्यो। नेपाल फाइनान्सको २९ करोडको सेयर कारोबार हुँदा मितेरी डेभलपमेन्ट बैंकक २७ करोड,जानकी फाइनान्सको २३ करोड र नगदी ग्रुपको २० करोड मूल्य बराबरको सेयर कारोबार भयो। कारोबारमा आएकामध्ये ५० स्टक्सको मूल्य बढ्दा १९४ वटाको घट्यो । १३ वटा समूहको उपसूचक घट्दा ३ वटाको मात्रै बढ्यो। डेभलपमेन्ट बैंक,लाइफ इन्स्योरेन्स र ट्रेडिङ समूहका उपसूचक सकारात्मक देखिएका हुन्।"
आगलागीबाट ३ घर जलेर नष्ट,काठमाडौं : रसुवामा बिहीबार बिहान आगलागी हुँदा तीनवटा घर जलेर नष्ट भएको छ। जिल्लाको कालिका गाउँपालिका१ ग्राङ तल्लो गाउँ बस्ने नेमा नुर्बु तामाङको घरमा विद्युत सर्ट भई बिहीबार बिहान लागेको आगो फैलिएर सोही ठाउँ बस्ने छिरीङ तेम्बा तामाङ र मान बहादुर तामाङको घर जलेर नष्ट भएको हो। जिल्ला प्रहरी कार्यालयका अनुसार आगलागीबाट तीन घर तथा घर भित्र रहेको सरसामान र अन्नपात पूर्णरूपमा जलेर करिब २७ लाख रुपैयाँ बराबरको क्षति भएको छ।
स्थानीय तह उपनिर्वाचनलाई शान्तिपूर्ण वातावरणमा सम्पन्न गराउन आयोगको निर्देशन,"काठमाडौं : निर्वाचन आयोगले आइतबार हुने स्थानीय तह उपनिर्वाचनलाई शान्तिपूर्ण वातावरणमा सम्पन्न गराउन सरकारलाई निर्देशन दिएको छ। बिहीबार बसेको आयुक्तहरूको बैठकले उपनिर्वाचनलाई स्वच्छ, स्वतन्त्र, निष्पक्ष, विश्वसनीय र भयरहित वातावरणमा सम्पन्न गर्न गृह मन्त्रालयमार्फत निर्देशन दिएको हो। आज रातिदेखि मौनअवधि सुरू हुने भएकाले अवाञ्छित गतिविधि हुन नदिन पनि आयोगले निर्देशन दिएको छ। निर्वाचन (कसुर तथा सजाय) ऐन, २०७३ को दफा २४ तथा निर्वाचन आचारसंहिता, २०७९ को दफा १७ र १८ बमोजिम निषेध गरिएका कार्यहरू हुन नदिन, उपनिर्वाचन हुने स्थानीय तहमा अनधिकृत एवं शंकास्पद व्यक्तिको प्रवेश र तिनका गतिविधिमा उच्च निगरानी राख्न, सुक्ष्म ढंगले अनुगमन गर्ने र निर्वाचनको स्वच्छता, निष्पक्षता, स्वतन्त्रता र विश्वसनियतामा आँच आउने कुने कार्य वा अवाञ्छित गतिविधि भएको वा हुन सक्ने शंका लागेमा वा कुनै सूचना प्राप्त भएमा मतदान केन्द्र तथा निर्वाचनको सुरक्षामा खटिएका सुरक्षाकर्मीले थप आदेश लिनु नपर्ने गरी नियन्त्रणमा लिई प्रचलित कानुन बमोजिम तत्काल कारबाही गर्न आयोगले निर्देशन जारी गरेको हो। त्यस्तै उपनिर्वाचनको मतदान हुने दिन निर्वाचन (कसुर तथा सजाय) ऐन, २०७३ को परिच्छेद २ को दफा ४ बमोजिम निर्वाचन सम्बन्धी सामग्रीको प्रयोगमा बाधा पुऱ्याउन नहुने, दफा ५ बमोजिम मतपत्रको दुरूपयोग गर्न नहुने, दफा ६ बमोजिम गैरकानुनी तवरले मतपत्र दिन वा लिन नहुने, परिच्छेद ३ को दफा ७ बमोजिम मतदानको अधिकार विना मतदान गर्न नहुने, दफा ८ बमोजिम पटक पटक मतदान गर्न नहुने, दफा ९ बमोजिम मत सङ्केत सार्वजनिक गर्न नहुने, दफा १० बमोजिम मतदानको प्रक्रिया उल्लंघन गर्न नहुने, दफा ११ बमोजिम मतपत्र बाहेक अन्य वस्तु खसाल्न वा राख्न नहुने, दफा १२ बमोजिम मतदान भएको मतपत्र विगार्न वा नष्ट गर्न नहुने, दफा १३ बमोजिम मतदान गर्न बाधा गर्न नहुने लगायतका व्यवस्थाका प्रतिकूल हुने गरी कुनैपनि कार्य हुन नदिन र कहीं कतैबाट भए गरेमा थप आदेश लिनु नपर्ने गरी प्रचलित कानुन बमोजिम तत्काल कारबाही गर्ने र सोको जानकारी गराउन निर्देशन दिएको छ। निर्वाचनलाई स्वच्छ, स्वतन्त्र, निष्पक्ष, भयरहित र सुरक्षित वातावरणमा सम्पन्न गर्नका लागि निर्वाचनका क्रियाकलापहरूमा परिचालन हुने कर्मचारी र सुरक्षाकर्मीहरूबाट सम्पूर्ण उम्मेदवारहरू र राजनीतिक दलहरूप्रति समान व्यवहार गरी निर्वाचन सम्बन्धी कार्यसम्पादनमा समान अवसर प्रदान गर्न सम्बन्धित निकायहरूले आवश्यक सतर्कता अपनाई निर्वाचन सम्पन्न गर्न गराउन निर्देशन दिइएको आयोगले जनाएको छ।"
गृह मन्त्रालयले सञ्चालनमा ल्यायो गुनासो सुनुवाई कक्ष,"काठमाडौं : गृह मन्त्रालयले मन्त्रालय र मातहतका निकायबाट प्रवाह हुने सेवासँग सम्बन्धित गुनासोको सम्बोधनलाई थप प्रभावकारी बनाउन हेलो गृह मन्त्रालय गुनासो सुनुवाई कक्ष स्थापना गरी सञ्चालनमा ल्याएको छ । मन्त्रालयले बिहीबार प्रेस विज्ञप्ति जारी गर्दै मुलुकको शान्ति सुव्यवस्था, अपराध नियन्त्रण तथा कानूनको प्रभावकारी कार्यान्वयन गरी सुशासन कायम गर्न मन्त्रालय प्रतिवद्ध रहेको जनाउँदै त्यसका लागि मन्त्रालयसित सम्बन्धित नागरिकका गुनासो, जिज्ञासा र सुझावको विभिन्न माध्यमबाट सम्बोधन गर्दै आएको जनाएको छ । 'मन्त्रालय र मातहतका निकायबाट प्रवाह हुने सेवासँग सम्बन्धित गुनासोको सम्बोधनलाई थप प्रभावकारी बनाउन गुनासो सुनुवाई कक्ष स्थापना गरी सञ्चालनमा ल्याइएको हो ,'गृह मन्त्रालयका प्रवक्ता ऋषिराम तिवारीले भने,' मन्त्रालय मातहतका निकायबाट प्रवाह हुने सेवासँग सम्वन्धीत गुनासोहरु सेवाग्राहीले सम्बन्धित निकायकोको हकमा सोही निकायको प्रमुख वा विभागीय प्रमुख समक्ष गुनासो गर्न सकिनेछ ।' उनले गुनासो कक्षबाट मन्त्रालय र अन्र्तगतका निकायमार्फत प्रवाह हुने सेवा सम्वन्धी गुनासो विभिन्न माध्यम र प्रक्रियाबाट राख्न सकिने जानकारी दिए। 'प्राप्त गुनासो सम्बन्धित निकायको प्रमुख, विभागीय प्रमुख र प्रमुख जिल्ला अधिकारीमार्फत् प्राथमिकताका साथ सुनुवाई र फछर्यौट गर्ने व्यवस्था मिलाइएको छ ,' प्रवक्ता तिवारीले भने। गृहमन्त्री रमेश लेखकले मन्त्रालय र मातहतका निकायबाट प्रवाह हुने सेवा थप सुदृढ बनाउन गुनासो कक्ष स्थापनामा जोड दिँदै आएका थिए।"
नेपाल र फिनल्याण्डबीच सार्वजनिक लगानी परिचालन परियोजनासम्बन्धी सम्झौतामा हस्ताक्षर,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेल र फिनल्याण्डका परराष्ट्र मन्त्रालयका वैदेशिक व्यापार तथा विकासमन्त्री भिल्ले ताभियोबीच भेटवार्ता भएको छ। अर्थ मन्त्रालयमा आज भेटवार्तापश्चात नेपाल सरकार र फिनल्याण्ड सरकारबीच सार्वजनिक लगानी परिचालन परियोजनासम्बन्धी खाका सम्झौतामा हस्ताक्षर भएको हो। अर्थमन्त्रीको सचिवालयका अनुसार फिनल्याण्डको सार्वजनिक लगानी सुविधा योजनाअन्तर्गत वित्त परिचालन हुने परियोजनाको सम्झौतामा अर्थ मन्त्रालयका अन्तर्राष्ट्रिय आर्थिक सहायता समन्वय महाशाखा प्रमुख धनीराम शर्मा र नेपालका लागि फिनल्याण्डका राजदूत रिना रिक्का हेइकाले हस्ताक्षर गरेका हुन्। यो सम्झौताको नेपालमा सामाजिकआर्थिक पूर्वाधार सुदृढ गर्न र दिगो विकासलाई प्रोत्साहन गर्न परियोजनामा आधारित सहुलियतपूर्ण वित्तिय परिचालन गर्ने लक्ष्य रहेको छ। अनुदान प्राप्त परियोजनाहरूमार्फत नेपालले खानेपानी, फोहोर व्यवस्थापन, ऊर्जा र विद्युत, डिजिटलाइजेसन, मौसम विज्ञान, स्वास्थ्य सेवा प्रविधि, विपद् व्यवस्थापन र उद्धार सामग्रीलगायत विविध सामाजिकआर्थिक पूर्वाधारमा लगानी गर्न सकिने अर्थमन्त्रीको सचिवालयले जनाएको छ। आर्थिक परिचालन प्रक्रिया सार्वजनिक क्षेत्र लगानी सुविधा मार्गदर्शनद्वारा निर्देशित हुनेछ, जुन आर्थिक सहयोग र विकास संगठन (ओईसीडी) ढाँचामा आधारित छ। नेपाल अतिकम विकसित देश (एलडीसी) को सूचीमा परेकाले पचास प्रतिशत आर्थिक सहायता अनुदानको रुपमा उपलब्ध गराइनेछ। कार्यक्रममा उपप्रधानमन्त्री एवं अर्थमन्त्री पौडेलले यो सम्झौता नेपालको आर्थिक सामाजिक क्षेत्रको पूर्वाधार विकासका लागि महत्वपूर्ण उपलब्धी हुने बताए। फिनल्याण्डका विकासमन्त्री ताभियोले सार्वजनिक लगानी परिचालन नेपाल र फिनल्याण्डबीच आर्थिक सहकार्य विकासका लागि महत्वपूर्ण माध्यम बन्ने विश्वास व्यक्त गरे।"
क्याम्पस प्रमुखको हत्या गरेर फरार रहेका मुख्य अभियुक्त पक्राउ,बारा : क्याम्पस प्रमुखको हत्या गरेर फरार रहेका मुख्य अभियुक्त पक्राउ परेका छन्। कलैयास्थित रामराजा मोहन विक्रम शाह बहुमुखी क्याम्पसका तत्कालीन क्याम्पस प्रमुख हरिभुषण कुशवाहाको गोली हानी हत्या गरी फरार रहेका आदर्शकोतवाल गाउँपालिका२ घर भएका ४१ वर्षीय सुरेन्द्र प्रसाद कुशवाहा पक्राउ परेका हुन्। आदर्शकोतवाल गाउँपालिका२ खजुरीया भन्ने ठाउँमा गत जेठ ३२ गते साँझ हरिभुषणको गोली हानी हत्या भएको घटनामा संलग्न रही फरार रहेका उनी मोरङमा लुकीछिपी बसेको भन्ने सूचनाका आधारमा जिल्ला प्रहरी कार्यालय बाराबाट खटिएको प्रहरीले उनलाई पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको जिल्ला प्रहरी कार्यालयले जनाएको छ।
कीर्तिपुरमा एमालेको चुनावी सभा (फोटो फिचर),काठमाडौं : नेकपा एमालेले कीर्तिपुरमा चुनावी सभा आयोजना गरेको छ। आइतबार हुने स्थानीय तह उपनिर्वाचनका लागि एमालेले चुनावी सभा आयोजना गरेको हो। सभामा पार्टीका महासचिव शंकर पोखरेललगायत नेताहरू सहभागी छन्। एमालेबाट कीर्तिपुमार डा सुरेन्द्र मानन्धर मेयरका उम्मेदवार छन्। कांग्रेसका मेयर राजकुमार नकर्मीको निधन भएपछि कीर्तिपुरमा उपनिर्वाचन हुन लागेको हो।
खेलकुद मन्त्रीको गुनासो राखेपबाट मन्त्रालयमा पर्याप्त सूचना आएन,"काठमाडौं : युवा तथा खेलकुद सम्बन्धी संगठनात्मक संरचनामा दोहोरोपन नहुनेगरी तीनै तहमा संगठनको पुनःसंरचना गरिने भएको छ। सिंहदरबारमा बिहीबार बसेको संघ, प्रदेश र स्थानीय तह (समन्वय तथा अन्तरसम्बन्ध) ऐनअनुसार गठित युवा तथा खेलकुद क्षेत्रको विषयगत समितिको बैठकले युवा तथा खेलकुदसम्बन्धी हालः भएको संगठनात्मक संरचनामा दोहोरोपन नहुने गरी संघ, प्रदेश र स्थानीय तहको संगठन पुनःसंरचना गर्ने निर्णय गरेको हो। त्यस्तै संघीय प्रणालीअनुसार समायोजनको प्रक्रियामा जाने गरी आवश्यक तयारीका काम गर्ने निर्णय बैठकले गरेको छ। बैठकले यसै आर्थिक वर्षमा कर्णाली प्रदेशमा हुने दसौं राष्ट्रिय खेलकुद प्रतियोगिताका लागि आवश्यक पूर्वाधार निर्माण, प्रतियोगिता र खेलाडीहरूको व्यवस्थापनमा प्रदेश र स्थानीय तहले सहजीकरण गर्ने निर्णय गरेको छ। बैठकमा युवा तथा खेलकुदमन्त्री तेजुलाल चौधरीले खेल क्षेत्रको विकासका लागि सरकारले धेरै काम गर्न खोजे पनि विविध कारणले सफल हुन नसकेको बताए। उनले खेलाडीको सेवा सुविधा मूर्त रुप दिन नसकेको, खेलाडीको बीमा कार्यक्रम प्रभावकारी हुन नसकेको गुनासो गरे। त्यस्तै मन्त्री चौधरीले राखेपबाट मन्त्रालयमा पर्याप्त सूचना नआएको बताए। उनले खेलकुद संघको चुनाव समयमा हुन नसकेको र पारदर्शी ढंगले चल्नसमेत नरहेको बताए। छिट्टै प्रदेशहरूमा उचित दरबन्दीको व्यवस्था गर्ने उनले बताए। उनले नेपालमा पूर्वाधार निर्माणका लागि दातृ निकाय इच्छुक देखिए पनि उचित ठाउँ दिन नसकेको बताए। विषयगत समितिले सबै प्रदेशहरूबाट राष्ट्रिय स्वयंसेवा नीतिको मस्यौदामा राय सुझाव लिई स्वयंसेवासम्बन्धी कार्यमा एकरूपता कायम गर्न राष्ट्रिय स्वयंसेवा नीति तर्जुमा गर्ने निर्णय गरेको छ। विभिन्न प्रदेशका खेलकुद मन्त्री, स्थानीय तहका जनप्रतिनिधि, राखेप सदस्यसचिव लगायतको उपस्थिति थियो।"
उपनिर्वाचन जनमत संग्रहजस्तै हो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले मंसिर १६ गते हुन लागेको स्थानीय तह उपनिर्वाचन भ्रष्टाचारको पक्ष र विपक्ष छुट्याउने जनमत संग्रह भएको बताएका छन्। कीर्तिपुरको नगाउँ दोबाटोमा आयोजित चुनावी सभालाई सम्बोधन गर्दै पूर्वप्रधानमन्त्री समेत रहेका प्रचण्डले हेर्दा उपचुनाव भएपनि यसले ठूलो महत्व बोकेको बताए। उनले उपनिर्वाचन नेपाली जनता भ्रष्टाचारको पक्षमा छन् या विरुद्धमा भन्ने कुराको फैसला गर्ने सर्वोच्च अदालत भएको जिकिर गरे। 'यो उपनिर्वाचनलाई नेपाली जनता भ्रष्टाचारको पक्षमा छन् या भ्रष्टाचारका विरुद्धमा छन् भन्ने कुराको फैसला गर्ने सर्वोच्च अदालत हो,'उनले भने,' मैले विश्वास लिएको छु , नेपाली जनता भ्रष्टाचारका पक्षमा छैनन् । भ्रष्टाचारका विरुद्धमा छन्। नेपाली जनता सुशासनका पक्षमा छन् । नेपाली जनता सामाजिक न्याय र आर्थिक समृद्धिका पक्षमा छन्। हेर्दा उपचुनाव भए पनि यो भ्रष्टाचारको पक्ष र विपक्ष छुट्याउने जनमत संग्रहजस्तै हो। अध्यक्ष प्रचण्डले कीर्तिपुर नगरपालिकाको मेयरका उम्मेदवार प्राडाशिवशरण महर्जनलाई समर्थन गर्न समेत आग्रह गरे। महर्जन एउटा बुद्धिजिवी,समाजसेवी, शिक्षाको क्षेत्रमा ठूलो योगदान गरेको व्यक्तित्व रहेको बताउँदै महर्जन मेयरमा निर्वाचित भए कीर्तिपुरको मुहार फेरिने दावी गरे। अध्यक्ष प्रचण्डले कीर्तिपुरलाई नमूना कीर्तिपुर बनाउन सबैखाले भ्रष्टाचारविरुद्ध अभियान चलाउने महर्जनको प्रतिवद्धतामा पार्टीले कुनै हस्तक्षेप नगर्ने बताए। प्रचण्डले एमालेकांग्रेस मिलेर बनेको गठबन्धन सरकार संविधान मिचेर बनेको आरोप लगाए। उनले यो सरकार अप्राकृति भएको बताउँदै भ्रष्टाचार र बिचौलियालाई बचाउन लागिपरेको बताए। 'संविधान मिचेर बनेको सरकार हो यो । यो सरकार संविधान विरोधी छ। अप्राकृतिक छ। लोकतान्त्रिक देशहरूमा दोस्रो पहिलो पार्टी मिलेर सरकार बनाउने चलन छैन,'उनले भने,' हिन्दुस्थानलाई हेरे हुन्छ। भ्रष्टाचारहरूको रक्षा गर्न,विचौलियाहरूको रक्षा गर्न रातको अँध्यारोमा सरकार बन्यो ।'"
कीर्तिपुरमा यस्तो देखियो कांग्रेसको चुनावी सभा,काठमाडौं : नेपाली कांग्रेसले कीर्तिपुरमा चुनावी सभा आयोजना गरेको छ। आइतबार हुने स्थानीय तह उपनिर्वाचनका लागि कांग्रेसले चुनावी सभा आयोजना गरेको हो। सभामा कांग्रेसका महामन्त्रीद्वय गगनकुमार थापा र विश्वप्रकाश शर्मा सहभागी छन्। कीर्तिपुर नगरपालिकाको मेयर पदमा कांग्रेसबाट कृष्णमान डंगोलले उम्मेदवारी दिएका छन्। यसअघि पनि कीर्तिपुमार कांग्रेसकै उम्मेदवार विजयी भएका थिए। कांग्रेसका मेयर राजकुमार नकर्मीको निधन भएपछि कीर्तिपुरमा उपनिर्वाचन हुन लागेको हो।
बंगलादेशमा इस्कोनमाथि प्रतिबन्ध लगाउन माग,"बंगलादेशको भेदभाव विरोधी विद्यार्थी आन्दोलनले देशमा इस्कोन (इन्टरनेशनल सोसाइटी फर कृष्णा चेतना) लाई प्रतिबन्ध लगाउन माग गरेको छ। ढाका ट्रिब्यूनका अनुसार बुधबार इस्कोनमाथि प्रतिबन्ध लगाउन र वकिलको हत्या प्रकरणमा दोषीमाथि कारबाही गर्न माग गर्दै कानुनी सूचना जारी गरिएको थियो। १० जना वकिलको तर्फबाट गृह मन्त्रालय, कानून तथा न्याय मन्त्रालय र प्रहरी महानिरीक्षकलाई यो सूचना पठाइएको समाचारमा जनाइएको छ । यसमा इस्कोनलाई कट्टरपन्थी समूह भएको र साम्प्रदायिक अशान्ति फैलाएको आरोप लगाइएको छ। बीबीसीका अनुसार विद्यार्थी आन्दोलनका संयोजक हसनत अब्दुल्लाले इस्कोनलाई 'आतंकवादी समूह' भनेर वर्णन गर्दै त्यसमाथि प्रतिबन्ध लगाउन माग गरे। अब्दुल्लाले भने, 'हाम्रो देशमा सबै धर्म सद्भावमा बस्छन्। हामी सबैको अधिकारको रक्षा गर्न काम गर्नेछौं। तर धर्मको नाममा चल्ने चरमपन्थी संगठनहरूले बंगलादेशमा एक इन्च पनि ठाउँ पाउने छैनन्। सैफुलको निर्ममतापूर्वक हत्या गरिएको थियो । यो इस्कोन आतंकवादी समूहको रूपमा प्रतिबन्धित हुनुपर्छ।' बंगलादेशको चटगाउँस्थित इस्कोन मन्दिरसँग सम्बद्ध चिन्मय कृष्ण दासलाई पक्राउ गरी जेल हालिएपछि वातावरण तनावपूर्ण बनेको छ । चिन्मय कृष्ण दासलाई जेल पठाइएकोबाहेक ३२ वर्षीय वकिल सैफुल इस्लामको मंगलबार चटगाउँ अदालत परिसरमा हत्या भएको थियो । त्यसयता उक्त क्षेत्र तनावग्रस्त छ । भारतले चिन्मय कृष्ण दासलाई जेल पठाएको विषयमा भारतले आपत्ति जनाएको थियो। यसलाई भारतले बंगलादेशमा हिन्दू र अन्य अल्पसंख्यकमाथि भइरहेको दमन भनेको थियो। जवाफमा बंगलादेशले भारतले आफ्नो आन्तरिक मामिलामा हस्तक्षेप गरिरहेको बताएको छ । बीबीसी"
थप कानुनहरू संशोधन गर्दै लगानीको वातावरण बनाउनुपर्छ : अध्यक्ष ढकाल,"काठमाडौं : नेपाल उद्योग वाणिज्य महासंघका अध्यक्ष चन्द्रप्रसाद ढकालले लगानीका लागि अझै केही कानुनहरू संशोधन गर्न जरुरी रहेको बताए। बिहीबार काठमाडौंमा आयोजित प्लाष्ट नेपाल २०२४को उद्घाटन कार्यक्रमलाई सम्बोधन गर्दै उनले गत वैशाखमा लगानी सम्मेलनको समयमा एकैपटक अध्यादेशमार्फत् कानुन संशोधन भए पनि तिनको नियमावली र कार्यविधि तयार नभएकाले कार्यान्वयन हुन नसकेको गुनासो गरे। उनले हाल निजी क्षेत्रका अन्त:शुल्क, उत्पादित सामग्री खेर जाने र मूल्य लगायतका समस्याहरू रहेकाले यसको व्यावहारिक निर्णय गरेर समयमै सम्बोधन गर्नुपर्ने धारणा राखे। उनले भने, 'सरकार र निजी क्षेत्रको सक्रियतामा लगानी सम्मेलन सम्पन्न भयो। कानुनहरू संशोधन भए। तर तिनको नियमावली र कार्यविधि तयार नभएको अवस्था छ। त्यो चिजलाई सम्बोधन आवश्यक छ। चाहे आन्तरिक होस् वा बाह्य लगानी भित्र्याउनका लागि होस् कतिपय कानुन अझै परिवर्तन गर्नुपर्नेछ।' वर्तमान सरकारले निजी क्षेत्रलाई प्राथमिकता दिएर व्यवसायीलाई पनि राखेर छलफल गरिरहेको भन्दै उनले निजी क्षेत्रले यसलाई स्वागतका रूपमा लिएको बताए। महासंघको सुझावअनुसार उच्चस्तरीय आर्थिक सुधार आयोग गठन गर्नुपर्छ भन्ने प्रस्ताव गरेकोमा आयोग गठन गरेर निजी क्षेत्रलाई पनि सहभागी गराएर निजी क्षेत्रलाई समेट्न खोजिएकोमा धन्यवाद व्यक्त गरेका छन्। उनले आयोगले दिने सुझावका लागि व्यवसायीहरूलाई प्राथमिकताअनुसार लगानी प्रभावित गरेका कानुनका बारेमा सुझाव दिन पनि आह्वान गरे। ती समस्या समाधान गरेमा छोटो समयमा आर्थिक सुधार गर्न सकिने उनको भनाइ थियो।"
"परराष्ट्रमन्त्री डाराणा चीन प्रस्थान, छेन्दुमा भोलि विदेशमन्त्री यीसँग भेट","काठमाडौं : परराष्ट्रमन्त्री डा आरजु राणा देउवा चीन प्रस्थान गरेकी छन्। चिनियाँ विदेशमन्त्री वाङ यीको मैत्रीपूर्ण निमन्त्रणामा चीनको औपचारिक भ्रमणका लागि परराष्ट्रमन्त्री राणा छेन्दुतर्फ प्रस्थान गरेकी हुन्। डा राणा परराष्ट्र मन्त्रीमा नियुक्त भएपछि पहिलो पटक चीन भ्रमणमा गएकी हुन्। उनले भोलि सिचुवान प्रान्तको छेन्दुमा चीनका विदेशमन्त्री वाङ यीसँग द्विपक्षीय भेटवार्ता गर्नेछिन्। मन्त्री राणाले प्रधानमन्त्री केपी शर्मा ओलीको चीन भ्रमणका बेला उठाउनुपर्ने मुद्दाका बारेमा विदेशमन्त्री यीसँग छलफल गर्नेछिन्। परराष्ट्र मन्त्री राणालाई त्रिभुवन अन्तर्राष्ट्रिय विमानस्थलमा परराष्ट्र मन्त्रालयका कायममुकायम सचिव अमृतबहादुर राई र मन्त्रालयका अधिकारीहरूले विदाइ गरेका हुन्। मन्त्री डा राणाको भ्रमण दलमा परराष्ट्र मन्त्रालयका उच्च अधिकारीहरू पनि छन्। चीनको औपचारिक भ्रमणका साथै प्रधानमन्त्री ओलीको आसन्न भ्रमणको तयारीस्वरुप मन्त्री राणा चीन गएको परराष्ट्र मन्त्रालयले जनाएको छ। प्रधानमन्त्री ओली मंसिर १७ गते चीन भ्रमणमा जाँदै जाँदैछन्। मन्त्री राणा १५ मंसिरमा नेपाल फर्केर १७ मंसिरमा प्रधानमन्त्री ओलीसँग पुन: चीन जाने परराष्ट्र मन्त्रालयले जनाएको छ। चीनले बीआरआई परियोजना कार्यान्वयनका लागि नेपाल सरकारसँग तीव्र लविङ गर्दै आएको छ। तर,सत्तारुढ दलबीच एमाले र कांग्रेसबीच ऋणमा बीआरआई परियोजना स्वीकार्नेबारे सहमति जुट्न सकेको छैन। नेपाली कांग्रेसले ऋणमा बीआरआई परियोजना स्वीकार्न नसकिने बताउँदै आएको छ भने एमालेले चीनसँगको सम्बन्धलाई मध्यनजर गर्दै केही परियोजनाहरू ऋणमै स्वीकार्य गरेपनि बीआरआई कार्यान्वयन पक्षमा छ। यद्यपी प्रधानमन्त्री ओलीले कांग्रेसको दबाबपछि ऋणमा बीआरआई स्वीकार गर्न नसकिने बताएका छन् । पछिल्लो पटक बीआरआई कार्यान्वयनका लागि एमाले र कांग्रेसका शीर्ष नेताहरूबीच निरन्तर संवाद चलिरहेको छ।"
मुक्तिनाथ विकास समितिको कोषमा ९ करोड ११ लाख,"जोमसोम : बर्सेनि ५ लाख बढी भक्तजनले दर्शन गर्ने मुस्ताङको पवित्र धार्मिक स्थल मुक्तिनाथको मुक्तिनाथ विकास समितिको कोषमा ९ करोड ११ लाख मौज्दात रहेको छ। मुक्तिनाथ विकास समितिका सदस्य समेत रहेका मुस्ताङका प्रजिअ बिष्णुप्रसाद भुसालले गत आर्थिक वर्ष २०८००८१ को असार मसान्तसम्ममा मुक्तिनाथ विकास समितिको खातामा उक्त रकम मौज्दात रहेको बताएका हुन्। पवित्र धार्मिकस्थल मुक्तिनाथ मन्दिरमा समितिको ५ वटा चन्दा बाकस राखिएको छ। मुक्तिनाथको दर्शन गर्न जाने भक्तजनले रु सयभन्दा कम चन्दा दिने चाहे चन्दा बाकसमा खसाल्छन्। सय रुपैयाँँभन्दा बढी चन्दा दान दिनेको समितिले खटाएको कर्मचारीले रसिद काटेर चन्दा भेटी संकलन गर्छन। यसैगरी मुक्तिनाथमा मुक्तिनाथ विकास समितिलाई डिजिटल भुक्तानी गरी चन्दा दिन चाहेमा क्यूआर कार्डको समेत व्यवस्था गरिएको छ। यी तीनै वटै माध्यमबाट संकलन भएको चन्दा रकम मुक्तिनाथ विकास समितिको खातामा जम्मा हुन्छ। प्रजिअ भुसालका अनुसार समितिले नेपाल बैंक, कृषि विकास बैंक,माछापुच्छ्रे बैंक,साग्रिला बैंक र प्रभु बैंक गरी ५ वटा वित्तीय संस्थाहरूमा मुक्तिनाथको आम्दानी मौज्दात रहेको छ। मुक्तिनाथ विकास समितिको नाममा रहेको भेटी बाकस बर्सेनि २ पटक गणना गर्ने गरिएको छ। जसअनुसार बर्सेनि जेठ महिना र मंसिर महिनाका मुक्तिनाथ विकास समिति, सुरक्षा निकाय, पुजारी, आनी झुमा, वडा जनप्रतिनिधि, सुरक्षा निकायलगायतको रोहबरमा भक्तजनले बाकसमा खसालिएको चन्दा भेटी गणना गर्ने गरिएको छ। सोही प्रावधान अनुसार मंगलबार मुक्तिनाथको चन्दा बाकसमा रहेको भेटी रकम गणना गरिएको मुक्तिनाथ विकास समितिका सदस्य सचिव सूर्यप्रसाद अर्यालले जानकारी दिए। सदस्य सचिव अर्यालका अनुसार जेठदेखि मंसिरसम्म ६ महिनाको अवधिमा ५ वटा चन्दा भेटी बाकस गणना गर्दा २२ लाख ४२ हजार ८२२ रुपैयाँ संकलन भएको हो। जसमध्ये नेपाली भेटी चन्दा रकम ९ लाख २१ हजार ८३० र भारतीय रुपैयाँ ८ लाख २५ हजार ६२० संकलन भएको हो। भारतीय रुपैयाँ सटही गर्दा नेपाली रुपैयाँ १३ लाख २० हजार ९९२ हुन्छ। यस्तै, नेपाली र भारतीय रुपैयाँ बाहेक अमेरिका ५७४,मलेसियन ५५, क्यानेडियन २० र इङल्याण्ड रुपैयाँ ३० जम्मा भएको सदस्य सचिव अर्यालले जनाए। मुक्तिनाथ विकास समितिले मन्दिर व्यवस्थापन तथा सरसफाइका लागि ५ जना कर्मचारीलाई जिम्मा दिएको छ। समितिले एक जना पुजारी र एक जना रसिद काटेर चन्दा संकलन गर्ने कर्मचारीसहित ३ जना सरसफाईकर्मी खटाएको छ। खटाइएका कर्मचारीलाई तलब भत्ता स्वरुप समितिले करिब वार्षिक ७० लाख बढी रुपैयाँ खर्च गर्छ। मुक्तिनाथ विकास समिति निष्क्रिय रहँदा भक्तजनले दान गरेको समितिको खातामा रहेको रकम मुक्तिनाथ मन्दिरको बृहत्तर विकासमा खर्च हुन सकेको छैन। मुक्तिनाथमा रसिद, क्युआरकोड र चन्दा बाकसमा उठेको रकम वार्षिक कति संकलन हुन्छ भन्ने तथ्यांक निकाल्नसमेत प्राविधिक समस्या देखिएको छ। स्थानीय स्तरमा मुक्तिनाथ विकास समिति निष्क्रिय रहेको र मुक्तिनाथको विकास समितिले मुक्तिनाथको विकासमा कुनै योगदान दिन नसकेको भन्दै समितिको चर्को आलोचना समेत हुन गरेको छ। मुक्तिनाथ विकास समिति पुनर्गठनको प्रस्तावित मस्यौदा पारित मुक्तिनाथ विकास समितिको पुनर्गठनको मस्यौदा पारित गरिएको छ। मुक्तिनाथ विकास समिति चलायमान हुन नसक्दा समितिको कार्यहरु प्रभावित भएको भन्दै पुनर्गठनको तयारी गरिएको मुक्तिनाथ विकास समितिका अध्यक्ष एवं प्रजिअ बिष्णुप्रसाद भुसालले जानकारी दिए। मुक्तिनाथ विकास समितिको साधारण सभा मंसिर १६ गतेका लागि जिल्ला समन्वय समितिको सभाहलमा गर्ने तय भइसकेको प्रजिअ भुसालले बताए। त्यसैका लागि वर्तमान शासकीय संरचनाको मोडेलमा लैजाने गरी समिति पुनर्गठनको मस्यौदा खाका पारित गरिएको हो। बैठकमा संस्था नवीकरण परीक्षण साधारण सभा लगायतका विषयमा घनीभूत छलफल भएको हो। मुक्तिनाथ विकास समिति औपचारिक रुपमा संस्थागत रुपले २०६० सालमा दर्ता भएको हो। मुक्तिनाथ आध्यामिक धार्मिक क्षेत्र भएपनि उक्त संस्थाको नामबाट आन्तरिक राजश्व कार्यालयबाट कर छुटको प्रमाणपत्र लिने पहल नहुँदा मुक्तिनाथ विकास समिति अनुमानित २ करोड राजश्व नेपाल सरकारलाई बुझाउनु पर्ने देखिएको समितिका अध्यक्ष एवं प्रजिअ भुसालले बताए। मुस्ताङका प्रजिअ भुसालको प्रस्तावित पुर्नगठन हुने मस्यौदा खाकामा यसअघिको सिडियोकै अध्यक्षमा समिति गठन हुनेछ। मुक्तिनाथ विकास समिति रहेको पालिका अध्यक्ष समितिको उपाध्यक्ष , सदस्य सचिवमा मालपोत कार्यालय प्रमुख, सहसचिव संम्वन्धित पालिकाका प्रमुख प्रशासकीय अधिकृत र कोषाध्यक्ष सम्वन्धित वडाका वडाध्यक्ष रहने छन्। यस्तै समितिमा अन्य पालिकाका अध्यक्ष सदस्य, सरकारी वकिलको कार्यालय,कोलेनिका कार्यालय प्रमुख, मुक्तिनाथका पुजारी,मुक्तिनाथका प्रमुख लामा,मुक्तिनाथको विकासमा योगदान पुर्याउने २ जना महिलासहित ७ जना, कागबेनी, झोङ र छुसाङका वडा सदस्य,प्रदेश कार्यालयका प्रतिनिधि सदस्यमा राख्ने प्रस्ताव छ।"
बाघले आक्रमण गर्दा बर्दियामा २ जना घाइते,"गुलरिया : बर्दियामा बाघको आक्रमणबाट २ जना घाइते भएका छन्। मधुवन नगरपालिका ८ स्थित कुसुम्बादेवी मन्दिर आसपास शिवदुर्गा सामुदायिक वनमा घाँस काट्नका लागि गएका ममता तिरुवा र मोहम्मद अलीलाई बाघले आक्रमण गरेको हो। उनीहरूको बर्दिया अस्पताल गुलरियामा उपचार भइरहेको छ । घाँस काट्ने बेलामा एक्कासी बाघले झम्टियो। घाइते तिरुवाले भनिन्, कालो सेतो थोप्लो भएको बाघ जस्तो लाग्छ । उनको अवस्था ढाड र हातमा चोट भई सामान्य रहेको र मोहम्मद अली केही बेर बाघसँग लडेकाले टाउको, हात लगायत शरीरमा चोट रहेकाले अवस्था गम्भीर रहेको बुझिएको छ । स्थानीयका अनुसार केही दिनदेखि भारतबाट भित्रिएको रेडियो कलरजडित पाटेबाघ बर्दियाका सामुदायिक वनहरुमा यत्रतत्र देखिने गरेको छ । उक्त बाघ हालसम्म पनि नियन्त्रणमा नआएकाले स्थानीयहरू त्रसित छन् । बर्दिया अस्पताल गुलरियामा उपचारमा रहेका बाघ आक्रमणका घाईते तस्विर ः यादव आचार्य"
विद्यार्थीको सम्पूर्ण साथी ब्रेमी,"काठमाडौं : सन् २०१९ मा लकडाउनका कारण मुलुक ठप्प थियो। बुटवलका रोहित सेन्चुरीलाई केही नयाँ कुरा गर्न पाए हुन्थ्यो जस्तो लाग्छ। लेटस् स्टार्ट सम्थिङ विचार फुर्छ अनि, फेसबुकको वालमा पोस्ट्याउँछन्। लकडाउनमा घर बसेर दिक्क भएका बैतडीका दर्शन अवस्थीले रोहितको पोस्टमा कमेन्ट गर्छन्। दर्शनको कमेन्टले रोहितको ध्यान खिच्छ। उनले त्यसैलाई मन पराइदिए। सिभिल इन्जिनियरिङ गरिरहेका दुवैको विचार र मन मिल्यो। एकअर्काको म्यासेन्जरमा जोडिए, कुरा गर्न थाले। विचार साटासाट गर्ने र भेटघाट पनि गर्थे। सिभिल इन्जिनियरिङ यी दुई युवा उनीहरूले पढेको क्षेत्रमा लागेको भए कुनै पूर्वाधार क्षेत्रको निर्माणमा जुटिरहेका हुन्थे। तर, उनीहरू अहिले सूचना प्रविधिमार्फत ज्ञान को पूर्वाधार खडा गर्न अहोरात्र खटिरहेका छन्। उनीहरूले इन्जिनियरिङ पढ्दै गर्दा आफू र आफूजस्तै विद्यार्थीका समस्या बुझेका थिए। अध्ययनका क्रममा रिफ्रेन्सको अभाव तथा कतिपय विषयको सर्वसुलभ ढंगले कोर्सबुक नै नपाउने समस्या पनि भोगेका थिए उनीहरूले। कहिलेकाहीँ लेख्दालेख्दै पढ्दापढदै अड्किनु परेको थियो उनीहरूलाई। त्यसैले उनीहरूले आफ्नो जस्तै समस्या अरूले भोग्नु नपरोस् भन्ने मनसाय र आईटीमा केही गर्ने सोच बनाएका थिए। तर, के गर्ने ? उनीहरूले मेसो भेटेका थिएनन्। भाग्य या संयोग जब रोहितको फेसबुक पोस्ट र दर्शनको कमेन्ट मेल खान्छ, तब लर्निङ प्ल्याटर्फ ब्रेमीको जन्म हुन्छ। के हो ब्रेमी ? ब्रेमी एक टिचिङ म्याटेरियल्स् एप हो। जुन कक्षा १०, ११ र १२ का विद्यार्थी लक्षित गरी बनाइएको छ। जहाँ विद्यार्थीले आफूले चाहेका सबै प्रश्नहरूको उत्तर खोज्न सक्छन्। कोर्स बुकबाट जहाँको पनि प्रश्न सोधेर त्यसको उत्तर पाउन सकिने डिजिटल प्ल्याटफर्म हो, यो। जहाँ विगतका परीक्षाका प्रश्नहरू, मोडल सेटहरू, पुस्तक अभ्यास र नेपाली सेलेबसमा आधारित रही सोहीअनुसारको उत्तर पाउन सकिन्छ। यस्तै ब्रेमी ले विद्यार्थीलाई राम्रो ग्रेड ल्याउन र राइट अपरच्युनिटिसँग कनेक्ट गराउने काम गर्छ। १२ कक्षापछिको उद्देश्य अनुसार विद्यार्थीको करिअरका लागि उपयुक्त हुने उपायहरू खोजी गर्न सहयोग पुर्याउँछ। ब्रेमी संस्थापक रोहित यो एक टिचिङ म्याटेरियल्समा आधारित उत्तरपुस्तिका र गाइडमात्रै नभई विद्यार्थीको साथी भएको बताउँछन्। किनभने, ब्रेमीले विद्यार्थीलाई उनीहरूको सेलेबसमा मात्रै आधारित नरहेर उनीहरू कुन प्रश्नमा गएर अड्किएका हुन्, त्यो प्रश्नलाई इस्क्यान गरेपछि ब्रेमीले उत्तर बताइदिने रोहित बताउँछन्। यसका लागि एआईलाई उत्तरपुस्तिका र विद्यार्थीहरूको नोटमा नै आधारित रही तयार पारिएको उनको भनाइ रहेको छ। हामीले पढ्ने बेलामा भोगेको समस्याले गर्दा केही गर्नुपर्छ भन्ने हुटहुटी भयो, रोहितले भने, त्यसैले पढाइलाई सहज बनाउन हाम्रो एपको एआईलाई कम्पिल्टली हाम्रै कोर्सको ढाँचाअनुसार ओरिएन्टेड र स्पेसिफिक परपोजमा डिफाइन गरेर टेन गरेका छौं। त्यसैले यो पूरै नेपाली विद्यार्थीका लागि हाम्रै करिकुलमअनुसार तयार पारिएको लर्निङ प्ल्याटफर्म हो। यस्तै रोहितका अनुसार ब्रेमीले विद्यार्थीको समय र मेहेनतलाई सदुपयोग गर्ने काम गर्दछ। ब्रेमीमा हाल देशका विभिन्न ठाउँका १५ हजारभन्दा बढी विद्यार्थीहरू आबद्ध भइसकेका छन्। ब्रेमीका टिममा उनी आफैं प्रोडक्ट म्यानेजरका साथै डिजाइन, युजर रिसर्च र डेभलपमेन्टर पनि हुन्, त्यससँगै केही फ्रिल्यान्सर, फुलटाइम डेभलप्सरस र मिक्स गरेर काम गरेको उनी सुनाउँछन्। कसरी जन्मियो ब्रेमी ? पाँच वर्षअघि रोहित सिभिल इन्जिनियरिङको अन्तिम वर्षमा थिए, उनलाई सिभिल इन्जिनियर आफ्नो लागि नभएको र भविष्यमा आफूले सिभिल इन्जिनियरिङमा नभई अन्य फिल्डमा नै केही गर्छु भन्ने लागेको थियो। त्यो बेलामा पढाइका सिलसिलामा भारत आउनेजाने गरिरहन्थे, त्यहाँ सफ्टवेयर डेभलपिङ सिके। जसकारण उनमा जोश त पलाएको थियो, त्यसलाई मलजल गर्ने काम दर्शनको भेट र उपस्थिति गराइदियो। उनीहरूले भेटको एक वर्षमा नै केही नयाँ गर्ने प्लान गरिसकेका थिए। त्यसपछि यी दुई साथीले आफ्नै क्याम्पस र अरू क्याम्पसका विद्यार्थीसँग मिलेर पढाइ म्याटेरियल्स बनाउने काम गर्न थाले। उनीहरू यसका लागि दिनरात मेहेनत गर्न लागे। सासाना म्याटेरियल्स कलेक्सनको स्टार्ट, विद्यार्थीसँग नोट लिने, शिक्षकबाट प्रश्नका नोट लिने र अरूको ब्लगबाट प्रश्न तथा उत्तर खोज्ने आदि जस्ता काम गरी एआईलाई त्यहीअनुसार टेन गर्न थाले। ब्रेमी मा विद्यार्थीका लागि चाहिने सम्पूर्ण कुराहरूलगायत त्यसलाई कतिसम्म प्रयोग गर्ने भन्नेबारे एआईलाई त्यहीअनुसार नै लिमिट सेट गरिएको रोहितको भनाइ छ। विद्यार्थीको प्रश्नको उत्तर सरल भाषामा दिनलाई मान्छे नै बोलेको जस्तो भाव दिनलाई एआई बेसिस गरेको छौं भने, हामीले त्यसमा फिक्स नलेजबेस राखेका छौं, योभन्दा बाहिर गएर तिमीले उत्तर दिने होइन भन्ने खालको कमान्ड सेट गरिएको छ। यस्तै ब्रेमी टिचरहरूका लागि भने निःशुल्क बनाउने तयारी रहेको छ। सहरका शिक्षकलाई यसको महŒव त्यति नहोला किनकि सबै किताब सबै ठाउँमा पुगेको हुन्छ, तर गाउँका शिक्षकहरूको हकमा त्यो भएको हुँदैन, उनले भने, किताब नभएर के भयो, मोबाइल त हुन्छ, त्यसैले हामीले उहाँहरूलाई निःशुल्क उपलब्ध गराउछौं। विद्यार्थीलाई क्रियाटिभ सर्पोट गर्न ब्रेमी एआईएले मानिसको सिर्जनशील क्षमतामा असर गर्छ भन्ने प्रश्नमा उनी भन्छन्, हामी विद्यार्थीलाई क्रियटिभ सपोर्ट प्रदान गर्छौं। यदि उसले कुनै प्रश्नको फुल सेन्टेन्समा उत्तर खोज्छ भने, त्यो उसले टिचरले नोट बनाएको र उपलब्ध गराएको कन्टेन्टबाटै पाउँछ। जुन परीक्षामा प्रयोग गर्दा नम्बर काटिँदैन। तर, विद्यार्थीले मलाई यो होइन अलि क्रियटिभ चाहिएको हो भन्यो भने बल्ल अनलक गरेर क्रियटिभ उत्तर दिन्छ।  विश्वमा सन् २००० बाट नै एडटेक सुरु भएको थियो। तर नेपालमा सन् २०१२ बाट यसको सुरुवात भएको हो। जति पनि एडटेकहरू हेर्यो भने टु सी फ्याक्टरमात्रै आउँछ। पहिला एडटेक आउने बेलामा २ सी फ्याक्टर हुनुपर्छ भन्ने थियो। जसमा एउट सी भनेको सर्टिफिकेसन र अर्को कन्टेन्ट हो। यो १०, १२ वर्षसम्म नै चल्यो। पछि अर्को सी कोल्याभ्रसन आयो। त्यो भनेको अलिअलि सपोर्ट पनि मिलोस् भनेर कोचिङ जस्तो भयो। र अहिले त्यो ४ सी मा डेभलप भएको छ। सर्टिफिकेसन, कन्टेन्ट, कोल्याभ्रसन (जसको डेफिनेसन परिवर्तन भएको छ) र कमिटी भनेर आएको छ। र यही ४ सी फ्याक्टरमा रहेर ब्रेमी काम गर्छ। ब्र्रेमीको नयाँ प्रयास अहिले एडटेकमा गाह्रो भनेको विद्यार्थीको पेसस्क्राइबको कुरा हो। विद्यार्थीले सस्क्रइब नगर्नु नै ठूलो समस्या बनेको छ। विद्यार्थीले किन सस्क्राइब गर्दैनन् भने उनीहरूलाई त्यसको बारे कुनै जानकारी नै छैन या आवश्यकता नै परेको छैन। त्योप्रति उनीहरूको रुचि नै छैन। त्यसै कारण ब्रेमी का सञ्चालक विद्यार्थीसँग नै बसेर उनीहरूको आवश्यकताअनुसार काम गरिरहेका छन्। ब्रेमीलाई हामीहरूले स्यास मोडलमा बनाएका छौं। त्यसकारण केही पछि मात्रै मार्केटमा जाने भनेर भनिरहेका छौं। अनि ब्रेमी खासमा के हो र यसको फुल फर्म के हो भन्ने लाग्न सक्छ। यसको स्पेलिङ बिआरएआईएमवाई मतलब योर्स ब्रेभ एम्स हुन्छ। र ब्र्रेमीले १० ,११, १२ लाई विशेष ध्यानमा राखेका छौं। र विद्यार्थीले हामीलाई ब्याचलरर्सको पनि चाहियो भन्यो भने हामी त्यो बारेमा पनि सोच्ने छौं अर्का कोफाउन्डर दर्शन अवस्थीले भने। ब्रेमीलाई यस वर्ष टेस्टमा नै राख्न चाहेको छन् उनीहरूले। उनीहरूलाई धेरै विद्यार्थीभन्दा थौरे विद्यार्थी भएको राम्रो हुने दर्शन बताउँछन्। हाल अहिले पब्लिक भएर बाहिर आएका छैनौं। हामी यो वर्ष कम्पिलट टेस्टमा नै छौं। वास्तवमा हाम्रो लागि धेरै विद्यार्थीभन्दा थौरे विद्यार्थी भएको राम्रो हुन्छ। जब हामीले स्टार्ट गर्ने बेलामा धेरै मासमा मान्छे नलिने भनेर सुरुवात गरेको थियो, ओइटिङ लिस्टको कन्सेप्टमा क्रियट गरेको थियो, कसैले अकाउन्ट बनाउन सक्दैन, इन्भाइट गरेर मात्रै आउन मिल्थ्यो, त्यो बेलामा हामीले दुईओटा भाइलाई मात्रै इन्भाइट गरेको थियो, अनि पछि उनीहरूले बोलाएर आयो भने आयो, नभए १५ सयभन्दा बढी नबनाउने हाम्रो मनसाय थियो, किनकि हामीलाई विद्यार्थीसँग बसेर कुरा गर्नु थियो, डेटा बनाउनु थियो। तर म्याजिकल्ली के भयो भने १० हजार विद्यार्थी आए, र ६ हजार जना विद्यार्थी ओइटिङ लिस्टमा राखेको हो। दर्शनले भने। कस्तो छ सब्सक्रिप्सन ? नेपालको सन्दर्भमा हेर्ने हो भने पर क्लास र प्रत्येक विषय हेर्नेे हो भने ५ हजार देखि २५ हजार रुपैयाँसम्म पर्न आउँछ। तर, ब्रेमीको विद्यार्थीलाई अपरच्युनिटीसँग चिनाउने काम हो, जसकारण ब्रेमीको सब्सक्रिप्सन महँगो नभएको दर्शनको भनाइ छ। हाम्रो सब्सक्रिप्सनको एउटा मोटिभ पावर रहेको छ। र त्यो मोटिभ पावर भनेको विद्यार्थीको परचेजिङको पावरभित्र हुनु पर्यो भन्ने हो। उनीहरूको परिवारसँग जानै नपारोस् बुबा यो किनिदिनु भन्नै नपारोस् भन्ने हो। र हामी यो सँगै सिंगल ससक्रिप्सन मोडलमा गइरहेका छौं। जस्तैः १० पढ्ने विद्यार्थीले ११, १२ को पनि दुवै हेर्न मिल्ने र खोज्न मिल्छ, तर, त्यसलाई वर्षमा रिन्यु भने गर्नुपर्छ। रोहित भन्छन्।  जतिबेला ब्रेमी लन्च भयो, त्यो समयमा इन्भाइट ओन्लीमात्रै अप्सन थियो। र मेन फोकस विद्यार्थीले जे खोज्यो, त्यो पाउनुपर्यो भन्ने फोकस रहेको थियो। र त्यसको लागि नेपालका ५० वटा कलेजबाट कलेज एमबास्डर समेत एपोइन्ट गरेको थियो। विद्यार्थीले अरू कार्यहरू कुरामा समेत फोकस गर्न पाओस् र ब्रेमीले चाहिने कलेज एमबास्डर एपोइन्ट गरेको थियो। तर, सीमित मानिसको लागि मात्रै बनाइएको ब्रेमीमा १० हजार विद्यार्थी सहभागी भए। जसमध्ये ६ हजार विद्यार्थी वोइटिङ लिस्टमा रहे। र हाल त्यही कुरालाई लिएर ब्रेमीले ८० भन्दा बढी कलेजमा एमबास्डर एपोइन्ट गरेको दर्शनले बताए। यससँगै दर्शन बे्रमी विद्यार्थीलाई इस्कयान गर्दा टेस्क्टमात्रै प्रोभाइड नगराएर उनीलाई विभिन्न अपरच्युनिटिसँग परिचित गराएको बताउँछन्। हामी विद्यार्थीलाई इस्क्यान गरेर नआएको प्रश्नहरूको उत्तर दिइरहका हुन्छौं। कुनै प्रश्नको उत्तर नआउँदा कुन ब्रेमीले विद्यार्थीलाई किताबको कुन च्यापटर र कुन स्लेबसबाट आएको हो भनेर खोजिरहनु पर्दैन, त्यससँगै थेउरी, एक्जामपल हेर्ने जस्ता कुराहरू गराएर दुई सय पानाको किताबबाट खोज्नुपर्ने कुरालाई इजी टु एक्सेस बनाएको छ। यसमा बेसिकल्ली पाँच लाखभन्दा बढीका डाटा बेस प्रश्नहरू छन्, त्यसलाई विशेषगरी एन, ई बी फोकस गरेर बनाएको हुनाले विद्यार्थीलाई सहयोग पुर्याउँदै आएको छ। यस्तै ब्रेमीमा आफू नजानेका प्रश्नको उत्तर एआईमात्रै नभई अरूहरूले गर्न मिल्ने सुविधा रहेको छ। दर्शन भन्छन् हामीले हाम्रो एआईलाई ट्रेन कसरी गरेका छौं र यसले त्यहीअनुसार उत्तर दिन्छ। विद्यार्थीले प्रिफर गरेर ओभर गरेका जति पनि कुरा सर्च गर्दा त्यसको उत्तर आएन र स्क्यान गर्दा पनि त्यसको उत्तर आएन अथवा त्यसको डिफ्ररेन्ट तरिकाले आयो अथवा उसले चाहेको तरिकाले आएन भने समस्या छैन। हामीसँग तीनओटा मेथड छ तर एआईले त्यो दिएको मेथड उसलाई चाहिएको छैन भन स्टुडेन्टले त्यहाँ एउटा फोरम छ र त्यही सोध्न सक्नुहुन्छ त्यसको उत्तर एआईले पनि दिन सक्छ अथवा त्यहाँ हुनुभएका स्टुडेन्टहरूले हाम्रो प्ल्याटफर्ममा भएका टिचरहरूले पनि एन्सर दिन सक्नुहुन्छ। किनकि त्यहाँ उत्तर लेख्न र पब्लिकली डिस्कस गर्न पनि पाइन्छ। यसैगरीे रेकोमोन्डेसन बिल्डअपको लागि ब्रेमीले विद्यार्थीले अनबन्डिङ गर्दा आफ्नो प्रिफयबल विषयअनुसार क्राइटेरिया चुज गर्न सक्छ र प्रिफेन्स सेट गर्न सकिनेछ। र प्ल्याटर्फम भित्र आइसकेपछि त्यो परिवर्तन गर्न पनि सकिन्छ। र प्रिफेन्सअनुसार कन्टेन्टसमेत फिल्टर गर्न सकिन्छ। जसलाई हाइपर पर्सनालिजम भनिन्छ। जसको लागि ब्रेमीले नाम, गे्रड, फ्याकल्टी, विषय, टपिक आदिमा आधारित रहेर काम गर्दछ। यस्तै ब्रेमीले प्ल्याटर्फममा एक्टिभ भइरहने विद्यार्थीका लागि केही रिवार्ड दिने तथा लर्निङको नयाँ कन्सेप्ट ल्याउने योजना रहेको दर्शन बताउँछन्। विद्यार्थीको पढाइप्रतिको बानी बिग्र्रन नदिनका लागि हामीले हाम्रो प्ल्याटर्फममा दैनिक सटेन टाइम स्पेन्ड गर्नेहरूलाई हाम्रो नियमअनुुसारको रिवार्डको र लर्निंङको लागि नयाँ कन्सेप्ट इप्लिमेन्ट गरेका छौं। उनले भने, जस्तै कसैले फोरुमा कसैले प्रश्न सोधेको छ भने, अरूले सोधेको प्रश्नले मलाई के फाइदा हुन्छ र त्यसको उत्तर दिने भन्ने हुन्छ र दिँदैन। सो त्यसको उत्तर दिएबापत त्यसको यति पोइन्ट पाउँछ। र त्यो पोइन्टलाई उसले अरू कुरामा लगाउन पाउँछ। र विद्यार्थीलाई पढ्ने बानी बसाल्न स्ट्रिक दिने र कति पढेको छ भन्ने थाहा पाउनका लागि पनि स्ट्रिक दिने बनाएका छौं। यस्तै ब्रेमीमा विद्यार्थीलाई पढ्ने सामग्री पुगेको छैन भने एआईसँग नै बसेर कुरा गर्न मिल्छ। र टिचरलाई जस्तै गरी सोधेर कुरा गरेर उत्तर लिन सकिन्छ। ब्रेमी एडटेक प्ल्याटर्फमभन्दा पनि लाइफस्टाइल एप भएको रोहित बताउँछन्। किनकि मानिसको जीवनको अन्त्यसम्म भइरहने काम भनेको पढाइ नै हो। औपचारिक रूपमा नहोला तर कअनैपचारिक रूपमा पढिरहेको हुन्छ। तर, थाहा भइरहेको हुँदैन। त्यसकारण पढ्ने भन्नेबित्तिकै ब्रेमी भन्ने होस्।"
"भूकम्प प्रभावित विद्यालय भवन निर्माण अन्योलमा, परामर्शदाता छनोटमा चलखेल","काठमाडौं : परामर्शदाता छनोट प्रक्रियामा चलखेल भएपछि भूकम्पले क्षतिग्रस्त रुकुमपूर्व र जाजरकोटका ३० वटा विद्यालय भवन निर्माण प्रक्रिया अलपत्र परेको छ। शिक्षा मन्त्रालयअन्तर्गतको केन्द्रीय कार्यान्वयन एकाइले परामर्शदाता छनोटमा चलखेल र अनियमितता गरेको भन्दै राष्ट्रिय सतर्कता केन्द्र र दाता एसियाली विकास बैंक (एडीबी) मा उजुरी परेका छन्। उजुरीसँगै परामर्शदाता छनोट प्रक्रिया (ईओआई) अन्योलमा छ। विद्यालय भवन निर्माण कार्य अघि बढ्न सकेको छैन। भूकम्पले क्षतिग्रस्त रुकुमपूर्व र जाजरकोटका ३० वटा विद्यालय पुनर्निर्माणका लागि सरकारले १४ अर्ब २० करोड रुपैयाँ बजेटमा छुट्ट्याएको थियो। एसियाली विकास बैंक (एडीबी) को ऋण तथा अनुदानमा ३० वटा विद्यालय बनाउने भन्दै सरकारले रातो किताबमा पनि बजेट राख्यो। शिक्षा मन्त्रालयअन्तर्गतको केन्द्रीय कार्यान्वयन एकाइले परामर्शदाता (कन्सल्टेन्सी) सेवा छनोटका लागि साउन २५ गते सूचना प्रकाशित गरेको थियो। कन्सल्टेन्सी सेवाका लागि एकाइले १३ करोड बजेट छुट्ट्याएको थियो। १५ वटा कन्सल्टेन्सीले निवेदन दिए। तर, परामर्शदाता छनोट प्रक्रियामा एकाइकै उच्च अधिकारीको मिलेमतोमा शंकास्पद काम भए। परामर्शदार्ता छनोट प्रक्रिया पूरा नहुँदै एकाइकै वरिष्ठ अधिकारीले ६ वटा परामर्शदाता छनोट भएको भन्दै लिष्ट नै सार्वजनिक गरेका थिए। छनोटमा परेका भनिएका केही कम्पनीलाई पहिले नै एकाइका केही कर्मचारीले (इभ्यालुसन क्राइटेरिया) उपलब्ध गराएर चलखेल गरेको सतर्कता केन्द्रमा परेको उजुरीमा उल्लेख छ। त्यस्तै, छनोटमा परेका भनिएका केही कम्पनीले पेस गरेका कागजात नै नक्कली रहेको पनि उजुरीमा छ। परामर्शदाता छनोट प्रक्रियामा अमुक परामर्शदातासँगको मिलेमतोमा संक्षिप्त सूची तयार गरिएको र उक्त संक्षिप्त सूचीमा परेका केही परामर्शदाताको कार्यानुभवलगायतका कागजातहरू शंकास्पद तथा किर्ते भएकाले यो कार्यमा ठूलै आर्थिक लेनदेन गरी निश्चित परामर्शदातालाई लाभ हुने गरी मूल्यांकन गरेकाले यस कार्यमा संलग्नलाई कानुनअनुसार कारबाही गर्न अनुरोध गर्दछौं, उजुरीमा उल्लेख छ। एकाइका उपनिर्देशक सुरेश वाग्लेले परामर्शदाता छनोटको स्वीकृत क्राइटेरियाअनुसार नै मूल्यांकनको काम भएको जानकारी दिए। तर, ६ वटा परामर्शदाता छनोट भएको भन्दै बाहिरिएको लिष्ट बारे आफूलाई जानकारी नभएको वाग्लेले बताए। ६ वटाको सूची कसरी आयो, मलाई थाहा भएन, उपनिर्देशक वाग्लेले भने, अरू काम हामीले स्वीकृत क्राइटेरियाअनुसार मूल्यांकन गरेका छौं।"
आमाको मृत्युपछि चार बालबालिकाको बिचल्ली,"हुम्ला : गत साउन २० गते उच्च रक्तश्रावका कारण सर्केगाड गाउँपालिका ३ उनापानी गाउँकी ३५ वर्षीय धनशोभा कामीको मृत्यु भयो । रक्तश्रावले गाउँमै थलिएकी धनशोभालाई एकसाथा गाउँका धामीझाँकी राखेर झारफुक गराउँदा निको नभएपछि उपचारका लागि गाउँपालिका केन्द्र सर्केगाड लैजाने क्रममा जोगीधार भन्ने स्थानमा उनको मृत्यु भएको थियो। धनशोभाको मृत्युपछि दुई छोरा दुई छोरीका बिचल्ली भएको छ । नत पेटभरी खाना खान पाउँछन् नत शरीर राम्रोसँग ढाक्ने कपडा पाउँछन् । धनशोभाको मृत्युपछि बालबालिकाले गतिलो खाना र लगाउन नपाएको मृतकका श्रीमान दल कामीले दुखेसो गरे । भोक लागेपछि राम्रोसँग खान पाउँदैन नयाँ कपडा लगाउन पाएका छैन दल कामीले आँशु झार्दै भने । उनले भारत मजदुरी गर्न जानुहुन्थ्यो कता छोडेर जाउ छोराछोरी उनले अन्नपूर्ण पोस्टसँग बताए । चारजनामध्ये सबैभन्दा ठूलो उमेरकी छोरी उर्मिला कामी १० वर्षकी छिन । अरु कलिला छन्। गाउँमा उत्पादन भएको अन्न दुई महिना पनि पुग्दैन, ऋण,सापट मागेर बालबालिकालाई पालनपोषण गरेको छु बिहान बेलुका के खाउ के लाउ भन्ने अवस्था छ कामीले गुनासो गरे । हिउँदे महिना सुरु भइसक्यो घरमा ओढने ओछयाने कपडा पनि छैनन रातभर चिसोमा काम्दै निदाउनुपर्छ उनको भनाइ छ । धनशोभाले ३५ वर्षको उमेरमा चार सन्तानलाई जन्म दिएकी थिइन् । १० वर्षीय उर्मिला, ७ वर्षीय कल्पना, ६ वर्षीय बिबिश्रण,३ वर्षीय विविध पाँच महिनादेखि अहिलेसम्म सहाराविहीनजस्तै छन् । विद्यालयमा पढनका लागि कापी कलम नहुँदा उपनिर्वाचनका क्रममा हुम्लाको सर्केगाड गाउँपालिका २ को रिप गाउँ पुगेका कर्णाली प्रदेशका पूर्वमुख्यमन्त्री महेन्द्रबहादुर शाहीलाई हारगुहार गर्न रिप गाउँ पुगेको उनले बताए । एकदुई बच्चाको व्यवस्था गरि दिन मन्त्री शाहीलाई आग्रह गर्न रिप गाउँ पुगेको उनको भनाइ छ । उनले भने,' विद्यालय जाने उमेरका यी बालबालिका नत गतिलो खाना पाउँछन् नत गतिलो एकसरो लुगा लगाउन पाउँछन् बिचल्लीमा परेका छन् । '"
सूचना आयोगको प्रतिवेदन बुझ्दै प्रधानमन्त्रीले भने : अराजकतालाई निरुत्साहन गर्नुपर्छ,"काठमाडौं : राष्ट्रिय सूचना आयोगले आर्थिक वर्ष २०८००८१ को १६ औँ वार्षिक प्रतिवेदन प्रधानमन्त्री केपी शर्मा ओलीसमक्ष पेस गरेको छ। बालुवाटारमा आज आयोगका प्रमुख सूचना आयुक्त महेन्द्रमान गुरुङले वार्षिक प्रतिवेदन प्रधानमन्त्री ओलीसमक्ष पेस गरेका हुन्। प्रतिवेदन प्रधानमन्त्रीमार्फत् सङ्घीय संसद्मा प्रस्तुत गरिने व्यवस्था रहेको छ। प्रधानमन्त्री ओलीले सूचनाको हकलाई वास्तविक हकका रुपमा स्थापित गर्दै सरोकार भएका पक्षलाई आवश्यक सूचना दिने काममा सरकार र आयोगबीच सहकार्य हुनुपर्ने बताएको प्रधानमन्त्री सचिवालयले जनाएको छ। उनले लोकतन्त्रका पक्षमा सक्दो कार्यान्वयन गर्दै अराजकतालाई भने निरुत्साहन गर्नुपर्नेमा जोड दिए। प्रमुख आयुक्त गुरुङले आफूहरूको पाँच वर्षको कार्यकालमा पाँच हजार एक सय ८२ पुनरावेदन प्राप्त भएकामा ९५ प्रतिशत फर्स्यौट गरिएको जानकारी गराए। सोही अवसरमा आयोगको वर्तमान नेतृत्वको पाँच वर्षे कार्यकालमा निर्णय भएका महत्वपूर्ण आदेश सङ्ग्रह समेत सार्वजनिक भएको छ। वर्तमान प्रमुख आयुक्त गुरुङ, आयुक्तहरु कमला ओली थापा र रत्नप्रसाद मैनालीको कार्यकाल यही मङ्सिर २३ गते सकिँदैछ।"
सानो गौचरण खेल मैदानको पुनर्निर्माण गर्दै महानगर,"काठमाडौं : काठमाडौं महानगरपालिकाले सानो गौचरनको फुटबल खेल मैदानलाई पुननिर्माण गर्ने भएको छ । बिहीबार महानगरकी उपप्रमुख सुनिता डंगोलले सानो गौचरनको फुटबल खेल मैदानलाई पुननिर्माणको शिलान्याश गरेकी हुन्। खेल मैदान शुभ कन्स्ट्रक्सनले १८ करोड ८६ लाखमा पुनःनिर्माण गर्ने महानगरले जनाएको छ । काठमाडौं महानगर वडा नं ५ का अध्यक्ष वीरेन्द्र प्रजापतीले सानो गौचरनलाई व्यवस्थीत ढंगले पुननिर्माण गरेर सबै प्रतियोगीता सम्पन्न गर्ने गरि तयार गरिने जानकारी दिए। सानो गौचरनमा कृत्रिम घाँससहितको खेल मैदान , २८ वटा चारपाङ्ग्रे र १७८ वटा २ पाङ्ग्रे सवारी साधन अट्ने क्षमताको पार्किङ हुने बताइएको छ । त्यस्तै सोहि परिसरमा फिजियोथेरापी कक्ष, कपडा फेर्ने कोठा,एउटा प्राथमिक उपचार कक्ष र टिम लकर समेत राखिने महानगरले जनाएको छ ।"
बीआरआईबारे बाहिर आएजस्तो एमालेकांग्रेसबीच विवाद छैन : परराष्ट्रमन्त्री,"काठमाडौं : परराष्ट्रमन्त्री डाआरजु राणा देउवाले बीआरआईबारे सत्तारुढ दल एमाले र कांग्रेसबीच कुनै विवाद नरहेको स्पष्ट पारेकी छन्। बिहीबार चीन उड्नुअघि त्रिभुवन अन्तर्राष्ट्रिय विमानस्थलमा परराष्ट्रमन्त्री राणाले चीन र नेपालबीचको आपसी समझदारीमा बीआरआई कार्यान्वयन हुने बताइन्। उनले भनिन्, 'बीआरआई कार्यान्वयनबारे बाहिर आएजस्तो दलहरूबीच कुनै विवाद छैन।' प्रधानमन्त्री केपी शर्मा ओलीको मंसिर १७ देखि हुने चीन भ्रमणको तयारीका लागि परराष्ट्रमन्त्री राणा बिहीबार त्यसतर्फ प्रस्थान गरेकी हुन्। भ्रमणका क्रममा मन्त्री डा राणाले चिनियाँ विदेशमन्त्री वाङ यीसँग भोलि द्विपक्षीय भेटवार्ता गर्ने कार्यक्रम रहेको छ । मन्त्री राणाले प्रधानमन्त्री ओलीको चीन भ्रमणका बेला उठाउनुपर्ने मुद्दाका बारेमा विदेशमन्त्री यीसँग छलफल गर्नेछिन्। मन्त्री राणा १५ मंसिरमा नेपाल फर्केर १७ मंसिरमा प्रधानमन्त्री ओलीसँग पुन:चीन जाने परराष्ट्र मन्त्रालयले जनाएको छ। चीनले बीआरआई परियोजना कार्यान्वयनका लागि नेपाल सरकारसँग तीव्र लविङ गर्दै आएको छ। तर,सत्तारुढ दलबीच एमाले र कांग्रेसबीच ऋणमा बीआरआई परियोजना स्वीकार्नेबारे सहमति जुट्न सकेको छैन। परराष्ट्र मन्त्री राणालाई त्रिभुवन अन्तर्राष्ट्रिय विमानस्थलमा परराष्ट्र मन्त्रालयका कायममुकायम सचिव अमृतबहादुर राई र मन्त्रालयका अधिकारीहरूले विदाइ गरेका थिए।"
"बीआरआईबारे पूर्वपरराष्ट्रमन्त्री साउँदले भने ऋण लिनु हुँदैन,अनुदान स्वीकारिन्छ","बैतडी : नेपाली कांग्रेसका केन्द्रीय सदस्य तथा पूर्वपरराष्ट्र मन्त्री नारायण प्रकाश साउँद (एनपी) ले सरकार थप ऋण लिने पक्षमा नरहेको बताएका छन् । बिहीबार बैतडीमा प्रेस युनियनले आयोजना गरेको पत्रकार सम्मेलनमा बीआरआई परियोजनाका विषयमा आफ्नो धारणा राख्दै उनले छिमेकी देशबाट सहयोग र अनुदान लिन सकिने तर ऋण लिने पक्षमा आफूहरूको नरहेको बताएका हुन्। नेपालको अर्थतन्त्र दबाब र चापमा काम गरिरहेको परिस्थितिमा थप ऋण लिन नहुने पक्षमा कांग्रेस रहेको उनले स्पष्ट पारे। 'हामी ऋण थप्ने पक्षमा छौनौँ,छिमेकी राष्ट्रहरूबाट हाम्रो प्राथमिकताको पक्षमा पर्ने विषय भयो भने त्यस्तो अनुदान र सहयोग लिने पक्षमा छौँ तर, ऋण हामी लिन चाहदैनौं,'नेता साउँदले भने । नेपाल अहिले पनि ऋणको बोझले दविएको र थिचिएको अवस्थामा रहेको बताउँदै उनले यसमा थप भार पर्ने काम गर्न नहुने उनको भनाइ छ। नेता साउँदले भूराजनीतिको अध्ययन नगरिकन ऋण भार थपेको अवस्थामा थप नाकारात्मक प्रभाव पर्ने बताए। आसन्न उपनिर्वाचनबाट जनताले सरकारबाट पाएको सेवासुविधाको मुल्याङ्कन गर्ने पनि उनले बताए । यो उपनिर्वाचनबाट जनताले सरकारको मुल्याङ्कन गर्ने छन्, सरकारबाट पाएको सेवासुविधाको मुल्याङ्कन हुनेछ,'साउँदले भने ।"
बेरोजगारी समस्या समाधान नभए युवाले गाउँगाउँबाट विद्रोह गर्न सक्छन्,"प्रस्तुति : राधा खनाल तपाईंको नेतृत्वमा कांग्रेसका युवाहरूले मेचीकाली संकल्प यात्रा गर्नुभयो। के पाउनुभयो त्यो यात्राबाट ? कात्तिक २३ गते पूर्वको मेचीनगरबाट युवा संकल्प सुरु गर्यौं। सुदूरपश्चिमको महेन्द्रनगर पुगेर अभियान भव्य रूपमा सफल भयो। १० बुँदे एजेन्डासहित यो अभियान सुरु गरेका हौं। मुख्यगरी, जनजीविका र नागरिकले भोगिरहेका समस्याहरू के कस्ता छन् भनेर ५० स्थानमा छलफल र अन्तक्र्रिया गर्र्यौं। हामीले उठाएका १०बुँदे एजेन्डा र जनताबाट आएका केही सुझावलाई समेटेर छलफलअन्तरक्रिया गर्यौं। देशमा सुशासन कसरी कायम गर्ने भन्नेमा बहस केन्द्रित भयो। भ्रष्टाचारमा शून्य सहनशीलता कसरी अपनाउने? भ्रष्टाचारीलाई कसरी कारबाहीको दायरामा ल्याउने ? अहिलेको जल्दोबल्दो सहकारी ठगीको मुद्दाका दोषीलाई कसरी कारबाही गर्ने भन्नेमा जनताका बीच छलफल गर्यौं। साग बेचेर जनताले बचत गरेको सहकारीको पैसा अपचलन भएको छ। अपचलन गर्ने जुनसुकै ठगहरूलाई कडा कारबाही गर्नुपर्छ भन्नेमा हामी प्रतिबद्ध छौं, जनताको माग पनि त्यही आयो। सरकारले पूर्वाग्रह नराखी सहकारी ठगी गर्ने जो कोहीलाई कारबाहीको दायरामा ल्याउनुपर्छ भन्नेमा जोड दिएका छौं। ठगहरू समातेर मात्र भएन, पीडितको बचत पनि फिर्ता गर्नुपर्छ भन्ने माग जोडतोडले उठाएका छौं। जनताका समस्या, मर्का र मागबारे सरकारको ध्यानाकर्षण गराउने संकल्प यात्राको मुख्य उद्देश्य हो। यो अभियानलाई निरन्तरता दिन्छौं। १० बुँदे एजेन्डामा के के विषय छन् ? युवालाई स्वदेशमै रोजगारीको ग्यारेन्टी हुनुपर्ने विषयलाई मुख्य जोड दिएका छौं। त्यस्तै, भ्रष्टाचार उन्मूलन र सुशासन, महँगीमूल्यवृद्धि नियन्त्रण, सहकारी ठगी गर्नेलाई कडा कारबाही, सहकारी पीडितको बचत फिर्ता, उद्यमशीलता, नवप्रवर्तन र कृषिमा लगानीका मुद्दा जनताबीच राख्यौं। यस्तै, हरेक क्षेत्रमा युवाको अर्थपूर्ण प्रतिनिधित्व, नागरिकमैत्री सरकार, नागरिकलाई सहज जीवनयापनका लागि राहत र नैतिक मूल्य मान्यतामा आधारित राजनीति हुनपर्ने विषय १० बुँदामा समेटेका छौं। स्वदेशमा रोजगारी पाइएन भन्दै सुरक्षित भविष्यका लागि दैनिक सयौंको संख्यामा युवाहरू बिदेसिरहेका छन्। संकल्प यात्राका क्रममा युवाहरूले के कस्ता अपेक्षा राखेका थिए ? देशको मुख्य समस्या नै यही हो। बढ्दो भ्रष्टाचार र बेरोजगारीका कारण युवाहरू बिदेसिने क्रम बढेको बढ्यै छ। आफ्नै देशमा बसेर केही गर्छु भन्ने वातावरण र विश्वास युवामा भएन। तर, सत्य के हो भने विदेश जाने रहर कसैको पनि होइन। देशमै रोजगारी सिर्जना भए कोही पनि युवा बिदेसिन तयार छैनन्। त्यसैकारण युवामा आक्रोश छ। राज्यले युवाहरूको बेरोजगारी समस्यालाई नजरअन्दाज गर्यो, ध्यान दिएन भन्नेमा युवाहरूको व्यापक गुनासो छ। बेरोजगारी समस्यालाई अझै नजरअन्दाज गर्दै जाने हो भने गाउँगाउँबाट युवाले विद्रोह गर्न सक्छन्। त्यसैले हामीले बेलैमा सरकारलाई झक्झक्याएका छौं। युवाका समस्याप्रति सरकारले आँखा चिम्लेर नबसोस्। विकृति र विसंगतिका कारण राजनीतिप्रति युवाको वितृष्णा देखिन्छ। कांग्रेसप्रति युवाको आकर्षण छ कि छैन ? के पाउनुभयो ? अहिलेका युवा पार्टी विशेषभन्दा राज्य सञ्चालन सही ढंगले भएन भनेर आक्रोशित छन्। नहोस् पनि किन, देशमा सुशासन भएन। नागरिकले सेवा लिन जाँदा समयमा पाउँदैनन्। महँगी, भ्रष्टाचार झन्झन् बढेको देखिन्छ। संघीयतासहितको गणतन्त्र आए पनि हामीले के पायौं त भन्ने गुनासो युवामा छ। उनीहरूले दैनिक जीवनमा परिवर्तनको महसुस गर्न सकेका छैनन्। कांग्रेस पनि सत्तामा छ, युवा र जनताका समस्याप्रति कांग्रेसले ध्यान दिनैपर्छ भन्ने कांग्रेसलाई माया गर्ने युवाहरूको भनाइ पायौं। अरूभन्दा एक कदम अगाडि बढेर कांग्रेसले जनताका समस्या समाधानमा लाग्नुपर्छ भनेर हामीले पनि पार्टी नेतृत्वको ध्यानाकर्षण गराइरहेका छौं। यी विषयमा सरकारलाई घच्घचाउन सडकमै अभियान किन गर्नुभयो ? हाम्रो पार्टी सरकार वा सत्तामा छ भन्दैमा चुप बस्न मिल्दैन। सरकारको दृष्टिकोण सबै ठाउँमा पुगेको हुन्छ भन्ने हुँदैन। हाम्रो गतिविधिले सरकारलाई पनि नीति नियम बनाउन तथा कार्यान्वयनमा सहयोग पुग्छ। अर्कोतिर स्वयं प्रधानमन्त्री केपी शर्मा ओली पनि नै सडकमा आउनुभयो नि ! उहाँलाई पनि जनताको आवाज चाहियो नि। त्यसैकारण जनसरोकारका मुद्दाका लागि सबैले सबैतिरबाट सरकारलाई झक्झक्याउनुपर्छ। सरकारलाई खबरदारी गर्न मात्रै हो कि कांग्रेसमा युवाको जागरण ल्याउनु पनि संकल्प यात्राको उद्देश्य थियो ? कांग्रेसप्रति युवाको अपनत्व र आकर्षण ल्याउनु पनि हाम्रो उद्देश्य हो। तर युवाहरू पार्टीमा कसरी जोडिन्छन् ? यो गम्भीर प्रश्न हो। युवाका मुद्दा, सरोकार र समस्याबारे नबोल्ने, युवाका भावना नबुझ्ने, समस्या समाधानमा पहल नगर्ने हो पार्टीमा युवाहरू किन र केका लागि जोडिन्छन् त ? यी विषयमा कांग्रेसले के पहल गर्छ ? युवाले हेरिरहेका छन्। त्यसैकारण, हाम्रो अभियानको अर्को उद्देश्य भनेको पार्टीलाई बेरोजगारी युवाहरूको सन्देश प्रवाह गर्नु पनि थियो। पार्टीका तर्फबाट समस्या समाधानमा पहल गर्नुपर्यो भन्ने पनि हो। युवालाई पनि पार्टीमा अवसर दिनुपर्यो। कांग्रेसप्रति युवाको लहर छ। तर, उमेर भइञ्जेल पार्टीले अवसर दिँदैन भन्ने व्यापक गुनासो युवामा देखियो। रोजगारी सिर्जना होस् भन्ने सबैको चाहना छ। युवाको यो चाहना र भावनाको सम्बोधनका लागि पार्टी र सरकार दुवैले गम्भीर रूपमा काम गर्नुपर्छ। जनताबाट आएका सुझाव र १० बुँदे एजेन्डा अब कसरी अघि बढाउनुहुन्छ ? पार्टीसँग सम्बन्धित विषय पार्टी सभापति शेरबहादुर देउवालाई बुझाउँछौं। सरकारसँग सम्बन्धित विषय प्रधानमन्त्री समक्ष पेस गर्छाैं। हामीले अभियान सुरु गर्नुअघि यसबारे पार्टी सभापतिलगायत पार्टीका सबै नेतृत्वलाई जानकारी गराएका थियौं। हाम्रा मुद्दा र सरोकार बढीजसो सरकारसँग सम्बन्धित भएकाले सरकारको पनि ध्यानाकर्षण गराउँछौं। संकल्प यात्रा भनेको पार्टीको कुनै गुट विशेषलाई बलियो बनाउने उद्देश्यले त होइन नि ! यो अभियानमा पार्टीको महाधिवेशनसँग सम्बन्धित कुनै विषय जोडिएका छैनन्। पार्टीको गुट पनि यसमा जोडिँदैन। गुटको आरोप लगाउने हो भने पनि, यो अभियानमा पार्टी सभापति निकट जिल्ला सभापतिहरू अधिकांश जिल्लामा जोडिनुभयो। उहाँहरूसँग एकदम राम्रो सहकार्य रह्यो। त्यहाँ गुटको गन्ध आएन। यो अभियान विशुद्घ रूपमा जनजीवनसँग सम्बन्धित १० बुँदे एजेन्डामै केन्द्रित रह्यो। ठूला पार्टी जनतासँग टाढिएको जस्तो अवस्था छ। कस्तो रहेछ, जनतासँगको पार्टीहरूको सम्बन्ध ? जनताका चासोका विषय अति सामान्य छन्। जनताका मुद्दामा पार्टीहरू बोल्नुपर्यो। गरिब, निमुखा, मजदुर किसानका कुरा सुन्नुपर्यो। जनताका गुनासाभन्दा सरकार अलिक टाढा बसे जस्तो स्थिति छ। अर्थात्, सरकार कतै रुमल्लिएको जस्तो देखिन्छ। सत्ता र राजनीतिक मुद्दामा पार्टीहरू अल्मलिएका छन्। र यी सबै गतिविधिले जनता टाढिएका छन्। दुई ठूला पार्टीप्रति जनताको आशा ठूलो छ। यो सरकारलाई सुतेर बस्ने छुट छैन। सरकारले समयमा डेलिभरी दिन सक्नुपर्यो। तर, सरकार अल्मलिएर मेसो नपाएको जस्तो देखिन्छ। कांग्रेसमा थुप्रै युवा नेता छन्। उहाँहरू सबैजना किन यसमा जोडिन सक्नुभएन ? यो अभियानमा पार्टीमा सबै नेताहरूको समर्थन थियो। पार्टी सभापतिदेखि लिएर टोल अध्यक्षसम्मले सहयोग गर्नुभयो। सबै नेताहरूले आआफ्नो ठाउँबाट सक्दो सहयोग गर्नुभयो। कांग्रेसको १५औं महाधिवेशन अब समयमै हुन्छ त ? पार्टीको महाधिवेशन समयमै हुनुपर्छ भन्नेमा दुई मत छैन। यदि पार्टीको महाधिवेशन २०८४ को संसदीय निर्वाचनसम्म धकेलियो भने पार्टीभित्रको द्वन्द्वले संसदीय निर्वाचनमै असर गर्छ। अरू पार्टीसँग प्रतिस्पर्धा गर्ने बेला हामी आन्तरिक लडाइँमा अल्मलिन्छौं। पार्टीको भविष्यका लागि पनि तोकिएकै समयमै अर्थात् २०८२ मंसिरमै महाधिवेशन गर्नुपर्छ। भ्रष्टाचार र अनियमितताका विषयमा कांग्रेस एमालेले आफ्नो मान्छे जोगायो अरूलाई फसायो भन्ने आरोप छ ? कांग्रेसले आफ्ना नेतालाई कारबाही गर्छ त ? जो भए पनि कारबाही हुन्छ भनेर हाम्रो पार्टी सभापति र प्रधानमन्त्रीले विभिन्न फोरममा गएर बोलिराख्नुभएकै छ। कसैलाई जोगाउने, कसैलाई कारबाहीको दायरामा ल्याउने नियत सरकारको छ जस्तो लाग्दैन। यो सरकारले भ्रष्टाचारी जोसुकै होस्, कारबाही गर्नुपर्छ। सरकारले खुट्टा कमाउनु हुँदैन भन्ने यो अभियानबाट पनि हामीले जनताका आवाज बोकेर आएका छौं।"
"पशुपति क्षेत्र विकास कोषले भन्यो : बाला चतुर्दशीमा बालबच्चा नल्याउनू, मदिरा बिक्रीमा प्रतिबन्ध","दिवंगत पितृका नाममा बत्ती बाल्न आउनेका लागि शुक्रबार दिउँसो दुई बजेदेखि कैलाश डाँडामा प्रवेश गराइने छ। काठमाडौं : पशुपति क्षेत्र विकास कोषले बाला चतुर्दशी पर्वमा कैलाश क्षेत्रमा पसल राख्न प्रतिबन्ध गरेको छ। पसल राख्न दिँदा दिवंगत पितृका नाममा मार्गशीर्ष कृष्ण त्रयोदशीका दिन राति बत्ती बाली चतुर्दशीका दिन बिहान सत्बीज छर्न आउने भक्तजनलाई असहज भएपछि पसल राख्न निषेध गरिएको कोषका सदस्य सचिव डा मिलनकुमार थापाले जानकारी दिए। भुवनेश्वरीबाट वनकाली तर्फको भागमा मात्र पसल राख्न दिइने उनले बताए। तोकिएका स्थानबाहेक अन्यत्र पसल राख्नेलाई कानुनी कारबाही हुने भएको छ। बाला चतुर्दशी पर्वका अवसरमा पशुपति क्षेत्रमा मासु, मदिरालगायत पदार्थको बिक्री वितरणमा रोक लगाइएको छ। दिवंगत पितृका नाममा बत्ती बाल्न आउनेका लागि शुक्रबार दिउँसो दुई बजेदेखि कैलाश डाँडामा प्रवेश गराइने छ। नाम दर्ता गरेर बत्ती बाल्नेका लागि कोषले दुई हजार १०० रुपैयाँका दरले शुल्क लिएको छ। शुक्रबार पशुपति क्षेत्रमा आउने भक्तजनलाई आआफ्ना बाल बच्चालाई नलिई आउन पनि कोषले आह्वान गरेको छ। पशुपतिनाथको मेलाका लागि काठमाडौं महानगरपालिकाले निःशुल्क शौचालयको व्यववस्था गर्ने भएको छ। यस्तै मेलामा सहभागी हुनेलाई स्नान गर्न पुग्नेगरी पानीको व्यवस्था गराउन काठमाडौँ उपत्यका खानेपानी लिमिटेड (केयुकेएल)लाई अनुरोध गरिएको छ।"
उपनिर्वाचन : पुथा उत्तरगंगा गाउँपालिका 'अति संवेदनशील' घोषणा,"रुकुम पूर्व : रुकुम पूर्वको पुथा उत्तरगंगा गाउँपालिकालाई अति संवेदनशील क्षेत्रमा वर्गीकरण गरिएको छ । २०७९ वैशाख ३० मा भएको स्थानीय तह चुनावको विश्लेषणको आधारमा मंसिर १६ गते हुन गइरहेको उपनिर्वाचनमा रुकुम पूर्वको पुथा उत्तरगंगा गाउँपालिकालाई अति संवेदनशीलक्षेत्रमा वर्गीकरण गरिएको हो । रुकुमपूर्वसहित सप्तरीको डाक्नेश्वरी गाउँपालिका र जाजरकोटको नलगाड नगरपालिकालाई पनि अति संवेदनशील क्षेत्रको रुपमा वर्गीकरण गरिएको गृह मन्त्रालयले जनाएको छ । डाक्नेश्वरीमा वडा अध्यक्ष, पुथा उत्तरगङ्गा गाउँपालिकामा उपाध्यक्ष र नलगाड नगरपालिकामा उपप्रमुखको निर्वाचन हुँदैछ । गृहमन्त्री रमेश लेखक नेतृत्वको केन्द्रीय सुरक्षा समितिले अति संवेदनशील मदानस्थलमा १६ जना प्रहरी परिचालन गर्नेगरी निर्वाचन सुरक्षा योजना पारित गरेको छ भने संवेदनशील मतदानस्थलमा १४ जना र सुरक्षाको दृष्टिकोणले सामान्य मतदान स्थलमा १२ जना प्रहरी परिचालन गर्ने निर्णय गरेको छ । साथै उपनिर्वाचनमा ३ तहको सुरक्षा घेरा बनाउने निर्णय गरिएको छ । सुरक्षा घेराको पहिलो तहमा नेपाल प्रहरी, दोस्रो घेरामा सशस्त्र प्रहरी बल र बाहिरी घेरामा नेपाली सेना रहन्छ । राष्ट्रपति रामचन्द्र पौडेलले निर्वाचन सुरक्षाको लागि आवश्यकता अनुसार सेना परिचालन गर्न यस अघिनै सरकारलाई अनुमति दिइसकेका छन् । यसपटकको स्थानीय तह उपनिर्वाचनमा २ लाख ३५ हजार ४९५ मतदाता रहेकोमा पुथा उत्तरगंगा गाउँपालिकाको उपनिर्वाचनमा मताधिकार प्रयोग गर्न गाउँपालिकाभर ११ हजार १ सय ८० मतदाता छन् । २०७९ वैशाख ३० भएको स्थानीय तह निर्वाचनमा निर्वाचित उपाध्यक्ष भूपेन्द्रा बुढाको गाडी दुर्घटनामा परी निधन भएपछि यहाँ उप निर्वाचन हुन लागेको हो । गत भदौ २८ गते बाग्लुङमा भएको गाडी दुर्घटनामा परी उपाध्यक्ष बुढा सहित २ नम्बर वडाध्यक्ष जसबहादुर शेर्पाली, उपाध्यक्षकी आमा गोपीमाया बुढाको निधन भएको थियो । उपाध्यक्षको निधनपछि हुन लागेको उप निर्वाचनमा दुई जनाबीच प्रतिष्प्रधा हुँदैछ। माओवादी केन्द्रकी नरपुरा बुढा पुन र कांग्रेसको चुनाव चिह्न लिएकी एमालेकी केशकुमारी तुलाचन चुनावी मैदानमा छन्। २ नम्बर वडाध्यक्षमा भने माओवादी केन्द्रका जगत घर्ती निर्विरोध निर्वाचित भइसकेका छन्।"
हराएका २७ वटा दुई पाङग्रे सवारी साधन सम्बन्धित धनीलाई हस्तान्तरण,"काठमाडौं : विभिन्न मितिमा हराएका २७ वटा दुई पाङग्रे सवारी साधन खोजी गरी ट्राफिक प्रहरीले सम्बन्धित धनीलाई हस्तान्तरण गरेको छ । काठमाडौं उपत्यका ट्राफिक प्रहरी कार्यालयमा आयोजित एक कार्यक्रमका बीच कार्यालयका प्रमुख प्रहरी नायब महानिरीक्षक भरतबहादुर बोहराले १८ वटा मोटरसाइकल र ९ वटा स्कुटर सम्बन्धित धनीलाई हस्तान्तरण गरेका हुन् । काठमाडौं उपत्यका ट्राफिक प्रहरी कार्यालयमा प्राप्त निवेदनका आधारमा खोजी गर्ने क्रममा केही वास्तविक नम्बर प्लेटमा र केही नक्कली नम्बर प्लेट राखेको अवस्थामा काभ्रेपलाञ्चोक,कोटेश्वर,गौशाला,नयाँबसपार्क,सोह्रखुट्टे,मालिगाउँ,मंगलबजार,गोकर्ण,नगरकोट,थली र बुद्धनगरलगायतका स्थानबाट उक्त सवारी साधन ट्राफिक प्रहरीले फेला पारेको थियो । आज बुझाइएका २७ वटासहित २१० वटा सवारी साधन साउन महिनादेखि आजसम्म ट्राफिक प्रहरीले धनीलाई जिम्मा लगाइसकेको छ । चोरीका २२ वटा दुई पाङ्ग्रे सवारी साधनसहित चोरीमा संलग्न ३२ जना व्यक्तिलाई पनि आवश्यक कारवाहीका लागि विभिन्न प्रहरी परिसर तथा प्रहरी वृत्तमा पठाइएको छ । आज बुझाइएका २७ वटा सवारी साधनहरू हराएको भनी विभिन्न मितिमा निवेदन परेका थिए ।"
"सुनचाँदीको मूल्य फेरि घट्यो, कतिमा हुँदैछ कारोबार ?",काठमाडौं : स्थानीय बजारमा सुनचाँदीको मूल्य घटेको छ। अघिल्लो दिन बुधबार ९ सय रुपैयाँले बढेको सुन आज ३ सय रुपैयाँले घटेको हो। यसैगरी चाँदी प्रतितोलामा ३० रुपैयाँले घटेको छ। नेपाल सुनचाँदी व्यवसायी महासंघका अनुसार आज ३ सय रुपैयाँले घटेर प्रतितोला सुनको मूल्य १ लाख ४९ हजार ३०० रुपैयाँ कायम भएको हो। बुधबार प्रतितोला सुन १ लाख ४९ हजार ६०० रुपैयाँमा खरिदबिक्री भएको थियो। आज चाँदी प्रतितोला १८ सय रुपैयाँमा कारोबार भइरहेको महासंघले जनाएको छ।
जीपीके फाउन्डेशन अमेरिकाले बाँड्यो खाद्यान्न,"न्यूयोर्क : गिरिजाप्रसाद कोइराला फाउन्डेसन अमेरिकाले निःशुल्क खाद्यान्न वितरण गरेको छ। अमेरिकाको न्यूयोर्कमा रहेको प्रसाउद कम्युनिटी ऐफियर्स पेन्ट्रीसँगको सहकार्यमा १५० जनालाई निः शुल्क खाना, फ्रोजन चिकेन, फलफूलसहित तरकारी बाँडेको हो। फाउन्डेसनले अमेरिकाभर सामाजिक कामहरु गर्दै आइरहेको छ। सामाजिक उत्तरदायित्वअन्तर्गत हामीले निःशुल्क खाद्यान्न वितरण गरेका हौं गिरिजा प्रसाद कोइराला फाउन्डेसन अमेरिकाका अध्यक्ष सोमनाथ घिमिरेले भने, फाउन्डेशनमार्फत सामाजिक कामहरूमा हामीले तीव्रता दिँदै आइरहेका छौं।"
कलैयाका क्याम्पस प्रमुख कुशवाहाको हत्याका अभियुक्त ६ महिनापछि पक्राउ,"बारा : बाराको कलैयास्थित रामराजा मोहन विक्रम शाह बहुमुखी क्याम्पसका क्याम्पस प्रमुख हरिभुषण कुशवाहाको गोली हानी हत्या गर्ने मुख्य अभियुक्तलाई प्रहरीले पक्राउ गरेको छ । गत जेष्ठ ३२ गते बाराकै आदर्शकोतवाल गाउँपालिका२ खजुरीया भन्ने ठाउँमा क्याम्पस प्रमुख कुशवाहाको गोली हानी हत्या गरिएको हो । क्याम्पस प्रमुख कुशवाहाको हत्यामा संलग्न मुख्य अभियुक्त आदर्शकोतवाल गाउँपालिका २ घर भएका ४१ वर्षीय सुरेन्द्र कुशवाहालाई प्रहरीले हत्या भएको ६ महिनापछि पक्राउ गरेको हो । हत्या घटनापछि भागेर भारतमा लुकिछिपी बसेका कुशवाहालाई प्रहरीले मोरङ जिल्लाबाट बुधबार पक्राउ गरेको बाराका प्रहरी नायब उपरीक्षक प्रकाश सापकोटाले जानकारी दिए । पक्राउ परेका कुशवाहा नेपाली सेनाका भगौडा पनि रहेको प्रहरीले जनाएको छ । यसअघि क्याम्पस प्रमुख कुशवाहाको हत्यामा संलग्न रहेको आरोपमा प्रहरीले १० जनालाई पक्राउ गरेको थियो । ती मध्ये दुईजना धरौटीमा छुटिसकेका छन् भने ८ जना पुर्पक्षको लागि कारागार चलान भएका थिए । पुर्पक्षको लागि कारागार चलान हुनेमा चन्द्रमणी प्रसाद कुशवाहा,चाँदशी प्रसाद कुशवाहा, सुमेद कुमार कुशवाहा, विनोद राउत कुर्मी, राधेश कुमार पटेल, अबधलाल कुशवाहा, चुल्हाई भन्ने श्रबण कुमार साह, हरिन्दर महरा चमार,ब्रहमदेव राम र मोतीलाल चौधरी रहेका छन् । राधेस कुमार पटेल र विनोद राउत कुर्मी भने अदालतमा धरौटी बुझाएर छुटेका हुन् । क्याम्पस प्रमुख कुशवाहाको हत्यामा प्रयोग गरिएका पेस्तोल थान२,गोली ७ राउण्ड, मोटरसाइकल ४ थान, मोबाइल ४ थान, ल्यापटप २ थान, सिम कार्ड ७ थान प्रहरीले बरामद गरेको थियो ।"
ईसेवा मनि ट्रान्सफरको मेरो डिजिटल देशअभियान : अन्जला घिमिरेलाई ललितपुरमा घर,"काठमाडौं : डिजिटल रेमिट्यान्स कम्पनी ईसेवा मनि ट्रान्सफरले सञ्चालन गरेको मेरो डिजिटल देशअभियानअन्तर्गत अन्जुला घिमिरेले काठमाडौंमा घर जित्न सफल भएका छिन्। बुधबार ईसेवा मनि ट्रान्सफर बम्पर उपहारस्वरुप घर जित्न सफल भाग्यशाली घिमिरेलाई विजेता घोषणा गरेको हो। डिजिटल गोलाप्रथाको माध्यमबाट घिमिरेले महालक्ष्मी नगरपालिका ललितपुर ३ इमाडोलमा करिब ३ आना क्षेत्रफलमा बनेको साढे दुई तल्लाको घर जित्न सफल भएकी हुन्। विजेता अन्जुलाले रोमानियाबाट ईसेवा मनि ट्रान्सफरमार्फत् ईसेवा वालेटमा रेमिट्यान्स पठाएकी थिइन्। ईसेवा मनि ट्रान्सफरले विदेशबाट आउने रेमिट्यान्सको वैधानिकता प्रवर्द्धन गर्न र डिजिटल रेमिट्यान्सलाई प्रोत्साहन गर्न मेरो डिजिटल देश अभियान सार्वजनिक गरेको हो। यसैअन्तर्गत, २०८० असोज १ देखि कात्तिक ३०, २०८१ गतेसम्म रेमिट्यान्स पठाउने सहभागीमध्येबाट एकजनालाई बम्पर उपहारस्वरूप काठमाडौंमा घर दिने घोषणा गरेको थियो। कार्यक्रममा ईसेवा मनि ट्रान्सफरका प्रमुख कार्यकारी अधिकृत अजेश कोइरालाले डिजिटल रेमिट्यान्सको महत्त्व र यसले राष्ट्रिय अर्थतन्त्रमा पार्ने सकारात्मक प्रभावबारे चर्चा गरे। उनले भने,मेरो डिजिटल देश अभियानले रेमिट्यान्सलाई वैधानिक बनाउन महत्वपूर्ण भूमिका खेलेको छ। देशलाई डिजिटल बनाउने हाम्रो यस अभियानप्रति योगदान पुर्याउनने सबै नेपालीलाई धन्यवाद दिन चाहन्छु। आगामी दिनमा पनि रेमिट्यान्सलाई डिजिटल र विश्वसनीय बनाउँदै थप प्रभावकारी सेवा प्रदान गर्नेछौं।' ईसेवाका प्रमुख कार्यकारी अधिकृत जगदीश खड्काले विजेतालाई बधाई दिँदै भने,'डिजिटल रेमिट्यान्सलाई प्रोत्साहन गर्दै विश्वभर रहेका नेपालीहरूलाई आफ्नो देश र परिवारसँग अझ नजिक बनाउन मेरो डिजिटल देशअभियानले महत्वपूर्ण योगदान पुर्याएको छ। यस अभियानमार्फत् हामीले सेवाबाट रेमिट्यान्स सेवा सहज,छिटो र विश्वसनीय बनाउँदै विदेशमा रहेका नेपालीहरूको मेहनतको कमाइलाई उनीहरूका प्रियजनसम्म सुरक्षित रूपमा पुर्याउने प्रयास गरेका छौं।' सन् २०१९ मा नेपाल राष्ट्र बैंकबाट इजाजतपत्र प्राप्त ईसेवा मनि ट्रान्सफरले परम्परागत शैलीका साथै डिजिटल माध्यमबाट पनि विप्रेषण सेवा प्रदान गर्दै आइरहेको छ। इसेवा वालेट, बैंक तथा वित्तीय संस्था, र आफ्ना भुक्तानी केन्द्रहरूको माध्यमबाट सेवा दिने यो कम्पनी,एफवान सफ्ट ग्रुपअन्तर्गतको भगिनी संस्था हो। यसले नेपालभर फिनटेकमा आधारित भुक्तानी प्रणालीलाई सशक्त बनाउँदै आएको छ।"
नेपाल बैंकका कर्मचारी र ग्राहकलाई नेपाल इन्टरनेशनल हेल्थ सर्भिसेजमा उपचारमा छुट,"काठमाडौं : नेपालको पहिलो बैंक नेपाल बैंक र नेपाल इन्टरनेशनल हेल्थ सर्भिसेज बीच सम्झौता भएको छ। २०८१ साल मङ्सिर १० गते नेपाल बैंक लिमिटेडमा कार्यरत कर्मचारीहरू र बैंकमा खाता रहेका ग्राहकहरूलाई काठमाडौंको जमलमा रहेको नेपाल इन्टरनेशनल हेल्थ सर्भिसेजमा उपचार गर्दा लाग्ने शुल्कमा विशेष छुट प्रदान गर्ने सम्बन्धी सम्झौता भएको हो । सो सम्झौताबमोजिम नेपाल बैंक लिमिटेडमा कार्यरत कर्मचारीहरूलाई र बैंकमा खाता रहेका ग्राहकहरूलाई अस्पतालको विविध सेवाहरूमा लाग्ने शुल्कहरूमा बिल रकमको १० प्रतिशत देखि २५ प्रतिशतसम्म छुट हुने व्यवस्था रहेको छ। विभिन्न सेवामा लाग्ने परामर्श शुल्कमा १०० प्रतिशत छुट हुने व्यवस्था समेत गरिएको जनाइएको छ । सम्झौता पत्रमा बैंकको तर्फबाट प्रमुख कार्यकारी अधिकृत तिलकराज पाण्डेय र नेपाल इन्टरनेशनल हेल्थ सर्भिसेजको तर्फबाट अध्यक्ष रुप नारायण शाहले हस्ताक्षर गरेका छन्। यसबाट नेपाल बैंक लिमिटेडमा कार्यरत कर्मचारीहरू र बैंकमा खाता रहेका ग्राहकहरूले अस्पतालबाट प्रदान गरिने इन्डोस्कोपी, कोलोनोस्कोपी, ईसीजी, ईईजी, पल्मोनरी फंक्शन टेस्ट, एफएनएसीबायोप्सी, एक्सरे, अल्ट्रासाउन्ड, डप्लर, कलेजोको स्वास्थ्य, मुटुको स्वास्थ्य, मृगौला स्वास्थ्य, मस्तिष्क वा न्यूरो स्वास्थ्य र यूरोलोजी, सामान्य शारीरिक जाँच, इको, न्यूक्लियर कार्डियोलोजी टेस्ट, दन्त चिकित्सा, छालाको हेरचाह, हरि प्रत्यारोपण, माइनर अपरेशन, एभि फिस्टुला जस्ता स्वास्थ्य सेवाबाट लाभान्वित हुन सक्नेछन् ।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : साताको अन्तिम कारोबार दिन बिहीबार प्रि ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०७६ अंकले बढेर २७५७१३ विन्दुमा अडिएको छ। प्रि ओपन सेसनमा ७१ वटा स्क्रिप्सको १९ हजार ८८५ हजार १ करोड ८ लाख ९४ हजार ३४४ रुपैयाँको सेयर खरिदबिक्री भयो। कारोबारमा आएकामध्ये ४० वटा स्टक्सको मूल्य बढ्दा २२ वटाको घट्यो। ८ वटा स्टक्सको मूल्य भने स्थिर रह्यो।
सुख त्यो कहाँ छ ?,"हाम्रो शास्त्रमा काम, क्रोध, लोभ, मोह र ईष्या मनुष्यका पाँच शत्रु हुन् भन्ने लेखिएको छ। र सुखी हुनका लागि यी पाँचबाट माथि उठ्न आवश्यक छ भनेर उल्लेख गरेको छ। आज बिहान हिँड्दै थिएँ, अनायास यो सोच मनमा आयो। सोच्दै गएँ, यी पाँच दुर्गुणबाट कसरी माथि उठ्ने ? उत्तर आयो, मनलाई संयमित गरेर। मन संयमित कसरी हुन्छ त ? इच्छाभन्दा माथि उठेर। प्रश्न उठ्छ, हामी इच्छाभन्दा माथि कसरी उठ्ने ? उत्तर आयो, इच्छाबाट माथि उठ्न, पहिला इच्छाको स्रोत नै पहिचान गर्नुपर्यो। खोज्दै, चिन्तन गर्दै गएँ, हामीमा इच्छाको जागरण कहाँबाट हुन्छ ? मनले उत्तर दियो, संकल्प विकल्पबाट। संकल्प विकल्प भनेको के हो ? निर्णयात्मक बुद्धि। शास्त्रले इच्छाको स्रोत चित्त भन्छ अर्थात् हामीमा भएको संस्कार अनि वासना हो। अर्को कोणबाट विश्लेषण गर्दा इच्छा ज्ञानेन्द्रिय र कर्मेन्द्रियको संगमबाट पनि प्रेरित हुन्छ भन्न सकिन्छ। यस अर्थमा इच्छातित हुनको लागी चित्तवृत्ती निरोध र इन्द्रियहरूको निग्रह हुन आवश्यक छ। चिन्तन गर्दै गएँ, के इन्द्रियको दमनले इच्छा मर्छ ? सोचेँ इन्द्रियहरूको दमन गरेर मात्र पैदा नहुने होइन। इन्द्रियको पछाडि हरेक इन्द्रियको स्वभावअनुसारको शक्ति छ जसले इन्द्रियहरूलाई परिचालित गर्छ। यहाँ स्वाद हराउन जिब्रोलाई काटेर फाल्ने होइन, काम इच्छालाई हटाउन जननेन्द्रिय काटेर हुँदैन अर्को शब्दमा यी इन्द्रियहरूलाई समन गर्नु सक्नुपर्छ। अर्थात् मनलाई विषयले प्रभाव पार्न नसक्ने परिस्थितिमा पुग्नुपर्छ। भनेपछि के त ? इन्द्रियलाई मनले परिचालित गर्छ। मनमा इच्छा उब्जिएपछि मात्र जिब्रोले स्वाद लिन्छ। कुनै संगीत कानले सुनिरहेको छ तर मन अर्कैतिर छ भने कानले सुन्दैन। इच्छातित हुन इन्द्रिय निग्रहले मात्र हुँदैन मनलाई नै संयमित गर्न पर्यो। मन ! मनलाई कसरी नियन्त्रणमा राख्ने। मन र इन्द्रिय एकआपसमा यसरी गाँसिएका छन् कि इन्द्रियले विषयसँग संसर्ग रगेपछि मन त्यसै पग्लिन्छ। मन र इन्द्रियको बीचमा प्राणशक्ति छ, जसले शरीरमा क्रियाशीलता जगाइरहेको छ। त्यसैले नै योगीजनहरूले मनलाई संयमित राख्न प्राणायाम, अर्थात् प्रणलाई अधीनमा राख्ने अभ्यास गर्न शास्त्रमा उल्लेख गरेका पाइन्छ। प्राण वायु अधीनमा हुँदा मन केही हदसम्म संयमित हुन्छ नै। तर मनलाई अझै इन्द्रियजन्य विषयले तानी नै रहेको हुन्छ। तब के ? मनलाई संकल्प शक्तिद्वारा बुद्धिले नियन्त्रण गर्न सक्नुपर्छ। यसो भन्दाभन्दै यहाँ यो प्रश्न उठ्छ कि मन अत्यन्त बलशाली छ, के बुद्धिले नियन्त्रण गर्न सक्छ त ? हो मनलाई बुद्धिले नियन्त्रण गर्छ सक्छ तर हर समय अधीनमा राख्न गाह्रो छ र फेरि मन हाबी हुने सम्भावना हुन्छ। किनकि बुद्धिको पनि आफ्नो सीमा छ, त्योभन्दा बाहिर जान सक्दैन। अब के त ? अब आयो चित्त ! चित्त हामीमा भएको जन्म जन्मान्तरको वासना, संस्कार आदिको सँगालो हो। यसको र मनको तादात्म्य अति नजिकको छ। यसले हाम्रो जीवनमा ठूलै प्रभाव परिरहेको हुन्छ। नत्र भने किन हामी बुद्धिले विषय तर्फ नजाऊ भन्दाभन्दै पनि मनको बहावसँगै बगी रहेका हुन्छौं ? भने पछि चित्त पनि समाधान त होइन रहेछ। अब के त ? मन, बुद्धि र चित्त। यी तिनैको श्रोत म हो। म भनेको अहम् भाव हो। यो भावबाट नै म संसारमा पैदा भएको छु। त्यसो भए के म नै सर्वेसर्वा हुँ त ? सोच्दै गएँ हैन हैन, म लाई चलाउने त अर्कै तत्त्व छ। म पनि त जड हो। किनकि यसलाई पनि हेर्न सकिन्छ र यो मृत्युपछि विनाश हुन्छ। यो केबाट परिचालित छ त भन्दा, मायाबाट। मायाबाट नै यो भौतिक जगत् को सृष्टि भएको छ र यही माया नै व्यक्तिव्यक्तिमा अविद्याको रूपमा रहेको छ। अविद्या के हो तभन्दा यो भौतिक जगत्लाई यथार्थ हो भनेर लिनु। तर माया पनि त जड नै त हो। होइन भने हामी सबै ज्ञानी हुनुपर्ने। मायाको पछाडि कुनै न कुनै ऊर्जा हुनुपर्छ जसले यो जड पदार्थहरूलाई सञ्चालित गरिरहेको छ। त्यो परम तत्त्व के हो जसबाट माया सञ्चालित छ ? तसर्थ त्यो परम तत्त्वमा पुग्न म मा भएको अविद्याको पर्दालाई चिन्तनको शस्त्रद्वारा चिर्नु पर्छ। अविद्यालाई कसरी भेदन गर्ने त भन्दा एक मात्र साधन चिन्तन हो। ऋग्वेदले प्रज्ञानम् ब्रह्म भनेको छ। भने पछि चिन्तन नै परम तत्त्व जान्नको लागि एक मात्र साधन र साध्य पनि हो। तर मायालाई चिरेर य अवस्थामा पुग्न परमात्माको अनुग्रह आवश्यक हुन्छ। यसको लागि निष्ठावान् गुरुद्वारा शिक्षादीक्षा आवश्यक छ। चिन्तनलाई पनि चिरेर अनुभूतिको त्यो खुडकलोमा उभिनु भनेको नै तत्त्वबोधको स्थिति हो र ज्ञानको परम ज्योति हो। तसर्थ, चिन्तन नै यो विश्व ब्रह्माण्डको स्रष्टा, सृष्टि र सञ्चालक पनि हो। यो विश्व ब्रह्माण्ड परम ज्ञानको भण्डार हो जुन कुराले हामी विभूषित छौं। हो यहाँ प्रश्न उठ्छ, कसरी चिन्तनमा डुब्ने त ? गहन चिन्तनको लागि वैराग्य जरुरी छ। वैराग्य भएन भने मनले फेरि पनि विषय जगत्मा फसाउँछ र चिन्तनमा अवरोध ल्याउँछ। वैराग्य चिन्तनको लागि आवश्यक संयम जगाउने माध्यम हो। इन्द्रिय र मनलाई दमन गरेर मात्र वैराग्य हुँदैन, वैराग्यको लागि इन्द्रिय, मन, चित्तवृत्ति र अहम् भाव सबैलाई अतिक्रमण गर्नु जरुरी छ। जब हामीमा तीव्र वैराग्य जाग्दछ, तब मात्र चिन्तनको पराकाष्ठा अर्थात् स्वरूपको ज्ञान हुन्छ। तब मात्र पाँच शत्रुको क्षय हुन्छ र मनुष्य परा आनन्दको अनुभूति गर्दछ। हो मनुष्यले इच्छा पूर्तिमा र विषय भोगमा पनि आनन्द महसुस गरेको हुन्छ, तर त्यो आनन्द विषयबाट उत्पन्न भएको नभएर आफूमा रहेको नैसर्गिक आनन्दको झलक हो भन्ने बुझ्नु पर्छ।"
कोप२९ र आसन्न भयावह,"कोप२९ सम्मेलनले ठोस नतिजा दिन सकेन भने जलवायु संकटको चुनौती अझ गम्भीर रूपमा बढ्ने छ । कन्फरेन्स अफ पार्टिज (कोप)को इतिहास १९९२ मा आयोजित संयुक्त राष्ट्रसंघीय जलवायु परिवर्तन संरचना सम्मेलन पछि सुरु भएको हो। जसको पहिलो सम्मेलन १९९५ मा बर्लिन, जर्मनीमा सम्पन्न भएको थियो। यसले जलवायु परिवर्तनविरुद्ध अन्तर्राष्ट्रिय प्रयासहरू समन्वय गर्न ऐतिहासिक भूमिका खेल्दै आएको छ। संयुक्त राष्ट्रसंघको जलवायु शिखर सम्मेलन, जलवायु परिवर्तनसम्बन्धी अन्तर्राष्ट्रिय सम्झौताहरूको केन्द्र हो। प्रत्येक वर्ष १ सय ९० भन्दा बढी देशका प्रतिनिधिहरू हरितगृह ग्यास उत्सर्जन घटाउने, जलवायु प्रतिरोधात्मक क्षमता बढाउने, वित्तीय स्रोत परिचालन गर्ने र नवीन परियोजनाहरूको विकास गर्ने उद्देश्यले संसारभरिबाट उत्साहित रूपमा यो जलवायु कुम्भमा भेला हुन्छन्। कोप सम्मेलनहरूमा भएका वार्ताहरू र निर्णयहरूले जलवायु संकटको सामना गर्न विश्वले कस्तो उपाय अवलम्बन गर्नेछ भन्ने मार्गनिर्देश गर्छन्। यस वर्ष तेल र ग्यासका विशाल भण्डारहरू भएको देश अजरबैजानको बाकुमा सम्पन्न कोप २९ सम्मेलनको मुख्य एजेन्डा जलवायु वित्त थियो। यो सम्मेलनमा विकसित देशहरूले विकासशील देशहरूलाई वित्तीय सहायता बढाउन नयाँ विश्वव्यापी जलवायु वित्त लक्ष्य तय गरेका थिए। लामो विवाद र निर्धारण समयभन्दा दुई दिन ढिलो सम्पन्न भएको यो सम्मेलन, सूक्ष्म शब्दजालबीच सकिएको छ। कोप २९ अन्त्यमा विकसित राष्ट्रहरूले जलवायु अनुकूलनका लागि वार्षिक कम्तीमा तीन सय अर्ब डलर सहयोग गर्ने प्रतिज्ञा गरेका छन्। तर यो सहयोग रकमले न त अपेक्षित स्तरको प्रभाव पार्ने विश्वास गरिएको छ, न त यसको प्रभावकारी कार्यान्वयनमा भरपर्दो योजना देखिएको छ। यो निर्णयले धेरैलाई निराश बनाएको छ, किनभने जलवायु परिवर्तनको भयावह प्रभावहरूसँग सामना गर्न यो सहयोग रकम अपर्याप्त ठहरिएको छ। प्रस्तावित वित्तीय सहयोगले निम्नकार्बन संक्रमणलाई तीव्रता दिने र जलवायु परिवर्तनबाट सबैभन्दा बढी प्रभावित तर न्यूनतम जिम्मेवारी भएका विकासशील देशहरूलाई सहयोग पुर्याउने दाबी गरिएको छ। तर यसको कार्यान्वयनमा व्यापक शंका उब्जिएको छ। यी प्रस्तावित सहयोगहरूले बढ्दो तापक्रम, बाढी, पहिरो, आँधी र समुद्र सतहको वृद्धिजस्ता खतरनाक प्रभावहरूको सामना गर्न लचिलोपन निर्माणमा महत्त्वपूर्ण भूमिका खेल्ने अपेक्षा गरिएको छ। कोप२९ ले विगतका कोप प्रतिज्ञाहरूको प्रगतिको समीक्षा गर्दै नयाँ राष्ट्रिय जलवायु योजनाहरूलाई थप सुदृढ गर्ने अवसर प्रदान गरेको छ। साथै, जलवायु अनुकूलन, हानि र क्षतिका कार्यहरूलाई अझ प्रभावकारी बनाउने प्रतिबद्धता पुन: प्रस्तुत गर्न यो सम्मेलन एक निर्णायक मोड बन्ने आशा गरिएको थियो। तर, अन्त्यमा हात्ती आयो, हात्ती आयो फुस्सा जस्तो परिणाम देखिएको छ। जलवायु संकटको गम्भीर चुनौतीसँग सामना गर्न कोप २९ बाट आएको नतिजाले अन्तर्राष्ट्रिय प्रयासहरूको मात्र दिशानिर्देश तय गर्ने छैन, तर भविष्यका पुस्ताहरूका लागि थप दिगो र सुरक्षित विश्व निर्माणमा मार्ग प्रशस्त गर्ने आशा गरिएको छ। जलवायु परिवर्तन प्रदर्शन सूचकांक : जलवायु परिवर्तन प्रदर्शन सूचकांक ले विश्वका ६३ देश र युरोपेली संघको जलवायु परिवर्तनप्रतिको प्रतिबद्धता र प्रगतिलाई मूल्यांकन गर्दछ। यी देशहरू विश्वव्यापी ग्रिनहाउस ग्यास उत्सर्जनको झन्डै ९० प्रतिशत हिस्सा ओगट्छन्। जर्मनवाच, न्युक्लाइमेट इन्स्टिच्युट, र क्यान इन्टरनेसनलले विकास गरेको यो सूचकांकले उत्सर्जन कटौती, नवीकरणीय ऊर्जा प्रयोग र जलवायु नीतिमा ठूला उत्सर्जकहरूले हासिल गरेको प्रगतिलाई मापन गर्छ। सूचकांकमा हालसम्म कुनै पनि देशले पहिलो, दोस्रो, वा तेस्रो स्थान प्राप्त गर्न सकेको छैनन। २०२४ को सीसीपीआई सूचकांकमा डेनमार्क चौथो स्थानमा शीर्ष देशको रूपमा रहेको छ, जसलाई इस्टोनिया र फिलिपिन्सले क्रमश: पाँचौं र छैटौं स्थानमा पछ्याएका छन्। सूचकांकको अन्तिम तीन स्थानमा संयुक्त अरब इमिरेट्स (६५औं), इरान (६६औं) र साउदी अरेबिया (६७औं) परेका छन्। आसन्न भयावह : म्याक्स प्लांक इन्स्टिच्युट फर केमिस्ट्रीको एक अध्ययनले सन् २१०० सम्ममा जलवायु परिवर्तन र वायु प्रदूषणले वार्षिक रूपमा ३० मिलियन मानिसको मृत्यु हुन सक्ने सनसनी पूर्ण भविष्यवाणी गरेको छ। अत्यधिक तापक्रमले १०८ मिलियन र वायु प्रदूषणले १९५ मिलियन मृत्यु हुन सक्छ। अध्ययनले क्षेत्रीय भिन्नताहरूलाई उजागर गरेको छ। दक्षिण र पूर्वी एसियामा निरन्तर वायु प्रदूषणका कारण सबैभन्दा बढी प्रभावित वृद्धहरू हुनेछन्। पश्चिमी युरोप र उत्तर अमेरिकाजस्ता उच्चआय क्षेत्रहरूमा वायु प्रदूषणको तुलनामा अत्यधिक तापक्रमबाट बढी मृत्यु हुने अपेक्षा गरिएको छ। बढ्दो तापक्रम : कपरनिकस क्लाइमेट चेन्ज सर्भिसको आफ्नो तथ्यांकमा आधारित विश्लेषणअनुसार यस वर्षको तापक्रम औद्योगिक युगभन्दा पहिलेको तुलनामा १५९ डिग्री सेल्सियस बढी हुन सक्ने बताइएको छ। यहाँ औद्योगिक युगभन्दा पहिले भन्नाले १८५० देखि १९०० बीचको अवधि बुझिन्छ। त्यतिबेलादेखि मानवहरूले जीवाश्म इन्धनको व्यापक रूपमा प्रयोग गर्न थालेका थिए। त्यही टर्निंग पोइन्टबाट नै जलवायु परिवर्तनको तीव्रता र त्यसको दीर्घकालिक असरलाई सबैले महसुस गरेको सत्यलाई अझ स्पष्ट बनाउँछ। कपरनिकसकी उपनिर्देशक सामन्था बर्गेसले बताइन् यो विश्वव्यापी तापक्रमको रेकर्ड नयाँ माइलस्टोन हो र यो अत्यन्त महŒवपूर्ण छ। यो कोशेढुंगा २०१५ को पेरिस सम्झौतासँग प्रत्यक्ष जोडिएको छ। जसअन्तर्गत लगभग दुई सय देशहरूले तापक्रमको वृद्धिलाई १५ डिग्री सेल्सियसको स्तरमा सीमित राख्ने प्रतिबद्धता गरेका थिए। यसको उद्देश्य जलवायु परिवर्तनका नकारात्मक प्रभावहरूलाई नियन्त्रणमा राखेर मानवता र पारिस्थितिकी तन्त्रको रक्षा गर्नु हो। यद्यपि, संयुक्त राष्ट्रसंघले चेतावनी दिएको छ यदि वर्तमान नीतिहरूमा परिवर्तन नगरेमा शताब्दीको अन्त्यसम्ममा विश्वव्यापी तापक्रम ३ डिग्री सेल्सियसको सीमा पार गर्न सक्छ, जसले थप जटिल र विनाशकारी प्रभावहरू निम्त्याउनेछ। साथै, २०२४ को सुरुवातसँगै एल निनो प्रभावले स्थिति अझ बिग्रिएको छ। एल निनो घटना २०२३ को मध्यमा उत्पन्न भएको थियो र यसको असर अप्रिल २०२४ सम्म कायम रह्यो। कपरनिकसका तथ्यांकअनुसार, यस घटनाले तापक्रमको रेकर्ड तोड्ने क्रम जारी राखेको छ, जसले विश्वभर तापमानका नयाँ रेकर्डहरू स्थापित हुँदै गएको देखिन्छ। विश्वका ठूला प्रदूषक राष्ट्रहरूको उपेक्षा : संसारका ठूला प्रदूषक राष्ट्रहरू भनेर चिनिने अमेरिका, चीन र भारतजस्ता मुलुकका राष्ट्रप्रमुखहरूको उपस्थिति कोप२९ मा पनि देखिएन। यद्यपि, ती सबै नेता जी२० सम्मेलनका लागि भने एकै ठाउँमा भेला भएका थिए। जी२० सम्मेलनबाट उनीहरूले कोप२९ का वार्ताकारहरूलाई एक महŒवपूर्ण सन्देश पठाए: सफल नयाँ जलवायु वित्त लक्ष्य बिना बाकु छोड्न हुँदैन। यो प्रत्येक देशको हितमा छ, जी२० प्रतिनिधि स्टिएलले भने। उनले थपे, विश्वका ठूला अर्थतन्त्रका नेताहरूले सबै देशहरूका लागि पहुँचयोग्य र बलियो जलवायु कार्यलाई सुनिश्चित गर्न वित्तीय सुधार अघि बढाउन प्रतिबद्धता जनाएका छन्। यो प्रतिबद्धता आजको संसारका लागि झन् आवश्यक बनेको छ, जहाँ ऋण संकट, बढ्दो जलवायु प्रभाव, आपूर्ति शृंखलाको विघटन र मुद्रास्फीतिले प्रत्येक देशको अर्थतन्त्रलाई प्रभाव पारेको छ। कोप २९ मा अनुपस्थित रहेका यी मुलुकहरूको भूमिकाले जलवायु वित्त र जलवायु कार्यको समग्र भविष्य कस्तो हुनेछ भन्ने ठूलो प्रश्न खडा गरेको छ। चीन र भारतको भूमिकामा नयाँ दृष्टिकोण : अजरबैजानको बाकुमा आयोजित कोप२९ जलवायु सम्मेलनमा चीन र भारतलाई विकासशील देशका रूपमा मान्ने परम्परागत वर्गीकरणको औचित्यलाई धेरै प्रतिनिधिले चुनौती दिए। १९९२ मा सुरु भएको यो वर्गीकरणले चीन र भारतलाई ग्रिनहाउस ग्यास उत्सर्जन घटाउन वा गरिब देशहरूलाई आर्थिक सहयोग दिन औपचारिक दायित्वबाट मुक्त गराउँछ। तर, यी दुई देशहरूको बढ्दो आर्थिक र प्राविधिक क्षमताले विकासशील देशहरूको परिभाषालाई पुन:मूल्यांकन गर्न आवश्यक देखिएको छ। चीन, विश्वकै ठूलो ग्रिनहाउस ग्यास उत्सर्जक र दोस्रो ठूलो अर्थतन्त्र र भारत, पाँचौं ठूलो अर्थतन्त्र, अझै जलवायु वित्त प्राप्त गर्न योग्य छन्, जबकि केही प्रतिनिधिहरूले यी राष्ट्रहरूले अब योगदानकर्ता बन्नुपर्ने सुझाव दिएका छन्। नाइजेरियाका वातावरण मन्त्री बलाराबे अब्बास लवालले चीन र भारतलाई गरिब राष्ट्रहरूको समान श्रेणीमा राख्न नसकिने र तिनीहरूले जलवायु वित्तमा सहयोग गर्नुपर्नेको आवश्यकता औंल्याए। तर, भारतले आफ्नो प्रतिव्यक्ति आय कम भएकाले जलवायु वित्त पाउनयोग्य रहेको दाबी गरेको छ। अर्कोतर्फ, चीनले गरिब देशहरूलाई वार्षिक ४४५ अर्ब जलवायु वित्त प्रदान गरे पनि धेरैजसो ससर्त रहेको देखिएको छ। यसैबीच, ग्लोबल कार्बन प्रोजेक्टको अध्ययनले जीवाश्म इन्धनबाट कार्बन उत्सर्जन २०२४ मा रेकर्ड स्तरमा पुग्ने अनुमान गरेको छ, जसमा चीन र भारतको उल्लेख्य भूमिका रहनेछ। यी चुनौतीहरूबीच, सम्मेलनले गरिब देशहरूलाई जलवायु वित्तमा पहुँच सुनिश्चित गर्ने नयाँ सामूहिक परिमाणित लक्ष्य निर्धारण गर्ने प्रयास गरिरहेको छ। नेपालका अपेक्षा, सहभागिता र चुनौतीहरू : कोप२९ को छलफलमा नेपालले राष्ट्रपति रामचन्द्र पौडेलको नेतृत्वमा तीन दर्जन प्रतिनिधिहरूसहित सहभागिता जनाएको थियो। यद्यपि, प्रतिनिधिमण्डलमा आमन्त्रित व्यक्तिहरूको संख्या केवल तीन जना मात्र रहेको भन्दै आलोचनाका स्वरहरू सुनिएका छन्। नेपालको सहभागितालाई महŒवपूर्ण मानिए पनि यस प्रकारका अन्तर्राष्ट्रिय सम्मेलनहरूमा नेपालको स्थायित्वपूर्ण र दीर्घकालीन योजना तथा प्रभावकारी सहभागिता अझै कमजोर देखिएको छ। कोप२९ मा विकसित देशहरूले विकासशील देशहरूलाई जलवायु परिवर्तनका प्रभावहरूको सामना गर्न वार्षिक ४३ सय अर्ब सहयोगको प्रतिबद्धता व्यक्त गरे। तर यो प्रतिबद्धता कार्यान्वयनमा अझै विश्वास जगाउन सकेको छैन। यसबाट नेपालजस्ता साना तथा जलवायु परिवर्तनबाट सबैभन्दा बढी प्रभावित तर न्यूनतम जिम्मेवार देशहरूको अपेक्षाहरूमा निराशा थपिएको छ। नेपालका हिमालहरूमा हिउँ पग्लिने दर बढ्नु, पहाड तथा तराईमा बाढी र पहिरोका कारण जनधनको क्षति हुनुजस्ता समस्या समाधान गर्न आवश्यक वित्तीय सहयोग र प्रविधिको स्पष्ट व्यवस्था हुन सकेको छैन। नेपालले कोप२९ मा आफ्नो सन्देशमा हिमालहरूको संरक्षण, जलवायु सहनशीलता निर्माण, हरित ऊर्जा प्रवद्र्धन र स्थानीय जनताको जीवनस्तर सुधारको लागि आवश्यक सहयोग र क्षतिपूर्तिको माग उठायो। तथापि, यस्ता मागहरूको अध्ययन र तथ्यांकले बलियो साथ नदिनु नेपालको अन्तर्राष्ट्रिय मञ्चमा प्रभावकारी उपस्थिति कमजोर हुनुको कारण हो। नेपालले अब हरेक जलवायु सम्मेलनलाई एक यात्रा अवसर मात्र बनाउनुको सट्टा, आफ्ना प्रतिनिधिहरूलाई तथ्यमा आधारित अनुसन्धान, प्राविधिक योजना र अन्तर्राष्ट्रिय समर्थनका लागि रणनीति तयार गरेर पठाउनु आवश्यक छ। यसका साथै, पुराना ब्युरोक्र्याट र राजनीतिक नियुक्तिहरूको नाममा सल्लाहकार मात्रै पठाउने प्रवृत्तिमा सुधार ल्याउनु जरुरी छ। नेपालजस्ता जलवायु परिवर्तनको गम्भीर जोखिममा रहेका देशहरूका लागि कोप२९ जस्ता मञ्चहरूमा विकसित राष्ट्रहरूले वास्तविक जिम्मेवारी लिनु आवश्यक छ। नेपालको हिमाल, पहाड र तराई क्षेत्रमा देखिएका जलवायु परिवर्तनका असरहरूको क्षतिपूर्ति उपलब्ध गराउने व्यवस्थाले मात्र यस्तो सम्मेलनलाई सफल मान्न सकिन्छ। कोप२९ बाट नेपालको अपेक्षा जलवायु वित्तमा पारदर्शिता, प्रभावकारी कार्यान्वयन र नेपालजस्ता देशहरूलाई विशेष प्राथमिकता दिने व्यवस्था हो। साथै, जलवायु परिवर्तनबाट प्रभावित समुदायहरूको संरक्षण र दिगो विकास सुनिश्चित गर्ने दीर्घकालीन योजना आवश्यक छ। यो सम्मेलनले नेपालजस्ता साना तर उच्च जोखिमयुक्त देशहरूको आवाजलाई विश्वव्यापी रूपमा सशक्त बनाउने मार्गप्रशस्त गर्नुपर्छ। यदि यस्ता सम्मेलनहरूले ठोस नतिजा दिन सकेनन् भने जलवायु संकटको चुनौती अझ गम्भीर रूपमा बढ्नेछ।"
परराष्ट्रमन्त्री राणा आज चीन जाँदै,काठमाडौं : परराष्ट्र मन्त्री आरजु राणा आज चीन भ्रमणमा जाँदै छिन्। सोमबार बसेको मन्त्रिपरिषद् बैठकले परराष्ट्र मन्त्री राणाको चीन भ्रमण स्वीकृत गरेको हो। प्रधानमन्त्री ओलीको मंसिर १७ गतेदेखि हुने भ्रमण तयारीका लागि परराष्ट्रमन्त्री राणा बिहीबार छेन्दु जान लागेकी हुन्। मंसिर १५ गतेसम्म परराष्ट्रमन्त्री राणा बेइजिङमा रहेर प्रधानमन्त्रीको भ्रमणका एजेन्डाहरू चीनका समकक्षी र सरकारी अधिकारीसँग बसेर तय गर्ने कार्यक्रम छ। मन्त्री राणाले मंसिर १३ देखि १५ गतेसम्म चीनको भ्रमण गर्नेछिन्। यस अगाडि स्वास्थ्य उपचार गराएर जापानबाट बेइजिङ जाने तयारी गरे पनि डाक्टरको समय नमिलेपछि परराष्ट्रमन्त्री राणाले जापान भ्रमण स्थगित गरेकी थिइन्।
चुमनुब्रीमा घामसँगै अस्ताउँछ मोबाइल नेटवर्क,"गोरखा : उत्तरी गोरखाको चुमनुब्री गाउँपालिकामा विगत एक महिनादेखि रात र बिहानको समयमा मोबाइल नेटवर्कले काम गरेको छैन। सधैं साँझ घाम अस्ताएपछि गएको मोबाइल नेटवर्क भोलिपल्ट बिहान घाम नलागेसम्म नआउने स्थानीयहरूले गुनासो गरेका छन्। एक महिना भइसक्यो, बेलुकादेखि भोलिपल्ट बिहान ८ बजेसम्म मोबाइलको नेटवर्क देखाउँदैन, चुमनुब्री गाउँपालिका३ जगतका गणेश कार्कीले भने, यस्तो समस्या पटकपटक भइरहन्छ। १२ घण्टाभन्दा बढी समयसम्म फोनमा नेटवर्क नहुँदा हामी उत्तरी गोरखावासीहरू समस्यामा छौँ। आफूहरूले पटकपटक पालिका र नेपाल टेलिकममा गुनासो गर्दासमेत सुनुवाइ नभएको उनले बताएका छन्। चुमनुब्रीमा नेपाल टेलिकमको नेटवर्क मात्र चल्छ। त्यो पनि समयसमयमा नचलेर हैरान हुने गरेको ग्राहकहरूको गुनासो छ। मोबाइल नेटवर्क नहुँदा न फोन लाग्छ, न त फोर जी नै चल्छ। स्थानीय सर्वसाधारण, पर्यटकहरू, गाइड, पोर्टर, हामी होटल व्यवसायी त सधैं मर्कामा परेका छौं, उनले भने। रातको समयमा नेटवर्क नचल्दा आपत्कालीन समयमा निकै समस्या हुने गरेको उनले गुनासो गरे। आजभोलि सबै होटलहरू अनलाइनबाटै बुकिङ हुन्छ, पर्यटकहरू पनि फोनबाट सम्पर्क गर्दै आउनुपर्ने हुन्छ। यसरी सधैं बेलुकादेखि भोलिपल्ट बिहानसम्म फोनले काम नगर्दा हामी त अँध्यारोमा परेका छौं, उनले भने। चुमनुब्री गाउँपालिकाका अध्यक्ष नीमा लामाले पनि राति टावर जाँदा निकै समस्या हुने गरेको बताएका छन्। उनी भन्छन्, समस्या त भएको छ, आजै समन्वय गर्ने तयारी गरिरहेको छु। छिट्टै समस्याको समाधान हुन्छ। नेपाल टेलिकम कार्यालय गोरखाका प्रमुख सरोज अर्यालले भने प्राविधिक समस्याका कारण नेटवर्क गएको बताए। त्यहाँको टेलिकमको टावर सोलारबाट चल्ने हुँदा घाम अस्ताएपछि नेटवर्क जाने समस्या भएको हो, उनले भने, अहिले जाडो समयमा धेरै घाम नलाग्ने भएर ब्याकअपले नधानेर बेलुकै नेटवर्क जाने समस्या आएको हो। बिजुली जडान गर्न चाहिने पोल, तारलगायत सामग्रीहरूको इस्टिमेट मगाएको छु। घाम अस्ताएपछि मोबाइल सेवा नचल्ने जगत गाउँ। तस्बिर : शिव उप्रेती।"
आईपीओ पाइपलाइनमा ७६ कम्पनी,"काठमाडौं : नेपाल धितोपत्र बोर्डमा आईपीओ (प्रारम्भिक सार्वजनिक प्रस्ताव) निष्कासनको अनुमतिका लागि पाइपलाइनमा ७६ वटा कम्पनीहरू छन्। नवनियुक्त अध्यक्ष सन्तोषनारायण श्रेष्ठले बुधबार सातदोबाटोस्थित बोर्डको कार्यालयमा कार्यभार सम्हाल्दै अहिलेसम्म रोकिएको आईपीओ निष्कासन चाँडै सुरु हुने आश्वासन दिएका छन्। सेबोनमा हुने आईपीओको काम नियमित हो। नियमित रूपमा हुने काममा अध्यक्षले खासै केही गर्न नपरे पनि रोकिएको भ्याकुम भएकाले हो। अब सबै काम नियमित हिसावले अगाडि बढ्छ्, अध्यक्ष श्रेष्ठले अन्नपूर्णसँग भने। उनले कार्यभार सम्हाल्दै एभरेष्ट बैंकलाई ऋणपत्र निष्कासन गर्न अनुमति दिने पहिलो निर्णय गरे। यसैक्रममा उनले पुँजीबजारको विकासमा सबै सरोकारवाला निकायहरूसँगको सहकार्यमा लाग्ने र पुँजीबजारलाई वर्तमान समय सापेक्ष अगाडि बढाउने बताएका छन्। यससँगै, नयाँ स्टक एक्सचेन्जका बिषयमा सरकारको निर्देशनबमोजिम अगाडि बढ्नेमा उनी कटिबद्ध देखिन्छन्। अब देखिएका समस्याको अल्पकालीन, मध्यकालीन र दीर्घकालीन हिसावले प्राथमिकतामा राखेर पुँजीबजार विकासमा लाग्ने उनको भनाइ थियो। सुरुमा नेतृत्वको अभावमा काराण रोकिएका कामहरूलाई प्राथमिकतामा राखेर अघि बढ्ने जनाए। पुँजी बजारको नियामकीय निकाय सेबोन भएकाले अब पुँजीबजार विकासका लागि काम गर्ने उनी बताउँछन्। उनकाअनुसार नेपालमा पुँजीबजार पूर्ण रुपमा विकास नभएकोले सुरुवाती चरणमै छ। यसअवस्थामा सेबोनले धेरै काम गर्नुपर्ने हुन्छ। हामी सीमित दायरामा मात्रै बसेका छौं। धितोपत्र बोर्डको उद्देश्य पनि समग्र मुलुकको अर्थतन्त्र सुदृढ गर्न, पुँजी विकास तथा परिचालन गर्न सहयोग पुर्याउने हो। त्यहिअनुसार चल्नु पर्छ, अध्यक्ष श्रेष्ठले भने। उनले पहिलो प्राथमिकता लगानीकर्ताहरूको सुरक्षा रहेको बताउँदै लगानीकर्तालाई पनि सजग भएर पुँजी बजारमा लाग्न अनुरोध गरे। सेयर बजार लगानीकर्ताको आत्मविश्वासमा चल्ने हो। आत्मविश्वास कायम राख्न हामी सदैव सजग छौं, अधयक्ष श्रेष्ठले अन्नपूर्णसँग भने। कुन क्षेत्रका कति कम्पनी आईपीओ पाइपलाइनमा ? नेपाल धितोपत्र बोर्डले मंसिर ७ गते मात्रै एउटा कम्पनी (गार्डियन माइक्रो लाइफ इन्स्योरेन्स)को आईपीओ निष्कासनको स्वीकृति दिएको छ। कम्पनीको १ सय अंकित मूल्यको ७५ लाख कित्ता सेयर मध्ये ३० प्रतिशत अर्थात् २२ लाख ५० हजार कित्ता सेयर सर्वसाधारणका लागि स्वीकृत गरिएको छ। विभिन्न समयमा आवेदन दिएका कम्पनीको सूचीअनुसार आईपीओ पाइपलाइनमा ७६ वटा कम्पनी रहेका सेबोनले जनाएको छ। सबैभन्दा बढी हाइड्रोपावर क्षेत्रका कम्पनीहरू छन्। जलविद्युत्कम्पनीको मात्रै ३७ वटाको आईपीओ निष्कासनका लागि पर्खाइमा रहेको छ। यसैगरी, होटल तथा पर्यटन क्षेत्रमा ५ कम्पनीहरूले आईपीओको स्वीकृति मागेका छन्। यसैगरी क्रमशः लगानी क्षेत्रमाका २ कम्पनी, उत्पादन तथा क्षेत्रमा १३ वटा कम्पनी, लघुवित्त वित्तीय संस्थाअन्तर्गत एउटा कम्पनी, लघुबिमा अर्थात माइक्रोइन्स्योरेन्स ३ वटा कम्पनी र अन्य क्षेत्रका १५ वटा कम्पनीले आईपीओ निष्कासनको अनुमतिको पर्खाइमा छन्। उक्त ७६ वटा कम्पनीबाट कुल ४८ अर्ब ५८ करोड ४० लाख १६ हजार रुपैयाँ बराबरको आईपीओ निष्कासनका लागि स्वीकृति मागिएको छ। उक्त मूल्यको कुल ३३ करोड ३४ लाख ३६ हजार ८३ कित्ता सेयर रहेको छ। सबै कम्पनीले स्वीकृत पाउँदा ३३ करोड कित्ताभन्दा बढी आईपीओ निष्कासन हुनेछ। अधिकांशको प्रतिसेयर अंकित मूल्य १ सय रुपैयाँ छ। केहीले भने प्रतिकित्ता ५० रुपैयाँ तोकेका छन्। जसअन्तर्गत अकामा होटल र नेपाल ब्रोडकास्टिङ च्यानल देखिन्छ। अझ कतिपयले भने अंकित मूल्य १ सय रुपैयाँमा थप प्रिमियममा सेयर निष्कासनका लागि प्रस्ताव गरेको देखिन्छ। जसमा प्रतिकित्ता शिवम् होल्डिङ्सले २१० रुपैयाँ, रिद्धिसिद्धि सिमेन्टले २१४ रुपैयाँ १० पैसा, सौर्य सिमेन्टले २६४ रुपैयाँ ५१ पैसा, ह्याम्स हस्पिटलले २८८ रुपैयाँ, जगदम्बा स्टिलले ३ सय, कैलाश हेलिकप्टरले ३ सय २७ रुपैयाँ, र छायादेशी कम्प्लेक्सले ४ सय रुपैयाँको आईपीओ निष्कासनको प्रस्ताव पेश गरिएको बोर्डले जनाएको छ। पुँजीबजारमा निरन्तर हरियाली सरकारले गत सोमबार नेपाल धितोपत्र बोर्ड (सेबोन)को अध्यक्षमा सन्तोषनारायण श्रेष्ठ नियुक्त गरेदेखि सेयर बजार निरन्तर हरीयाली छाएको छ। साताको चौथो कारोबार दिन बुधबार नेप्से परिसूचक दोहोरो अंकले बढेर बन्द भयो। उक्त दिन नेप्से परिसूचक ३८८१ अंकले बढेर २७५५४७ विन्दुमा पुग्यो। जबकि अघिल्लो दुई कारोबार दिन बढेर बन्द भएको नेप्सेले बुधबार पनि सोही क्रमलाई निरन्तरता पायो। जसले पूँजीबजारमा हरीयाली छाएको छ। लगानीकर्ताहरू पनि उत्साहित भएकै कारण यतिबेला पूँजीबजार उकालो लागेको देखिन्छ। अघिल्लो दिन मंगलबार नेप्से परिसूचक ३३ अंकले बढेको थियो। उक्त दिन ७ अर्ब ४४ करोड रुपैयाँ मूल्य बराबरको कारोबार भएको थियो। त्यसअघि सोमबार ६ अर्ब ३४ करोड रुपैयाँको सेयर कारोबार भएको थियो। बुधबार ३ सय १६ कम्पनीको १ करोड ७१ लाख ८३ हजार ८ सय ५४ कित्ता सेयर ९ अर्ब ३१ करोड २९ लाख ३४ हजार रुपैयाँमा खरिद बिक्री भयो। उक्त दिन दोहोरो अंकले बढेको सेयर बजारमा ८ कम्पनीको सेयर सकारात्मक सर्किट लेभलमा कारोबार भयो। जसमा विशाल बजार, कर्णाली डेभलपमेन्ट बैंक, कर्पोरेट डेभलपमेन्ट बैंक, सिन्धु विकास बैंक, सपोर्ट माइक्रोफाइनान्स वित्तीय संस्था, सप्तकोशी डेभलपमेन्ट बैंक, मानुसी लघुवित्त वित्तीय संस्था र ग्रीन डेभलपमेन्ट बैंकको सेयर १० प्रतिशतले बढ्यो। यसदिन आधा दर्जनभन्दा बढी कम्पनीको सेयर सकारात्मक सर्किट लेभलमा कारोबार भयो। यसो हुँदा मिथिला लघुवित्त वित्तीय संस्थाका लगानीकर्ताले भने सर्वाधिक गुमाए। उक्त कम्पनीको सेयर १० प्रतिशतले घट्यो। समग्रमा कारोबार रकमका आधारमा यसदिन जानकी फाइनान्स अगाडि देखियो। यस्तै, एनआरएन इन्फ्रास्टक्चरको ३३ करोड रुपैयाँको सेयर कारोबार हुँदा पिपुल्स हाइड्रोपावर र नेपाल फाइनान्सले २४२४ करोड रुपैयाँको सेयर कारोबार गरे। कारोबारमा आएका १ सय ९९ कम्पनीको मूल्य बढ्दा ४० वटाको घट्यो। बाँकी ५ कम्पनीको मूल्य भने स्थिर रह्यो। फाइनान्स समूहबाहेक अन्य समूहको उपसूचक भने सकारात्मक देखिए। यसदिन ट्रेडिङ समूहको उपसूचक सर्वाधिक ९२७ अंकले बढ्न पुग्यो।"
"चिनियाँ उच्चस्तरीय टोली नेपालमा, ऋण नलिने कांग्रेसको अडान यथावत्","काठमाडौं : मुलुकमा बीआरआई ऋण कि अनुदानमा लिने विषयमा चर्को विवाद छ। प्रधानमन्त्री केपी शर्मा ओलीले सहुलियतपूर्ण ऋणमै भए पनि बीआरआई कार्यान्वयन गर्ने मनस्थिति बनाएका छन्। कांग्रेस भने घुमाइफिराई ऋण लिनुहुँदैन भन्ने अडानमै छ। कांग्रेसको अडानबाट प्रधानमन्त्रीसमेत सिधै ऋण लिने उद्देश्य आफ्नो नभएको भन्दै पछि हटेका छन्। प्रधानमन्त्री ओलीले ऋणमा बीआरआई स्वीकार गर्न नसकिने भन्दै सार्वजनिक अभिव्यक्ति दिइसकेका छन्। सत्तारुढ दल नेपाली कांग्रेस सभापति तथा पूर्वप्रधानमन्त्री शेरबहादुर देउवाले पनि प्रधानमन्त्रीको चीन भ्रमणका क्रममा बीआरआईका परियोजनाहरू अनुदानमा लिने गरी गृहकार्य थाल्न सरकारलाई सुझाव दिँदै आएका छन्। उनले नेपालको अहिले कुनै पनि देशबाट ऋण लिने सामथ्र्य नरहेकाले अनुदान लिनुपर्छ। लोन नलिने, ऋण नलिने, तर अरू अनुदान लिन हामी तयार छौं। चीन हाम्रो मित्र राष्ट्र हो। देउवाले भन्दै आएका छन्। पहिला बोलेका परियोजना सम्पन्न गरेपछि मात्र बीआरआईको विषयमा जान कांग्रेसको सुझाव कांग्रेसका महामन्त्री गगन थापाले सत्तारूढ दलहरू चिनियाँ परियोजना बेल्ट एन्ड रोड इनिसीएटीभ (बीआरआई) कार्यान्वयनको पक्षमा रहेको बताएका छन्। विराटनगरमा सञ्चारकर्मीसँग कुरा गर्दै थापाले देशभित्रको स्रोत र साधनले मात्र विकास गर्न नपुग्ने भन्दै अगाडि भने, ठूलो पुँजी आवश्यक रहेकाले मित्र राष्ट्रहरूसँग अनुदानको अपेक्षा गरिएको हो। बीआरआईका सन्दर्भमा सत्तारूढ कांग्रेस र एमालेको धारणा समान रहेको भन्दै थापाले यसअघि हस्ताक्षर भएका परियोजना यसपटक कार्यान्वयनको चरणमा जाओस् भन्ने चाहना आफूहरूले राखेको उनले बताए। थापाले बहुपक्षीय दातृ निकायबाट सस्तो र सहुलियतमा ऋण लिने पक्षमा कांग्रेस र एमाले रहेको स्पष्ट पार्दै भने, अमेरिका, भारत, चीन, जापान जुनसुकै राष्ट्रहरूबाट पनि सस्तोमा ऋण लिन कांग्रेस र एमाले तयार रहेको छ। सन् २०१७ मा नेपाली कांग्रेस र नेकपा (माओवादी केन्द्र)को सरकार रहँदा तत्कालीन परराष्ट्रमन्त्री प्रकाशशरण महतले बीआरआई सम्झौता गर्नुभएको हो। त्यसअघि चीनसँग भएका दर्जनौं सम्झौता कार्यान्वयन नभएकाले ती सबै सम्झौताहरूले पूर्णता पाओस् भन्ने अपेक्षा पनि छ। कांग्रेसका प्रवक्ता डा प्रकाशशरण महतले बीआरआईको विषयले सत्ता गठबन्धनमा कुनै समस्या नगर्ने प्रष्ट पारेका छन्। नेपालमा बीआरआईको रणनीतिक प्रभावबारे छलफलमा राष्ट्रिय हितलाई केन्द्रमा राख्नुपर्ने भन्दै महतले भने, बीआरआईको विषयमा सघन छलफल गरेर मात्रै एउटा समझदारीमा पुग्नुपर्छ। उहाँहरूको प्रस्ताव र हाम्रो प्रस्तावमा धेरै भिन्नता छ। हामीले राखेको प्रस्तावमा उहाँहरूलाई आउन कठिन छ भने हामीले समय लिनुपर्छ। अहिले हामी भिजिट गर्दैछौं त्यसकारण हतार हतार जे उहाँहरूले भनेको छ त्यही गर्दिउँ भन्ने हिसाबले जान हुँदैन। उनले बीआरआईको विषयमा कांग्रेस पार्टीले कुनै पनि शर्तमा ऋणको लिन नहुने निष्कर्ष निकालेको बताए। महतले भने, अहिले हामीले लिएको ऋण कार्यान्वयन गर्न सकेको छैनौं। अर्को ऋण के थप्ने ? अहिलेको ऋणको परिवेश छ त्यसको सदुपयोग र कार्यान्वयन गर्न नसकेको अवस्थामा अहिले ऋण लिन हुँदैन। चीनको बीआरआईको सन्दर्भमा मात्रै होइन। अरू देशसँग पनि हामीले ऋण लिन हुँदैन। अगाडि भने, चीनले यसअघि गरेको अनुदानसमेत कार्यान्वयन नगरेकाले बीआरआईमार्फत ऋण लिन नसक्ने अडान सुनाए। एमाले भन्छ: बीआरआई धेरै गिजोलियो एमालेका उपमहासचिव प्रदीप ज्ञवालीले बीआरआईको विषय धेरै गिजोलिएको बताएका छन्। बीआरआई मात्र नभई जुनसुकै मुद्दामा शक्ति राष्ट्रहरूसँग परिपक्क ढंगले जुनसुकै विषयमा कुरा अगाडि बढाउनुपर्ने बताउँदै ज्ञवालीले भने, बीआरआई चीनले अगाडि सारेको विकासको एउटा अवधारणा हो। त्यसलाई हामीले कसरी अधिकतम सदुपयोग गर्न सक्छौं भनेर जाँदाभन्दा पनि हाम्रो बहसचाहिँ ऋण भर्सेस अनुदान जस्तो भएको छ। त्योभन्दा बाहिर ल्याएर हामीले छलफल गर्नुपर्छ। बीआरआईलाई राष्ट्रिय हितलाई केन्द्रमा राखेर सदुपयोग गर्नुपर्ने बताउँदै ज्ञवालीले भने, अहिले हामी ऋण कि अनुदान भन्ने विषयमा प्रवेश गर्ने बेलै भएको छैन। लोनका विश्वव्यापी प्रभावलाई पनि हेर्नुपर्छ। अनुदान हो या लोन त्यो राष्ट्रिय हितमा छ कि छैन हेर्नुपर्छ। अहिले नेपालले ठूला पोर्जेक्टहरूमा ऋण लिएर भार बढाउनसक्ने अवस्थामा छैन। त्यसैले यो समय उचित छैन भन्ने नै लाग्छ। सरकारमा भएको मुख्य दलहरूबीच यो विषयमा समझदारी पनि भएको अवस्था छ। तर, दुवै छिमेकी मुलुकसँग सन्तुलित व्यवहार गरिनुपर्छ। चिनियाँ उच्चस्तरीय टोली काठमाडौंमा प्रधानमन्त्री केपी शर्मा ओलीको चीन भ्रमणको तयारी भइरहेका बेला चीनको एक उच्चस्तरीय टोली भने काठमाडौं आइपुगेको छ। प्रधानमन्त्रीको भ्रमणमा बीआरआई परियोजना कार्यान्वयनका विषयलाई लिएर सत्तारूढ दलहरूबीच नै विवाद भइरहेका बेला चीनबाट उच्च स्तरीय टोली गुपचुप रूपमा आएको हो। चीनको स्वशासित क्षेत्र सिजाङ प्रान्तस्थित विदेश मामिला कार्यालयका उपमहानिर्देशक लिउ लिन नेतृत्वमा ६ सदस्यीय टोली मंगलबार काठमाडौं आइपुगेको हो। शनिबारसम्म काठमाडौंमा रहने उक्त टोलीले केही सरकारी अधिकारी र राजनीति दलका शीर्ष नेताहरूसँग छलफल गर्ने तालिका छ। आज परराष्ट्रमन्त्री राणा जाँदै प्रधानमन्त्री ओलीको मंसिर १७ गतेदेखि हुने भ्रमण तयारीका लागि परराष्ट्रमन्त्री आरजु राणा देउवा बिहीबार बेइजिङ जाँदैछिन्। मंसिर १५ गतेसम्म परराष्ट्रमन्त्री राणा बेइजिङमा रहेर प्रधानमन्त्रीको भ्रमणका एजेन्डाहरू चीनका समकक्षी र सरकारी अधिकारीसँग बसेर तय गर्ने कार्यक्रम छ।"
"तासको खालमा प्रहरीको छापा, ९ जना पक्राउ","विराटनगर : तासको खालमा छापा हानेर प्रहरीले मोरङको लेटाङबाट बुधबार राति ९ जनालाई पक्राउ गरेको छ । इलाका प्रहरी कार्यालय लेटाङबाट खटिएको टोलीले लेटाङ नगरपालिका५ खेरुवाका कसम सूर्य मगरको घरको कोठामा चलिरहेको तास खालमा राति ११:३० बजेतिर छापा हानेको थियो । त्यस क्रममा घरधनी ३१ वर्षीय कसम सूर्य मगरसहित लेटाङ५ का ५० वर्षीय कर्ण मगर, ४० वर्षीय दिलिपकुमार राई, ३७ वर्षीय दीपक विश्वकर्मा, ३१ वर्षीय डम्बर थापा, ३७ वर्षीय किरण मगर तथा लेटाङ४ का ३१ वर्षीय सागर भुजेल, लेटाङ३ का ३६ वर्षीय नरबहादुर गुरुङ र ३१ वर्षीय दिपेन श्रेष्ठ पक्राउ परेको प्रहरीले जनाएको छ । मोरङ प्रहरीका प्रवक्ता डीएसपी वेदप्रकाश जोशीका अनुसार पक्राउ परेकाले खेल्न प्रयोग गरेको १ सय ९ पत्ती तथा नखोलिएको २ बुक तास खालबाट बरामद भएको छ । त्यस्तै, खालबाट ४८ हजार ५ सय र खेल्नेहरुको साथबाट ६१ हजार ८ सय गरेर १ लाख १० हजार ३ सय रूपैयाँ बरामद भएको जोशीले बताए । पक्राउ परेकाहरुलाई इलाका प्रहरी कार्यालय लेटाङको हिरासतमा राखिएको छ । यस विषयमा थप अनुसन्धान भइरहेको जानकारी जोशीले दिए ।"
"प्रधानमन्त्री निर्देशन दिएको दियै, कार्यान्वयन गर्ने निकाय सुनेको नसुन्यै","काठमाडौं : प्रधानमन्त्री केपी ओलीले कामको शैली फेर्न र परिणाम दिन पटकपटक मन्त्री र सचिवलाई निर्देशन दिएका छन। तर, जति निर्देशन दिए पनि कार्यान्वयन गर्ने निकायले सुनेको नसुने झै गर्न थालेको भन्दै असन्तुष्टि जनाएका छन्। चालु आर्थिक वर्षको नीति तथा कार्यक्रम र बजेट कार्यान्वयनको प्रथम त्रैमासिकको समीक्षा बैठकमा पनि प्रधानमन्त्री ओलीले काम गर्ने शैली पुरानै भएको भन्दै असन्तुष्टि जनाए। यसअघि पनि ओलीले मन्त्री र सचिवलाई घचघच्याएका थिए। तर, सोचे जस्तो प्रगति हासिल हुन सकेको देखिँदैन। बुधबार प्रथम त्रैमासिकको समीक्षा बैठकमा प्रधानमन्त्री ओलीले स्रोतको सुनिश्चितताबिना अघिल्लो सरकारबाट प्रस्तुत बजेट आएकाले पनि काम गर्न सहज नभएको बताए। उनले बजेटको समीक्षा गर्न सकिने, तर काम गर्नै शैलीमा भने आमूल परिवर्तन ल्याउनुपर्ने बताए। प्रधानमन्त्री स्वयम्ले बजेटमार्फत ११ हजार त नक्कली आयोजना ल्याइएको बताएका छन्। बहुवर्षीय योजना पनि २० लाख मात्रै छुट्ट्याएको भेटिएको छ। सिंहदरबारस्थित प्रधानमन्त्री तथा मन्त्रिपरिषद्को कार्यालयमा उपप्रधानमन्त्रीहरू, मन्त्रीहरू, राष्ट्रिय योजना आयोगका पदाधिकारी, मुख्यसचिव र सचिवहरूसहितको बैठकमा प्रधानमन्त्री ओलीले भने,११ हजार नक्कली आयोजना ल्याइएको छ। बहुवर्षीयखालका योजनामा यस वर्ष २० लाख मात्रै बजेट राख्ने खालका छन्। उनले बजेट र कार्यक्रमका विसंगतिलाई व्यवस्थापन गर्नुपरेको बताउँदै विकृति अन्त्य हुनुपर्ने उल्लेख गरे। प्रधानमन्त्री ओलीले सोचे जति काम नभएकाले विद्यमान स्थितिमा परिवर्तन ल्याउन निर्देशन दिएका छन्। उनले जनताका अपेक्षाबमोजिम ठोस र परिणाममूलक काम गर्न निर्देशन दिए। हरेक मन्त्रालयले उत्पादन, कृषि, ऊर्जा वा सूचना प्रविधि आदिका क्षेत्रमा हामीले नयाँ क्रान्तिकारी काम के गर्न सक्छौं भनेर सोच्नुपर्ने भएको छ। राष्ट्रिय विकासको काम र देशको अर्थतन्त्र परिचालन गफका भरमा चल्दैन, उनले भने, प्रक्रियावादमा मात्रै नअल्झिऔं। हामीले जनताका अपेक्षाबमोजिम ठोस र परिणाममूलक काम गर्न सक्नुपर्छ। प्रधानमन्त्री ओलीले देशमा रोजगारी र आम्दानी बढाउने नीति लिन पर्ने बताए । काम नहुँदा निरीह भएर हेरेर मात्रै हुँदैन, अब के गर्ने भन्ने ठोस योजना मलाई चाहियो,उनले भने, हामी सरकारमा भएको उपादेयता हुनुपयो। हिम्मतिलो तरिकाले अगाडि बढौं। प्रधानमन्त्री ओलीले तल्लो वर्गलाई लाभ दिन गरी योजना बनाएर अघि बढ्नुपर्ने बताए। उनले प्रश्न गर्दै भने , तल्लो वर्गसम्म कसरी लाभ दिन सकिन्छ ? बन्द भएका उद्योगहरू के गर्ने हो ? हामीले चलाउन सक्दैनौं भने चलाउन सक्नेलाई चलाउन किन नदिने ? परिणाम नदिने र प्रभावकारी नहुने अनावश्यक संरचनाहरू किन राख्ने ? उनले अब अल्याङटल्याङ गर्ने समय नरहेको स्पष्ट पारे। उनले कुनै मन्त्रीको कार्यसक्षमता प्रभावकारी नभएमा त्यसमा पनि समीक्षा गर्नुपर्ने र कर्मचारीले उत्साहका साथ काम गर्नुपर्नेमा जोड दिए । प्रधानमन्त्री, मन्त्री र सचिवले सकारात्मक परिणामका लागि आफ्नो ठाउँबाट हस्तक्षेप गर्नुपर्ने बताए। उनले काम नगर्ने कर्मचारीलाई सरुवा मात्रै नगरेर कारबाही गर्नुपर्नेमा धारणा राखे। प्रधानमन्त्री ओलीले सरकारका उपलब्धिहरू मानिसका व्यवहारमा देखिनुपर्ने भएकाले समीक्षा र बैठकहरूले मात्रै परिणाम नदिने भएकाले उत्पादन र परिवर्तनमा केन्द्रित हुन आग्रह गरे।"
आउन थाले विदेशी खेलाडी,"काठमाडौं : यही शनिबारदेखि सुरु हुने नेपाल प्रियिमर लिग (एनपीएल) का लागि विदेशी खेलाडी नेपाल आउन थालेका छन्। बुधबार मात्रै काठमाडौं गोर्खाजका तीन, पोखरा एभेन्जर्सका चार र चितवन राइनोजका एक खेलाडी नेपाल आएका छन्। काठमाडौं गोर्खाजमा अनुबन्ध भएका इङ्ल्यान्डका अलराउन्डर डेनियल एलेक्जेन्डर डौथवेइट, ब्याटर स्टेफन इस्किनाजी र बलर नाथन सोउटर बुधबार नेपाल आएका हुन्। उनीहरूलाई काठमाडौं गुर्खाजका पदाधिकारीले त्रिभुवन अन्तर्राष्ट्रिय विमानस्थलमा स्वागत गरेका थिए। यससँगै काठमाडौं गोर्खाजले अनुबन्ध गरेका चारै जना विदेशी खेलाडी नेपाल आइसकेका छन्। यसअघि डच ब्याटर माइल लेभिट नेपाल आइसकेका छन्। कर्णाली याक्स, सुदूरपश्चिम रोयल्स, पोखरा एभेन्जर्स, जनकपुर बोल्ट्स, काठमाडौं गुर्खाज, चितवन राइनोज, विराटनगर किङ्स र लुम्बिनी लायन्सले प्रतिस्पर्धा गर्नेछन्। बुधबार नै पोखरा एभेन्जर्सका चार विदेशी खेलाडी पनि काठमाडौं आइपुगेका छन्। नेदरल्यान्ड्सका बास डे लिड, स्कटल्यान्डका माइकल लिस्क, वेस्ट इन्डिजका रेमन रेइफर र इङ्ल्यान्डका म्याट क्रिट्ले नेपाल आइपुगेका हुन्। उनीहरूलाई पोखरा एभेन्जर्सका कर्णवीर थापाले विमानस्थलमा स्वागत गरेका थिए। पोखराका पाँच विदेशी खेलाडीमध्ये आन्द्रेस गौस भने केही दिनपछि आउने पोखराले जनाएको छ। यसैगरी चितवन राइनोजमा अनुबन्ध भएका नामिबियाका ब्याटर जान निकोल लोफ्टी इटन पनि बुधबार नेपाल आएका छन्। उनलाई बुधबार त्रिभुवन अन्तर्राष्ट्रिय विमानस्थलमा चितवनका पदाधिकारीले स्वागत गरेका थिए। यसअघि मंगलबार कर्णाली याक्सका दुई खेलाडी नेपाल आएका थिए। मंगलबार वेस्ट इन्डिजका चाडविक वाल्टन र हङकङका बाबर हयात नेपाल आइपुगेका हुन्। उनीहरूलाई कर्णाली याक्सका मालिक झनकदत्त खनाल, सहमालिक गृहेन्द्र घिमिरे र प्रशिक्षक ज्ञानेन्द्र मल्लले स्वागत गरेका थिए। यसैगरी सुदूरपश्चिम रोयल्सका इङ्लिस क्रिकेटर सेफ अलि जेब पनि नेपाल आइपुगेका छन्। सेफलाई बुधबार त्रिभुवन अन्तर्राष्ट्रिय विमानस्थलमा टिम व्यवस्थापक रवि तिमल्सिनालगायतले स्वागत गरेका थिए। सुदूरपश्चिममा सेफका अलावा स्कटल्यान्डका ब्रान्डन मक्मलेन, न्युजिल्यान्डका स्कट कुगेलेइन र यूएईका रोहन मुस्तफा अनुबन्ध भएका छन्। प्रतियोगिताको पहिलो संस्करण मंसिर १५ गतेदेखि पुस ६ गतेसम्म कीर्तिपुरस्थित त्रिवि क्रिकेट मैदानमा सञ्चालन हुँदैछ। प्रतियोगितामा आठ टोलीको सहभागिता रहनेछ। जसमा कर्णाली याक्स, सुदूरपश्चिम रोयल्स, पोखरा एभेन्जर्स, जनकपुर बोल्ट्स, काठमाडौं गुर्खाज, चितवन राइनोज, विराटनगर किङ्स र लुम्बिनी लायन्सले प्रतिस्पर्धा गर्नेछन्। प्रतियोगिताको उद्घाटन खेलमा विराटनगर र जनकपुर भिड्ने छन्। प्रतियोगिताको भारतीय टेलिभिजन स्टार स्पोर्ट्सले प्रत्यक्ष प्रशारण गर्नेछ।"
"स्थानीय न्यायिक समिति : न कानुनी ज्ञान न जानकार, न्याय सम्पादनमा अलमल","बुटवल : संघीयतापछि घर दैलोमै सरकार र संसद् (गाउँसभानगरसभा) को व्यवस्था भयो। सानासाना घरेलु विवाद मिलाउन अदालत (न्यायिक समिति) को संवैधानिक व्यवस्था गरियो। आलीधुर, बाँध पैनी, कुलोपानीघाट, बालीनोक्सानी, चरन, घाँस, दाउरा, ज्याला मजदुरी जस्ता विवादको निरुपण गर्ने जिम्मा न्यायिक समितिलाई दिइयो। गाउँनगरका उपाध्यक्षउपप्रमुखको संयोजकत्वमा तीन सदस्यीय न्यायिक समिति पनि गठन भए। तर, कानुनी ज्ञान र कानुनका जानकारको अभावमा न्यायिक निकाय फलदायी बन्न सकेनन। जबकी, स्थानीय सरकार बनेको ७ वर्ष बितिसक्यो। मुलुकको संविधान र स्थानीय सरकार सञ्चालन ऐनले पालिकाहरूलाई न्यायिक समितिमार्फत विवाद निरुपण गर्ने अधिकार दिएको छ। तर, नागरिकलाई छिटो छरितो सेवा दिन नसकिएको देशभरका न्यायिक समितिका संयोजकको गुनासो छ। न्यायिक समितिमा काम गर्ने गरी कम्तीमा पनि एक जना कानुनका जानकार (कानुन अधिकृत) को व्यवस्था भए मात्रै प्रभावकारी सेवा दिन सकिने उनीहरूको भनाइ छ। संविधानले अधिकार दिए पनि कानुनी ज्ञान नहुँदा धेरै पालिकामा त न्यायिक इजलास समेत छैनन्। त्यसैकारण, न्यायिक समितिको मुख्य जिम्मेवारी पाएका उपाध्यक्षउपमेयरको ध्यान विकास निर्माणका योजनाको अनुगमनमा मात्र केन्द्रित देखिन्छ। किन चाहिन्छन कानुन अधिकृत ? देवेन्द्र बर्मा, संयोजक, स्थानीय तह न्यायिक समन्वय समिति, प्यूठान जग्गा साँधको विवादले १३ वर्षदेखि बोली बाराबार गरेका प्यूठान नगरपालिकाका दुई महिलालाई मेलमिलापको माध्यमबाट बोली फुकाइएको छ। नगरपालिका स्थापना भइसकेपछि पहिलोपटक यति धेरै लामो समयको विवाद मिलेको छ। न्यायिक समितिलाई संघ र प्रदेश सरकारले नचिन्दा दुःख लाग्छ। जनताको नजिकको अदालत न्यायिक समिति हुन्। पालिकामा कानुन अधिकृतको व्यवस्था गर्न वर्षौंदेखि दबाब दिइए पनि माग सुनुवाइ नभएको झिमरुक गाउँपालिका प्यूठानका उपाध्यक्ष प्रमोद पोख्रेलले गुनासो गरे। संघ र प्रदेश सरकारले जनशक्ति व्यवस्थापनमा साथ दिनुपर्छ, उनले भने, केही हिस्सा स्थानीय सरकारले पनि व्यहोर्न सक्छ। तर, पालिका अझै आत्मनिर्भर भइनसक्दा समस्या छ। प्यूठानका केही पालिकाहरूले कानुन व्यवसायीको साथ लिएर विवाद निरुपण गर्ने गरे पनि धेरैमा समस्या देखिएको उनले अनुभव सुनाए। पोख्रेल न्यायिक समिति राष्ट्रिय सञ्जालको तदर्थ समिति सदस्य पनि हुन्। विवादमा मुछिएका दुवै पक्षलाई जितको अनुभूत हुने गरी विवाद टुंग्याउनुपर्छ, उनले भने, यसका लागि प्रत्येक वडामा मेलमिलापकर्ता पनि राखिएको छ। तर, यतिले मात्र पुग्दैन। कानुनी पाटोबाट विवादको किनारा लगाउन कानुन अधिकृत चाहिन्छ। पोख्रेलले आफ्नो पालिकामा न्यायिक इजलास नभएको जानकारी दिए। अघिल्लो कार्यकालमा नयाँ प्रशासनिक भवन बने पनि इजलास बनाउनेतर्फ कसैले चासो नदेखाएको उनको प्रतिक्रिया छ। तर, पोख्रेल निर्वाचित भइसकेपछि पनि छुट्टै इजलास बनाउनेतर्फ चासो देखाएका छैनन्। प्यूठानकै दुर्गम क्षेत्रमा पर्ने गौमुखी गाउँपालिकाका उपाध्यक्ष महावीर रानाले पनि स्थायी रूपमा कानुन अधिकृतको व्यवस्था नहुँदा समस्या झेल्नुपरेको दुःखेसो गरे। सेवा परामर्श शिर्षकको बजेटबाट करारमा एकजना कानुन अधिकृत त नियुक्ति गरेका छौं, रानाले भने, तर, स्थायी दरबन्दीमार्फत न्यायिक सेवालाई बलियो बनाउनुपर्छ। उनले दुर्गम क्षेत्रका नागरिकलाई न्यायको अनुभूत दिलाउन स्थानीय स्तरमै गुणस्तरीय सेवा दिनुको विकल्प नरहेको धारणा राखे। गाउँका नागरिक सानो सानो विवादमा पनि जिल्लाका अड्डा अदालत धाउन सक्दैनन्, राना भन्छन्, न्याय प्रक्रिया महँगो छ। गाउँका नागरिकलाई गाउँमै न्यायको अनुभूति दिलाउने गरी सेवा दिनुपर्छ। मेलमिलापबाट फुक्यो १३ वर्षअघिको बन्द बोलचाल जग्गा साँधको विवादले प्युठान नगरपालिकाका दुई महिलाबीच १३ वर्षदेखि बोलचाल बन्द थियो। साँधको घाँस काट्ने विषयमा उनीहरूबीच ०६८ सालमा विवाद भएको थियो। नगरको न्यायिक समितिले मेलमिलापको माध्यमबाट उनिहरूबीचको विवाद मिलाइदियो। बन्द बोलचाल फुकाइयो। त्यसपछि आपसमा अंगालो हालेर उनीहरूबीच पुरानै मित्रता जोडियो। सुनिता डंगोल, संयोजक, न्यायिक समिति तदर्थ राष्ट्रिय सञ्जाल न्यायिक समितिले गर्ने कार्यसम्पादनको देशभर एकरूपता हुनुपर्छ। केन्द्रीय सञ्जाल पूर्ण भइसकेपछि जिल्ला र प्रदेशमा पनि विस्तार गर्छौं। केही पालिकाहरूले कानुनी सल्लाहकार राखेर मुद्दाहरू छिनोफानो गर्ने गरेका छन्। अब देशभरका पालिकाहरूमा न्यायिक समितिको काम कारबाही हेर्ने गरी एकजना कानुन अधिकृत नियुक्त गर्नुपर्छ। न्यायिक समिति स्थानीय स्तरको अदालत हो। यसलाई व्यवस्थित र छिटोछरितो बनाउनै पर्छ। देशभर कति मुद्दाहरू न्यायिक समितिबाट टुंगिए भन्ने एकिन तथ्यांक नभएपनि हजारौको संख्यामा मुद्दाहरू मिलापत्रको माध्यमबाट टुंगिएका छन्। नगरपालिका स्थापना भइसकेपछि पहिलोपटक यति धेरै लामो समय अवधिसम्मको विवाद मिलाइएको नगर उपप्रमुख देवेन्द्र बर्माले जानकारी दिए। सभ्य समाजको निर्माण गर्नु स्थानीय सरकारको दायित्व हो, बर्मा भन्छन्, १३ वर्षदेखि बोली बाराबर गरेर छिमेकमा बस्दा उहाँहरूबीच कति छटपटी र पीडा भएको थियो होला। यो भोग्नेलाई मात्र अनुभूत हुन्छ। तर, बर्माले स्थानीय सरकारका न्यायिक समितिलाई संघ र प्रदेश सरकारले नचिन्दा दुःख लागेको अनुभव सुनाए। सबैभन्दा नजिकको अदालत, स्थानीय सरकारका न्यायिक समिति हुन्, बर्मा भन्छन्, तल्लो तहबाटै मुद्दा किनारा लाग्यो भने माथिल्लो निकाय धाउनुपर्दैन। नागरिकको पैसा र समय बचत हुन्छ। तीन तहकै सरकारबीच न्यायिक क्षेत्रमा प्रभावकारी समन्वय नहुँदा समस्या निम्तिरहेको उनको भनाइ छ। चुनाव लडेर आएका जनप्रतिनिधिले स्वतन्त्र न्याय दिन सक्दैनन् भन्ने आरोप छ नी भन्ने जिज्ञासामा वर्माले भने, विकास निर्माणको सवालमा त्यसो हुनसक्ला। तर, न्याय दिने विषयमा यो कदापी हुनै सक्दैन। किनभने न्याय मानिसको अनुहार हेरेर होइन, कानुनका पाना पल्टाएर दिने विषय हो। स्थानीय तह न्यायिक समन्वय समिति प्यूठानका संयोजक समेत रहेका बर्माले अघिल्लो आर्थिक वर्ष जिल्लामा २ सय १३ वटा मुद्दा न्यायिक समितिमार्फत किनारा लागेको जानकारी दिए। गाउँमै मुद्दा नमिलाएको भए कम्तीमा पनि ६० प्रतिशत मुद्दाहरू अदालत पुग्ने गरेको उनी सुनाउँछन्। बजेट विनियोजन गर्दा पनि न्याय क्षेत्रलाई प्राथमिकतामा नराख्ने गरिएको उनको भनाइ छ। स्थानीय स्तरमा दर्ता हुने मुद्दामध्ये ५० प्रतिशत बढी घरेलु हिंसा रहेको वर्माले जानकारी दिए। बागमतीमा पाँचौं तह, गण्डकीमा अधिकृत बागमती प्रदेशले स्थापनाको सुरुवाती चरणदेखि नै पालिकाहरूमा स्थानीय न्यायिक सहजकर्ता नियुक्त गरेको छ। कोभिडको समयमा केही समय जनशक्ति व्यवस्थापनलाई निरन्तरता दिन नसके पनि हाल निरन्तर चलिरहेको आन्तरिक मामिला तथा कानुन मन्त्रालय बागमती प्रदेशका प्रवक्ता एवं उपसचिव मनुका घिमिरेले जानकारी दिइन्। बाबुराम गौतम, प्रवक्ता एवं सहसचिव : मुख्यमन्त्री तथा मन्त्रिपरिषद्को कार्यालय, गण्डकी प्रदेश गण्डकी प्रदेशले चालु आर्थिक वर्षदेखि एक जना अधिकृत स्तरको कानुनी सहजकर्ता नियुक्ति गर्ने विषय अन्तिम टुंगोमा पुग्दै छ। ७६ वटा पालिकामा यो कार्यक्रम लागू हुन्छ। पालिकाहरूको मागअनुसार जनशक्ति व्यवस्थापन गर्दै छौं। गण्डकीमा कुल ८५ वटा पालिका छन्। ७६ वटाले मात्र माग गरेका हुन्। गाउँपालिकाले २५, नगरपालिकाले ४० प्रतिशत व्यहोर्ने कार्यविधिमा उल्लेख छ। अरू प्रदेश सरकारले व्यहोर्छ। कानुनी सहजकर्ता नियुक्तिका लागि चालु आवमा ३ करोड ७० लाख रुपैयाँ बजेट विनियोजन भएको छ। मुद्दाको चाप कम भएका मनाङ, मुस्ताङलगायतका केही पालिकाहरूले कानुनी सहजकर्ताको माग गरेका छैनन्। स्थानीय न्यायिक सहजकर्ता (नियुक्ति तथा परिचालन) कार्यविधि बनाएर पाँचांै तहको जनशक्ति नियुक्त गरिएको उनले बताइन्। सुरुवाती वर्षमा मन्त्रालयले नै सबै पालिकामा जनशक्ति नियुक्ति गरे पनि हाल गाउँपालिकामा मात्र यो कार्यक्रम लागु छ। प्रदेशका ७४ गाउँपालिकामध्ये ७२ वटामा करारमा जनशक्ति नियुक्ति गरिएको छ। रामेछापको गोकुलगंगा र सिन्धुपाल्चोकको सुनकोशी गाउँपालिकाले आफ्नै स्रोतमा कर्मचारी नियुक्त गरेका छन्। कार्यक्रम लागू भएका गाउँपालिकामा प्रदेश सरकारको ६० र सम्बन्धित पालिकाको ४० प्रतिशत लागत साझेदारी रहेको प्रवक्ता घिमिरेले जानकारी दिइन्। कार्यक्रम लागू नभएका कतिपय नगरपालिकाहरूले आफैं कर्मचारी नियुक्ति गरेका छन्। कर्मचारी नियुक्तिको सबै प्रक्रिया पालिकाको सहभागितामा प्रदेश सरकारले गर्ने गरेको छ। प्रवक्ता घिमिरेले सहजकर्ताभन्दा सबै पालिकाहरूमा कानुन अधिकृत नियुक्त गरेमा सहज हुने सुझाव आएको सुनाइन्। गण्डकी प्रदेशले पनि चालु आर्थिक वर्षदेखि ७६ वटा पालिकाहरूमा एक जना अधिकृत स्तरको कानुनी सहजकर्ता नियुक्ति गर्ने प्रक्रियालाई अन्तिम टुंगोमा पुर्याएको छ। संभवतः चालु आर्थिक वर्षको माघ १ गतेदेखि माग भए बमोजिमका पालिकामा नियुक्त गरिसक्ने मुख्यमन्त्री तथा मन्त्रिपरिषद्को कार्यालय गण्डकी प्रदेशका प्रवक्ता बाबुराम गौतमले जानकारी दिए। गण्डकीमा कुल ८५ वटा पालिका छन्, गौतमले भने, ७६ वटाले मात्र माग गरेका छन्। गाउँपालिकाले २५, नगरपालिकाले ४० प्रतिशत व्यहोर्ने कार्यविधि छ। अरू प्रदेश सरकारले व्यहोर्छ। प्रदेश सरकारको गाउँपालिकामा ७५ र नगरपालिकामा ६० प्रतिशत लागत सहभागिता हुने गौतमले बताए। कानुनी सहजकर्ता नियुक्तिका लागि चालु आर्थिक वर्षमा ३ करोड ७० लाख रुपैयाँ बजेट विनियोजन गरिएको छ। मुख्यमन्त्री कार्यालयका उपसचिव टीकाराम पौडेलका अनुसार कुल २ सय ४४ जनाले आवेदन दिएका छन्। मुद्दाको चाप कम भएका मनाङ, मुस्ताङलगायतका केही पालिकाहरूले कानुनी सहजकर्ताको माग गरेका छैनन्। एकरूपता ल्याउन राष्ट्रिय सञ्जाल न्यायिक समितिले गर्ने कार्यसम्पादनलाई देशभर एकरुपता ल्याउन न्यायिक समिती तदर्थ राष्ट्रिय सञ्जाल गठन गरिएको सञ्जालकी संयोजक एवं काठमाडौं महानगरपालिकाकी उपप्रमुख सुनिता डंगोलले बताइन्। तदर्थ समितिलाई पूर्णता दिनेगरी कानुनी प्रक्रियालाई टुंग्याउँदै छौँ, डंगोलले भनिन्, केही समयभित्र समितिले पूर्णता पाउँछ। देशभरिका पालिकाहरूले गर्ने न्यायिक समितिको कार्यसम्पादनमा एकरूपता हुनुपर्छ। प्रेमप्रसाद पौडेल, निमित्त रजिस्ट्रार, उच्च अदालत तुलसीपुर, बुटवल इजलास अदालतमा हुने मुद्दाको चापलाई कम गर्न पालिकास्तरका न्यायिक समितिहरू सबल हुनुपर्छ। राज्यको नीति नै मुद्दाहरू मिलापत्रबाटै टुंग्यिोस् भन्ने छ। मुद्दाहरू मिलापत्र गराउन न्यायिक समितिलाई स्रोत र साधनले सक्षमसमेत बनाउनुपर्छ। न्याय सेवाको एक जना कानुन अधिकृत नियुक्त हुँदा पालिकाको न्यायिक समितीले गर्ने काम धेरै व्यवस्थित हुन्छन्। यो हामीले जिल्ला जिल्लामा अनुगमनका क्रममा पुग्दासमेत देखेका छौं। कतिपय प्रशासनिक रूपमा कानुनी प्रक्रिया नबुझ्ने पालिकाहरूमा काम गर्न समस्या परिरहेको गुनासो आइरहेको उनले सुनाइन्। उनले केन्द्रीय सञ्जाल पूर्ण भइसकेपछि जिल्ला र प्रदेशमा पनि विस्तारलाई जोड दिने जानकारी गराइन्। कतिपय पालिकाहरूले कानुनी सल्लाहकार राखेर मुद्दाहरू छिनोफाने गर्ने गरेका छन्, उनले भनिन्, अब देशभरका पालिकाहरूमा न्यायिक समितिको काम कारवाही हेर्नेगरी एक जना कानुन अधिकृत नियुक्त गर्नुपर्छ। उनले पालिकाहरूले आफ्नो पालिकामा कानुन अधिकृतको दरवन्दी सिर्जना गरी कार्यपालिका बैठकबाट निर्णय गरेर प्रदेश सरकारमा माग गर्ने कानुनी प्रक्रिया पूरा गर्नसमेत आग्रह गरिन्। न्यायिक समिति स्थानीय स्तरका अदालत हो, डंगोलले भनिन्, यसलाई व्यवस्थित र छिटो छरितो बनाउनैपर्छ। देशभर कति मुद्दाहरू न्यायिक समितिबाट टुंगिए भन्ने एकिन तथ्यांक नभए पनि हजारौंको संख्यामा मुद्दाहरू मिलापत्रको माध्यमबाट टुंगिएको उनको दाबी छ। सञ्जालले पूर्णता पाइसकेपछि तथ्यांक राख्ने विषय पनि व्यवस्थित हुने उनले सुनाइन्। एक महिनाभित्र सञ्जालमार्फत न्यायिक समितिको विषयलाई समेटर दिग्दर्शन प्रकाशन गर्ने तयारी रहेको समेत उनले बताइन्। अदालतको चाप कम गर्न न्यायिक समिति सबल हुनुपर्छ उच्च अदालत तुलसीपुर, बुटवल इजलासका निमित्त रजिस्ट्रार प्रेमप्रसाद पौडेलले देशभरका अदालतहरूमा हुने कामको चापलाई कम गर्नका लागि पनि पालिकास्तरमा रहेका न्यायिक समितिहरू सबल हुनुपर्ने धारणा राखे। राज्यको नीति नै मुद्दाहरू मिलापत्रबाटै टुंग्यिोस् भन्ने हो, उनले भने, पालिकास्तरमा न्यायिक समिति छन्। मुद्दाहरू मिलापत्र गराउन न्यायिक समितिलाई स्रोत र साधनले सक्षम बनाउनुपर्छ। पौडेलले न्याय सेवाको एक जना कानुन अधिकृत नियुक्त हुँदा पालिकाको न्यायिक समितिले गर्ने काम धेरै व्यवस्थित हुने जिल्लाहरूमा अनुगमनका क्रममा पुग्दा देखिएको समेत सुनाए। तर, यसबीचमा केही पालिकाहरूले अनलाइनमार्फत मुद्दा दर्ता गर्नेलगायत विषयमा उदाहरणीय काम गरेको पनि जानकारी गराए। पौडेलले राजनीतिक व्यक्तिले मात्र मुद्दाहरूको किनारा लगाउन समस्या हुने बताउँदै प्रशासनिक क्षेत्रले पनि बलियो साथ दिनुपर्ने बताए। कानुन अधिकृत बिना उपाध्यक्ष र उपमेयरलाई न्यायिक समितिको कामको मात्र जिम्मा दिनु भनेको सीप बीनाको चालकले गाडी चलाउनुजस्तै हुने गरेको नागरिकहरूको प्रतिक्रिया छ। तल्लो तहबाटै मुद्दा किनारा लाग्यो भने माथिल्लो निकाय धाउनुपर्दैन। नागरिकको पैसा र समय वचत हुन्छ। चुनाव लडेर आएका जनप्रतिनिधीले स्वतन्त्र न्याय दिन सक्दैनन् भन्ने आरोप छ, यो गलत हो। विकास निर्माणको सवालमा त्यसो हुनसक्ला। तर, न्याय दिने विषयमा यो कदापी हुनै सक्दैन। किनकी न्याय मानिसको अनुहार हेरेर होइन, कानुनका पाना पल्टाएर दिने कुरा हो। मेलमिलापको माध्यमबाट मात्र निरुपण गर्ने अधिकार क्षेत्र : १) सरकारी, सार्वजनिक वा सामुदायिक बाहेक एकको हकको जग्गा अर्कोले चापी, मिची वा घुसाई खाएको २) सरकारी, सार्वजनिक वा सामुदायिकबाहेक आफ्नो हक नपुग्ने अरूको जग्गामा घर वा कुनै संरचना बनाएको ३) पतिपत्नीबीचको सम्बन्धविच्छेद ४) अंगभंग बाहेकको बढीमा एक वर्षसम्म कैद हुन सक्ने कुटपिट ५) गाली बेइज्जती ६) लुटपाट ७) पशुपन्छी छाडा छाडेको वा पशुपन्छी राख्दा वा पाल्दा लापरबाही गरी अरूलाई असर परेको ८) अरूको आवासमा अनाधिकृत प्रवेश गरेको ९) अर्काको हक भोगमा रहेको जग्गा आबाद वा भोगचलन गरेको १०) ध्वनि प्रदूषण गरी वा फोहोरमैला फ्याँकी छिमेकीलाई असर पुर्याएको ११) प्रचलित कानुनबमोजिम मेलमिलाप हुन सक्ने व्यक्तिवादी भई दायर हुने अन्य देवानी र एक वर्षसम्म कैद हुन सक्ने फौजदारी विवाद गौमुखी गाउँपालिका प्यूठानले सञ्चालन गरेको तालिममा सामूहिक छलफल गर्दै मेलमिलापकर्ता र जनप्रतिनिधिहरू। तस्बिर : केशरराज क्षेत्री।"
सुदूरपश्चिमलाई माया मेट्रोको साथ,"काठमाडौं : नेपाल प्रिमियर लिग (एनपीएल) टोली सुदूरपश्चिम रोयल्स र माया मेट्रो अस्पतालबीच प्रायोजन सम्झौता भएको छ। माया मेट्रो र रोयल्सबीच मेडिकल पार्टनरका लागि सम्झौता भएको हो। सम्झौतापत्रमा रोयल्सका मालिक स्वतन्त्रप्रताप शाह र अस्पतालका अध्यक्ष धिरेन्द्र साउदले हस्ताक्षर गरेका थिए। सुदूरपश्चिम रोयल्सले यसअघि एसपीएलाई एजुकेसन पार्टनर, टेलिकम पार्टनरमा नेपाल टेलिकम, स्ट्रेन्थ पार्टनरमा सूर्य प्लाई र कुमारी जबलाई करियर पार्टनरका रुपमा भित्र्याएको छ। एनपीएलको अवधिभर टोलीले म्यारियट होटल काठमाडौंमा बसोबास गर्न सहकार्य सम्झौता पनि गरिसकेको छ। सुदूरपश्चिम रोयल्सको मार्की खेलाडी सुदूरपश्चिम प्रदेशकै दीपेन्द्रसिंह ऐरी रछन्। मेन्टरमा अस्ट्रेलियाका ब्राड हज र मुख्य प्रशिक्षकमा जगत टमाटा छन्। रोयल्सले आफ्नो कोटाका चार विदेशी खेलाडीलाई पनि अनुबन्ध गरिसकेको छ। ब्रान्डन मक्मलेन (स्कटल्यान्ड), सेफ अलि जेब (इङ्ल्यान्ड), स्कट कुगेलेइन (न्युजिल्यान्ड) र रोहन मुस्तफा (यूएई) लाई टिममा समावेश गरेको छ। यस्तै आरिफ शेख, अभिनाश बोहरा, विनोद भण्डारी, अर्जुन कुमाल, खडक बोहरा, इशान पाण्डे, नरेश बुढाऐर, भोजराज भट्ट, नरेन साउद, अमित श्रेष्ठलाई अक्सनमार्फत टिममा भित्र्याएको छ। ट्यालेन्ट हन्टबाट आइकोनिक खेलाडीमा अलराउन्डर वसन्त खत्रीलाई छनोट गरेको छ।"
सेवा प्रवाहमा सुधारको संकल्प,"नेपालको राहदानी संसारकै कमजोरमध्येमा पर्छ। उत्तर कोरियाको भन्दा पनि कमजोर नेपालको राहदानी १०६ औं स्थानमा छ। पुछारबाट छैटौं। संसारका कति देशले स्वतः आगमन दिन्छन् वा प्रवेशाज्ञा लिनु पर्दैन भन्ने लगायतबाट गरिएको सर्भेक्षणले हाम्रो राहदानी कमजोर देखाएको हो। तर, त्यही राहदानी बोकेर श्रमिक बन्न विदेश जान्छु भन्नेलाई पनि सुख छैन। राहदानी सहज रूपमा पाइन्न। राहदानी आवेदन प्रणाली अवरुद्ध हुँदा आवेदन दिन सर्वसाधारणले पाएका छैनन्। सर्भरमा भाइरस पसेका कारण यस्तो भएको राहदानी विभागको प्रारम्भिक ठहर छ। र, ऊ साता दिनभन्दा बढी समय लगाएरमात्रै समस्या सुल्झाउन सकिने बताइरहेको छ। एक त सर्भरमा भाइरस नपस्दा पनि सर्वसाधारणलाई सास्ती कहिल्यै हटेन। सजिलै आवेदन दिन सक्ने दिन आएन। रातभर लाइन लागेर पनि आवेदन दिनुपर्ने दिन नेपालीले भोगे। आवेदन दिनसाथ राहदानी दिने व्यवस्था अहिले पनि जिल्लाजिल्लामा छैन। हप्तौं पर्खनुपर्छ। तुरुन्तै राहदानी चाहिए राजधानी नै धाउनुपर्छ र महँगो शुल्क तिर्नुपर्छ। खासमा अहिले राहदानी आवेदन प्रणालीमा भाइरस पस्यो भनिए पनि राहदानी सेवामा सधैं भाइरस रहेको नेपाली जनताको भोगाइ छ। युवालाई न देशमा रोजगारी न विदेश जाने राहदानी भएको छ। राज्यका सेवा र सुविधामा भएका यस्तै झन्झटले नै देशमा वितृष्णा र नकारात्मक भावना अनि निराशा बढाएको हो। राहदानी वितरण पनि सजिलै उपलब्ध गराउनु राज्यको दायित्व हो। यो दायित्वबाट राज्य पन्छिन मिल्दैन। दैनिक तीन हजार राहदानीको मागलाई पनि थेग्न नसक्ने र त्यो पनि भाइरस लागेर सेवा अवरुद्ध हुनु विडम्बना हो। राहदानीजस्तो संवेदनशील प्रणाली किन अवरुद्ध भइरहन्छ ? हाम्रो राहदानी वितरण प्रणालीकै अवरुद्ध गराइरहने भाइरसको खोजी हुनुपर्छ। त्यसपछि मात्रै राहदानीमा भइरहने झन्झटको अन्त्य हुन्छ। सरकारी सेवा र सुविधा सहज पुर्याउने मूल दायित्व प्रशासनिक संयन्त्रमा निहित रहेको हुन्छ। सेवा प्रवाहमा सुधारको संकल्प हुनुपर्छ। सार्वजनिक सेवा प्रवाह प्रभावकारी, जनमुखी र परिणाममूलक हुनुपर्छ। खासमा राहदानी होस् या सवारीचालक अनुमतिपत्र उपलब्ध गराउन राज्य सदैव तत्पर हुनुपर्छ।"
"लाइन नकाटिने, उद्योगीका खाता रोक्न पत्राचार","काठमाडौं : नेपाल विद्युत् प्राधिकरणले डेडिकेटेड तथा ट्रंकलाइन बक्यौता नतिर्ने उद्योगीका बैंक खाता रोक्का गर्न राष्ट्र बैंक, धितोपत्र बोर्ड र कम्पनी रजिष्टारको कार्यालयलाई पत्र पठाएको छ। विद्युत् नियमन आयोगले बक्यौता नतिर्ने उद्योगका लाइन नकाट्न, तर वैकल्पिक उपाय अपनाउन प्राधिकरणलाई सुझाव दिएको थियो। प्राधिकरणले विकल्प प्रयोग गरेरै बैंक खाता रोक्काका लागि पत्राचार गरिएको जनाएको छ। ३४ उद्योगको बक्यौता उठाउन कानुनले दिएको अधिकार प्रयोग गरिएको प्राधिकरणका कार्यकारी निर्देशक कुलमान घिसिङले जानकारी दिए। उद्योगको लाइन नकाट्ने तर वैकल्पिक उपायहरू अपनाउन सक्ने भन्ने विद्युत् नियमन आयोगको निर्देशनअनुसार लाइन काट्ने विकल्पमा प्राधिकरण अघि बढेको कार्यकारी निर्देशक घिसिङले बताए। नियमन आयोगले लाइन नकाट भनेपछि बक्यौता भएका उद्योगको लाइन काट्दैनौं। तर, अरू विकल्प प्रयोग गर्न सकिने भनेको छ, घिसिङले भने, अब बक्यौता भएका उद्योगीहरूको बैंक खाता रोक्का गर्ने, धितोपत्र निष्कासनमा रोक्का गर्ने, सेयर किनबेचमा रोक लगाउने जस्ता विकल्पमा प्राधिकरण अघि बढेको छ। उनका अनुसार प्राधिकरणले बुधबार नै राष्ट्र बैंक, नेपाल धितोपत्र बोर्ड तथा कम्पनी रजिष्टारको कार्यालयहरूलाई पत्र पठाएको छ। राष्ट्र बैंकलाई बक्यौता भएका उद्योगीहरूको खाता रोक्का गर्न प्राधिकरणले आग्रह गरेको छ। उक्त पत्रमा प्राधिकरण ऐन, २०४१ को दफा ३२ (क) र आर्थिक कार्यविधि तथा वित्तीय उत्तरदायित्व ऐन, ०७६ को दफा ४०(२) एवं विभिन्न अदालतका फैसलाबमोजिम रकम असुलीको निम्ति सम्बन्धित कम्पनीहरूको खाताको रकम झिक्न नपाउने गरी बैंक खाता रोक्का गरिदिन आग्रह गरिएको छ। यस्तै धितोपत्र बोर्डलाई पनि सरकारी बाँकी सरह असुल गर्नुपर्ने रकमलाई दायित्वमा लेखांकन नगरेका कम्पनीमा सर्वसाधारणलाई सेयर बिक्रीको इजाजतमा रोक लगाइ प्राधिकरणको रकम असुली गर्न र सर्वसाधारणको रकम जोखिम नपार्न अनुरोध गरिएको छ। यस्तै कम्पनी रजिष्टारलाई पठाइएको पत्रमा बक्यौता भएका कम्पनीका सेयर हक हस्तान्तरण गर्न र धितोबन्धकी नदिन अनुरोध गरिएको छ। प्राधिकरणले विवादित बक्यौता उठाउनका लागि जलविद्युत् र सौर्य आयोजनामा लगानी भएका ती उद्योगीहरूको बक्यौता विद्युत् खरिद सम्झौता(पीपीए) बमोजिम भुक्तानी गरिने रकमबाट असुल गर्ने तयारी गरेको छ। आयोगले सबै विकल्प अवलम्बन गर्ने भनेको छ। सोहीअनुसार प्राधिकरणले बक्यौता भएका उद्योगीहरू जो जलविद्युत् तथा सौर्य ऊर्जा आयोजनाको सेयर लगानीकर्ताका रूपमा रहेका छन्, उनीहरूको बक्यौता त्यही पीपीए रकमबाट काटदै लैजाने छौं, घिसिङले भने। सम्बन्धित उद्योगीहरूलाई पत्र पठाइसकेको बताउँदै उनले तुरुन्तै पीपीएबाट कट्टा सुरु गर्ने जानकारी दिए। विवादित बक्यौता भएका उद्योगीहरूको घरको लाइन काट्ने तयारीमा पनि प्राधिकरण छ। उद्योगको लाइन काट्दा रोजगारी गुम्यो, अर्थतन्त्रमा असर गर्यो भन्ने सरकारको बुझाइ भएकाले उद्योगको लाइन नकाट्ने तर उनीहरूको घरको लाइन काटिने घिसिङ बताउँछन्। प्राधिकरणको विनियमावलीअनुसार उद्योग सञ्चालकको घरको लाइन पनि काट्न पाइने भएकाले त्यो विकल्प पनि अपनाउने उनको भनाइ छ। त्यसको सहमतिका लागि नियमन आयोगलाई पत्र पठाएको उनले जनाए। सरकारले दिएको १५ दिनको अल्टिमेटम बुधबार सकिएपछि बसेको प्राधिकरण सञ्चालक समिति बैठकले लाइन नकाट्ने तर बक्यौता भने उठाउने निर्णय गरेको थियोे। कात्तिक २५ गतेको मन्त्रिपरिषद् बैठकले बक्यौता उठाउन १५ दिनको अल्टिमेटम दिएको थियो। मंगलबार विद्युत् नियमन आयोगले प्राधिकरणलाई पत्र पठाउँदै बक्यौता भएका उद्योगीहरूको लाइन नकाट्न र दबाबमूलक तरिकाले बक्यौता उठाउन निर्देशन दिएको थियो। आयोगले यो विषयमा सरकारको छानबिन दायरामा रहेको बताएको छ। आयोगको उक्त निर्देशनपछि ऊर्जामन्त्री अध्यक्ष रहेको प्राधिकरण सञ्चालक समितिले तत्काल बक्यौता भएका उद्योगको लाइन नकाट्ने निर्णय गरेको थियो। यसअघि ऊर्जामन्त्री दीपक खड्काले राष्ट्रिय योजना आयोगका पूर्वसदस्य प्राडा अरविन्दुकुमार मि श्रको संयोजकत्पमा तीन सदस्यीय छानबिन समिति गठन गरेका थिए। उक्त समितिले प्राधिकरणले उद्योगीहरूको नाममा पठाएको डेडिकेटेड तथा ट्रंकलाइनको छुट बिल सही भए वा नभएको अध्ययन गर्दै छ। तर, सो समितिसँग प्राधिकरणलाई कुनै लेनादेना नभएको कुलमान घिसिङ बताउँछन्। कानुनी आधार बिना बनेको छानबिन समितिको निर्णयभन्दा पनि नियमन आयोग, अदालत र मन्त्रिपरिषद्को निर्णय नै मान्ने घिसिङले बताउँदै आएका छन्। यो विवाद कुल ५९ उद्योग हो। तर, कात्तिक ८ गते लाइन काटिएपछि १५ उद्योग भने प्राधिकरणको किस्ता सुविधामा आएका छन्। ३४ उद्योग भने बक्यौता नतिर्ने सूचीमा रहेका छन्। यी उद्योगहरूको बक्यौता थप दस्तुरसहित ६ अर्ब ४० करोड रुपैयाँ रहेको छ।"
"जनसंख्या वृद्धिदर घट्यो, सामाजिक असन्तुलन बढ्यो","काठमाडौं : दुई सन्तान ईश्वरका बरदान भन्ने नाराले सफल भएर नेपालमा जनसंख्या नियन्त्रण भयो। पछिल्लो समय अधिकांश नेपालीका एक वा दुई सन्तान मात्रै छन्। जसले नेपालको जनसंख्या वृद्धिदरमा धेरै नै कमी आयो। ०६८ सालमा १३५ प्रतिशत जनसंख्या वृद्धि रहेकोमा ०९२ प्रतिशतमा झयो। ०५८ यता जनसंख्या वृद्धिदर घटिरहेको छ। ०५८ मा जनसंख्या वृद्धिदर २२५ प्रतिशत थियो। अर्कोतिर, मुलुकमा जनसंख्या घटेसँगै ठूलो चुनौती देखिएको छ। २३१ प्रतिशत भूभाग रहेको तराईमा ५३६ प्रतिशत जनसंख्या छ भने ३४२ भएको हिमालमा मात्रै ६१ प्रतिशत जनसंख्या छ। पहाडमा ४१७ प्रतिशत क्षेत्रमा ४०३ प्रतिशत जनसंख्या छ। अर्को असन्तुलन नमुना बनेको जनघनत्व पनि हो। तराईमा अत्यधिक जनघनत्व छ भने हिमाल अत्यन्त न्यून छ। तराईमा प्रतिवर्ग किलोमिटर ४६० जना मानिसको बसोबास छ भने हिमालमा ३४ मात्रै छ। पहाडमा भने १९२ छ। विज्ञहरूले जनसंख्या असन्तुलतले ठूलो चुनौती थपिएको भन्दै जनसंख्या नीति बनाउँदा अब जनसंख्या नियन्त्रण होइन, व्यवस्थापन गर्नुपर्ने बताउँछन्। नेपाल जनसंख्या संघका अध्यक्ष डा पदमप्रसाद खतिवडाले जनसंख्यासम्बन्धी बन्दै गरेको नयाँ नीतिमा परिवर्तन गर्न पर्ने अवस्था आएको बताए। त्रिभुवन विश्वविद्यालयका सहप्रध्यापकसमेत रहेको डा खतिवडा विगतको जनसंख्या नियन्त्रणको नीति नेपालमा भएर नै जनसंख्या वृद्धिरमा घटेको बताउँछन्। विगतको नीति तथा कार्यक्रम सफल भयो, यसले गर्दा नेपालमा जनसंख्या नियन्त्रण भयो। यो नीति तथा कार्यक्रमलाई संशोधन गर्नुपर्छ, जनसंख्या नियन्त्रण होइन, अब व्यवस्थापन गर्न पर्छ। त्रिभुवन विश्वविद्यालयको जनसंख्या केन्द्रीय विभागका प्रमुख डा योगेन्द्रबहादुर गुरुङले जनसंख्या वृद्धिदर घटिरहको बताएको बताए। जसको कारण नेपालमा जनसंख्यासम्बन्धी चुनौती थपिएको बताए। प्रधानमन्त्री केपी शर्मा ओलीले पनि नीति तथा कार्यक्रमहरू अनुकूलन बनाउनुपर्ने बताएका छन्। नेपालमा सुरु भएको छैटौं एसियाली जनसंख्या सम्मेलनको उद्घाटनमा प्रधानमन्त्री ओलीले भने, लैंगिक अनुपातका असमान छ, प्रत्येक १०० महिला जन्मदा ११२ पुरुष जन्मिरहेका छन्। जनसंख्या वितरणमा असन्तुलत भइरहेको छ। थोरै भूभाग रहेको तराईमा ५४ प्रतिशत मानिस बस्छन् भने धेरै भूभाग हिमालनमा मात्रै ६ प्रतिशत मानिस छन्। यो जनसंख्या असन्तुलनको ठूलो चुनौती हो। वर्तमान चुनौतीलाई तत्कालन ध्यान दिनुपर्ने देखिएको छ। उनले असन्तुलनको थप तथ्यांकका बारेमा यसरी टिप्पणी गरेका छन्। हिमाल प्रतिवर्ग किलोमिटर ३४ जना मात्र छन् भने पहाडमा १९२ जना र तराईमा ४६० छन्। फलस्वरूप, हिमाल र पहाडहरू वन्यजन्तुहरूका लागि स्वर्ग बनेका छन्, जबकी तराईले अधिक जनसंख्याको भार उठाउनु परेको छ, प्रधानमन्त्रीले भने। प्रधानमन्त्री ओली जनसंख्या असन्तुलनको व्यवस्थापन गर्न सहमत देखिएका छन्। उनले सम्मेलनमा भने, न्यायसंगत रूपमा नीति बनाउन आवश्यक भइसकेको छ। नेपाली कांग्रेसका सभापति एवं पूर्वप्रधानमन्त्री शेरबहादुर देउवाले पछिल्लो समय जनसंख्या वृद्धिदर घटेको चिन्ता जनाएका छन्। यो सम्मेलनको उद्घाटनमा उनले स्रोत र जनसंख्याको असमान वितरणले आप्रवासन चुनौतीहरू निम्त्याएको औंल्याएका छन्। प्रधानमन्त्री ओलीले यो सम्मेलनको भर्खरै जन्मेको शिशुलाई स्वागत गर्दै उद्घाटन गरेका छन्। सिनामंगलको केएमसी अस्पतालमा मीना श्रेष्ठले जन्म दिएको नवजात शिशुलाई भिडिओमार्फत जोडेर प्रधानमन्त्री ओलीले सम्मेलनको नयाँ तरिकाबाट उद्घाटन गरे। भर्खरै जन्मिएका एक शिशुका आमा श्रेष्ठसँग प्रधानमन्त्री ओलीले भर्चुअल संवाद गरेका थिए। प्रधानमन्त्री ओलीले सुत्केरीमा आमा र नवजात शिशुको स्वास्थ्य अवस्थाबारे चासो पनि राखेका थिए। उद्घाटन गर्दै प्रधानमन्त्रीले ओलीले जनसंख्याका मुद्दालाई आर्थिक, सामाजिक र राजनीतिक रणनीतिका रूपमा हेरिनुपर्ने बताए। उनले विकास र जनघनत्वका सहसम्बन्धलाई ध्यान दिएर सीमान्तकृत तथा विपन्न समुदायको सहज जीवनयापनका लागि आधारभूत आवश्यकताको परिपूर्ति गर्न सरकारका प्रयासहरू जारी रहेको बताए। उनले समानता र समावेशी नीति अपनाएर धनी र गरिबबीचको खाडल मेटिनुपर्ने, आत्मसम्मानसहितको मानव अधिकार, स्वस्थ्य र आशासहिको विश्व निर्माणमा सबै एक हुनुपर्नेमा जोड दिए। प्रधानमन्त्री ओलीले पृथ्वी र मानवको रक्षार्थ लाग्दै मानवीय विकास, असल जीवनयापनका समस्या र समाधानका उपायका लागि यस्ता विषयमा हुने सम्मेलनले गहन सुझाव दिने अपेक्षा गरे। उनले जलवायु परिवर्तनका मुद्दालाई सामना गर्न विश्वव्यापी साझेदारीलाई महत्वका साथ बढाउनुपर्ने भन्दै दिगो विकास, सुशासन र सामूहिक प्रयास अत्यावश्यक भएको बताए। प्रधानमन्त्री ओलीले समृद्ध नेपाल, सुखी नेपाली आकाक्षाहरूलाई देखिने खालका उपलब्धिमा रूपान्तरित गर्नुपर्नेमा जोड दिए। सम्मेलनमा कांग्रेस सभापति एवं पूर्वप्रधानमन्त्री देउवाले बालविवाह, जनवायु परिवर्तन समस्याले निम्त्याएको जोखिमले भावी पुस्तालाई खतरामा पारेको बताए। उनले पछिल्लो समय नेपालमा पोषण र शिक्षामा प्रगति भए तापनि जलवायु परिवर्तन, बालविवाहलगायत समस्याले निम्त्याएको जोखिमले भावी पुस्तालाई खतरामा पारेको बताए। सभापति देउवाले युवाहरूलाई प्रभावकारी रूपमा व्यवस्थित गर्न सकियो भने सामाजिक र आर्थिक वृद्धिलाई अगाडि बढाउन सकिने बताए। एसियाली जनसंख्या एसोसिएनका अध्यक्ष रेइको हायाशीले सम्मेलन मंसिर १२ देखि १५ (नोभेम्बर २७ देखि ३०) सम्म सञ्चालन हुने जानकारी दिएकी छन्। उनका अनुसार सम्मेलनमा ५० देशका ५ सयभन्दा बढी जनसंख्या विज्ञ, नीति निर्माता, र अनुसन्धानकर्ता सहभागी छन्। सम्मेलनमा १७ वटा मुख्य विषयगत शीर्षकमा ४ सयवटा कार्यपत्र प्रस्तुत गरिने उनले जानकारी गराएकी छन्। यी कार्यपत्रहरूले जनसंख्या वृद्धिका विभिन्न पक्षहरू, जस्तै जनसंख्या वृद्धावस्था, सहरीकरण, आप्रवासन, लैंगिक मुद्दा, र सार्वजनिक स्वास्थ्य जस्ता विषयमा छलफल गर्ने छन्। सन् २०१० मा स्थापना भएको एसियाली जनसंख्या सम्मेलनले क्षेत्रीय जनसांख्यिकीय मुद्दाहरूमा संवाद र सहकार्य गर्नका लागि यी सम्मेलनहरूको आयोजना गर्दै आएको छ। यो सम्मेलन नयाँ दिल्ली (२०१०), बैंकक (२०१२), क्वालालम्पुर (२०१५), सांघाई (२०१८), र जकार्ता (२०२१) मा सञ्चालन भएको थियो। विगतका संस्करणहरूले नीतिगत निर्णयमा मार्गदर्शन गर्ने र क्षेत्रीय सहकार्यलाई सुदृढ गर्ने महत्त्वपूर्ण भूमिका खेलेका छन्।"
"भक्तपुरमा ट्रकले स्कुटरलाई ठक्कर दिँदा श्रीमतीको मृत्यु, श्रीमान् घाइते",भक्तपुर : मध्यपुरथिमि नगरपालिका३ गठ्ठाघरचोकमा बिहान भएको सवारी दुर्घटनामा एकजनाको मृत्यु भएको छभने अर्का एकजना गम्भीर घाइते भएका छन् । भक्तपुरबाट काठमाडौंतर्फ गइरहेको ट्रकले स्कुटरलाई ठक्कर दिँदा त्यसमा सवार भक्तपुर नगरपालिका५ द्यौलाबस्तीका जिते द्यौला गम्भीर घाइते भएको र उनकी श्रीमती नवीनाको मृत्यु भएको भक्तपुर प्रहरीले जनाएको छ। घाइते जितेको नागरिक कम्युनिटी अस्पताल गठ्ठाघरमा उपचार भइरहेको छ । प्रहरीले ट्रक र त्यसका चालक मकवानपुरगढी गाउँपालिका४ का बुद्धबहादुर घलानलाई नियन्त्रणमा लिएको छ ।
नेपाली चेस खेलाडी सिंगापुर प्रस्थान,"काठमाडौं : मंसिर १४ देखि २२ गतेसम्म हुन लागेको अन्तर्राष्ट्रिय खुला रेटिङ बुद्धिचाल प्रतियोगितामा सहभागी हुन नेपालका राजन सुवेदी र सुश्रुत दाहाल सिंगापुर प्रस्थान गरेका छन्। २४ औं राष्ट्रिय बुद्धिचाल प्रतियोगिताका विजेता सुवेदी र तेस्रो भएका दाहाललाई बुधबार सिंगापुर प्रस्थान गरेका हुन्। सिंगापुर ओपन अन्तर्राष्ट्रिय बुद्धिचाल प्रतियोगितामा नेपालका दुई खेलाडी सहित आयोजक राष्ट्र सिंगापुर, अमेरिका, भारत, चीन, स्पेन, उज्वेकिस्तान, यूएई, फिलिपिन्स, जर्जियालगायत ६० भन्दा बढी उच्च ग्रान्ड मास्टर्सहरूको सहभागिता रहनेछ। भिसाका कारण नेपालले ४५औं चेस ओलम्पियाडमा सहभागी हुन नपाएपछि खेलाडीको मनोबल उच्च राख्न नेपाल बुद्धिचाल महासंघले विभिन्न अन्तर्राष्ट्रिय स्पर्धामा खेलाडी पठाएको हो। जस अनुसार राजन सुवेदी, फिडे मास्टर क्षितिज भण्डारी, शुश्रुत दाहाल र रुपेश जैसवाललाई सहभागी गराउने निर्णय गरेको हो। यसैगरी महिला खेलाडीहरू सिन्दिरा जोशी, कृतिसारा अधिकारी, शान्ति धिमाल, पूजा भण्डारी र रिया श्रेष्ठलाई पनि कुनै न कुनै अन्तर्राष्ट्रिय प्रतियोगितामा सहभागिता जनाउन पठाइने महासंघले जनाएको छ। अन्तर्राष्ट्रिय प्रतियोगितामा नेपालबाट सहभागी हुने शीर्ष खेलाडीलाई आवास, हवाई खर्चलगायत खर्च वल्र्ड चेस फेडेरेसनको सहयोगमा नेपाल बुद्धिचाल महासंघले ब्यहोर्ने महासंघका कार्य सम्पादन सदस्य राजु ताम्राकारले जानकारी दिए। यसैबीच विश्व बुद्धिचाल महासंघको क्यालेन्डर प्रतियोगिता वल्र्ड च्याम्पियनसिप २५ नोभेम्बरदेखि सिंगापुरमा चलिरहेको छ। विश्व विजेता चीनका २७२८ रेटेट सुपर ग्रान्ड मास्टर डिङ लिरेनलाई भारतका २७८३ रेटेड सुपर ग्रायन्ड मास्टर गुकेश डोमाराजुले च्यालेञ्ज गरिरहेका छन्। तीन चरणको वल्र्ड च्यालेञ्जमा एकएक जित र एकएक बराबरी खेल्दै दुवैले १५ अंक बनाउन सफल भएका छन्। कुल १४ खेलमा प्रतिस्पर्धा गर्दै प्रथम ७५ अंक जोड्ने खेलाडीले विश्व च्याम्पियन बन्ने सौभाग्य प्राप्त गर्ने छन्।"
असभ र ज्याक्सको जोडी पहिलो,"काठमाडौं : नेपालका असभसम्राट हाडा र न्युजिल्यान्डका ज्याक्स रुपको जोडीले इमर्जिङ एथलिट्स जुनियर यू१४ एसियाली टेनिस प्रतियोगिताअन्तर्गत सर्किटटुको ब्वाइज डबल्समा स्वर्ण जितेका छन्। सातदोबाटोस्थित टेनिस कोर्टमा बुधबार भएको फाइनलमा असभ र ज्याक्सको जोडीले नेपालका बृजेश अर्याल र विश्वविषेश डल्लाकोटीको जोडीलाई ६२, २६, ११९ ले पराजित गर्दै उपाधि जितेका हुन्। गल्र्स सिंगल्समा सर्किटवानकी विजेता शिभाली गुरुङले नेपालकी जोयाकुमारी जोशी तथा माल्दिभ्सकी अइसथ करिन सइजनले नेपालकी अनुश्री ध्वजुलाई हराउँदै फाइनलमा स्थान पक्का गरे। दुवैले प्रतिद्वन्द्वीमाथि समान ६०, ६० को सहज जित निकाले। ब्वाइज सिंगल्समा न्युजिल्यान्डका ज्याक्सले बंगलादेशका मोहमद रकिन रहमनलाई ६२, ६१ र भारतका तनिस नन्दाले बंगलादेशका मोहमद हैदरलाई ६०, ६० को सोझो सेटमा पन्छ्याउदै सेमिफाइनलमा स्थान सुरक्षित गरे।"
"परराष्ट्रमन्त्री राणा आज छेन्दु जाँदै, समकक्षी यीसँग बीआरआईबारे पनि छलफल हुने","काठमाडौं : प्रधानमन्त्री केपी शर्मा ओलीको आसन्न चीन भ्रमणको गृहकार्य गर्न परराष्ट्रमन्त्री डा आरजु राणा देउवा छेन्दु जाँदै छिन्। प्रधानमन्त्री ओलीको मंसिर १७ गतेदेखि हुने भ्रमण तयारीर चीनका विदेशमन्त्री वाङ यीसँग छलफल गर्न परराष्ट्रमन्त्री राणा छेन्दु शहरमा जान लागेको परराष्ट्र मन्त्रालयले जनाएको छ। मन्त्रालयका अनुसार सीपीसी केन्द्रीय कमिटीका राजनैतिक ब्यूरो, केन्द्रीय आयोगको कार्यालय निर्देशकसमेत रहेका जनवादी गणतन्त्र चीनको विदेश मामिला मन्त्री वाङ यीसँग उनको शुक्रबार भेटवार्ता गर्ने कार्यतालिका छ।छेन्दुमा राणा र वाङ बीच यस अगाडि भएका सम्झौता र कार्यान्वयनको अवस्था, दुई देशको द्विपक्षीय हित, प्रधानमन्त्रीको भ्रमणमा हुने सम्झौता र बृहत् रुपमा समान चासो, बीआरआईको विषयमा कुराकानी हुने छ। मन्त्री राणाले मंसिर १३ देखि १५ गतेसम्म चीनको भ्रमण गर्नेछिन्। यस अगाडि स्वास्थ्य उपचार गराएर जापानबाट बेइजिङ जाने तयारी गरे पनि डाक्टरको समय नमिलेपछि परराष्ट्रमन्त्री राणाले जापान भ्रमण स्थगित गरेकी थिइन्। सोमबार बसेको मन्त्रिपरिषद् बैठकले परराष्ट्र मन्त्री राणाको चीन भ्रमण स्वीकृत गरेको थियो। परराष्ट्र मन्त्रालयका अनुसार मन्त्री राणा शनिबार काठमाडौं फर्किएर प्रधानमन्त्री ओलीसँगै मंसिर १७ गतेदेखि पुन: चीन भ्रमण गर्ने छिन्। बीआरआई कार्यान्वयनको पक्षमा कांग्रेस र एमाले बीआरआई ऋण कि अनुदानमा लिने विषयमा विवाद भइरहेको छ। प्रधानमन्त्री ओलीले सहुलियतपूर्ण ऋणमै भए पनि बीआरआई कार्यान्वयन गर्न मनस्थिति बनाएका छन्। बीआरआईअन्तर्गत अनुदान लिने विषयमा एकमत भएपनि ऋणको विषयमा पनि कांग्रेसले फरक मत राखिरहेको छ। यद्यपी सत्तारूढ दलहरू चिनियाँ परियोजना बेल्ट एण्ड रोड इनिसीएटीभ (बीआरआई) कार्यान्वयनको पक्षमा रहेका छन्। बुधबार विराटनगर विमानस्थलमा नेपाली कांग्रेसका महामन्त्री गगन थापाले बीआरआईका सन्दर्भमा सत्तारूढ कांग्रेस र एमालेको धारणा समान रहेको बताएका थिए। सबै मित्र राष्ट्रसँग मित्रवत् सम्बन्ध स्थापित गर्न चाहेको भन्दै थापाले बीआरआई सम्झौता नेपालमा लागू गर्ने कुरा कांग्रेसका लागि नयाँ र नौलो नभएको जानकारी गराए। अमेरिका, भारत, चीन, जापान जुनसुकै राष्ट्रहरूबाट पनि सस्तोमा ऋण लिन कांग्रेस र एमाले तयार रहेको उनको भनाइ छ। सन् २०१७ मा नेपाली कांग्रेस र नेकपा (माओवादी केन्द्र)को सरकार रहँदा तत्कालीन परराष्ट्रमन्त्री प्रकाशशरण महतले बीआरआई सम्झौता गर्नुभएको हो, उनी भन्छन्, त्यसअघि चीनसँग भएका दर्जनौं सम्झौताहरू कार्यान्वयन नभएकाले ती सबै सम्झौताहरूले पूर्णता पाओस् भन्ने अपेक्षा पनि छ। चीनसँग भएका दर्जनौं समझदारीहरूमा हस्ताक्षर र कार्यान्वयनको अपेक्षा प्रधानमन्त्री केपी शर्मा ओलीको भ्रमणबाट राखिएको उनले बताए। एमालेका उपमहासचिवसमेत रहेका सञ्चार तथा सूचना प्रविधि मन्त्री पृथ्वी सुब्बा गुरुङले प्रधानमन्त्री केपी शर्मा ओलीको चीन भ्रमणमा चीनले अनुदान दिएमा स्वीकार्ने र सम्झौता हुन सक्ने बताएका छ। मंगलबार काभ्रेमा उनले भने, हामी जुनसुकै मुलुकबाट ऋण लिइहाल्दैनौँ, अनुदान भने लिन्छौँ, चीनले अनुदान दिएमा त्यो स्वीकार गर्छौं, त्यसमा सम्झौता हुनसक्छ। उनले नेपालले बीआरआईको विषयमा चीनसँग एमओयू गरेकाले कार्यान्वयन गर्नुपर्ने पक्षमा रहेको बताएका थिए। उनले प्रधानमन्त्रीको भ्रमण गुडविल हुने धारणा राखेका छन्। बीआरआईको विषय धेरै गिजोलिएको बताउँदै एमालेका उपमहासचिव प्रदीप ज्ञवालीले जुनसुकै मुद्दामा शक्ति राष्ट्रहरूसँग परिपक्क ढंगले अगाडि बढाउनुपर्ने बताए। ज्ञवालीले भने, बीआरआई चीनले अगाडि सारेको विकासको एउटा अवधारणा हो। त्यसलाई हामीले कसरी अधिकतम सदुपयोग गर्न सक्छौं भनेर जाँदाभन्दा पनि हाम्रो बहसचाहिँ ऋण भर्सेस अनुदान जस्तो भएको छ। त्योभन्दा बाहिर ल्याएर हामीले छलफल गर्नुपर्छ।"

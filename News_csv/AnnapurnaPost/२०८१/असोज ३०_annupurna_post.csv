शीर्षक,विवरण
भिसाका कारण सन्दीप लामिछानेको अमेरिका यात्रा अनिश्चित,"काठमाडौं : राष्ट्रिय क्रिकेट टोलीका सदस्य सन्दीप लामिछानेको अमेरिका यात्रा अनिश्चित बनेको छ। काठमाडौंस्थित अमेरिकी राजदूतवासले हालसम्म भिसा नदिएपछि लामिछानेको अमेरिका यात्रा अनिश्चित बनेको हो। नेपाली टोलीले शुक्रबारदेखि आयोजक अमेरिकासँग टी२० शृंखला खेल्दैछ। त्यसलगत्तै नेपालले अमेरिका र स्कटल्यान्डविरुद्ध आइसीसी लिग२ को महत्त्वपूर्ण खेलहरू खेल्दैछ। नेपालले लिग २ अन्तर्गत कात्तिक ११ गते अमेरिकाविरुद्ध खेल्नेछ। यसअघि ८ खेल खेलिसकेको नेपालले एउटामात्र जित हात पारेको छ। एक खेल रद्द हुँदा नेपालले ६ खेलमा पराजित भएको छ। त्यसैले पनि अमेरिकामा हुने लिग २ का खेलहरू महत्त्वपूर्ण रहेको छ। तर, राष्ट्रिय टोलीका मुख्य लेग स्पिन लामिछानेले भिसाका कारण प्रतियोगिता गुमाउने परिस्थित बनेको छ। नेपाल क्रिकेट संघ (क्यानका) प्रवक्ता छुम्बी लामाले सन्दीप लामिछानेको भिसा प्रक्रियामा रहेको बताए। सन्दीपले भिसा पाउनेमा क्यान विश्वस्त रहेको उनको भनाइ छ। 'भिसा रोक्नुपर्ने कुनै कारण छैन। उहाँ (सन्दीप)ले केही दिनमै भिसा पाएर अमेरिकातर्फ लाग्नुहुन्छ,' अन्नपूर्णसँग लामाले भने। अमेरिकी दूतावासले भिसा होल्ड गरेपछि क्रिकेट लामिछानेले भने दुःख व्यक्त गरेका छन्। उनले सामाजिक सञ्जालमा 'नियन्त्रणभन्दा बाहिरको परिस्थिति' सिर्जना भएको उल्लेख गरेका छन्। भिसा नपाएकै कारण लामिछाने क्यानडाबाट नेपाल फर्किएका थिए। क्यानडा र ओमानसँगको त्रीदेशीय शृंखलापछि नेपाली टोली उतैबाट अमेरिका गएका थिए। अमेरिकाको भिसा नभएपछि दसैं मनाउन भन्दै सन्दीप नेपाल फर्किएका थिए। उनले दस वर्षपछि बुबाको हातबाट टीका लगाएको उल्लेख गरेका छन्। 'निधारमा आमाबुबाको हातको यो टीका लगाउन म कति तड्पेको थिएँ त्यो मलाई मात्र थाहा छ। १० वर्षपछि आज यो पल फेरि फर्केर आएको छ। भगवानलाई धेरै धेरै धन्यवाद कि मेरा यी भगवानहरू सधैं मेरो साथमा हुनुहुन्छ,' टीकापछि सन्दीपले सामाजिक सञ्जालमा लेखेका थिए। यसअघि पनि सन्दीपले अमेरिकामा आयोजित टी२० विश्वकपको खेल गुमाएका थिए। बलात्कार मुद्दाका अभियुक्त भन्दै अमेरिकी दूतावासले भिसा नदिएपछि सन्दीप गत जुनमा अमेरिका जान पाएका थिएनन्। उनले वेस्ट इन्डिजमा दक्षिण अफ्रिका र बंगलादेशविरुद्धको खेल भने खेलेका थिए।"
"पाग, पान, मखान 'कोजगरा'को पहिचान","जनकपुरधाम : विधिवतरूपमा महालक्ष्मीको पूजापाठ गर्दै विजयादशमीको समापनको अन्तिम दिन हो कोजाग्रत पूर्णिमा। महालक्ष्मीको पूजापाठ गर्दै कोजाग्रत पूर्तिमाका दिन रातभरि जाग्राम बस्ने चलन पनि छ। तर, मिथिलाञ्चलमा कोजाग्रत पूर्णिमालाई मनाउने चलन आफ्नै छ। मिथिलाञ्चलमा यस कोजाग्रतलाई कोजगरा पूर्णिमा भनि धुमधामका साथ मनाइन्छ। मिथिलाञ्चलमा कोजगरा पूर्णिमाको प्रमुख आकर्षण हुन्छ पाग, पान र मखान। पाग मिथिलाको विशेष प्रकारको टोपी हो जसलाई सम्मानको स्वरुप मानेर मैथिलहरूले शिरमा सजाउने गर्छन् भने पान र मखान (मखाना)लाई विशेष व्यञ्जनको रुपमा खाएर घरघरमा कोजगरा पूर्णिमा मनाइन्छ। कोजगरा पूर्णिमाका दिन मिथिलाञ्चलमा नवविवाहित परिवारमा विशेष धुमधाम र व्यस्तता रहन्छ। मैथिल ब्राह्मण समाजमा नवविवाहित युवकको घरमा कोजाग्रतको दिन बेहुलीको घरबाट कोसेली आउने चलन छ। कोजाग्रतको अवसरमा नवविवाहिता बेहुलीको घरबाट पान, मखान, काजु, बतासा, मिसरी लगायतका परिकारहरू कोसेली स्वरुप पठाउने गरिन्छ। बेहुलीको घरबाट आएको पान तथा मखानले बेहुलाको घरमा चुमान(विशेष पूजा) गर्ने गरिन्छ। त्यसपछि गाउँसमाजमा पान मखान बाट्नुका साथै चुरा दहिको भोज गर्ने प्रचलन छ । सोही परम्पार अनुसार सीताजीलाई छोरी स्वरुप मानेर महोत्तरीको रतौली गाविसमा विगत एक सय ४१ वर्षदेखी स्वब्रह्मदेव ठाकुरले जानकी मन्दिरलाई भार पठाउने गरेको इतिहास छ। सो प्रचलनलाई ठाकुर परिवारको पाँचौ पुस्ता पनातीहरू न्विन ठाकुरले जिवन्त राखेका छन्। गाउँमा भरियाहरूले बांसको डाला, चगेरामा भार(कोसेली) को सामान मन्दिर ल्याउने गर्छन्। मन्दिरमा आएको भारको बन्दोबस्त रतौली गाउँमा ठाकुर परिवारसहित सम्पूर्ण ग्रामवासीले गर्ने गर्छ । कोजाग्रत पूर्णिमाको राति राम र सीताको प्रतिमालाई जानकी मन्दिर बाहिर निकाली गीत संगितका साथै पान, मखान र बतासाको वर्षा गर्ने चलन रहेको मन्दिरका छोटे महन्थ रामरोशन दास वैष्णवले बताए। सयौं श्रद्धालुहरुमाझ गरिने यो सांस्कृतीक प्रस्तुति अत्यन्तै रोमाञ्चक हुने गर्दछ। कोजाग्रत पूर्णिमाको दिन मिथिलाञ्चलमा रातभरि जाग्राम बस्ने प्रचलन पनि छ। बुढापाकाले भने अनुसार कोजाग्रतको अर्थ को जागेको छ भन्ने पनि हुन्छ। यस राती धनकी देवी लक्ष्मी पृथ्वीमा घुम्न आउने गरेको र उनको स्वागतको लागि जसको घरको ढोका खुलेको हुन्छ त्यहाँ बास गर्ने गरेको पुरानो कथाहरु छ । सोही मान्यता अनुसार मिथिलाञ्चलमा लक्ष्मीको स्वागत गर्न कोजाग्रतको राति पचिसी खेल खेलेर जाग्राम बस्ने गरिन्छ। शरद पूर्णिमाको महत्व सनातन धर्ममा पनि निकै बढि छ । पौराणिक मान्यताहरुका अनुसार यसै दिन समुद्र मंथनमा देवी लक्ष्मीको प्राकट्य भएको हुँदा मान्यता छ कि कोजाग्रत पूर्णिमाको राति आकाशबाट अमृतका थोपाहरू पृथ्वीमा झर्ने गर्छ। यो पर्व समृद्धिको प्रतिक पनि हो। भनिन्छ कोजगरा पूर्णिमाको रातिको चन्द्रमा अमृतको स्रोत हुने भएकाले यस राति गरिने विशेष पूजाले वैवाहिक जीवनमा माधुर्य र प्रेमलाई प्रवाह गर्छ, पण्डित झा भन्छन्, 'लामा नव विवाहित दम्पतीले आफ्नो विवाहको प्रथम वर्षमा समृद्ध दाम्पत्य जीवनको प्रारम्भ गरुन् भन्ने कामनाका साथ निकै रमझम गरि यो पर्व मनाउने गरिन्छ। त्यसैले मिथिलामा कोजगरा पुर्णिमाको दिन बेहुली पक्षबाट बेहुलाको घरमा विभिन्न कोसेलीहरु पठाउने गरिन्छ र राति चन्द्रमालाई साक्षि राखि बेहुलाको चुमाउन अर्थात् विशेष आर्शिवाद दिने परम्परा रहेको छ। यस्तो गर्नाले नव वरवधुको दाम्पत्य जीवन सुखद हुने मान्यता छ ।"
सहकारीको रकम हिनामिनामा दोषी देखिएकाहरूमाथि कारवाही प्रक्रिया सुरू भइसक्यो : सञ्चारमन्त्री,काठमाडौं : सञ्चार तथा सूचना प्रविधिमन्त्री पृथ्वीसुब्बा गुरुङले सहकारी छानविन समितिको प्रतिवेदन अनुसार दोषीमाथि कारवाहीको प्रक्रिया सुरु भइसकेको बताएका छन्। बुधबार सिंहदरबारमा रेडियो नेपालको दनुवार भाषामा समाचार तथा कार्यक्रम प्रसारण शुभारम्भ गर्दै मन्त्री गुरुङले प्रतिवेदनले दोषी देखाएका निकाय र व्यक्तिमाथि कारवाही गर्न सम्बन्धीत मन्त्रालयलाई लेखिपठाइसकेको बताएका हुन्। उनले वर्तमान सरकारले सहकारी पीडित जनतालाई न्याय दिएरै छाड्ने प्रतिवद्धता जनाए । त्यस्तै मन्त्री गुरुङले उखु किसान र दुग्ध किसानको बक्यौता भुक्तानीका लागि पनि सरकारले आवश्यक सहजीकरण गरेको जिकिर गरे। जनताको समस्याप्रति संवेदनशील बन्नका लागि वर्तमान सरकार बनेको उनको भनाइ छ । उनले सरकारको स्थीरताका लागि ठूला दुई दल मिल्नुपरेको धारणा राखे। उनले वर्तमान सरकार गठन भएपछि मुलुकको आर्थिक अवस्था सुदृढ हुँदै गएको दावी गरे । यसअघिको सरकारले निर्माण व्यवसायीको भुक्तानी गर्न बाँकी रकम अहिलको सरकारले क्रमश भुक्तानी गर्दै जाने उनले बताए।
संविधान बनेको सात वर्ष वितिसक्दा पनि प्रहरी समायोजन हुन नसक्नु दु:खद : मुख्यमन्त्री कार्की,"कोशी : कोशी प्रदेशका मुख्यमन्त्री हिक्मत कुमार कार्कीले संविधान बनेको ७ वर्षपुगिसक्दा समेत प्रदेश सरकारअन्तरगत प्रहरी समायोजन हुननसक्नु दु:खद भएको बताएका छन्। ६९ औं प्रहरी दिवसको अवसरमा विराटनगरस्थित कोशी प्रदेश प्रहरी तालिम केन्द्रमा बुधबार आयोजना गरिएको कार्यक्रमलाई सम्बोधन गर्दै मुख्यमन्त्री कार्कीले संविधान अनुसार प्रदेश सरकार अन्तर्गत तत्काल प्रहरी समायोजन गर्नुपर्ने बताए। उनले प्रहरीको संख्या वृद्धि गर्नुभन्दा प्रविधिको प्रयोग गरी प्रहरीको क्षमता र दक्षता अभिवृद्धि गर्न सकिने धारणा राखे । प्रदेश मातहतमा प्रहरी समायोजन भएको दुई वर्षभित्रमा प्रहरीहरूलाई साधन स्रोत सम्पन्न बनाउने उनको भनाइ छ । त्यस्तै कोशी प्रदेशका आन्तरिक मामिला तथा कानुन मन्त्री लिलाबल्लभ अधिकारीले सरकारको उपस्थिति देखाउने पहिलो युनिट भनेकै प्रहरीहरू भएकाले यसलाई साधन स्रोत सम्पन्न बनाउनुपर्ने धारणा राखे। प्रहरी दिवसको अवसरमा विभिन्न क्षेत्रबाट शान्ति सुरक्षा र कानुन कार्यान्वयनमा सहयोग गर्नेहरूलाई सम्मानित गरिएको थियो । यसै गरी मुख्यमन्त्री कार्कीले १ लाख रुपैयाँ राशीको साधना प्रहरी सम्मान प्रहरी वरिष्ठ नायब निरीक्षक गोपाल थापा मगरलाई, २५ हजार राशीको विप्लव थापा स्मृति उत्कृष्ट ट्राफिक प्रहरी पुरस्कार प्रहरी सहायक निरीक्षक कुल बहादुर बुढाथोकी र उत्कृष्ट महिला प्रहरी पुरस्कार प्रहरी सहायक हवल्दार सीता कुमारी दुलाललाई प्रदान गरे।"
रूपन्देहीमा कान्छी श्रीमतीको हत्या,रूपन्देही : रुपन्देहीमा कान्छी श्रीमतीको हत्या गर्ने एक जना पक्राउ परेका छन्। देवदह नगरपालिका९ भलुही बस्ने ५० वर्षीय दशरथ चौधरीलाई मंगलबार बेलुकी प्रहरीले पक्राउ गरेको छ। कान्छी श्रीमती ४० वर्षीया सुनिता भट्टराई चौधरीको हत्या गरेको अभियोगमा उनलाई पक्राउ गरिएको प्रहरीले जानकारी दिएको छ। दशरथले चक्कु प्रहार गर्दा गम्भीर घाइते भएकी सुनिताको देवदह मेडिकल कलेज भलुहीमा उपचारको क्रममा मृत्यु भएको थियो। हत्याको सूचना पाएलगत्तै अस्थायी प्रहरी पोष्ट भलुही र इलाका प्रहरी कार्यालय बुटवलबाट खटिएको प्रहरीले चौधरीलाई पक्राउ गरेको थियो। यस विषयमा थप अनुसन्धान भइरहेको प्रहरीले जानकारी दिएको छ।
डोटीमा एक जना मजदुर मृत फेला,डोटी : डोटीमा एक जना मजदुर मृत फेला परेका छन्। अर्घखाँची सितगंगा नगरपालिका८ घर भएका वर्ष ४५ का गोपाल रेग्मी मृत अवस्थामा फेला परेका प्रहरीले जानकारी दिएको छ। बुधबार बेलुकी करिब ५ बजेतिर उनी बस्ने क्याम्पभित्र मृत अवस्थामा फेला परेका हुन्। दुदिला कन्सट्रक्सनमा ज्याला मजदुरी काम गर्दै आएका उनी डोटीको केआईसिंह गाउँपालिका वडा नम्बर २ तिखात्तरमा सडक निर्माणमा काम गर्दै आइरहेका थिए। सोही ठाउँमा बस्ने क्याम्पभित्र मृत अवस्थामा रहेको भनि खबर प्राप्तपश्चात् प्रहरी टोली खटिएको र घटनाको अनुसन्धान भइरहेको जिल्ला प्रहरी कार्यालय डोटीले जानकारी दिएको छ।
बिपी राजमार्गमा राति सवारी साधन चलाउन रोक,"काभ्रे : सडक डिभिजन कार्यालय भक्तपुरले बिपी राजमार्गमा राति सवारी साधन चलाउन रोक लगाएको छ रोशी खोलाको बाढीले विभिन्न खण्डमा सडक बगाएपछि वैकल्पिक ट्र्याक निर्माण गरी सोमबारदेखि आवागमन खुलाइएको थियो। तर, डिभिजन कार्यालय भक्तपुरले बुधबार सार्वजनिक सूचना जारी गरी सवारी साधन चलाउन रोक लगाएको हो। कार्यालयका अनुसार भकुण्डेबेसी चौकीडाँडादेखि वर्षेखोलासम्म ट्र्याक निर्माण भए पनि मर्मत तथा सुधार गरी यात्रा थप सुरक्षित बनाउने काम भइरहेको छ। जुनसुकै समयमा उक्त खण्डमा सुख्खा पहिरो झर्ने सम्भावना छ। त्यसैले बेलुकी ६ बजेदेखि बिहानको ४ बजेसम्म धुलिखेलभकुण्डेबेसीवर्षेखोला सडकखण्ड बन्द गरिएको हो।"
प्रधानमन्त्री ओलीसँग जापानी राजदूत युताकाको शिष्टाचार भेट,"काठमाडौं : प्रधानमन्त्री केपी शर्मा ओलीसँग नेपालका लागि जापानका राजदूत किकुता युताकाले आज प्रधानमन्त्री निवास बालुवाटारमा शिष्टाचार भेट गरेका छन्। भेटका अवसरमा दुई देशबीचको पारस्परिक सम्बन्ध,दुई पक्षीय हितका विविध विषयमा छलफल भएको प्रधानमन्त्रीको सचिवालयले जनाएको छ।"
अवैध लागूऔषध सहित चार जना पक्राउ,"काठमाडौं : धनगढी उपमहानगरपालिका८ धनगढीगाउँबाट अवैध लागूऔषध ब्राउनसुगरजस्तो देखिने पदार्थ ७० मिलिग्रामसहित सोही ठाउँ बस्ने २२ वर्षीय छोटे रानालाई मंगलबार दिउँसो प्रहरीले पक्राउ गरेको छ। जिल्ला प्रहरी कार्यालय कैलालीबाट खटिएको प्रहरीले उनलाई उक्त पदार्थसहित पक्राउ गरेको हो। त्यस्तै सुनसरीको रामधुनी नगरपालिका३ बाट अवैध लागूऔषध ब्राउनसुगरजस्तो देखिने पदार्थ करिब २ सय मिलिग्राम सहित ३ जनालाई मंगलबार राति प्रहरीले पक्राउ गरेको छ। पक्राउ पर्नेहरूमा सोही ठाउँ बस्ने २७ वर्षीय संजय कुमार चौधरी, ३० वर्षीय शैलेष राई र २५ वर्षीय नारायण खड्का रहेका छन्। इलाका प्रहरी कार्यालय रामधुनी र इलाका प्रहरी कार्यालय पकलीबाट खटिएको प्रहरीले उनीहरूलाई उक्त पदार्थ सहित पक्राउ गरेको छ।"
"महिला साफमा उपाधि जित्ने नेपालको लक्ष्य, पहिल खेल भुटानविरुद्ध खेल्दै","काठमाडौं : नेपाली महिला राष्ट्रिय फुटबल टिमले दक्षिण एसियाली फुटबल महासंघ (साफ) महिला च्याम्पियनसिपको उपाधि हासिल गर्ने लक्ष्यका साथ तयारी गरेको जनाएको छ। च्याम्पियनसिपको पूर्वसन्ध्यामा बुधबार काठमाडौंमा आयोजित प्रिम्याच कन्फ्रेन्सका क्रममा नेपाली टिमका मुख्य प्रशिक्षक राजेन्द्र तामाङले च्याम्पियनसिपको तयारी निकै राम्रो भएको र उपाधि हासिल गर्ने लक्ष्यका साथ मैदान उत्रने बताए। उनले महिला टिमले यसअघि गरेको कमजोरीलाई सुधार गर्दै तयारी गरेको जिकिर गरे। च्याम्पियनसिपको तयारीका लागि कम समय भए पनि खेलका लागि नेपालको टिम पूर्णरूपमा तयारी अवस्थामा रहेको उनको भनाइ छ। त्यस्तै नेपाली टोलीका कप्तान एन्जिला तुम्बाप्पो सुब्बाले टिमले कडा मेहनत गरेको र च्याम्पियनसिपको उपाधि रक्षा गर्नेगरी खेल्ने बताइन्। त्यस्तै अन्य देशका कप्तान र प्रशिक्षकहरूले पनि च्याम्पियनसिपको तयारी राम्रो भएको र नजिता आफ्नो पक्षमा आउनेगरी खेल्ने बताएका थिए। कात्तिक १ देखि १४ गतेसम्म दशरथ रंगशालामा हुने च्याम्पियनसिपमा नेपाल, माल्दिभ्स, पाकिस्तान, श्रीलंका, भारत, भुटान र बंगलादेश गरी ७ टिमले सहभागिता जनाउँदैछन्। च्याम्पियनसिपमा सहभागी ७ टोली दुई समूहमा विभाजन भएका छन्। प्रतियोगिताको उद्घाटटन खेलमा भारत र पाकिस्तान प्रतिस्पर्धा गर्नेछन् भने नेपालले आफ्नो पहिलो खेलमा कात्तिक २ गते भुटानसँग खेल्नेछ। त्यस्तै दोस्रो खेलमा ६ गते माल्दिभ्स र तेस्रो खेलमा कात्तिक ८ गते श्रीलंकासँग खेल्नेछ। दुवै समूहको शीर्ष दुई टोली सेमिफाइनल प्रवेश गर्नेछन्। फाइनल खेल कात्तिक १४ गते हुनेछ।"
"यसकारण चलेको थियो वीरगन्जरक्सौल नाकामा गोली, दुई जना पक्राउ","वीरगन्ज : वीरगन्जरक्सौल सीमामा मंगलबार चलेको गोली प्रकरणमा दुई जना पक्राउ परेका छन्। भारतीय सीमा सुरक्षा बल (एसएबी)माथि हातपात गर्ने क्रममा गोली चलेको भारतीय प्रहरीले जानकारी दिएको छ। नेपालभारत सीमा नाकाको दशगजा क्षेत्रमा मंगलबार दिउँसो नेपालतर्फबाट कबाड लिएर जाँदै गरेका तस्करहरूलाई एसएसबीले रोक्न खोज्ने क्रममा झडप हुदाँ एसएसबीका जवानले दुई राउण्ड गोली चलाएका थिए। एसएसबीसँग झडप भएपछि नेपालतर्फ भाग्दै गरेका कबाड तस्करहरूलाई लखेट्दै आएका एसएसबीका जवानले गोली चलाए पनि मानवीय क्षति भने भएको थिएन। एसएसबीले चलाएको गोलीको खोका नेपाली भूमिमा भेटिएको थियो। तस्करहरूले एसएसबीका जवानद्वय नविन कुमार र श्री पालमाथि आक्रमण गरेर लछार्दै नेपालतर्फको दशगजा क्षेत्रमा लैजान खोजेको र हतियारसमेत खोज्ने प्रयास गरेपछि आत्मरक्षाका लागि एसएसबीका जवान नविन कुमारले दुई राउण्ड गोली चलाएपछि कबाड तस्कहरू नेपालतर्फ भागेको एसएसबीका कमाण्डेट विकास कुमारले मंगलबार बताएका थिए। मंगलबारको उक्त घटनामा एसएसबीमाथि आक्रमण र ढुंगामुढा गर्ने समूहमध्येका दुई जनालाई मंगलबार नै बेलुकी रक्सौलस्थित हरैया थानाका थानाध्यक्ष अअन्जन कुमार नेतृत्वको भारतीय टोलीले पक्राउ गरेको भारतीय प्रहरीका एसपी स्वर्ण प्रभातले जानकारी दिए। उनका अनुसार पक्राउ पर्नेमा भारत रक्सौलको अहिरवा टोलाका जितु कुमार र खुर्शीद आलम रहेका छन्। उक्त घटनामा संलग्न अन्य व्याक्तिहरूको पनि खोजी भइरहेको एसपी स्वर्ण प्रभातले बताए। मंगलबार दिउँसो नेपालभारत सीमास्थित मितेरी पुलको दक्षिणपट्टी तिरको क्षेत्रमा गोली चलेपछि नेपालबाट नेपाल प्रहरीका प्रहरी नायब उपरीक्षक दीपक भारती, सशस्त्र प्रहरी उपरीक्षक राधेश्याम धिमाल, सशस्त्र प्रहरी नायब उपरीक्षक सुरज रिजालसहितको टोलीले घटनास्थलमा पुगेको थियो। त्यसक्रममा उनीहरूले भारतीय प्रहरी र एसएसबीका अधिकारीहरूसँग घटनास्थलमै भेटेर छलफल गरेका थिए। जिल्ला प्रहरी कार्यालय पर्साका प्रवक्ता प्रहरी नायब उपरीक्षक दीपक भारतीले मंगलबार सीमा क्षेत्रमा भएको घटनाबारे नेपाल प्रहरीले पनि आफ्नो तरिकाबाट अनुसन्धान गरिरहेको बताए।"
छोरा जन्मिएको खुसी बाँड्न नपाउँदै सन्तानसँग अस्ताए बोहरा दम्पती,"कमला २४ असोजमा सुरक्षित डेलिभरीका लागि कैलालीको धनगढी गएकी थिइन् । साथमा उनका श्रीमान् र गर्भवती छोरीको स्याहार गर्न आमा जैमती पनि धनगढी गएकी थिइन्। सोमबार कमलाले छोरालाई जन्म दिइन्। पहिलो सन्तान जन्म दिएपछि बोहरा परिवारमा खुसीयाली छाएको थियो । तर, उनीहरूको खुसी ४८ घण्टा पनि टिक्न पाएन । डडेल्धुरा : मंगलबार राति १२ बजेतिर डडेल्धुरामा बस दुर्घटना भयो । महेन्द्रनगरबाट बैतडीको हाटपचौडीका लागि छुटेको बस अमरगढी नगरपालिका ७ खसरेखान नजिक दुर्घटना हुँदा एकै परिवारका चारजनासहित पाँचको मृत्यु भएको छ । शिशुसहित उनका आमा बुबा र बज्यैको घटनास्थलमा ज्यान गयो । बैतडीको पुर्चौंडी नगरपालिका३ तोली गाउँकी २० वर्षीया कमला बोहरा दुई दिनको शिशुसहित श्रीमान र आमासँगै खुसी भएर पवनदुत यातायातको ना ८ ख १०७८ नम्बरको बसमा गाउँ फर्किदै थिइन् । डडेल्धुराको भात्काडा आसपासको बजारमा खाना खाएर उक्त बस गन्तव्यका लागि हिँडेको थियो । २० वर्षीया कमला र उनका २२ वर्षीय श्रीमान सहदेव बोहरा पनि खुसीयालीसहित नवजात शिशु लिएर गाउँ फर्किदै थिए । उनीहरूसँगै ४५ वर्षीय आमा जैमती बोहरा पनि सँगैको सिटमा हर्षित मुद्रामा रहेको उक्त बसदुर्घटनामा परी घाइते भएकी विमला महताले बताइन् । कमला २४ असोजमा सुरक्षित डेलिभरीका लागि कैलालीको धनगढी गएकी थिइन् । साथमा उनका श्रीमान् र गर्भवती छोरीको स्याहार गर्न आमा जैमती पनि धनगढी गएकी थिइन्। सोमबार कमलाले छोरालाई जन्म दिइन्। पहिलो सन्तान जन्म दिएपछि बोहरा परिवारमा खुसीयाली छाएको थियो । तर, उनीहरूको खुसी ४८ घण्टा पनि टिक्न पाएन । छोरा जन्मिएपछि घर फर्किरहेका उनीहरू सवार बस मंगलबार राति दुर्घटनामा पर्यो। छोरा जन्मिएको उमंगका साथ घर फर्किरहेका बोहरा परिवारका चारैजनाको एकै चिहान भयो। अर्की मृतक पुर्चौंडी नगरपालिका१० की गोवणी महराको शव बुधबार बिहान दुर्घटनाग्रस्त स्थलबाट सुरक्षाकर्मीले बसभित्र च्यापिएर रहेको अवस्थामा निकालेको थियो । बस सडकबाट करिब तीन सय मिटर तल खसेको थियो । बसमा १७ जना सवार थिए। चाडपर्वका बेला दुर्घटना भएपछि बैतडीको पुर्चौडी शोकमा डुबेको छ । बसमा १७ जना सवार थिए । दुईजना बेपत्ता भएको बताइएको छ। चालक निदाएकाले बस सडकबाट पल्टिएर खोल्सामा खसेको हुनसक्ने प्रहरीको अनुमान छ । दुर्घटनामा परी गम्भीर घाइते भएका बस चालक वीरेन्द्र बोहरालाई थप उपचारका लागि धनगढी पठाइएको जिल्ला प्रहरी कार्यालय डडेलधुराका सूचना अधिकारी प्रहरी निरीक्षक उपेन्द्रबहादुर बमले जानकारी दिए। सुदूरपश्चिम प्रदेशका कैलाली र कञ्चनपुरबाट पहाड ओहोरदोहोर गर्ने रात्रि बस बढी दुर्घटना हुने गरेका छन् । प्रदेश प्रहरी कार्यालयअन्तर्गत अत्तरिया ट्राफिक प्रहरीले पहाडी जिल्ला जाने रात्रि बसलाई टाइम कार्ड दिने गरेको भए पनि बस चालक एकजना मात्रै हुने गरेका कारण पनि दुर्घटनाको जोखिम बढेको अनुमान गरिएको छ । अत्तरिया, बुडर, स्याउले, खोड्पे, पाटन, सतबाँझ र बैतडी सदरमुकामको खहरेपिपल गरी सात ठाउँमा प्रहरी चेक पोष्ट भए पनि दुर्घटना भने न्यूनीकरण हुन सकेको छैन । साँघुरो सडक , अफ्ठयारा घुम्ती र खाल्डाखुल्डी परेको सडक दुर्घटनाको कारक हुनसक्ने जानकार बताउँछन् ।"
टर्कीमा ५९ म्याग्निच्युडको भूकम्प,इस्तानबुल : टर्कीमा ५९ म्याग्निच्युडको भूकम्प गएको छ। स्थानीय समयानुसार बुधबार विहान १०:४६ बजे मालात्या प्रान्तको काले सहरमा भूकम्प गएको हो। भूकम्पबाट कुनै मानवीय क्षतिको विवरण आइनसकेको अधिकारीहरूले बताएका छन्। राज्यको एएफएडी विपद् व्यवस्थापन एजेन्सीले ५९ म्याग्निच्युडको भूकम्प गएको र त्यसबाट कुनै धनजनको क्षति नभएको उल्लेख गरेको छ। यस क्षेत्रमा गत वर्ष पनि विनाशकारी भूकम्प गएको थियो। त्यसबेला ७८ म्याग्निच्युडको भूकम्पबाट पूरा सहर प्रभावित बनेको थियो।
"विपद्बाट भएको क्षतिप्रति सरकार गम्भीर छ, तत्काल पुनःनिर्माण गर्छौं : प्रधानमन्त्री ओली","काठमाडौं : प्रधानमन्त्री केपी शर्मा ओलीले तत्काल पुनर्निर्माण र पुनःव्यवस्थापनका काम अघि बढाउने बताएका छन्। प्राकृतिक विपत्तिका कारण खोटाङमा भएको क्षति र पुनःनिर्माणबारे आज बालुवाटारमा जिल्लाको सर्वदलीय प्रतिनिधिमण्डलबाट दिइएको ज्ञापनपत्र बुझ्दै ओलीले बाढी, पहिरो र डुबानका कारण भएको क्षतिप्रति गम्भीर हुँदै सरकारले सुरक्षित एकीकृत बस्तीको योजनाका साथ पुनःनिर्माण अगाडि बढाइने बताएका हुन्। उनले बिहीबार बस्ने राष्ट्रिय विपद् जोखिम न्युनीकरण तथा व्यवस्थापन परिषद् र मन्त्रिपरिषद्को बैठकबाट प्रारम्भिक राहत र अस्थायी आवास तथा पुलहरु निर्माणबारे निर्णयहरु गरिने जानकारी गराए। प्रधानमन्त्री ओलीले बाढी र पहिरोका कारण काठमाडौँ जोड्ने विभिन्न सडकहरु अवरुद्ध बनेकामा सोचेभन्दा छिटो गतिमा काम गरेर अस्थायीरुपमा सडक सञ्चालनमा आएको उल्लेख गरे। उनले बजेटका बाबजुद सकभर मागेर भन्दा आफ्नै बुँतामा पुनः निर्माण र पुनःव्यवस्थापनका कामहरु गर्नुपर्नेमा जोड दिँए। उनले फलाम खानी खुल्ने क्रममा रहेकाले सञ्चालनमा आएपछि बेलिब्रिजलगायत फलामका कच्चा पदार्थ स्वदेशमै उत्पादन हुने बताए । टोलीले खोटाङलाई तराई हुँदै प्रदेशको राजधानी जोड्ने सुनकोशी नदीको एकमात्र मोटरेबल फोक्सिङटार पुल सञ्चालनमा आएको दुई वर्ष नपुग्दै बाढीले बगाएकाले जिल्ला नै प्राकृतिक नाकाबन्दीमा परेको प्रधानमन्त्री ओलीलाई अवगत गराएको छ । टोलीमा प्रतिनिधिसभा सदस्यहरु रामकुमार राई, सरस्वती बजिमय, पूर्वमन्त्री उषाकला राई, प्रदेश सांसदहरु, दिक्तेल रुपाकोट मझुुवागढी नगरपालिकाका प्रमुख तीर्थराज भट्टराईलगायत थिए।"
"सरकार परिवर्तनको हल्लापछि प्रधानमन्त्रीले भने यो दुई तिहाइको सरकार हो, खरानीको डल्लो होइन",काठमाडौं : प्रधानमन्त्री केपी शर्मा ओलीले वर्तमान सरकार परिवर्तनको हल्ला निराधार भएको बताएका छन्। ६९औं प्रहरी दिवसका अवसरमा बुधबार प्रहरी मुख्यालय नक्सालमा आयोजित विशेष समारोहमा प्रधानमन्त्री ओलीले दसैंपछि सरकार परिवर्तन हुने हल्ला निराधार भएको भन्दै अहिलेको गठबन्धनको सरकार पूरै अवधि चल्ने बताए। ठूलो योगदान र इतिहास बोकेका नेपाली कांग्रेस र एमाले मिलेर अहिलेको बनेको दुई तिहाइको सरकार खरानीको डल्लो नभएको उनले बताए। प्रधानमन्त्री ओलीले देशलाई परिवर्तन गर्नका लागि ठूला दल मिलेर सरकार बनेको स्पष्ट पारे। आफूले एक वर्ष ९ महिना नेतृत्व गरेर कांग्रेस सभापति शेरबहादुर देउवालाई सत्ता हस्तान्तरण गर्ने उनको भनाइ छ। प्रधानमन्त्री ओलीले आगामी आम निर्वाचन कांग्रेस सभापति देउवाको नेतृत्वमा हुनेसमेत बताए। उनले अहिलको संविधान र अहिलको प्रणालीको रक्षा गर्दै जनताको अधिकारलाई सुदृढ बनाइने जिकिर गरे। उनले प्रहरीसम्बन्धी कानुन छिट्टै पारित गर्ने र प्रहरीमा नयाँ दिनको उदय हुने धारणा राखे। त्यस्तै गृहमन्त्री रमेश लेखकले सङ्घीय संसद्को आगामी अधिवेशनबाट प्रहरीसम्बन्धी नयाँ कानुन निर्माण गरेर कार्यान्वयनमा ल्याइने बताए। उनले सुरक्षा संगठनहरूलाई थप सशक्त बनाउन सरकारले गर्न सक्ने सबै उपायहरू अवलम्बन गर्ने बताए।
मलेसिया पठाइदिन्छु भन्दै दुई लाख ठगी गर्ने महतो पक्राउ,काठमाडौं : मलेसिया पठाइदिन्छु भन्दै ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले सुनसरी घर भई काठमाडौं बस्दै आएका ३८ वर्षीय बालेश्वर महतोलाई पक्राउ गरेको हो। महतोले बेरोजगार युवालाई आकर्षक तलबको प्रलोभन देखाएर दुई लाख बढी ठगी गरेको प्रहरीको भनाइ छ। पीडितको जाहेरीपछि प्रहरीले महतोलाई पक्राउ गरी थप अनुसन्धानका लागि वैदेशिक रोजगार विभागमा पठाएको प्रहरी उपरीक्षक काजीकुमार आचार्यले जानकारी दिए।
युनिलिभरद्वारा नेपाली महिला फुटबल टोलीलाई ट्राभल किट हस्तान्तरण,"काठमाडौं : युनिलिभर नेपालले नेपालको राष्ट्रिय महिला फुटबल टोलीको आधिकारिक स्पोन्सर रहेको आफ्नो पर्सनल केयर ब्रान्ड, डोभमार्फत आज एन्फा कार्यालयमा नेपालको राष्ट्रिय महिला फुटबल टोलीका २७ खेलाडी तथा अधिकारीहरूलाई विशेष ट्राभल किट हस्तान्तरण गरेको छ। यी एथलीटहरूलाई उनीहरूको सफलतातर्फको यात्रामा समर्थन गर्न जारी राख्दै डोभले आफ्नो ब्रान्डको हेरचाह, सशक्तीकरण र आत्मविश्वासको प्रतिबद्धतालाई सुदृढ गर्दै, भविष्यको लागि एक दिगो प्रभाव छोडेको छ। दीर्घकालीन, मूल्यसञ्चालित साझेदारी, महिला फुटबलको प्रवर्द्धन र फिफा महिला विश्वकप जस्ता प्रमुख टूर्नामेंटहरूसँग पङ्क्तिबद्ध गर्दै फुटबल संस्कृतिमा गहिरो रूपमा एकाकार गर्ने उद्देश्यका साथ, युनिलिभरले परम्परागत स्पन्सरसिप भन्दा दर्शकहरूसँग भावनात्मक सम्बन्ध सिर्जना गर्दै सकारात्मक सामाजिक परिवर्तन ल्याउने आशा राखेको छ। नेपाली महिलाहरूले विभिन्न क्षेत्रमा उल्लेखनीय प्रगति गरिरहेको युगमा युनिलिभर नेपालले महिला एथलेटिक्सको भविष्यमा राष्ट्रिय महिला फुटबल टोलीले पार्न सक्ने महत्त्वपूर्ण प्रभावलाई बुझेर सम्मान गरेको छ। राष्ट्रिय महिला फुटबल टोलीसँगको यस सहकार्यले महिलाहरूमा सशक्तिकरण र आत्मआश्वासनलाई बढावा दिन डोभको निरन्तर मिशनलाई झल्काएको छ।"
"सेयर बजारमा हरियाली : नेप्से परिसूचक २७ सय विन्दुमाथि, ५ अर्बको कारोबार","काठमाडौं : साताको चौथो कारोबार दिन बुधबार नेप्से परिसूचक उच्च अंकले बढेर बन्द भएको छ। नेप्से परिसूचक ४३२२ अंकले बढेर २७४२८८ विन्दुमा पुगेको छ। सेन्सेटिभ इण्डेक्स १५८ प्रतिशतले बढेर ४९३९८ विन्दुमा अडिएको छ। नेप्से उच्च अंकले बढेसँगै मंगलबारको तुलनामा कारोबार रकम पनि वृद्धि भएको छ। अघिल्लो कारोबार दिन मंगलबार नेप्से परिसूचक ३१ अंकले बढ्दा ३ अर्बमाथिको सेयर कारोबार भएको थियो। यसदिन ३२० स्क्रिप्सको १ करोड ३२ लाख २४ हजार ३२२ कित्ता सेयर ५ अर्ब ६६ करोड,२ लाख ३७ हजार ७३७ रुपैयाँमा खरिदबिक्री भए।। अघिल्लो दिन ३ अर्ब ६ करोड मूल्य बराबरको सेयर कारोबार भएको थियो। नेप्से दोहोरो अंकले बढेपनि आज कुनै पनि कम्पनीको सेयर सकारात्मक सर्किट लेभलमा कारोबार भएन। विजय लघुवित्त वित्तीय संस्थाको सर्वाधिक ९३३ प्रतिशत र इस्टर्न हाइड्रोपावरको ९२४ प्रतिशतले बढ्यो। आज अपर स्यांगी हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा नेपाल फाइनान्स शीर्षस्थानमा रह्यो। सो कम्पनीले १५ करोड ९ लाख ५० हजार मूल्य बराबरको सेयर कारोबार गर्यो। हिमालयन रिइन्स्योरेन्सको १५ करोड ४ लाख मूल्य बराबरको सेयर कारोबार भयो। यसैगरी एनआईसी एसिया बैंकको १४ करोड मूल्य बराबरको कारोबार हुँदा गुडविल फाइनान्स र हाइड्रोइलेक्ट्रिसिटी इन्भेस्टमेन्ट एन्ड डेभलपमेन्टको १३१३ करोड मूल्यको कारोबार भयो। कारोबारमा आएका २०६ स्टक्सको मूल्य बढ्दा ३५वटाको घट्यो। बाँकी ३ स्टक्को मूल्य भने यसदिन स्थिर रह्यो। सबै समूहको उपसूचक सकारात्मक देखिएका छन्। आज ट्रेडिङ समूहको उपसूचक सर्वाधिक ३४४ प्रतिशतले बढ्यो।"
"'मीनबहादुरले अन्तरमनबाट दान गर्नुभएको जग्गा स्वीकारेका हौं, उहाँसँग कुनै लेनादेना छैन'","काठमाडौं : नेकपा एमालेले भाटभटेनी सुपरमार्केटका मालिक मीनबहादुर गुरुङले अन्तरमनबाट दान गरेको जग्गा स्वीकारेको बताएको छ। पार्टी कार्यालय भवन निर्माणमा विवाद उत्पन्न भएपछि एमालेले बुधबार विज्ञप्ति जारी गर्दै स्पष्टीकरण दिएको हो। एमालेले गुरुङसँग कुनै लेनादेना नरहेको र विचाराधीन मुद्दाको भागिदार पनि उनी स्वयं हुने बताएको छ। 'अन्तरमनबाट पारदर्शी र खुल्ला दिलले उहाँले दान गर्नुभएको जग्गालाई हामीले स्वीकार गरेका हौं। यसमा कुनै किसिमको पनि सौदाबाजी र लेनादेना छैन। उहाँका नाममा विचाराधीन रहेका मुद्दाहरूको बारेमा उहाँ आफैंले फेस गर्ने हो। संविधान, कानुनभन्दा माथि कोही पनि छैन,' केन्द्रीय प्रचार तथा प्रकाशन विभाग प्रमुख राजेन्द्र गौतमद्वारा जारी विज्ञप्तिमा उल्लेख छ। जग्गा प्राप्ति र केन्द्रीय कार्यालय भवन निर्माणको स्थायी समाधानको विषयलाई लिएर भएका अतिशयोक्तिपूर्ण टीकाटिप्पणीहरू अत्यन्त खेदजनक रहेको एमालेले जनाएको छ। ७५ वर्षको लामो ऐतिहासिक विरासत बोकेको पार्टीका विपक्षमा यो तहका लान्छना लगाउने, पार्टी र पार्टी नेतृत्वको विपक्षमा लाञ्छित गर्ने कुरा भर्त्सनायोग्य रहेको विज्ञप्तिमा उल्लेख छ। एमालेले भाटभटेनीका मालिक गुरुङ विद्यार्थीकालमा अनेरास्ववियुमाका सक्रिय कार्यकर्ता रहेको बताएको छ। त्यसपछि पनि विभिन्न ट्रेड युनियनमा एमाले निकट रहेर काम गरेको एमालेको दाबी छ। 'स्मरणरहोस्, निज मीनबहादुर गुरुङ विद्यार्थी कालदेखि धरानमा अध्ययन गर्दा अनेरास्ववियु र स्ववियुको सक्रिय कार्यकर्ता रहेको र नोकरीको सिलसिलामा नेपाल बैंक लिमिटेडमा कार्यरत रहँदा बैंकिङ सेक्टरको केन्द्रीय कार्यसमितिको सदस्य भई काम गरेको, अन्तरसंस्थानको केन्द्रीय कोषाध्यक्ष भई ट्रेड युनियन आन्दोलनमा अग्रणी भूमिका निर्वाह गरी पार्टीको वैचारिक र राजनीतिक सामिप्यतामा रही कार्य गरेको तथ्य जगजाहेर छ,' विज्ञप्तिमा भनिएको छ। लोकतान्त्रिक मुलुक व्यवसायी व्यक्तित्वहरूबाट सहयोग गर्ने परम्परा र अभ्यास रहेकाले अन्यथा ठानेर सार्वजनिक खपत, कथित शुद्धतावादका नाममा गरिने तर्कवितर्कको कुनै औचित्य नरहेको एमालेले जनाएको छ। भाटभटेनीका मालिक गुरुङले दान गरेको कीर्तिपुर नगरपालिका वडा नं २, मैत्रीनगरस्थित १० रोपनी १४ आना जग्गामा एमालेले पार्टीको केन्द्रीय कार्यालय भवन निर्माण गर्दैछ। गत असोज २४ गते बसेको सचिवालयको ३८औं बैठकले संस्थागतरूपमा उक्त जग्गा स्वीकार गरेको एमालेले जनाएको छ। पार्टी अध्यक्षसमेत रहेका प्रधानमन्त्री केपी शर्मा ओलीले असोज २५ गते पार्टी कार्यालय भवनको शिलान्यास गरेका थिए।"
स्रोत नखुलेको ८ लाखसहित एक जना पक्राउ,"महोत्तरी : प्रहरीले स्रोत नखुलेको ८ लाख बढी रकमसहित महोत्तरीको मनरा सिस्वा नगरपालिका२ भोल्ही चौकबाट एक जनालाई नियन्त्रणमा लिएको छ। बुधबार विहान जिल्ला प्रहरी कार्यालयबाट खटिएको टोलीले चेकजाँचको क्रममा सम्सी गाँउपालिका७ का २८ वर्षीय रामस्नेही साहलाई स्रोत खुल्न नसकेको नेपाली नोटसहित नियन्त्रणमा लिएको हो। प्रहरीका अनुसार वीआर३०एएफ ३८७६ नम्बरको मोटरसाइकलमा भारतबाट नेपालतर्फ आइरहेको समयमा प्रहरीले चेकजाँचको क्रममा १ हजार दरका ८ सय १ थान र ५ सय दरका ९ वटा गरी ८ लाख ५ हजार ५ सय नेपाली रुपैयाँ बरामद गरेको हो। बरामद गरिएको नोट, मोटरसाइकल र साहलाई प्रहरीले नियन्त्रणमा लिई आवश्यक कानुनी कारबाहीको लागि जिल्ला प्रहरी कार्यालयमा राखिएको महोत्तरीका प्रहरी प्रवक्ता डीएसपी सन्तुलाल प्रसाद जैसवारले जानकारी दिए।"
"मन्त्रालय र विभागमा मन्त्री यादवको छड्के, बिना सूचना १३ कर्मचारी अनुपस्थित","काठमाडौं : खानेपानीमन्त्री प्रदीप यादवले बुधबार मन्त्रालय एवं खानेपानी तथा ढल निकास व्यवस्थापन विभागमा छड्के (अनुगमन) गरेका छन्। नेपाल सरकारले प्रदान गरेको दसैं बिदा सकिएसँगै सरकारी कार्यालय खुलेको दुई दिन भइसक्दासमेत विभिन्न कार्यालयहरूमा कर्मचारीहरू उपस्थित नहुने गरेको गुनासो आउन थालेपछि मन्त्री यादवले मन्त्रालय र विभागका सम्पूर्ण शाखामा छड्के अनुगमन गरेका हुन्। उक्त अनुगमनका क्रममा खानेपानी मन्त्रालयमा ११ जना र खानेपानी तथा ढल निकास व्यवस्थापन विभागमा दुई जना गरी १३ जना बिना सूचना गैरहाजिर भएको पाइएको मन्त्रालयका सहसचिव रामबाबु पुरीले जानकारी दिए। 'मन्त्रीज्युले आज अकस्मिक छड्के जाँच गर्नुभएको थियो। सो क्रममा मन्त्रालय र विभागमा गरी १३ जना गैरहाजिर भएका भेटिनुभएको छ। गैरहाजिर हुनुको कारण बुझनुपर्ने हुन्छ,' उनले भने। यसैगरी मन्त्री यादवले छड्के जाँचका क्रममा मन्त्रालयमा तथा विभागमा हाजिरी अवस्थामा भेटिएका कर्मचारीलाई काम गर्दा हुने गरेका समस्याका विषयमा जानकारीसमेत लिएका थिए। उक्त छड्के अनुगमनका क्रममा मन्त्री यादवले काम गर्दाको समय होस् वा अन्य कुनै समयमा समस्या भएमा तत्काल आफूलाई जानकारी गराउनसमेत कर्मचारीहरूलाई आग्रह गरे।"
चुनाव प्रचारप्रसारका लागि एलन मस्कले डोनाल्ड ट्रमलाई दिए ७५ मिलियन डलर,"अमेरिका : विश्वका धनी व्यक्तिमध्ये एक एलन मस्कले रिपब्लिक पार्टीका उम्मेदवार तथा पूर्वराष्ट्रपति डोनाल्ड ट्रमलाई चुनाव प्रचार प्रसारका लागि ७५ लाख मिलयन डलर सहयोग गरेका छन्। सरकारी अनुसन्धानले यो कुरा बाहिर ल्याएको हो। सरकारी अनुसन्धान अधिकारीका अनुसार मस्कले ट्रम्पलाई तीन महिनाको अवधिमा करिब ७५ मिलियन डलर सहयोग गरेको खुलेको हो। मस्कले जुलाईमा भएको हमलापछि ट्रमलाई औपचारिक रुपमा समर्थन गरेका थिए। तर,यसअघि पनि मस्कले ट्रम्पलाई धेरै मुद्दामा समर्थन गरेको पाइएको छ। केही दिनअघि पेन्सिलभेनियाको बटलरमा ट्रमको र्यालीमा मस्क सहभागी भएका थिए। त्यही ठाउँमा ट्रममाथि आक्रमण भएको थियो। अमेरिकामा राष्ट्रपति निर्वाचन नोभेम्बरमा हुँदैछ। जहाँ डेमोक्रेटिक पार्टीको तर्फबाट वर्तमान उपराष्ट्रपति कमला ह्यारिस उम्मेदार छिन्। रिपब्लिक पार्टीले पूर्वराष्ट्रपति ट्रमलाई उम्मेदबार बनाएको छ।"
"संघीय सरकारप्रति मुख्यमन्त्री शाहको आक्रोश, प्रहरी समायोजन नगर्ने हो भने विकल्प दिनुहोस्","धनगढी : सुदूरपश्चिमका मुख्यमन्त्री कमलबहादुर शाहले संघीय सरकारले ऐनहरू समयमा नबनाएका कारण प्रदेश सरकारले धेरै कुरा अगाडि बढाउन नसकेको बताएका छन्। ६९ औं प्रहरी दिवशका अवसरमा प्रदेश प्रहरी कार्यालय धनगढीले आयोजना गरेको कार्यक्रममा प्रमुख अतिथिको रुपमा बोल्दै मुख्यमन्त्री शाहले यस्तो बताएका हुन्। देश संघीयतामा गए पनि अहिलेसम्म प्रदेशले पाउने अधिकार पाएको छैन। प्रदेशले पाउने अधिकार नपाएकै कारण प्रदेश सरकारले धेरै कामहरू अगाडि बनाउन सकेको छैन। त्यसैभित्र प्रहरी समायोजन पनि पर्छ , मुख्यमन्त्री शाहले भने। उनले प्रहरी समायोजनसहितका अधिकारहरू प्रदेशमा नदिने हो भने त्यसको विकल्प पनि सोच्नुपर्ने बेला आएको बताए। प्रहरी समायोजन हुन्छ वा हुदैन ? यसको जवाफ संघीय सरकारले दिनुपर्छ। संघीय नेतृत्वले दिनुपर्छ। समयमा संघीय सरकारले समायोजन प्रकृया अगाडि बढाउन पर्दछ, हैन भने त्यसको विकल्पका रुपमा के गर्न सकिन्छ ? संघीय सरकारले सोच्न जरुरी छ, मुख्यमन्त्री शाहले भने। उनले संघीय सरकारले योजनाहरूको सिलान्यास, उद्घाटन गरेर मात्रै होइन, प्रदेश सरकारलाई अधिकार सम्पन्न बनाएर संघीयता बलियो बनाउनेतर्फ लाग्न सुझाव दिए। प्रहरी वरिष्ठ उपरीक्षक श्यामकृष्ण अधिकारीको अध्यक्षतामा भएको कार्यक्रममा प्रदेशका प्रमुख सचिव डाक्टर कमल पोख्रेल विशिष्ठ अतिथि रहेका थिए। प्रहरी दिवशमा विभिन्न गण गुल्म, प्रहरी विद्यालयका विद्यार्थीहरूले सांस्कृतिक झाँकी र नृत्य प्रस्तुत गरेका थिए। प्रहरी दिवशकै अवसर पारेर डिएसपी गंगाबहादुर थापा, प्रहरी निरीक्षक गंगाबहादुर सारु, प्रहरी सहायक निरीक्षक दयाद बहादुर साउद र गंगबहादुर थापा, प्रहरी वरिष्ठ हवल्दार सुरेन्द्रबहादुर चन्द, राजेन्द्र विष्ट, देवराज कामी, नरेन्द्र बहादुर बम, प्रहरी जवानहरू हेमराज विष्ट र सुस्मिताकुमारी रोकायालाई उत्कृष्ठ प्रहरी पुरस्कार प्रदान गरिएको थियो।"
सहर बनाउन लगानी खोज्दै लुम्बिनी सरकार,"दाङ : लुम्बिनी सरकारले प्रदेशको राजधानी सहर निर्माणका लागि लगानी खोज्ने भएको छ। सुन्दर र व्यवस्थित सहर निर्माण गर्न तयार पारिएको गुरु योजनाअनुसार राजधानी क्षेत्रको सहर बनाउन लगानी खोज्न लागिएको हो। लुम्बिनी प्रदेश सरकारले १ खर्बको लागतमा २० वर्षभित्र निर्माण सम्पन्न गर्ने लक्ष्यसहित नदी सभ्यतामा आधारित नमुना सहर निर्माण गर्न लगानीको खोजी सुरु गरेको हो। पहिलो चरणमा २५ अर्ब बजेटको स्रोत सुनिश्चित गर्न सरकारले पहल थालेको मुख्यमन्त्री चेतनारायण आचार्यले बताए। राजधानी सहर निर्माणका लागि चाहिने स्रोतको खोजी भइरहेको छ, मुख्यमन्त्री आचार्यले भने, ऋण लिएर भए पनि जग्गा एकिकरण र शहर निर्माणको कामलाई तिब्रता दिने योजनामा प्रदेश सरकार छ। यसका लागि मुख्य गरी स्थानीय नागरिक, राजनीतिक दलहरू र जनप्रतिधिहरूको सामूहिक प्रतिबद्धता आवश्यक छ। उनीहरूको प्रतिबद्धता प्राप्त भएकै दिनबाट सरकारले ऋण प्राप्तिको प्रक्रिया थाल्ने मुख्यमन्त्री आचार्यले बताए। उनले भने, प्रदेश सरकारको बजेटले राजधानी शहर निर्माण धान्न सक्दैन। संघ सरकारको बजेट पनि अपुग हुन्छ। यसका लागि दातृ निकायहरूको साथ र सहयोग अपरिहार्य छ। यहि कारण प्रदेश सरकार लगानी खोज्ने अभियानमा लागेको हो। यसैबीच लुम्बिनी प्रदेश सरकारले राजधानी सहर निर्माणबारे हालसम्म भएका प्रगति र भावि योजनाको बारेमा सरोकारवाला पक्षसँग छलफल गरेको छ। मुख्यमन्त्री चेतनारायण आचार्यले संस्थापक मुख्यमन्त्री शंकर पोख्रेल, पूर्वमुख्यमन्त्री डिल्लीबहादुर चौधरी, प्रदेश सरकारका मन्त्री, संसदीय दलका प्रतिनिधि, प्रदेश सभा सदस्यहरूको उपस्थितीमा राजधानी सहर निर्माणबारे हालसम्म भएका प्रगती र भावी योजनाको बारेमा छलफल गरेका छन्। राजधानी क्षेत्रका स्थानीय जनप्रतिनिधि, उद्योगी व्यवसायीलगायत सरोकारवाला पक्षहरूसँग राजधानी शहर निर्माण बारे छलफल र सुझाव संकलन गरिएको छ। सरकारले लिएको लक्ष्यअनुसार छिटो सहर निर्माणको काम अघि बढाउन जग्गा एकीकरणको कामले गति लिनुपर्ने सरोकारवालाले सुझाव दिए। संस्थापक मुख्यमन्त्री शंकर पोख्रेलले प्रदेश राजधानी व्यवस्थापन गर्ने प्रमुख जिम्मेवारी सरकारको मात्रै नभएर राजधानी क्षेत्रका स्थानीय बासिन्दाको पनि हुनुपर्ने बताए। राजधानी व्यवस्थित गर्ने जिम्मेवारी राजधानीबासीको पनि हो। भविष्यका पुस्तालाई सुविधायुक्त जीवन र सुविधा सम्पन्न सहर सुम्पिने दायित्व सबैको रहन्छ, संस्थापक मुख्यमन्त्री पोख्रेलले भने, कसैले त्याग नगर्दासम्म राम्रो सहर बन्न सक्दैन। भर्जिन ल्याण्डमा आउनुको कारण आधुनिक सहर निर्माणको उद्देश्य हो। अव्यवस्थित र समस्याग्रस्त राजधानी सहर चाहिएको छैन। सहर निर्माण बारेको दृष्टिकोण अब हामीले बदल्नु जरुरी छ। १४ प्लट निर्माण प्रदेश पूर्वाधार विकास प्राधिकरणका अनुसार जग्गा एकीकरणको काम अघि बढेको छ। एक हजार विगाह जग्गालाई १४ वटा प्याकेजमा बाँडेर नमुना प्लट निर्माणको काम अघि बढेको प्राधिकरणका प्रमुख कार्यकारी अधिकृत छविराज पोख्रेलले जानकारी दिए। जग्गा एकीकरणको कामलाई तीव्रता दिन र पूर्वाधार निर्माण गर्न स्रोतको अभाव रहेको उनले बताए।"
प्रि ओपन सेसनमा नेप्से परिसूचक ५ अंकले बढ्यो,काठमाडौं : बुधबार प्री ओपन सेसनमा नेप्से परिसूचक सामान्य अंकले बढेको छ। यो सेसनमा नेप्से परिसूचक ५१२ अंकले बढेर २७०४७९ विन्दुमा पुगेको छ। यो समयमा ४१ वटा स्क्रिप्सको ४ हजार ३९१ कित्ता सेयर २३ लाख ४१ हजार ८९४ रुपैयाँमा खरिदबिक्री भए। अघिल्लो कारोबार दिन मंगलबार नेप्से परिसूचक ३१ अंकले बढ्दा ३ अर्ब माथिको सेयर कारोबार भएको थियो।
"शिकारीले थापेको पासोमा चितुवा पर्यो, उद्दारका लागि निकुञ्जको टोली आउँदै","टीकापुर : कैलालीको जानकी गाउँपालिका ६ स्थित कैलाशेश्वर सामुदायिक वनभित्र शिकारीले थापेको पासोमा चितुवा परेको छ । पालिकाको वडा नं३ स्थित लायकपुर मुक्त कमैया शिविरको बस्ती छेउमै रहेको जगतपुर जाने सडक खण्डको जंगलमा शिकारीले थापेको पासोमा चितुवा परेको हो । घाँस दाउराका लागि स्थानीय जंगलमा गएका बेला चितुवा पासोमा परेको देखेका थिए । इलाका प्रहरी कार्यालय टीकापुरका डिएसपी नवीनराजा बुढाथोकीले सामुदायिक वन क्षेत्रमा शिकारीले थापेको पासोमा चितुवा परेको बताए । वन डिभिजन कार्यालय पहमानपुरको टोली र बर्दिया राष्ट्रिय निकुञ्जको टोली आउँदैछ,'डिएसपी बुढाथोकीले भने, ढलेको रुखमा थापेको पासोमा परेको चितुवा जिवित छ । गाउँबस्तीमै आएर जंगली जनावरका लागि दुःख दिन थालेपछि स्थानीयहरूले आक्रान्त बनेका थिए । दुई महिनादेखि चितुवाले टीकापुर क्षेत्रमा आतंक मच्चाएको थियो । गत महिना तीन दर्जन बढी बाख्रा,बंगुर र कुखुरा समेत चितुवाको आक्रमणमा परी मरेका थिए । टीकापुर बजार क्षेत्रमै रहेको बस्तीमै दिउँसो चितुवाले आतंक मच्चाउन थालेपछि स्थानीय प्रहरी प्रशासनले नियन्त्रणका लागि प्रयास गरेको भए पनि उक्त चितुवा नियन्त्रणमा आउन सकेको थिएन । जंगली जनावरको शिकार गर्न थापिएको पासोमा चितुवा परेपछि स्थानीयको भीड लागेको छ ।"
आफैले घाइते बनाएका व्यक्तिलाई अस्पताल पुर्याइ भागेका चालक प्रहरी नियन्त्रणमा,काठमाडौं : सवारी दुर्घटना गराई फरार चालकलाई प्रहरीले पक्राउ गरेको छ । जिल्ला प्रहरी परिसर काठमाडौं र प्रहरी वृत्त बानेश्वरको संयुक्त टोलीले सवारी साधनसहित चालकलाई नियन्त्रणमा लिएको हो । सिसीटिभी फुटेज र घटनास्थलको प्राविधिक विश्लेषणका आधारमा ललितपुर महानगरपालिका१ कुपण्डोलमा लुकेर बसेको अवस्थामा चालकलाई नियन्त्रणमा लिएको प्रहरीले जनाएको छ। प्रहरीले मोरङको विराटनगर उपमहानगरपालिका१७ घर भई हाल कुपण्डोल बस्ने ४० वर्षीय निरज विष्टलाई पक्राउ गरेको हो । उनको साथबाट बा ३ च ९४४ नम्बरको कारसमेत बरामद गरिएको प्रहरी परिसर काठमाडौंका प्रहरी उपरीक्षक नवराज अधिकारीले जानकारी दिए। यही असोज २६ गते साँझ काठमाडौँ महानगरपालिका३२ तीनकुने गैरीगाउँ सडकमा सवारी दुर्घटना हुँदा सर्लाहीको कविलासी नगरपालिका२ स्थायी घर भएका ५२ वर्षीय विनय राम घाइते भएका थिए। घाइते रामलाई काठमाडौं मेडिकल कलेज पुर्याई उनी फरार भएका थिए। रामको उपचारका क्रममा यही असोज २७ गते मृत्यु भएको प्रहरीले जनाएको छ ।
उत्तरी लेबनानमाथि इजरायलले गरेको आक्रमणबारे अनुसन्धान हुनुपर्छ : संयुक्त राष्ट्रसंघ,"इजरायल : संयुक्त राष्ट्रसंघले उत्तर लेबनानमा इजरायली आक्रमणबारे छानबिन गर्न माग गरेको छ। उत्तर लेबनानमा इजरायली आक्रमणबाट कम्तिमा २३ जनाको मृत्यु भएको छ। संयुक्त राष्ट्रसंघका मानवीय मामिला समन्वयसम्बन्धी कार्यालयका प्रवक्ता जेरेमी लरेन्सका अनुसार इसाइ बहुल गाउँ एटोमा इजरायली हमलाले मानवीय कानुनमाथि गम्भीर चिन्ता उत्पन्न गरेको छ। उनका अनुसार इजरायली आक्रमणबाट मारिनेहरूमा १२ महिला र दुई बालबालिका पनि रहेका छन्। इजरायलको हवाई आक्रमणबाट ऐतो गाउँमा मारिएकाहरूको मंगलबार उद्दारकर्मीहरूले भग्नावशेषबाट शव निकालेका थिए। तर ,इजरायली सेना (आईडीएफ)ले भने यो आक्रमणबारे अहिलेसम्म कुनै टिप्पणी गरेको छैन। लेबनानको स्वास्थ्य मन्त्रालयका अनुसार गत बिहीबार बेरुतको एक भवनमा इजरायली बमबारीबाट २२ जनाको मृत्यु भएको छ।"
ग्लोबल आइएमई बैंक र महालक्ष्मी विकास बैंकबीच गैर कोषमा आधारित बैकिङ्ग सुविधा उपलब्ध गराउने सम्झौता,"काठमाडौं : ग्लोबल आइएमई बैंक र महालक्ष्मी विकास बैंकबीच गैर कोषमा आधारित बैकिङ्ग सुविधा उपलब्ध गराउने सम्झौता पत्रमा हस्ताक्षर भएको छ। सम्झौता पत्रमा ग्लोबल आइएमई बैंक लिमिटेडका प्रमुख कार्यकारी अधिकृत सुरेन्द्रराज रेग्मी र महालक्ष्मी विकास बैंकका प्रमुख कार्यकारी अधिकृत दिपेश लम्सालले हस्ताक्षर गरेका हुन्। सम्झौताअनुसार महालक्ष्मी विकास बैंकका ग्राहकहरूले आफ्नो व्यवसायलाई आवश्यकता पर्ने गैर कोषमा आधारित प्रतीत पत्र (लेटर अफ क्रेडिट), बैंक ग्यारेण्टी, डकुमेन्ट अगेन्स्ट पेमेन्ट, डकुमेन्ट अगेन्स्ट असेप्टेन्स, ट्रेड ट्रान्जेक्सन बैंकिङ्ग आदि सुविधा महालक्ष्मी विकास बैंकको सिफारिसमा ग्लोबल आइएमई बैंक मार्फत उपभोग गर्न सक्नेछन् । ग्लोबल आइएमई बैंक युरो मनी अर्वाड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकको रुपमा सम्मानित बैंक हो । साथै, ख्यातिप्राप्त विभिन्न राष्ट्रिय तथा अन्तर्राष्ट्रिय संस्थाहरुबाट फरकफरक विधामा समेत ग्लोबल आइएमई बैंक सम्मानित भएको छ । ग्लोबल आइएमई बैंक मुलुकका ७७ वटै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो । बैंकको ३५४ शाखा कार्यालय, ३८४ एटिएम, २५५ शाखा रहित बैंकिङ्ग सेवा, ६८ एक्सटेन्सन तथा राजश्व संकलन काउन्टर तथा ३ वटा बैदेशिक प्रतिनिधि कार्यालय समेत गरी १,००० भन्दा बढि सेवा केन्द्र रहेका छन् । ग्लोबल आइएमई बैंक,सबैका लागि बैंकिङ्ग सेवा प्रदान गर्ने बैंक हो जसले विभिन्न सेवा तथा सुविधासहितका योजनामार्फत् आफ्ना समस्त ग्राहकलाई उत्कृष्ट सेवा प्रदान गर्दै आइरहेको छ । यसैगरी सबल बैंक, सफल सहकार्यभन्ने नाराका साथ विसं २०५२ मा स्थापित महालक्ष्मी विकास बैंकले नेपालमा अग्रणी विकास बैंकको रूपमा आफ्नो परिचय बनाएको छ । बैंकले देशभर रहेका आफ्ना १०३ वटा शाखा कार्यलय,४९ एटिएमका साथ ८ लाखभन्दा बढी ग्राहकलाई सेवा प्रदान गरिरहेको छ ।"
"मृतकको संख्या पाँच पुग्यो, घाइते १२ जनालाई थप उपचारका लागि धनगढी पठाइयो","डडेल्धुरा : डडेल्धुरामा भएको बस दुर्घटनामा मृत्यु हुनेको संख्या पाँच पुगेको छ। घटनास्थलमा बुधबार बिहान ११ बजे थप एकजनाको शव फेला परेसँगै मृतकको संख्या पाँच पुगेको हो। बैतडीको पुर्चौडी नगरपालिका१० की ६० वर्षीया गोवणी महराको शव घटनास्थलबाट निकालिएको जिल्ला प्रहरी कार्यालय डडेल्धुराका सूचना अधिकारी तथा प्रहरी निरीक्षक उपेन्द्र बमले जनाए । उनका अनुसार खोज तथा उद्धारका क्रममा उनको शव आज बिहान ११ बजेतिर मात्रै फेला परेको हो। कञ्चनपुरको महेन्द्रनगरबाट बैतडीको पुर्चौडीका लागि छुटेको पवनदुत यातायातको ना ८ ख १०७८ नम्बरको बस राति साढे १२ बजे डडेल्धुराको अमरगढी नगरपालिका७ खसरेखानमा दुर्घटना भएको हो । दुर्घटनामा मृत्यु भएका अन्य चारजनाको पनि यसअघि नै सनाखत भइसकेको छ। पुर्चौडी३ बस्ने ४५ वर्षीया जैमती बोहरा, दुई दिनको शिशु , २२ वर्षीय सहदेव बोहरा र २१ वर्षीया कमला बोहराको घटनास्थलमै मृत्यु भएको हो। दुर्घटनामा परी गम्भीर घाइते भएका बस चालक वीरेन्द्र बोहरासहित १२ जनालाई थप उपचारका लागि धनगढी पठाइएको जिल्ला प्रहरी कार्यालय डडेल्धुराका सूचना अधिकारी प्रहरी निरीक्षक बमले जानकारी दिए। दुर्घटनामा अन्य ११ जना पनि घाइते छन्। बस सडकबाट झण्डै तीन सय मिटर खसेको थियो । दुर्घटनाको कारण भने खुल्न सकेको छैन। दुर्घटनामा परी अन्य पनि बेपत्ता भएको आशंकमा प्रहरीले खोजी कार्य जारी राखेको छ। स्थानीय सर्वसधारण र प्रहरी खोजी जारी राखेका छन् ।"
बाढीपहिरो प्रभावित ११४ परिवारले पाए राहत,"उदयपुर : चाडपर्वको मुखमा बाढी र पहिरोबाट घरबारविहीन भएका उदयपुरको तीनवटा नगरपालिका ११४ परिवारलाई पहिलो चरणको राहत उपलब्ध गराइएको छ । असोज ९ देखि १२ गतेसम्मको भीषण वर्षाका कारण प्रभावित भएका त्रियुगा,चौदण्डीगढी र बेलका नगरपालिकाका पीडित परिवारलाई स्थानीय सरकारको सहजिकरणमा राहत सामग्री वितरण गरिएको हो । ह्याबिट्याट फर हयुम्यानिटी नेपालको सहयोगमा साझेदार संस्था मानव अधिकार र वातावरण विकास केन्द्र (हुरेन्डेक) उदयपुरले तीनवटै नगरपालिकाका मेयरको उपस्थितिमा राहात वितरण गरिएको हो । संस्थाले बेलकामा ८१, चौदण्डिगढीमा १२ र त्रियुगामा २१ परिवारलाई प्रारम्भिक चरणको ओछ्याउने म्याट, ब्ल्याङकेट, त्रिपाल, डोरी, आकस्मिक सेल्टर किट सेट लगायतका सामग्रीहरू उपलब्ध गराइएको हुरेण्डेकका अध्यक्ष शंकरबहादुर थापाले बताए । थापाकाअनुसार बेलकाको वडानं १,२,३,६,८, त्रियुगाको वडानं १५ का १५ परिवार, वडानं १४ का ६ र चौदण्डिगढी वडानं १ वंशिलाघाटका १२ परिवारलाई सम्बन्धित पालिकाका र जिल्ला विपद् व्यवस्थापन समितिको सिफारिसमा खाद्यान्न वाहेकका राहत सामग्री उपलब्ध गराइएको हो । बेलकामा एक हजार ११७ घर परिवार सप्तकोसीको बाढीबाट डुबानमा परी प्रभावित भएको मेयर अशोक कार्कीले बताए । उनीहरुलाई सहयोगका लागि विभिन्न सामाजिक संस्थाहरू आह्वान गरेअनुसार हुरेण्डेकबाट सहयोग उपलब्ध भएको उनले बताए । ह्याबिट्याट फर हयुम्यानिटी नेपालका कार्यक्रम प्रबन्धक विजयप्रसाद गुप्ताले संस्थाले नेपालमा विगत २७ वर्षदेखि निरन्तर विपद् व्यवस्थापनको क्षेत्रमा काम गर्दै आएको बताए । उदयपुरमा सुरक्षित आवास परियोजना सञ्चालन गर्दै आएको हयाबिट्याट नेपालले विपत्तमा परेका परिवारलाई प्रारम्भिकचरणको सहयोगदेखि लिएर अवस्था हेरी ५० हजारसम्मको बाँसको घर निर्माणमा सहयोग गर्दै आएको उनले बताए । राहत सामग्री सम्बन्धित पालिकाका मेयरको उपस्थितिमा हुरेण्डेकका अध्यक्ष थापा, प्रमुख सल्लाहकार तथा पूर्वमेयर दुर्गाकुमार थापा र सहयोगी संस्थाका प्रबन्धक गुप्ताले प्रभावित क्षेत्रमा नै पुगेर परिवारलाई वितरण गरेका हुन् । असोज १२ गतेको मुसलधारे पानीसँगै सुनकोशी नदीमा आएको बाढीले त्रियुगाको धाप्लाङ्गमा, चौदण्डिगढीको वंशिलाघाट र सप्तकोशी नदीले बेलकाको कोशी टप्पु क्षेत्रमा क्षति पुर्याएको थियो ।"
अपराधलाई न्यूनीकरण गर्न प्रहरी संगठनलाई प्रविधियुक्त बनाऔं : मुख्यमन्त्री आचार्य,"बुटवल : लुम्बिनी प्रदेशका मुख्यमन्त्री चेतनारायण आचार्यले प्रहरी संगठनलाई अझ बलियो बनाउनका लागि बदलिँदो परिवेश अनुसार रुपान्तरण गर्नुपर्नेमा जोड दिएका छन् । ६९ औं प्रहरी दिवसको अवसरमा बुधबार प्रदेश प्रहरी तालिम केन्द्र बुटवलमा आयोजना गरिएको कार्यक्रमलाई सम्वोधन गर्दै आचार्यले बढ्दो अपराधलाई न्यूनीकरण गर्न समय अनुसार प्रहरी संगठनलाई प्रविधियुक्त बनाउँदै लैजानुपर्ने बताएका हुन् । अपराधहरु बढ्दै गएका छन् । चुनौतीहरू थपिदैं छन् । सोही अनुसार प्रहरी संगठन बदलिँदो परिवेश अनुसार रुपान्तरण हुनु जरुरी छ।,आचार्यले भने,प्रहरीले मुलुकमा शान्ति सुरक्षा कायम गर्न, बढदो अपराधलाई न्यूनिकरण गर्न महत्वपूर्ण भूमिका खेलेको छ । फेरिदो परिवेश अनुसार समाजमा हुने अपराध न्यूनीकरण गर्न आधुनिकीकरण गरेर अघि बढ्नु पर्छ । अपराध अनुसन्धानको क्षेत्रमा प्रहरीको योगदानका कारण लुम्बिनी प्रदेशको शिर उचो बनेको समेत मुख्यमन्त्री आचार्यले सुनाए । लुम्बिनी उत्कृष्ट प्रदेश बन्न सफल भएको छ । प्रदेशको शिर उचो बनाउन यहाँहरुले गरेको योगदानको उच्च करद गर्न चाहन्छु।उनले भने,अमर शहिदको योगदान र बलिदानको स्मरण गर्न चाहन्छु । अमर प्रहरीको योगदान र परिवार प्रति गर्नुपर्ने दायित्व राज्यले सधैं निर्वाह गर्ने छ । सेवा प्रवाहमा उत्कृष्ट कार्यसम्पादन गर्ने प्रहरीलाई सम्मान गरिएको छ ।"
गाउँ केन्द्रित बनाइँदै विशेषज्ञ स्वास्थ्य सेवा,"वीरेन्द्रनगर : नेपालको संविधानले नै जनताको स्वास्थ्यसम्बन्धी अधिकार सुनिश्चित गरेको छ। तर, कर्णालीका दूरदराजका जनताले पनि अझै आफ्नो थलोमा विशेषज्ञ स्वास्थ्य सेवा पाउन सकेका छैनन्। जसका कारण सामान्य भिडियो एक्सरे, ल्याब, कुनै घटनामा लाशको पोष्टमोर्टमलगायतका कामहरूमा मानिसले जिल्ला अस्पताल नै धाउनुपर्ने बाध्यता रहेको छ। त्यसैले पछिल्लो समय कर्णाली प्रदेश सरकारले विशेषज्ञ स्वास्थ्य सेवालाई गाउँ केन्द्रित बनाउन सुरुवात गरेको हो। कर्णाली प्रदेशका दुर्गम पालिकाहरूमा सुविधासम्पन्न अस्पतालहरू छैनन्। कर्णाली प्रदेश सरकारका सामाजिक विकासमन्त्री घनश्याम भण्डारीले भने, दुर्गममा पनि विशेषज्ञ स्वास्थ्य सेवा विस्तार गर्न कर्णाली प्रदेशका १० जिल्लाका १२ वटा पालिकाका १२ वटा अस्पताललाई रणनीतिक अस्पतालका रूपमा घोषणा गरी सुविधासम्पन्न अस्पताल बनाउन लागिरहेका छौं। जसले गाउँमा आधारभूत रूपमा विशेषज्ञ स्वास्थ्य सेवा दिनेछ। नागरिकलाई अहिलेको समयानुकूल आवश्यक सेवाका लागि प्रदेशबाट विशेषज्ञ जनशक्ति पनि परिचालन गरिनेछ। यसका लागि सामाजिक विकास मन्त्रालयले १२ वटा अस्पताल छनोट गरी एक चरणको छलफल पनि गरिसकेको छ। दुर्गममा पनि विशेषज्ञ स्वास्थ्य सेवा बिस्तार गर्न कर्णाली प्रदेशका १० जिल्लाका १२ वटा पालिकाका १२ वटा अस्पताललाई रणनीतिक अस्पतालका रूपमा घोषणा गरी सुविधा सम्पन्न अस्पताल बनाउन लागिरहेका छौं। यसले गाउँमा आधारभूत रूपमा विशेषज्ञ स्वास्थ्य सेवा दिनेछ। घनश्याम भण्डारी, सामाजिक विकासमन्त्री, कर्णाली प्रदेश सरकार कर्णाली प्रदेशको राजधानी सुर्खेतमा प्रदेश अस्पताल छ। पूर्वी क्षेत्रमा मेहेलकुना अस्पताल सञ्चालनमा छ। तर, पश्चिममा विशेषज्ञ स्वास्थ्य सेवा दिने सुविधायुक्त अस्पताल नभएकाले सालकोटमा रणनीतिक अस्पताल बनाउने तयारी गरिएको छ। यस्तै दैलेखको दुल्लु अस्पताल र आठबिसकोट नगरपालिकामा रणनीतिक अस्पताल बनाउने तयारी गरिएको छ। दुल्लुमा मध्यपहाडी राजमार्ग र आठबिसकोटमा कर्णाली राजमार्ग लक्षित सवारी दुर्घटनाका समयमा आकस्मिक विशेषज्ञ स्वास्थ्य सेवाका साथै त्यस क्षेत्रका नागरिकलाई पनि निकै राहत हुनेछ। यस्तै कालीकोटमा जिल्ला अस्पताल र तिलागुफामा सुविधासम्पन्न अस्पताल सञ्चालनमै रहेकाले कालीकोटको रास्कोटदेखि पलाँता क्षेत्रका नागरिकको सहजता र लालुदेखि बाजुरा हुँदै हुम्ला जोड्ने कर्णाली करिडोरमा हुनसक्ने सवारी दुर्घटनाका समयमा पनि उपचारमा सहज होस् भन्ने हिसावले रास्कोट अस्पताललाई रणनीतिक अस्पतालका रूपमा व्यवस्थित बनाउन थालिएको छ। यस्तै जुम्लाको कनका सुन्दरी, मुगुको दुर्गम भेक खत्याड, हुम्लाको अदानचुली, डोल्पाको मुट्केचुला, जाजरकोट नलगाड, सल्यान वनगाड कुपिण्डे र रुकुमपश्चिम आठबिसकोट नगरपालिकामा सञ्चालनमा रहेको अस्पताललाई रणनीतिक अस्पतालका रूपमा सुविधासम्पन्न बनाउन थालिएको छ। नियमित विशेषज्ञ स्वास्थ्य सेवाका साथै कुनै घटना वा दुर्घटना हुँदा लाशको पोष्टमार्टमकै लागि सदरमुकाममा रहेको जिल्ला अस्पताल धाउनुपर्ने अवस्था अहिले छ। संघीयताको भावनाअनुसार धेरै प्रशासनिक कामहरू गाउँमा गए तर विशेषज्ञ स्वास्थ्य सेवा गएन। मन्त्री भण्डारीले भने, हामीले गाउँमा स्वास्थ्य सेवामा पनि संघीयता आएको अनुभूति गराउन प्रदेश सरकारमार्फत पहलकदमी गरेका हौं। प्रदेशले छनोट गरेका रणनीतिक अस्पतालमा स्थानीय सरकार, प्रदेश सरकार र संघीय सरकारले महत्वका साथ सुविधासम्पन्न अस्पतालका रूपमा विकास गर्न लगानी गर्ने छन्। यसको प्रत्यक्ष लाभ दुर्गमका नागरिकले पाउनेछन्। संविधानले सबैलाई आधारभूत स्वास्थ्य सेवा निःशुल्क प्रदान गर्ने भनेको छ। हरेक नागरिकले आधा घण्टाको दूरीमा स्वास्थ्य सेवा पाउने व्यवस्था मिलाउने उल्लेख छ। तर, त्यो अधिकार कर्णालीका दूरदराजका नागरिकले कहिले पो पाउने हुन्। मुलुकमा आएको संघीयताको लाभ कर्णालीका नागरिकले लिन अझै पाएका छैनन् । दीपा बोहरा, महिला अधिकारकर्मी गाउँमा सुविधायुक्त अस्पताल नहुँदा कष्ट कर्णाली प्रदेशमा जम्मा ५६ वटा अस्पताल छन्। जसमा सरकारी ४२ वटा छन् भने निजी १४ वटा अस्पताल छन्। सरकारले सबै पालिकामा अस्पतालको अवधारणा ल्याउँदा अहिले पनि ५६ स्थानीय तहमा अस्पताल नै छैनन्। स्वास्थ्य सेवा निर्देशनालय सुर्खेतका सूचना अधिकारी नमराज कँडेलले भने, कर्णालीका दुर्गम जिल्लाका स्थानीय तहहरूमा न अस्पताल छन्, न विशषेज्ञ डाक्टर नै। जिल्ला अस्पतालमा विशेषज्ञ छैनन्, पालिकामा अस्पताल छैनन्। गाउँका नागरिकलाई आधारभूत स्वास्थ्य सेवा पाउनै मुस्किल छ। उनका अनुसार कर्णालीका जम्मा ७९ स्थानीय तहमध्ये २३ स्थानीय तहमा अस्पतालहरू सञ्चालनमा छन्। ८ वटा जिल्ला अस्पताल सञ्चालनमा छन्। बाँकी २५ वटा आधारभूत अस्पताल र प्राथमिक स्वास्थ्य केन्द्रहरू सञ्चालनमा छन्। जसमा सुर्खेतमा प्रदेश अस्पताल, मेहेलकुना अस्पताल, वीरेन्द्रनगर नगर अस्पताल र साल्कोट, दशरथपुर, अवलचीनमा प्राथमिक स्वास्थ्य केन्द्रहरू सञ्चालनमा छन्। दैलेखमा जिल्ला अस्पताल, दुल्लु अस्पताल, गुराँस अस्पताल, आठबिस अस्पताल, महावु अस्पताल र लकान्द्रा, नौमेले प्राथमिक स्वास्थ्य केन्द्रहरू सञ्चालनमा छन्। यस्तै जाजरकोटमा जिल्ला अस्पताल, नलगाड अस्पताल, छेडागाड अस्पताल, बारेकोट लिसा अस्पताल र गर्छाकोट प्राथमिक स्वास्थ्य केन्द्र सञ्चालनमा छन्। सल्यानमा जिल्ला अस्पताल, दार्म अस्पताल, कुमाख अस्पताल, र लेखपोरा, थारमरे प्राथमिक स्वास्थ्य केन्द्रहरू सञ्चालनमा छन्। रुकुमपश्चिममा जिल्ला अस्पताल, चौरजहारी अस्पताल, सानिभेरी, आठबिसकोट, त्रिवेणी, चौरजहारी आधारभूत अस्पतालहरू सञ्चालनमा छन्। जुम्लामा कर्णाली स्वास्थ्य विज्ञान प्रतिष्ठान र कालिकाखेतु प्राथमिक स्वास्थ्य केन्द्र सञ्चालनमा छन्। कालीकोटमा जिल्ला अस्पताल, रास्कोट अस्पताल, राचुली अस्पताल, महावै अस्पताल र कुमालगाउँ प्राथमिक स्वास्थ्य केन्द्र सञ्चालनमा छन्। यस्तै मुगुमा जिल्ला अस्पताल, रिउसेबगर सामुदायिक अस्पताल मुगुम कार्मारोङ, खत्याड प्राथमिक स्वास्थ्य केन्द्र सञ्चालनमा छन्। हुम्ला र डोल्पामा जिल्ला अस्पताल मात्र सञ्चालनमा छन्। हुम्ला र डोल्पाका अन्य कुनै पनि पालिकाहरूमा अस्पताल सञ्चालन हुन सकेको अवस्था छैन। संविधानले दिएको अधिकार पनि पाएनन् नेपालको संविधानको धारा ३५ मा स्वास्थ्यसम्बन्धी हकको व्यवस्था छ। सोही धाराको उपधारा १ मा प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ र कसैलाई पनि आकस्मिक स्वास्थ्य सेवाबाट बञ्चित गरिने छैन भन्ने व्यवस्था गरिएको छ। संविधानमै भएको व्यवस्थाअनुसार हरेक नागरिकले घरबाट आधा घण्टाको दूरीमा स्वास्थ्य सेवा पाउनुपर्ने हो। तर, कर्णालीमा घण्टौं हिँडेर स्वास्थ्य संस्था जानुपर्ने बाध्यता छ। कतिलाई त पुरै दिन हिँडेर स्वास्थ्य संस्था जानुपर्ने अवस्था छ। कर्णालीका दुर्गम जिल्लाका जिल्ला अस्पतालमा विशेषज्ञ छैनन्, पालिकामा अस्पताल छैनन्। गाउँका नागरिकलाई आधारभूत स्वास्थ्य सेवा पाउनै मुस्किल छ। कर्णालीका जम्मा ७९ स्थानीय तहमध्ये २३ स्थानीय तहमा अस्पतालहरू सञ्चालनमा छन्। ८ वटा जिल्ला अस्पताल छन्। नमराज कँडेल, सूचना अधिकारी, स्वास्थ्य सेवा निर्देशनालय सुर्खेत भौगोलिक विकटता, लामो दूरीमा स्वास्थ्य संस्था, परिवारको लापरबाही, कमजोर आर्थिक अवस्थालगायतका कारण कर्णालीका कैयौं नागरिक आधारभूत स्वास्थ्य सेवाबाट बञ्चित छन्। भौगोलिक विकटता र यातायात असुविधाका कारण गर्भवती र सुत्केरी महिलाका समस्या पनि उस्तै छन्। कति त बाटोमै सुत्केरी भएका उदाहरणहरू पनि प्रसस्त छन्। महिला अधिकारकर्मी दिपा बोहराले भनिन्, कर्णालीका दुखी बिरामीहरू त काल नआएर बाँचेका छन्। यहाँ बिरामी पर्नेबित्तिकै उपचार पाउनेको संख्याभन्दा बिराम पालेर घरमै बस्नेको संख्या कैयौं गुणा बढी छ। राज्यले संविधानमा सबैलाई आधारभूत स्वास्थ्य सेवा निःशुल्क भनेको छ। हरेक नागरिकले आधा घण्टाको दूरीमा स्वास्थ्य सेवा पाउने व्यवस्था मिलाउने भन्यो। तर, त्यो अधिकार कर्णालीका दूरदराजका नागरिकले कहिले पो पाउने हुन्। मुलुकमा आएको संघीयताको लाभ कर्णालीका नागरिकले लिन अझै पाएका छैनन्। कर्णालीको कुल जनसंख्या १६ लाख ८८ हजार ४ सय १२ छ। यो नेपालको जम्मा जनसंख्याको ५ दशमलव ७९ प्रतिशत हो। यहाँको वार्षिक जनसंख्या वृद्धिदर शून्य दशमलव ७० प्रतिशत छ। कर्णालीमा अपांगता भएको जनशंख्या ५२ हजार ६ सय ४ छ। कर्णालीमा अधिकांश छरिएको बस्ती छ। गाउँका स्वास्थ्यचौकीमा जान पनि दिनभर लाग्छ। कालिकोटको पलाँता अस्पतालमा कार्यरत सिअहेव जन्मऋषि न्यौपानेले भने, यहाँ सेवा प्रवाह गर्न निकै चुनौतीपूर्ण विकट भूगोल छ। छरिएर रहेको बस्ती, कम जनघनत्व, अशिक्षा, कमजोर चेतनाको स्तर, अनि सेवा प्रदायक कम रहेका कारण कर्णालीमा स्वास्थ्य सेवा दिन असहज छ। बाल मृत्युदर, मातृ मृत्युदर, रक्त अल्पता जस्ता समस्याले धेरै महिलाले समस्या भोगिरहेका छन्। त्यसका लागि गाउँमै राम्रो उपचार गर्ने ठाउँ छैन। सुविधायुक्त ठाउँमा उपचार गर्न जान कतिलाई त आर्थिक अवस्थाले पनि रोकेको छ। निजी अस्पताल पनि ३ जिल्लामा सीमित गुणस्तरीय स्वास्थ्य सेवाका लागि निजी अस्पताल पनि एक महत्वपूर्ण माध्यम हो। तर, कर्णालीमा निजी अस्पताल पनि तीन जिल्लामा मात्र सीमित छन्। निजी अस्पताल मानवीय चाप र लगानीकर्ताको आर्थिक लाभ हेरेर मात्र सञ्चालित छन्। कर्णालीका १० जिल्लामध्ये ७ जिल्लामा निजी अस्पताल छैनन्। जहाँ जनसंख्या कम भएका कारण निजी लगानीकर्ताहरूले अस्पतालमा लगानी गरेका छैनन्। कर्णालीको विकटतालाई हेरेर विशेषज्ञ स्वास्थ्य सेवा बस्ती स्तरसम्म बिस्तार गर्न योजना आयोगसँगको समन्वयमा सामाजिक विकास मन्त्रालयले रणनीतिक अस्पतालको अवधारणा ल्याएको छ। प्रदेश योजना आयोगले भएका अस्पताललाई प्रविधिसँग जोड्ने र नयाँ पालिका स्तरमा बन्दै गरेका अस्पतालहरूमा पनि विशेषज्ञ स्वास्थ्य सेवाको सुनिश्चितता गर्ने योजना छ। अशोकनाथ योगी, सदस्य, प्रदेश योजना आयोग कर्णाली प्रदेशमा १४ वटा निजी अस्पताल छन्। तीमध्ये सबैभन्दा बढी सुर्खेतमा ९ वटा, सल्यानमा २ र रुकुमपश्चिममा ३ वटा निजी अस्पताल छन्। स्वास्थ्य सेवा दिर्नेशनालयका सूचना अधिकारी नमराज कँडेलका अनुसार कर्णालीमा स्वास्थ्य संस्थाहरूको संख्या ७ सय ६९ छ। जसमा ३ सय ८३ वटा बर्थिङ सेन्टर छन् भने स्वास्थ्य चौकीहरूको संख्या ३ सय ३० छ। तर, यो संख्या कर्णालीको भूगोल र जनसंख्याका हिसावले पर्याप्त छैन। निर्देशनालयका अनुसार कर्णालीमा २३ दशमलव ६ प्रतिशत परिवार मात्रै आधा घण्टाभित्र स्वास्थ्य संस्था पुग्न सक्ने अवस्थामा छन्। बाँकी जनसंख्यालाई घण्टौं लगाएर स्वास्थ्य संस्था पुग्नुपर्ने बाध्यता छ। कर्णालीका १० जिल्लामध्ये हुम्ला अझै पनि राष्ट्रिय सडक सञ्जालसँग जोडिन सकेको छैन। कर्णालीको सबैभन्दा बढी दैलेखमा ७२ वटा बर्थिङ सेन्टर छन्। सबैभन्दा कम डोल्पामा १४ वटा बर्थिङ सेन्टर छन्। पछिल्लो समय दुर्गम भेगमा बर्थिङ सेन्टरहरू थपिँदै गएकाले महिलालाई प्रसूति हुन विगतको तुलनामा केही हदसम्म सहज भएको छ। तर पर्याप्त भने छैनन्। भएका अस्पतालहरूमा पर्याप्त विशेषज्ञ र सबै बर्थिङ सेन्टरहरूमा तालिम प्राप्त जनशक्ति नभएकाले समस्या छ। कर्णालीमा स्वास्थ्य सेवालाई प्रविधिसँग जोड्ने कर्णाली प्रदेशको विकटतालाई हेरेर प्रदेश योजना आयोगले प्रविधिको माध्यमबाट कर्णालीका दूरदराजका नागरिकलाई आधारभूत स्वास्थ्य सेवा उपलब्ध गराउने गरी योजना तर्जुमा गर्न लागेको छ। प्रदेश योजना आयोगका सदस्य अशोकनाथ योगीले भने, कर्णालीको विकटतालाई हेरेर विशेषज्ञ स्वास्थ्य सेवा बस्तीस्तरसम्म बिस्तार गर्न योजना आयोगसँगको समन्वयमा सामाजिक विकास मन्त्रालयले रणनीतिक अस्पतालको अवधारणा ल्याएको छ। यसलाई थप व्यवस्थित बनाउन प्रदेश योजना आयोगले भएका अस्पताललाई प्रविधिसँग जोड्ने र नयाँ पालिका स्तरमा बन्दै गरेका अस्पतालहरूमा पनि प्रविधिको माध्यमबाट गाउँगाउँमा विशेषज्ञ स्वास्थ्य सेवाको सुनिश्चितता गर्ने गरी योजना तर्जुमा गरिरहेको छ। प्रदेश सरकारले डिजिटल कर्णालीको परिकल्पना गरिरहेका बेला प्रदेश योजना आयोगले पनि त्यसैअनुसार कामहरू गरिरहेको छ। माथिल्लो कर्णाली क्षेत्रमा नागरिकले सामान्य स्वास्थ्य समस्याकै कारण अकालमा ज्यान गुमाउँदै आएका छन्। जसका कारण कर्णालीका मानिसको आयु नै कम भन्ने मान्यताको छाप जनमानसमा परिसकेको छ। तर, २०७८ सालमा भएको राष्ट्रिय जनगणनाअनुसार कर्णालीको औसत आयु मुलुकमै धेरै देखिएकाले कर्णालीको स्वास्थ्य सेवामा भएको सुधारको संकेत गरेको छ। प्रदेश योजना आयोगका सदस्य योगीले भने, उचित स्वास्थ्य उपचार, विकासका पूर्वाधार र स्वस्थ जीवनशैली अपनाउने हो भने कर्णालीका नागरिकले अझै आरामको जीवन जिउन पाउने निश्चित छ। कालीकोटकी सामाजिक अभियन्ता कल्पना रावलले भनिन्, कर्णालीका ग्रामीण भेकहरूमा कुनै पनि समस्या भए तुरुन्त स्वास्थ्य संस्था जानुपर्छ भन्ने सचेतनाकै कमी छ। यहाँ निरक्षर जनसंख्या धेरै छ। त्यसमा पनि पुरुषको तुलनामा महिलाको साक्षरता दर कम छ। यसलाई ध्यानमा राखेर सरकारले स्वास्थ्यको योजनाहरू तर्जुमा गर्नुपर्छ। कर्णाली प्रदेशका हरेक विकट बस्तीहरूमा मुलुकका तीन वटै तहका सरकारहरूले स्वास्थ्य सचेतना फैलाउनुपर्छ। त्यसका लागि हामी नागरिक समाजहरूले पहलकदमी गरिरहेका छौं। आधारभूत स्वास्थ्य सेवाको सम्पूर्ण जिम्मेवारी स्थानीय तहलाई दिइएको छ। स्थानीय तहलाई जिम्मेबार बनाउन सबै सरोकारवाला निकायहरूले पनि सक्रियता देखाउनुपर्छ। जल्दाबल्दा स्वास्थ्य सवालहरूमा सबै स्थानीय तहहरूको सक्रियता देखिएको छैन। कर्णालीका जिल्ला अस्पतालमा टेलिमेडिसिन सेवा कर्णालीका कतिपय जिल्ला अस्पतालहरूमा विशेषज्ञ स्वास्थ्य सेवाका लागि टेलिमेडिसिन सेवाको पनि सुरुवात गरिएको छ। विशेषज्ञ डाक्टरको दरबन्दी हुँदाहुँदै पनि रिक्त भइ सेवा प्रवाह हुन नसकेका जिल्ला अस्पतालहरूमा प्रदेश सरकारले टेलिमेडिसिन सेवामार्फत विशेषज्ञ स्वास्थ्य सेवा दिइरहेको कर्णाली प्रदेश सरकारको सामाजिक विकास मन्त्रालयअन्तर्गतको स्वास्थ्य महाशाखा प्रमुख बृषबहादुर शाहीले बताए। उनले भने, गाउँका अस्पतालहरूमा त परको कुरा हो। जिल्ला अस्पतालहरूमा पनि विशेषज्ञ सेवा दिन विशेषज्ञ डाक्टरहरू उपलब्ध छैनन्। सामाजिक विकास मन्त्रालयले पाइलटिङका रूपमा कर्णालीका पाँचवटा कालिकोट, हुम्ला, मुगु, डोल्पा र जाजरकोट जिल्ला अस्पतालबाट टेलिमेडिसिन सेवामार्फत विशेषज्ञ स्वास्थ्य सेवा दिइरहेको छ। सामाजिक विकास मन्त्रालयका स्वास्थ्य महाशाखा प्रमुख शाहीले भने, हाल कर्णालीमा विशेषज्ञ स्वास्थ्य सेवा सदरमुकाम केन्द्रित नै छ। कतिपय जिल्लाका सदरमुकाममा पनि विशेषज्ञ स्वास्थ्य सेवाको सुनिश्चितता गर्न प्राबिधिक कठिनाइहरू छन्। त्यस्ता जिल्ला अस्पतालहरूमा टेलिमेडिसिनमार्फत विशेषज्ञ स्वास्थ्य सेवा दिने प्रयास निकै प्रभावकारी भएको हामीले पाएका छौं। उनका अनुसार कर्णालीका बस्ती स्तरसम्म आधारभूत स्वास्थ्य सेवा पुयाउनकै लागि प्रदेश सरकारले अस्पताल, स्वास्थ्य संस्था तथा बर्थिङ सेन्टरहरूको स्तरोन्नती, प्रदेशको जिम्मेबारीमा रहेका औषधि आपूर्ति, एम्बुलेन्स सहयोगलगायतका कार्यहरू गरिरकेको छ। यसबाहेक पछिल्लो समय जिल्ला अस्पतालहरूबाट प्राथमिक आँखा उपचार सेवा, फिजियोथेरापी सेवाको सुरुवात गर्नुका साथै प्रयोगशाला सेवाको सुदृढीकरण र आधुनिकीकरण जस्ता कामहरू गरिएको उनले बताए।"
तीव्ररुपमा फैलिदै डेङ्गु : संक्रमितको संख्या १९ हजार नाघ्यो,"काठमाडौं : देशभर डेङ्गु सङ्क्रमितको संख्या दिनप्रतिदिन बढ्दै गएको छ। ईपिडीमीयोलोजी तथा रोग नियन्त्रण महाशाखा (ईडीसीडी)को पछिल्लो तथ्याङ्कअनुसार डेङ्गु सङ्क्रमितको सङ्ख्या १९ हजार पाँच ९९ पुगेको हो । महाशाखाका अनुसार डेङ्गु सङ्क्रमणबाट हालसम्म ९ जनाले ज्यान गुमाइसकेका छन् । डेङ्गु सङ्क्रमण मुलुकका ७६ जिल्लासम्म फैलिएको महाशाखाले जनाएको छ । डेङ्गु सङ्क्रमण सबैभन्दा बढी काठमाडौं प्रभावित भएको छ। काठमाडौंमा हालसम्म ३ हजार १०३ जनामा डेंगु संक्रमण देखिएको छ। यस्तै कास्कीमा २ हजार ८४७ जना ,तनहुँमा २ हजार १०७ जना, पर्वतमा १ हजार ५६२ जना,चितवनमा ९ सय ७१ जना, ललितपुरमा ८२७, गोरखामा ५८८, बाग्लुङमा छ सय १०, भक्तपुरमा ३५५ तथा स्याङ्जामा ३३५ जनामा डेङ्गु सङ्क्रमण पुष्टि भइसकेको महाशाखाले जनाएको छ । डेङ्गु एडिस एजिप्टाई जातको पोथी लामखुट्टेको टोकाइबाट सर्ने एक प्रकारको कीटजन्य रोग हो । डेङ्गु सङ्क्रमणबाट बच्न मुख्यतः लामखुट्टेको टोकाइबाट जोगिनुपर्ने चिकित्सकहरू बताउँछन्।"
कष्टकर दसैं,"काठमाडौंबाट बाहिरिने वैकल्पिक नाकाका रूपमा फर्पिङसिस्नेरीकुलेखानी नाका र फर्पिङफाखेलकुलेखानी नाकामा यातायातको अत्यधिक चाप हुने गर्छ। बागमती प्रदेश सरकारले वैकिल्पक लाइफलाइनका रूपमा यी दुई नाकालाई विकसित गरिरहेको छ। प्रदेश गौरवको आयोजना पनि हो। मधेश प्रदेशको सर्लाही, बारा, रौतहट, पर्सा र बगमती प्रदेशमा पनि मकवानपुरको अलावा पूर्वी चितवनको रत्ननगरदेखि यो रुटमा सवारी साधन चलिरहेका थिए। रुटमा चल्ने सयौं सवारी साधनले हजारौंलाई दैनिक काठमाडौंसँग नजिक बनाइदिएको छ। बर्दिबास, महोत्तरीबाट बीपी राजमार्ग हुँदै सिन्धुलीकाभ्रेभक्तपुर नाकाको बाटो अवरुद्ध भएपछि स्वाभाविक रूपमा यही नाका नै प्रयोगमा आउने नै भयो। योसँगै मकवानपुरललितपुरको चापागाउँ जोड्ने कान्ति राजपथ पनि सञ्चालनमा छ। हेटौंडानारायणगढमुग्लिनमलेखुकाठमाडौं र हेटौंडापालुङनौबिसेकाठमाडौं मार्गको वैकल्पिक मार्गका रूपमा सिस्नेरी र फाखेल सडकलाई विकास गरिएकाले यो बाटो वर्षमा बढीमा एक दिनबाहेक अवरुद्ध नभई सञ्चालनमा थियो। तर यसपटक यो बाटो अबरुद्ध भयो। असोजको दोस्रो साता परेको अविरल वर्षाले हेटौंडाबाट काठमाडौं आउने फाखेल, सिस्नेरी, चखेल, कान्तिराजपथका चारवटै वैकल्पिक सडक अवरुद्ध भयो। सिस्नेरी सडक त क्षतविक्षत नै भएको छ। कुलेखानी ड्यामको पानी ओभरफ्लो भएर बगेपछि मकवानपुरको इन्द्रसरोवर गाउँपालिकाका दुई वटा वडा पूर्णरूपमा क्षतवक्षत् भएका छन्। सडकको नामोनिशान छैन। ७ जना नागरिक नै बगाएर ज्यान गएको घटनासँगै सिस्नेरीको टेकर बजार पनि बगाएको छ। सडकका आधाभन्दा बढी भूभाग बगेका छन्। एकहिसाबले भन्ने हो भने मकवानपुरपट्टिको सिस्नेरी कुलेखानी सडकमा पुगेको क्षतिले त्यस वडा र बस्ती नै वर्षौँ पछि धकेलिएको छ। विकासको गतिमै प्रहार भएको छ। दूध बोकेर पैदल फर्पिङमा बेच्न आउनेहरूले प्रयोग गरिरहेको सडक फेरि पूर्णरूपमा नष्ट भएको छ। यस्तोबेला सिंगो काठमाडौंले खोजिरहेको निकासमा वैकल्पिक चारवटा सडक नै पहिरोले क्षतिग्रस्त भयो। तीन दिनपछि सबै सडक सञ्चालनमा आएको चर्चा गरिएपछि काठमाडौबाट घर हिँडेकाहरूले थप सास्ती पाए। सुक्खा पहिरोका कारण दसैंका बेला बालिकाको ज्यान गयो भने सिस्नेरीको सडक खोलाबाट सामान्य ट्र्याक खोलेर वारपार गरिँदा बाटो खुल्यो भनेर हिँडेकाहरूले पाएको सास्ती चानचुन थिएन। यसपटक सिन्धुलीका जनता पनि हेटौंडा हुँदै जानुपर्ने बाध्यता थियो। बीपी राजमार्ग अवरुद्ध भएपछि हेटौंडासिन्धुली सडक हुँदै घर जानेहरूले पनि सिस्नेरी र फाखेलकै सडक प्रयोग गर्नुपर्थ्यो। जम्मा तीन घण्टाको दूरीको यात्रा यति सकस, असुरक्षित र तनावपूर्ण बन्यो कि चाडपर्वमा मधेशका धेरै घरै गएनन्। केही सातापछि अनुकूल हुँदा दीपावली र छठका लागि जाने भनेर उनीहरूले यात्रामा जोखिमसमेत उठाएनन्। यो अवस्थामा सतहमा र भूगोलमा स्थानीय सरकार देखिनुपथ्र्यो। प्रदेश सरकार उपस्थित हुनुपथ्र्यो। कतै पनि सरकारको अनुभूति भएन। स्थानीय सडकमा ज्यान हत्केलामा राखेर यात्रारत थिए। उनीहरूले सञ्चारमाध्यमलाई विश्वास गरेर यात्रा गर्दा सामान्य ट्र्याक खुलेको सडकबाट घर पुग्ने लालसामा निकै जोखिम मोले, मोल्न बाध्य भए। विपद्का बेला राज्यको अनुभूति भएन भने जनता निरास हुँदा रहेछन्। यसपटक विपत्ति गाउँमा थिएन, सहरमै थियो। काठमाडौ डुबानमा पर्यो। छेउकै ललितपुरमा मानवीय क्षति निकै भयो। काठमाडौ र ललितपुरबाट धादिङ, मकवानपुर, काभ्रे हुँदै देशका विभिन्न गन्तव्यमा पुग्ने यातायात मार्ग क्षतविक्षत हुँदा स्थानीयले सरकार अनुभूत गर्न सकेनन्। केन्द्र सरकार मृत्युको हिसाबकिताब जोडजाड पारेर काठमाडौंमा पत्रकार सम्मेलनमा सीमित थियो भने स्थानीय सरकार र प्रदेश सरकार पनि भत्केको बाटोमा आहत नागरिकको आँसु पुछ्न पुग्न सकेन। बाटोमा एक बोतल पानी नागरिकले पिउन भनेर सरकारका अवयवहरू उभिएको देखिएन। राजमार्गको असुरक्षित र तनावपूर्ण यात्रामा यातायात व्यवसायीकै राज थियो। स्थानीय होटल व्यवसायीले पनि कठोर भएर नागरिकमाथि मूल्यवृद्धि थोपरेका थिए। सरकार डोजरले पहिरो पन्छाउने काममा बाहेक अन्यत्र नदेखिएको पक्का हो। स्थानीय वडाध्यक्षदेखि पालिका प्रमुख, उपप्रमुखहरू पनि विपत्तिमा देखिएनन्। वडाध्यक्षहरू पनि समाजसेवाका भावले प्रस्तुत भएनन्। राजमार्गको विभिन्न स्थलमा झरेका पहिरोले सडक सम्पर्क टुटेको थियो। स्थानीय होटल व्यवसायीकै मनोमानी थियो। यातायात व्यवसायीले उस्तै भाडा असुलेका थिए जबकि सरकारले इन्धनको भाउ घटाइरहेको थियो। यस्तोबेला सरकारको अवयव नदेखिनु लोकतन्त्रको अत्यन्त खराब पाटो हो। स्थानीय प्रशासन पनि दैवीप्रकोप पीडितको तथ्य संकलन गर्ने र राहतको घोषणामा सीमित देखियो। आमजनतामाझ सरकारको उपस्थिति यसपटक फिटिक्कै देखिएनभन्दा पनि हुन्छ। स्थानीय सरकारले अरू भूगोलका सर्वसाधारणको पीडा सम्बोधन जरुरी ठानेनन् या गम्भीरतापूर्वक लिएनन ! राजमार्गको विरक्तलाग्दो, असुरक्षित र कठिन यात्रामा सरकार अनुभूत गर्न नसक्दा तत्काल त उनीहरूले आक्रोश व्यक्त गरे, कष्ट बेहोरे। तर, यसले कालान्तरमा पनि सरकार चयनका लागि मताधिकार प्रयोगबारे सोच्ने अवस्था बन्छ भन्ने सरकार सञ्चालकहरूले सोच्नु पर्ने विषय हो। पर्दा नभेटिने सरकार बनाउन दिन माया मारेर मतदानका लागि किन जान जरुरी छ भन्ने मनस्थिति उनीहरूमा विकास हुँदै गइरहेको छ। उपभोक्ताले उस्तै महँगी खेपे। तरकारी आयात नभएको मौका छापेर कालोबजारी भयो। चाडपर्वको मौका छोपेर कालोबजारी भयो। सरकारको उपस्थिति नभएपछि व्यापारी, यातायात व्यवसायी र होटल व्यवसायीले उपभोक्तालाई यस्तोसँग लुटे कि, महँगीले यसपटक हद पारेको थियो। यी सबै घटनाक्रमहरू नदेखे जसरी मौन बसेको स्थानीय सरकार, प्रदेश सरकार र केन्द्र सरकारको प्रतिनिधि स्थानीय प्रहरी प्रशासनको मौनताको जति नै आलोचना गरे पनि कम हुन्छ। सीमित कमाइमा चाडपर्व मान्ने लालसामा रहेका सर्वसाधारणले विपत्तिसँगै भोग्नु परेको यातना, तनावमा सरकारको गैरहाजिरीमा मौलाएको कालोबजारीले आँकडा पार गरेको थियो। सरकार कतै छ कि भन्नेसम्म अनुभूति स्थानीयलाई गराउन नसक्ने गरी यसपटक जनताका नजरमा सबै सरकार गिरेको पक्का हो।"
सुनको मूल्यले बनायो नयाँ रेकर्ड,काठमाडौं : नेपाली बजारमा सुनको मूल्यले नयाँ रेकर्ड कायम गरेको छ। आज १३ सय रुपैयाँले बढेर प्रतितोला सुन १ लाख ६१ हजार ८०० रुपैयाँ पुगेको नेपाल सुन चाँदी व्यवसायी महासंघले जनाएको छ। यो हालसम्मकै उच्च दर हो। अघिल्लो कारोबार दिन मंगलबार १४ सय रुपैयाँले बढेर प्रतितोला सुन १ लाख ६० हजार ५०० सयमा कारोबार भएको थियो। सुनको मूल्य बढेसँगै चाँदी पनि बढेको छ। यसदिन चाँदी प्रतितोला १९५० रुपैयाँमा खरिदबिक्री भइरहेको महासंघले जनाएको छ। मंगलबार प्रतितोला चाँदी १९२५ रुपैयाँमा खरिदबिक्री भएको थियो।
"पर्सामा मोटरसाइकल चोर्ने गिरोहलाई प्रहरीले समात्यो, चोरीका ५ वटा मोटरसाइकल बरामद","वीरगन्ज : पर्साको पर्सागढी नगरपालिकाबाट प्रहरीले मोटरसाइकल चोरी गर्ने गिरोहलाई नै पक्राउ गरेको छ। चोरीको ५ वटा मोटरसाइकलसहित तीन जनालाई प्रहरीले पक्राउ गरेको हो। पक्राउ पर्नेमा पर्सागढी नगरपालिका वडा नम्बर ९ का २१ वर्षीय सिद्धार्थ चौधरी, वडा नम्बर ८ का २४ वर्षीय विशाल दास थारु र वडा नम्बर २ का ३० वर्षीय प्रितम महत्तो रहेका छन्। प्रहरीका अनुसार असोज २५ गते पर्साको सखुवा प्रसौनी गाँउपालिका वडा नम्बर १ सतवलका शीवदत्त दास थारुको ना ५१ प ७४३५ नम्बरको मोटरसाइकल उनको आफ्नै घरबाट चोरी भएको थियो। त्यसपछि उनले चोरी भएको मोटरसाइकल खोजतलासका लागि ईलाका प्रहरी कार्यालय पटेर्वा सुगालीमा निवेदन दिएका थिए। ईलाका प्रहरी कार्यालय पटेर्वा सुगौलीबाट खटिएको प्रहरी टोलीले चोरी भएको दासको मोटरसाइकल असोज २८ गते पर्सागढी नगरपालिका वडा नम्बर ९ कोइलाभारमा सिद्धार्थ चौधरीले हाँक्दै गरेको अवस्थामा फेलापारेपछि मोटरसाइकलसहित उनलाई नियन्त्रणमा लिएको थियो। पक्राउ परेका चौधरीसँग सोधपुछ गर्ने क्रममा मोटरसाइकल चोरीमा अरु व्याक्ति पनि संलग्न रहेको बयान उनले दिएका थिए। चौधरीकै बयानका आधारमा प्रहरीले विशाल र प्रितमलाई पनि नियन्त्रणमा लिने क्रममा उनीहरूले चोरी गरेर राखेका अरु चार वटा मोटरसाइकल पनि बरामद गरिएको पर्साका प्रहरी नायब उपरीक्षक दीपक भारतीले बताए। चोरीको मोटरसाइकलसहित पक्राउ परेका तीनै जनालाई प्रहरी हिरासतमा राखेर उनीहरुविरुद्ध चोरी तथा डाँका सम्बन्धी कसुरमा थप अनुसन्धान भइरहेको भारतीले जानकारी दिए।"
"कुटपिटबाट सुर्खेतका होमबहादुरको काठमाडौंमा हत्या, तीनजना पक्राउ","काठमाडौं : कागेश्वरी मनोहरा नगरपालिका६ बस्ने होमबहादुर फौलामगरको कुटपिटबाट हत्या भएको पुष्टि भएको छ। हत्या आरोपमा प्रहरीले एक महिलासहित तीनजनालाई पक्राउ गरेको हो। जिल्ला प्रहरी परिसर काठमाडौं र प्रहरी वृत्त बौद्धबाट खटिएको प्रहरी टोलीले उनीहरूलाई पक्राउ गरेको हो। पक्राउ पर्नेमा पाँचथर तुम्लिङ गाउँपालिका५ स्थायी घर भइ बालुवाखानी बस्ने ३८ वर्षीय अमृत मगर,सिन्धुपाल्चोक बाह्रबिसे नगरपालिका६ स्थायी घर भइ हाल बुढानिलकण्ठ १० बस्ने ३५ वर्षीय भुवन श्रेष्ठ र इलाम माइ नगरपालिका २ का हाल गोकर्णेश्वर ६ नयाँबस्ती बस्ने २७ वर्षीय बिमला भट्टराई रहेको जिल्ला प्रहरी परिसर काठमाडौंका प्रहरी उपरीक्षक नवराज अधिकारीले जानकारी दिए। प्रहरी उपरीक्षक अधिकारीका अनुसार मंगलबार दिउँसो गोकर्णेश्वर नगरपालिका६ नयाँबस्ती लस लाइट स्कुल नजिक सार्वजनिक स्थानमा सुर्खेत घर भइ हाल कागेश्वरी मनोहरा नगरपालिका बस्दै आएका ४३ वर्षीय होमबहादुर अचेत अवस्थामा फेला परेका थिए। लगत्तै उनलाई उपचारका लागि नारायणटारस्थित शंखरापुर अस्पताल लगिएकोमा ३:३० बजेतिर चिकित्सकहरूले मृत घोषणा गरेका थिए। प्रहरीका अनुसार होमबहादुरलाई कुटपिट गरी उनीहरू फरार रहेको अनुसन्धानबाट खुलेको छ। उनीहरूमाथि थप अनुसन्धान भइरहेको प्रहरीले जनाएको छ।"
प्रहरी संगठनलाई थप बलियो बनाउन समयानुसार रुपान्तरण गर्नुपर्छ : मुख्यमन्त्री आचार्य,लुम्बिनी : लुम्बिनी प्रदेशका मुख्यमन्त्री चेतनारायण आचार्यले प्रहरी संगठनलाई थप बलियो बनाउन बदलिदो परिवेश अनुसार रुपान्तरण गर्नुपर्ने बताएका छन्। ६९ औं प्रहरी दिवसको अवसरमा प्रदेश प्रहरी तालिम केन्द्र बुटवलमा आयोजना गरिएको कार्यक्रमलाई सम्बोधन गर्दै मुख्यमन्त्री आचार्यले बढ्दो अपराधलाई न्यूनिकरण गर्न समय अनुसार प्रहरी संगठनलाई प्रविधि युक्त बनाउँदै रुपान्तरणको आवश्कता रहेको बताए अपराध अनुसन्धानको क्षेत्रमा प्रहरीको योगदानका कारण लुम्बिनी प्रदेशको शिर उचो बनेको उनले बताए। अमर प्रहरीको योगदान र परिवार प्रति गर्नुपर्ने दायित्व राज्यले सधै निर्वाह गर्ने समेत उनको भनाइ छ । कार्यक्रममा सेवा प्रवाहमा उत्कृष्ठ कार्यसम्पादन गर्ने प्रहरीलाई सम्मान गरिएको थियो भने प्रहरी स्थापना दिवसको अवसरमा आयोजना गरिएका विभिन्न खेलकुद प्रतियोगीतामा विजयीलाई पुरस्कृत समेत गरिएको थियो ।
धौलागिरीमा ज्यान गुमाएका विदेशीको शव संकलन गर्न थालियो,"म्याग्दी : धौलागिरी हिमाल आरोहणका क्रममा ज्यान गुमाएका पाँच जना रसियन पर्वतारोहीको शव संकलन गर्न थालिएको छ। सात हजार एक सय मिटर उचाइमा मृत भेटिएका पर्वतारोहीको शव उठाउन थालिएको हो। हेलिकप्टरबाट हिमालमा पुगेका शेर्पाको टोलीले घटनास्थलबाट शव उठाउन थालेको जिल्ला प्रहरी कार्यालय म्याग्दीका प्रहरी नायब उपरीक्षक भरत श्रेष्ठले जानकारी दिए। सेभेन समित ट्रेकका सञ्चालक मिङ्मा शेर्पाको नेतृत्वमा पाँचजना शेर्पाहरुको टोल शव उठाउन खटिएका छन्। घटनास्थलबाट इटाली आधार शिविरमा आज बिहान ११ बजेसम्म एकवटा शव झारेका र अन्य शव संकलन गरेर आधार शिविरमा ल्याउने तयारी भएको प्रहरी नायब उपरीक्षक श्रेष्ठले बताए। आधार शिविरको हाइक्यापमा बास बसेर धौलागिरी आरोहणका लागि गएका उनीहरु सात हजार छ सय मिटरको उचाइबाट यही असोज २१ दिउँसो ११ बजेदेखि सम्पर्कविहीन भएका थिए। प्रहरीका अनुसार रसियन अलेक्जेन्डर दुशेको, ओलेग कुर्गलोभ, भ्लालिमिर चिस्तिकोभ, मिखाइल नोसेन्को र डिमित्री शालिलेभोइको शव २३ गते दिउँसो भेटिएको थियो। हेलिकप्टर अवतरण गर्न र मानिस हिँडेर पुग्न नसकिने ठाउँमा रहेको शव मौसमको खराबी र प्रतिकूल भूगोलका कारण सङ्कलन गरेर घटनास्थलबाट ल्याउन ढिलाइ भएको हो। उद्धारकर्ताहरु हेलिकप्टरबाट रसीमा झुन्डिएर शव भएको ठाउँमा पुगेका हुन्। आइ एम ट्रेकिङ एन्ड एक्सपिडिसनमार्फत १४ रसियाका पुरुष पर्वतारोहीहरु धौलागिरि हिमाल आरोहणका लागि गएका थिए। दुईजनाले सफल आरोहण गरेका थिए। सातजना पर्वतरोहीहरुले बीचमै आरोहण रद्द गरेर फर्किएका थिए। यसअघि शव ल्याउन हिमालमा गएको हेलिकोप्टर रित्तै फर्किएको थियो।"
लागुऔषधसहित चारजना पक्राउ,"कैलाली:धनगढी उपमहानगरपालिका८ धनगढीगाउँबाट अवैध लागुऔषध ब्राउनसुगर जस्तो देखिने पदार्थ ७० मिलिग्रामसहित सोही ठाउँ बस्ने २२ वर्षीय छोटे रानालाई प्रहरीले पक्राउ गरेको छ । जिल्ला प्रहरी कार्यालय कैलालीबाट खटिएको प्रहरीले उनलाई उक्त पदार्थसहित पक्राउ गरेको हो । यसैगरी सुनसरी, रामधुनी नगरपालिका३ बाट अवैध लागूऔषध ब्राउनसुगर जस्तो देखिने पदार्थ करिब २ सय मिलिग्रामसहित तीनजनालाई प्रहरीले पक्राउ गरेको छ । पक्राउ पर्नेहरूमा सोही ठाउँ बस्ने २७ वर्षीय संजय कुमार चौधरी, ३० वर्षीय शैलेष राई र २५ वर्षीय नारायण खड्का रहेका छन् । इलाका प्रहरी कार्यालय रामधुनी र इलाका प्रहरी कार्यालय पकलीबाट खटिएको प्रहरीले उनीहरूलाई उक्त पदार्थसहित पक्राउ गरेको छ । यस सम्बन्धमा प्रहरीले आवश्यक अनुसन्धान गरिरहेको छ ।"
मान्यजनबाट बडादसैंको टीका र जमरा लगाउने आज अन्तिम दिन,काठमाडौं : मान्यजनबाट आशीर्वादस्वरुप नवदुर्गाको प्रसादका रुपमा बडादसैँको टीका र जमरा लगाउने आज अन्तिम दिन रहेको छ। नेपाल पञ्चाङ्ग निर्णायक विकास समितिले आश्विन शुक्लपक्ष चतुर्दशी र पूर्णिमा आजै परेको जनाएको छ। समितिका अनुसार सूर्योदय कालमा चतुर्दशी र मध्यरातमा पूर्णिमा तिथि परेकाले कोजाग्रत पूर्णिमा आजै परेको हो। साँझमा पूर्णिमा तिथि पर्दा गरिने पूर्णिमा व्रत भने बिहीबार परेको समितिले जनाएको छ। मान्यजन टाढा टाढा हुने आफन्त विजयादशमीदेखि आश्विन शुक्ल पूर्णिमासम्म आशीर्वाद थाप्न घर घरमा जाने गर्छन्। दसैंको सार्वजनिक बिदा सकिएपछि मंगलबारबाट सरकारी कार्यालय खुलेका छन्।
बढ्यो विदेशी विनिमय सञ्चिति,"काठमाडौं : मुलुकको बाह्य क्षेत्र सुधारिएको नेपाल राष्ट्र बैंकको पछिल्लो तथ्यांकले देखाएको छ। विदेशी विनिमय सञ्चिति अहिलेसम्मकै उच्च हुनु, रेमिट्यान्समा वृद्धि, चालु खाता बचतलगायतका कारणले बाह्य क्षेत्र सन्तोषजनक अवस्थामा रहेको छ। २०८१८२ को भदौ महिनासम्म विदेशी विनिमय सञ्चिति २१ खर्ब ५२ अर्ब रुपैयाँ पुगेको छ। गत आर्थिक वर्षको असार मसान्तमा भन्दा चालु आर्थिक वर्षको भदौ महिनामा ५५ प्रतिशत विदेशी विनिमय सञ्चिति बढेको हो। राष्ट्र बैंकले सार्वजनिक गरेको मुलुकको आर्थिक तथा वित्तीय स्थितिका अनुसार विदेशी विनिमय सञ्चिति १६८ महिनाको वस्तु आयात र १३७ महिनाको वस्तु तथा सेवा आयात धान्न पर्याप्त रहने देखिन्छ। २०८१ असार मसान्तमा २० खर्ब ४१ अर्ब १० करोड बराबर विदेशी रुपैयाँ सञ्चिति रहेको थियो। कुल विदेशी विनिमय सञ्चितिमध्ये केन्द्रीय बैंकमा रहेको सञ्चिति १९ खर्ब २८ अर्ब छ। असार मसान्तमा यस्तो सञ्चिति १८ खर्ब ४८ अर्ब रहेको थियो। यस्तै केन्द्रीय बैंकबाहेक अन्य बैंक तथा वित्तीय संस्थासँग यस्तो सञ्चिति २ खर्ब २३ अर्ब रहेको छ। असार मसान्तमा बैंक तथा वित्तीय संस्थासँग यस्तो सञ्चिति १ खर्ब ९२ अर्ब रहेको थियो। २०८१ भदौ मसान्तको कुल विदेशी विनिमय सञ्चितिमा भारतीय मुद्राको अंश २२१ प्रतिशत छ। भदौ मसान्तमा विदेशी विनिमय सञ्चितिको कुल गार्हस्थ्य उत्पादन, कुल आयात र विस्तृत मुद्राप्रदायसँगका अनुपातहरू क्रमशः ३७७ प्रतिशत, ११४४ प्रतिशत र ३०८ प्रतिशत छन्। असार मसान्तमा उक्त अनुपातहरू क्रमशः ३५८ प्रतिशत, १०८६ प्रतिशत र २९३ प्रतिशत रहेका थिए। आर्थिक वर्ष २०८१८२ को दुई महिनामा कुल वस्तु निर्यात ५१ प्रतिशतले घटी २५ अर्ब ९ करोड छ। अघिल्लो वर्षको सोही अवधिमा यस्तो निर्यातमा ७८ प्रतिशतले कमी आएको थियो। गन्तव्यका आधारमा भारत, चीन र अन्य मुलुकतर्फ भएको निर्यातमा क्रमशः ४५ प्रतिशत, ४५३ प्रतिशत र ३९ प्रतिशतले कमी आएको छ। वस्तुगत आधारमा चिया, पार्टिकल बोर्ड, पिना, जुत्ता तथा चप्पल, सोयाविन तेल लगायतका वस्तुको निर्यात बढेको छ भने अलैंची, जिंकशिट, पाम तेल, तयारी पोसाक, जडिबुटीलगायतका वस्तुको निर्यात घटेको छ। समीक्षा अवधिमा कुल वस्तु आयात ११ प्रतिशतले वृद्घि भई २ खर्ब ६२ अर्ब ५४ करोड पुगेको छ। अघिल्लो वर्षको सोही अवधिमा यस्तो आयात ५१ प्रतिशतले कमी आएको थियो। वस्तु आयात गरिने मुलुकका आधारमा भारत तथा अन्य मुलुकबाट भएको आयात क्रमशः ०१ प्रतिशत र ५१ प्रतिशतले कमी आएको छ भने चीनबाट भएको आयात ११९ प्रतिशतले वृद्धि भएको छ। वस्तुगत आधारमा यातायात उपकरण, सवारी साधन तथा अन्य सवारी साधनका स्पेयर पार्ट्स, खाने तेल, रासायनिक मल, दूरसञ्चार उपकरण तथा पार्ट्स, लसुनलगायतका वस्तुको आयात बढेको छ भने सुन, एमएस विलेट, धान तथा चामल, कच्चा पाम तेल, विद्युतीय उपकरण लगायतका वस्तुको आयात घटेको छ। समीक्षा अवधिमा चालु खाता बचत पनि बढेको छ। समीक्षा अवधिमा ४९ अर्ब ६९ करोडले चालु खाता बचतमा छ। अघिल्लो वर्षको सोही अवधिमा चालु खाता २३ अर्ब ९७ करोडले बचतमा थियो। शोधनान्तर स्थिति १ खर्ब १ अर्ब ७७ करोडले बचतमा छ। अघिल्लो वर्षको सोही अवधिमा शोधान्तर स्थिति ५५ अर्ब १० करोडले बचतमा रहेको थियो। अमेरिकी डलरमा अघिल्लो वर्षको सोही अवधिमा ४१ करोड ७० लाखले बचतमा रहेको शोधनान्तर स्थिति समीक्षा अवधिमा ७५ करोड ७९ लाखले बचतमा रहेको छ। मूल्यवृद्धिमा न्यून चाप चालु आर्थिक वर्षको भदौ महिनामा उपभोक्ता मुद्रास्फीति ४ प्रतिशतभन्दा कम रहेको छ। केन्द्रीय बैंकको तथ्यांक अनुसार भदौमा मुद्रास्फीति ३८५ प्रतिशतमा सीमित रहेको छ। अघिल्लो वर्षको भदौ महिनामा यस्तो मुद्रास्फीति ८१९ प्रतिशत रहेको छ। समीक्षा महिनामा खाद्य तथा पेय पदार्थ समूहको मुद्रास्फीति ५०३ प्रतिशत र गैरखाद्य तथा सेवा समूहको मुद्रास्फीति ३१९ प्रतिशत रहेको छ। समीक्षा वर्षमा यी समूहहरूको मुद्रास्फीति क्रमशः ९७७ प्रतिशत र ७१९ प्रतिशत रहेको भनिएको छ। यस्तो मुद्रास्फीति सबैभन्दा धेरै सुदूरपश्चिम प्रदेशमा र सबैभन्दा कम बागमती प्रदेशमा रहेको देखिन्छ। प्रदेशगत रुपमा मुद्रास्फीति कोशी प्रदेशः ४६६ प्रतिशत, मधेस प्रदेशः ३८२ प्रतिशत, बागमती प्रदेशः ३२९ प्रतिशत, गण्डकी प्रदेशः ३५० प्रतिशत, लुम्बिनी प्रदेशः३५३ प्रतिशत, कर्णाली प्रदेशः ३५६ प्रतिशत र सुदूरपश्चिम प्रदेशः ५९० प्रतिशत खुद्रा बजारको पनि मूल्यवृद्धि २७५ प्रतिशत रहेको छ। अघिल्लो वर्षको सोही महिनामा यस्तो मुद्रास्फीति ४७८ प्रतिशत रहेको थियो। समीक्षा महिनामा उपभोग्य वस्तु, मध्यवर्ती वस्तु र पुँजीगत वस्तुको वार्षिक बिन्दुगत थोक मुद्रास्फीति क्रमशः १३९ प्रतिशत, ३५६ प्रतिशत र २७७ प्रतिशत रहेको छ। समीक्षा महिनामा निर्माण सामग्रीको थोक मुद्रास्फीति ४२२ प्रतिशतले घटेको केन्द्रीय बैंकको तथ्यांकमा उल्लेख छ। २ खर्बभन्दा बढी रेमिट्यान्स भित्रियो अघिल्लो वर्षको तुलनामा करिब ३ प्रतिशतले घटे पनि भदौ महिनासम्म २ अर्ब ६३ अर्ब रुपैयाँ रेमिट्यान्स भित्रिएको छ। समीक्षा अवधिमा विप्रेषण आप्रवाह १५२ प्रतिशतले वृद्धि भएको छ भने अघिल्लो वर्षको सोही अवधिमा विप्रेषण आप्रवाह १८७ प्रतिशतले बढेको थियो। अमेरिकी डलरमा विप्रेषण आप्रवाह १ अर्ब ९६ करोड पुगेको छ। अघिल्लोवर्ष यस्तो आप्रवाह १ अर्ब ७३ करोड रहेको थियो। समीक्षा अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ७६ हजार ४८५ र पुनः श्रमस्वीकृति लिनेको संख्या ४० हजार ५८३ रहेको छ। अघिल्लो वर्षको सोही अवधिमा यस्तो संख्या क्रमशः ७४ हजा ४५५ र ३२ हजार ४ जना रहेको थियो। समीक्षा अवधिमा खुद द्वितीय आय (खुद ट्रान्सफर) २ खर्ब ८६ अर्ब ४५ करोड पुगेको छ। अघिल्लो वर्षको सोही अवधिमा यस्तो आय २ खर्ब ५१ अर्ब ६५ करोड रहेको थियो। समीक्षा अवधिमा खुद सेवा आय २८ अर्ब २० करोडले घाटामा रहेको छ। अघिल्लो वर्षको सोही अवधिमा खुद सेवा आय २५ अर्ब २३ करोडले घाटामा रहेको थियो। सेवा खाताअन्तर्गत समीक्षा अवधिमा भ्रमण आय भने बढेको छ। यस्तो आय १२१ प्रतिशतले वृद्धि भई १० अर्ब ५३ करोड पुगेको छ। अघिल्लो वर्षको सोही अवधिमा यस्तो आय ९ अर्ब ४० करोड रहेको थियो। समीक्षा अवधिमा सेवा खाताअन्तर्गत भ्रमण व्यय २२२ प्रतिशतले वृद्धि भई ४३ अर्ब ४९ करोड पुगेको छ। यसमध्ये शिक्षातर्पको व्यय २८ अर्ब १६ करोड रहेको छ। अघिल्लो वर्षको सोही अवधिमा भ्रमण व्यय ३५ अर्ब ५९ करोड रहेकोमा शिक्षातर्फको व्यय २३ अर्ब ३३ करोड रहेको थियो। आर्थिक वर्ष २०८१८२ को दुई महिनामा नेपाल सरकारको कुल खर्च १ खर्ब ३७ अर्ब ५५ करोड रहेको छ। जसमा चालु खर्च ८२ अर्ब ९९ करोड, पूँजीगत खर्च १४ अर्ब ८९ करोड र वित्तीय व्यवस्था खर्च ३९ अर्ब ६७ करोड रहेको छ। सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकमसमेत) १ खर्ब ६६ अर्ब ३९ करोड पुगेको छ। यस अन्तर्गत कर राजस्व १ खर्ब ४५ अर्ब १९ करोड र गैरकर राजस्व २१ अर्ब १९ करोड परिचालन भएको बताइएको छ। भदौ मसान्तमा केन्द्रीय बैंकमा सरकारको २ खर्ब ६९ अर्ब ५३ करोड (प्रदेश सरकार तथा स्थानीय सरकारको खातामा रहेको रकमसमेत) नगद मौज्दात रहेको छ। २०८१ असार मसान्तमा यस्तो मौज्दात ९१ अर्ब ७८ करोड रहेको थियो। समीक्षा अवधिमा बैंक तथा वित्तीय संस्थाहरूमा रहेको निक्षेप ३५ अर्ब ३ करोड (०५ प्रतिशत) ले बढेको छ। अघिल्लो वर्षको सोही अवधिमा यस्तो निक्षेप ७ अर्ब ५६ करोड (०१ प्रतिशत) ले घटेको थियो। समीक्षा अवधिमा बैंक तथा वित्तीय संस्थाहरूबाट निजी क्षेत्रमा प्रवाहित कर्जा ७३ अर्ब ३९ करोड (१४ प्रतिशत) ले बढेको छ। अघिल्लो वर्षको सोही अवधिमा यस्तो कर्जा ३३ अर्ब ६० करोड (०७ प्रतिशत) ले बढेको थियो। वार्षिक बिन्दुगत आधारमा २०८१ भदौ मसान्तमा बैंक तथा वित्तीय संस्थाहरूबाट निजी क्षेत्रतर्प प्रवाहित कर्जा ६६ प्रतिशतले बढेको छ।"
"डडेल्धुरामा रात्रीबस दुर्घटना : एक शिशुसहित चारजनाको मृत्यु, १२ घाइते","डडेल्धुरा : डडेल्धुरामा रात्रीबस दुर्घटना हुँदा चार जनाको मृत्यु भएको छ भने १२ जना घाइते भएका छन् । कञ्चनपुरको महेन्द्रनगरदेखि बैतडीको पुर्चौंडी जाँदै गरेको पवनदूत यातायातको ना ८ ख १०७८ नम्बरको बस मंगलबार राती साढे ११ बजेतिर डडेल्धुराको अमरगढी नगरपालिका७ खस्रेखानमा दुर्घटना भएको हो। दुर्घटनामा परेर दुई महिला, एक पुरुष र एक शिशुको घटनास्थलमै मृत्यु भएको जिल्ला प्रहरी कार्यालय डडेल्धुराका प्रहरी निरीक्षक तथा प्रवक्ता उपेन्द्रबहादुर बमले जानकारी दिए। मृत्यु हुनेमा बैतडीको पुर्चौंडी नगरपालिका३ का ४५ वर्षीया जयमति बोहरा, सोही ठाउँकी अन्दाजी २० वर्षीया कमला बोहरा, उनका नाबालक छोरा र सोही ठाउँका २२ वर्षीय सहदेव बोहरा रहेका उनले बताए। दुर्घटनामा १२ जना घाइते भएका छन्। घाइते हुनेमा पुर्चौंडी नगरपालिका७ का २४ वर्षीय नवराज साउँद, वडा नं ६ का २४ वर्षीय राजेन्द्र साउँद, कञ्चनपुरको कृष्णपुर नगरपालिका४ का २५ वर्षीय दिनेश साउँद, डडेल्धुराको आलिताल गाउँपालिका१ का २१ वर्षीय मुकुन्द बोहरा, दार्चुलाको मार्मा गाउँपालिका५ बस्ने ३४ वर्षीया विमला महता, कृष्णपुर नगरपालिका५ की ६५ वर्षीया धनमती साउँद छन्। यस्तै, पुर्चौंडी८ का ४२ वर्षीय पदमबहादुर बोहरा, सोही ठाउँका बस चालक २४ वर्षीय वीरेन्द्र बोहरा, वडा नं ७ का २८ वर्षीय नवराज रतौकी, २० वर्षीय सुरेन्द्र रतौकी, वडा नं १० का दामोदर महरा र धनबहादुर महरा पनि घाइते भएको प्रहरी निरीक्षक बमले जानकारी दिए। उनका अनुसार गम्भीर घाइते बस चालक वीरेन्द्र बोहरालाई थप उपचारका लागि धनगढी रिफर गरिएको छ। अन्य घाइतेहरूको डडेल्धुरा अस्पतालमा उपचार भइरहेको छ। बस सडकबाट करिब साढे तीन सय मिटर तल खसेको जनाइएको छ। चालक निदाएकाले बस सडकबाट पल्टिएको हुनसक्ने प्रहरीको अनुमान छ ।"
आश्विन शुक्ल पूर्णिमा : महालक्ष्मीको पूजा आराधना गरी आज रातभर जाग्राम बसेर मनाइँदै,"काठमाडौं : बडादसैँ पर्व धन धान्य एवं सम्पन्नताकी देवी महालक्ष्मीको पूजा आराधनासहित रात्रिमा जाग्राम बसेपछि आजदेखि समापन हुँदैछ। आश्विन शुक्ल पूर्णिमाका दिन मनाइने कोजाग्रत पूर्णिमा आज साँझ सम्पन्नताकी देवी महालक्ष्मीको पूजा आराधना गरी रातभर जाग्राम बसेर मनाएसँगै दसैँ पर्व समापन हुन्छ। शास्त्रअनुसार गर्नुपर्ने सबै बलिपूर्ति अर्थात् अखिल बलिपूर्तिको काम भने समापन भएको नेपाल पञ्चाङ्ग निर्णायक विकास समितिले जनाएको छ। अखिल बलिपूर्ति भएसँगै विजयादशमीदेखि सुरु भएको नवदुर्गाको प्रसादस्वरुप टीका र जमरा लगाई मान्यजनबाट आशीर्वाद लिने क्रम पनि समाप्त हुन्छ। आजै जमरालाई नजिकको नदी, तलाउ, पोखरी आदि पवित्र तीर्थस्थलमा लगी सेलाइन्छ। माता दुर्गाका तीनवटा रुपमध्येका एउटा रुप महालक्ष्मीको पूजा गरेर आज दुर्गा पक्षलाई बिदा गरिन्छ। नवरात्र विजयादशमीकै दिन सकिने भएपनि दुर्गा पक्ष भने आश्विन शुक्ल पूर्णिमाका दिनमा समाप्त हुन्छ। लक्ष्मी पूजाको १५ दिन अघि महालक्ष्मीको आराधना गरिने भएकाले यस पर्वको विशेष महत्व छ। यो पूर्णिमालाई कौमुदी पनि भनिन्छ। आज राति जुवा खेल्ने विधान समेत रहेको शास्त्र रहेको छ।"
दसैंपछि मुस्ताङमा बढ्यो पर्यटकीय चहलपहल,"जोमसोम : धार्मिक तथा पर्यटकीय जिल्ला मुस्ताङमा दसैं पर्व सकिएसँगै पर्यटकीय चहलपहल ह्वात्तै बढेको छ। दसैं पर्वमा मान्यजनबाट टीका थाप्ने कार्यक्रम सकिए लगत्तै आइतबारदेखि मुस्ताङमा पर्यटकीय गतिविधि अप्रत्याशित रूपमा वृद्धि भएको हो। बडा दसैंको पछिल्लो दिन आइतबारदेखि मुस्ताङमा स्वदेशी तथा आन्तरिक पर्यटकको लर्को लागेको जिल्ला प्रहरी कार्यालय मुस्ताङले जनाएको छ। दसंै पर्व अवधिमा सरकारी कार्यालय, निजी संघसंस्था, बैंक तथा वित्तीय संस्था, स्कुल कलेज र विदेशबाट दसैं पर्व मनाउन घर फर्किएकाहरूलाई लामो बिदा हुने भएकाले मुस्ताङमा पर्यटकीय चहलपहल बढेको हो। यस अवधिमा युवायुवतीहरूमा मुस्ताङ घुम्ने क्रेज बढेको हो। दसैं पर्वको पछिल्लो २ दिनमा म्याग्दी र मुस्ताङको सिमाना घाँसा हुँदै कुल ५ हजार ८ सय ९८ जना स्वदेशी तथा विदेशी पर्यटक मुस्ताङ भित्रिएको जिल्ला प्रहरी कार्यालय मुस्ताङका प्रहरी नायव उपरीक्षक सूर्यबहादुर बोगटीले जानकारी दिए। उनका अनुसार विजया दशमीको घटनास्थापनादेखि सोमबारसम्ममा कुल १५ हजार ५ सय ४४ जना पर्यटक सडक मार्ग हुँदै मुस्ताङ भित्रिएको प्रहरी नायव उपरीक्षक बोगटीले बताए। घटस्थापनादेखि पछिल्लो १२ दिनको अवधिमा उक्त संख्यामा पर्यटक मुस्ताङ भित्रिएकोमा दैनिक औसत तुलना गर्दा करिब १९ प्रतिशतको हाराहारीमा मुस्ताङमा पर्यटकको आवागमन वृद्धि भएको हो। जिल्ला प्रहरी कार्यालय मुस्ताङका अनुसार मुस्ताङमा दसैंपछिको २ दिनको अवधिमा ५ हजार ३ सय २७ जना आन्तरिक र ५ सय ७१ जना विदेशी पर्यटक मुस्ताङ भित्रिएका हुन्। त्यसो त घटनास्थापनादेखिको तथ्यांक हेर्दा मुस्ताङमा १२ हजार ४ सय ९२ जना आन्तरिक र ३ हजार ५२ जना बाह्य पर्यटक मुस्ताङ भित्रिएका हुन्। यसअघि बडा दसै पर्व अघिको सोह्र श्राद्ध तिथिमा २० हजार ४ सय ४६ जना पर्यटक मुस्ताङ भित्रिएका थिए। सोह्र श्राद्धको १६ दिनको अवधिमा कुल संख्याको १४ हजार ८ सय ५० जना आन्तरिक र ५ हजार ५ सय ९६ जना बाह्य पर्यटक मुस्ताङ भित्रिएका घाँसा प्रहरी चौकीको रेकर्डमा उल्लेख छ। मुस्ताङमा हवाई पोखरा जोमसोम हवाई सेवामार्फत पनि पर्यटक मुस्ताङ आउने गरेको भए पनि उनीहरूको रेकर्ड यसमा उल्लेख छैन। सेप्टेम्बर अन्तिमदेखि मुस्ताङमा हवाई सेवा मार्फत पनि उल्लेख विदेशी पर्यटकको मुस्ताङ आगमन बढेको छ। दसैं पर्वको फुर्सदिलो बिदाको समयलाई सदुपयोग गर्दै मुस्ताङ घुम्ने युवापंक्तिको संख्या अपेक्षाकृत वृद्धि भइरहेको जोमसोमका पर्यटन व्यवसायीहरूको भनाइ छ। बेनीजोमसोम सडकमार्ग हुँदै निजी, हरियो र सार्वजनिक सवारी साधनमार्फत पर्यटक मुस्ताङ भित्रिएका हुन्। कतिपय युवायुवतीहरू दसैंपछि मोटरसाइकल चढेर मुस्ताङ घुम्न आएको होटल मेजस्टीका प्रोपाइटर निसान तुलाचनले जानकारी दिए। दसैं पर्वपछि मुस्ताङ भ्रमण गर्नेमा अधिकांश पर्यटक युवापुस्ताका पर्यटक रहेको पर्यटन व्यवसायी तुलाचनले उल्लेख गरे। मुस्ताङ भ्रमण गर्ने अनुकूल समय र सडक सञ्जाल सहज भइसकेकाले मुस्ताङ भ्रमण गर्ने पर्यटकको संख्या बढेको हो। पर्यटन व्यवसायीहरूका अनुसार दसैंपछि छठ पर्वको अन्तिमसम्म युवापुस्ताहरू मुस्ताङ घुम्न आउने बताईएको छ। मुस्ताङको पृथक भूगोल, धार्मिक, ऐतिहासिक र सांस्कृतिक एवं जीवन्त मौलिकता भएकै कारण यसस्थानमा आन्तरिक तथा बाह्य पर्यटकको क्रेज बढ्दो छ। पछिल्लो समय अन्तर्राष्ट्रिय सञ्चार माध्यमहरूले मुस्ताङलाई घुम्नैपर्ने पर्यटकीय सूचीमा सूचीकृत गरेसँगै मुस्ताङ जिल्लाको क्रेज बढेको हो। मुस्ताङ भ्रमण गर्न आउने आन्तरिक पर्यटकहरूले सडक सहज भएसँगै चिनको स्वशासित क्षेत्र तिब्बतसँग सिमाना जोडिएको कोरलानाकासम्म पुग्ने गरेका छन्। विदेश पर्यटक भने छोसेरको नेचुङसम्म पुग्छन्। कोरलानाका, छोसेर गुफा, लोमान्थाङ दरबार, लोघेकर गुम्बा, मुक्तिनाथ, कागबेनी, ढुम्बाताललगायत विभिन्न पर्यटकीय गन्तब्यहरू मुस्ताङमा अवस्थित रहेकाले मुस्ताङमा पर्यटकहरूको क्रेज बढेको हो। राष्ट्रिय गौरवको सडकअन्तर्गत मुस्ताङमा एकतिहाइ सडक कालोपत्रे भइसकेकाले पनि मुस्ताङ यात्रा पर्यटकका लागि सहज बनेको छ। औसत बर्सेनि ५ लाखभन्दा बढी आन्तरिक पर्यटकले मुस्ताङको भ्रमण गर्ने गर्छन्। यस्तै बर्सेनि १ लाख २० हजार भन्दा बढी विदेशी पर्यटकले मुस्ताङको भ्रमण गर्ने गरेको एक्यापको तथ्यांकमा उल्लेख छ। मुस्ताङ भ्रमण गर्ने अघिकांश पर्यटकहरू मुक्तिनाथको दर्शन गरी फर्किन्छन्। युवापंक्ति पर्यटक भने मुस्ताङको विभिन्न पर्यटकीय गन्तव्यहरू अवलोकन गर्न रुचाउँछन्।"
के हो गौशाला धर्मशालाको वास्तविक विवाद ?,"काठमाडौं : पछिल्लो समय पशुपति गौशाला धर्मशालाको विवाद उत्कर्षमा पुगेको छ। यो विवादको अग्रस्थानमा काठमाडौं महानगरपालिका र मारबाडी सेवा समिति छन्। तर, मुख्य विवाद महानगर र समितिबीच होइन। पशुपति क्षेत्र विकास कोषले मारबाडी सेवा समितिले लामो समयदेखि सस्तो मूल्यमा उपयोग गर्दै आएको पशुपति गौशाला धर्मशालासँग सम्झौता भंग गरेको विषय हो। समितिले गौशाला धर्मशालाको जग्गामा आफ्नो मोहियानी हक रहेको दाबी गर्दै आएको छ भने कोषले मोहियानी हक समितिको नरहेको बताएको छ। कोषले सुरक्षा र समन्वयका लागि अनुरोध गरेपछि मात्रै महानगर जोडिएको हो। धर्मशाला विगत चार दशकभन्दा अघिदेखि मारबाडी सेवा समितिले उपयोग गर्दै आएको छ। गौशाला चोकमा नै रहेको १० रोपनी जग्गा २०३८ सालदेखि धर्मशाला राख्ने नाममा मारबाडी सेवा समितिले उपयोग गर्दै आएको हो। तत्कालीन मूलभट्ट पद्मनाभ शास्त्रीबाट प्रतिरोपनी २५ रुपैयाँ भाडा तिर्ने शर्तमा समितिले लिएको थियो। त्यो बेला पशुपति क्षेत्र विकास कोषको स्थापना नै भएको थिएन। राणाकालमा रतिराम अग्रवाललाई पाशुपत क्षेत्रमा छोडिएका दूध कटुवा बाच्छाबाच्छी, साँढे र गाई पाल्ने सर्तमा एक रोपनी ८ आना जग्गा दिइएको थियो। त्यसकै आडमा पछि मारबाडी सेवा समितिले नौ रोपनी ९ आना जग्गा धर्मशालाका लागि भन्दै प्रयोग गरिरहेको थियो। २०५४ सालमा कोषका तत्कालीन सदस्यसचिव वसन्त चौधरीको पालामा भाडा बढाएर समग्रमा वार्षिक ५१ हजार रुपैयाँ तिर्ने सम्झौता भएको थियो। तर अहिलेसम्म त्यो जग्गाको भाडा त्यति नै छ। तीनतले धर्मशालामा २६ वटा सटर छन्। मारबाडी समितिले कोषको स्वीकृति बिनै भौतिक संरचना बनाएको कोषको दाबी छ। संसद्को सार्वजनिक लेखासमितिले २०६३ सालमै कोषलाई गौशाला धर्मशाला र त्यसले चर्चेको जग्गा नियन्त्रणमा लिन निर्देशन दिएको थियो। तर, डेढ दशक बित्दासम्म कोषले वार्षिक ५१ हजार रुपैयाँमा चित्त बुझाइरहेको छ। समितिले धर्मशालाका दुई दर्जनभन्दा बढी सटरबाट महिनामै लाखौं आम्दानी गरिरहेको छ। विक्रम सम्बत १९८९ देखि धर्मशाला सञ्चालन गर्दै आएको हो। धर्मशालामा हाल अढाइ सय गाई पालिएका छन्। मारबाडी सेवा समिति के भन्छ ? मारबाडी सेवा समितिले तत्कालिन प्रधानमन्त्री श्री ३ जुद्धशमशेर जबराले १९९७ सालमा (८४ वर्ष अगाडि) मारबाडी समाजका रामकुमार मारबाडी लगायतका व्यक्तिहरूलाई बोलाई थारा गाई, साँढे इत्यादिको संरक्षण, हेरचाह गर्न, सेवा कार्यहरू गर्न यो जग्गा उपलब्ध गराएको जनाएको छ। उसले पशुपतिनाथको दर्शन गर्न आउने तिर्थालुहरूको बसोबासको कुनै भरपर्दो व्यवस्था नभएको अवस्था मनन् गरी गौशाला धर्मशालाको स्थापना गयो। विभिन्न सामाजिक सेवाकार्यहरू गर्न वर्तमान गौशाला धर्मशालाको जग्गा मारबाडी समाजलाई उपलब्ध गराइएको दाबी समितिले गरेको छ। मारबाडी समाजका अगुवाहरूले आफ्नो व्यवसायको केही अंश चन्दा स्वरूप प्रदान गरी गौशाला धर्मशालाको निर्माण गर्दै गाई गोठ तथा आफ्ना पूर्वजहरूको स्मृतिमा कोठा, हल एवं मन्दिर निमार्ण गर्ने कार्य भएको बताएको छ। मारबाडी समितिले धर्मशालाको जग्गामा मोहियानी हकसमेत रहेको दाबी गरेको छ। समितिका अनुसार २०२१ सालको नापीको फिल्डबुक, मालपोतको श्रेस्ता र २०४४ सालको नापीको फिल्डबुक, गुठी संस्थानको श्रेस्ता र पशुपति क्षेत्र विकास कोषको मोही लगत नम्बर ८३७ को अभिलेख बमोजिमको ०८१०८२ सम्मको मोहीले तीर्नुपर्ने बालीबापतको रकम बुझाइसकेको छ। गौशाला धर्मशालाबाट पशुपतिनाथको अभिषेकका लागि स्थापनाकालदेखि अविछिन्न रूपमा दैनिक २९ लिटर दूध निःशुल्क पठाउने गरिएको छ। गौशाला धर्मशाला भित्र हाल गौ सेवा, नेपालकै पहिलो निःशुल्क शववाहन सेवा, शव राख्ने फ्रिज सेवा प्रदान गर्दै आएको जनाएको छ। समितिका अनुसार २०५७ सालदेखि सञ्चालन हुँदै आएको निःशुल्क कृत्रिम खुट्टा सेवाअन्तर्गत विभिन्न कारणबाट खुट्टा गुमाएका करिब ६ हजार जनालाइ कृत्रिम खुट्टा वितरण गरिएको छ। धर्मशालामा बस्न आउने यात्रुहरूलाई सहुलियत दरमा आवास र शुद्ध शाकाहारी भोजनको व्यवस्था गरिएको छ। साथै निःशुल्क होमियोप्याथिक स्वास्थ्य परीक्षण एवं हरेक शनिबार करिब ५०० जना असहायहरूलाई निःशुल्क भोजनको व्यवस्था गरिँदै आएको छ। मारवाडी सेवा समिति नेपालले आफ्नो सेवालाई थप विस्तार गरी झन्डै २० करोडको लागतमा मारवाडी सेवा समिति, राष्ट्रिय मिर्गौला उपचार केन्द्र डायलाइसिस केन्द्र, गौशाला, काठमाडौं को नामबाट बरिष्ठ नेफ्रोलोजिष्ट मिर्गौला रोग विशेषज्ञ प्रा डा ऋषिकुमार काफ्लेको नेतृत्वमा हेल्थ केयर फाउण्डेसन नेपाल राष्ट्रिय मिर्गौला उपचार केन्द्र बनस्थलीको विशेषज्ञ तथा प्राविधिक सहयोगमा मिर्गौला रोगीहरूलाई सेवा प्रदान गर्ने उद्देश्यअनुसार हाल परीक्षणको रूपमा श्री पशुपति गौशाला धर्मशालामा ३० वटा मेसिनबाट दैनिक ८०९० जना मिर्गौला रोगीहरूको (नेपाल सरकारको विपन्न नागरिक कोषअन्तर्गत) निःशुल्क डायलाइसिस गर्दै आइरहेको छ। गौशाला धर्मशाला र यसको समग्र परिसर निर्धारित उल्लेखित उद्देश्य अनुरूप सञ्चालनमा रहिआएको एवं यसबाट कुनै व्यक्ति, समुदाय वा संस्थाले कुनै पनि प्रकारले आर्थिक लाभ लिने कार्य नभएको पनि दाबी गरिएको छ। २०६० जेठ १२ को पशुपति क्षेत्र विकास कोषसँग भएको सम्झौता बमेजिमको सहयोग रकम समेत ०८१८२ को बुझाई सकिएको समितिले जनाएको छ। मारबाडी सेवा समिति नेपाल र पशुपति क्षेत्र विकास कोषबीच भएको सम्झौता सम्बन्धमा उठेको आपसी विवाद अख्तियार, विशेष अदालत हुँदै सर्वोच्च अदालतबाट समेत यो सम्झौता कानुन सम्मत रहेको छ भनी फैसला भएकोमा कोषअन्तर्गत रहेको हजारौं मोहीमध्ये मारबाडी सेवा समिति नेपाल अन्तर्गतको गौशाला धर्मशाला पनि मोही जनिएको हुँदा अन्य मोहीसँग भए अनुसारको व्यवहारको अपेक्षा पनि समितिले गरेको छ। उता पशुपति क्षेत्र विकास कोषले २०८० साउन १७ एकतर्फी रूपमा मारबाडी समितिसँगको सम्झौता भंग गरेको समितिले जनाएको छ। कोषको यो सम्झौता भंग गर्ने निर्णय गैरकानुनी रहेको भनी मारबाडी सेवा समिति नेपालले २०८० साउन २४ गते काठमाडौं जिल्ला अदालतमा मुदा दर्ता गराएको थियो।२०८१ असोज १६ गते जिल्ला अदालतले कोषको पक्षमा फैसला सुनाएको छ। मारबाडी समितिले उच्च अदालतमा पुनरावेदन गर्न पाउने अधिकार सुरक्षित रहेको बताउँदै मुद्दाको अन्तिम किनारा नलागेसम्म पशुपति क्षेत्र विकास कोषबाट गौशाला धर्मशाला सञ्चालनमा कुनै पनि प्रकारले बाधा अड्चन नपुयाउन अनुरोध गर्दै प्रेस विज्ञप्ति जारी गरेको छ। के भन्छ कोष ? पशुपति क्षेत्र विकास कोष सञ्चालक परिषद्ले २०८१ असोज २० को निर्णयबमोजिम मारबाडी सेवा समिति नेपाल र पशुपति क्षेत्र विकास कोषसमेत भएको करार रद्द गर्ने निर्णय भयो। त्यो बदर गरी यथावत् पुनर्बहाली गरी पाउँ भनी मारबाडी सेवा समिति अदालत गयो। काठमाडौं जिल्ला अदालतको २०८१ असोज १६ को फैसलाबमोजिम मारबाडी सेवा समिति नेपाल दाबी नपुग्ने फैसला गयो। फैसलाअनुसार गौशाला धर्मशालाको व्यवस्थापन गर्ने अधिकार कोषमा नै निहित भयो। फैसलापछि पशुपति क्षेत्र विकास कोष व्यवस्थापनले आवश्यकताअनुसार सम्बन्धित सरकारी निकायसँग समन्वय गरी व्यवस्थापन गर्न कोषलाई निर्देशन दिने निर्णय गयो। फैसलापछि मंगलबार पत्रकार सम्मेलन नै गरेर कोषले नयाँ मोही कायम हुने गरी कुनै कानुनी व्यवस्था नगरिएको जनाएको छ। कोषका अनुसार भूमिसम्बन्धी ऐन, २०२१ को चौथो संशोधन हुँदा (सम्वत् २०५३ साल पुस महिना २४ गते) यसपछि नयाँ मोही कायम नहुने कानुनी व्यवस्था गरिएको छ। २०५८ सालमा तत्कालीन समयमा गौशाला धर्मशाला शब्द मिसाएर मिल्दो जुल्दो हुने गरी जिल्ला प्रशासन कार्यालयमा मारबाडी सेवा समिति नेपाल नामको संस्था दर्ता गरेको देखिएको कोषका सदस्य सचिव डा मिलनकुमार थापाले जानकारी दिए। पशुपति क्षेत्र विकास कोष सञ्चालक परिषद्को २०८० साउन १७ को निर्णयले पशुपति क्षेत्र विकास कोषको तर्फबाट पशुपतिनाथ अमालकोट कचहरी कार्यालय र मारबाडी सेवा समिति नेपालबीच सम्झौता खारेज गरी करार गर्न उपस्थित हुने भनिएको थियो। कोषको तर्फबाट २०८० जेठ १२ मा मारवाडी सेवा समिति नेपाललाई पत्राचारसमेत गरिएको थियो। पशुपति क्षेत्र विकास कोष सञ्चालक परिषद्को निर्णयविरुद्ध मारबाडी सेवा समिति नेपाल काठमाडौं जिल्ला अदालत समक्ष कोषको यो निर्णय बदर गरी सम्झौता नियमित गरीपाउँ भनी मुद्दामा गएकोमा सो विषयमा २०८१ असोज १६ मा मारवाडी सेवा समिति नेपालको उक्त दाबी नपुग्ने भनी फैसला भएको छ। कोषद्वारा जारी विज्ञप्तिमा भनिएको छ ,समग्रमा भगवान् पशुपतिनाथको जग्गा र जग्गामा रहेको सम्पत्ति सेवासँग जोडेर कोही कसैले पनि गलत ढंगले अतिक्रमण गर्न नदिई भगवान्को सम्पत्तिको संरक्षण गर्नु हामी सबैको कर्तव्य हुने कुरामा दुईमत छैन, हुनु पनि हुँदैन। राज्य चलाउन आवश्यक पर्ने राजस्वभन्दा पनि उच्च स्वरूपमा भगवान्को शिवस्व, देवस्व र ब्रह्मस्वले यस्तो नियत राख्ने जो कोहीलाई पनि पोल्ने छ भन्ने पनि हामीलाई राम्रोसँग ज्ञान छ। पशुपति क्षेत्र विकास कोष अविच्छिन्न उत्तराधिकारवाला स्वशासित र संगठित संस्था भएकोले विधि, कानुनबमोजिम नै सञ्चालन पनि जनाइएको छ। कोषले पशुपति गौशाला धर्मशालाको सम्बन्धमा पनि कानुनी प्रावधानअनुसार नै अगाडि बढिरहेको र आगामी दिनमा पनि कानुनी प्रक्रियाअनुसार रीत पुयाइ अगाडि बढ्ने जनाएको छ। कसरी जोडियो महानगर ? फैसलापछि २०८१ असोज २२ मा पशुपति क्षेत्र विकास कोष र काठमाडौं महानगरपालिका एउटा सहमति भयो। जसमा गौशालास्थित धर्मशाला सञ्चालन व्यवस्थापनको नीति बनाई गौशाला धर्मशालाको सञ्चालन व्यवस्थापनको मोडेलसहितको कार्यविधि पशुपति क्षेत्र विकास कोष सञ्चालक परिषद्बाट निर्णय भएबमोजिम हुने गरी हाललाई गौशाला धर्मशालाको व्यवस्थापन गर्न काठमाडौं महानगरपालिकासँग समन्वय गरिएको कोषले जनाएको छ। २०६६ वैशाख १४ मा कोष र समितिको सम्झौता हेर्दा सम्झौतामा समयावधि उल्लेख भएको नदेखिएको हुँदा समावधि किटान नगरी अनन्तकालसम्म कुनै संस्थालाई प्रचलन गर्न दिई रहनु न्यायोचित नदेखिएकोले मनासिव माफिकको अवधि किटान गरी सम्झौता गर्न उचित हुने अख्तियारले सुझाव दिएको थियो। सम्झौतामा मारबडी सेवा समितिबाट पशुपति क्षेत्र विकास कोषले पाउने भनिएको वार्षिक ५१ हजार रकम अत्यन्तै न्यून भएको र समय सापेक्ष नदेखिएको हुँदा मनासिव माफिकको रकम लिने गरी नयाँ सम्झौता गर्न उचित हुने सुझाव पनि अख्तियारको थियो। अख्तियारले यो निर्णय विशेष अदालत काठमाडौंले सदर गरेको दाबी कोषको छ। मारबडी सेवा समिति सर्वोच्च अदालतमा अख्तियारको कार्यक्षेत्र होइन भनी मुद्दामा गएको थियो। २०६८ जेठ २७ मा सर्वोच्चले २०६० जेठ १२ मा भएको सम्झौतालाई समयावधि किटान गरी समसामयिक रूपमा भाडासमेत निर्धारण गरी पुनः सम्झौता गर्नु भन्ने अख्तियारको सुझावलाई अन्यथा भन्न नमिल्ने भन्ने फैसला गरेको थियो। फैसलामा सम्झौताका शर्तहरू दोस्रो पक्ष(मारबाडी समिति)ले उलंघन गरेमा प्रथम पक्ष(कोष)ले सम्झौता रद्द गर्ने अधिकार रहेको पनि फैसलामा उल्लेख छ। साथै कित्ता नम्बर ८३ र ८५ को जग्गाहरू र यो जग्गामा निर्माण भएका घर जग्गा लगायतका भौतिक संरचनाहरूमाथि पशुपति अमालकोट कचहरीको पूर्ण स्वामित्व रहेको फैसलामा उल्लेख छ। सार्वजनिक लेखा समितिको निर्णय के थियो ? सार्वजनिक लेखा समितिले पशुपति क्षेत्र विकास कोषलाई पनि त्यो धर्मशाला आफैं सञ्चालन गर्न निर्देशन दिएको थियो। सार्वजनिक लेखा समितिले एक उपसमिति नै बनाएर स्थलगत अध्ययन गरेको थियो। अध्ययनपछिको प्रतिवेदनमा पशुपति क्षेत्र विकास कोषअन्तर्गतको पशुपतिनाथ अमालकोट कचहरी कार्यालय र गौशालास्थित धर्मशाला संचालन गर्दै आएको मारबाडी सेवा समिति नेपालबीच भएको सम्झौतामा उल्लेख भए बमोजिमको भाडा लिएको नदेखिएको उल्लेख गरिएको थियो। प्रतिवेदनमा भाडाबापतको रकम लिन, भाडा रकम संशोधन गर्न सकिने कुरा सम्झौतामा नै उल्लेख गरिएको तर संशोधन नगरिएको अध्ययनमा पाइएको थियो। समग्रमा २०६० को सम्झौता बमोजिम धर्मशाला सञ्चालन भएको नपाइएकाले कोष आफैंले सञ्चालन गर्नुपर्ने २०६३ मंसिर ६ मा लेखा समितिले सुझाव दिएको थियो। महालेखाको प्रतिवेदनमा के छ ? महालेखा परीक्षकको प्रारम्भिक प्रतिवेदनमा सार्वजनिक लेखा समितिले ६ महिनाभित्र धर्मशाला कोष आफैंले सञ्चालन गर्नुपर्ने गरी दिएको सुझाव लेखा परीक्षण अवधि २०६४ जेठसम्म पनि कार्यान्वयन नगरेको देखिएको छ। सम्झौतामा नै वहाल रकम संशोधन गर्न सकिने व्यवस्था रहेकोमा हालसम्म पनि संशोधन नगरिएको महालेखाको प्रतिवेदनमा छ। सम्झौताअनुसारको रकम पनि असुल नगरेको, धर्मशाला सञ्चालनकर्ताले पशुपतिनाथमा पर्वपर्वमा पशुपतिमा छाडिएका साँढेहरूलाई संरक्षण गर्नुपर्ने, धर्मशालालाई यसको उद्देश्यअनुसार सञ्चालन गर्नुपर्ने, सञ्चालन नभई बन्द भएमा धर्मशालाको सम्पूर्ण भौतिक संरचना अमालकोट कचहरीको हुने सुझाव पनि महालेखाको छ। प्रचलित ऐन, नियम, स्वीकृत मापदण्डविपरीत हुने कुनै कार्य गर्न नहुने, विषय सहित सम्झौतामा अवधि किटान नगरेकोले कोष आफैंले धर्मशाला लिनुपर्ने अवस्था उत्पन्न हुँदा दोस्रो पक्ष छोड्न असहमत भएमा जटिल परिस्थिति सिर्जना हुनसक्ने देखिन्छ भनी महालेखाले सुझाव दिएको छ। महालेखाको २०७८ को ५८ औं वार्षिक प्रतिवेदन र २०७९ को ५९ औं वार्षिक प्रतिवेदनमा समेत सोहीअनुसार सुझाव दिएको छ। यो पनि पढ्नुहोस तिर्ने भाडा वर्षको ५१ हजार, उठाउने दिनकै लाख"
जब बुबाले छोरालाई भीरबाट खोलामा फाले,बागलुङ : बागलुङमा ६ वर्षीय छोरालाई भीरबाट फालेर आफ्नै बुबाले हत्या गरेका छन् । मंगलबार साँझ बागलुङको ताराखोला गाउँपालिका घरभई बागलुङ नगरपालिका३ बस्ने केशव पुनले ६ वर्षीय छोरा किस्मत पुनलाई भीरबाट खोलामा फालेर हत्या गरेको जिल्ला प्रहरी कार्यालय बागलुङका प्रहरी निरीक्षक सुनिल शर्मा चिलुवालले बताए । उनले मंगलबार साँझ बानपा३ को भीरबाट छोरालाई फालेपछि स्थानीयले प्रहरीलाई खबर गरेका थिए । मंगलबार साँझ नै प्रहरी र स्थानीयले खोजी गर्दा किस्मत घटनास्थलदेखि २ सय मिटर तल काठेखोलामा मृत्त अवस्थामा फेला परेको प्रहरी निरीक्षक शर्माले बताए । हत्या आरोपमा मृतक बालकका बुबा केशव पुनलाई प्रहरीले मंगलबार साँझ नियन्त्रणमा लिएको प्रहरी निरीक्षक शर्माले जानकारी दिए ।
राष्ट्र निर्माणको चुरो कुरो,"परिवर्तनका अनुपम अभ्यास मध्य संविधानसभाबाट संविधान निर्माण हुनु पनि एक हो। हाम्रो राजनीतिक परिवृत्तमा यो अनुभवको सफल सम्पादनले एक दशक पूरा गर्दैछ। दुईवटा संविधानसभाले करिव ६ वर्ष लगाएर संघीय गणतन्त्र नेपालको संविधान बनेपछि राष्ट्र निर्माणमा स्र्वीणम शुरूवातको आशा थियो। गणतन्त्रलाई सबैभन्दा सुन्दर तथा युगान्तकारी शासन व्यवस्था भनेर व्याख्या गरिन्थ्यो। यी दुई विशिष्ठ उपलव्धिका बाबजुत नागरिकले चाहिँ हालसम्म कुनै तात्विक परिर्वतन महसुस गरेका छैनन्। बरू पछिल्लो राजनीतिक निचतामाथि असन्तोषको उष्ण आक्रमक अभिव्यक्ति दिन्छन्। शासक फेरिए पनि शासन नफेरिएको र पात्र फेरिए पनि पद्धति तथा प्रवृति नफेरिएको भनाइ छ। नागरिकहरू देशको र आप्नो भविष्यप्रति सकारात्मक कम अनि नकरात्मक बढी देखिँदै छन्। संविधान सभाको पृष्ठभूमिमा केही दीर्घकालीन परिवर्तनहरू भएको चाहिँ सत्य हो। राजतन्त्रको सामुल उन्मूलन, गणतन्त्र स्थापना, धर्म निरपेक्षता, संघीयता यसका अनन्य अध्यायहरू हुन्। पहिलो पटक प्रतिनिधित्वको वैज्ञानिक र सामूहिक पद्घति अवलम्बन भयो। सिमान्तकृत असंख्य बर्गलाई पहिचानको मूल प्रवाहीकरण मिल्यो। राजनीतिमा नयाँ शक्तिहरू उदीयमान हुदैछन्, यदाकदा पार्टी र दलभन्दा पर गएर व्यक्तिचाहिँ लोकप्रिय बन्दैछन्। तर, नागरिकका दैनिक जीवनलाई प्रत्यक्ष्य र प्रगतिउन्मुख सहयोग गर्ने परिणाम चाहिँ खासै आएनन्। यद्यपि हामीले मात्र यी समस्या भोग्नुपरेको भने हैन, समयले हामीलाई पछि पार्यो। सान मरिनोमा सन् १६००, क्यानडामा १८६७, बेलायतमा १८४९, स्वीट्जरल्यान्डमा १८४८, लक्जम्बर्गमा १८४१, बेल्जियममा १८३१, नेदरल्यान्डमा १८१४, नर्वेमा १८१४, पोल्यान्डमा १७९१, अर्जेन्टिनामा १८५३, डेनमार्कमा १८४९, अमेरिकामा १७८७, फ्रान्समा १७९१, अस्ट्रियामा १९२० मा संविधान बन्दा त्यहाँको राजनीतिक अवस्थासमेत हाम्रो अहिलेको जस्तै थियो। तीन दशक पहिले बर्लिनको पर्खाल भत्काएर जर्मनीको एकीकरण भयो। त्यही आसपास सोभियत राष्ट्र संघको विभाजन पनि भयो। त्यसपछि संसारको राजनीतिक मानचित्र फेरिएको आभाष भएको थियो। त्यसैलाई आधार बनाएर राष्ट्र निर्माणमा निरन्तर कलम चलाउने एक विख्यात दार्शनिक फ्रान्सिस फुकुयामाले द इन्ड अफ हिष्ट्री एण्ड द लास्ट म्यान पुस्तक लेखे। संसारमा शक्तिकेन्द्रको समिकरण र शितयुद्घको अवस्थामाथि नयाँ भविष्य आकलन गरे। तर, एक धुव्रीय विश्वको त्यो संकथन सर्वथा गलत सावित भयो। अहिले हाम्रो अवस्था पनि त्यस्तै छ। समुन्नत राष्ट्र निर्माणमा समर्पण भन्दै २००७, २०१७, २०३६, २०४६ र २०६२६३ मा विभिन्न राजनीतिक परिवर्तनहरू र क्रान्तिहरू भए। तर, नागरिकको सपनाभावना कहिल्यै पुरा भएनन्। देशमा शासक र शासितबीचको खाडल जस्ताको तस्तै रह्यो। समुन्नत राष्ट्र निर्माणको सपना पूरा भएन। सफल राष्ट्रनिर्माण विषयमा कलम चलाउने लेखकहरू फ्रान्सिस् फुकुयामा, स्यामुएल पी हन्टीङटन, प्रा कृष्ण हाछेथुलगायत अन्य लेखकहरूका अनुसार राज्यका २ कार्यहरू हुन्छन् : एउटा सामान्य नियमित कार्य र दोस्रो अपेक्षित कार्य। देशको प्रशासन चलेको आभाष गराउनु, कार्यकारी संस्थाको रूपमा हुनुपर्ने औपचारिक कार्यहरू सञ्चालन गर्नु नियमित कार्य हुन्। चुनाव हुनु, सरकार गठनविघठन हुनु अनि राजनीतिक सघनता देखिने धर्ना, जुलुस, आन्दोलन, नाराबाजी तथा भाषणहरू हुनु यस्ता पक्ष हुन्। पार्टीहरू फुट्नु अनि जुट्नु, नयाँ उदाउनु, विभिन्न तहका भेला बैठक, अधिवेशन निरन्तर रहनुले राजनीतिक सजिवताको संकेत गर्छ। अहिले पनि देशमा पुगनपुग् दुई सय, निर्वाचन आयोगमा दर्ता भएका चाहिँ झन्डै १५०, निर्वाचनमा भाग नै लिनेचाहिँ लगभग ५० भन्दा बढि दलहरू अस्तित्वमा छन्। सरूवा, बढुवा, नियुक्तीदेखी निर्देशन जारी हुनु तथा संचारका विभिन्न माध्यमहरूमा फरकफरक प्रकृतिका अनेकन राजनीतिक घटनाक्रम सम्प्रेशण हुनुले राज्य नियमित सामान्य कार्यमा अनवरत रहेको दर्शाउँछ। राज्यको दोस्रो तर प्रमुख पक्ष अपेक्षित कार्य सम्पादन हो। सम्पूर्ण नागरिकको इच्छा उनीहरूको जीवनसँग सम्बन्धित हुन्छ। आर्थिक विकास गर्नु, रोजगारी सृजना गर्नु, आवश्यक सुविधा र विकासका पूर्वधारहरूको दुत्र र अनि सर्वत्र विकास गर्नु, शिक्षा स्वास्थ्य, सडक, खाने पानी, सञ्चार जस्ता भौतिक आधारलाई जनताको पहुँच सहज हुने गरी सुनिश्चित गर्नु जस्ता कुराहरूले जनताले राज्यप्रति प्रकट गर्ने सद्भाव प्रवर्धन गर्दछ। सांस्कृतिक र सामाजिक समन्वयलाई अझ मजवुत गर्नु अनि सम्पूर्ण जाति र प्रजातिको समतामुलक समानतामा जोड दिनु सफल राष्ट्र निर्माणको अर्को पक्ष हो। आर्थिक विकास र गुणस्तरीय जीवनका सुचांकमा सामुल सकरात्मक परिवर्तन आवश्यक हुन्छ। राष्ट्रलाई राजनीतिसँगै सांस्कृतिक ईकाई मान्ने प्रख्यात लेखक ए हेवुड, जेम्स डोविन, जे हिप्लर, योगेश अटल समेतका तर्क समान छन्। यस्ता कार्यलाई एक्सपेक्टेड फङ्सन भनिन्छ। पछिल्लो पटक तीव्र विकासलाई आफ्नो हातमा लिएका देशहरू विशेष गरी एसिया महादेशका देशहरूमा यो प्रवृत्ति उल्लेख्य छ। नागरिकलाई राष्ट्रमा उपस्थित भएको शासन पद्घतिको नामभन्दा पद्घतिको कार्य र जनतालाई त्यसले दिने परिणामसँग सरोकार हुन्छ। यदि परिवर्तनको सम्पूर्ण पक्षलाई समावेस र समिष्ठ गर्ने हो भने त्यसको नाम राणातन्त्र, प्रजातन्त्र, पञ्चायत, राजतन्त्र, वहुदल, लोकतन्त्र वा गणतन्त्र जे भए पनि फरक पर्दैन। नागरिकलाई शासन पद्घति र व्यवस्थाको नाम होइन काम चाहिएको हो। लिखित संविधान नै नभएका देशहरू बेलायत, इजरायल अनि न्युजिल्यान्डमा समेत राजनीति सफल छ र नागरिक सुखिम छन्। तर हाम्रो राष्ट्र निर्माण प्रक्रिया भने सरकार वनाउने, गिराउने, निवार्चन गर्ने, जनप्रतिनिधि छान्ने, छलफल र गोष्ठी गर्ने जस्ता कार्यहरूमा मात्र अल्मलियो। शासकहरू चलखेल, नियुक्ती, सरूवाबढुवा, भ्रमण, सिलान्यास र कमाउनेमा रमाए। लामो समय नियमित कार्य सम्पादन वा सरभाइभल फङसनमा मात्र हाम्रो देशको राजनीति व्यथित भएको थियो र छ। परिवर्तनहरूले शासक बनाउने वा शासक बनेकाहरूका लागि मात्र अपेक्षित कार्य सम्पादन गरे। पुराना वा नयाँ रूपमा जन्मिएका शासकहरूको जीवन र जगत परिवर्तन भयो तर दुनियाँ संलग्न शासित बर्गमा राष्ट्रको तर्फवाट गरिनुपर्ने अपेक्षित कार्य भने पूरा भएनन्। शोषितहरूको नजरमा राज्य कहिले नियमित कार्य सम्पादन गर्नेभन्दा माथि उठेन। जनताको दिनचर्या र जीवन स्तरसगँ सम्बन्धित अपेक्षित कार्य गर्न सफल भएन। नागरिकहरू अझ कमजोर, असुरक्षित र त्रसित बन्दै रहनुपर्यो। शिक्षा, स्वास्थ्य, रोजगारी, पँुजी पलायन वा प्रबद्र्धन, सामाजिक सुरक्षा, आन्तरिक सामाजिक मावन सदभाव, सहायता, शान्तिसुरक्षा अनि अमनचयन, सडक, संचार, विद्युत्, र विकास जस्ता आवश्यक पक्षहरूमा प्रगतीको सट्टा अद्योगतिमात्र हात लाग्यो। भोकमरी, महामारी, बेथिति, सामाजिक अपराध, मानवीय विचलनता निरन्तर बढ्ने क्रममा रह्यो। जसले राष्ट्र निर्माणको महत्वपूर्ण कदममा गम्भिर प्रतिगमन लाद्दै गयो। दलहरू सदैव को सरकारमा जाने, कति महिनापछि राजीनामा दिने अनि को आउने, नाम कस्तो राख्ने, कार्यकारिणी कति वनाउने र निर्वाचन कस्तो हुने भन्दै अल्मलिए। प्रजातन्त्रको सात दशकसम्म हाम्रो फोकस केवल नियमित कार्यमा मात्र रह्यो। अब नियमित कार्यमाथिको लगाव छोडी अपेक्षित कार्यमा राजनीति केन्द्रित हुनुपर्छ। अर्थशास्त्रमा नोवेल पुरस्कार विजेता मध्येका एक अमरात्य सेन समेत विकासका गतिविधिले दुत्रतर यात्रा नगरून्जेल, राजनीतिक र प्रसासनिक गतिविधिहरूले मात्र राष्ट्र निर्माण सम्भव रहदैन भन्छन्। त्यसैले, साच्चै सवल राष्ट्र निर्माण गर्ने हो भने अब राजनीतिले सरभाइभल फङसनबाट माथि उठि एक्सपेक्टेड फङसन गर्नुपर्छ। राजनीति गर्ने स्वाङ पार्ने दलहरूसँग अपेक्षित कार्य गर्नसक्ने योजना र आट हुनुपर्छ । त्यसको अभावमा राजनीति झुट र ठाँटमात्र बन्ने छ अनि देशमा लुटमात्र चल्नेछ। यदि अपेक्षित कार्य गर्नसक्ने तागत नराखेमा र त्यसलाई व्यवहारमा उतार्न नसकेमा त्यस्ता राजनीतिक शक्तिहरू विस्तारै नागरिकको नजर र सोचबाट उपेक्षित हुँदै जानेछन्।"
नेपाली शान्ति सेना बंकरमा,"काठमाडौं : संयुक्त राष्ट्र संघको आह्वानमा लेबनानमा खटिएका नेपाली शान्ति सेना सुरक्षित छन्। नेपाली सेनाले युनाइटेड नेशन इन्टरिम फोर्स इन लेबनन (युनिफिल)का लागि खटिएका नेपाली शान्ति सेना सुरक्षित रहेको नेपाली सेनाले मंगलबार जनाएको छ। नेपाली सेनाका प्रवक्ता एवं सहायक रथी गौरवकुमार केसीले शान्ति सेनामा खटिएका नेपाली सैनिक नियमति सम्पर्कमा र सुरक्षित रहेको बताए। उनले भने, घटनाक्रमहरू विकसित भइरहेका छन्। हाम्रो फौज सुरक्षित नै छ। फौज बंकरमा छन्। दक्षिणी लेबननस्थित ब्लु लाइन भनिने सीमा क्षेत्रमा नेपालीसहित ३४ राष्ट्रका शान्ति सेना छन्। हाल लेबनानमा ८ सय ७७ नेपाली सेना छन्। शान्ति मिसनको लागि खटिएका नेपाली सेना लेबनान र इजराइलको सीमा क्षेत्रमा तैनाथ छन्। लेबनानमा शान्ति सेनामाथि इजरायलले गरेको आक्रमणको नेपालसहित ३४ राष्ट्रले निन्दा गरेका छन्। आइतबार लेबनानमा रहेको युनआईएफआईएफलको बेसमा इजरायली सेनाले आक्रमण गरेको थियो। शान्ति मिसनमा खटिएका कम्तीमा १५ जना सामान्य घाइते भएका छन्। घाइते शान्ति सेनाको अवस्था सामान्य रहेको र उपचार जारी रहेको मिसनले सामाजिक सञ्जाल एक्समार्फत जानकारी गराएको छ। उता मंगलबार पुनः इजरायलले उत्तरी लेबनानमा गरेकोे हवाई आक्रमणबाट कम्तीमा २१ जनाको मृत्यु भएको छ। इजरायलको हवाई आक्रमणबाट उत्तरी लेबनानमा २१ जनाको मृत्यु भएको लेबनानको स्वास्थ्य मन्त्रालयले पुष्टि गरेको छ। मन्त्रालयका अनुसार उक्त घटनामा अन्य केही मानिस घाइते भएका छन्। उत्तरी लेबनानको अयोटोमा रहेको एक आवासीय भवनमा इजरायली हवाई हमला भएको हो। संयुक्त राष्ट्रसंघको शान्ति सेनामा तैनाथ नेपालसहित ३४ देशले संयुक्त विज्ञप्ति जारी गर्दै इजरायली सेनाबाट शान्ति सैनिकमाथि गरेको आक्रमणको निन्दा गरेका छन्। उनीहरूले शान्ति सेनामा खटिएका सैनिकको सुरक्षाको सुनिश्चितता गर्न माग गरेका छन्। उनीहरूले यस्ता कार्य तत्काल रोकिनुपर्ने र उचित छानबिन हुनुपर्ने मागसमेत गरे। विज्ञप्तिमा सबै राष्ट्रले दक्षिणी लेबनान र मध्यपूर्वमा स्थिरता र शान्ति ल्याउनु मुख्य उद्देश्य रहेकोले यूएनआईएफआइएल मिसन र यसको गतिविधिलाई समर्थन गरेको उल्लेख छ।"
धान काट्दै हुनुहुन्छ ? यस्तो छ तीन दिनको मौसम,"काठमाडौं : नेपालमा पश्चिमी वायु र स्थानीय वायुको आंशिक प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले जारी गरेको बुलेटिनमा आज पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहेको उल्लेख गरेको छ। बुधबार दिउँसो पहाडी भूभागका एकदुई स्थानमा हल्का वर्षाको सम्भावना रहेको छ। राती देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ । कोशी प्रदेश, गण्डकी प्रदेश र कर्णाली प्रदेशका पहाडी भूभागका एकदुई स्थानमा हल्कादेखि मध्यम वर्षाको सम्भावना रहेको महाशाखाको भनाई छ। बिहीबार गण्डकी प्रदेशको थोरै स्थानहरुमा तथा कोशी प्रदेश, बागमती प्रदेश र कर्णाली प्रदेशका पहाडी भूभागका एकदुई स्थानमा मध्यम वर्षाको सम्भावना रहेको छ। महाशाखाका अनुसार शुक्रबार सबै प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। राती कोशी, बागमती र गण्डकी प्रदेशका एकदुई स्थानमा मेघ गर्जनचट्याङ्ग सहित हल्का वर्षाको सम्भावना रहेको छ।"
दसैंतिहारमा सडक सास्ती,"विगतका वर्षहरूमा झैं यस वर्ष पनि नागरिकले दसैंमा जन्मथलो पुग्न खेप्नु सास्ती खेपे। त्यो अन्य कुनै कारणले होइन, लथालिंग सडककै कारण हो। काम विशेषले घर छाड््न बाध्य नागरिक सहज तरिकाले घरसम्म पुग्न पाएनन््। घर नपुग्दै कसरी फर्किने उत्तिकै पिरलो भयो। कतिपय रहरले त कतिपय बाध्यताले जन्मघर छाड््न विवश छन््। तर, वर्षको एक दिन पनि सजिलै घर पुग्न पाउँदैनन्् उनीहरू। यसो हुनुमा मुख्य लापरबाही सरकारकै देखिन्छ। तीनै तहका सरकार यस वर्ष पनि दसैंमा नागरिकलाई सहज सडक सुविधा दिनबाट चुके। त्यसो त चाडपर्वमा मात्र होइन, सडक सुविधा सधैंभरि सहज हुनुपर्छ। यो आम नागरिकको नैसर्गिक अधिकार पनि हो। सडकहरू लथालिंग हुँदा यात्रु गन्तव्यमा नपुग्दै अलपत्र परे। विपत्ति बाजा बजाएर आउँदैन। बाढीपहिरो पनि पूर्वसूचना दिएर आउँदैन। तर, यसको पूर्व तयारीमै सरकार जहिल्यै चुक्ने गरेको छ। सयौं नागरिकको अकालमै ज्यान जानु र बाढी पहिरोले सडक अबरुद्ध हुनु त्यसैको उपज हो। सरकार यो वा त्यो बहाना बनाएर उम्कन पाउँदैन। चाडपर्वमा विशेष ध्यान दिनैपर्छ। सरकारको अदूरदर्शिताले आम नागरिकले बर्सेनि सास्ती पाइरहेका छन््। नारायणगढबुटवल सडक, मध्यपहाडी राजमार्ग, कान्ति लोकपथ, अरनिको राजमार्गलगायत दर्जनौं राजमार्गहरू दसैंको मुखैमा अबरुद्ध भए। दसैंतिहारमा मानिसको आवतजावत अरु समयको तुलनामा धेरै हुन्छ। त्यसैले पर्व लक्षित सडक सुविधा पनि सरकारको विशेष प्राथमिकतामा पर्नुपर्छ। विकासको मेरुदण्ड हो सडक। आम नागरिकको दैनिक जीवनयापनसँग जोडिएको क्षेत्र पनि हो यो। सडकबीना सबै क्षेत्रको विकास अवरुद्ध हुन्छन्। सरकारले दीर्घकालीन योजना बनाएर देशको सडक नीति बनाउनुपर्छ। सरोकारवाला निकायले दिएका सुझावहरूको कार्यान्वयनमा सरकारले ध्यानै दिएको छैन। बर्सेनि हुने सडक दुर्घटना रोक्न यातायात व्यवसायीले सरकारलाई विशेष योजना दिएका छन्। त्यो पनि कार्यान्वयन भएको छैन। न आफूले योजना बनाउने न त दिएका सुझाव कार्यान्वयन गर्ने ? यो सरकारको आम प्रवृत्ति नै बनिसक्यो। वर्षदिनमा आउने चाडपर्वहरूलाई उमंगका साथ मनाउने वातावरण सरकारले बनाउनुपर्छ। अस्तव्यस्त सडक देखेर घर कसरी पुग्ने होला ? भनेर सपना देख्न सरकारले नागरिकलाई बाध्य बनाउनु हुँदैन। ढुक्कसँग यात्रा गर्न पाउने स्थिति मिलाउनतर्फ संघ, प्रदेश र स्थानीय सरकारले कत्तिपनि विलम्ब गर्नुहुँदैन।"
तरकारी खेतीप्रति बढ्यो आकर्षण,"कैलाली : कैलालीको पहाडी चुरे गाउँपालिका५ निङलाडीका ३० वर्षीय गोविन्द धामीको परिवार २०७० सालमा बझाङबाट बसाईं सर्यो। छ जना परिवारको पालनपोषणका लागि बझाङको हिमाली क्षेत्रमा पाइने यार्चागुम्बामा भर पर्नुपर्ने धामीको परिवार तरकारी खेतीबाट भइरहेको आम्दानी देखेर चुरेको निङलाडी झरेको हो। धामीको परिवार त्यहाँ आएदेखि नै तरकारी खेतीमा जमिरहेको छ। १२ रोपनी जग्गामा धामीले तरकारी फलाउँदै आएका छन्। सुदूरपश्चिमको मुख्य व्यापारिक केन्द्र धनगढीबाट नजिक, पहाडी जिल्लालाई तराईसम्म जोड्ने भीमदत्त राजमार्गको खानीडाँडा बजारबाट एक घन्टाको पैदल दूरीमा रहेको निङलाडीमा धामीले तरकारी खेती गरिरहेका छन्। तरकारी खेतीबाट भएको आम्दानीले धामीले खाडीडाँडामा जग्गा र घर जोडेका छन्। पालिकाको मुख्य आम्दानीको रुपमा रहेको तरकारी खेतीका लागि चाहिने बिउ, बिजन पाइने भेटेनरी पसल खोलेका छन्। उनको गोठभरी ६० वटा खसी बाख्रा छन्। चार भैंसी छन्। वर्षायामका साउन र भदौ महिनाबाहेक उनको बारीमा १० महिना तरकारी फल्छ। टमाटर, आलु, काउली, बन्दा, लसुन, अदुवा, खुर्सानी, अकबरे खुर्सानी, भण्टा आदि तरकारी फल्छ धामीले भने, जैविक उत्पादनको बजार माग बढेपछि हामीले जैविक तरिकाबाट तरकारी खेती गरिरहेका छौं। केही गैरसरकारी संस्थाहरूले जैविक विधिको महत्वबारे जानकारी दिएपछि धामीलगायत उक्त क्षेत्रका किसानहरू जैविक विधिबाट तरकारी खेती गरिरहेका छन्। भैंसीको गोबरबाट उनीहरू गड्यौला मल बनाउँछन्। तरकारीमा जैविक उपचार विधि अपनाउँछन्। सुरुवातमा हामीले पनि तरकारी फलाउन विषादीहरू प्रयोग गरेका थियौं, तर अचेल जैविक झोल मल र जैविक विषादी आफैं बनाएर प्रयोग गरिरहेका छौं, गोविन्दले भने, कम्पोष्ट मल, गड्यौला मल, झोल मलसहित किराबाट बच्नका लागि मोहनी पासो जस्ता विधि प्रयोग गर्छौं यसले हाम्रो स्वास्थ्यलाई पनि मद्दत पुग्छ भने उत्पादन पनि राम्रै भएको छ। गोविन्दले तरकारी खेतीबाट वार्षिक ८ लाख रुपैयाँसम्म आम्दानी गर्ने गरेका छन्। गत वर्षको असारसम्म उनले ५५ क्विन्टल टमाटर, १५ क्वीन्टल बन्दा, ४ क्वीन्टल खुर्सानी, ४ क्वीन्टल आलु, ५ क्विन्टल लसुन, ३ क्वीन्टल अदुवा बिक्री गरेका थिए। गोविन्द मात्रै होइन् सोही गाउँकी पवन बुढाको परिवारसमेत तरकारी खेतीको आम्दानीबारे सुनेपछि सात वर्षअघि बाजुराबाट निङ्लाडी झरेको हो। यहाँ आएदेखि नै तरकारी खेती गरिरहेकी बुढाका आफन्तले तकारी खेतीबाट राम्रो आम्दानी गरिरहेको थाहा पाएपछि बसाइँ सरेकी हुन्। बाजुरामा हाम्रो जमिन पहिरोमा परेर हामी अलपत्र परेका थियौं, हाम्रो एक जना नातेदारको परिवार यहाँ तरकारी खेती गर्दै आइरहेको थियो उनीहरूले नै यहाँ आउन भनेपछि हामी यतै बसाई सरेका हौं बुढाले भनिन्, यहाँ आएदेखि तरकारी खेती गरिरहेका छौं, तरकारी खरिद गर्न व्यापारीहरू बारीमै आइपुग्छन्। भदौमा तरकारी लगाउन सुरु गरेपछि नै ब्यापारी बारीमै आएर खरिद गर्ने ठेक्का लिन्छन्। उत्पादन बिक्री नहुने चिन्ता छैन। तरकारी खेती, सुन्तला खेती, बाख्रापालन, बेसार (हल्दी) खेतीबाट आम्दानी हुन थालेपछि गाउँका अन्य मासिनहरू समेत चुरेमा बसाइ सरिरहेको बुढाले बताइन्। तरकारी खेतीबाट राम्रो आम्दानी हुन थालेपछि सुदूर पहाडका बझाङ, दार्चुला लगायतका जिल्लाबाट बसाई सरी आउनेहरूको संख्यासमेत बढिरहेको छ। चुरे गाउँपालिका वडा नं ५ का वडाध्यक्ष वीरबहादुर धामीले मुख्य राजमार्गको नजिकै, तरकारी खेतीका लागि हावापानी राम्रो भए पछि बझाङ र दार्चुलालगायतका जिल्लाबाट चुरे पालिकामा बसाई सरी आउनेको संख्या बढ्दै गएको बताउँछन्। पछिल्ला केही वर्षयता हेर्ने हो भने चुरेका धेरै गाउँहरूमा बझाङ, दार्चुला लगायतका विकट क्षेत्रबाट यहाँ बसाई सरी आउनेहरूको संख्या बढेको छ, वडाध्यक्ष धामीले भने, यसको मुख्य कारण तरकारी खेती, सुन्तला खेती र खेती किसानीबाट हुने आम्दानी नै हो। राष्ट्रिय जनगणना २०६८ मा चुरे पालिकामा ३ हजार ३ सय ६२ परिवार संख्या रहेकोमा जनसंख्या १८ हजार ९ सय २४ रहेको थियो। त्यो संख्यामा २०७८ सालसम्म आइपुग्दा उल्लेख वृद्धि भएको छ। राष्ट्रिय जनगणना २०७८ को तथ्यांक अनुसार पालिकाको परिवार संख्या ४ हजार २ सय ३९ रहेको छ भने जनसंख्या २१ हजार ४ सय रहेको छ। तथ्यांकअनुसार पालिकाको वार्षिक औसत जनसंख्या वृद्धिदर ११८ प्रतिशत प्रतिवर्ष छ, जुन नेपालको औसत जनसंख्या वृद्धिद्धर ०९२ प्रतिशत भन्दा बढी हो। यो तथ्यांकले समेत चुरे पालिकाको जनसंख्या वृद्धि हुँदै गइरहेको देखाउँछ। पालिकाले २०७५ सालमा प्रकाशित गरेको पालिका पाश्र्वचित्र (प्रोफाइल) अनुसार कुल जनसंख्या मध्ये ७१ प्रतिशत जनसंख्या कृषि उत्पादनमा आश्रित छ। चुरे गाउँपालिका सुन्तला खेतीका लागि प्रख्यात छ भने पालिकाको अधिकांश गाउँमा तरकारी खेती हुँदै आइरहेको छ। गाउँपालिकाका अध्यक्ष चक्रबहादुर बोगटी बझाङ, दार्चुला, बाजुरा, अछामलगायतका पहाडी जिल्लाबाट बसाइँ सरी आउनेको चाप रहेको बताउँछन्। पालिकामा जनसंख्या वृद्धि हुनुको मुख्य कारण तरकारी खेती, सुन्तला खेती र बाख्रा पालन रहेको अध्यक्ष बोगटीले बताए। तराईको नजिकैको पालिका हुनाले बजारको समस्या छैन, बेमौसमी तरकारी, सुन्तला, बेसार खेती, बाख्रा पालनबाट वार्षिक ५६ लाख रुपैयाँ सजिलै कमाउन सकिने भएपछि पहाडी जिल्लाबाट बसाई सर्नेको संख्या बढ्दै गइरहेको छ, अध्यक्ष बोगटीले भने, तराईमा घरजग्गा जोड्न महँगो छ, आम्दानी त्यस्तो हुँदैन, यहाँ त १०१५ लाख रुपैयाँमै घरजग्गा जोडेर वार्षिक राम्रै आम्दानी गरिरहेका छन्। अध्यक्ष बोगटीले पालिकाले समेत स्थानीयको आर्थिक विकासका जैविक तरकारी खेती, बाख्रा तथा पशुपालन, सिँचाइ सुविधा र किसानको उत्पादन निर्यात गर्न यातायातको सुविधा जस्ता क्षेत्रमा लगानी गरिरहेको बताए। जलवायु परिवर्तनको असर, उत्पादनमा आएको ह्रास र दिगो आर्थिक श्रोतको अभावमा अधिकांश पहाडी जिल्लाका गाउँबस्तीहरू रित्तिँदै गइरहेका बेला सुगम जिल्ला कैलालीको दुर्गम मानिने चुरे गाउँपालिकामा भने तरकारी तथा फलफूल खेती जनसंख्या वृद्धिको मुख्य कारण बनिरहेको छ।"

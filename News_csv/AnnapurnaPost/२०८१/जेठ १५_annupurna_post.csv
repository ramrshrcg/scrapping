शीर्षक,विवरण
राष्ट्रियसभामा आगामी आर्थिक वर्षको बजेट टेबुल,"काठमाडौं : राष्ट्रियसभाको बैठकमा आर्थिक वर्ष २०८१०८२ को राजस्व र व्ययको वार्षिक अनुमान (बजेट) टेबुल भएको छ। सभाको आजको बैठकमा अर्थमन्त्री वर्षमान पुनले बजेट टेबुल गरेका हुन्। यसैबीच राष्ट्रियसभा अध्यक्ष नारायणप्रसाद दाहालले यही जेठ २०, २१ र २२ गते सभामा बजेटमाथि सामान्य छलफल र २२ गते नै अर्थमन्त्रीले छलफलका क्रममा उठेका प्रश्नहरूको जवाफका लागि तोकेका छन्। राष्ट्रियसभाको अर्को बैठक यही जेठ २० गते आइतबार अपराह्न १:१५ बजे बस्ने छ।"
निजी क्षेत्रको प्रतिक्रिया : बजेटले निजी क्षेत्र समेटेको छ,काठमाडौं : नेपाल उद्योग वाणिज्य महासंघका अध्यक्ष चन्द्रप्रसाद ढकालले सरकारले ल्याएको बजेट मुलुकको आर्थिक विकासका लागि सकारात्मक रहेको प्रतिक्रिया दिएका छन्। मंगलबार संसद भवनमा सञ्चारकर्मीसँग कुरा गर्दै ढकालले निजी क्षेत्रसँग सहकार्य गर्ने बिषयलाई बजेटले सम्बोधन गरेको बताए। नेपाल उद्योग परिसंघ (सीएनआई)का अध्यक्ष राजेश अग्रवालले आगामी आर्थिक वर्षको बजेट समग्ररूपमा सकारात्मक रहेको प्रतिक्रिया दिए। कृषिका क्षेत्रमा पनि धेरै राम्रा कुरा आएको उनको भनाइ छ।
बजेट भाषण : बढेन कर्मचारीको तलब,"काठमाडौं : सरकारले आर्थिक वर्ष २०८१८२ को मा कर्मचारीको तलब, भत्ता र अन्य सुविधा बढाएको छैन। संघीय संसद्को संयुक्त बैठकमा अर्थमन्त्री वर्षमान पुनद्वारा आज प्रस्तुत आगामी आव २०८१८२ को बजेट वक्तव्यमा कर्मचारीको तलब, भत्ता र अन्य सुविधाको विषयमा केही पनि उल्लेख गरिएको छैन। गत आवमा पनि कर्मचारीको तलब, भत्ता र अन्य सुविधा वृद्धि भएको थिएन।"
जग्गा रोक्का तथा फुकुवा अनलाइन प्रणालीबाट,"काठमाडौं : सरकारले भूमि प्रशासनसम्बन्धी अभिलेखलाई डिजिटलाइज गरी जग्गाधनीको पहुँच हुने व्यवस्था मिलाउने भएको छ । अर्थमन्त्री वर्षमान पुनले आज सङ्घीय संसद्को संयुक्त बैठकमा प्रस्तुत गरेको बजेटमा आगामी आर्थिक वर्षबाट सरकारले बैंक, वित्तीय संस्था, सहकारी संघसंस्थाबाट पेस हुने रोक्का तथा फुकुवासम्बन्धी कार्य पूर्णरूपमा अनलाइन प्रणालीबाट सञ्चालन गर्ने जनाइएको छ। उनले आधुनिक प्रविधिमा आधारित नयाँ राष्ट्रिय नियन्त्रण विन्दु सञ्जाल स्थापना गरी नापनक्सा कार्य अगाडि बढाइने उल्लेख गरे। नाप नक्सासम्बन्धी कार्यलाई थप व्यवस्थित र प्रविधियुक्त बनाइने बजेटमा उल्लेख छ। त्यस्तै बाँकी रहेका गाउँब्लक जग्गाको नापजाँच सम्पन्न गर्ने र भूउपयोग योजना तर्जुमा गरी कार्यान्वयन गरिने छ। सरकारले भूमिहीन दलित, सुकुम्वासी तथा अव्यवस्थित बसोबासीको व्यवस्थापन गर्न भूमिसम्बन्धी समस्या समाधान आयोगमार्फत पाँच लाख परिवारलाई जग्गाधनी प्रमाणपुर्जा उपलब्ध गराउनेसमेत बजेटमा उल्लेख छ। कानुनमा आवश्यक संशोधन गरी सहकारिताको सिद्धान्त र नीतिबमोजिम सहकारी सञ्चालन हुने व्यवस्था गरिने, बचत तथा ऋण सहकारी संस्थाको नियमन गर्न नियामक निकाय स्थापना र बचत तथा ऋण सहकारीलाई एकापसमा गाभिन सहजीकरण गरिने छ। बचत तथा ऋण सहकारी संस्थामा देखिएको समस्या समाधानका लागि समस्याग्रस्त सहकारीका सञ्चालक र एकाघरको परिवारका सदस्यको नाममा रहेको सम्पत्तिको धितोको सुरक्षणमा पाँच लाखसम्मका बचतकर्ता सदस्यको रकम फिर्ता गर्ने व्यवस्था मिलाइनेसमेत सरकारले बजेटमार्फत जनाएको छ। आगामी आवमा भूमि व्यवस्था, सहकारी तथा गरिबी निवारण मन्त्रालयको लागि रु छ अर्ब ८२ करोड विनियोजन गरिएको छ।"
कांग्रेसले भन्यो हाम्रो मागअनुसार नै संसदीय छानबिन समिति बन्यो,"काठमाडौं : प्रमुख प्रतिपक्ष दल नेपाली कांग्रेसले आफूहरूले उठाएको मागबमोजिम नै संसदीय छानबिन समिति बनेको बताएको छ। संसद भवन बानेश्वरमा पत्रकार सम्मेलन गर्दै कांग्रेसका प्रमुख सचेतक रमेश लेखकले मागबमोजिम नै संसदीय छानबिन समिति बनेको स्पष्ट पारे। उनले त्यसका लागि प्रधानमन्त्री पुष्पकमल दाहाललगायत राजनीतिक दलहरूलाई धन्यवाद दिए। उनले गृहमन्त्री रवि लामिछानेको नाम सहमति पत्रको ४ नम्बर बुँदाले समेटिएको उल्लेख गरे। जुन बुँदामा गोरखा मिडियामा सहकारीको रकम अपचलन भएको देखिए संलग्न व्यक्तिहरूलाई पनि छानबिनको दायरमा ल्याउने र कानुनी कारबाही गर्ने उल्लेख छ। 'कार्यादेशमा गोरखा मिडिया प्रालिमा सहकारीको रकम अपचलन भए नभएको अनुसन्धान गर्ने र देखिए संलग्न जोसुकै व्यक्तिको पनि छानबिन गर्ने र कानुनी कारबाही गर्ने कुरा उल्लेख छ। यसलाई कांग्रेसले उठाएको मागबमोजिम नै आएको हामीले लिएका छौं,' उनले भने। उनले छानबिन समिति बनेसँगै संसदमा देखिएको जटिलता समाप्त भएको बताए। अनुकुल वातावरणमा बजेट आएको र सबै जना सहभागी हुन पाएको उनले आभार प्रकट गरेका थिए। उनले छानबिन समितिले समग्र सहकारी क्षेत्रको संकटको अध्ययन गर्ने र समस्या समाधानको बाटो पनि तय गर्ने विश्वास लिएको बताए। 'सहकारी क्षेत्रमा संकट देखिएको छ। त्यो संकटलाई यो समितिको माध्यमबाट समाधान हुने विश्वास लिएका छौं। बचतकर्ताले राखेको रकमको सुरक्षा कसरी हुन्छ भन्ने कुरा पनि समितिले सिफारिस गर्नेछ। दुरुपयोग भएको रहेछ भने त्यो रकम छिटो फिर्ता लिन सहयोग गर्छ,' उनले भने।"
१ अर्बको नेपाल स्टार्टअप कोष स्थापना,काठमाडौं : सरकारले स्टार्ट अप उद्यमीको वित्तीय आवश्यकता सम्बोधन गर्न कोषको स्थापना गर्ने भएको छ। संघीय संसद्को दुवै सदनको संयुक्त बैठकमा आज अर्थमन्त्री वर्षमान पुनद्वारा प्रस्तुत आर्थिक वर्ष २०८१०८२ को बजेटमा स्टार्ट अप उद्यमीको वित्तीय आवश्यकता सम्बोधन गर्न १ अर्बको नेपाल स्टार्टअप कोष स्थापना गरिने जानकारी दिए। बजेटमा सरकारले स्टार्टअप तथा नवप्रवर्तनमा युवा सहभागिता बनाउन उद्यमशील वातावरण सिर्जना गर्ने उल्लेख छ। उनले उद्यममा युवा सहभागिता बढाउन स्टार्ट अप र नवप्रवर्तनका लागि इकोसिस्टम विकास गरी उद्यमशील वातावरण सिर्जना गर्ने उल्लेख गरे। त्यस्तै सरकारले स्टार्टअप उद्यमीलाई सहजीकरण र नियमन गर्न स्टार्ट अप बोर्ड गठन गरिने र युवाको उद्यमशील सोचलाई व्यवसायमा रूपान्तरण गर्न प्रत्येक प्रदेशमा बिजिनेस इन्क्युवेसन सेण्टर सञ्चालन गरिने अर्थमन्त्री पुनले बताए। बजेट वक्तव्यमा सरकारले बैंक तथा वित्तीय संस्थाबाट प्रवाह हुने कर्जालाई नवप्रवर्तनमा प्रवाह गर्न प्रोत्साहन गर्ने उल्लेख छ।
प्रतिनिधि सभाबाट सहकारीको रकम दुरुपयोगबारे छानबिन गर्न गठित विशेष समिति कार्यदेशसहित स्वीकृत,"काठमाडौं : प्रतिनिधि सभाले सहकारी संस्था बचत रकम दुरुपयोग सम्बन्धमा संसदीय छानबिन विशेष समिति गठन गरेको छ। आज बेलुका बसेको प्रतिनिधि सभा बैठकमा सभामुख देवराज घिमिरेले सहकारी ठगी प्रकरणको छानबिन समिति ७ सदस्यीय समिति पेश गरेपछि कार्यदेशसहित गठनको प्रस्ताव पारित भएको हो। समितिमा सांसदहरु कांग्रेसबाट बद्रीप्रसाद पाण्डे, इश्वरीदेवी न्यौपाने,एमालेबाट सरिता भुषाल र सूर्यबहादुर थापा क्षेत्री, राप्रपाबाट ध्रुवबहादुर प्रधान, माओवादी केन्द्रबाट लेखनाथ दाहाल र रास्वपाबाट शिशिर खनाल सदस्य रहेका छन्। सहमति भएसँगै संसद् बैठक नियमित सञ्चालन भएको छ। नेपाली कांग्रेसलगायतका विपक्षी दलले सहकारीको रकम हिनामिना भएको भन्दै लामो समयदेखि छानबिन समिति गठनको माग गर्दै आएको थियो।कार्यदलले तयार गरेको समितिको चार बुँदे कार्यादेशमा सहकारी संस्थाहरूमा देखिएको सङ्कट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने उल्लेख छ। कार्यदलले २९ वटा सहकारीलाई समस्याग्रस्त तोकिएको छ। मूलत : कार्यदेशमा सत्ता पक्ष र प्रतिपक्षबीच उपप्रधान एवम् गृहमन्त्री रवि लामिछाने लगायतको नाम उल्लेख गर्ने वा नगर्ने विषयमा सहमति हुन सकेको थिएन। सत्तापक्षले व्यक्ति केन्द्रित छानबिन समिति बन्न नसक्ने अडान राखेको थियो। आज लामिछानेको नाम उल्लेख नगरी सहकारी र कम्पनीको नाम राखेर छानबिन गर्न दलहरु सहमति भएका छन्।"
बजेटमा यस्ता छन् नयाँ कार्यक्रम,"काठमाडौं : सरकारले पूँजीगत खर्च कार्यान्वयनमा देखिएको चुनौतीको सामना गर्न अर्थतन्त्र सुधारका कार्यक्रममार्फत समृद्धि हासिल गर्नेलगायत नयाँ कार्यक्रहरू प्रस्ताव गरेको छ। अर्थमन्त्री वर्षमान पुनद्वारा संघीय संसद्को संयुक्त बैठकमा आज प्रस्तुत आर्थिक वर्ष २०८१८२ को बजेट वक्तव्यमा सरकारको राजस्व र व्ययको वार्षिक अनुमान (बजेट)मा आगामी आर्थिक वर्षलाई आर्थिक सुधारको वर्ष घोषित गरिएको छ। बजेटमा आर्थिक सुधार र निजी क्षेत्रको प्रवर्द्धन, कृषि, ऊर्जा, सूचना प्रविधि, पर्यटन, औद्योगिक विकास तथा पूर्वाधार निर्माण, शिक्षा, स्वास्थ्यलगायत सामाजिक क्षेत्रको विकास, समावेशिता र सामाजिक सुरक्षा र सुशासन प्रवर्द्धन तथा सार्वजनिक सेवा प्रवाहमा सुधारका पाँच प्राथमिकता निर्धारण गरिएको छ। आगामी दशकलाई कृषि दशक र आगामी आर्थिक वर्षलाई सूचना प्रविधि र महिलामा लगानी वर्षको प्रस्थान बिन्दु मानिएको बजेटमा टाकुरा पर्यटकीय गन्तव्य, जनकपुरलाई विवाह गन्तव्य र लुम्बिनीलाई बर्थिङ हव, भरतपुरबुटवलपोखराभरतपुर जोडेर गण्डकी आर्थिक त्रिभूज, निजगढदेखि ढल्केबरसम्मको पूर्वपश्चिम राजमार्ग आसापासका क्षेत्रलाई नेपाली गलैँचा करिडोरका रूपमा विकास गरिने बजेट वक्तव्यमा उल्लेख छ। प्रदेश तथा स्थानीय तहको सहकार्यमा रुकुम र सल्यानको शारदा नदी आसपासका क्षेत्रलाई कृषि करिडोर, जुम्लाको हिमा र तिला नदी आसपासका क्षेत्रलाई मार्सी धान करिडोर, बाराको कोल्वीदेखि सिम्रौनगढ सडक आसापासका क्षेत्रलाई माछा करडोरका रूपमा विकास गरिनेलगायत नयाँ कार्यक्रम बजेटमा समावेश छन्। विदेशको आम्दानी स्वदेशमा लगानीअन्तर्गत गैरआवासीय नेपालीको पुँजी, प्रविधि र सीपलाई मातृभूमिसँग जोड्न जन्मस्थलमा गैरआवासीय नेपाली अभियान सञ्चालन गरिने बजेटमा उल्लेख छ। महिला उद्यमीलाई प्रोत्साहन गर्दै कोशेली घर स्थापना र काठमाडौंको चोभारमा बिक्री प्रदर्शन कक्ष सञ्चालनमा ल्याउने, प्रधानमन्त्री छोरी कार्यक्रम, हाम्रा बा आमा, हाम्रो जिम्मेवारी, रिटर्नी उद्यमशीलता कार्यक्रम, सात प्रदेशमा विद्यालय तहका लागि मेगा भान्छा, साथीबाट सिक्ने, साथीलाई सिकाउने, एक पालिका, एक डाउनटाउन, सार्वजनिक सम्पत्तिको मौद्रिकीकरण गर्नेलगायतका विषयमा बजेट वक्तव्यमा समेटिएको छ।"
अर्थमन्त्री पुनले गरे आगामी आर्थिक वर्षको बजेटको प्रति प्रतिनिधि सभामा टेबुल,"काठमाडौं : अर्थमन्त्री वर्षमान पुनले प्रतिनिधि सभामा आर्थिक वर्ष २०८१०८२ को राजश्व र व्ययको वार्षिक अनुमानको प्रति टेबुल गरेका छन्। मंगलबार दिउँसो संघीय संसदको संयुक्त बैठकमा पेश भएको आर्थिक वर्ष २०८१०८२ को बजेट वक्तव्यको प्रति अर्थमन्त्री पुनले प्रतिनिधि सभामा टेबुल गरेका हुन्। सभामुखले जेठ २०, २१ र २२ गते सामान्य छलफल हुने र २३ गते अर्थमन्त्रीले जवाफ दिने जानकारी गराए। उनले दलीय आधारमा नाम टिपाउन समेत जानकारी दिए। यसैगरी अर्थमन्त्री पुनले आर्थिक विधेयक, २०८१ पेश गरेका छन्। यसैगरी उद्योग, वाणिज्य तथा आपूर्ति मन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश, २०८१ लाई स्वीकृत गरियोस् भनी प्रस्ताव प्रस्तुत गरेका छन्। त्यसअगाडि सांसद प्रेम सुवालले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश, २०८१ लाई अस्वीकार गरियोस् भन्ने सूचना प्रस्तुत गरेका थिए। उनको प्रस्तावलाई सभाबाट बहुमतले अस्वीकार गरेपछि भण्डारीले पेश गरे गरेको प्रस्ताव बहुमतले स्वीकृत भएको सभामुखले घोषणा गरेका हुन्। प्रतिनिधि सभाको अर्को बैठक आइतबार ११ बजे बस्ने गरी तोकिएको छ।"
पेट्रोल र डिजेलमा प्रतिलिटर एकका दरले हरित कर लाग्ने,"काठमाडौं : सरकारले पेट्रोलियम पदार्थ, कोइलालगायतका सामग्रीमा हरित कर लगाएको छ। अर्थमन्त्री वर्षमान पुनद्वारा आज संघीय संसद्को संयुक्त बैठकमा प्रस्तुत आर्थिक विधेयक२०८१ मा पेट्रोल, डिजेलमा प्रतिलिटर एकका दरले हरित कर लगाउने उल्लेख छ। जैविक इन्धनको प्रयोगलाई न्यूनीकरण गर्ने लक्ष्यका साथ उक्त कर लगाउने प्रस्ताव गरिएको जनाइएको छ। यो करसँगै पेट्रोलियम पदार्थको मूल्यमा चाप पर्नेछ। त्यस्तै फर्नेस आयल, बेस आयलमा शून्य दशमलव पाँच प्रतिशत र लुब्रिकेन्ट आयलमा एक प्रतिशत बराबर हरित कर लाग्ने छ। पेट्रोलियम तेल र बिटुमिनयुक्त खनिजबाट प्राप्त तेल, ७० प्रतिशत वा सोभन्दा बढी पेट्रोलियम तेलमा पनि एक प्रतिशत कर लाग्ने विधेयकमा उल्लेख छ।"
सामाजिक सुरक्षा कार्यक्रम र स्वास्थ्य बीमाबीचको दोहोरोपना हटाइने,"काठमाडौं : सरकारले स्वास्थ्य बीमा कार्यक्रमका लागि रु सात अर्ब ५० करोड विनियोजन गरेको छ। आज संघी प्रस्तुत गरेको बजेटमा स्वास्थ्यसँग सम्बन्धित सामाजिक सुरक्षा कार्यक्रम र स्वास्थ्य बीमाबीचको दोहोरोपना हटाइने जानकारी दिए। मन्त्री पुनले स्वास्थ्य बीमा कार्यक्रम विस्तार गरी स्वास्थ्य सेवामा नागरिकको पहुँच सुनिश्चित गरिनेसमेत जानकारी दिए। सरकारले आयुर्वेदिक, प्राकृतिक चिकित्सा, योग, होमियोप्याथी, यूनानी, अक्यूपङचरलगायत वैकल्पिक उपचार पद्धति विस्तारका लागि रु २४ करोड विनियोजन गरेको छ।"
प्रधानमन्त्रीकी दिवंगत पत्नी सीता दाहालको नाममा कलेज स्थापना गर्न बजेट विनियोजन,काठमाडौं : प्रधानमन्त्री पत्नी स्वर्गीय सीता दाहालको नाममा मेमोरियल कलेज स्थापना हुने भएको छ। अर्थमन्त्री वर्षमान पुनले आगामी आर्थिक वर्षको बजेटमा काठमाडौं विश्वविद्यालयमा सीता दाहाल मेमोरियल कलेज अफ न्याचुरोपेथिक एण्ड योगिक साइन्स स्थापना गर्ने बताए। प्रधानमन्त्री पत्नी दाहालको २०८० असार २७ गते निधन भएको थियो।
बजेटको आकार १८ खर्ब ६० अर्ब ३० करोड (पूर्णपाठ),काठमाडौं : सरकारले आर्थिक वर्ष २०८१०८२ का लागि १८ खर्ब ६० अर्ब ३० करोड रुपैयाँ बराबरको बजेट सार्वजनिक गरेको छ। अर्थमन्त्री वर्षमान पुनले मंगलबार संघीय संसदनको संयुक्त बैठकमा आर्थिक वर्षको आयव्ययको अनुमान विवरण पेश गरेका हुन्। कूल विनियोजनमध्ये चालुतर्फ ११ खर्ब ४० अर्ब ६६ करोड अर्थात् ६१३१ प्रतिशत विनियोजन गरिएको छ। पुँजीगततर्फ रु ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब १८ करोड अर्थात् १९७४ प्रतिशत रहेको छ। यो खर्च अनुमान चालु आर्थिक वर्षको विनियोजनको तुलनामा ६२ प्रतिशतले बढी र संशोधित अनुमानको तुलनामा २१५६ प्रतिशतले बढी हो। पूर्णपाठ हेर्नुहोस्
बजेट उत्साहित हुने खालको छैन : कांग्रेस,"काठमाडौं : प्रमुख प्रतिपक्षी दल नेपाली कांग्रेसले सरकारद्वारा आगामी आर्थिक वर्ष २०८१ ८२ ला लागि प्रस्तुत बजेट आमजनता उत्साहित हुने खालको नरहेको प्रतिक्रिया दिएको छ। प्रस्तुत बजेटबारे प्रारम्भिक प्रतिक्रिया दिँदै कांग्रेस प्रवक्ता एवं पूर्वअर्थमन्त्री डा प्रकाशशरण महतले यो बजेटले जे कुरा बोलेको छ, त्यो पूरा नहुने दाबी गरे। उनले बजेटमा सम्बोधन गर्नुपर्ने विषय प्राथमिकीकरण नभएको तथा बजेटमा लामो समयदेखिको विकृतिलाई अन्त्य गर्ने कार्यायोजना पनि नरहेको बताए। सरकारले आगामी आवका लागि कूल खर्च १८ अर्ब ६० अर्ब ३० करोड विनियोजन गरेको छ। कूल विनियोजनमध्ये चालुतर्फ ११ खर्ब ४० अर्ब ६६ करोड र पुँजीगततर्फ तीन खर्ब ५२ अर्ब ३५ करोड तथा वित्तीयतर्फ तीन खर्ब ६७ अर्ब १८ करोड रहेको अर्थमन्त्री वर्षमान पुनले प्रस्तुत बजेटमा उल्लेख छ।"
त्रिभुवन अन्तरर्राष्ट्रिय विमानस्थलको दोस्रो टर्मिनल भवन निर्माणको कार्य अघि बढाइने,"काठमाडौं : सरकारले त्रिभुवन अन्तर्राष्ट्रिय विमानस्थलको दोस्रो टर्मिनल भवनको निर्माण कार्यलाई अघि बढाउने भएको छ। मंगलबार संघीय संसदको संयुक्त बैठकमा आर्थिक वर्ष २०८१०८२ को बजेट प्रस्तुत गर्दै अर्थमन्त्री वर्षमान पुनले यसबारे जानकारी गराएका हुन्। मन्त्री पुनका अनुसार निजगढ अन्तर्राष्ट्रिय विमानस्थल सार्वजनिक निजी साझेदारीमा निर्माण गर्न आगामी आर्थिक वर्षभित्र लगानीको ढाँचा र पूर्व तयारी कार्य सम्पन्न गरिने जानकारी दिए। यसैगरी भरतपुर विमानस्थल विस्तारको कार्य आगामी वर्ष सम्पन्न गरिनेछ। यसका लागि रु ३६ करोड विनियोजन गरिएको छ। सुर्खेत विमानस्थलको स्तरोन्नति गरिने बजेट वक्तव्यमा उल्लेख छ। रोल्पाको बडाचौर,दाङको टरिगाउँ,जुम्ला,विराटनगर,धनगढी र नेपालगञ्ज विमानस्थलको स्तरोन्नति गरिनेछ। नागरिक उड्डयन पूर्वाधारतर्फ रु ३ अर्ब ७७ करोड विनियोजन भएको छ।"
बजेट भाषण : यस्ता छन् करका दरमा हेरफेर,"काठमाडौं : सरकारले विभिन्न वस्तु तथा सेवाको करका दरमा हेरफेर गरेको छ। संघीय संसद्को दुवै सदनको संयुक्त बैठकमा अर्थमन्त्री वर्षमान पुनद्वारा प्रस्तुत आर्थिक वर्ष २०८१०८२ को बजेटमा उद्योगले पैठारी गर्ने कच्चा पदार्थमा लाग्ने महसुलभन्दा तयारी वस्तुको पैठारीमा लाग्ने महसुल कम्तीमा एक तह कम गरिएको छ। स्वदेशी उद्योगलाई प्राथमिकता र प्रश्रय दिन औषधि, इन्डक्सन चुल्हो, धागो, हेल्मेट, अगरबत्ती, सेनिटरी प्याड, काजु र बदाम प्रशोधन, स्प्रिङ पत्ता बनाउने उद्योग लगायतका उद्योगको कच्चा पदार्थमा लागेको पैठारी महसुल र अन्तः शुल्क घटाइएको छ। 'मूल्य अभिवृद्धि कर छुट दिइएका वस्तु र सेवाको सूची घटाउँदै स्वच्छ कर प्रणाली विकास गर्न र कराधार विस्तार गर्न केही वस्तुमा मूल्य अभिवृद्धि कर छुट दिने व्यवस्था खारेज गरेको छु। आलु, प्याज, स्याउलगायतका तरकारी एवं फलफूलमा लागेको मूल्य अभिवृद्धि कर खारेज गरेको छु। यसबाट स्वदेशी उत्पादन संरक्षणमा टेवा पुग्ने विश्वास लिएको छु,' उनले भने। मदिरा, वियर, सूर्ति र चुरोटमा लगाइएको अन्तः शुल्कको दरमा वृद्धि गरिएको छ। त्यस्तै, मूल्य अभिवृद्धि करमा दर्ताका लागि वस्तु र सेवाको मिश्रित कारोबारमा हाल रहेको थ्रेसहोल्डमा वृद्धि गरी तीस लाख पुर्याइएको छ। पेट्रोलियम पदार्थ र कोइलाको पैठारीमा हरित कर लगाइएको छ। स्वदेशी उद्योगको संरक्षण गर्न केही तयारी वस्तुको पैठारी महसुल र अन्तःशुल्कमा वृद्धि गर्ने नीति सरकारले लिएको छ। उद्योगको कच्चा पदार्थको पैठारीमा सहुलियत लिन विभिन्न निकायको सिफारिश आवश्यक पर्ने व्यवस्थामा सुधार गरी उद्योगीलाई नै जिम्मेवार बनाउने व्यवस्था मिलाउने बजेटमा उल्लेख छ। वैदेशिक पुँजी आकर्षित गर्न जनाउँदै सरकारले विदेशी बैंक तथा वित्तीय संस्थाबाट लिएको ऋणको व्याज भुक्तानी गर्दा लाग्दै आएको आयकर घटाएको छ। 'लगानी सम्भाव्य मुलुकबाट लगानी आप्रवाह वृद्धि गर्न दोहोरो करमुक्ति सम्झौताको मोडल विकास गरिनेछ। सो नमुनाका आधारमा सम्भाव्य मुलुकसँग सम्झौता गर्न वार्ता शुरू गरिनेछ,' बजेट वक्तव्यमा भनिएको छ। त्यस्तै सूचना प्रविधि उद्योगले आफ्नो नाफा पुँजीकरण गरेमा लाग्ने लाभांश करमा छुट दिने व्यवस्था बजेटमा राखिएको छ। व्यवसायको क्षमता विस्तारका लागि पुँजी वृद्धि गरेको अवस्थामा नियन्त्रणमा परिवर्तनका कारण लाग्ने करमा सहुलियत दिने व्यवस्था पनि सरकारले ल्याएको छ। यसबाट खासगरी स्टार्ट अप र भेन्चर क्यापिटल, प्राइभेट इक्विटि फन्ड लाभान्वित हुने विश्वास लिइएको छ। अन्तर्राष्ट्रिय तथा क्षेत्रीय स्तरमा गरिएका प्रतिवद्धता तथा सम्झौताबमोजिम व्यापार सहजीकरण एवं लगानी प्रवर्द्धन गर्न नयाँ भन्सार ऐन तर्जुमा गरिने योजना सरकारले अघि सारेको छ। दैनिक एक हजार लिटरभन्दा बढी दूध उत्पादन गर्ने पशुपालन फर्म तथा उद्योगले पैठारी गर्ने स्टिल मिल्क क्यानमा लाग्दै आएको १५ प्रतिशत भन्सार महसुल घटाइ एक प्रतिशत मात्र कायम गरिएको छ। निकासी कर्ताले विदेशी मुद्रा प्राप्तीको कागजात तत्काल पेश गर्न नसक्ने अवस्था भएमा त्यस्तो कागजात पछि पेश गर्ने शर्तमा निकासी गर्न सकिने निकासी मूल्यको सीमा साविकको अमेरिकी डलर १० हजारबाट वृद्धि गरी अमेरिकी डलर २५ हजार पुर्याइएको छ। यसबाट खासगरी साना तथा मझौला निकासी कर्ता उद्योग लाभान्वित हुने ठानिएको छ। वनमारा, पात पतिङ्गरलगायत खेर जाने सामग्रीबाट बन्ने पिलेटको निकासीमा लाग्ने महशुल हटाइएको छ। अपाङ्गता भएका व्यक्तिले पैठारी गर्ने स्कुटरमा मूल्य अभिवृद्धि कर फिर्ता दिने व्यवस्थाको सट्टा भन्सार विन्दुमा नै छुट दिने व्यवस्था बजेटमा राखिएको छ। आन्तरिक राजस्व परिचालन रणनीति तर्जुमा गरी लागू गर्ने, छैठौं चरणको भन्सार सुधार तथा आधुनिकीकरण योजनाबमोजिम भन्सार प्रशासन सुधार गर्ने, राजस्व प्रशासनको विभागीय प्रमुखमा पदस्थापन गर्दा आवश्यक पर्ने निश्चित योग्यता एवं कार्यअनुभव सहितको मापदण्ड तर्जुमा गरी कार्यान्वयन गर्ने, कर प्रणाली सुधारसम्बन्धी उच्चस्तरीय सुझाव समितिको प्रतिवेदन कार्यान्वयन गर्दै लगिने लगायतका व्यवस्था बजेटमा राखिएका छन्। त्यस्तै, कर छुट दिँदा सरकारले त्याग गरेको करको हिसाब सरकारको वित्तीय प्रतिवेदनमा प्रतिबिम्बित हुने गरी कर खर्च प्रणाली अबलम्बन गरिने, विकास सहायतासम्बन्धी नयाँ सम्झौता गर्दा आयोजनालाई कर छुट दिने व्यवस्था गर्नुको सट्टा कर फिर्ता वा निकासाको माध्यमबाट कर छुट प्रदान गर्ने व्यवस्था मिलाइनेलगायत विषय बजेटमा परेका छन्। मूल्य अभिवृद्धि करमा दर्ता भएका सबै करदाताले क्रमशः अनिवार्यरूपमा विद्युतीय प्रणालीबाट बिजक जारी गर्नुपर्ने व्यवस्था मिलाइने बजेटमा उल्लेख छ। वार्षिक २५ करोडभन्दा बढीको कारोबार गर्ने सबै करदाताको कारोबारलाई केन्द्रीय विजक अनुगमन प्रणालीमा आबद्ध गर्नुपर्ने छ। उपभोक्तालाई बिलिङ प्रणालीमा आकर्षित गर्न डिजिटल माध्यमबाट भुक्तानी गरिएको मूल्य अभिवृद्धि करको १० प्रतिशत रकम उपभोक्तालाई फिर्ता दिने व्यवस्थाको कार्यान्वयनमा देखिएका समस्या समाधान गरी आगामी साउनदेखि प्रभावकारी रूपमा कार्यान्वयन गरिने जनाइएको छ। सबै सरकारी निकायले स्थायी लेखा नम्बर लिइ विद्युतीय माध्यमबाट अग्रिम कर कट्टीको विवरण दिनुपर्ने व्यवस्थालाई अनिवार्य गर्ने योजना अघि सारिएको छ। त्यस्तै, स्थानीय तहसँग समन्वय र सहकार्य गरी एकीकृतरूपमा करदाता दर्ता गर्ने र करका विवरण संकलन गर्ने कार्यमा सहयोग आदान प्रदान गर्न सूचना प्रणालीको विकास गरिने जनाइएको छ। करदाताको सङ्ख्या र कारोबारको प्रकृतिअनुसार आन्तरिक राजस्व कार्यालय र करदाता सेवा कार्यालयको विस्तार एवं स्तरोन्नति गर्ने, भन्सार प्रशासनको संगठनात्मक सुधार गर्ने, भन्सार जाँचपास कार्यालयको पुनर्संरचना गरी जाँचपास पछिको परीक्षण कार्यलाई प्रभावकारी बनाइनेलगायत विषय बजेट वक्तव्यमा परेका छन्। त्यसैगरी राजस्व प्रशासनमा कार्यसम्पादनमा आधारित व्यवस्थापन प्रणाली लागू गर्ने बजेट वक्तव्यमा उल्लेख छ। राजस्व प्रशासनमा कार्यरत कर्मचारीको व्यावसायिकता एवं मनोबल उच्च राख्न उपयुक्त उत्प्रेरणाको व्यवस्था गरिने, बैंक तथा वित्तीय संस्थामा पेश गरिएका वित्तीय विवरण र कर सूचना प्रणालीमा पेस भएका विवरणबीच आबद्धता कायम गर्ने स्वचालित प्रणाली विस्तार गरी लागू गरिनेलगायत व्यवस्था बजेटमा परेका छन्। त्यस्तै करदाताले बुझाउनुपर्ने विवरण बुझाएको र कर बक्यौता नरहेको अवस्थामा करदाता स्वंयले क्यूआर कोड सहितको कर चुक्ता प्रमाणपत्र प्राप्त गर्न सक्ने प्रणालीको विकास गरिनेछ। व्यावसायिक कारोबारको भुक्तानी विद्युतीय माध्यम वा क्यूआर कोड मार्फत गर्दा व्यावसायिक खातामा भुक्तानी गर्नुपर्ने कानूनी व्यवस्था ल्याइएको छ। करपरीक्षण तथा अनुसन्धानलाई स्वच्छ, पारदर्शी र आधुनिक बनाउन ईएसिसमेन्ट तथा फेसलेस अडिट लागु गर्ने, राजस्व प्रशासनमा इन्टेलिजेन्स युनिट खडा गरी सूचनाको प्राप्ति, वर्गीकरण, एकीकरण र विश्लेषण गर्ने प्रणालीको विकास गरिने जनाइएको छ। आयकर प्रयोजनका लागि भौतिक उपस्थिति नभएको तर आर्थिक उपस्थितिलाई समेट्ने गरी बासिन्दाको परिभाषामा परिमार्जन गरिएको छ। यसबाट अन्तर्राष्ट्रिय डिजिटल प्लेटफर्मको बढ्दो प्रयोगबाट हुन सक्ने कराधारको क्षयीकरण रोक्ने आधार तयार गरिने ठानिएको छ।"
सुरक्षाकर्मीको सेवानिवृत्त उमेर पुनरावलोकन गरिने,"काठमाडौं : सरकारले सुरक्षाकर्मीको सेवानिवृत्त हुने उमेर पुनरावलोकन गर्न अध्ययन गर्ने भएको छ। संघीय संसद्को संयुक्त बैठकमा आर्थिक वर्ष २०८१८२ को सरकारको राजस्व र व्ययको वार्षिक अनुमान (बजेट) प्रस्तुत गर्दै अर्थमन्त्री वर्षमान पुनले नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभागको संस्थागत सुदृढीकरण गरी दक्ष एवं व्यवसायिक बनाइने बताए। मुलुकमा शान्ति सुरक्षा तथा अमनचयन कायम गर्दै जनतामा सुरक्षाको प्रत्याभूति गराइनेछ तथा अध्यागमन प्रणाली डिजिटलाइज गरी अत्याधुनिक बनाइने बजेट वक्तव्यमा उल्लेख छ। अनलाइनमार्फत ईभिसाका लागि आवेदन दिन सक्न प्रणाली लागू गरिनेछ तथा कारागारलाई सुधारगृहका रूपमा विकास गरिने उनले जानकारी दिए।"
जलाशययुक्त आयोजनाको बाँध र विद्युत् गृह छुट्टाछुट्टै निर्माण गर्ने गरी आवश्यक व्यवस्था मिलाइने,"काठमाडौं : सरकारले जलाशययुक्त आयोजनाको बाँध र विद्युत् गृह छुट्टाछुट्टै निर्माण गर्ने गरी आवश्यक व्यवस्था गर्ने योजना अघि सारेको छ। आर्थिक वर्ष २०८१०८२ को बजेट प्रस्तुत गर्दै अर्थमन्त्री वर्षमान पुनले ६ सय ३५ मेगावाट क्षमताको दूधकोशी,चार सय १७ मेगावाट क्षमताको नलगाड जलविद्युत् आयोजना निर्माण सुरु गर्ने व्यवस्था बजेटमा गरिएको जानकारी दिए। मन्त्री पुनले बताए २ सय ८० मेगावाट क्षमताको नौमुरे जलविद्युत् आयोजनाको समेत निर्माण सुरु गर्ने सरकारले लक्ष्य लिएको बताए । सरकारले वैदेशिक रोजगारीमा रहेका नागरिकको लगानीलाई सुरक्षित गर्ने गरी ७७ दशमलव पाँच मेगावाट क्षमताको घुन्सा खोला र ७० दशमलव तीन मेगावाट क्षमताको सिम्बुआ खोला जलविद्युत् आयोजनाको निर्माण सुरु गर्ने पनि घोषणा गरेको छ । जनताको जलविद्युत् कार्यक्रमअन्तर्गत एक सय छ मेगावाट क्षमताको जगदुल्ला,९९ दशमलब नौ मेगावाट क्षमताको तामाकोशी पाँचौँ,दुई सय १० मेगावाट क्षमताको चैनपुर सेती जलविद्युत् आयोजना निर्माण सुरु गर्ने लक्ष्य निर्धारण गरिएको छ । सुनकोशी तेस्रो जलविद्युत् आयोजनाको लगानी ढाँचा निर्धारण गरी निर्माणका लागि आवश्यक प्रक्रिया सुरु गरिनेछ । त्यस्तै, १० हजार आठ सय मेगावाट क्षमताको कर्णाली चिसापानी जलविद्युत् आयोजनाको विस्तृत अध्ययनसहित इञ्जिनियरिङ डिजाइनको कार्य सुरु गर्ने प्रबन्ध बजेटमा गरिएको छ । सन् २०४५ भित्र शून्य कार्बन उत्सर्जनको लक्ष्य हासिल गर्न परम्परागत ऊर्जालाई स्वच्छ एवम् नवीकरणीय ऊर्जाको उपयोग र प्रवर्द्धनमार्फत विस्थापन गर्दै जाने लक्ष्य राखिएको मन्त्री पुनले बताए । निजी क्षेत्रको लगानीमा एक सय मेगावाट क्षमता बराबरको सौर्य ऊर्जा प्रणाली जडानका लागि आवश्यक व्यवस्था बजेटले गरेको छ । हरित हाइड्रोजनको उत्पादन, भण्डारण र प्रयोगलाई प्रोत्साहन गर्ने सरकारको नीति छ । ढल्केबर इनरुवा प्रसारण लाइन, बाह्रबिसे खिम्ती लप्सीफेदी चार सय केभी क्षमताको प्रसारण लाइन निर्माण सम्पन्न गरिने प्रतिबद्धता मन्त्री पुनले जनाए । सेती करिडोर, भेरी करिडोर र बूढीगण्डकी करिडोर प्रसारण लाइन निर्माण सुरु गर्ने सरकारले लक्ष्य निर्धारण गरेको उनले बताए । न्यू बुटवलगोरखपुर अन्तरदेशीय प्रसारण लाइनको निर्माण सम्पन्न गर्ने लक्ष्य बजेटले लिएको छ । इनरुवा पूर्णिया,दोदोधारा बरेली प्रसारण लाइन निर्माणका लागि आवश्यक व्यवस्था गरिएको छ ।"
निन्दा खोलामा डुबेर एक शिक्षकको मृत्यु,झापा : झापाको मेचीनगर नगरपालिका३ स्थित निन्दा खोलामा डुबेर एक शिक्षकको मृत्यु भएको छ । मृत्यु हुनेमा मेचीनगर३ बडाखालका ४० वर्षीय धनराज भण्डारी रहेको जिल्ला प्रहरी कार्यालय झापाले जनाएको छ । मृतक भण्डारी नवज्योति निमाविका शिक्षक हुन् । प्रहरीका अनुसार मंगलबार दिउँसो १ बजेको समयमा भण्डारी निन्दा खोलामा पौडी खेल्न गएका थिए । त्यस क्रममा डुबेर बेहोस भएका भण्डारीलाई स्थानीयले देखेर उपचारको लागि बीएण्डसी अस्पताल बिर्तामोड पठाएका थिए । उनको दिउँसो २:३४ बजे उपचारको क्रममा मृत्यु भएको प्रहरीले जनाएको छ ।
तरकारी एवं फलफूलमा लागेको मूल्य अभिवृद्धि कर खारेज,"काठमाडौं : सरकारले आलु, प्याज, स्याउ लगायतका तरकारी एवं फलफूलमा लागेको मूल्य अभिवृद्धि कर खारेज गरेको छ। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा अर्थमन्त्री बर्षमान पुनले मूल्य अभिवृद्धि कर खारेजबाट स्वदेशी उत्पादन संरक्षणमा टेवा पुग्ने विश्वास व्यक्त गरेका छन्। मूल्य अभिवृद्धि कर छुट दिइएका वस्तु र सेवाको सूची घटाउँदै स्वच्छ कर प्रणाली विकास गर्न र कराधार विस्तार गर्न केही वस्तुमा मूल्य अभिवृद्धि कर छुट दिने व्यवस्था खारेज गरेको छु।उनले भने, आलु, प्याज, स्याउ लगायतका तरकारी एवं फलफूलमा लागेको मूल्य अभिवृद्धि कर खारेज गरेको छु। यसबाट स्वदेशी उत्पादन संरक्षणमा टेवा पुग्ने विश्वास लिएको छु। मदिरा, वियर, सूर्ति र चुरोटमा लगाइएको अन्त: शुल्क दरमा वृद्धि गरेको अर्थमन्त्रीले घोषणा गरे। यसैगरी मूल्य अभिवृद्धि करमा दर्ताका लागि वस्तु र सेवाको मिश्रित कारोवारमा हाल रहेको थ्रेसहोल्डमा वृद्धि गरी तीस लाख पुर्याएको पुनले जानकारी गराए। उनले कार्बन उत्सर्जन घटाउने अन्तर्राष्ट्रिय प्रतिबद्धताअनुरूप पेट्रोलियम पदार्थ र कोइलाको पैठारीमा हरित कर लगाएको उद्घोष गरे।"
"७ सदस्यीय संसदीय छानबिन विशेष समिति गठन, कोको छन् सदस्य ?","काठमाडौं : सहकारी ठगी प्रकरणको संसदीय छानबिन समिति गठनका लागि बनेको कार्यदलले संसदीय छानबिन विशेष समिति गठन गरेको छ। आज बिहान कार्यदलमा ४ बुँदे सहमति गर्दा सहकारी संस्था बचत रकम दुरुपयोग सम्बन्धमा ७ सदस्यीय समिति गठन गर्न दलहरु सहमत भएका थिए। समितिमा सांसदहरु इश्वरीदेवी न्यौपाने (कांग्रेस), ध्रुवबहादुर प्रधान (राप्रपा), बद्रीप्रसाद पाण्डे (कांग्रेस), लेखनाथ दाहाल (माओवादी केन्द्र), शिशिर खनाल (रास्वपा), सरिता भुषाल (एमाले), सूर्यबहादुर थापा क्षेत्री(एमाले) रहेका छन्। नेपाली कांग्रेसलगायतका विपक्षी दलले सहकारीको रकम हिनामिना भएको भन्दै लामो समयदेखि छानबिन समिति गठनको माग गर्दै आएको थियो। कार्यदलले तयार गरेको समितिको चार बुँदे कार्यादेशमा सहकारी संस्थाहरूमा देखिएको सङ्कट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने उल्लेख छ। कार्यदलले २९ वटा सहकारीलाई समस्याग्रस्त तोकिएको छ। कार्यदलमा कानुन न्याय तथा संसदीय मामिला मन्त्रीपदम गिरीको संयोजकत्वमा एमालेका प्रमुख सचेतक महेश बर्तौला, नेपाली कांग्रेसका सहमहामन्त्री जीवन परियार र रास्वपाका नेता शिशिर खनाल थिए। सत्ता पक्ष र विपक्षबीच लामो छलफलपछि छानबिन गर्न समिति बनाउन सहमत भएर समितिको क्षेत्राधिकार टुंगो लगाउन कानुनमन्त्री पदम गिरीको संयोजकत्वमा ४ सदस्यीय कार्यदल गठन भएको थियो। मूलत : कार्यदेशमा सत्ता पक्ष र प्रतिपक्षबीच उपप्रधान एवम् गृहमन्त्री रवि लामिछाने लगायतको नाम उल्लेख गर्ने वा नगर्ने विषयमा सहमति हुन सकेको थिएन। सत्तापक्षले व्यक्ति केन्द्रित छानबिन समिति बन्न नसक्ने अडान राखेको थियो। आज नाम उल्लेख नगरी सहमति भएको छ। सहमति पत्रमा कार्यदलका सदस्यसहित सांसदहरु हितराज पाण्डे, ज्ञानेन्द्र बहादुर कार्कीले हस्ताक्षर गरेका छन्।"
परराष्ट्र मन्त्रालयको बजेट ६ अर्ब ७७ करोड,"काठमाडौं : सरकारले आगामी आर्थिक वर्षका लागि परराष्ट्र मन्त्रालयको बजेट ६ अर्ब ७७ करोड विनियोजन गरेको छ। अर्थमन्त्री वर्षमान पुनले आज संघीय संसदको संयुक्त बैठकमा प्रस्तुत गरेको बजेटमा त्यस्तो जानकारी दिइएको हो। बजेटमा नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता, राष्ट्रिय सुरक्षा र एकता एवं नेपालीको हित प्रवर्द्धन गर्दै सार्वभौमिक समानता, पारस्परिक लाभ र सम्मानमा आधारित स्वतन्त्र र सन्तुलित अन्तर्राष्ट्रिय सम्बन्ध कायम गरिने उल्लेख छ। अर्थमन्त्री पुनले अन्तर्राष्ट्रिय, बहुपक्षीय तथा क्षेत्रीय मञ्चमा नेपालको उपस्थिति सशक्त बनाइनुका साथै विभिन्न देशमा जोखिमपूर्ण अवस्थामा रहेका नागरिकको उद्धार र संरक्षण गरिने उल्लेख गरे। सरकारले वैदेशिक लगानी, व्यापार, पर्यटन प्रवर्द्धन र विकास सहायता परिचालन गर्न आर्थिक कूटनीतिलाई प्रभावकारी र परिणाममुखी बनाउने उल्लेख गरेको छ।"
बजेट वक्तव्य : आर्थिक वृद्धिदर ६ प्रतिशत,"काठमाडौँ: सरकारले आगामी आर्थिक वर्ष २०८१८२ का लागि आर्थिक वृद्धिदर छ प्रतिशत र मुद्रास्फीति साढे पाँच प्रतिशत रहने अनुमान सार्वजनिक गरेको छ । सङ्घीय संसद्को दुवै सदनको संयुक्त बैठकमा आज अर्थमन्त्री वर्षमान पुनद्वारा प्रस्तुत आर्थिक वर्ष २०८१ ८२ को बजेटमा यस्तो अनुमान गरिएको हो । बजेटमा प्रस्ताव गरिएका नीति तथा कार्यक्रमको कार्यान्वयनबाट आगामी आर्थिक वर्ष छ प्रतिशत आर्थिक वृद्धि हासिल हुने अनुमान गरेको छु । आगामी वर्ष मुद्रास्फीति पाँच दशमलव पाँच प्रतिशत रहने अनुमान छ, अर्थमन्त्री पुनले भने, बजेटमा उल्लेखित नीति तथा कार्यक्रमको कार्यान्वयनमा सघाउ पुग्ने गरी नेपाल राष्ट्र बैंकबाट मौद्रिक नीति तर्जुमा हुनेछ । यो बजेटको कार्यान्वयनबाट आर्थिक गतिविधिमा तीव्रता आउने र उत्पादन वृद्धि तथा रोजगार सिर्जना हुन गई दिगो, फराकिलो एवं समावेशी आर्थिक वृद्धि हासिल हुने विश्वास लिएको छु । चालु आर्थिक वर्षका लागि भने सरकारले छ प्रतिशतको आर्थिक वृद्धिदर हासिल गर्ने लक्ष्य बजेटबाट निर्धारण गरेको भएपनि निकै कम देखिएको छ । उपभोक्ता मागमा कमी आउनु, कर्जाको विस्तार न्यून हुनु, उत्पादनमूलक क्षेत्र न्यून क्षमतामा सञ्चालन हुनु र वस्तुको आयातमा कमी आउनु लगायतका कारण आर्थिक क्रियाकलापमा अपेक्षित विस्तार हुन नसकेकाले चालु आर्थिक वर्षमा आर्थिक वृद्धिदर उत्पादकको मूल्यमा तीन दशमलव नौ प्रतिशत मात्र हुने प्रारम्भिक अनुमान छ, बजेट वक्तव्यमा भनिएको छ, चालु आर्थिक वर्षको चैत महिनामा औसत मूल्य वृद्धि ४६ प्रतिशतमा सीमित रहेको छ ।  रासस"
आगामी वर्ष १६ लाख विदेशी पर्यटक पुर्याउने लक्ष्य,काठमाडौं : सरकारले आगामी वर्ष १६ लाख विदेशी पर्यटक भित्र्याउने घोषणा गरेको छ। संघीय संसद्को दुवै सदनको संयुक्त बैठकमा आज अर्थमन्त्री वर्षमान पुनले प्रस्तुत आर्थिक वर्ष २०८१र०८२ को बजेटमा यस्तो घोषणा गरिएको हो। नेपाल पर्यटन बोर्डको तथ्यांकअनुसार सन् २०२३ मा १० लाख सन् २०२३ मा अघिल्लो वर्ष सन् २०२३ मा १० लाख १४ हजार आठ सय ८२ विदेशी पर्यटकले नेपाल भ्रमण गरेका छन्। यससँगै उक्त वर्ष १० लाख विदेशी पर्यटक भित्र्याउने सरकारको लक्ष्य पूरा भएको थियो। यद्यपि सरकारले आगामी वर्ष हालको सङ्ख्याको दोब्बर अर्थात् २० लाख पर्यटक भित्र्याउने घोषणा गरेको थियो। बजेट वक्तव्यमा भने १६ लाख पर्यटक भित्र्याउने उल्लेख गरिएको छ।
शान्ति कोष स्थापना गर्न १ अर्ब बजेट,"काठमाडौं : सरकारले द्वन्द्वपीडित परिवारलाई क्षतिपूर्ति, आर्थिक सहायता र पुनःस्थापनाका लागि शान्ति कोष स्थापना गर्न १ अर्ब विनियोजन गरेको छ। संघीय संसद्को संयुक्त बैठकमा आगामी आर्थिक वर्ष २०८१८२ को अर्थमन्त्री वर्षमान पुनद्वारा आज प्रस्तुत बजेटमा शान्ति प्रक्रिया र सङ्क्रमणकालीन न्यायसम्बन्धी बाँकी काम सम्पन्न गर्नका लागि उक्त रकम व्यवस्था गरिएको उल्लेख गरिएको छ। सशस्त्र द्वन्द्व, जनआन्दोलन तथा अन्य आन्दोलनमा घाइते र अपांगता भएकालाई प्रदान गरिँदै आएको जीवननिर्वाह भत्तालाई निरन्तरता दिएको बजेटमा उल्लेख छ।"
१ लाख रिटर्नीलाई स्वरोजगार बनाइने,काठमाडौं : अन्तर्राष्ट्रिय श्रम रोजगारबाट फर्किएका एक लाख रिटर्नीलाई स्वरोजगार बनाइने भएको छ। संघीय संसद्को संयुक्त बैठकमा आगामी आर्थिक वर्षको बजेट प्रस्तुत गर्दै अर्थमन्त्री वर्षमान पुनले श्रमिकलाई उचित र मर्यादित श्रम अभ्यास गर्ने हक सुनिश्चित गरिने उल्लेख गरे। अर्थमन्त्री पुनले प्रत्येक प्रदेशमा कम्तीमा एक हजार जनालाई सीपमुलक तालिम प्रदान गर्न रु ४३ करोड छुट्याइएको बताए। सरकारले श्रम तथा सामाजिक मन्त्रालयका लागि रु आठ अर्ब १० करोड बजेट विनियोजन गरेको छ। प्रधानमन्त्री रोजगार कार्यक्रमअन्र्तगत स्थानीय तहमा सूचीकृतलाई एक सय दिनको रोजगारी गरी ६ अर्ब विनियोजन गरिएको छ। उक्त कार्यक्रमअन्र्तगत दुई लाखलाई न्यूनतम एक सय दिन रोजगारी दिइनेछ।वैदेशिक रोजगारमा गएका श्रमिकका आश्रित परिवारका लागि कल्याणकारी कोषलाई विस्तार गरिनेछ।
प्रधानमन्त्री छोरी आत्मनिर्भर कार्यक्रमलाई १० करोड विनियोजन,"काठमाडौं : सरकारले प्रधानमन्त्री छोरी आत्मनिर्भर कार्यक्रमका लागि बजेट विनियोजन गरेको छ। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा अर्थमन्त्री बर्षमान पुनले प्रधानमन्त्री छोरी आत्मनिर्भर कार्यक्रमका लागि १० करोड बजेट विनियोजन गरेको घोषणा गरेका हुन्। जेठ १ गते संसद्मा आर्थिक वर्ष २०८१८२ को नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले प्रधानमन्त्री छोरी आत्मनिर्भर कार्यक्रम सञ्चालन गरिने बताएका हुन् । 'मानव विकास सूचकांकमा पछाडि परेका जिल्लामा वडाकेन्द्रित विशेष महिला तथा सामाजिक विकास कार्यक्रम सञ्चालन गरिनेछ, राष्ट्रपति पौडेलले भनेका थिए, महिलालाई आर्थिक रूपमा सबल र सक्षम बनाउन प्रधानमन्त्री छोरी आत्मनिर्भर कार्यक्रम सञ्चालन गरिनेछ। राष्ट्रपतिले सो कार्यक्रम घोषणा गर्दा सांसदहरू प्रधानमन्त्री पुष्पकमल दाहाललाई हेरेर हाँसेका थिए। संघीय सरकारले प्रदेश र स्थानीय तहसँगको समन्वय र सहकार्यमा कार्यक्रम सञ्चालन गर्ने तयारी गरेको हो।"
"वियर, सूर्ति र चुरोटमा लगाइएको अन्त: शुल्क दरमा वृद्धि","काठमाडौं : सरकारले मदिरा, वियर, सूर्ति र चुरोटमा लगाइएको अन्त: शुल्क दरमा वृद्धि गरेको छ। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा अर्थमन्त्री बर्षमान पुनले मदिरा, वियर, सूर्ति र चुरोटमा लगाइएको अन्त: शुल्क दरमा वृद्धि गरेको घोषणा गरेका हुन्। सरकारले आलु, प्याज, स्याउ लगायतका तरकारी एवं फलफूलमा लागेको मूल्य अभिवृद्धि कर खारेज गरेको छ। अर्थमन्त्री मूल्य अभिवृद्धि करमा दर्ता भएका सबै करदाताले क्रमशस् अनिवार्य रूपमा विद्युतीय प्रणालीबाट बिजक जारी गर्नुपर्ने व्यवस्था मिलाइने घोषणा गरे। वार्षिक २५ करोडभन्दा बढीको कारोवार गर्ने सबै करदाताको कारोवारलाई केन्द्रीय बिजक अनुगमन प्रणालीमा आवद्ध गरिने उनको भनाई छ। उपभोक्तालाई बिलिङ प्रणालीमा आकर्षित गर्न डिजिटल माध्यमबाट भुक्तानी गरिएको मूल्य अभिवृद्धि करको १० प्रतिशत रकम उपभोक्तालाई फिर्ता दिने व्यवस्थाको कार्यान्वयनमा देखिएका समस्या समाधान गरी आगामी साउनदेखि प्रभावकारी रूपमा कार्यान्वयन गरिने बजेटमा उल्लेख छ। यसैगरी मूल्य अभिवृद्धि करमा दर्ताका लागि वस्तु र सेवाको मिश्रित कारोवारमा हाल रहेको थ्रेसहोल्डमा वृद्धि गरी तीस लाख पुर्याएको पुनले जानकारी गराए। उनले कार्बन उत्सर्जन घटाउने अन्तर्राष्ट्रिय प्रतिबद्धताअनुरूप पेट्रोलियम पदार्थ र कोइलाको पैठारीमा हरित कर लगाएको उद्घोष गरे। यो पनि पढ्नुहोस तरकारी एवं फलफूलमा लागेको मूल्य अभिवृद्धि कर खारेज"
प्रचण्ड सरकारले बढाएन वृद्ध भत्ता,"काठमाडौं : सरकारले सामाजिक सुरक्षा भत्तालाई निरन्तरता दिएको छ। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा अर्थमन्त्री बर्षमान पुनले ज्येष्ठ नागरिक लगायतका लक्षित समूहलाई प्रदान हुँदै आएको सामाजिक सुरक्षा भत्तालाई निरन्तरता दिएको घोषणा गरेका हुन्। तर, यस वर्ष प्रचण्ड नेतृत्व सरकारले भत्ता बढाएको छैन। तत्कालीन नेतृत्वको सरकारका अर्थमन्त्री विष्णुप्रसाद पौडेलले अर्थमन्त्री विष्णुप्रसाद पौडेलले आर्थिक वर्ष २०७८८९ को बजेट भाषणमा ३३ प्रतिशत वृद्धभत्ता बढेको घोषणा गरेका थिए। उनले १ हजार भत्ता बढाउँदै जेष्ठ नागरिकले मासिक चार हजार रुपैयाँ पुर्याएका थिए। तत्कालीन प्रधानमन्त्री मनमोहन अधिकारीले १०० रुपैयाँबाट सुरु गरेको वृद्ध भत्तालाई आम नागरिकले कम्युनिस्ट सरकारले दिएको उपहारका रुपमा लिने गरेका छन्। सरकारले ज्येष्ठ नागरिकसहित एकल महिला,अपांगता भत्ता, विपन्नलगायतलाई विभिन्न शीर्षकमा भत्ता दिँदै आएको छ। सबै नेपाली नागरिकलाई क्रमश: राष्ट्रिय परिचयपत्र उपलब्ध गराइनेछ। राष्ट्रिय परिचयपत्रलाई राज्यबाट प्रवाह हुने सेवा सुविधासँग आवद्व गर्दै लगिने घोषणा गरेको छ। राहदानी, सामाजिक सुरक्षा, व्यक्तिगत घटना दर्ता र स्थायी लेखा नम्बरलाई राष्ट्रिय परिचयपत्रसँग आवद्ध गरिनेछ। अर्थमन्त्री पुनले भने,भूमि व्यवस्था, सवारी दर्ता तथा नवीकरण, चालक अनुमति पत्र, बैंकिङ, निवृत्तभरण व्यवस्थापन र स्वास्थ्य बीमालाई क्रमश: राष्ट्रिय परिचयपत्रमा आवद्ध गरिनेछ।"
रेमिट्यान्सबाट आवास बनाउन चाहने परिवारलाई सरकारले प्रोत्साहन गर्ने,"काठमाडौं उपत्यकाको गोदावरी, तारकेश्वर, ललितपुर, नागार्जुन, चाँगुनारायण, भक्तपुर लगायतका नगरपालिकामा जग्गा विकास गरिने बजेट वक्तव्यमा उल्लेख छ। काठमाडौं : सरकारले वैदेशिक रोजगारीबाट आर्जित रकमबाट आवास बनाउन चाहने परिवारलाई प्रोत्साहन गर्ने भएको छ। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा अर्थमन्त्री बर्षमान पुनले वैदेशिक रोजगारीबाट आर्जित रकमबाट आवास बनाउनेलाई व्यवस्थित बस्ती विकास कार्यक्रममा आवद्ध गरिने उल्लेख गरेका हुन्। उनले भने,स्थानीय तहसँग समन्वय गरी विप्रेषणको रकमले घर बनाउन चाहने कम्तीमा १० परिवारलाई एकै स्थानमा एकल वा सामुहिक आवास बनाउन प्रोत्साहित गरिनेछ। काठमाडौं उपत्यका र अन्य सम्भाव्य स्थानमा सरकारी र निजी क्षेत्रको सहभागितामा जग्गा विकास गरी विपद् प्रतिरोधी र सुपथ मूल्यका ५० हजार आवास एकाइको विकास गरिने सरकारको योजना छ। पहिलो चरणमा काठमाडौं उपत्यका विकास प्राधिकरणबाट प्रस्ताव गरिएका नयाँ शहरमा कार्यक्रम सञ्चालन गरिनेछ। पुनले भने, दोस्रो चरणमा संभाव्यताका आधारमा काठमाडौं उपत्यका बाहिर आवास एकाइ विकास गरिनेछ। काठमाडौं उपत्यकाको गोदावरी, तारकेश्वर, ललितपुर, नागार्जुन, चाँगुनारायण, भक्तपुर लगायतका नगरपालिकामा जग्गा विकास गरिने बजेट वक्तव्यमा उल्लेख छ। पुनले भने, काठमाडौँको उत्तर पूर्व क्षेत्रमा नयाँ नगर निर्माण कार्य अगाडि बढाउन बजेट व्यवस्था गरेको छु। सुर्खेतको भेरी गंगा उपत्यकालाई पहाडी क्षेत्रको आधुनिक शहर बनाउन गुरुयोजना तर्जुमा गरिनेछ। नख्खु कोरिडर र धोबीखोला कोरिडर निर्माण कार्यलाई निरन्तरता दिइनेछ। डोटीको सिलगढीलाई साँस्कृतिक शहरको रूपमा विकास गरिनेछ। सुरक्षित नागरिक आवास कार्यक्रम सञ्चालनबाट आगामी वर्ष ५४ हजार ३ सय ९२ हजार घरको फुस, पराल, खरको छानालाई जस्तापाता वा अन्य स्थायी सामग्रीले प्रतिस्थापन गरिने घोषणा गरेको छ। जनता आवास कार्यक्रम अन्तर्गत गरिब, असहाय तथा सीमान्तकृत समुदाय बसोबास गर्ने अव्यवस्थित तथा झुपडी वस्तीलाई व्यवस्थित वस्तीमा स्तरोन्नति गर्न ८० करोड विनियोजन गरेको छ। शहरी विकास मन्त्रालयतर्फ ९२ अर्ब ६३ करोड विनियोजन भएको छ। पूर्वाधार विकास, रोजगार सिर्जना र क्षमता विकास गर्न नगरपालिकामा सञ्चालित शहरी शासकीय क्षमता विकास कार्यक्रमका लागि रु १० अर्ब विनियोजन भएको छ। अरु के छ घोषणा ? हुलाकी राजमार्ग आसपासका साना तथा नयाँ सहरमा सहरी पूर्वाधार निर्माण गरिनेछ। प्रमुख धार्मिक एवं पर्यटकीय स्थल लुम्बिनी र लुम्बिनी कोरिडोरमा रहेका नगरपालिका तथा पोखरा र जनकपुरमा एकीकृत सहरी पूर्वाधार विकास गरिनेछ। एकीकृत सहरी पूर्वाधार विकासका लागि ४ अर्ब १३ करोड रुपैयाँ विनियोजन गरेको छु। प्रादेशिक राजधानीमा मौलिक सहर विकास गर्न सम्भाव्यता अध्ययनका लागि रकम व्यवस्था गरेको छु। नवलपरासी बर्दघाट सुस्ता पूर्व र रुकुम पूर्व जिल्ला सदरमुकामको प्रशासनिक केन्द्रको पूर्वाधार निर्माणका लागि रु।१ अर्ब २१ करोड विनियोजन गरेको छु। बाराको सीम्रौनगढ, पर्साको ठोरी, मुस्ताङको लोमान्थाङ, उपल्लो डोल्पाको धो उपत्यका, हुम्लाको लिमी उपत्यका र कञ्चनपुरको चाँदनी दोधारामा नयाँ नमूना बस्ती निर्माण गरी आर्थिक तथा पर्यटकीय केन्द्रको रूपमा विकास गरिनेछ। स्थानीय तहसँगको सहकार्यमा काठमाडौं उपत्यकाको धोबिखोला, बागमती र बिष्णुमती कोरिडोरमा स्काई(वे तथा पडवे यातायात प्रणालीको सम्भाव्यता अध्ययन गरी निर्माण कार्य अगाडि बढाइनेछ। सहरी सौन्दर्य र स्वच्छताका लागि स्थानीय तहसँगको सहकार्यमा सहरका नदी किनारामा हरियाली प्रवर्द्धन र पार्कको निर्माण कार्यलाई अभियानका रूपमा सञ्चालन गरिनेछ। घना बस्तीमा खुला क्षेत्रको पहिचान र संरक्षण गर्दै समुदायको सहकार्यमा एक वडा एक पार्क निर्माण गरिनेछ। नगर विकास कोषको पुर्नसंरचना गरी सहलगानीमा सहरी पूर्वाधार निर्माण गरिनेछ। बागमती नदीमा सुक्खायाममा न्यूनतम बहाव सुनिश्चित गर्न काठमाडौं उपत्यका वरिपरीका क्षेत्रमा जलपुनर्भरण केन्द्र निर्माण र जलाधार संरक्षण गरिनेछ। बागमती नदी प्रणालीको शान, सभ्यताको उत्थान भन्ने सोचका साथ बागमती नदीको सफाइ अभियानलाई निरन्तरता दिइनेछ। बागमती सभ्यता परियोजनाका लागि रु। २ अर्ब ७२ करोड विनियोजन गरेको छु।"
सहिद दशरथचन्द्र स्वास्थ्य विज्ञान विश्वविद्यालय सञ्चालनमा आउने,"काठमाडौं : धनगढीमा रहेको सहिद दशरथचन्द्र स्वास्थ्य विज्ञान विश्वविद्यालय सञ्चालनमा आउने भएको छ। मंगलबार आर्थिक वर्ष २०८१०८२ को बजेट प्रस्तुत गर्दै अर्थमन्त्री वर्षमान पुनले सहिद दशरथचन्द्र स्वास्थ्य विज्ञान विश्वविद्यालय सञ्चालनमा आउने बताएका हुन्। सरकारले २०७९ साल माघ ३० गते कैलालीको गेटा मेडिकल कलेजलाई सहिद दशरथ चन्द राष्ट्रिय स्वास्थ्य विज्ञान विश्वविद्यालय बनाउने निर्णय गरेको थियो। मन्त्री पुनले पोखरा, बर्दिबास, बुटवल र सुर्खेतमा मेडिकल कलेज स्थापना गर्ने कार्य अगाडि बढाइने बताए। उदयपुर, मोरङ, पर्सा र चितवनमा मेडिकल कलेज स्थापनाका लागि सम्भाव्यता अध्ययन गरिनेछ। मन्त्री पुनले त्रिभुवन विद्यालयलाई उत्कृष्ट प्राज्ञिक केन्द्रको रुपमा विकास गरिने बताउँदै विश्वविद्यालयका अनुसन्धान केन्द्रलाई ज्ञान र प्रविधि हस्तान्तरण गर्ने संवाहको रुपमा विकास गरिने बताए।"
खेलकुद मन्त्रालयका लागि ३ अर्ब ५० करोड बजेट बिनियोजन,"काठमाडौं : सरकारले युवा तथा खेलकुद मन्त्रालयका लागि ३ अर्ब ५० करोड बजेट बिनियोजन गरेको छ । मंगलबार संघीय संसदको दुवै सदनमा आगामी आर्थिक बर्षको बजेट सार्वजनिक गर्दै अर्थमन्त्री वर्षमान पुनले खेल क्षेत्रको पूर्वाधार विकासको लागि मात्रै एक अर्ब ३० करोड बजेट छुट्याएको घोषणा गरे। उनले अगामी आर्थिक वर्ष ८० वटा राष्ट्रिय स्तरका खेलकुदहरु आयोजना गर्ने जानकारी दिए। टियु क्रिकेट मैदानको स्तर उन्नति गरिने ,गौतम बुद्ध रंगशालालाई प्रदेश र स्थानीय तहको सहकार्यमा निर्माण गरिने उनले बताए । मन्त्री पुनले काठमाडौंको मुलपानी र बिराटनगरको गरिजाप्रसादरंगशालालाई राष्ट्रिय गौरवको आयोजनाका रुपमा अघि बढाउने जानकारी दिए । उनले १० औं राष्ट्रिय खेलकुद सुर्खेतमा आयोजना गर्न रु ६० करोड बिनियोजन गरेको जानकारी दिए। मन्त्री पुनले शिक्षकलाई खेलकुदको तालिम दिइ विद्यालयमा खेलकुद प्रवद्र्धनका काम गर्ने बताए । खेलकुद अर्थतन्त्रको विकास गर्न निजि क्षेत्रसँग सहकार्य गर्ने उनको भनाइ छ।"
स्वास्थ्यतर्फ ८९ अर्ब २४ करोड बजेट,"काठमाडौं : सरकारले स्वास्थ्यतर्फ ८९ अर्ब २४ करोड बजेट विनियोजन गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै स्वास्थ्यतर्फ उक्त बजेट विनियोजन गरिने बताए। उनले स्वास्थ्य सेवातर्फ अस्पतालको पूर्वाधार निर्माण, विभिन्न रोगको निशुल्क उपचार, निशुल्क औषधि र स्वास्थ्य बीमालगायतका लागि उक्त बजेट विनियोजन गरिएको बताए।"
"नेपालभारत सीमा नाकाबाट पशुपतिनाथ,स्वर्गद्वारी र मुक्तिनाथ दर्शनका लागि यातायात सञ्चालन हुने","काठमाडौं : सरकारले धार्मिक स्थललाई प्रवर्द्धन गर्न नयाँ रणनीति लिएको छ। मंगलबार संघीय संसदको संयुक्त बैठकमा आर्थिक वर्ष २०८१०८२ को आय व्ययको अनुमान विवरण पेश गर्दै अर्थमन्त्री पुनले नीजि क्षेत्रको सहकार्यमा नेपालभारत सीमा नाकाबाट पशुपति नाथ, स्वर्गद्वारी र मुक्तिनाथ दर्शनका लागि यातायात सेवा सञ्चालन गरी तीर्थयात्रीहरूलाई सहजरुपमा प्रमुख धामिर्क स्थलको दर्शन गर्ने व्यवस्था मिलाइने बताए। मन्त्री पुनले भौगोलिक रुपमा विकट रहेका तराई, पहाड र हिमाली क्षेत्रका पर्यटकीय स्थललाई परिपथ विकास गर्दै लगिने सरकारको रणनीति रहेको बताए। उनले पर्यटन प्रवर्द्धन गर्न बजेट व्यवस्था गरिएको बताए।"
५ लाखलाई रोजगारी दिन सूचना प्रविधि क्षेत्रमा ५९ करोड बजेट,काठमाडौं : सूचना प्रविधि दसक घोषणा गरेको सरकारले यस क्षेत्रमा ५९ करोड बजेट विनियोजन गरेको छ। आर्थिक वर्ष २०८१०८२ को बजेट सार्वजनिक गर्दै अर्थमन्त्री वर्षमान पुनले ५९ करोड बजेट विनियोजन गरेको घोषणा गरे। उनले सूचना प्रविधितर्फ ३० खर्ब निर्यात गर्नेगरी योजना बनाइने बताए। उनले सूचना प्रविधि क्षेत्रमा प्रत्यक्षतर्फ ५ लाख र अप्रत्यक्षतर्फ १० लाखलाई रोजगारी दिनेगरी कार्ययोजना बनाइने बताए। उनले सूचना प्रविधि क्षेत्रलाई अर्थतन्त्रको संबाहकको रूपमा लिने र डिजिटल नेपाल फ्रेमवर्कलाई नयाँ तरिकाले अगाडि बढाउने बताए। त्यस्तै उच्च गतिको इन्टरनेट उपलब्ध गराइने पनि उनले बताए।
"ऊर्जामा ठूला आयोजना सुरू हुने, कूल जडित क्षमता ४५ सय मेगावाट पुग्ने","काठमाडौं : आगामी आर्थिक वर्षमा मुलुकको राष्ट्रिय प्रणालीमा चार हजार पाँच सय मेगावाट बराबरको बिजुली उपलब्ध हुने प्रक्षेपण गरिएको छ । अर्थमन्त्री वर्षमान पुनले सङ्घीय संसद्मा मंगलबार पेस गरेको आर्थिक वर्षमा नौ सय मेगावाट बिजुली थप हुने सरकारले उल्लेख गरिएको हो । ऊर्जा क्षेत्रलाई विशेष प्राथमिकतामा राख्दै कूल जडित क्षमता बढ्ने बजेटमा उल्लेख छ । हाल प्रतिव्यक्ति विद्युत् खपत क्षमता तीन सय ८० किलोवाटबाट बढाएर चार सय ५० किलोवाट बराबर पुग्ने छ । यस्तै, आगामी आर्थिक वर्षदेखि नेपालको बिजुली बङ्गलादेश पुर्याइने छ । भारतमा मात्रै निकासी भइरहेको बिजुली बङ्गलादेश पुगेपछि नेपालको बिजुली क्षेत्रीय बजारमा प्रवेश गर्नेछ । यस्तै, सुक्खायामको मागलाई सम्बोधन गर्ने लक्ष्यका साथ सरकारले जलाशययुक्त आयोजना निर्माणलाई पनि विशेष प्राथमिकतामा राखेको छ । निर्माणमा जान ठिक्क रहेको एक हजार दुई सय मेगावाट क्षमताको बूढीगण्डकी जलविद्युत् आयोजनाको निर्माण सुरु गर्ने छ । सो आयोजना निर्माणका लागि वित्तीय स्रोतको सुनिश्चितताका लागि दुई वटा ढाँचा प्रस्ताव गरिसकिएको छ । जलाशययुक्त आयोजनाको बाँध र विद्युत् गृह छुट्टाछुट्टै निर्माण गर्ने गरी आवश्यक व्यवस्था गरिने बजेटमा व्यवस्था गरिएको छ । यस्तै, ६३५ मेगावाट क्षमताको दूधकोशी, चार सय १७ मेगावाट क्षमताको नलगाड जलविद्युत् आयोजना निर्माण सुरु गर्ने व्यवस्था बजेटमा गरिएको छ । यस्तै, दुई सय ८० मेगावाट क्षमताको नौमुरे जलविद्युत् आयोजनाको समेत निर्माण सुरु गर्ने सरकारले लक्ष्य निर्धारण गरेको छ । सरकारले वैदेशिक रोजगारीमा रहेका नागरिकको लगानीलाई सुरक्षित गर्ने गरी ७७ दशमलव पाँच मेगावाट क्षमताको घुन्सा खोला र ७० दशमलव तीन मेगावाट क्षमताको सिम्बुआ खोला जलविद्युत् आयोजनाको निर्माण सुरु गर्ने व्यवस्था बजेटमा गरिएको छ । यसैगरी, जनताको जलविद्युत् कार्यक्रमअन्तर्गत एक सय छ मेगावाट क्षमताको जगदुल्ला, ९९ दशमलव नौ मेगावाट क्षमताको तामाकोशी पाँचौँ, दुई सय १० मेगावाट क्षमताको चैनपुर सेती जलविद्युत् आयोजना निर्माण सुरु गर्ने लक्ष्य निर्धारण गरिएको छ । सुनकोशी तेस्रो जलविद्युत् आयोजनाको लगानी ढाँचा निर्धारण गरी निर्माणका लागि आवश्यक प्रक्रिया सुरु गरिनेछ । त्यस्तै, १० हजार आठ सय मेगावाट क्षमताको कर्णाली चिसापानी जलविद्युत् आयोजनाको विस्तृत अध्ययनसहित इञ्जिनियरिङ डिजाइनको कार्य सुरु गर्ने प्रबन्ध बजेटमा गरिएको छ । सन् २०४५ भित्र शून्य कार्बन उत्सर्जनको लक्ष्य हासिल गर्न परम्परागत ऊर्जालाई स्वच्छ एवम् नवीकरणीय ऊर्जाको उपयोग र प्रवर्द्धनमार्फत विस्थापन गर्दै जाने लक्ष्य राखिएको छ ।"
औषधीय प्रयोजनका लागि गाँजाको व्यावसायिक उत्पादन गर्न कानुन बनाइने,काठमाडौं : सरकारले औषधीय प्रयोजनका लागि गाँजाको व्यावसायिक खेति गर्न सरकारले अनुमति दिने भएको छ। प्रतिनिधि सभा र राष्ट्रिय सभाको संयुक्त बैठकमा आगामी आर्थिक वर्षको बजेट प्रस्तुत गर्नेक्रममा अर्थमन्त्री बर्षमान पुनले औषधीय प्रयोजनका लागि गाँजाको व्यवसायिक उत्पादन गर्न कानुनी व्यवस्था मिलाइने घोषणा गरेका हुन्। अघिल्लो बजेटमा पनि गाजा खेतिका लागि कानुन बनाउने घोषणा गरिएको थियो। गाजा खेति सम्बन्धि विधेयक यस अगाडि सांसद शेरबहादुर तामाङले दर्ता गराएका थिए। तत्कालीन सांसद तामाङले पनि गाँजा खेतीको वैधानिकताको माग गर्दै आएका थिए। औषधीय प्रयोजनका लागि गाँजा खेतीको अनुमति दिन मापदण्ड बनाउन गृह मन्त्रालयले छलफलसमेत चलाएको थियो। नेपालका विभिन्न भागमा अहिले पनि गाँजा खेती हुने गरेपनि प्रहरीले मास्ने गरेको छ।
"सरकारको घोषणा : भरतपुर, पोखरा र बुटवललाई जोडेर गण्डकी आर्थिक त्रिभूज परियोजना","काठमाडौं : सरकारले भरतपुर, पोखरा र बुटवललाई जोडेर गण्डकी आर्थिक त्रिभूज परियोजना सञ्चालन गर्ने घोषणा गरेको छ । अर्थमन्त्री वर्षमान पुनद्वारा सङ्घीय संसद्को संयुक्त बैठकमा आज प्रस्तुत आर्थिक वर्ष २०८१८२ को सरकारको राजस्व र व्ययको वार्षिक अनुमान (बजेट) मा एकीकृत विकासको अवधारणाअनुसार नमुना विकास अभियान सञ्चालन गर्न भरतपुरबुटवलपोखराभरतपुरलाई तीनवटा कोणमा राखी गण्डकी आर्थिक त्रिभूज परियोजना सञ्चालन गरिने उल्लेख छ । यस परियोजनाअन्तर्गत निजी क्षेत्रसँगको साझेदारीमा औद्योगिक इकोसिस्टम निर्माण गरी औद्योगिक पुनरुत्थान र गुणस्तरीय रोजगारी सिर्जना गरिने छ । गण्डकी त्रिभूजमा पर्ने निर्माणाधीन नारायणगढबुटवल र मुग्लिनपोखरा सडकखण्डको विस्तार कार्य आगामी आर्थिक वर्षमा सम्पन्न गरिनेछ । बुटवलपोखरा सडकलाई डेडिकेटेड दुई लेनमा विस्तार गरिनेछ । त्रिभूजका तीन वटै करिडोरमा औद्योगिक विकासका लागि आवश्यक यातायात सञ्जाल विकास गरिने अर्थमन्त्री पुनले जानकारी दिए । त्रिभूज परियोजनाअन्तर्गत नारायणगढबुटवल खण्डलाई निर्माण सामग्री तथा हेभी उद्योगको केन्द्र, मुग्लिनपोखरा खण्डलाई कृषि तथा खाद्य प्रशोधन उद्योगको केन्द्र र पोखराबुटवल खण्डलाई विद्युतीय उपकरण, जुत्ता, लत्ताकपडा, कार्पेट तथा घरायसी प्रयोगका वस्तु तथा सेवा सम्बद्ध उद्योगको केन्द्रका रुपमा विकास गरिनेछ । परियोजना कार्यान्वयका लागि भरतपुर कोणमा पर्यापर्यटन सेवा, जलयात्रा र विशिष्टकृत स्वास्थ्य सेवा, पोखरा कोणमा साहसिक मनोविनोद पर्यापर्यटन सेवा तथा अनुसन्धानमुलक उच्चशिक्षा र बुटवलभैरहवा कोणमा धार्मिक पर्यटन, डाटा सेन्टर तथा सूचना प्रविधिसम्बन्धी संस्था विकासका लागि निजी क्षेत्रको सहकार्यमा आवश्यक पूर्वाधार निर्माण गरिने छ । यसपरियोजनालाई सार्वजनिक निजी साझेदारीको नमुना परियोजनाका रुपमा विकास गरी कार्यान्वयन गर्न रु दुई अर्ब विनियोजन गरिएको अर्थमन्त्री पुनले जानकारी दिए। निजगढदेखि ढल्केवरसम्मको पूर्वपश्चिम राजमार्ग आसापासका क्षेत्रलाई नेपाली गलैँचा करिडोरका रुपमा विकास गरिने बजेट वक्तव्यमा उल्लेख छ । सार्वजनिक निकायले नेपाली गलैँचा खरिद गर्नुपर्ने व्यवस्था मिलाइने छ । प्रदेश तथा स्थानीय तहको सहकार्यमा रुकुम र सल्यानको शारदा नदी आसपासका क्षेत्रलाई कृषि करिडोर, जुम्लाको हिमा नदी र तिला नदी आसपासका क्षेत्रलाई मार्सी धान करिडोर, बाराको कोल्वीदेखि सिम्रौनगढ सडक आसापासका क्षेत्रलाई माछा करिडोरका रुपमा विकास गरिने बजेटमा उल्लेख छ । रासस"
"प्रदेशलाई आर्थिक हबको रुपमा विकास गर्ने सरकारको घोषणा, कुन प्रदेशलाई के ?","काठमाडौं : अर्थमन्त्री वर्षमान पुनले आगामी आर्थिक वर्ष प्रदेशलाई आर्थिक हबको रुपमा विकास गरिने घोषणा गरेका छन्। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा उनले नीजि क्षेत्रसँगको समन्वयमा उक्त विशेष्टीकृत आर्थिक केन्द्र बनाउने घोषणा गरेका हुन्। उनले आगामी वर्ष कोसी प्रदेशलाई उद्योग, मधेश प्रदेशलाई कृषि, बागमती प्रदेशलाई सूचना प्रविधि, गण्डकी प्रदेशलाई पर्यटन, लुम्बिनी प्रदेशलाई साना तथा मझौला उद्यम, कर्णाली प्रदेशलाई जडिबुटी, सुदूरपश्चिम प्रदेश धार्मिक पर्यटनको रुपमा आर्थिक हब विकास गरिने घोषणा गरे। अर्थमन्त्री पुनले आर्थिक क्षेत्रका सम्भावनाका क्षेत्रलाई समेटेर एकीकृत विकास अन्तर्गत नमुना विकास गर्ने घोषणा गरे।"
तराई समृद्धि कार्यक्रमलाई १ अर्ब बजेट,"काठमाडौं : सरकारले तराई समृद्धी कार्यक्रमलाई १ अर्ब बजेट विनियोजना गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै तराई मधेसको समृद्धिका लागि उक्त बजेट विनियोजना गरिएको बताए। 'तराई मधेसका सीमान्तिकृत तथा पिछडिएको क्षेत्रको आर्थिक सामाजिक तथा सशक्तीकरणका लागि तराई मधेस समृद्धि कार्यक्रम गर्न १ अर्ब छुट्याएको छु,' उनले भने।"
विदेशीलाई नेपालमा विवाह गर्न प्रोत्साहन गरिने,काठमाडौं : सरकारले विदेशी पर्यटकलाई नेपालमा विवाह गर्न प्रोत्साहन गर्ने भएको छ । संघीय संसदमा आगामी आर्थिक वर्ष २०८१०८२ को बजेट प्रस्तुत गर्दै अर्थमन्त्री वर्षमान पुनले उक्त घोषणा गरेका हुन् । जनकपुरलाई वेडिङ र लुम्बिीनीलाई बर्थिङ हबका रुपमा विकास गरिने कार्यक्रम बजेटमा समावेश गरिएको अर्थमन्त्रीले बताए ।
"कर्णालीका ५ जिल्लामा दिवा खाजा वृद्धि, ३० लाख विद्यार्थीका लागि ८ अर्ब ३९ करोड बजेट","काठमाडौं : सरकारले दिवा खाजाका लागि ८ अर्ब ३९ करोड बजेट विनियोजन गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै बाल शिक्षादेखि ५ कक्षासम्मका ३० लाख विद्यार्थीलाई ८ अर्ब ३९ करोड बजेट विनियोजन गरिएको बताए। त्यस्तै कर्णाली प्रदेशका ५ जिल्लाको दिवा खाजा वृद्धि गरिएको छ। अर्थमन्त्री पुनका अनुसार हुम्ला, जुम्ला, मुगु, डोल्पा र कालिकोटमा विद्यार्थीको दिवा खाजामा वृद्धि गरिएको हो।"
सहकारीको नियमन गर्न छुट्टै निकाय गठन गर्ने सरकारको घोषणा,काठमाडौं : सरकारले सहकारीको नियमन गर्न छुट्टै निकाय गठन गर्ने घोषणा गरेको छ। मंगलबार संघीय संसदको संयुक्त बैठकमा आगामी वर्षको बजेट प्रस्तुत गर्ने क्रममा अर्थमन्त्री बर्षमान पुनले समस्यालाई न्युनीकरण गर्न सहकारी ऐनमा संसोधन गर्ने तथा बचत छुट्टै नियमनकारी निकायको स्थापना गर्ने घोषणा गरेका हुन्। उनले सहकारीको मर्जरलाई प्राथमिकतामा राखिने घोषणा गरे। पुनले समस्याग्रस्त सहकारीका सञ्चालकलाई कडा निगरानी राखिने जानकारी दिए। पुनले समस्याग्रस्त सहकारीमा रहेको बचतकर्ताको ५ लाखसम्मको बचत फिर्ता गरिने बताए। उनले सञ्चालकको सम्पतिबाट रकम असुल उपर गर्ने उल्लेख गरे। पछिल्लो समय सहकारीको रकम अपचलन गरेको भन्दै सरकारको विरोध हुँदै आएको थियो।
गृह मन्त्रालयलाई करिब २ खर्ब बजेट,"काठमाडौं : सरकारले गृह मन्त्रालयलाई करिब २ खर्ब बजेट विनियोजन गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै गृह मन्त्रालयलाई १ खर्ब ९९ अर्ब २४ करोड बजेट विनियोजन गरेको बताए। गृह मन्त्रालयअन्तर्गत कारागार सुधार, सीमा व्यवस्था, विपद् व्यवस्थापन तथा उद्धारलगायतका कार्यक्रमका लागि उक्त बजेट विनियोजन गरिएको उनले बताए।"
कृषिमा लगानी दशक घोषणा,"काठमाडौं : सरकारले कृषि क्षेत्रको विकासका लागि 'कृषिमा लगानी दशक' घोषणा गरेको छ। मंगलबार आगामी आर्थिक वर्ष २०८१०८२ को बजेट सार्वजनिक गर्दै अर्थमन्त्री वर्षमान पुनले भूगोल,बजार सम्भाव्यता,कृषि उपजका आधारमा विशेष क्षेत्र घोषणा गरिने बताए। मन्त्री पुनले सरकार किसान र व्यवसायी मिलेर करार खेति प्रवर्द्धन गरिने बताए। कृषि उपज प्रशोधन र निर्यात गर्नेलाई उत्पादित उपजका आधारमा कर्जामा ब्याज,अनुदान, मल बिउ प्रदान गरिने भएको छ। हिमाल र पहाडमा ५० रोपनी तथा तराईमा १० विघाभन्दा बढी जग्गामा एकीकरण र चक्लाबन्दी गरी व्यवसायिक खेति,पशुपालन गर्नेलाई मेसिनरी तथा पार्टपुर्जा खरिदमा कर छुट तथा कर्जामा ब्याज अनुदान दिइने बजेटमा उल्लेख छ।"
क्रिकेट रंगशालाका लागि १ अर्ब ३० करोड बजेट,काठमाडौं : सरकारले क्रिकेट रंगशाला निर्माण र स्तरोनतिका लागि १ अर्ब ३० करोड बजेट विनियोजन गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै मूलपानी क्रिकेट रंगशाला र विराटनगरस्थित गिरिजाप्रसाद कोइराला रंगशालालाई राष्ट्रिय गौरवको योजनामा राखिएको बताए। त्यस्तै कीर्तिपुर क्रिकेट रंगशालाको स्तरोनति र फाप्ला क्रिकेट रंगशालाको निर्माणलाई तीव्रता दिइने उनले बताए।
पूर्वपश्चिम राजमार्गमा गलैंचा र जुम्लामा मार्सी धान करिडोरका रुपमा विकास गर्ने,"काठमाडौं : सरकारले निजगढदेखि ढल्केवरसम्मको पूर्वपश्चिम राजमार्ग आसापासका क्षेत्रलाई नेपाली गलैँचा करिडोरका रुपमा विकास गर्ने योजना बनाएको छ । अर्थमन्त्री वर्षमान पुन अनन्तले मंगलबार संघीय संसदका दुवै सदनको बैठकमा आगामी आर्थिक वर्ष २०८१८२ को बजेट प्रस्तुत गर्दै उक्त घोषणा गरेका हुन् । मन्त्री पुनले सार्वजनिक निकायले नेपाली गलैँचा खरिद गर्नुपर्ने व्यवस्था मिलाइने बताए । प्रदेश तथा स्थानीय तहको सहकार्यमा रुकुम र सल्यानको शारदा नदी आसपासका क्षेत्रलाई कृषि करिडोर, जुम्लाको हिमा नदी र तिला नदी आसपासका क्षेत्रलाई मार्सी धान करिडोर,बाराको कोल्वीदेखि सिम्रौनगढ सडक आसापासका क्षेत्रलाई माछा करिडोरका रुपमा विकास गरिने बजेटमा उल्लेख छ। यो पनि पढ्नुहोस सरकारी कार्यालयमा विदेश गलैंचा प्रयोगमा रोक"
"फास्ट ट्र्याकका लागि २२ अर्ब ५४ करोड बजेट, तीन सुरुङमार्ग र ५७ पुलको निर्माण सकिँदै","काठमाडौं : सरकारले काठमाडौंतराई द्रूतमार्गका लागि २२ अर्ब ५४ करोड बजेट विनिजयोन गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै उनले उक्त बजेट विनियोजन गरेका हुन्। अर्थमन्त्री पुनले फास्ट ट्र्याकअन्तर्गत महादेवटार, ढोद्रे र लेनडाँडामा निर्माणाधीन सुरुङमार्ग अर्को आर्थिक वर्षमा सकिने बताए। त्यस्तै निर्माणाधीन ५७ पुलको निर्माणाकार्य पनि सकिने उनले बताए।"
"पर्यटन क्षेत्रमा ११ अर्ब ९१ करोड बजेट, जनकपुरलाई 'वेडिङ' र लुम्बिनीलाई 'बर्थिङ' हब बनाइने","काठमाडौं : सरकारले पर्यटन क्षेत्रमा ११ अर्ब ९१ करोड बजेट विनियोजन गरेको छ। अर्थमन्त्री वर्षमान पुनले आर्थिक वर्ष २०८१०८२ को बजेट सार्वजनिक गर्दै पर्यटन क्षेत्रलाई प्राथमिकतामा राख्ने बताए। उनले नेपालमा वैवाहिक डेस्टिनेशन निर्माणका लागि जनकपुरलाई वेडिङ हब र लुम्बिनीलाई बर्थिङ हब बनाइने घोषणा गरे। त्यस्तै चुरेदेखि हिमालसम्मका प्रमुख पर्यटकीय गन्तव्यमा इकोहिल स्टेशन निर्माण गरिने उनले बताए। त्यस्तै ग्रेट हिमालयन ट्रेल, मुन्दुम ट्रेल, गुरिल्ला ट्रेललगायतका पूर्वाधार निर्माण गरिने अर्थमन्त्री पुनको भनाइ छ। त्यतिमात्र होइन, पर्यटकीय क्षेत्रमा हुने जोखिम न्यूनीकरणका लागि सरकारले छुट्टै बजेटको व्यवस्था गर्ने बताए। त्यस्तै मे २९ लाई सगरमाथा दिवस मनाइने र नेपालको पर्यटन क्षेत्रको प्रवर्द्धनमा लाग्ने स्वदेशी तथा विदेशी नागरिकलाई सम्मान गर्ने उनले बताए।"
सरकारी कार्यालयमा विदेश गलैंचा प्रयोगमा रोक,काठमाडौं : सरकारी कार्यालयहरुमा अबदेखि विदेशी गलैंचा प्रयोग गर्न नपाइने भएको छ। संघीय संसदको संयुक्त बैठकमा आगामी आर्थिक वर्ष २०८१०८२ को बजेट प्रस्तुत गर्दै अर्थमन्त्री वर्षमान पुनले सरकारी कार्यालयहरुमा स्वदेशी गलैंचा प्रयोग गर्नुपर्ने व्यवस्था गरिएको घोषणा गरे ।
राष्ट्रिय योजना आयोगबाट वार्षिक विकास कार्यक्रम र मध्यकालिन खर्च संरचना पारित,"काठमाडौं : राष्ट्रिय योजना आयोगले सरकारको वार्षिक विकास कार्यक्रम र ३ वर्षे मध्यमकालीन खर्च संरचना पारित भएको छ। आज प्रधानमन्त्री पुष्पकमल दाहाल प्रचण्ड को अध्यक्षतामा प्रधानमन्त्री तथा मन्त्रिपरिषदको कार्यालय सिंहदरबारमा बसेको आयोगको पूर्ण बैठकले बजेटसँगै संसदमा पेस हुने वार्षिक कार्यक्रम तथा मध्यमकालिन खर्च संरचना समेत पारित गरेको हो। बजेटसँगै संसदमा टेवुल हुने भएकाले हरेक वर्ष वार्षिक विकास कार्यक्रम र ३ वर्षे मध्यमकालिन खर्च संरचना बनाएर राष्ट्रिय योजना आयोगको पूर्ण बैठकले पारित गर्ने गरेको छ। आयोगका अनुसार सरकारले ल्याउने बजेटमा वित्तीय अनुशासन कायम हुने, विनयोजन दक्षता पूर्ण रुपले पालना हुने, संस्थाहरूले गर्ने खर्चको क्षमता अनुसार नै बजेट विनियोजन गर्ने गरी सुनिश्चित गरिएको छ। बैठकमा प्रधानमन्त्री प्रचण्डले हरेक वर्ष सरकारको नीति तथा कार्यक्रम र बजेटबीच तादम्यता नमिलेको गुनासो आउने गरेको भन्दै यस वर्ष त्यस्तो नहुने बताए। कसरी हुन्छ नीति तथा कार्यक्रममा मिल्ने गरी जनमुखी बजेट निर्माणका लागि आफूले भनेको र सोही स्प्रिटमा अर्थमन्त्री वर्षमान पुनले बजेट तयार गरेको प्रधानमन्त्री दाहालले बताए। बैठकमा आयोगका अध्यक्ष तथा प्रधानमन्त्री प्रचण्डसहित, आयोगका उपाध्यक्ष डामीनबहादुर श्रेष्ठ, अर्थमन्त्री वर्षमान पुन, मूख्यसचिव बैकुण्ठ अर्याल, तथा आयोगका सदस्य र सदस्य सचिव लगायतको उपस्थिति रहेको थियो।"
अन्ततः गृहमन्त्री लामिछाने संलग्न गोरखा मिडिया छानबिनको दायरामा,"काठमाडौं : संसदीय छानबिन समिति बनाउन सहमत भएको सत्तापक्ष र प्रतिपक्षबची ११ दिनको रस्साकस्सीपछि कार्यादेश (टीओआर)मा सहमति भएको छ। गृहमन्त्रीसमेत रहेका राष्ट्रिय स्वतन्त्र पार्टीका सभापति रवि लामिछानेको नाम उल्लेख गरेरै संसदीय छानबिन समिति बन्नुपर्ने अडानबाट कांग्रेस पछिसमेत हटेको छ। सत्तापक्षको दाबीअनुसार प्रमुख प्रतिपक्षी दल कांग्रेसले 'फेस सेभिङ' पाएको छ। गत बिहीबार (१५ जेठ)मा सिंहदरवारस्थित कानुन मन्त्रालयमा बसेको कार्यदलको बैठक पनि कांग्रेसको 'सेफ ल्यान्डिङ' कसरी गराउनेमै केन्द्रित थियो। नेकपा एमालेका प्रमुख सचेतक महेश बर्तौलाले पहिलोपटक कांग्रेस लचक भएर प्रस्तुत भएको र 'फेस सेभिङ' गराउने विषयमा सत्तापक्षसँग प्रस्ताव राखेको दाबी गरेका थिए। बर्तौलाको दाबीलाई कांग्रेसका सहमहामन्त्री जीवन परियारले भने नकारेका थिए। उनले लामिछानेको नाम नराखेसम्म सदन अवरोध जारी रहने बताएका थिए। यद्यपि, यसबीचमा सत्तापक्ष र प्रतिपक्षबीच दुवैको 'फेस सेभिङ' कसरी गराउने विषयमा गम्भीर छलफल भएको स्रोतको दाबी छ। सत्तापक्ष र प्रतिपक्ष मूलतः गोरखा मिडिया नेटवर्कको नाम राखेर संसदीय छानबिन समिति बनाउन तयार भएको हो। सहमति पत्रको चौथो बुँदामा सहकारीको रकम अपचलन गर्ने गोरखा मिडियालगायत कम्पनी र संलग्न व्यक्तिमाथि छानबिन गर्ने भनिएको छ। लामिछानेले गोरखा मिडियाको तत्कालीन प्रबन्ध निर्देशकसमेत रहेकाले यस बुँदाप्रति कांग्रेसले सहमति जनाएको हो। चौथो बुँदामा भनिएको छ, 'सहकारी संस्था सदस्य (शेयर धनी) एवं बचतकर्ताबाट सहकारी संस्थामा जम्मा गरिएको रकम हिनामिना, अपचलन, अनुचित लेनदेन गरी हानी नोक्सानी पुऱ्याएको भनी संघीय संसद् र सार्वजनिकरूपमा प्रश्न उठेका, विभिन्न तह र निकायमा उजुरी परेका अनुसूची२ मा उल्लेखित लगायतका सहकारी संस्थाहरूबाट गोरखा मिडिया नेटवर्क प्रालिलगायत अन्य कम्पनी वा संस्थाहरूमा प्रवाह भएको रकमको स्थिति, सो रकम गैर कानुनीरूपमा प्रवाह भएनभएको, र त्यस्तो गैर कानुनी वा अनुचित कार्यमा कोही संलग्न देखिएमा त्यस्ता व्यक्तिहरूको बारेमा अध्ययन छानबिन गरी जोखिममा परेको रकमको असुलीको उपाय र संलग्न देखिएका व्यक्तिहरूलाई कानुन बमोजिम कारबाहीका लागि आवश्यक सिफारिस गर्ने।' गोरखा मिडिया प्रालिमा विभिन्न ९ वटा सहकारीको रकम अपचलन भएको कांग्रेसको दाबी छ। सोहीअनुसार ती ९ वटै सहकारीका विषयमा छुट्टै छानबिन हुने सहमति पत्रमा उल्लेख छ। गोरखा मिडियामा अपचलन हुने सहकारीहरू आइडियल यमुना बहुउद्देश्यी संस्था, इमेज बचत तथा ऋण सहकारी संस्था लि, सहारा बचत तथा ऋण सहकारी, समानता बचत तथा ऋण सहकारी, सानो पाइला बचत तथा ऋण सहकारी, सुप्रिम बचत तथा ऋण सहकारी, सूर्यदर्शन बचत तथा ऋण सहकारी, सुमेरू बचत तथा ऋण सहकारी र स्वर्णलक्ष्मी बचत तथा ऋण सहकारी छन्। त्यसो त सहकारी संस्थाहरूमा देखिएको संकट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने सहमतिसमेत भएको छ। त्यस्तै समस्यामा परेका सहकारी संस्थाका बचतकर्ताको बचत रकमको सुरक्षा गर्न, जोखिममा रहेको तथा दुरुपयोग भएको बचत रकम छिटो र सहज ढंगले फिर्ता गर्न सकिने उपायका सम्बन्धमा अध्ययन गरी सिफारिस गर्ने सहमति पत्रमा उल्लेख छ। त्यस्तै नेपाल सरकार सहकारी विभाग र समस्याग्रस्त सहकारी व्यवस्थापन समितिले सार्वजनिकीकरण गरेका अनुसूची१ मा उल्लेख भएका संस्थाहरू लगायतका सहकारी संस्थामा देखिएका समस्या समाधानको प्रयास र ती सहकारीमा आबद्ध बचतकर्ताको बचत सुरक्षा र फिर्ता को प्रक्रिया कहाँ पुगेको छ सो को अध्ययन विश्लेषण गरी अविलम्ब बचत फिर्ताको उपायसहितको सुझाव दिने सहमति समेत भएको छ। समस्याग्रस्त सहकारीमा २० सहकारीको नाम उल्लेख छ। जसमा ओरेण्टल कोअपरेटिभ लिमिटेड, स्ट्याण्डर्ड सेभिङ एण्ड क्रेडिट कोअपरेटिभ, प्यासिफिक सेभिङ एण्ड इन्भेष्टमेन्ट कोअपरेटिभ, प्रभु बचत तथा ऋण सहकारी संस्था, कोहिनुर हिल सेभिङ एण्ड क्रेडिट कोअपरेटिभ, कन्जुमर बचत तथा ऋण सहकारी संस्था,कुवेर बचत तथा ऋण सहकारी संस्था, चार्टर्ड सेभिङ एण्ड क्रेडिट कोअपरेटिभ, भेगास बचत तथा ऋण सहकारी संस्था, स्ट्याण्डर्ड मल्टिप्रपोज कोअपरेटिभ लिमिटेड, सोसाइटल बचत तथा ऋण सहकारी संस्था, लु:निभा बहुउद्देश्यीय सहकारी संस्था, पशुपति सेभिङ क्रेडिट कोअपरेटिभ लिमिटेड, शिव शिखर बहुउद्देश्यीय सहकारी संस्था लिमिटेड, तुलसी बहुमुखी सहकारी संस्था लिमिटेड, हाम्रो नयाँ कृषि सहकारी संस्था लिमिटेड, कृषि विकास बहुउद्देश्यीय सहकारी संस्था, कान्तिपुर सेभिङ एण्ड क्रेडिट कोअपरेटिभ लिमिटेड, लालीगुरास बहुउद्देश्यीय सहकारी संस्था र गौतमश्री बहुउद्देश्यीय सहकारी संस्था लिमिटेड छन्। संसदीय छानबिन विशेष समितिको म्याद तीन महिना तोकिएको छ। कानुन तथा संसदीय मामिला मन्त्री पदम गिरीका अनुसार समितिलाई सहकारी ठगीमा संलग्नहरूलाई कारबाही गर्न सिफारिसको अधिकार दिइएको छ। कार्यदलले ७ सदस्यीय छानबिन समिति बनाउने निर्णय गरेको छ। तर, कुन दलबाट को सदस्य रहने भन्ने खुलाइएको छैन।"
प्रतिनिधिसभा बैठकमा कार्यादेशसहित छानबिन समिति पारित हुने,काठमाडौं : प्रतिनिधिसभा बैठकमा कार्यादेशसहित संसदीय छानबिन समिति गठनको विषय पारित हुने भएको छ। दिउँसो ३ बजे प्रतिनिधि सभा र राष्ट्रिय सभाको संयुक्त बैठकपश्चात बस्ने बैठकमा सहकारी ठगीमाथि छानबिन गर्न गठित संसदीय छानबिन समितिको कार्यदेशसहित पारित हुने भएको हो। आज बिहान कानुनमन्त्रालयमा बसेको कार्यदलको बैठकले सहमतिका विषय टुंग्याएको छ। सहमतिलाई प्रधानमन्त्रीसमक्ष पेश गरेपछि सार्वजनिक गर्ने तयारी छ। सहकारी ठगीमाथि छानबिन गर्न आजै संसदीय समिति गठन हुने र बैठकमा पेश हुने कांग्रेस संसदीय दलको बैठकपश्चात प्रमुख सचेतक लेखकले पारित हुने बताए। सोमबार साँझ बालुवाटारमा सत्ता पक्ष र कांग्रेसबीच कार्यादेशबारे सहमति जुटेपछि ७ सदस्यीय छानबिन समिति गठन हुन लागेको हो । समिति गठनमा सत्ता पक्ष र प्रतिपक्ष दुवैले चलकता अपनाएका छन्। सहमतिको कुनै व्यक्तिको नाम वा पद नलेख्ने तर सहकारीको रकम जहाँ जहाँ गएको छ त्यसबारे छानबिन हुनेछ।
बजेट पारित गर्न मन्त्रिपरिषद् बैठक जारी,"काठमाडौं : मन्त्रिपरिषद् बैठक सुरू भएको छ । प्रधानमन्त्री एवं मन्त्रिपरिषद् कार्यालय सिंहदरबारमा बैठक सुरू भएको प्रधामन्त्रीको सचिवालयले जनाएको छ । बिहान ११ बजेका लागि बोलाइएको मन्त्रिपरिषद् बैठक दिउँसो २ बजेका लागि सारिएको थियो। तर, बैठक आधा घण्टा ढिलो सुरू भएको हो। बैठकमा आर्थिक वर्ष २०८१०८२ को बजेट स्वीकृत गर्ने कार्यसूची रहेको जनाइएको छ। आज दिउँसो ३ बजे बस्ने संघीय संसदको संयुक्त बैठकमा अर्थमन्त्री वर्षमान पुनले बजेट प्रस्तुत गर्नेछन्। बजेट संसदमा प्रस्तुत गर्नुअघि मन्त्रिपरिषदबाट स्वीकृत गर्नुपर्ने संवैधानिक व्यवस्था छ।"
सहकारी ठगी प्रकरण : संसदीय छानबिन विशेष समितिको म्याद ३ महिना तोकियो,"काठमाडौं : सहकारी ठगी प्रकरणमा गठित संसदीय छानबिन विशेष समितिको म्याद तीन महिना तोकिएको छ। मंगलबार संसदीय छानबिन समिति गठित कार्यदलले विशेष समितिको म्याद ३ महिना तोकेकोको कार्यदलका संयोजक कानुनमन्त्री पदम गिरीले जानकारी दिए। उनका अनुसार समितिलाई सहकारी ठगीमा संलग्नहरूलाई कारवाही गर्न सिफारिसको अधिकार दिइएको छ। कार्यदलको बैठकपछि कानुनमन्त्री पदम गिरीले लामो प्रयासपछि प्रमुख प्रतिपक्षी दल नेपाली कांग्रेसले सहकारी वित्तीय संस्थामा रकम अपचलनबारे उठाउँदै आएको विषयमा सहमति भएको बताए। छानबिन समिति गठनमा सहमति भएसँगै संसदको गतिरोध हट्ने उनको भनाइ छ। सहमति भएसँगै कार्यदल सदस्यहरुले सिंहदरबारमा प्रधानमन्त्री प्रचण्डलाई कार्यादेशको अन्तिम प्रतिवेदन बुझाएको छन् । सो क्रममा प्रधानमन्त्री प्रचण्डले आफ्नो भूमिकालाई कुशलतापूर्वक पूरा गरेकोमा कार्यदल संयोजकसहित सबै सदस्यहरूलाई धन्यवाद दिएका छन्। छानबिन समितिले सहकारी संस्थाहरूमा देखिएको सङ्कट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन,सुपरिवेक्षण र पारदर्शिता सम्बन्धमा अध्ययन गरी सुझाव दिनेछ। समितिले समग्र सहकारीको संरचनात्मक समस्या हेर्ने,समस्याग्रस्त सहकारीको विषय हेर्ने,गोरखा मिडिया नेटवर्कसँग सम्बन्धित व्यक्तिमाथि छानविन गर्ने र गोरखा मिडिया नेटवर्कमा पैसा गएका सहकारीको छानबिन गर्ने अधिकार दिइएको छ। कार्यदलले ७ सदस्यीय छानबिन समिति बनाउने निर्णय गरेको छ। समस्याग्रस्त र सार्वजनिकरुपमा प्रश्न उठेका २० वटा सहकारी संस्था र अनुसूची २ मा ९ वटा सहकारीमाथि खोजविन र छानबिन हुने भएको छ। अनुसूचि १ १ ओरेण्टल कोअपरेटिभ लिमिटेड २ स्ट्याण्डर्ड सेभिङ एण्ड क्रेडिट कोअपरेटिभ ३ प्यासिफिक सेभिङ एण्ड इन्भेष्टमेन्ट कोअपरेटिभ ४ प्रभु बचत तथा ऋण सहकारी संस्था ५ कोहिनुर हिल सेभिङ एण्ड क्रेडिट कोअपरेटिभ ६ कन्जुमर बचत तथा ऋण सहकारी संस्था ७ कुवेर बचत तथा ऋण सहकारी संस्था ८ चार्टर्ड सेभिङ एण्ड क्रेडिट कोअपरेटिभ ९ भेगास बचत तथा ऋण सहकारी संस्था १० स्ट्याण्डर्ड मल्टिप्रपोज कोअपरेटिभ लिमिटेड ११ सोसाइटल बचत तथा ऋण सहकारी संस्था १२ लु:निभा बहुउद्देश्यीय सहकारी संस्था १३ पशुपति सेभिङ क्रेडिट कोअपरेटिभ लिमिटेड १४ शिव शिखर बहुउद्देश्यीय सहकारी संस्था लिमिटेड १५ तुलसी बहुमुखी सहकारी संस्था लिमिटेड १६ हाम्रो नयाँ कृषि सहकारी संस्था लिमिटेड १७ कृषि विकास बहुउद्देश्यीय सहकारी संस्था १८ कान्तिपुर सेभिङ एण्ड क्रेडिट कोअपरेटिभ लिमिटेड १९ लालीगुरास बहुउद्देश्यीय सहकारी संस्था २० गौतमश्री बहुउद्देश्यीय सहकारी संस्था लिमिटेड अनुसूचि २ १ आईडियल यमुना बहुउद्देश्यी संस्था २ ईमेज बचत तथा ऋण सहकारी संस्था लि ३ सहारा बचत तथा ऋण सहकारी ४ समानता वचत तथा ऋण सहकारी ५ सानो पाइला वचत तथा ऋण सहकारी ६ सुप्रिम बचत तथा ऋण सहकारी, ७ सूर्यदर्शन बचत तथा ऋण सहकारी, ८ सुमेरू बचत तथा ऋण सहकारी ९ स्वर्णलक्ष्मी बचत तथा ऋण सहकारी"
टिपरको ठक्करबाट घाइते भएका नेपालीको मृत्यु,"काठमाडौं : काठमाडौँ महानगरपालिका१५ स्वयम्भुमा टिपरले ठक्कर दिँदा गम्भीर घाइते भएका एक जना साइकल यात्रीको मृत्यु भएको छ । भगवानपाउमा बा ५ख १४७१ नम्बरको टिपरले ठक्करबाट घाइते भएका गोरखाको अजिरकोट गाउँपालिका घर भई हाल काठमाडौँ महानगरपालिका१५ स्वयम्भु बस्ने ३० वर्षीय विकास नेपाली रहेको जिल्ला प्रहरी परिसर काठमाडौँका प्रवक्ता एवं प्रहरी उपरीक्षक नवराज अधिकारीले जानकारी दिए । उनले भने, डल्लुबाट भगवानपाउतर्फ जाँदै गरेको टिपरले सोही दिशातर्फ जाँदै गरेको साइकललाई आज ठक्कर दिँदा निज नेपाली घाइते भएका थिए, उनलाई उद्धार गरी उपचारका लागि मनमोहन अस्पताल लगिएकोमा उपचारका क्रममा मृत्यु भएको हो । ठक्कर दिने टिपर चालकलाई प्रहरीले नियन्त्रणमा लिएको प्रवक्ता अधिकारीले बताए।  रासस"
समृद्ध राष्ट्र निर्माणका लागि नयाँ चरणको आर्थिक सुधार आवश्यक : अर्थमन्त्री पुन,"काठमाडौं : अर्थमन्त्री वर्षमान पुनले समृत राष्ट्र निर्माणका लागि नयाँ चरणको आर्थिक सुधार आवश्यक भएको बताएका छन्। मंगलबार संघीय संसदको संयुक्त बैठकमा आर्थिक वर्ष २०८१०८२ को आय व्ययको अनुमान विवरण पेश गर्दै अर्थमन्त्री पुनले संविधानले परिकल्पना गरेअनुसार राष्ट्रिय अर्थतन्त्रलाई आत्मनिर्भर र स्वतन्त्रता तथा उन्नतिशील बनाउँदै समाजवादउन्मुख समृद्ध राष्ट्र निर्माणका लागि नयाँ चरणको आर्थिक सुधार आवश्यक देखिएको बताएका हुन्। उनले अर्थतन्त्र चलायमान हुँदै आएको दावी गरे। मन्त्री पुनले भने,'केही समयदेखि शिथिल रहेको मुलुकको अर्थतन्त्र सरकारको निरन्तर प्रयासबाट चलायनमान हुँदै गएको छ।' उनले विगतमा सुरू गरिएका आर्थिक सुधारका उपलब्धीहरूलाई संस्थागत गर्दै बदलिदो विश्वको अर्थव्यवस्था र नेपालको वस्तुगत आवश्यकतालाई दृय्टिगत गरी अर्थतन्त्रलाई सवल बनाउन आवश्यक रहेको बताए।"
दिल्ली विमानस्थलमा विमानभित्र बम भएको झुट्टो हल्ला,"दिल्ली : भारतको राजधानी दिल्लीस्थित एयरपोर्टमा मङ्गलबार अन्तरिक विमानभित्र बम भएको धम्कीको सूचना आएपछि विमानलाई तत्काल आइसोलेसनमा लगिएको अधिकारीले बताएका छन् । उक्त धम्की झुटो साबित भएको छ । अधिकारीका अनुसार दिल्लीबाट वनारसतर्फ उडान भरिरहेको निजी एयरलाइन्स इन्डिगोको विमानभित्र बम भएको धम्कीबारे इन्दिरा गान्धी अन्तर्राष्ट्रिय विमानस्थलले जानकारी गराएपछि विमानलाई तुरुन्तै आइसोलेशनमा लगिएको थियो । एक सय सत्त्तर यात्रु बोकेको उक्त विमान विमानस्थलबाट उड्नुभन्दा केही मिनेटअघि रनवेमा रोकियो । सबै यात्रु र चालक दललाई आपतकालीन ढोकाबाट उतारेपछि विमानको राम्ररी चेकजाँच गरिएको हो । तर विमानभित्र कुनै संदिग्ध वस्तु फेला परेन । 'अहिले विमान निरीक्षण भइरहेको छ । सबै सुरक्षा जाँच पूरा भएपछि, विमानलाई टर्मिनल क्षेत्रमा फिर्ता लगिनेछ', एयरलाइन्सले जारी गरेको विज्ञप्तिमा भनिएको छ । यो राजधानी नयाँदिल्लीका विद्यालय, विमानस्थल र अस्पतालमा पठाइएको नक्कली बम धम्कीको श्रृङ्खलामध्ये पछिल्लो घटना हो । रासस"
आर्थिक वर्ष २०८१८२ को बजेट सार्वजनिक (),"काठमाडौं : आर्थिक वर्ष २०८१८२ को लागि बजेट सार्वजनिक भएको छ। अर्थमन्त्री बर्षमान पुनले प्रतिनिधि सभा र राष्ट्रिय सभाको संयुक्त बैठकमा संसद्मा बजेट भाषण जारी रहेको छ। मन्त्री पुनले आगामी आर्थिक वर्षको आय व्ययको अनुमानित विवरण प्रस्तुत गरिरहेका छन्। संवैधानिक व्यवस्था अनुसार हरेक वर्ष जेठ १५ मा बजेट पेश गर्नुपर्ने हुन्छ। बजेट वक्तव्य सुन्न राजनीतिक दलका नेता, संवैधानिक अङ्गका प्रमुख संसद् भवन नयाँबानेश्वर आएका छन् । यस्तै नेपाल उद्योग वाणिज्य महासंघ, नेपाल उद्योग परिसंघ र नेपाल चेम्बर्स अफ कमर्सका प्रमुख एवं पदाधिकारी पनि सहभागिता रहेको छ ।"
रसुवाका ५ युवाले गरे सगरमाथा आरोहण,"रसुवा : नौकुण्ड गाउँपालिका६ घोर्मुका सज्जन घलेले विश्वको सर्वोच्च शिखर सगरमाथा आरोहण गरेका छन्। उनले एक फ्रान्सेली नागरिकसँगै सगरमाथा आरोहण गरेका हुन्। लामो समयदेखि पर्यटक पथप्रर्दशका रुपमा काम गर्दै आएका युवा सज्जनले सफल आरोहणपछि आफ्नो तेस्रो प्रयास तथा दोस्रो पटकको सफल आरोहण भएको बताए। त्यसै गरी कालिका गाउँपालिका१ का ४ युवाले पनि एकै पटक सगरमाथा आरोहण गरेका वडा अध्यक्ष दावा तामाङले जानकारी दिए। स्थानीय मिङमार तामाङ, लालबहादुर तामाङ, साङमिङमार तामाङ र जीतबहादुर तामाङले विश्वको सर्बोच्च शिखर सगरमाथाको सफल आरोहण गरेका हुन्।"
यी हुन् बजेटका ५ प्राथमकिता र आर्थिक सुधारका ५ रणनीति,"काठमाडौं : सरकारले आर्थिक वर्ष २०८१०८२ को बजेटका ५ उद्देश्य, ५ प्राथमकिता र आर्थिक सुधारका ५ रणनीति र ५ रुपान्तरित क्षेत्र सार्वजनिक गरेको छ। अर्थमन्त्री वर्षमान पुनले बजेटका ५ उद्देश्यमा 'उत्पादन, उत्पादकत्व र रोजगारी वृद्धि गर्नु, निजी क्षेत्रको मनोबल बढाउँदै लगानी वृद्धि गर्नु र आर्थिक क्रियाकलापमा तीव्रता ल्याउनु, मानव संशाधनको विकास गर्नु र स्रोत साधन, सन्तुलित समन्वयकारी ढंगले परिचालन गरिबी न्यूनीकरण गर्नु र सार्वजनिक सेवालाई प्रभावकारी बनाउनु' समावेश गरेका छन्। त्यस्तै बजेटका ५ प्राथमिकतामा आर्थिक सुधार र निजी क्षेत्रको प्रवर्द्धन, कृषि ऊर्जा र सूचना प्रविधि पर्यटन औद्योगिक विकास र पूर्वाधार निर्माण, शिक्षा स्वास्थ्य र सामाजिक क्षेत्रको विकास, समावेशिता र सामाजिक सुरक्षा र सुशासन प्रवर्द्धन र सार्वजनिक सेवा प्रवाहमा सुधारको रूपमा समेटिएको छ।"
"दलहरुबीच सहमति, सदनको गतिरोध अन्त्य हुने","काठमाडौं : प्रमुख प्रतिपक्षी दल नेपाली कांग्रेससहित विपक्षी दलहरुले उठाउँदै आएको सहकारीको रकम अपचलनका सम्बन्धमा संसदीय छानबिन समिति गठन गर्नुपर्ने मागमा निष्कर्षउन्मुख सहमति भएपछि संसद्को गतिरोध अन्त्य हुने भएको छ । नेपाली कांग्रेस संसदीय दलको आज बसेको बैठकले सोमबार दलबीच संसदीय समिति गठन गर्ने विषयमा भएको निष्कर्षउन्मुख सहमतिलाई अनुमोदन गरेको छ । सदनमा भएका प्रमुख दलबीच समिति गठन गर्ने, समितिमा रहने सदस्यको सङ्ख्या, कार्यादेश के हुने र छानबिन गर्ने अवधिबारे समेत सहमति भएको कांग्रेस प्रमुख रमेश लेखकले जानकारी दिए । कांग्रेसले सहकारीको रकम अपचलनमा उपप्रधान एवं गृहमन्त्री रवि लामिछानेकोसमेत संलग्नता देखिएको भन्दै निष्पक्ष छानबिनका लागि संसदीय समिति गठन गर्नुपर्ने माग गरी संसद् बैठक अवरुद्ध गर्दै आएको थियो । समितिको कार्यादेश निर्धारण गर्न गठित कार्यदलले आजै कार्यादेश अन्तिम रुप दिनेछ। त्यस्तै आजै अपराह्न बस्ने प्रतिनिधिसभाको बैठकले संसदीय समिति गठन गर्ने उनले बताए । त्यसअघि नै सङ्घीय संसद् सचिवालयलाई समितिमा रहने आफ्नो पार्टीकोतर्फबाट नाम दिने कांग्रेसले जनाएको छ । प्रमुख सचेतक लेखकले कार्यादेशमा व्यक्तिको नाम र पद लेख्नेभन्दा पनि सहकारीको नाम र अपचलन भएको सन्दर्भमा संलग्न जोसुकै व्यक्तिबारे अनुसन्धान हुने स्पष्ट पारे।  रासस"
दलहरूबीच मध्यमार्गी सहमति,"काठमाडौं : सत्तापक्ष र प्रतिपक्षी दल नेपाली कांग्रेसबीच सदन सुचारु गर्ने अनौपचारिक सहमति भएको छ। यत्तिका समयसम्म अस्तव्यस्त भएको संसद् सञ्चालन गर्न अन्ततः मंगलबारदेखि एउटा कार्यदेशमा सहमति हुने भएको छ। बालुवाटार छलफलमा सहभागी भएका एक नेताका अनुसार ७ सदस्यीय छानबिन समिति बन्ने भएको छ। जसमा कांग्रेसबाट २, एमालेबाट २, माओवादी, रास्वपा र राप्रपाबाट एकएक सदस्य समितिमा रहनेछन्। उक्त समितिले छानबिन गर्दा उपप्रधान तथा गृहमन्त्री रवि लामिछानेको नाम समावेश गरिने छैन। ती नेताले भने, गोर्खा मिडिया र सहकारीको नाम उल्लेख गरिने विषयमा कांग्रेस सहमतिमा आएको छ। उक्त समितिलाई छानबिनका लागि ३ महिनाको समय दिइने पनि सहमति भएको छ। कानुनमन्त्री पदम गिरीले मंगलबारदेखि संसद् चल्ने विषयमा पनि सहमति भएको बताए। उनले भने, दलहरूबीच सहकारीका विषयमा संसदीय छानबिन समिति बन्ने र त्यसको पूर्णता दिन मंगलबार बिहान ११ बजे कानुन मन्त्रालयमा कार्यदलको बैठक बस्ने भएको छ। उक्त बैठकले नै सबै निर्णय गर्छ। मन्त्री गिरीले प्रतिपक्षी दल कांग्रेससँग भएको सहमतिका विषयमा थप जानकारी दिँदै भने, सहकारीको रकम अपचलन गर्ने कम्पनीको नाम लेख्ने र दोषी देखिए कम्पनीको पदमा बसेकाहरूलाई कारबाही गर्ने विषयमा सहमति भएको छ। व्यक्ति केन्द्रित छानबिन समिति बनाउने विषयमा हाम्रो विमति थियो। त्यसको सार र मर्मलाई कुनै न कुनै हिसाबले मस्यौदामा राख्ने विषयमा कांग्रेस सहमत भएको हो। अब सहकारीको रकम अपचलन गर्ने कम्पनीका नाम उल्लेख हुन्छ। पदमा रहेका जोकोही कारबाहीका भागिदार बन्नेछन्। कांग्रेसका प्रमुख सचेतक रमेश लेखकले छलफल निष्कर्ष उन्मुख तथा सकारात्मक रहेको बताए। मंगलबार बिहान कार्यदल बसेर टुंगिन्छ। बाँकी कुरा त्यही बैठकले निष्कर्ष दिन्छ। संसदीय छानबिन समितिमा व्यक्तिगत नाम राख्ने विषयमा कांग्रेसपछि हटेको हो भन्ने प्रश्नमा लेखकले भने, सहकारीमा भएको हिनामिना र अपचलनका बारेमा छानबिन हुन्छ, त्यसलाई भोलिको कार्यदलको बैठकले अन्तिमरूप दिन्छ। गृहमन्त्री रवि लामिछानेको नाम राख्ने वा नराख्ने विषयमा भने उनले जवाफ दिएनन्। यसअघि कांग्रेसले गृहमन्त्री लामिछानेको नाम राख्नै पर्ने अडान लिँदै आएको थियो ।"
मन्त्रिपरिषद्बाट आर्थिक वर्ष २०८१०८२ को बजेट स्वीकृत,काठमाडौं : सरकारले आगामी आर्थिक वर्ष २०८१०८२ को बजेट स्वीकृत गरेको छ। मंगलबार प्रधानमन्त्री एवं मन्त्रिपरिषद्को कार्यालय सिंहदरबारमा बसेको मन्त्रिपरिषद् बैठकले बजेट स्वीकृत गरेको हो। सरकारले पारित गरेको बजेट दिउँसो बस्ने प्रतिनिधिसभा र राष्ट्रियसभा बैठकमा अर्थमन्त्री वर्षमान पुनले प्रस्तुत गर्ने कार्यसूची छ। यसअघि राष्ट्रपति रामचन्द्र पौडेलले जेठ १ गते संघीय संसदको संयुक्त सदनमा नीति तथा कार्यक्रम प्रस्तुत गरेका थिए। नीति तथा कार्यक्रम आइतबार दुवै सदनबाट पारित भएपछि सरकारले आज बजेट ल्याउन लागेको हो। हरेक वर्ष जेठ १५ गते बजेट ल्याउनुपर्ने वाध्यकारी संवैधानिक व्यवस्था छ।
संसदीय समितिको टीओआरलाई अन्तिम रुप दिन कार्यदलको बैठक जारी,"काठमाडौं : सहकारी प्रकरणको छानबिन गर्ने संसदीय समितिको टीओआरलाई अन्तिम रुप दिन बैठक सुरु भएको छ। बालुवाटारमा सोमबार प्रमुख दलबीच भएको सहमतिअनुसार अन्तिम रुप दिन कानुन मन्त्रालयमा कार्यदलको बैठक जारी रहेको हो। बैठकमा थप छलफल गरेर सहमति गरिनेछ। सहकारी ठगी प्रकरणमा उपप्रधान एवं गृहमन्त्री रवि लामिछानेको नाम तोकेर संसदीय छानबिन समिति बनाउनुपर्ने माग गर्दै आएको नेपाली कांग्रेस अन्तत : व्यक्ति विशेषको नाम नतोकी संसदीय छानबिन समिति बनाउन सहमत भएको छ। मंगलबार बिहान बसेको संसदीय दलको बैठकले सहकारी ठगी प्रकरणमा व्यक्तिको नाम नतोकी छानबिन समिति गठन गर्ने सोमबार दलहरूबीच भएको सहमति अनुमोदन गरेको हो। बैठकपछि कांग्रेस मुख्य सचेतक रमेश लेखकले भने,'सहकारीको रकम जहाँजहाँ गएको छ त्यसलाई कानुनीरुपले हेर्ने,त्यसमा संलग्न व्यक्ति जोसुकै होस् उसका बारेमा छलफल हुने, छानबिन हुने, अनुसन्धान गर्नसक्ने स्थिति बनेको हुनाले कुनै व्यक्ति विशेषको नाम लेखिराख्न आवश्यक छैन भन्ने निष्कर्षमा पुगेका छौं। अन्तिमरुप कार्यदलले दिन्छ।' सहकारीमा भएको रकम अपचलनका विषयमा छानबिन गर्न ७ सदस्यीय समिति गठन गर्ने सहमति भएको छ। समितिले छानबिनको लागि तीन महिनाको समय पाउनेछ। समितिमा कांग्रेस र एमालेका २२, माओवादी केन्द्र, रास्वपा र राप्रपाका ११ सदस्य रहनेछन्।"
यार्सा टिप्न गएकी युवतीको मृत्यु,"त्रिवेणी : यार्सागुम्बा टिप्न डोल्पा गएकी रुकुम पश्चिमको आठविसकोट नगरपालिका४ गोतामकोटकी जमुना विष्टको सोमबार लेक लागेर मृत्यु भएको छ। डोल्पाको काईके गाउँपालिकाको लैनीमाथिको डाँडामा पुगेपछि २२ वर्षीया विष्टको मृत्यु भएको वडाध्यक्ष नरसिंह विष्टले जानकारी दिए। उनका अनुसार यार्सागुम्बा टिप्नका लागि डोल्पाको नाउँरेमा पुगेपछि निज लेक लागेर बिरामी परेका थिए। 'बाटोमा बिरामी भएपछि यार्सा टिप्न सँगै गएका बहिनी र भिनाजुसँग घर फकिर्दै गर्दा मृत्यु भएको हो', वडाध्यक्ष विष्टले भने, 'शसस्त्र प्रहरी बलको सहयोगमा गत राति शव डोल्पा जिल्ला अस्पताल दुनैमा ल्याइएको थियो ।' अहिले अस्पतालमा पोष्टमार्टम गर्ने तयारी भइरहेको जानकारी दिँदै पोष्टर्माटम पश्चात् शव गोतामकोटमा ल्याइने बताए। रासस"
टिपरको ठक्करबाट घाइते भएका नेपालीको मृत्यु,"काठमाडौं : काठमाडौँ महानगरपालिका१५ स्वयम्भुस्थित भगवानपाउमा बा५ख १४७१ नम्बरको टिपरले ठक्कर दिँदा गम्भीर घाइते भएका एक जना साइकल यात्रीको मृत्यु भएको छ। मृत्यु हुनेमा गोरखाको अजिरकोट गाउँपालिका घर भई हाल काठमाडौं महानगरपालिका१५ स्वयम्भु बस्ने ३० वर्षीय विकास नेपाली रहेको जिल्ला प्रहरी परिसर काठमाडौँका प्रवक्ता एवं प्रहरी उपरीक्षक नवराज अधिकारीले जानकारी दिए। उनले भने, डल्लुबाट भगवानपाउतर्फ जाँदै गरेको टिपरले सोही दिशातर्फ जाँदै गरेको साइकललाई आज ठक्कर दिँदा उनी नेपाली घाइते भएका थिए, उनलाई उद्धार गरी उपचारका लागि मनमोहन अस्पताल लगिएकोमा उपचारका क्रममा मृत्यु भएको हो। ठक्कर दिने टिपर चालकलाई प्रहरीले नियन्त्रणमा लिएको प्रवक्ता अधिकारीले बताए।"
"कार्यदलमा ४ बुँदे सहमति, प्रधानमन्त्रीसमक्ष प्रतिवेदन पेश","काठमाडौं : संसदीय छानबिन समिति गठनका लागि बनेको कार्यदलले प्रधानमन्त्री पुष्पकमल दाहाल प्रचण्डलाई प्रतिवेदन बुझाएको छ। आज बिहान कानुन मन्त्रालयमा बसेको कार्यदलको बैठकमा सहमति जुटेपछि कार्यदलका सदस्यहरुले सिंहदरबारमा प्रधानमन्त्री समक्ष प्रतिवेदन पेश गरेपछि सार्वजनिक भएको हो। प्रधानमन्त्री सचिवालयका अनुसार संसदको गतिरोध अन्त गर्नका लागि राजनैतिक सहमति निर्माण र संसदीय समितिको कार्यादेश निर्माणका लागि गठित कार्यदलले प्रधानमन्त्रीलाई कार्यकक्ष सिंहदरबारमा प्रतिवेदन बुझाएको हो। कार्यदलमा ४ बुँदे सहमति भएको छ। सहकारी संस्था बचत रकम दुरुपयोग सम्बन्धमा संसदीय छानबिन विशेष समितिको म्याद तीन महिना रहने छ। समितिमा ७ सदस्य रहनेछन्। कार्यदलले तयार गरेको समितिको चार बुँदे कार्यादेशमा सहकारी संस्थाहरूमा देखिएको सङ्कट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने उल्लेख छ। कार्यदलले २९ वटा सहकारीलाई समस्याग्रस्त तोकिएको छ। सहमति पत्रमा कानुन न्याय तथा संसदीय मामिला मन्त्री पदम गिरी, सांसदहरु जीवन परियार, महेशकुमार बर्तौला, शिशिर खनाल, हितराज पाण्डे, ज्ञानेन्द्र बहादुर कार्कीले हस्ताक्षर गरेका छन्। यी हुन् सहमतिका बुँदा सङ्घीय संसदमा प्रमुख विपक्षी दल नेपाली काँग्रेस र अन्य विपक्षी दलका प्रतिनिधि सभाका सदस्यहरूले विगत केही समयदेखि मुलुकको वित्तीय प्रणाली र सहकारी क्षेत्रमा देखिएका समस्याका बारेमा उठाउनुभएका मुद्दा र कानून विपरीत बचतकर्ताहरूको बचत दुरुपयोग भएको भनी संसदीय छानबिन समितिको माग हुँदै आएको विषयमा अध्ययन गर्न प्रतिनिधिसभा नियमावली २०७९ को नियम १८० बमोजिम सहकारी संस्था बचत रकम दुरुपयोग सम्बन्धमा संसदीय छानबिन विशेष समिति गठन गरिएको छ। कार्यक्षेत्र: १ सहकारी संस्थाहरूमा देखिएको सङ्कट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने। २ समस्यामा परेका सहकारी संस्थाका बचतकर्ताको बचत रकमको सुरक्षा गर्न, जोखिममा रहेको तथा दुरुपयोग भएको बचत रकम छिटो र सहज ढङ्गले फिर्ता गर्न सकिने उपायका सम्बन्धमा अध्ययन गरी सिफारिस गर्ने। ३ नेपाल सरकार सहकारी विभाग र समस्याग्रस्त सहकारी व्यवस्थापन समितिले सार्वजनिकीकरण गरेका अनुसूची१ मा उल्लेख भएका संस्थाहरू लगायतका सहकारी संस्थामा देखिएका समस्या समाधानको प्रयास र ती सहकारीमा आबद्ध बचतकर्ताको बचत सुरक्षा र फिर्ता को प्रक्रिया कहाँ पुगेको छ सो को अध्ययन विश्लेषण गरी अविलम्ब बचत फिर्ताको उपायसहितको सुझाव दिने । ४ सहकारी संस्था सदस्य (शेयर धनी) एवं बचतकर्ताबाट सहकारी संस्थामा जम्मा गरिएको रकम हिनामिना, अपचलन, अनुचित लेनदेन गरी हानी नोक्सानी पुऱ्याएको भनी सङ्घीय संसद् र सार्वजनिक रूपमा प्रश्न उठेका, विभिन्न तह र निकायमा उजुरी परेका अनुसूची २ मा उल्लेखित लगायतका सहकारी संस्थाहरूबाट गोरखा मिडिया नेटवर्क प्रालि लगायत अन्य कम्पनी वा संस्थाहरूमा प्रवाह भएको रकमको स्थिति, सो रकम गैर कानुनी रूपमा प्रवाह भएनभएको, र त्यस्तो गैर कानुनी वा अनुचित कार्यमा कोही संलग्न देखिएमा त्यस्ता व्यक्तिहरूको बारेमा अध्ययन छानबिन गरी जोखिममा परेको रकमको असुलीको उपाय र संलग्न देखिएका व्यक्तिहरूलाई कानुन बमोजिम कारबाहीका लागि आवश्यक सिफारिस गर्ने।"
उच्च आर्थिक वृद्धिदर गर्न उच्चस्तरीय आर्थिक सुधार समिति गठन गर्ने,काठमाडौं : सरकारले आर्थिक वृद्धिदर गर्न एक उच्चस्तरीय आर्थिक सुधार सुझाव समिति गठन गर्ने भएको छ। प्रतिनिधि सभा र राष्ट्रिय सभाको संयुक्त बैठकमा अर्थमन्त्री बर्षमान पुनले आर्थिक वृद्धिदर बढाउने एक उच्चस्तरीय आर्थिक सुधार सुझाव समिति गठन गर्ने जानकारी दिएका हुन्। उनले आगामी वर्ष उच्च आर्थिक विकास डिजिटल अर्थतन्त्रको विस्तार गर्न नयाँ चरणको आर्थिक सुधार कार्यक्रम ल्याइने बताए। अर्थमन्त्री पुनले आगामी आर्थिक वर्ष आर्थिक सुधारको वर्ष हुने बताए। उनले आगामी वर्षलाई आर्थिक सुधारको वर्षको रूपमा घोषणा गरे । बजेट प्रस्तुत गर्दै उनले सरकारको निरन्तरको प्रयासबाट आर्थिक क्षेत्र चलयमान बन्दै गएको बताए।
विशेष अनुदान प्रदेशका लागि ४ अर्ब ४० करोड र स्थानी तहका ८ अर्ब ५० करोड विनियोजन,"काठमाडौं : सरकारले विशेष अनुदान प्रदेशका लागि ४ अर्ब ४० करोड र स्थानी तहका ८ अर्ब ५० करोड विनियोजन गरेको छ। मंगलबार संघीय संसदको संयुक्त बैठकमा आर्थिक वर्ष २०८१०८२ को आय व्ययको अनुमान विवरण पेश गर्दै अर्थमन्त्री पुनले संविधानले प्रदेश र स्थानीय तहलाई पूर्वाधारका आयोजना कार्यान्वयन गर्न समपुरिक अनुदान ६ अर्ब २० करोड र ७ अर्ब विनियोजन गरिएको जानकारी दिएका हुन्। सरकारले राष्ट्रिय प्राकृति स्रोत तथा वित्त आयोगको सिफारिसका आधारमा वित्तीय समानिकरण अनुदान प्रदेशको लागि रु ६० अर्ब र स्थानीय तहका लागि रु १८ अर्ब हस्तान्तरण गर्ने व्यवस्था मिलाएको छ। सशर्त अनुदान प्रदेशको लागि २५ अर्ब ८४ करोड र स्थानीय तहका लागि रु २ खर्ब ८ अर्ब ८८ करोड जम्मा गरी २ खर्ब ३४ अर्ब ७३ करोड हस्तारणका लागि विनियोजन गरिएको मन्त्री पुनले बताए। सशर्त, समपुरक र विशेष अनुदान कार्यसम्पादनको आधारमा हस्तान्तरण गरिने व्यवस्था मिलाइएको छ।"
सन्तुलित परराष्ट्र नीति अवलम्बन गर्दै राष्ट्रिय हितको रक्षा गर्न सरकार दृढ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड ले सङ्घीय लोकतान्त्रिक गणतन्त्र कुनै राजनीतिक स्वार्थ नभइ सामाजिक न्यायसहितको समृद्ध नेपाल निर्माणको सपना साकार पार्ने परिवर्तनकामी राजनीतिक शक्तिहरूको सामूहिक प्रयासको प्रतिफल भएको बताएका छन्। गणतन्त्र दिवसका अवसरमा मंगलबार आयोजित विशेष समारोहलाई सम्बोधन गर्दै प्रधानमन्त्री प्रचण्डले सामूहिक प्रयास र सहकार्यबाट राजनीति व्यवस्था परिवर्तन गर्न सकिएको र सङ्घीयता र गणतन्त्रसहितको संविधान निर्माण गर्न सफल भएको बताएका हुन्। 'गणतन्त्र कसैको लहड थिएन, न त कसैको राजनीतिक स्वार्थमा चलेको आन्दोलनको परिणाम नै। यो त विभेदपूर्ण सामाजिक संरचनालाई भत्काउँदै सामाजिक न्यायसहितको समृद्ध नेपाल निर्माणको सपना साकार पार्न परिवर्तनकामी राजनीतिक शक्तिहरू एक ठाउँमा उभिएर गरिएको सामूहिक प्रयास थियो,'प्रधानमन्त्रीले भने,'हाम्रो सामूहिक प्रयास र सहकार्यमार्फत् राजनीतिक व्यवस्था परिवर्तन गर्यौं र एकात्मक वंशवादी सामन्ती राज्यसत्ता अन्त्य गरी सङ्घीयता र गणतन्त्रसहितको संविधान निर्माण गर्न सफल बन्यौँ ।' सङ्घीय लोकतान्त्रिक गणतन्त्र स्थापना भएसँगै राजनीतिकरूपमा क्रान्तिको एउटा अध्याय त पूरा भएको भए पनि जुन जग र सपनाको बलमा गणतन्त्र स्थापना भएको थियो, त्यसका सोंच तथा लक्ष्य पूरा गर्ने अभिभारा भने बाँकी नै रहेको प्रधानमन्त्रीको भनाइ छ। व्यवस्थामा हुने परिवर्तनले आमजनताको अवस्थामा परिवर्तन ल्याउन सकेन भने त्यसले राजनीतिक व्यवस्था परिवर्तनको अभिष्ट पूरा हुन नसक्ने बताउँदै प्रधानमन्त्रीले गणतन्त्रलाई संस्थागत गर्ने सन्दर्भमा देखिएका अस्पष्टताको फाइदा उठाउँदै व्यवस्थालाई नै असफल पार्न कोशिश भइरहेको भन्ने आफूले सुनेको तर यस्ता प्रयासहरू सफल नहुने बताए । उनले त्यस्ता गलत प्रयासलाई असफल पार्न सचेत र सामूहिक प्रयास एवं परिवर्तनका मुद्दाहरूमा राष्ट्रिय सहमति र सहकार्य आवश्यक औँल्याए। प्रधानमन्त्री प्रचण्डले भने,'संसारभरिको अनुभव हेर्दा इतिहासको रथ पछाडि कहिल्यै फर्किएको छैन र नेपालमा पनि त्यस्तो हुन दिइने छैन।' सरकारले लोकतान्त्रिक गणतन्त्रको रक्षा र विकास गर्दै र समाजवाद उन्मुख राज्य व्यवस्थाको आधारका लागि सक्रियताका साथ काम गर्दै आएको अवगत गराउँदै प्रधानमन्त्री प्रचण्डले भने,'हाम्रो मुख्य कोशिस भनेको देशका लागि राम्रो मात्र गर्ने हो। केही पनि हुँदैन, सकिँदैन भन्ने भाष्य चिर्दै थप उपलब्धिहरू हासिल गर्दै अघि बढ्ने हो।' नागरिक आवश्यकता र चाहनाको परिपूर्ति गर्दै मुलुकलाई आर्थिक९सामाजिक रूपमा सबल र समुन्नत राष्ट्र बनाई जनताको जीवनस्तरमा उल्लेखनीय सुधार ल्याउने प्रयासले क्रमशः मूर्तरूप लिँदै गएको बताउँदै प्रधानममन्त्री प्रचण्डले स्वतन्त्र र सन्तुलित परराष्ट्र नीति अवलम्बन गर्दै राष्ट्रिय हितको रक्षा गर्न सरकार दृढ रहेको बताए । उनले छिमेकी मुलुकहरू र अन्य मित्रराष्ट्र तथा अन्तर्राष्ट्रिय सङ्घ संस्थाहरूसँगको सम्बन्ध सुदृढ भएकाले यसैको फलस्वरूप नेपाल विक्रम सम्वत् २०८३ सम्ममा अतिकम विकसित राष्ट्रबाट विकासशील राष्ट्रमा स्तरोन्नति हुने सुनिश्चित भएको बताए । प्रधानमन्त्रीले भने, 'सम्वत् २०८७ सम्ममा दिगो विकास लक्ष्य हासिल गर्दै मध्यम आय भएको मुलुकमा पुग्ने लक्ष्यसहित विकसित राष्ट्रको स्तरमा पुग्ने अभियान जारी छ।'"
सरकारले चलाएका १५ संस्थान घाटामा,"काठमाडौं : सरकार संलग्न भएका अधिकांश संस्थान असफल हुने भनेर आम सर्वसाधारणमा एक प्रकारको भाष्य खडा भएको छ। अर्कोतर्फ सरकारले व्यवसाय होइन नियमनमात्रै गर्ने हो भनेर पटकपटक सरोकारवालाबाट आवाज सुनिने पनि गर्छ। यता पछिल्लो समय अस्तित्वमा रहेका ४४ संस्थानमध्ये २६ वटा नाफामा रहेका छन् भने १५ संस्थान घाटामा र ३ वटा संस्थानको कारोबार शून्य रहेको तथ्यांक सार्वजनिक भएको छ। अर्थमन्त्री वर्षमान पुनले आर्थिक वर्ष २०८००८१ को आर्थिक सर्वेक्षण प्रस्तुत गरेसँगै सार्वजनिक संस्थानको यस्तो स्थिति देखाएको हो। सार्वजनिक संस्थान स्थापनाको समयमा यथार्थ बजार विश्लेषण नगरी स्थिर सम्पत्तिमा आवश्यकभन्दा बढी लगानी गरेको कारण पनि प्रतिफल न्यून भई घाटामा जाने गरेको देखिएको छ। प्रतिवेदनअनुसार सार्वजनिक संस्थानमा रहेको सम्पत्तिको मौद्रिकीकरण हुन नसक्दा जग्गा, भवन, कलकारखानाजस्ता सम्पत्तिबाट उचित लाभ लिन सकिएको छैन। कतिपय संस्थानको कारोबार रकम निरन्तर बढ्दै गएको तर पुँजीको संरचनामा सुधार हुन नसक्दा वित्तीय अवस्था स्वस्थ देखिएको छैन। बजार प्रतिस्पर्धा, नियामकीय प्रबन्ध र व्यवसाय वृद्धिको सम्भाव्यतासमेतको आधारमा सरकारवाट पुँजी वृद्धिसमेत हुन नसकेको स्विकार गरिएको छ। सरकारले चलाएका अधिकांश सार्वजनिक संस्थानको नाफामा कमी आएको, प्रशासनिक र सञ्चालन खर्चमा बढोत्तरी भएको, कोषमा व्यवस्था नभएको दायित्व बढ्दै गएको, भुक्तानी गर्नुपर्ने ऋणको सावाँ र ब्याजको अंश बढ्दै गएको एवम् सरकारलाई प्राप्त हुने लाभांशमा कमी आएको प्रस्तुत सार्वजनिक संस्थानको समग्र अवस्थाबारे प्रतिवेदनमा उल्लेख छ। प्रतिवेदनअनुसार एकाधिकारमा सञ्चालित सार्वजनिक संस्थानबाहेकका अन्य संस्थान प्रतिस्पर्धी वातावरणमा सफल हुन सकेका छैनन्। जनउपयोगी, वित्तीय र सेवा क्षेत्रका अधिकांश संस्थान नाफामा रहेको देखिन्छ भने औद्योगिक, व्यापारिक र सामाजिक क्षेत्रका संस्थान विगत लामो समयदेखि घाटामा सञ्चालित रहेका छन्। सार्वजनिक संस्थानको प्रतिस्पर्धात्मक क्षमता एवम् व्यावसायिकता विकास गर्न यस क्षेत्रमा देखिएका समस्या विश्लेषण गरी आवश्यक सुधारका पहल गर्नुपर्ने देखिन्छ। नेपालमा स्थापना भएका सार्वजनिक संस्थानहरूमध्ये कतिपय संस्थानको उद्देश्यमा स्पष्टता एवम् एकरूपता कायम हुन सकेको छैन। एकातिर प्रतिस्पर्धी वातावरणमा व्यावसायिक उद्देश्यका साथ सञ्चालन हुनुपर्ने बाध्यता छ भने अर्कोतर्फ सरकारले लिएका नीति र प्राथमिकताबमोजिम नागरिकलाई गुणस्तरीय वस्तु तथा सेवाको वितरण सुलभ मूल्यमा गर्नुपर्ने जिम्मेवारीसमेत रहेको छ। संस्थानहरूले आफूद्वारा उत्पादित वस्तु तथा सेवाको मूल्य निर्धारणमा पूर्ण स्वायत्तता प्राप्त गर्न सकेका छैनन्। सार्वजनिक संस्थानको सञ्चालक समितिका सदस्य तथा प्रमुख कार्यकारी अधिकृतमा नियुक्त भएका पदाधिकारीले आफूलाई अब्बल सावित गर्न नसकेको औंल्याइएको छ। यस्ता पदाधिकारीको नियुक्तिमा सम्बन्धित क्षेत्रका अनुभवी र सक्षम व्यक्तिको उपस्थित गराउन नसक्दासमेत यस्तो समस्या देखिएको छ। सार्वजनिक संस्थान सञ्चालनमा ट्रेड युनियनका गतिविधिको कारणसमेत संस्थानको व्यवस्थापकीय स्वायत्तता कमजोर बन्न पुगेको छ। ट्रेड युनियनका सुविधा केन्द्रित मागप्रति व्यवस्थापनको अव्यावसायिक स्वीकृतिले सार्वजनिक संस्थानमा ठूलो दीर्घकालीन दायित्व सिर्जना भएको देखिन्छ। विगतमा राष्ट्रिय प्राथमिकताको आधारमा स्थापना भएका तर प्रतिस्पर्धात्मक क्षमता कमजोर रहेका क्षेत्रमा स्थापना भएका कतिपय संस्थानले सरकारी कोषमा निरन्तर चाप सिर्जना गरिरहेका छन्। उच्च उत्पादन क्षमतामा स्थापना भएका संस्थानको क्षमताको पूर्ण उपयोग हुन नसक्दासमेत निरन्तर घाटामा गएको देखिन्छ, प्रतिवेदनमा भनिएको छ, सार्वजनिक संस्थानमा जवाफदेहिताको संयन्त्रलाई सबल बनाउन सकिएको देखिँदैन। सार्वजनिक संस्थानको नियमन, अनुगमन र नियन्त्रण गर्ने अधिकार प्राप्त सक्षम एकल निकायको समेत अभाव रहेको छ। विषयगत मन्त्रालयमा रहेका संस्थान समन्वय महाशाखाशाखाको नियमन र अनुगमन क्षमता कमजोर देखिन्छ। संस्थानको आन्तरिक नियन्त्रण प्रणालीलाई संस्थागत गर्न सकिएको छैन। सार्वजनिक संस्थानले प्रतिस्पर्धी, व्यावसायिक र कार्यान्वयन योग्य व्यावसायिक योजना निर्माण गरी कार्यान्वयनमा लैजान सकेको देखिँदैन। संस्थानको निर्णय प्रक्रिया, जोखिम व्यवस्थापन, नतिजामूलक कार्य पद्धति र कर्मचारीको उत्प्रेरणाको स्तरमा समेत समस्या रहेका छन्। उच्च नोक्सानी व्यहोरेका ५ संस्थान सबैभन्दा बढी खुद नोक्सान नेपाल वायुसेवा निगमको रहेको छ। निगम आव २०७६०७७ देखि समीक्षा अवधिसम्म निरन्तर नोक्सानमा सञ्चालित छ। आव २०७८०७९ को तुलनामा खुद नोक्सान घटेता पनि संस्थानको वित्तीय अवस्था सन्तोषजनक रहेको देखिँदैन। वित्तीय संस्थाबाट कर्जा लिई खरिद गरिएका जहाजको सावाँ र ब्याज भुक्तानी गर्न समस्या हुनु, उच्च प्रशासनिक खर्च, जहाजको न्यून सञ्चालन, समयमा उडान नहुनु, व्यावसायिक योजनाको न्यून कार्यान्वयनजस्ता कारणको फलस्वरूप समग्र अवस्था खस्कँदो देखिन्छ। यसैगरी, खानेपानी संस्थान र नेपाल टेलिभिजन आव २०७५०७६ बाट निरन्तर खुद नोक्सानीमा सञ्चालित छन् भने उदयपुर सिमेन्ट उद्योग लि आव२०७६०७७ र दुग्ध विकास संस्था आव २०७७०७८ बाट खुद नोक्सानीमा सञ्चालन भइरहेका छन्। नेपाल टेलिभिजनलाई सेवामूलक उद्देश्यका साथ सञ्चालन गर्दा व्यावसायिकता विकास हुन नसक्नु, इन्टरनेटमा आधारित नयाँ मिडियाका कारण ग्राहक घट्नु, खानेपानी संस्थानमा महसुल बक्यौता उच्च हुनु, स्थानीय तहसँगको कमजोर समन्वय, महसुल समयानुकूल वृद्धि गर्न नसक्नु, उदयपुर सिमेन्ट उद्योग लिमिटेड आधाभन्दा कम क्षमतामा सञ्चालन हुनु, प्रशासनिक खर्च उच्च हुनु, दुग्ध विकास संस्थानले आफ्ना उत्पादनको बजारीकरण गर्न नसक्नु, बजारको आवश्यकता मागभन्दा बढी दुग्ध पदार्थ उत्पादन गरी स्टक राख्नु, समग्र व्यवस्थापकीय कमजोरी हुनु, सावाँ र ब्याज समयमा भुक्तानी गर्न नसक्नु जस्ता समस्याहरूले खुद नोक्सान तथा सञ्चित नोक्सानी कम गर्न सकेको देखिँदैन।, प्रतिवेदनमा भनिएको छ। उच्च नाफा कमाउने ५ संस्थान सरकारी संस्थान प्रायःले घाटा व्यहोर्दै आए पनि उच्च नाफा कमाउने सार्वजनिक संस्थान पनि छन्। जसअन्तर्गत आर्थिक वर्ष २०७९०८० मा उच्च खुद नाफा आर्जन गर्ने पाँच सार्वजनिक संस्थानमा क्रमशः नेपाल आयल निगम लि, नेपाल विद्युत प्राधिकरण, नेपाल दूरसञ्चानर कम्पनी लिमिटेड, नागरिक लगानी कोष र निक्षेप तथा कर्जा सुरक्षण कोष रहेका छन्। यी संस्थानको खुद नाफा कुल खुद नाफाको ७५६७ प्रतिशत रहेको छ।"
कपिलवस्तुमा विद्युत मर्मतका क्रममा करेन्ट लागेर कर्मचारीको मृत्यु,कपिलवस्तु : विद्युतको लाइन मर्मत गरिरहेको बेलामा करेन्ट लागेर विद्युत कर्मचारीको मृत्यु भएको छ । मृत्यु हुनेमा नेपाल विद्युत प्राधिकरण तौलिहवा शाखाका ईलेक्ट्रिसियन ३१ वर्षीय दिनेश चन्द्र मिश्रा रहेका छन्। सोमबार राती यशोधरा गाउँपालिका६ को रंगपुरमा हावाहुरीका कारण फ्युज भएको टन्सफार्मर बनाउँदै गर्दा करेन्ट लागेर मिश्राको मृत्यु भएको प्राधिकरण तौलिहवा शाखाले जनाएको छ । मृतक मिश्राको शव पोष्टमार्टमका लागि कपिलवस्तु अस्पतालमा राखिएको प्रहरी नायब निरीक्षक हरिबहादुर वलीले बताए । यसअघि पनि कपिलवस्तुमा नेपाल विद्युत प्राधिकरणका २ कर्मचारीको विद्युत मर्मतको क्रममा करेन्ट लागेर मृत्यु भइसकेको छ ।
"११ बजेको मन्त्रिपरिषद् बैठक २ बजे, १ बजे हुने भनिएको बजेट भाषण ३ बजेलाई सर्यो",काठमाडौं : बिहान ११ बजे बस्ने भनिएको मन्त्रिपरिषद् बैठक दिउँसो २ बजेलाई सरेको छ। विशेषकारणबस बैठक २ बजेलाई सारिएको एकमन्त्रीले जानकारी दिए। आर्थिक वर्ष २०८१०८२ को बजेट स्वीकृत गर्न बिहान मन्त्रिपरिषद बैठक बोलाइएको थियो। यसैगरी दिउँसो १ बजेका लागि तय भएको बजेट भाषणको समय पनि सरेको छ। बजेट भाषण दिउँसो ३ बजे हुने भएको छ। मन्त्रिपरिषद्बाट स्वीकृत भएपछि संघीय संसदको संयुक्त बैठकमा अर्थमन्त्री वर्षमान पुनले बजेट प्रस्तुत गर्नेछन्। बजेट संसदमा प्रस्तुत गर्नुअघि मन्त्रिपरिषदबाट स्वीकृत गर्नुपर्ने संवैधानिक व्यवस्था छ।
गणतन्त्र दिवसको सार्थकता,"४७ वर्षदेखिको राजतन्त्रात्मक शासन व्यवस्थाको अन्त्य गर्दै नेपाल गणतन्त्र घोषणा भएको पनि डेढ दशक बितिसकेको छ। लोकतन्त्रको लागि भएको ऐतिहासिक जनआन्दोलन २०६२०६३ को भावना अनुरूप नेपालको अन्तरिम संविधान २०६३ कार्यान्वयनमा आएसँगै राजामा निहित रहेको शक्तिलाई हटाई गणतन्त्रात्मक शासन व्यवस्थाको लागि मार्ग प्रशस्त गर्ने काम भएको हो। नेपालको संविधानसभाले २४७ वर्षदेखिको राजतन्त्रात्मक शासन व्यवस्थाको अन्त्य गरी नेपालमा गणतन्त्र स्थापना गयो। त्यसपछिको संविधानसभाले डा रामवरण यादवलाई गणतन्त्र नेपालको पहिलो राष्ट्रपति घोषणा गयो। २०७३ साल कात्तिक १२ गते श्रीमती विद्यादेवी भण्डारी गणतन्त्र नेपालको दोस्रो राष्ट्रपति एवम् देशमा नयाँ संविधान जारी भएपछिको पहिलो राष्ट्राध्यक्ष भएको अवस्था छ। तेस्रो राष्ट्राध्यक्षको रूपमा निर्वाचित रामचन्द्र पौडेल २०७९ फागुन २९ गतेदेखि राष्ट्रपतिमा बहाल छन्। २०७२ सालमा जारी भएको नेपालको संविधानले राष्ट्रपतिलाई राष्ट्राध्यक्ष र संविधानको संरक्षक एवम् अभिभावकको रूपमा स्थापित गरेको छ। राष्ट्रिय एकताको प्रवद्र्धन, संविधानको पालना र संरक्षण गर्नु राष्ट्रपतिको कर्तव्य हुनेछ भन्ने कुरा संविधानले निर्दिष्ट गरेको छ। २०६५ साल जेठ १५ गते संविधानसभाको पहिलो बैठकले राष्ट्रबाट राजतन्त्र खारेज गर्ने ऐतिहासिक निर्णय गरेको थियो। संविधानसभा गठन हुनासाथ राजतन्त्रलाई बिदाइ गरिदिएको थियो। किनभने जनताले राजतन्त्रप्रति बढ्दो वितृष्णाका कारण निर्वाचित निकायलाई त्यसो गर्न आदेश दिएका थिए। नेपाली कांग्रेस, नेकपा एमाले र तत्कालीन नेकपा (माओवादी) लगायतका केही प्रमुख राजनीतिक दलको नेतृत्वमा नेपाली जनताले मुलुकमा लोकतन्त्रको पुनस्र्थापना र राजतन्त्रको अन्त्यका लागि निर्णायक क्रान्ति गरेका थिए। जनआन्दोलन२ भनेर चिनिने १९ दिने आन्दोलनले तत्कालीन राजा ज्ञानेन्द्र शाहलाई निरंकुश शासन व्यवस्थालाई ढालेको थियो। राष्ट्रलाई निरंकुश राजतन्त्रमा फर्काउने ज्ञानेन्द्रको बढ्दो महŒवाकांक्षा तत्कालीन राजतन्त्र उन्मूलन हुनुको प्रमुख कारण थियो। यसअघि २०४६ सालको लोकतान्त्रिक आन्दोलनको सफलतासँगै शासन प्रणालीमा ठूलो परिवर्तन आएको थियो। ३० वर्ष पुरानो निरंकुश पञ्चायती शासनको अन्त्य गर्दै संवैधानिक राजतन्त्रसहितको बहुदलीय प्रजातन्त्रलाई राष्ट्रले अँगालेपछि दरबारको सक्रिय भूमिका समाप्त भएको थियो। निःसन्देह, राजतन्त्र राष्ट्रको समग्र विकास र समृद्धिको लागि बाधक थियो किनभने राज्यको स्रोत राजपरिवारको हितका लागि व्यापक रूपमा दुरुपयोग भयो। देशव्यापी गरिबी बढ्यो। शिक्षा र स्वास्थ्य सेवामा अधिकांश सर्वसाधारणको पहुँच भएन। मुलुकमा गणतन्त्र स्थापना भएपछि नयाँ राजनीतिक व्यवस्थाले जनताको जीवनस्तर उकास्ने र आर्थिक समृद्धि र राजनीतिक स्थायित्वको बाटोमा लैजाने लक्ष्य थियो। नयाँ राजनीतिक व्यवस्थाले अपेक्षित सामाजिकआर्थिक रूपान्तरणमा टेवा पुग्ने अपेक्षा गरेका थिए। तर दुःखको कुरा के छ भने मुलुकमा गणतन्त्र स्थापना भइसकेपछि पनि जनताको चाहनाअनुसारको सुधार हुन सकेको देखिँदैन। वर्तमान निराशाजनक परिदृश्यको प्रमुख कारण भनेको जिम्मेवार राजनीतिक दल र तिनका नेताहरूले आफ्नो जिम्मेवारी सही ढंगले पूरा गर्न नसक्नु हो। राष्ट्र निर्माणको अति आवश्यक कार्यको सट्टा शक्ति अभ्यासको प्रयासमा बढी केन्द्रित गरेको देखिन्छ। फलस्वरूप २०७२ सालमा नयाँ संविधान जारी भएपछि पनि मुलुक राजनीतिक अस्थिरताबाट गुज्रिरहेको छ, यसले कुनै पनि सरकारले आफ्नो पूर्ण कार्यकाल पूरा गर्न नसकेको तथ्य प्रष्ट हुन्छ। यो प्रवृत्तिले देशको विकासको प्रयासलाई नराम्ररी असर गरेको छ राजनीतिक अस्थिरतासँगै नीतिगत अस्थिरताले सम्भावित राष्ट्रिय तथा विदेशी लगानीकर्तामा अनिश्चितताको भावना पैदा गरेको छ। अर्को खराब पक्ष भनेको भ्रष्टाचार निर्वाध रूपमा फस्टाएको देखिन्छ। अख्तियार दुरुपयोग अनुसन्धान आयोगजस्ता निकायहरूको प्रयास प्रभावकारी हुन सकेको छैन। अख्तियारले हरेक वर्ष धेरै निजामती कर्मचारी र स्थानीय र अन्य सरकारसँग सम्बद्ध अन्य कार्यकारीहरूविरुद्ध विशेष अदालतमा आरोपपत्र दायर गर्छ तर भ्रष्टाचार निरोधक निकायले दोषी प्रमाणित गर्न पर्याप्त प्रमाण पेस गर्न नसकेपछि अधिकांश अभियुक्तले केही समयपछि क्लिन चिट पाएका उदाहरण प्रशस्त छन्। देशमा बढ्दो भ्रष्टाचारको लागि बेइमान व्यक्तिलाई राजनीतिक संरक्षण दिने गलत प्रवृत्ति पनि उत्तिकै जिम्मेवार छ। अनावश्यक राजनीतिक हस्तक्षेपका कारण कतिपय राजनीतिज्ञ र उच्च तहका कर्मचारीहरू भ्रष्टाचारसम्बन्धी आरोपबाट जोगिएका देखिन्छन्। जब कानुनको शासन हुँदैन, वित्तीय अनियमितता र अन्य विसंगतिहरू कायम रहनेछन्। त्यस्ता विकृतिहरू विकास र प्रभावकारी सेवा प्रवाहका लागि बाधक भएकाले राष्ट्रको राजनीतिक वृत्तले त्यसलाई त्याग्नुपर्छ र जवाफदेही ढंगले काम गर्नुपर्छ। दक्ष सेवा प्रवाह प्रणाली नहुँदा जनताले धेरै समस्या भोग्नु परेको छ। जसका कारण विगतमा राजनीतिक परिवर्तन ल्याउन योगदान पुयाउने स्थापित राजनीतिक दलबाट मात्र नभई विद्यमान शासन प्रणालीबाट पनि उनीहरू दिक्क हुँदै गएको देखिन्छ। यसैलाई सदुपयोग गर्दै केही प्रतिगामी शक्तिहरूले बारम्बार आफ्नो कुरूप टाउको उठाउने प्रयास गरेका छन् तसर्थ, विद्यमान संघीय गणतन्त्रको पक्षमा उभिएका राजनीतिक दलहरूले आफ्ना कार्यहरू जनता र राष्ट्रको हितविपरीत नहुने गरी काम गर्नुपर्छ। संसद्ले आवश्यक कानुन तर्जुमा गरी महŒवपूर्ण राष्ट्रिय मुद्दाहरूमा व्यापक छलफल गरी त्यसको उचित समाधान खोज्नुपर्छ। तर संघीयता कार्यान्वयनसँग सम्बन्धित दर्जनौं कानुन अझै बनेका छैनन्। जसका कारण संविधान पूर्णरूपमा कार्यान्वयन हुन सकेको छैन। कुनै न कुनै बहानामा संघीय संसद् बारम्बार अवरुद्ध भइरहेको छ। सदनको कार्यवाही सुचारु ढंगले अघि बढ्न नसक्दा समयमै विधेयक पारित हुने सम्भावना रहँदैन। त्यसैले संसद्लाई प्रभावकारी रूपमा सञ्चालन गर्न राजनीतिक दलहरूले संवादबाटै समस्या समाधान गर्नुपर्छ। राजनीतिक परिवर्तनलाई संस्थागत गर्ने र विकासका गतिविधिलाई प्रभावकारी ढंगले अघि बढाउनका लागि पनि सहमति जुटाउन आवश्यक छ। संघीय गणतन्त्रात्मक व्यवस्थालाई संस्थागत गर्न न्यायपालिका र संवैधानिक निकायलाई स्वतन्त्र रूपमा काम गर्ने वातावरण बनाउनु पर्छ। यसका लागि दलहरूबीचको समझदारी पनि आवश्यक छ।"
मोरङमा करेन्ट लागेर नाबालकसहित दुई जनाको मृत्यु,"विराटनगर : मोरङको सुनवर्षी र विराटनगरमा करेन्ट लागेर नाबालकसहित दुई जनाको मृत्यु भएको छ। करेन्ट लागेर सुनवर्षी नगरपालिका९ डाइनियामा फोटो स्टुडियो सञ्चालकको र विराटनगर महानगरपालिका८ मा नाबालकको मृत्यु भएको हो। आफ्नै घरमा फोटो स्टुडियो सञ्चालन गर्दै आएका सुनवर्षी९ का ३५ वर्षीय उमेशप्रसाद साहको करेन्ट लागेर मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार फोटो स्टुडियो सञ्चालन गरिएको कोठाभित्र काम गरिरहेका बेला ल्यापटपमा पेनड्राइप जोड्ने क्रममा सोमबार राति ९ः३० बजेतिर अचानक करेन्ट लागेर साह घाइते भएको प्रारम्भिक अनुसन्धानबाट खुलेको छ। गम्भीर घाइते भएका उनलाई उपचारका लागि रंगेली अस्पताल लगिएको थियो। अस्पताल पुर्याउनसाथ १०ः३५ बजेतिर चिकित्सकले मृत घोषित गरेको जानकारी डीएसपी बस्नेतले दिए। साहको शवलाई पोस्टमार्टमका लागि रंगेली अस्पतालमा राखिएको छ। घटनाका सम्बन्धमा इलाका प्रहरी कार्यालय रंगेलीका इन्सपेक्टर सन्तोष खड्का नेतृत्वको टोलीले थप अनुसन्धान अघि बढाएको छ। त्यस्तै, विराटनगर८ देवकोटा चोकमा करेन्ट लागेर नाबालकको मृत्यु भएको छ। करेन्ट लागेर देवकोटा चोकमा रहेको खानेपानी कार्यालयको क्वार्टरमा बस्दै आएका सुरज चौधरीका ४ वर्षीय छोरा टेरेन्स चौधरीको मृत्यु भएको डीएसपी बस्नेतले बताए। प्रहरीका अनुसार सुरज खानेपानी कार्यालयका कर्मचारी हुन्। पानी सप्लायर्सको जिम्मेवारीमा रहेका उनी कार्यालयको क्वार्टरमा बस्दै आएका थिए। क्वार्टरको कोठाभित्रै खेल्ने क्रममा मल्टिप्लगबाट राति १० बजेतिर करेन्ट लागेर सुरजका छोरा टेरेन्स घाइते भएको जानकारी डीएसपी बस्नेतले दिए। गम्भीर घाइते भएका नाबालकलाई उपचारका लागि गोल्डेन अस्पताल लगिएको थियो। त्यहाँ सम्भव नभएपछि थप उपचारका लागि विराट टिचिङ अस्पताल लगियो। विराट पुर्याउनसाथ चिकित्सकले १२ः२५ बजेतिर मृत घोषित गरेको प्रहरीले जनाएको छ। शवलाई पोस्टमार्टमका लागि विराटनगरको कोशी अस्पतालमा राखिएको छ। घटनाका सम्बन्धमा जिल्ला प्रहरी कार्यालय मोरङका इन्सपेक्टर हेमराज ओली नेतृत्वको टोलीले थप अनुसन्धान अघि बढाएको छ।"
दोस्रो किस्ता निकासा माग गर्न पालिकालाई प्रशासनको निर्देशन,"जाजरकोट : जाजरकोटका भूकम्पपीडितको अस्थायी आवासको दोस्रो किस्ताको रकम माग गर्न स्थानीय प्रशासनले सोमबार पालिकाहरूलाई निर्देशन दिएको छ। जिल्ला प्रशासन कार्यालय जाजरकोटले सातवटै स्थानीय तहलाई पत्र लेख्दै विपद् पोर्टलमा कागजात इन्ट्री गरी दोस्रो किस्ता रकम माग गरेर पीडितलाई वितरण गर्न अनुरोध गरेको प्रशासकीय अधिकृत हरिश्चन्द्र शर्माले बताए। भूकम्प गएको सात महिना पुग्न लाग्दा पनि पीडितले अस्थायी आवासको दोस्रो किस्ता रकम पाउन सकेका छैनन्। अस्थायी आवास कार्यविधि २०८० अनुसार पीडितले घर भत्काउनुपर्ने प्रावधानका कारण स्थानीय तहलाई दोस्रो किस्ता रकम दिन समस्या भएको छ। भूकम्पले चर्किएका तर भत्किनसकेका घरमा पीडितहरूले मालसामान, पशुचौपायासमेत राख्ने गरेका छन्। टिनको अस्थायी आवासमा पोल्न थालेपछि केही पीडित चर्किएकै घरमा बसिरहेका छन्। उनीहरू घर भत्काउन चाहाँदैनन्। घर नभत्काउँदा वडाले आफू फस्ने डरले सिफारिस दिन आनाकानी गरिरहेका छन्। जसका कारण दोस्रो किस्ता रकम जिल्ला विपद् व्यवस्थापन तथा न्युनिकरण समितिको खातामा थन्किएको छ भने पीडितले अस्थायी आवास बनाइसक्दा पनि पाउन सकेका छैनन्। लामो समयदेखि दोस्रो किस्ता रकमका लागि पीडितहरू कुरिरहेका छन्। झन्झटिलो कार्यविधि र स्थानीय तहको ढिलासुस्तीका कारण पीडितले लामो समयदेखि रकम पाउन नसकेका हुन्। नेताहरूले अस्थायी आवासका लागि घर भत्काउनु नपर्ने बताउने तर स्थानीय तहका कर्मचारीले कार्यविधि अनुसार भत्काउनै पर्ने बताएपछि समस्या देखिएको हो। धेरै पीडितले घर भत्काउन मानिरहेका छैनन्। ऊर्जा तथा जलस्रोतमन्त्री शक्ति बस्नेत र पूर्वमन्त्री जनार्दन शर्माले पीडितहरूकै घरमा पुगेर चर्किएका घर भत्काउनु पर्दैन, हामी कार्यविधि संशोधन गर्छौं भनेकै महिनौं बितिसक्यो तर अहिलेसम्म कार्यविधि संसोधन भएको छैन। कार्यविधि संशोधन नभए कर्मचारी मान्दैनन्, भेरी नगरपालिका २ का भूकम्पपीडित टेकबहादुर कार्कीले भने, जताबाट पनि पीडितलाई दुःख दिने मात्र काम भयो। नेताले एउटा भन्छन् कर्मचारी अर्को गर्छन्। टिनको टहरामा दिन काट्न मुस्किल भइसक्यो। पुनर्निर्माण कहिले हुने हो केही टुंगो छैन। ४२ हजार लाभग्राहीमध्ये चारपाँच हजार घर मात्र भत्किएका छन्। अन्य सबै घर चर्किएका छन्। मानिसले त्यही घर अहिले पनि प्रयोग गरिरहेका छन्। अस्थायी आवास कार्यविधि २०८० मा जोखिमयुक्त घर स्थानीय तहले भत्काउन लगाउने छ भनि उल्लेख गरिएका कारण समस्या देखिएको हो। भत्काउने र नभत्काउनेकाबीच दोस्रो किस्ता रकम वितरणमा समस्या देखिएको जिल्ला समन्वय समितिका प्रमुख कालीबहादुर खत्रीले बताए। कार्यविधि संसोधन नगरिए र सग्ला घर पनि भत्काइए बर्खामा झन समस्या हुने देखिन्छ, उनले भने, त्यही भएर पीडित मैत्री कार्यविधि बनाउनु आवश्यक छ। जाजरकोटका प्रमुख जिल्ला अधिकारी ऋषिराज आचार्यले घर भत्काउनुपर्ने लगायतका केही कार्यप्रक्रिया संशोधनका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरणमा पठाइएको तर हालसम्म सुनुवाइ नभएको बताए। हामीले तत्काल रकम लिएर वितरण गर्न स्थानीय सरकारलाई भनिरहेका छौं तर केही प्रक्रियागत समस्याका कारण ढिलाइ भइरहेको छ। हामीले ताकेता गरिरहेका छौं, उनले भने। जाजरकोटको रामीडाँडा केन्द्रबिन्दु भएर भूकम्प गएको सात महिना पुग्न लाग्दा पनि भूकम्पपीडितले अस्थायी आवासको दोस्रो किस्ताको अनुदान पाउन सकेका छैनन्। भूकम्पले घरबारविहीन भएका जाजरकोट र रुकुमपश्चिमका बासिन्दाले यतिबेलासम्म पुर्ननिर्माण भएर स्थायी घरमा सरिसक्ने योजना बनाएका थिए। तर, सरकारले उपलब्ध गराउने घोषणा गरेको अस्थायी आवासकै दोस्रो किस्ता उनीहरूले पाउन सकेका छैनन्। एकातिर उनीहरूले दोस्रो किस्ता पाउन सकेका छैनन् भने अर्कोतिर टिनले बनाएको अस्थायी घरमा बस्न निकै समस्या परिरहेको पीडितको गुनासो छ। गर्मी बढ्दै छ। टिन तातेर घरभित्र बस्नै सकिँदैन, भेरी नगरपालिका ४ का शान्ता चन्दले भनिन्। जाजरकोटमा कुल ४२ हजार ५ सय २४ लाभग्राही कायम भएका छन्। पहिलो किस्ताका लागि ४० हजार ३ सय ८४ भूकम्पपीडितले पालिकासँग सम्झौता गरेर २५ हजार अनुदान लिएका छन्। तर अहिलेसम्म उनीहरूले दोस्रो किस्ताको रकम एक जनाले पनि पाउन सकेका छैनन्।"
"मोरङको पथरीमा पसलमा आगलागी, ३२ लाखको क्षति","विराटनगर : मोरङको पथरीमा रहेको एउटा पसलमा मंगलबार बिहान आगलागी भएको छ।आगलागीमा ३२ लाख बराबरको क्षति भएको प्रहरीले जनाएको छ। पथरीशनिश्चरे नगरपालिका७ फाल्गुनन्द चोक बस्ने रेवतीप्रसाद सापकोटाले सञ्चालन गरेको अंशु एण्ड अमिसा पसल तथा कोल्ड सेन्टरमा बिहान ३ बजेतिर आगलागी भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए।उनका अनुसार कर्कटपाताको छानो भएको र इँटा प्रयोग गरेर बनाइएको १ तले घरभित्र पसल सञ्चालन गरिएको थियो। पसलमा आगलागी हुनुको कारण खुल्न सकेको छैन।विद्युत सर्ट भएर आगलागी भएको हुनसक्ने प्रहरीको प्रारम्भिक अनुमान छ।यद्यपि, अनुसन्धानपछि मात्रै वास्तविकता पत्ता लाग्ने जानकारी डीएसपी बस्नेतले दिए। उनका अनुसार आगोले पसलको गल्लाभित्र रहेको २ लाख रूपैयाँ नगद जलेको प्रारम्भिक अनुसन्धानबाट खुलेको छ।त्यस्तै, पसल सञ्चालन गरिएको घरसहित पसलभित्र रहेका सबै सामान जलेर नष्ट हुँदा ३० लाख बराबरको क्षति भएको बस्नेतले बताए।उनका अनुसार घरसहित नगद र पसलका सामान जल्दा ३२ लाख बराबरको क्षति भएको हो। प्रहरी, स्थानीय र दमकलको सहयोगमा डेढ घण्टापछि आगो नियन्त्रणमा लिइएको थियो।घटनामा मानवीय र चौपाया क्षति भने नभएको बस्नेतले बताए।उनका अनुसार घटनाको अनुसन्धान सुरु गरिएको छ।"
सबै तरिका अपनाएर रुसलाई शान्तिका लागि बाध्य पार्न सहयोगीहरूसँग जेलेन्स्कीको आग्रह,"युक्रेनका राष्ट्रपति भ्लादिमिर जेलेन्स्कीले मेड्रिड भ्रमणका क्रममा सहयोगीहरूसँग सबै तरिका अपनाएर रुसमाथि शान्तिका लागि दबाब दिन आह्वान गरेका छन्। मस्कोले पूर्वी युक्रेनका दुई गाउँ कब्जा गरेको दाबी गरेको र सप्ताहन्तमा उत्तरपूर्वी सहर खार्किभमा रुसी आक्रमणमा एक दर्जनभन्दा धेरै मानिस मारिएपछि जेलेन्स्कीको उक्त भनाइ आएको हो। 'यी सातामा हाम्रा सैनिकहरू रुसी आक्रमणविरुद्ध आफ्नो रक्षा गरिरहेका छन्', उनले भने, 'हामीलाई थप हासिल गर्न हाम्रा साझेदारहरूसँगको संयुक्त कार्यलाई तीव्रता दिन आवश्यक छ, सुरक्षा र रुसको ठोस दबाब सबै तरिकाले शान्तिका लागि।' प्रधानमन्त्री लुइस मोन्टेनेग्रोको कार्यालयले थप विवरण नदिई जेलेन्स्कीले मङ्गलबार पोर्चुगलको भ्रमण गर्न लागेको बताएका छन्। केही पश्चिमी अधिकारीहरूले युक्रेनमा उनीहरूले रुसलाई आक्रमण गर्न आपूर्ति गर्ने हतियारहरू प्रयोग गरेर प्रतिबन्धको समीक्षा गर्न आग्रह गरेपछि जेलेन्स्कीले युक्रेनका सहयोगीहरूले आफ्ना सेनाहरूलाई आफ्नो रक्षा गर्न अनुमति दिनुपर्ने बताए। 'हामीले सँगै काम गर्न र रुसलाई मात्र नभई हाम्रा साझेदारहरूलाई पनि रुसविरुद्ध आफ्नो रक्षा गर्ने अवसर दिन दबाब दिनुपर्छ', जेलेन्स्कीले भने, 'यो वा त्यो सल्लाह दिन डराउने साझेदारहरूले पनि हवाई रक्षा हो, आक्रमण होइन भन्ने बुझ्नुपर्छ।' उनले युक्रेनका लागि सात थप प्याट्रियट हवाई रक्षा प्रणालीको अपिल गर्दै भने, 'हजारौँ हवाई बम मानिसको टाउकोमाथि उडिरहेका छन्।' उनले मस्कोले हरेक महिना युक्रेनमाथि करिब तीन हजार हवाई बम प्रहार गरिरहेको बताए।"
असल अभिभावकका चार आँखा !,"प्रसंग १ छोराको जन्मदिन मनाउन महँगो कार चढेर पशुपतिमा पुगेका डाक्टर दम्पतीलाई थाहै हँुदैन कि आफूले बोरामा प्याक गरेर फ्याकेकी आमा त्यहीँ पशुपतिको आश्रममा छिन्। जन्मदिन भव्य रूपमा मनाइरहँदा जब छोराले उनीहरूलाई आफूलाई जन्म दिएकोमा कृतज्ञता व्यक्त गर्दै आमाबाबुलाई केही उपहार दिन्छ। त्यो उपहार देखेर उनीहरू वाक्क हुन्छन्। झिल्झिले पेपरमा अति राम्ररी प्याक गरिएको त्यो उपहार अरू केही नभएर त्यही बोरा हुन्छ जसमा उनीहरूले आफ्नै आमालाई प्याक गरेर फ्याकेका हुन्छन्। त्यस प्याकभित्र आफ्ना बाबाआमालाई सम्बोधन गरिएको एउटा चिठी हुन्छ। जसमा लेखिएको हुन्छ प्रिय बाबा आमा मैले दिएको यो उपहार जतनसाथ राख्नु होला। हजुरहरू ६८ वर्षको हुँदा यो मलाई काम आउनेछ। त्यो दिनको म व्यग्र प्रतीक्षामा छु। ६८ वर्षको हुँदा हजुरहरूले मेरी हजुरआमालाई यही बोरामा फ्याक्नु भएको थियो। उसको भनाइको आशय थियो यो मलाई हजुरहरूले देखाएको बाटो हो। देखाएको बाटोमा त मैले हिड्नै पर्यो नि हैन ? माथिका हरफहरू पत्रकार तथा लेखक अखण्ड भण्डारीद्वारा लिखित बोरा उपन्यासबाट लिएकी हुँ। सत्य घटनामा आधारित बोरा उपन्यासको झैं कथा सानो छुँदा हामीले खुब सुन्थ्यौें। त्यो कथामा चाहिँ यस्तै तर आमा डोकामा फालिएकी हुन्थिन् र आमा फ्याल्ने ती बाबुआमालाई छोराले भन्थ्यो बुवाआमा यो डोको जतनसाथ राख्नुस् है ? पछि मलाई पनि काम लाग्छ नि ! यस्ता घटनाहरू हामीले यदाकदा सुन्ने गरेका छौं। बोरामा फ्यालुन् कि डोकामा। घरमै दुःख दिऊन् कि वृद्धआश्रममा राखुन्। राम्रो व्यवहार या नराम्रो यी सबै आफ्ना हुर्कंदै गरेका छोराछोरीलाई दिइने शिक्षा हो। देखाइने बाटो हो। प्रसंग २ मैले केही समयअगाडि सामाजिक सञ्जालमा भाइरल भइरहेको एउटा चिठी पढेकी थिएँ। जेलमा रहेको छोराले आमालाई लेखेको त्यो पत्र निकै भावुक थियो। जसमा लेखिएको थियो मेरी आमा अबको केही दिनमा मलाई मृत्युदण्ड दिइँदैेछ। तर यो सजाय मैले गरेको गल्तीको मात्र होइन त्यसैले म मात्रै किन यो सजायको एक्लो भागीदार हुँदैछु ? म सँगसँगै अपराधमा सामेल हुने त्यो पात्रलाई चाहिँ किन माफी दिइयो ? तपाईंलाई अचम्म लाग्छ होला को हो त त्यो अपराधको भागीदार ? मनमा कुरा पनि खेल्दै होला मैले त थाहा पाएकै थिएन। अब सुन्नुहोस् आमा त्यो सजायको भागीदार तपार्इं नै हो। तपाईंलाई याद छ ? म स्कुल जाँदा पेन्सिल, कापी, इरेजर चोरेर ल्याउँथे तर तपाईं मलाई गाली गर्नुको साटो खुसीले हाँस्नु हुन्थ्यो। म अलि ठूलो भएपछि पसलबाट चकलेट, बिस्कुट चोर्न थालें त्यो बेला पनि तपाईं उसरी नै खुसीले हाँस्नु भयो। अझ पसले काकाले यो गलत बाटोमा जाँदैेछ। यसले मेरो पसलबाट धेरै पटक चकलेट बिस्कुट चोरिसक्यो भन्दा तपाईं उसैमाथि जाई लाग्नुभयो। त्योबेला मलाई लाग्यो मैले धेरै राम्रो काम गरिरहेछु अनि मेरी आमाले मलाई कति माया गर्नुहुन्छ। अनि मलाई अझै धेरैका धेरै सामान चोर्न मन लाग्यो। पछि मैले कसैको पसल फोरेर पैसा चोरेर ल्याएँ त्यो बेला पनि तपाईं खुसी नै हुनु भयो। जब म डाँका बनें। ग्याङ बनाएँ। पैसाको लागि मान्छे मार्न थाले अनि तपाईं मलाई सुधार्नतिर लाग्नुभयो त्यो बेला निक्कै ढिला भइसकेको थियो। अहिले मलाई मान्छे मारेर डकैती गरेको आरोपमा यत्रो सजाय दिइँदैछ। के यसको भागीदार म मात्रै हो त ? मलाई यो कुकर्ममा साथ, हौसला दिएर अगाडि बढाउन सहयोग गर्ने तपाईंलाई चाहिँ कुनै सजाय हुँदैन ? जुन मलाई बाल्यकालमा गर्नुभयो यो तपाईंको मप्रतिको माया नै थियो त ? कि के थियो ? मैले अहिलेसम्म बुझ्न सकेको छैन। हामीलाई आफ्ना छोराछोरीको माया लाग्छ भन्दैमा उनीहरूले गरेको हरेक नराम्रो काममा हामी कुन तरिकाले र कसरी साथ दिइरहेका छौं ? कुनै कुरालाई यो गलत हो अथवा हुँदैन ! भन्न नसक्दा साना साना कुराबाट कति ठूलो आपराधिक मानसिकतातिर बालबच्चाहरू ढल्कने रहेछन्। प्रसंग ३ मैले केही दिनअघि एउटा भारतीय सिनेमा हेरें। फिल्ममा रहेका बाल पात्रलाई उनीहरूको बुवाले आफ्नी श्रीमती अर्थात् उनीहरूकी आमासँग टाढा बनाउन र आपूमात्रै उनीहरूको नजरमा राम्रो देखिन गरेका अनेक प्रपञ्च देखाइएको छ। र उसले ती बच्चासँग आपुृ राम्रो देखिन यति झुट बोल्छ त्यो झुटलाई लुकाउनकै लागि आफ्ना छोराछोरीलाई चाहिनेभन्दा कैयौें गुणा बढी स्वतन्त्रता दिन थाल्छ। यसैको फाइदा उठाउँदै उनीहरू अनेक कुलतमा फस्छन् र अन्तिममा सुधार केन्द्रसम्म जानुपर्ने अवस्था आउँछ। हामीलाई लाग्छ। चलचित्र एउटा चलचित्र नै हो तर चलचित्र चलचित्रमात्रै होइन त्यसले समाजको यथार्थता प्रष्ट्याएको हुन्छ। स्वतन्त्रता दिने कारण र अवस्था फरक हुन सक्छन्। आफ्ना बच्चालाई कति र कस्तो प्रकारको स्वतन्त्रता दिइरहेका छौं र त्यो स्वतन्त्रतालाई उनीहरूले कसरी लिइरहेका छन् ? यो बुभ्न अति नै आवश्यक छ। मलाई यस्तै घटना सुन्दा बारम्बार दिमागमा आइरहने एउटा पात्र हो महाभारतको दुर्याेधन। दुर्याेधनले बाल्यकालदेखि नै अनेक प्रपञ्च गर्दै हुर्कियो। पाण्डवहरूलाई दुःख दिन, सताउन कुनै कसर बाँकी राखेन। विषालु सर्प छोड्नेदेखि लिएर खिरमा विष मिसाउनेजस्ता अपराधजन्य कार्य बाल्यकालमै गरिसकेको थियो। तर यो कुरा उसको बुवा धृतराष्ट्रसम्म आइपुग्दा अर्कै खालको कथा बुनिएको हुन्थ्यो। दुर्याेधनलाई नै राम्रो पात्र बनाएर प्रस्तुत गरिन्थ्यो। जसको कारण दुर्योधनलाई हौेसला मिल्दै गयो। महाभारतको सबैभन्दा ठूलो खलपात्रको रूपमा इतिहास बनेर रह्यो। यसबाट यो पनि बुझ्न सकिन्छ कि आफू जतिसुकै व्यस्त भए पनि आफ्ना बच्चालाई कस्तो मान्छेको जिम्मामा लगाइँदै छ ? र ऊ कस्तो स्वभावको छ ? उसले कुन बाटोमा आफ्नो बच्चालाई लैजाँदैछ ? यी हरेक कुरामा हामीले निगरानी बढाउनै पर्छ। भन्छन् नि असल अभिभावकका चार आँखा !"
"गृहमन्त्री लामिछानेको नाम नतोकी समिति बनाउन कांग्रेस तयार, कार्यदलले अन्तिम टुंगो लगाउने","काठमाडौं : सहकारी ठगी प्रकरणमा उपप्रधान एवं गृहमन्त्री रवि लामिछानेको नाम तोकेर संसदीय छानबिन समिति बनाउनुपर्ने माग गर्दै आएको नेपाली कांग्रेस अन्तत : व्यक्ति विशेषको नाम नतोकी संसदीय छानबिन समिति बनाउन सहमत भएको छ। मंगलबार बिहान बसेको संसदीय दलको बैठकले सहकारी ठगी प्रकरणमा व्यक्तिको नाम नतोकी छानबिन समिति गठन गर्ने सोमबार दलहरूबीच भएको सहमति अनुमोदन गरेको हो। बैठकपछि कांग्रेस मुख्य सचेतक रमेश लेखकले भने,'सहकारीको रकम जहाँजहाँ गएको छ त्यसलाई कानुनीरुपले हेर्ने,त्यसमा संलग्न व्यक्ति जोसुकै होस् उसका बारेमा छलफल हुने, छानबिन हुने, अनुसन्धान गर्नसक्ने स्थिति बनेको हुनाले कुनै व्यक्ति विशेषको नाम लेखिराख्न आवश्यक छैन भन्ने निष्कर्षमा पुगेका छौं। अन्तिमरुप कार्यदलले दिन्छ।' पार्टी सभापति शेरबहादुर देउवा अस्वस्थ भएपछि पूर्वमहामन्त्री कृष्णप्रसाद सिटौलाको अध्यक्षतामा संसदीय दलको बैठक बसेको थियो। छानबिन समिति गठन गर्ने विषयमा सत्ता पक्ष र प्रतिपक्षी निष्कर्षउन्मु्ख रहेको बताउँदै नेता लेखकले लिपिवद्ध गर्न बाँकी रहेको बताए। छानबिन समितिको कार्यादेशको अन्तिम टुंगो लागेपछि थप सदस्यहरूको नाम संसदीय सचिवालयलाई पठाउने तयारी भइरहेको उनले बताए। हाल कार्यदलमा कांग्रेसबाट सहमहामन्त्री जीवन परियार र ज्ञानेन्द्रबहादुर कार्की छन्। नेता लेखकले दिउँसो ४ बजे बस्ने प्रतिनिधिसभा बैठमा कार्यादेशसहितको सहमति पारित हुनेगरी प्रस्ताव प्रस्तुत हुने दावी गरे। सहकारी ठगी प्रकरणमा गृहमन्त्री लामिछानेको नाम तोकेर संसदीय छानबिन समिति बनाउनुपर्ने माग गर्दै लामो समयदेखि कांग्रेसले संसदमा अवरोध जनाउँदै आएको थियो। व्यक्तिको नाम नतोकेर छानबिन समिति बनाउन कांग्रेस सहमत भएपछि अब संसदको अवरोध हट्ने भएको हो।"
उत्तर कोरियाले दोस्रो जासुसी स्याटेलाइट प्रक्षेपण गर्ने,"उत्तर कोरियाले छिट्टै दोस्रो जासुसी भूउपग्रह प्रक्षेपण गर्ने तयारी गरेको छ । उत्तर कोरिया आफैंले यो जानकारी जापानलाई दिएको हो। यसको पुष्टि गर्दै जापान कोस्ट गार्डले उत्तर कोरियाले मे २८ देखि जुन ४ सम्ममा भूउपग्रह प्रक्षेपण गर्ने जनाएको छ । तर, उत्तर कोरियाले यो प्रक्षेपणको मिति भने दिएको छैन । समाचार एजेन्सी एपीको रिपोर्टका अनुसार उत्तर कोरियाले जापानी तटरक्षकले पूर्वी एसियामा समुद्री सुरक्षा जानकारी साझा गर्ने भएकोले जापानलाई उपग्रह प्रक्षेपणको बारेमा जानकारी दिएको जनाइएको छ। दक्षिण कोरिया, जापान र चीनका नेताहरू सोमबार पहिलो त्रिपक्षीय बैठकमा भेला भएका थिए। यसै क्रममा उत्तर कोरियाको यो कदमको जानकारी बाहिर आएको छ । जापानी प्रधानमन्त्री फुमियो किशिदाले अमेरिका, दक्षिण कोरिया र अन्य देशलाई यस विषयमा हस्तक्षेप गर्न आग्रह गरेका छन् । उनले प्रक्षेपण स्थगित गर्ने प्रयास गर्नुपर्ने साथै कुनै पनि आपतकालीन अवस्थामा उपयुक्त कारबाही गर्न पनि तयार रहन उनले आग्रह गरे। दक्षिण कोरियाको सेनाले पनि उत्तर कोरियाले जासुसी उपग्रह प्रक्षेपण गर्ने तयारी गरिरहेको जानकारी प्राप्त गरेको पुष्टि गरेको छ । उत्तरपश्चिममा अवस्थित टोङचाङ्ग्री प्रक्षेपण सुविधाबाट उपग्रह प्रक्षेपण गरिने छ। यस वर्षको सुरुमा उत्तर कोरियाली राष्ट्रपति किम जोङ उनले सन् २०२४ मा ३ वटा जासुसी उपग्रह प्रक्षेपण गर्ने तयारी गरिरहेको घोषणा गरेका थिए । यसअघि नोभेम्बरमा उत्तर कोरियाले पहिलो जासुसी उपग्रह प्रक्षेपण गरेको थियो । यो प्रक्षेपण तेस्रो प्रयासमा सफल भएको थियो। उक्त समय उत्तर कोरियाले यो भूउपग्रहमार्फत अमेरिका र दक्षिण कोरियाको सैन्य गतिविधिमाथि नजर राख्न सक्ने बताइएको थियो । संयुक्त राष्ट्रसंघद्वारा उत्तर कोरियामाथि प्रतिबन्ध आणविक र ब्यालेस्टिक मिसाइल र स्याटेलाइट प्रक्षेपणलाई लिएर संयुक्त राष्ट्रसंघले उत्तर कोरियामाथि प्रतिबन्ध लगाएको छ । यसका बाबजुद पनि क्षेप्यास्त्र परीक्षण निरन्तर भइरहेको छ । मिडिया रिपोर्टका अनुसार उत्तर कोरियाले सन् २०२२ यता १०० भन्दा बढी मिसाइल परीक्षण गरिसकेको छ । उत्तर कोरिया भूउपग्रह प्रक्षेपण र क्षेप्यास्त्र परीक्षण गर्ने अधिकार आफूसँग रहेको मान्यता राख्छ। उत्तर कोरियाले जासुसी उपग्रह प्रक्षेपणले अमेरिका र दक्षिण कोरियाको गतिविधिलाई राम्रोसँग निगरानी गर्न मद्दत गर्ने बताएको छ । यससँगै परमाणु क्षेप्यास्त्रबाट सही आक्रमण गर्ने क्षमता पनि बढ्ने जनाएको छ। फोनवार्तामा अमेरिका, जापान र दक्षिण कोरियाका राजदूतहरूले उत्तर कोरियाले यो प्रक्षेपण स्थगित गर्नुपर्नेमा सहमति जनाएका छन् । उनले यदी उत्तर कोरियाले स्याटेलाइट परीक्षण गरेमा यसले संयुक्त राष्ट्र सुरक्षा परिषद्का कैयौं प्रतिबन्धहरूको उल्लङ्घन हुने दैनिक भास्करको समाचारमा उल्लेख छ।"
सडक भासिँदा पूर्वपश्चिम राजमार्ग अवरुद्ध,चितवन : सडक भासिदा पूर्वपश्चिम राजमार्गको नारायणगढबुटवल सडक अवरुद्द भएको छ । नवलपरासी (बर्दघाटसुस्तापूर्व) मा सडक भासिँदा राजमार्ग अवरुद्ध भएको हो। सोमवार राति २ बजे गैडाकोट नगरपालिका ९ थुम्सीको जङ्गलमा सडक भासिएको हो । जिल्ला प्रहरी कार्यालय नवलपरासी (बर्दघाटसुस्तापूर्व) का डिएसपी बेदबहादुर पौडेलले निर्माणाधीन सडक भासिँदा राजमार्ग दुईतर्फी अवरुद्ध भएको बताए । अवरुद्ध सडकमा ट्रक फसेकाले त्यसलाई हटाउन लागिएको हो । भासिएको सडकमा पश्चिमबाट पूर्वतर्फ जाँदै गरेको लु १ ख ८५१३ नम्बरको यात्रुबाहक बसमा एक्कासि ब्रेक लगाउँदा त्यसमा सवार आठ यात्रु सामान्य घाइते भएका छन् । ब्रेक लगाउँदा बस हुत्तिएर अर्को बसमा ठोक्किएको प्रहरीले जनाएको छ । सडक एकतर्फी भए पनि खुलाउने प्रयास भइरहेको छ ।
बजेट पारित गर्न मन्त्रिपरिषद बैठक बस्दै,काठमाडौं : मन्त्रिपरिषद् बैठक बस्दैछ। प्रधानमन्त्री एवं मन्त्रिपरिषद् कार्यालय सिंहदरबारमा अहिले ११ बजे बस्नेगरी बैठक बोलाइएको हो। बैठकमा आर्थिक वर्ष २०८१०८२ को बजेट स्वीकृत गर्ने कार्यसूची रहेको जनाइएको छ। आज दिउँसो १ बजे बस्ने संघीय संसदको संयुक्त बैठकमा अर्थमन्त्री वर्षमान पुनले बजेट प्रस्तुत गर्नेछन्। बजेट संसदमा प्रस्तुत गर्नुअघि मन्त्रिपरिषदबाट स्वीकृत गर्नुपर्ने संवैधानिक व्यवस्था छ।
पहिलो अभ्यास खेलमा नेपाल क्यानडासँग पराजित,"काठमाडौं : आइसिसी टी२० विश्वकप क्रिकेट खेल्ने तयारीमा रहेको नेपाल पहिलो अभ्यास खेलमा क्यानडासँग पराजित भएको छ । क्यानडाले नेपाललाई ६३ रनले हराएको हो । अमेरिकाको डालासस्थित ग्रान्ड प्रेरी रङ्गशालमा सोमबार भएको खेलमा नेपालले टस जितेर पहिला फिल्डिङ रोजेको थियो । क्यानडाले ब्याटिङ गर्दै निर्धारित २० ओभरमा सात विकेटको क्षतिमा एक सय ८३ रन बनायो । जितका लागि एक सय ८४ रनको लक्ष्य पाएको नेपालको पारी १९ दशमलव तीन ओभरमा एक सय २० रनमा समेटियो । नेपालका लागि कुशल मल्लले सर्वाधिक ३७ रन बनाए । उनले ३० बल खेल्दै दुई चौका र दुई छक्का हाने । यस्तै अनिल साहले १६ बलमा २४, आसिफ शेखले २२ बलमा २२ तथा कुशल भुर्तेलले १६ बलमा १० रन बनाए । बलिङतर्फ क्यानडाका लागि डिलन हेलिगरले चार, साद बिन जाफर र जेरेमी गोर्डनले दुई दुई तथा कलिम साना र परगत सिंहले एक एक विकेट लिए । यसअघि क्यानडाका लागि ब्याटिङ गर्ने क्रममा निकोलस किर्तनले अर्धशतकीय पारी खेले । उनले ३९ बल खेल्दै चार चौका र दुई छक्काको मद्दतमा ५२ रन बनाए । यस्तै रवीन्द्रपाल सिंहले १७ बलमा ४१ रन बनाए । उनले एक चौका र चार छक्का प्रहार गरे । नवनित धालिवालले २७ बलमा ३२, डिलन हेलिगरले १३ तथा परगत सिंहले १३ रन बनाए । बलिङतर्फ नेपालका लागि अविनाश बोहराले दुई तथा करन केसी, सागर ढकाल, सोमपाल कामी र गुल्सन झाले एक एक विकेट लिए । नेपालले दोस्रो अभ्यास खेल यही जेठ १७ गते अमेरिकासँग खेल्ने छ । जेठ १९ गतेदेखि सुरु हुने आइसिसी टी२० विश्वकपका नेपालले पहिलो खेल जेठ २३ गते नेदरल्याण्डस्सँग खेल्ने छ । रासस"
पपुवा न्यूगिनीमा पहिरोमा २ हजारभन्दा बढी मानिस पुरिए,"पपुवा न्यु गिनीले संयुक्त राष्ट्रसङ्घलाई सोमबार एङ्गा प्रान्तको दुर्गम पहाडी इलाकास्थित एक गाउँमा शुक्रबार गएको भीषण पहिरोमा परी मृत्यु भएका व्यक्तिको सङ्ख्या दुई हजारभन्दा बढी रहेको जनाएको छ। उनीहरू पहिरोमा पुरिएको बताइएको छ। देशको राष्ट्रिय विपद् केन्द्रले राजधानी पोर्ट मोरेस्बीस्थित संयुक्त राष्ट्रसङ्घको कार्यालयलाई दिएको जानकारीअनुसार शुक्रबार बिहान करिब ३:०० बजे गाउँलेहरू सुतिरहेको अवस्थामा पहिरो गएको र दुई हजारभन्दा बढी व्यक्ति जीवितै पुरिएका छन्। मुङ्गालो पर्वतको एउटा ठूलो भाग भत्किँदा सयौं घरहरू पुरिएपछि ठ्रलो सङ्ख्यामा स्थानीयको मृत्यु भएको हो। पहिरोले भवन, खाद्यान्न बगैँचामा ठूलो क्षति पुयाएको र यसले मुलुकको अर्थतन्त्रलाई नै ठूलो असर पारेको विपद् कार्यालयले जनाएको छ। पहिरोका कारण पोर्गेरा खानी जाने मुख्य राजमार्ग पूर्ण रूपमा अवरुद्ध भएको संयुक्त राष्ट्रसङ्घका अधिकारीहरूलाई सोमबार बिहान प्राप्त पत्रमा उल्लेख गरिएको छ। 'भूस्खलन क्रमिक रूपमा सर्ने क्रम जारी रहेकाले स्थिति अस्थिर रहेको र यसले उद्धार टोली र बाँचेका दुवैका लागि निरन्तर खतरा उत्पन्न गरेको छ,' उनले भने। पत्रमा पपुवा न्युगिनीका विकास साझेदार र अन्य अन्तर्राष्ट्रिय मित्रलाई पछिल्लो अवस्थाबारे जानकारी दिन संयुक्त राष्ट्रसङ्घलाई आग्रह गरिएको छ। विपद् केन्द्रमार्फत सहयोगको समन्वय गरिदिन आग्रह गरिएको छ। रासस"
रुसले तालिबानलाई आतङ्कवादी सूचीबाट हटाउने,"अफगानिस्तानमा सत्तामा फर्किएको तीन वर्षपछि रुसले तालिबानलाई प्रतिबन्धित आतङ्कवादी सङ्गठनहरूको सूचीबाट हटाउने भएको सरकारी आरआइए नोभोस्ती समाचार एजेन्सीले बताएको छ। मस्कोले वर्षौंदेखि तालिबानसँगको सम्बन्धलाई बढावा दिएको छ, धेरै चरणको वार्ता गरेको छ र अन्तर्राष्ट्रिय प्रतिबन्धका बावजुद अफगानिस्तानसँगको व्यापारलाई बढावा दिएको छ। 'कजाकिस्तानले हालै तालिबानलाई आतङ्कवादी सङ्गठनहरूको सूचीबाट हटाउने निर्णय गरेको छ, यस्तै निर्णय हामी पनि गर्न गइरहेका छौँ', विदेशमन्त्री सर्गेई लाभरोभलाई उद्धृत गर्दै आरआईए नोभोस्तीले भनेको छ। कजाकिस्तानले सन् २०२३ को अन्त्यमा तालिबानलाई प्रतिबन्धित सङ्गठनहरूको सूचीबाट हटाएको थियो। यो कदमले रुस र अफगानिस्तानबीचको कूटनीतिलाई थप प्रवर्द्धन गर्न सक्छ तर तालिबान सरकार र यसलाई इस्लामिक इमिरेट्स अफ अफगानिस्तान भनिने आधिकारिक मान्यता प्राप्त गर्ने छैन। तालिबानले सन् २०२१ मा अमेरिका समर्थित सरकारबाट सत्ता हत्याएको थियो। उनीहरूले इस्लामिक कानूनको चरम रूप लागु गरेका छन्। उक्त कानूनले महिलाहरूलाई सार्वजनिक जीवनबाट प्रभावकारीरूपमा प्रतिबन्धित गर्दछ। लाभरोभले रुसको निर्णय वास्तविक धरातललाई मान्यता दिनेबारे भएको बताए। 'उनीहरू वास्तविक शक्ति हुन्, हामी अफगानिस्तानप्रति उदासीन छैनौँ र सबैभन्दा महत्त्वपूर्ण मध्य एसियामा हाम्रा सहयोगीहरू उदासीन छैनन्', उनले भने। रुसले तालिबान प्रतिनिधिहरूलाई आफ्नो प्रमुख सेन्ट पिटसबर्ग अन्तर्राष्ट्रिय आर्थिक मञ्चमा पनि आमन्त्रित गरेको सरकारी सञ्चारमाध्यमले जनाएको छ। यस घटनालाई कुनै समय पश्चिमसँग रुसको आर्थिक सम्बन्धको आधारशीलाका रूपमा हेरिएको थियो। रुसले वर्षौंदेखि तालिबानसँग सम्बन्ध कायम गर्दै आएको छ। सन् २०१८ मा अमेरिकी सेनाप्रमुखले मस्कोले अफगानिस्तानमा हतियार प्रदान गरिरहेको आरोप लगाएका थिए। उक्त आरोपलाई मस्कोले उक्त समयमा अस्वीकार गरेको थियो। तालिबानलाई सन् २००३ मा रुसमा आतङ्कवादी सङ्गठन घोषणा गरिएको थियो। मस्कोको अफगानिस्तानसँग जटिल इतिहास छ। सोभियत सङ्घले सन् १९८० को दशकमा क्रेमलिन समर्थित सरकारलाई समर्थन गर्नका लागि छापामार मुजाहिद्दीन लडाकूविरुद्ध एक दशक लामो युद्ध लडेको थियो।"
महिला उद्यमीद्वारा गुणस्तरीय उत्पादन,"जोमसोम : युरोपेली युनियन राजदूत भेरोनिक लोरेन्जोले मुस्ताङ पर्यटकीय ब्रान्ड भएको उल्लेख गरेकी छिन्। ईयू राजदूत लोरेन्जो भन्छिन्, सबैका लागि मुस्ताङ निकै लोकप्रिय छ। यहाँ अथाह पर्यटकीय तथा कृषि उत्पादन र बजारीकरणको प्रचुर सम्भावना छ। सोमबार मुस्ताङको घरपझोङ गाउँपालिका२ मार्फामा महिला उद्यमी संघ नेपाल मुस्ताङले आयोजना गरेको अन्तरक्रिया कार्यक्रममा ईयू राजदुत लोरेन्जोले यस्तो धारणा व्यक्त गरेकी हुन्। उनको तीनदिने मुस्ताङ भ्रमणमा आएकी मुस्ताङका महिलालाई उद्यम विकास समर्पित भएर लाग्न उत्प्रेरित गरिन्। यहाँ आएर तपाईं महिला उद्यमीहरूसँग अन्तरक्रिया गर्ने अवसर पाइयो, यसको समन्वय गर्ने महिला उद्यमी संघ नेपाल मुस्ताङलाई हार्दिक व्यक्त गर्दछु, उनले भनिन्, महिला व्यवसाय र उद्यम गर्नु निकै गाह्रो छ, तपाईंहरूको सामूहिक ज्ञानसीप र हातेमालोले राम्रो प्रतिफल प्राप्त हुनेछ। मुस्ताङका महिला उद्यमीहरूको समस्या सुनेकी ईयू राजदूत लोरेन्जोले यहाँको कृषि उत्पादनलाई लेवलिङ, ब्रान्डिङ र प्याकेजिङ गर्ने मुख्य समस्या रहेको र यसलाई व्यवस्थित गर्नका लागि उपल्लो निकायमा पहल गर्ने बताइन्। ईयू राजदूत लोरेन्जोले मुस्ताङमा धेरैभन्दा धेरै पर्यटक आउने भएकाले यहाँको उत्पादन र वस्तु सेवालाई राम्रो बनाएर लैजानु पर्ने सुझाइन्। उनले यहाँको उत्पादनलाई अझ प्रभावकारी बनाउन र उत्पादनलाई सेवाग्राही माझ सशक्त प्रस्तुतीकरण गर्न सकेमात्र यहाँका महिला उद्यमीहरूको आर्थिक विकासमा टेवा पुग्ने दाबी गरिन्। यसअघि ईयू राजदूत लोरेन्जो र दूतावासका सिनियर कार्यक्रम निर्देशक मीन हमालसहितको ६ सदस्यीय टोली सोमबार बेनीजोमसोम सडकमार्ग हुँदै मुस्ताङ आइपुगेको हो। युरोपेली युनियनद्वारा मुस्ताङमा च्याङ्ग्रापालन र पस्मिना उत्पादन प्रवद्र्धनका लागि भइरहेको कार्यक्रमको अवलोकन तथा हिमाली क्षेत्रको आर्थिक विकासका सम्भावनाको विषयमा अध्ययनक लागि दूतावासको टोली मुस्ताङ आइपुगेको हो। ईयू दूतावासको टोलीलाई महिला उद्यमी संघ नेपाल मुस्ताङकी अध्यक्ष सुकुन रसाइली र संघका पदाधिकारी तथा सदस्यहरूले मार्फामा स्वागत गरेका थिए। संस्थाकी अध्यक्ष रसाइलीलेले कोभिड महामारीपछि हिमाली क्षेत्रका महिला उद्यमीहरूले विभिन्न प्रकारका समस्या र चुनौतीहरू भोग्नु परेको बताइन्। यसका महिला उद्यमी संघ नेपाल मुस्ताङमा आबद्ध संस्थाका सदस्य तथा पदाधिकारीहरूले आफूहरूले उद्योग व्यवसायमा भोग्नु परेका समस्या र चुनौतीहरू ईयू राजदुत समक्ष व्यक्त गरेका थिए। मुस्ताङकै सफल महिला उद्यमीको रूपमा स्थापित संस्थाकी अध्यक्ष सुकुन रसाइलीले सञ्चालन गरेको मार्फा फलफूल तथा प्रशोधन उद्योगको ईयू राजदूत भेरोनिक लोरेन्जोसहितको टोलीले निरीक्षण गरेको थियो। युनियनले मुस्ताङमा नेपाल पस्मिना उद्योग महासंघ मिलेर च्याङ्ग्रापालन तथा पस्मिना उत्पादन प्रवद्र्धनमा जोड दिइरहेको छ।"
मध्यकालीन खर्च संरचना र वार्षिक विकास कार्यक्रम पारित,"काठमाडौं : राष्ट्रिय योजना आयोगको पूर्ण बैठकबाट सरकारको वार्षिक विकास कार्यक्रम र ३ वर्षे मध्यमकालीन खर्च संरचना पारित भएको छ । प्रधानमन्त्री पुष्पकमल दाहाल प्रचण्ड को अध्यक्षतामा प्रधानमन्त्री तथा मन्त्रिपरिषदको कार्यालय सिंहदरबारमा बसेको आयोगको पूर्ण बैठकले बजेटसँगै संसदमा पेस हुने वार्षिक कार्यक्रम तथा मध्यमकालीन खर्च संरचना समेत पारित गरेको हो । बजेटसँगै संसदमा टेवुल हुने भएकाले हरेक वर्ष वार्षिक विकास कार्यक्रम र ३ वर्षे मध्यमकालिन खर्च संरचना बनाएर राष्ट्रिय योजना आयोगको पूर्ण बैठकले पारित गर्ने गरेको छ । आयोगका अनुसार सरकारले ल्याउने बजेटमा वित्तीय अनुशासन कायम हुने, विनयोजन दक्षता पूर्ण रुपले पालना हुने, संस्थाहरूले गर्ने खर्चको क्षमता अनुसार नै बजेट विनियोजन गर्ने गरी सुनिश्चित गरिएको छ । बैठकममा प्रधानमन्त्री प्रचण्डले हरेक वर्ष सरकारको नीति तथा कार्यक्रम र बजेटबीच तादम्यता नमिलेको गुनासो आउने गरेको भन्दै यस वर्ष त्यस्तो नहुने बताए । कसरी हुन्छ नीति तथा कार्यक्रममा मिल्ने गरी जनमुखी बजेट निर्माणका लागि आफूले भनेको र सोही स्प्रिटमा अर्थमन्त्री वर्षमान पुनले बजेट तयार गरेको प्रधानमन्त्री दाहालले बताए। बैठकमा आयोगका अध्यक्ष तथा प्रधानमन्त्री प्रचण्डसहित,आयोगका उपाध्यक्ष डामीनबहादुर श्रेष्ठ,अर्थमन्त्री वर्षमान पुन, मूख्यसचिव बैकुण्ठ अर्याल,तथा आयोगका सदस्य र सदस्य सचिव लगायतको उपस्थिति रहेको थियो"
यसरी मनाइयो टुँडिखेलमा गणतन्त्र दिवस (तस्बिरसहित),"काठमाडौं : नेपाल सरकारले १७ औँ गणतन्त्र दिवस मनाएको छ। मंगलबार सैनिक मञ्च टुँडिखेलमा विशेष समारोहको आयोजना गरी गणतन्त्र दिवस मनाइएको हो। समारोहमा हेलिकोप्टरबाट पुष्प वृष्टिका साथै विभिन्न झाँकी प्रदर्शन गरिएको थियो। कार्यक्रममा हरेक वर्षझैं शान्तिको प्रतीक एकजोडी परेवा उडाइएको थियो। कार्यक्रममा राष्ट्रपति रामचन्द्र पौडेल, प्रधानमन्त्री पुष्पकमल दाहाल 'प्रचण्ड', प्रतिनिधिसभाका सभामुख देवराज घिमिरे, राष्ट्रियसभाका अध्यक्ष नारायणप्रसाद दाहाल, प्रधानन्यायाधीश चोलेन्द्रशमशेर जबरा, संवैधानिक निकायका प्रमुखहरू,मन्त्रीहरूलगायत उच्चपदस्त व्यक्तित्वहरूको उपस्थिति थियो। देशमा गणतन्त्र स्थापना भएको ऐतिहासिक दिनलाई प्रत्येक वर्ष गणतन्त्र दिवसका रूपमा मनाउँदै आएको छ।"
"मोरङको पथरीमा पसलमा आगलागी, ३२ लाखको क्षति","विराटनगर : मोरङको पथरीमा रहेको एउटा पसलमा मंगलबार बिहान आगलागी भएको छ।आगलागीमा ३२ लाख बराबरको क्षति भएको प्रहरीले जनाएको छ। पथरीशनिश्चरे नगरपालिका७ फाल्गुनन्द चोक बस्ने रेवतीप्रसाद सापकोटाले सञ्चालन गरेको अंशु एण्ड अमिसा पसल तथा कोल्ड सेन्टरमा बिहान ३ बजेतिर आगलागी भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए।उनका अनुसार कर्कटपाताको छानो भएको र इँटा प्रयोग गरेर बनाइएको १ तले घरभित्र पसल सञ्चालन गरिएको थियो। पसलमा आगलागी हुनुको कारण खुल्न सकेको छैन।विद्युत सर्ट भएर आगलागी भएको हुनसक्ने प्रहरीको प्रारम्भिक अनुमान छ।यद्यपि, अनुसन्धानपछि मात्रै वास्तविकता पत्ता लाग्ने जानकारी डीएसपी बस्नेतले दिए। उनका अनुसार आगोले पसलको गल्लाभित्र रहेको २ लाख रूपैयाँ नगद जलेको प्रारम्भिक अनुसन्धानबाट खुलेको छ।त्यस्तै, पसल सञ्चालन गरिएको घरसहित पसलभित्र रहेका सबै सामान जलेर नष्ट हुँदा ३० लाख बराबरको क्षति भएको बस्नेतले बताए।उनका अनुसार घरसहित नगद र पसलका सामान जल्दा ३२ लाख बराबरको क्षति भएको हो। प्रहरी, स्थानीय र दमकलको सहयोगमा डेढ घण्टापछि आगो नियन्त्रणमा लिइएको थियो।घटनामा मानवीय र चौपाया क्षति भने नभएको बस्नेतले बताए।उनका अनुसार घटनाको अनुसन्धान सुरु गरिएको छ।"
आज गणतन्त्र दिवस मनाइँदै,"काठमाडौं : नेपाली जनताको सङ्घर्ष, बलिदान र परिवर्तनसँग जोडिएको गणतन्त्र स्थापनाका अवसरमा मङ्गलबार राष्ट्रिय दिवस मनाइँदैछ । तत्कालीन नेपाल कम्युनिष्ट पार्टी (माओवादी) को सशस्त्र युद्ध र सात संसद्वादी राजनीतिक दलको शान्तिपूर्ण आन्दोलनको जगमा तत्कालीन राजा ज्ञानेन्द्र शाहले आफ्नो प्रत्यक्ष शासनसत्तालाई जनतालाई फिर्ता गर्दै २०६३ वैशाख ११ गते तत्कालीन संसद् पुनःस्थापना गरेका थिए। त्यसपछि गठित सरकारबाट भएको संविधानसभाको निर्वाचनबाट निर्वाचित संविधानसभाको पहिलो बैठकले २०६५ जेठ १५ गते व्यवस्थापिकासंसद्बाट गणतन्त्र स्थापनाको घोषणा गरेको थियो । सरकारले गणतन्त्र दिवस २०८१ लाई भव्यरूपमा मनाउन गणतन्त्र दिवस मूल समारोह समिति गठन गरेको छ । प्रधानमन्त्री पुष्पकमल दाहाल प्रचण्ड को अध्यक्षतामा यही जेठ १ गते सिंहदरबारमा बसेको बैठकले उनको अध्यक्षतामा गणतन्त्र दिवस मूल समारोह समिति, २०८१ गठन गरेको हो । समितिको सदस्यमा उपप्रधानमन्त्रीहरू, मन्त्रीहरू, काठमाडौँ महानगरपालिकाका प्रमुख, नेपाल सरकारका मुख्य सचिव, प्रधानसेनापति, ललितपुर महानगरका प्रमुख, नेपाल सरकारका सचिव तथा विशिष्ट श्रेणीका राजपत्राङ्कित अधिकृतहरू, नेपाल प्रहरीका महानिरीक्षक, सशस्त्र प्रहरी बलका महानिरीक्षक, राष्ट्रिय अनुसन्धान विभागका निर्देशकलगायत रहेका छन् । देशमा गणतन्त्र स्थापना भएको ऐतिहासिक दिनलाई प्रत्येक वर्ष गणतन्त्र दिवसका रूपमा मनाइन्छ । यस वर्षको जेठ १४, १५ र १६ गते तीन दिनसम्म नेपालभित्र र विदेशस्थित नेपाली राजदूतावास नियोगहरूमा दीपावलीलगायत कार्यक्रमहरू गर्ने निर्णय भएको छ ।"
गणतन्त्रको शुभकामना दिंदै राष्ट्रपतिले भने : यहाँसम्म आइपुग्न ठूलो त्याग र बलिदान गर्नेप्रति सम्मान छ,"काठमाडौं : राष्ट्रपति रामचन्द्र पौडेलले सङ्घीय लोकतान्त्रिक गणतन्त्रले सम्पूर्ण राजनीतिक अधिकारको सुनिश्चितता प्रदान गरेको उल्लेख गरेका छन्। गणतन्त्र दिवसका अवसरमा शुभकामना सन्देश जारी गर्दै उनले समुन्नत भविष्यका लागि एकताबद्ध भएर अगाडि जाने अवसर दिएको बताएका छन्। राष्ट्रपति पौडेलले गणतन्त्र दिवसका उपलक्ष्यमा सबै नेपालीमा शुभकामना र बधाई दिँदै नेपाल र नेपालीका लागि ऐतिहासिक र गौरवमय दिन भएको बताएका हुन् । '१७ वर्षअघि आजकै दिन हामीले स्वतन्त्रतासहित गणतन्त्र प्राप्त गरेका थियौँ । यही दिनबाट नेपाली नागरिकले सर्वोच्चता प्राप्त गरेका थियौँ र एउटा उदार, सामाजिक न्यायसहितको समावेशी समानुपातिक लोकतान्त्रिक गणतन्त्र नेपालको जग बसाएका थियौँ', सन्देशमा उल्लेख छ । राष्ट्रपति पौडेलले गौरवमय परिवर्तनका लागि सहादत प्राप्त गर्ने सहिदहरूप्रति श्रद्धाञ्जली अर्पण गर्दै यहाँसम्म आइपुग्न ठूलो त्याग र बलिदान गर्ने अग्रज नेताहरूप्रति सम्मान गरेका छन् । साथै उनले लोकतान्त्रिक आन्दोलनका लागि जेल, नेल र यातना सहने नेपाली दाजुभाइ तथा दिदीबहिनी, परिवर्तनका सारथी राजनीतिक दल सबैलाई अभिनन्दन गरेका छन्। उनले सन्देशमार्फत भनेका छन्, 'म यति बेला गणतन्त्र घोषणा भएको त्यो गौरवमय क्षण सम्झिरहेको छु । त्यो क्षण हामीले सहिदहरूलाई सम्झिएर भनेका थियौँ अब सामाजिक न्याय, स्वाधीनता र समृद्धि सुनिश्चित हुनेछ । त्यो दिन हामीले भनेका थियौँ हाम्रो देशको झण्डा अब सङ्घीय लोकतान्त्रिक गणतन्त्रको प्रतीक चिह्न बनेर विश्व समुदायमा गर्वका साथ फहराउनेछ ।' सम्पूर्ण नागरिकलाई लोकतान्त्रिक संस्कृतिको आलोकमा समुन्नत र अधिकार सम्पन्न बनाउने तथा नागरिकलाई खुसी दिन गरिएको सङ्कल्पका बारेमा उल्लेख गर्दै उनले उक्त सङ्कल्पलाई पूरा गर्न आजको दिनले अझ धेरै प्रतिबद्ध बनाउने विश्वास व्यक्त गरेका छन्। गणतन्त्रले खोजेको सबैभन्दा ठूलो विषय जनताको जीवनस्तरमाथि उठाउनु रहेकाले राष्ट्रपति पौडेलले त्यसका लागि उत्पादनमा वृद्धि, न्यायोचित वितरण, रोजगारी प्रवर्द्धन एवं सुशासन कायम गर्नुपर्ने बताएका छन्। 'जबसम्म प्रत्येक नेपाली नागरिकको अनुहार र आँगनमा खुसी र उज्यालो पुग्दैन, त्यो बेलासम्म सङ्घीय लोकतान्त्रिक गणतन्त्रले परिलक्षित गरेको उद्देश्य पूरा हुँदैन । यस अर्थमा आजको दिनले हामीलाई आफ्नो ऐतिहासिक दायित्व सम्झाएको छ । म आशा गर्छु, हामी यो दायित्वलाई बिर्सने छैनौँ । किनभने यो दायित्व पूरा नगरी हामी स्वाधीनता र समृद्धिको लक्ष्य कसैगरी हासिल गर्न सक्दैनौँ', उनले भनेका छन्। आजको पुस्तालाई बलियो अर्थतन्त्रसहितको समृद्धि सुनिश्चित गर्नुपर्ने, आउने पुस्तालाई सबल, एकताबद्ध, मौलिक चरित्रसहितको उदार राज्य र उच्चतम लोकतान्त्रिक संस्कृति दिने सङ्कल्प पनि आजैबाट गर्नुपर्ने राष्ट्रपति पौडेलको सन्देशमा उल्लेख छ । नागरिकका आम समस्या शिक्षा, स्वास्थ्य, सार्वजनिक यातायात, सामाजिक सुरक्षाको प्रत्याभूतिसहित गरिबीको अन्त्य गर्नुपर्ने तथा विश्वमञ्चमा हाम्रो प्रतिष्ठालाई उँचो बनाउनुपर्ने उनले उल्लेख गरेका छन्।"
आज गणतन्त्र दिवस मनाइँदै,"काठमाडौं : नेपाली जनताको सङ्घर्ष, बलिदान र परिवर्तनसँग जोडिएको गणतन्त्र स्थापनाका अवसरमा मङ्गलबार राष्ट्रिय दिवस मनाइँदैछ । तत्कालीन नेपाल कम्युनिष्ट पार्टी (माओवादी) को सशस्त्र युद्ध र सात संसद्वादी राजनीतिक दलको शान्तिपूर्ण आन्दोलनको जगमा तत्कालीन राजा ज्ञानेन्द्र शाहले आफ्नो प्रत्यक्ष शासनसत्तालाई जनतालाई फिर्ता गर्दै २०६३ वैशाख ११ गते तत्कालीन संसद् पुनःस्थापना गरेका थिए। त्यसपछि गठित सरकारबाट भएको संविधानसभाको निर्वाचनबाट निर्वाचित संविधानसभाको पहिलो बैठकले २०६५ जेठ १५ गते व्यवस्थापिकासंसद्बाट गणतन्त्र स्थापनाको घोषणा गरेको थियो । सरकारले गणतन्त्र दिवस २०८१ लाई भव्यरूपमा मनाउन गणतन्त्र दिवस मूल समारोह समिति गठन गरेको छ । प्रधानमन्त्री पुष्पकमल दाहाल प्रचण्ड को अध्यक्षतामा यही जेठ १ गते सिंहदरबारमा बसेको बैठकले उनको अध्यक्षतामा गणतन्त्र दिवस मूल समारोह समिति, २०८१ गठन गरेको हो । समितिको सदस्यमा उपप्रधानमन्त्रीहरू, मन्त्रीहरू, काठमाडौँ महानगरपालिकाका प्रमुख, नेपाल सरकारका मुख्य सचिव, प्रधानसेनापति, ललितपुर महानगरका प्रमुख, नेपाल सरकारका सचिव तथा विशिष्ट श्रेणीका राजपत्राङ्कित अधिकृतहरू, नेपाल प्रहरीका महानिरीक्षक, सशस्त्र प्रहरी बलका महानिरीक्षक, राष्ट्रिय अनुसन्धान विभागका निर्देशकलगायत रहेका छन् । देशमा गणतन्त्र स्थापना भएको ऐतिहासिक दिनलाई प्रत्येक वर्ष गणतन्त्र दिवसका रूपमा मनाइन्छ । यस वर्षको जेठ १४, १५ र १६ गते तीन दिनसम्म नेपालभित्र र विदेशस्थित नेपाली राजदूतावास नियोगहरूमा दीपावलीलगायत कार्यक्रमहरू गर्ने निर्णय भएको छ ।"
कपिलवस्तुमा विद्युत मर्मतका क्रममा करेन्ट लागेर कर्मचारीको मृत्यु,कपिलवस्तु : विद्युतको लाइन मर्मत गरिरहेको बेलामा करेन्ट लागेर विद्युत कर्मचारीको मृत्यु भएको छ । मृत्यु हुनेमा नेपाल विद्युत प्राधिकरण तौलिहवा शाखाका ईलेक्ट्रिसियन ३१ वर्षीय दिनेश चन्द्र मिश्रा रहेका छन्। सोमबार राती यशोधरा गाउँपालिका६ को रंगपुरमा हावाहुरीका कारण फ्युज भएको टन्सफार्मर बनाउँदै गर्दा करेन्ट लागेर मिश्राको मृत्यु भएको प्राधिकरण तौलिहवा शाखाले जनाएको छ । मृतक मिश्राको शव पोष्टमार्टमका लागि कपिलवस्तु अस्पतालमा राखिएको प्रहरी नायब निरीक्षक हरिबहादुर वलीले बताए । यसअघि पनि कपिलवस्तुमा नेपाल विद्युत प्राधिकरणका २ कर्मचारीको विद्युत मर्मतको क्रममा करेन्ट लागेर मृत्यु भइसकेको छ ।
जनताले सकारात्मक परिवर्तनको अनुभूति गर्न सके मात्र गणतान्त्रिक शासन प्रणालीप्रति जनविश्वास आर्जन गर्न सकिन्छ : पूर्वराष्ट्रपति भण्डारी,"काठमाडौं : पूर्वराष्ट्रपति विद्यादेवी भण्डारीले १७औँ गणतन्त्र दिवसका अवसरमा स्वदेश तथा विदेशमा रहेका सम्पूर्ण नेपाली दिदीबहिनी तथा दाजुभाइहरूमा सुख, शान्ति र समृद्धिको शुभकामना व्यक्त गर्दै जनताले सकारात्मक परिवर्तनको अनुभूति गर्न सके मात्र गणतान्त्रिक शासन प्रणालीप्रति जनविश्वास आर्जन गर्न सकिने बताएकी छन्। उनले शुभकामना सन्देशमार्फत नेपालमा लोकतान्त्रिक गणतन्त्र स्थापनार्थ अमूल्य जीवन उत्सर्ग गर्ने अमर सहिदहरूप्रति भावपूर्ण श्रद्धाञ्जली अर्पण व्यक्त गरेकी छन्। मुलुकमा राजनीतिक परिवर्तनका लागि भएका आन्दोलनको अगुवाइ गर्ने राजनीतिक दलका अग्रज नेताहरूप्रति सम्मान व्यक्त गर्दै आन्दोलनमा सहभागी जनसमुदाय, नागरिक समाज एवं राजनीतिक कार्यकर्ताहरूको योगदानको उच्च प्रशंसा गर्नुपर्ने बताएकी छन् । 'विसं २०६५ जेठ १५ गते जननिर्वाचित संविधानसभाको पहिलो बैठकद्वारा दुई सय ४७ वर्षदेखि नेपालमा कायम रहेको राजतन्त्रको अन्त्य गरी सङ्घीय लोकतान्त्रिक गणतन्त्र घोषणा भएको ऐतिहासिक दिनको सम्झनालाई चिरस्थायी बनाउन हामीले प्रत्येक वर्ष जेठ १५ गतेलाई गणतन्त्र दिवसका रूपमा मनाउँदै आएका छौँ', सन्देशमा भनिएको छ । उनले कुनै पनि शासन प्रणालीको सफलता वा असफलतालाई त्यसले प्रवाह गर्ने सेवाको गुणात्मकता र त्यसलाई सञ्चालन गर्ने पात्र र प्रवृत्तिले निर्धारण गर्ने बताइन्। तसर्थ, लोकतान्त्रिक गणतन्त्रात्मक शासन व्यवस्थाले विकास, सुशासन, समृद्धि र राष्ट्रिय स्वाभिमानलाई केन्द्रविन्दुमा राखेर हरेक नेपाली नागरिकलाई राष्ट्र निर्माणमा समेट्न सक्नुपर्ने सन्देशमा उल्लेख छ । पूर्वराष्ट्रपति भण्डारीले नेपालको संविधानले जनताका आधारभूत अधिकारलाई मौलिक हकका रूपमा सुनिश्चित गरिसकेको सन्दर्भमा तिनको व्यावहारिक कार्यान्वयनमार्फत जनताको जीवनमा सार्थक र सकारात्मक परिवर्तनको अनुभूति हुने परिस्थितिको निर्माण गर्न सकेमा मात्र गणतान्त्रिक शासन प्रणालीप्रति जनविश्वास आर्जन गर्न सकिने बताइन्। उनले ऐतिहासिक दिवसले संविधानद्वारा परिलक्षित समाजवाद उन्मुख अर्थतन्त्रको विकासमार्फत सामाजिक न्यायमा आधारित आर्थिक समृद्धि हासिल गर्दै समृद्ध नेपाल र सुखी नेपाली को राष्ट्रिय आकाङ्क्षा पूरा गर्ने दिशातर्फ अग्रसर हुन हामी सबैमा उत्साह प्रेरणा प्रदान गर्नेछ भन्ने विश्वास व्यक्त गरेकी छन् ।"
"मोरङको पथरीमा पसलमा आगलागी, ३२ लाखको क्षति","विराटनगर : मोरङको पथरीमा रहेको एउटा पसलमा मंगलबार बिहान आगलागी भएको छ।आगलागीमा ३२ लाख बराबरको क्षति भएको प्रहरीले जनाएको छ। पथरीशनिश्चरे नगरपालिका७ फाल्गुनन्द चोक बस्ने रेवतीप्रसाद सापकोटाले सञ्चालन गरेको अंशु एण्ड अमिसा पसल तथा कोल्ड सेन्टरमा बिहान ३ बजेतिर आगलागी भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए।उनका अनुसार कर्कटपाताको छानो भएको र इँटा प्रयोग गरेर बनाइएको १ तले घरभित्र पसल सञ्चालन गरिएको थियो। पसलमा आगलागी हुनुको कारण खुल्न सकेको छैन।विद्युत सर्ट भएर आगलागी भएको हुनसक्ने प्रहरीको प्रारम्भिक अनुमान छ।यद्यपि, अनुसन्धानपछि मात्रै वास्तविकता पत्ता लाग्ने जानकारी डीएसपी बस्नेतले दिए। उनका अनुसार आगोले पसलको गल्लाभित्र रहेको २ लाख रूपैयाँ नगद जलेको प्रारम्भिक अनुसन्धानबाट खुलेको छ।त्यस्तै, पसल सञ्चालन गरिएको घरसहित पसलभित्र रहेका सबै सामान जलेर नष्ट हुँदा ३० लाख बराबरको क्षति भएको बस्नेतले बताए।उनका अनुसार घरसहित नगद र पसलका सामान जल्दा ३२ लाख बराबरको क्षति भएको हो। प्रहरी, स्थानीय र दमकलको सहयोगमा डेढ घण्टापछि आगो नियन्त्रणमा लिइएको थियो।घटनामा मानवीय र चौपाया क्षति भने नभएको बस्नेतले बताए।उनका अनुसार घटनाको अनुसन्धान सुरु गरिएको छ।"
सडक भासिँदा पूर्वपश्चिम राजमार्ग अवरुद्ध,चितवन : सडक भासिदा पूर्वपश्चिम राजमार्गको नारायणगढबुटवल सडक अवरुद्द भएको छ । नवलपरासी (बर्दघाटसुस्तापूर्व) मा सडक भासिँदा राजमार्ग अवरुद्ध भएको हो। सोमवार राति २ बजे गैडाकोट नगरपालिका ९ थुम्सीको जङ्गलमा सडक भासिएको हो । जिल्ला प्रहरी कार्यालय नवलपरासी (बर्दघाटसुस्तापूर्व) का डिएसपी बेदबहादुर पौडेलले निर्माणाधीन सडक भासिँदा राजमार्ग दुईतर्फी अवरुद्ध भएको बताए । अवरुद्ध सडकमा ट्रक फसेकाले त्यसलाई हटाउन लागिएको हो । भासिएको सडकमा पश्चिमबाट पूर्वतर्फ जाँदै गरेको लु १ ख ८५१३ नम्बरको यात्रुबाहक बसमा एक्कासि ब्रेक लगाउँदा त्यसमा सवार आठ यात्रु सामान्य घाइते भएका छन् । ब्रेक लगाउँदा बस हुत्तिएर अर्को बसमा ठोक्किएको प्रहरीले जनाएको छ । सडक एकतर्फी भए पनि खुलाउने प्रयास भइरहेको छ ।
आज बजेट सार्वजनिक हुने,काठमाडौं : सरकारले आर्थिक वर्ष २०८१०८१ को बजेट आज दिउँसो १ बजे ल्याउने भएको छ। अर्थमन्त्री वर्षमान पुनले आर्थिक वर्ष २०८१०८२ को राजस्व र व्ययको वार्षिक अनुमान पेश गर्ने छन्। अर्थमन्त्री पुनले आगामी आर्थिक वर्षका लागि करिब १८ खर्ब रुपैयाँको बजेटको सिलिङ राष्ट्रिय योजना आयोगबाट पाएका छन्। कांग्रेसको अवरोधका बीच जेठ १३ गते प्रतिनिधिसभाबाट सरकारको नीति तथा कार्यक्रम बहुमतले पारित गरेको थियो। संघीय संसदको संयुक्त बैठकमा जेठ १५ गते नै बजेट प्रस्तुत गर्नुपर्ने संवैधानिक व्यवस्था छ। सभामुख घिमिरेले बैठकमा सहभागीताका लागि पौने १ बजेभित्र संसद भवन प्रवेश गरिसक्नुपर्ने सांसदहरूलाई अनुरोध गरेका छन्। बजेट भाषणपछि अपरान्ह ४ बजे प्रतिनिधिसभा बैठक बस्ने सभामुखले जानकारी गराएका थिए। चालु आर्थिक वर्षको हालसम्म करिब ६३ प्रतिशत बजेट खर्च भएको महालेखा नियन्त्रक कार्यालयको तथ्यांक छ। यो बजेट खर्चमा चालु (सरकारी) खर्च करिब ६८ प्रतिशत र पुँजीगत खर्च करिब ४२ प्रतिशत छ। सरकारको आम्दानी वा स्रोत सुनिश्चिता करिब ६० प्रतिशत भएको छ। खर्चको तुलनामा आम्दानी कम देखिन्छ। चालु वर्ष १७ खर्ब ५१ अर्बको बजेट आएको थियो। जसमा ११ खर्ब चालु खर्च र करिब ३ खर्ब पुँजीगत खर्च हुने सरकारको लक्ष्य छ।
मोरङमा करेन्ट लागेर नाबालकसहित दुई जनाको मृत्यु,"विराटनगर : मोरङको सुनवर्षी र विराटनगरमा करेन्ट लागेर नाबालकसहित दुई जनाको मृत्यु भएको छ। करेन्ट लागेर सुनवर्षी नगरपालिका९ डाइनियामा फोटो स्टुडियो सञ्चालकको र विराटनगर महानगरपालिका८ मा नाबालकको मृत्यु भएको हो। आफ्नै घरमा फोटो स्टुडियो सञ्चालन गर्दै आएका सुनवर्षी९ का ३५ वर्षीय उमेशप्रसाद साहको करेन्ट लागेर मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार फोटो स्टुडियो सञ्चालन गरिएको कोठाभित्र काम गरिरहेका बेला ल्यापटपमा पेनड्राइप जोड्ने क्रममा सोमबार राति ९ः३० बजेतिर अचानक करेन्ट लागेर साह घाइते भएको प्रारम्भिक अनुसन्धानबाट खुलेको छ। गम्भीर घाइते भएका उनलाई उपचारका लागि रंगेली अस्पताल लगिएको थियो। अस्पताल पुर्याउनसाथ १०ः३५ बजेतिर चिकित्सकले मृत घोषित गरेको जानकारी डीएसपी बस्नेतले दिए। साहको शवलाई पोस्टमार्टमका लागि रंगेली अस्पतालमा राखिएको छ। घटनाका सम्बन्धमा इलाका प्रहरी कार्यालय रंगेलीका इन्सपेक्टर सन्तोष खड्का नेतृत्वको टोलीले थप अनुसन्धान अघि बढाएको छ। त्यस्तै, विराटनगर८ देवकोटा चोकमा करेन्ट लागेर नाबालकको मृत्यु भएको छ। करेन्ट लागेर देवकोटा चोकमा रहेको खानेपानी कार्यालयको क्वार्टरमा बस्दै आएका सुरज चौधरीका ४ वर्षीय छोरा टेरेन्स चौधरीको मृत्यु भएको डीएसपी बस्नेतले बताए। प्रहरीका अनुसार सुरज खानेपानी कार्यालयका कर्मचारी हुन्। पानी सप्लायर्सको जिम्मेवारीमा रहेका उनी कार्यालयको क्वार्टरमा बस्दै आएका थिए। क्वार्टरको कोठाभित्रै खेल्ने क्रममा मल्टिप्लगबाट राति १० बजेतिर करेन्ट लागेर सुरजका छोरा टेरेन्स घाइते भएको जानकारी डीएसपी बस्नेतले दिए। गम्भीर घाइते भएका नाबालकलाई उपचारका लागि गोल्डेन अस्पताल लगिएको थियो। त्यहाँ सम्भव नभएपछि थप उपचारका लागि विराट टिचिङ अस्पताल लगियो। विराट पुर्याउनसाथ चिकित्सकले १२ः२५ बजेतिर मृत घोषित गरेको प्रहरीले जनाएको छ। शवलाई पोस्टमार्टमका लागि विराटनगरको कोशी अस्पतालमा राखिएको छ। घटनाका सम्बन्धमा जिल्ला प्रहरी कार्यालय मोरङका इन्सपेक्टर हेमराज ओली नेतृत्वको टोलीले थप अनुसन्धान अघि बढाएको छ।"
राउटेको मानव अधिकार चिन्ताजनक,"दैलेख : नेपालको एकमात्र अन्तिम घुमन्तेफिरन्ते समुदाय राउटेको मानवअधिकारको अवस्था चिन्ताजनक रहेको पाइएको छ । राष्ट्रिय मानव अधिकार आयोगले सार्वजनिक गरेको राउटेको मानव अधिकार अवस्था अध्ययन प्रतिवेदन२०८१ ले यस्तो तथ्य देखाएको हो । राउटे समुदाय करिब ९ सय वर्षदेखि नेपालको जंगल र मानव बस्तीको दूरीमा बस्दै आएको विश्वास गरिन्छ । सरकारले राउटेलाई लोपोन्मुख समुदायमा समावेश गरी हरेक व्यक्तिलाई सामाजिक सुरक्षा भत्ता प्रदान गरिरहेको छ । राउटे समुदायप्रति राज्यको जिम्मेवारी थप सुदृढ नहुने हो भने प्रथाजन्ती परम्परासहितको पृथक समुदाय रहेको राउटे पृथ्वीबाटै लोप हुने खतरा रहेको आयोगको प्रतिवेदनमा उल्लेख छ । फिरन्ते राउटेको जनसंख्या प्रत्येक वर्ष घट्दै गइरहेको छ । पछिल्लो पाँच वर्षको अवधिमा राउटेको जनसंख्या निरन्तर घट्दै गएको छ । २०७५ सालमा उनीहरूको जनसंख्या १ सय ४९ थियो । त्यो संख्या निरन्तर घट्दै गएको छ । २०७६ मा १ सय ४८, २०७७ मा १ सय ४५, २०७८ मा १ सय ४४ र २०८० माघसम्म १ सय ३७ पुगेको छ । यो समुदायमा नयाँ जन्ममा लामो अन्तराल भएको पाइएको छ । पछिल्लो साढे दुई वर्षको अवधिमा २०८० साउनभदौमा दुईजना बालिकाको जन्म भएको थियो । राउटे समुदायमा पाँच वर्षमुनिका १३, ६१२ वर्षसम्मका ३५, १३ देखि १८ वर्षसम्मका १७, २९ देखि २४ वर्षका १४, २५ देखि ४० वर्षका १९, ४१ देखि ६० वर्षका २४ र ६० वर्ष माथिका १५ सहित कुल १ सय ३७ जनाको जनसंख्या छ । राउटे समुदायमा राज्यको यथोचित ध्यान पुग्न नसक्नु, कमजोर स्वास्थ्य, कुपोषण, उपचारमा पहुँच नहुनु, नराख्नु, प्रजनन् स्वास्थ्य अभाव, गुणस्तरहीन परम्परागत आवासमा बसोबास, मौसम अनुकूल लत्ताकपडा अभाव, स्वच्छ खानेपानी तथा सरसफाइको अभाव जस्ता कारणले अकालमा मृत्युवरण भएको पाइन्छ, आयोगको प्रतिवेदनमा भनिएको छ । आयोगका मानव अधिकार अधिकृत किरणकुमार बरामका अनुसार सोसेक नेपालको सहकार्यमा राउटेको मानव अधिकारको अवस्थाबारे अध्ययन गरिएको थियो । आधुनिक मानव सामाज र जीवनशैलीबाट टाढा रहँदै आफ्नै मौलिक मूल्य मान्यता जंगली कन्दमुल, बाँदरको सिकार तथा काठबाट बनेका परम्परागत सामग्री तयार गरी अधिकांश समय स्वश्रम गरी बस्ने, रैथाने ज्ञान र सीपमा रमाएका फिरन्ते राउटेको अवस्थाबारे स्थलगत सर्वेक्षण गरिएको अधिकृत बरामले बताए । छैन नागरिकता कर्णालीमा फिरन्ते जीवनयापन गरिरहेका राउटे समुदायलाई दैलेखको गुराँस गाउँपालिकाले परिचयपत्र उपलब्ध गराएको छ । सोही परिचयपत्रका आधारमा राउटेले सामाजिक सुरक्षा भत्ता प्राप्त गरिरहेका छन् । राउटेहरूको जन्मदर्ता, विवाहदर्ता, मृत्युदर्तालगायत कुनै पनि पञ्जीकरण भएको छैन । यो समुदायका कुनै पनि व्यक्तिले नेपाली नागरिकताको प्रमाणपत्र प्राप्त गरेका छैनन्् । राउटेहरू स्वयं नागरिकताको प्रमाणपत्र प्राप्त गर्न इच्छुक नभएको आयोगको प्रतिवेदनमा उल्लेख छ । आयोगले राज्यबाट उनीहरूलाई नागरिकता दिलाउन पर्याप्त प्रभावकारी पहल नभएको आंैल्याएको छ । नेपालको संविधानले प्रत्येक नेपाली नागरिकलाई नागरिकता प्राप्त गर्ने हक प्रत्याभूत गरे पनि राउटे समुदायमा कार्यान्वयन हुन नसकेको आयोगले जनाएको छ । बाल अधिकारका न्यूनतम् गुञ्जायस नै छैन मानवअधिकार आयोगले राउटे समुदायका बालबालिकाको बाल अधिकारको न्यूनतम् गुञ्जायस नै नभएको उल्लेख गरेको छ । राउटे समुदायमा १८ वर्षमुनिका ६५ जना बालबालिका छन् । यो समुदायका कुनै पनि बालबालिका औपचारिक वा अनौपचारिक शिक्षाको पहुँचमा छैनन्् । सोसेक नेपालले केही बालबालिकालाई अनौपचारिक रूपमा अक्षर चिनाउने र नामसम्म लेख्न सिकाएको आयोगको प्रतिवेदनमा उल्लेख छ । समुदायका अधिकांश बालबालिकामा कुपोषणको समस्या छ । उनीहरूको शारीरिक अवस्था हेर्दा उचाइ, मोटाइ र देखाइ फरक रहेको आयोगको प्रतिवेदनले आंैल्याएको छ । आमाहरूमा शिशुलाई निरन्तर स्तनपान गराउनुपर्छ भन्ने चेतना नै छैन, नवजात शिशुलाई निरन्तर स्याहारसुसार कम छ, मौसम अनुकूल पर्याप्त कपडा पाउन सकेका छैनन्् भने सरसफाइको अवस्था नाजुक छ, आयोगको प्रतिवेदनमा भनिएको छ । ५ वर्षमा ७८ स्थानमा बसोबास २०७५ असारदेखि २०७९ असारसम्म फिरन्ते जाति राउटेले ७८ स्थानमा सामूहिक बसाइँ सरी बसोबास गरेको पाइएको छ । आयोगले सोसेक नेपालको स्रोत उल्लेख गर्दै दैलेखसहित सुर्खेत, जाजरकोट र सल्यान जिल्लामा उनीहरू बस्ती सरेर बसोबास गरेको जनाएको छ । उनीहरू सबैभन्दा धेरै सुर्खेतमा ४६, दैलेखमा २१, सल्यानमा ६ र जाजरकोटमा ५ पटक स्थानान्तरण भई बसोबास गरेको आयोगले जनाएको छ । संरक्षित क्षेत्र घोषणा गर्न सिफारिस आयोगले संघीय, प्रदेश र स्थानीय तहलाई सुझावहरू सिफारिससमेत गरेको छ । आयोगले सामाजिक तथा सांस्कृतिक संरक्षणका लागि राउटे संरक्षित क्षेत्र घोषणा तथा कार्यान्वयन गर्न, पृथक कानुनी व्यवस्था गर्न, घुम्ती प्रहरी चौकी स्थापना गर्न संघीय सरकारलाई सिफारिस गरेको छ । यस्तै राउटे समुदायका नागरिकलाई प्रशासन, पञ्जीकरण, खाद्यान्न, राहत, स्वास्थ्यलगायतका सेवाका लागि बस्ती स्थानान्तरणसँगै स्थानान्तरित हुने घुम्ती एकीकृत सेवा केन्द्र स्थापना, महिला र बालबालिकाका लागि पोषणका लागि घुम्ती पोषण गृह स्थापना गर्न प्रदेश सरकारलाई सिफारिस गरेको छ । आयोगले राउटे समुदायका ज्येष्ठ नागरिक, एकल महिला र अपांगता भएका व्यक्तिलार्ई परिचयपत्र उपलब्ध गराउन, आयातित मदिरा तथा सुर्तीजन्य पदार्थ बिक्री वितरणमा नियमन गर्न, मातृभाषासहित विशिष्टीकृत पाठ्यक्रम विकास गरी घुम्ती विद्यालय स्थापना गरी शिक्षा प्रवद्र्धन गर्न स्थानीय सरकारलाई सिफारिस गरेको छ ।"
बजेट कस्तो आउनुपर्छ ?,"काठमाडौं : आर्थिक वर्ष २०८१८२ को बजेट मंगलबार आउँदै छ। अर्थमन्त्री वर्षमान पुनले आगामी आर्थिक वर्षका लागि करिब १८ खर्ब रुपैयाँको बजेटको सिलिङ राष्ट्रिय योजना आयोगबाट पाएका छन्। चालु आर्थिक वर्षको हालसम्म करिब ६३ प्रतिशत बजेट खर्च भएको महालेखा नियन्त्रक कार्यालयको तथ्यांक छ। यो बजेट खर्चमा चालु (सरकारी) खर्च करिब ६८ प्रतिशत र पुँजीगत खर्च करिब ४२ प्रतिशत छ। सरकारको आम्दानी वा स्रोत सुनिश्चिता करिब ६० प्रतिशत भएको छ। खर्चको तुलनामा आम्दानी कम देखिन्छ। चालु वर्ष १७ खर्ब ५१ अर्बको बजेट आएको थियो। जसमा ११ खर्ब चालु खर्च र करिब ३ खर्ब पुँजीगत खर्च हुने सरकारको लक्ष्य छ। आर्थिक संकुचनको अवस्थामा स्रोत सुनिश्चितता गरेर मात्र बजेट ल्याउन विज्ञ एवं निजी क्षेत्रले सुझाएका छन्। डा प्रकाशशरण महत : पूर्वअर्थमन्त्री बजेट सन्तुलित आउन जरुरी चालु वर्ष अर्थतन्त्र सुधारोन्मुख गतिमा गइरहेको थियो, तर अहिले त्यो अहिले ब्रेक लागेको छ। निजी क्षेत्र हतोत्साहित भएको छ। उनीहरूको विश्वास पनि आर्जित गर्न आवश्यक छ। बजेट सन्तुलित आउन जरुरी छ। आउन नसक्ने आम्दानी देखाउने र त्यसकै आधारमा धेरै खर्च गर्छु भन्ने कुराले अविश्वास बढाउँछ। आम्दानीका वास्तविक स्रोतहरू मात्रै प्रस्तावित हुनुपर्छ। बजेट वितरणमुखीभन्दा पनि जनता र देशको आवश्यकतामुखी हुनुपर्छ। हामीसँग थोरै साधनस्रोत छ, जति छ त्यसले बढीभन्दा बढी उपलब्धि तथा परिणाम आउने किसिमको क्षेत्र वा आयोजनामा बजेट विनियोजन हुनुपर्छ। वितरणमुखी बजेट हुन भएन। करका दर बढाउनु पर्नेभन्दा पनि दायरा बढाउन जरुरी छ। कुन क्षेत्रमा विशेष सुविधा दिँदा, देशभित्र उत्पादन बढ्छ त्यसलाई प्राथमिकतामा राख्नुपर्छ। सरकारको सीमित पुँजीलाई रोजगारीका नाममा अनुदान बाँढ्ने अनि उद्यमशीलहरूले नपाउने प्रवृत्तितिर यो बजेट उन्मुख हुने संकेत देखिएको छ। यो गलत हुन्छ। डागोविन्दराज पोखरेल : पूर्वउपाध्यक्ष राष्ट्रिय योजना आयोग पूर्वाधारमा लगानी गर्ने बजेट फजुल खर्च घटाउन नै पर्छ। पूर्वाधारतिर छुट्टाइने खर्चलाई कनिका छरेजस्तो गर्न भएन। अतिआवश्यक पूर्वाधारलाई प्राथमिकीकरण गरी तिनीहरूमा पर्याप्त बजेट छुट्ट्याउनुपर्छ। हाम्रो उत्पादन लागत घट्ने, सेवा प्रवाह बढ्ने, अर्थतन्त्र चलायमान हुने खालको पूर्वाधारमा लगानी गर्ने बजेट आउन पयो। अर्को भनेको निजी क्षेत्रलाई प्रबद्र्धन गर्ने किसिमको हुनुपयो। निजी क्षेत्रको मनोबल घट्दा सरकारको राजस्व असुली पनि घटिरहेको छ। निजी क्षेत्रले लगानी गर्ने किसिमको बजेट आउनुपर्छ। यस्तै, नीति तथा कार्यक्रमले समावेश गरेको युवाउद्यमीलाई लक्षित गर्दै नवप्रवर्तन उद्योगको विकासमा जोड दिनुपर्छ। यहाँ रोजगारीको अवसर नभएर विदेशी युवाहरूलाई रोजगारी मात्र नभई स्वरोजगार कसरी बनाउन सकिन्छ, त्यता पनि हेर्नुपर्छ। साथै, स्वदेशको बजारमा आवश्यक जनशक्ति निर्माणका लागि सीप विकास र दक्ष जनशक्ति उत्पादन गर्नुपर्छ। रवि सिंह : अध्यक्ष नेपाल निर्माण व्यवसायी महासंघ आयोजनाहरूको स्रोत सुनिश्चिता गर्नुपर्छ यो बजेट पनि अन्य नियमित जस्तै नै हुन्छ होला। यो वर्ष अर्थमन्त्रीसँग निर्माण व्यवसायीले सहकार्य गर्न पाएका छैनौं। तर, पनि अर्थमन्त्रीलाई हामीले सुझाव दिएका छौं। यसमा पुँजीगत खर्चका लागि विकासे मन्त्रालयमा हुने बजेट विनियोजन वास्तविक रूपमा खर्च गर्ने आधारहरू तय गरेर मात्र हुनुपर्छ। सार्वजनिक खरिद नियमावलीको १३औं संशोधनले २ हजारभन्दा बढी योजनहरूको म्याद थप भएको छ। सरकारको अभ्यास भनेको बहुवर्षीय आयोजनाहरूको नाममा विशेष गरेर स्रोत सुनिश्चिता दिने तर त्यो भरपर्दो नहुने परिपाटी छ। यसलाई निराकरण गर्नुपर्छ। ५ खर्ब ८५ अर्बका आयोजनाहरूको स्रोत सुनिश्चिताका लागि सरकारले व्यवस्थापन गर्न जरुरी छ। खर्च हुने आयोजनाहरूमा मात्र बजेट विनियोजन गर्नुपर्छ। बजेटको आकार ठूलो बनाएर मात्र भएन। अनावश्यक रूपमा सबैलाई खुसी पार्ने गरी बजेट छर्न भएन। आफैंले बनाएको बजेटलाई ६ महिनापछि आफैले संशोधन गर्ने अवस्था सिर्जना हुन भएन। विनायक शाह : अध्यक्ष, होटल संघ नेपाल कर बढाउनेभन्दा व्यवसाय बढाउने बजेट कुनै पनि व्यवसायलाई अघि बढाउने उपकरणका रूपमा बजेट आउने हो। अहिलेको अवस्थामा व्यवसायमा विश्वासको वातावरण खस्किरहेको छ। बजेटले यसलाई समेट्न पर्छ। हामीसँग धेरैभन्दा धेरै होटलहरू छन्। तर, होटललाई चाहिने ग्राहकहरू एकतिहाइ मात्र आइरहेका छन्। नेपालको अर्थतन्त्रमा कुनै पनि व्यवसाय सञ्चालन नाफामा जान करिब ४० प्रतिशत चल्नुपर्ने हुन्छ। अहिले ३० प्रतिशत मात्रै होटलहरूमा ग्राहक पुगेका छन्। यसको असर बैंकको ऋणमा परिरहेको छ। खर्बौंको लगानी भइरहेका होटलहरू नै सञ्चालन घाटामा हुँदा बैंकको ऋण तथा किस्ता बुझाउन सक्ने अवस्था छैन। यसका लागि बजेटले धैरै सहयोग गर्न सक्छ। यसलाई अनुकूल नीति, नियम आउनुपर्छ। हामीले १०औं वर्षदेखि भनिरहेका छौं कि होटललाई उद्योगको सरह मान्यता दिनुपर्छ। बीचमा केही बजेटले उद्योगमा राखे पनि यसलाई सेवा व्यवसायका रूपमा मात्र हेरिन्छ। कर मात्र बढाउनेभन्दा व्यवसाय बढाउने किसिमको बजेट आउनुपर्छ। कविता पोखरेल कँडेल : सचिव स्वतन्त्र ऊर्जा उत्पादकहरूको संस्था नेपाल(इप्पान) ऊर्जा विकासका लागि नीतिगत व्यवस्था आवश्यक इप्पानले बजेटका लागि सुझाव अर्थमन्त्रीलाई बुझाइसकेको छ। बजेटले आयोजनाहरूको उत्पादन गर्ने समयावधी (आरसीओडी) थप गर्नुपर्छ। विगत ५ वर्षदेखि कोभिड महामारी, आर्थिक मन्दीलगायतका कारणले आयोजनाहरू समयमा नै सम्पन्न हुन सक्ने अवस्था छैन। यस्तै, प्रसारणलाइन निर्माण हुन नसक्दा नेपाल विद्युत् प्राधिकरणले सम्झौता भएबमोजिम पूरा विद्युत् नलिएर कन्टिजेन्सीमा विद्युत् लिने गरेको छ। यसले आयोजनाको वित्तीय अवस्थामा प्रभावित भइरहेको छ। साँवा र ब्याज तिर्न नसकिएकाले त्यसलाई पुनरतालिकीकरण गर्ने गरी बजेटले सम्बोधन गर्नुपर्छ। २०८२ सालसम्म यस क्षेत्रमा दिइरहेको कर छुटको व्यवस्थालाई आगामी १० वर्षसम्म निरन्तरता दिनुपर्छ। अर्को भनेको विद्युत् आयोजनाहरूले सामान आयात गर्दा भन्सारमा अड्किने समस्या छ। ठेकेदार कम्पनी भन्ने शब्द मात्र हुनु र जलविद्युत् आयोजना कम्पनीहरू पनि उल्लेख नहुँदा समस्या भएको हो। हेमराज ढकाल :उपाध्यक्ष नेपाल उद्योग वाणिज्य महासंघ परम्परागत बजेट आउन हुँदैन नेपालमा निजी क्षेत्रले कुल गार्हस्थ्य उत्पादन तथा रोजगारीमा ८० प्रतिशतभन्दा बढी योगदान पुयाउँदै आइरहेको छ। आर्थिक समृद्धिका लागि निजी क्षेत्रको गिरेको मनोबल उठाउने र लगानीमैत्री बनाउने काममा बजेट केन्द्रित हुनुपर्छ। अर्थतन्त्र संकुचित भएर उद्योग, निर्माण, व्यापार क्षेत्र तहसनहस भएको अवस्था छ। यस्तै युवाहरू विदेश पलायन हुने क्रम पनि बढेको छ। युवा वर्गलाई नेपालमा बाँच्न सक्ने र फेरि अर्थतन्त्र फस्टाउनका लागि हामीसँग सम्भावना भएका क्षेत्र कृषि, पर्यटन, जलस्रोत तथा उत्पादनमुखी उद्योगहरूलाई प्राथमिकता दिनुपर्छ। यी क्षेत्रमा प्रवाह हुने कर्जामा ब्याज न्यून हुनुपर्छ। आवश्यक कच्चापदार्थमा शून्य भन्सारको नीति सरकारको हुनुपर्छ। पहिलाको जस्तो झारो टार्ने, बजेटमा राम्रा कुरा ल्याउने तथा कार्यान्वयन नगर्ने, बजेट खर्च गर्न नसक्ने गरी परम्परागत तरिकाले बजेट आउन हुँदैन। कर संरचनामा सुधार गर्न जरुरी छ। क्रेडिट रिकभरी एक्ट, कानुनलाई संशोधन, डिजिटल अर्थतन्त्रलाई प्रबद्र्धन गर्ने बजेट आउनुपर्छ। राजेश अग्रवाल :अध्यक्ष, नेपाल उद्योग परिसंघ अर्थतन्त्रलाई चलायमान हुने किसिमको बजेट संकुचित अर्थतन्त्रलाई चलायमान हुने किसिमको बजेट ल्याउनुपर्छ। पुँजीगत खर्च बढाउने योजना अनुरूप बजेट आउनपर्छ। यसका लागि अलिकति ठूलो बजेट ल्याएर पुँजीगत खर्च बढाउने, निर्माण व्यवसायीको पुरानो भुक्तानी गर्ने र अर्थतन्त्र चलायमान बनाउने बजेट आउनुपर्छ। अनावश्यक रूपमा सबै आयोजनाहरूलाई बजेटमा समावेश गर्न हुँदैन। यसले गर्दा भएको स्रोत छरिन्छ भने आवश्यक आयोजनालाई स्रोत पुग्दैन। अनि कुनै पनि आयोजना सम्पन्न पनि हुन सक्दैन। योभन्दा आयोजनाको आवश्यकताअनुसार प्राथमिकीकरण गरेर त्यस्ता आयोजनामा मात्र केन्द्रित भइ सम्पन्न गर्नुपर्छ। २ वर्षदेखि आन्तरिक अर्थतन्त्र खुम्चिरहेको छ। कमलेशकुमार अग्रवाल :अध्यक्ष, नेपाल चेम्बर्स अफ कमर्स यथार्थपरक र आर्थिक शिथिलताको अन्त्य गर्ने बजेट पहिलो यथार्थपरक बजेट आउनुपयो। दोस्रो आर्थिक शिथिलताको अन्त्य गर्ने खालको हुनुपयो। तेस्रो विगतमा संकुचित नीतिले गर्दा उद्यमी, व्यवसायीहरूको मनोवल धेरै खस्केको अवस्था छ। यसकारण मनोवल बढाउन धेरै नीतिगत संरक्षणको आवश्यक छ। लगानीमैत्री आर्थिक गतिविधि विस्तार गर्ने खालको बजेट आउनुपयो। सबैभन्दा ठूलो लगानी प्रबद्र्धन गर्ने खालको बजेट हुनुपयो। विगतमा संकुचित नीतिहरूले राजस्वको दरहरू धेरै बढाइएको छ। भन्सारमा पनि धेरै वृद्धि गरिएको थियो। भन्सारका दरहरू घटाएर चोरी पैठारी नियन्त्रण गर्नुपयो। ३० प्रतिशतको दर उच्च भएकाले २० प्रतिशतमा झार्नुपयो। २० प्रतिशतलाई १५ प्रतिशत, १० लाई ५ प्रतिशत गर्नुपयो भनेर माग गरेका छौं। आयकरका दरहरू पनि धेरै उच्च छ। यसकारण यसका स्ल्याबहरूमा पनि धेरै कमी हुनुपयो। व्यक्तिगत आयकर दर अति नै उच्च रहेकाले न्यूनीकरण हुनुपयो। किशोर थापा :पूर्वाधार विज्ञ खर्च गर्ने निकायको संस्थागत क्षमता बढाउन पयो नेपालको सन्दर्भमा पूर्वाधारमा धेरै नै लगानी गर्न आवश्यक छ। चाहे ती सडक हुन्, खानेपानी हुन्, सिँचाइ हुन्, रेल हुन्, ठूला जलविद्युत् आयोजना हुन्, लगायतका सबै पूर्वाधारमा लगानी पुगेको छैन। तर, यसका लागि बजेटको आकार मात्र बढाएर पुग्दैन। कुन सरकारले कति ठूलो बजेट ल्यायो भन्ने प्रवृत्ति मात्रै हाबी भइरहेको छ। बजेट कार्यान्वयन गर्न हाम्रा निकायहरूको क्षमता छ कि छैन भन्नेमा कहिल्यै हेरिने गरेको छैन। जुन सरकारी निकायले विनियोजित बजेट अख्तियारी गर्छ उनीहरूको क्षमता छ कि छैन भन्ने पनि हेर्नुपर्छ। त्यही कारण नै हो, पूर्वाधारमा बजेट धेरै राखे पनि खर्च हुन सकिरहेको छैन। बजेटको आकार बढेसँगै खर्च गर्ने निकायको संस्थागत क्षमता बढाउन पर्छ। यसमा पनि लगानी गर्नुपर्छ। योसँगै नवप्रवर्तनलाई बजेटले पनि प्रबद्र्धन गर्नुपर्छ। युवा वर्ग यसमा निकै लागिरहेका छन्। नवप्रवर्तन उद्योगलाई प्रबद्र्धन गर्न अनुदान वा बजेट मात्र छुट्टाएर हुँदैन। सुनिल केसी : अध्यक्ष, नेपाल बैंकर्स संघ निजी क्षेत्रमैत्री वातावरण सुनिश्चित गरिनुपर्छ बैंकलाई लाग्ने कर बढी छ। सामाजिक सुरक्षाको पनि दोब्बर कर छन्। बरु विदेशबाट पैसा ल्याउँदा लाग्ने कर घटाउन आवश्यक छ। यस्ता कर घटाउनुपर्छ भन्ने हो तर अहिले सरकारले घटाउँछ जस्तो लाग्दैन। बरु निजी क्षेत्रलाई व्यवसाय गर्नका लागि राम्रो वातावरण भैदिनुपर्छ। साथै सरकारले विकास खर्च गर्ने खालको कार्यान्वयन हुने गरी बजेट आइदियो भने अहिलेको निर्माण क्षेत्र, रियल स्टेट र उद्योगहरूलाई सहज रूपमा काम गर्ने वातावरण भैदियो भने यसले स्वतः बैंक तथा वित्तीय संस्थाको व्यवसायलाई सहायता गरिहाल्छ। राधा पोखरेल : अध्यक्ष, नेपाल पुँजीबजार लगानीकर्ता संघ नाफाको कर स्थिर बनाइनुपर्छ अर्थमन्त्री वर्षमान पुन आएसँगै पटकपटक पुँजीबजारबारे सुझाव मागेकाले दिँदै आएका छौं। यसैले आगामी आवको बजेटलाई केन्द्रित गरेर सुझाव पनि दियौं। लगानीकर्ताहरूले प्राप्त गर्ने नाफाको कर स्थिर नभएकाले यसलाई पटकपटक नफेर्न भनेका छौं। आयकर ऐनमा संशोधन गर्न नेपालको पुँजीबजार संघ, संगठनहरूले संयुक्त प्रेस विज्ञप्ति जारी गरेका थियौं। विद्यमान कानुनी व्यवस्थालाई परिवर्तन गर्न माग गरेका छौं। नेपाल धितोपत्र बोर्डमा सूचीकरण भएको निकायको हितको निसर्गबाट प्राप्त लाभको हकमा धितोपत्र विनिमय अग्रिम कर नभई उक्त कर अन्तिम कर कट्टी हुने कानुनी व्यवस्था गर्नुपर्ने, यसअनुसार आयकर ऐनको अनुसूचीसमेत संशोधन गर्नुपर्छ। व्यक्तिगत तवरबाट हुने धितोपत्र कारोबारलाई प्रोत्साहित गर्न तथा कर कट्टी र अभिलेखीकरण कार्यलाई बनाउन सरल अल्पकालीन लगानीकर्ता (३६५ दिनभित्र) प्रतिशत र दीर्घकालीन लगानीकर्ताको (३६५ दिनभन्दा बढी) प्रतिशत पुँजीगत लाभकर कायम हुनुपर्छ। पञ्चकाजी श्रेष्ठ : अध्यक्ष राष्ट्रिय कृषक समूह महासंघ, नेपाल कृषिमा रोजगार सिर्जना गर्ने कार्यक्रम आवश्यक पालिका स्तरमा कृषि तथा भूमिको तथ्यांक व्यवस्थापन, किसानको पहिचान, वर्गीकरण र परिचयपत्र र त्यसको आधारमा सेवा सुविधा वितरण गर्ने नीति ल्याउनुपर्छ। पशु र बाली बिमा नीति किसान मैत्री रहँदारहँदै पनि विभिन्न समस्या देखाउँदै बिमा कार्यक्रम कार्यान्वयनलाई फितलो बनाइएको छ। कृषि बिमा कार्यक्रममा ८० प्रतिशत संघीय अनुदानलाई निरन्तरता दिइयोस्। ग्रामीण समुदायका भूमिहीन, साना र सीमान्तकृत वर्गले महसुस गर्ने गरी बिमा कम्पनीहरू अनिवार्य रूपमा ग्रामीण समुदायमा पुग्ने प्रणालीको विकास हुन जरुरी छ। स्थानीय सरकार समेतको आर्थिक लगानी सहितको अगुवाईमा बाली र पशु बिमा कार्यक्रम सञ्चालनका लागि बजेट व्यवस्था गरियोस्। कम्पोस्ट मल कारखाना खोल्न प्रोत्साहनका लागि विशेष अनुदानको व्यवस्था आवश्यक छ। डाडिल्लिराज खनाल :अर्थविद् अस्तव्यस्त परम्परालाई ब्रेक थ्रु गर्ने बजेट चाहिन्छ सबैभन्दा ठूलो कुरा बजेट कार्यान्वयन नहुने, जवाफदेहिता नहुने र अस्तव्यस्त परम्परालाई ब्रेक थ्रु गर्ने गरी बजेट आउनुपर्छ। अहिले अर्थतन्त्रमा आएको संकटलाई हटाउने गरी बजेट ल्याइनुपर्छ। बजेटको पद्धति र त्यसको व्यवस्थापनको समस्या छ। निजी क्षेत्रमा लगानी नहुने, विश्वास घटेको स्थिति छ। यसर्थ साना उद्योगी, व्यवसायीलाई सहयोग गर्ने र अर्थतन्त्रलाई पुनरुत्थान गर्न पहिलो प्राथमिकतामा राख्नुपर्छ। बजेट प्रणाली र व्यवस्थापनमा चुनौती र संकट भएकाले सुधार हुनुपर्छ। निजी क्षेत्रको लगानी बढाउने, बैंकिङ क्षेत्रमा कर्जाको प्रवाहलाई बढाउन प्रोत्साहन हुनुपर्छ। उत्पादनशील क्षेत्रमा लगानी प्रवद्र्धन हुने खालको वित्तीय सुशासन, नीतिबीचको सामञ्जस्यता, मौद्रिक नीतिले पनि अर्थतन्त्रलाई थप पुनरुत्थान गर्नका निम्ति केन्द्रित हुनुपर्छ। आकाश गोल्छा, वरिष्ठ उपाध्यक्ष, : नेसनल अटोमोबाइल्स डिलर्स एसोसिएसन (नाडा) चोरी पैठारी रोक्ने नीति विद्युतीय गाडी (ईभी)मा कर बढाउने व्यापक हल्ला छ। सरकारले बढाए पनि धेरै नबढाओस्। वातावरणमैत्री सवारीलाई प्रोत्साहन गर्नुपर्ने भएकाले यसको कर बढाउँदा अन्ततः उपभोक्तालाई मार पर्छ। यसबाहेक भएका पेट्रोलियम गाडीलाई अहिले बेच्न गाह्रो भइरहेको छ। सवारीको पार्टपुर्जा आयातमा चोरी पैठारी भइरहेको छ। यसको भन्सार शुल्क बढी भएकाले चोरी पैठारी बढेको हो। बरु बढी तोक्नुको साटो कम तोकेर कडाइ गरे चोरी नियन्त्रण हुन्थ्यो। यसले राजस्व कानुनी दायरामा आउँछ। मुख्यतः सरकारले पूर्वाधारको बजेट बढाएर बढी खर्च गरोस्। जसले गर्दा समग्र अर्थतन्त्र चलायमान हुन्छ। यो भएपछि बाँकी कुरा आफैं मिल्छ।"
खोजी लिच्छविको,"नेपालको इतिहासको प्रामाणिक काल हो लिच्छविकाल । ब्राह्मी लिपि र लिच्छवि लिपिकै प्रयोग भएका शिलालेखहरू लिच्छविकालीन इतिहास अध्ययन गर्ने भरपर्दा प्रमाणहरू हुन् । लिच्छविकालका राजा मानदेव प्रथमले विसं ५२१ सालमा चाँगुनारायणमा गाडेको स्तम्भबाट त्यही समयदेखि स्तम्भ लेखन नेपालमा प्रवेश गरेको देखाउँछ । स्तम्भ लेखन नै त्यतिबेलाका लागि आधुनिक सुरुआत थियो, जसलाई भारतबाट भिœयाइएको अनुमान गर्न सकिन्छ । मानंक मुद्रा पनि तिनै राजा मानदेवले सुरु गरेका थिए । कला, साहित्य, वास्तुकला, मूर्तिकलालगायतको विकास लिच्छविकालमै भएको छ । त्यतिखेर नेपालको सम्बन्ध कलिङ, वैशाली, कपिलवस्तु, मगध, तक्षशिला, नालन्दा, काशी, कुशीनगर, रामग्राम, वैशालीलगायत राज्यसँग हुनु भनेको परराष्ट्र सम्बन्ध अर्थात् कूटनीतिक आयाम विशाल हुनुको द्योतक हो । लिच्छविकालमै हो नेपालले तिब्बतसँग वैवाहिक नाता जोडेर बलियो सम्बन्ध कायम गरेको । हाला कि त्यसको तथ्य प्रामाणिकता धेरै प्रश्न अनुत्तरित छन् । विद्वान इतिहासकारहरू बालचन्द्र शर्मा, जगदीशचन्द्र रेग्मी र सूर्यविक्रम ज्ञवालीले नै लिच्छविकाललाई स्वर्णकालको संज्ञा दिएका छन् । उनीहरूले त्यसो भन्नुको आधार भनेको त्यतिखेरको सांस्कृतिक वैभव हो । त्यतिबेलाको शिक्षाको स्तर र जनताको आर्थिक अवस्था पनि उच्च तहको हुनाले समेत त्यो समय स्वर्णकाल हुन पुगेको हो । राज्य व्यवस्था त्यतिबेला लोककल्याणकारी थियो । प्रशासनिक व्यवस्था पनि उन्नत मान्नुपर्छ । न्यायिक व्यवस्था राजामा केन्द्रित नभई पाञ्चाली भन्ने इकाइसम्म पुगेको थियो । बौद्ध धर्मले फक्रने मौका पाएको थियो । बौद्ध संघहरू पनि अधिकारसम्पन्न थिए । स्वर्णकालको उपमाका बारेमा पनि अनेक तर्क छन् । दक्षिणतिरका अनेक राज्यको तुलनामा लिच्छवि राज्य कमजोर रहेको तर्क गर्नेहरूले स्वर्णकाल नमाने पनि नेपालकै हकमा भने उन्नति र प्रगतिको समय मान्न हिच्किचाउनु पर्दैन । मल्लहरूसँग पराजयपछि पहिचान लुकाएका हुन सक्छन् भन्ने पनि छ । तथ्य के हो भन्ने पत्ता लगाउन आनुवांशिक वैज्ञानिक अनुसन्धान गर्न सकिन्छ वा कुन उपाय हुन्छ । इतिहास भनेको रहस्यमा छाडिदिने र अनुमानका हल्ला रहन दिने होइन तथ्य पत्ता लगाउने विषय हो । लिच्छवि को थिए र कहाँ हराए भन्ने पनि खोजिनुपर्छ ।"
कांग्रेस संसदीय दलको बैठक बस्दै,काठमाडौं : प्रमुख प्रतिपक्षी दल नेपाली कांग्रेसको संसदीय दलको बैठक आज बस्दै छ । कांग्रेस संसदीय दलका प्रमुख सचेतक रमेश लेखकले बैठक बिहान १० बजे बस्न लागेको जानकारी दिए । बैठक सङ्घीय संसद् भवन नयाँ बानेश्वरस्थित ल्होत्से हलमा बस्नेछ । नेपाली कांग्रेसले पछिल्लो समय सहकारी ठगीबारे अनुसन्धान गर्न संसदीय छानविन समिति गठन गर्न माग गर्दै आएको छ । सरकारले आज बजेट ल्याउने तयारी गरिरहेका बेला कांग्रेस संसदीय दलको बैठक बस्न लागेको हो ।
गणतन्त्रको लाभलाई आम नागरिकमा पुर्याउन दृढतापूर्वक प्रयासरत छौं : प्रधानमन्त्री दाहाल,"काठमाडौं : प्रधानमन्त्री पुष्पकमल दाहाल प्रचण्ड ले गणतन्त्र राजनीतिक व्यवस्था मात्र नभई शासकीय पद्धति र जीवनशैलीसमेत भएको बताउँदै गणतन्त्रको लाभलाई आम नागरिकमा पुर्याउन सरकारले दृढतापूर्वक प्रयास गरिरहेको बताएका छन्। गणतन्त्र दिवस२०८१ का अवसरमा आज शुभकामना दिँदै उनले समाजका सबै तह र तप्कामा गणतान्त्रिक जीवनशैली विकास भई नागरिक तहमा गणतन्त्र संस्थागत भइसकेको बताए। गणतन्त्र अरूका अधिकारको सम्मान गर्दै आफ्ना अधिकारको उपभोग गर्ने जीवन पद्धति पनि भएको उल्लेख गर्दै प्रधानमन्त्री दाहालले सन्देशमा भनेका छन्, 'अझ, त्यसभन्दा माथि सङ्घीय लोकतान्त्रिक गणतन्त्र स्थानीय स्वायत्तता र आधारभूत विषयमा स्वनिर्णयको अधिकारसमेत हो । तसर्थ, यसका लाभलाई आम नागरिकमा पुर्याउन सरकारले दृढतापूर्वक प्रयास गरिरहेको छ ।' गणतन्त्रको उपलब्धिका रूपमा जनताका प्रतिनिधिले संविधानसभाबाट निर्माण गरेको नेपालको संविधानबमोजिम सङ्घीय लोकतान्त्रिक गणतन्त्रात्मक शासन व्यवस्था कार्यान्वयनमा रहेको जनाउँदै उनले यस व्यवस्थाले नेपालको संविधानबमोजिम समाजवादप्रति प्रतिबद्ध रही समृद्ध राष्ट्र निर्माणका लागि दिशानिर्देश गरेको बताएका छन्। प्रधानमन्त्रीले संविधानसभाबाट जारी संविधानले प्रतिस्पर्धात्मक बहुदलीय लोकतान्त्रिक शासन प्रणाली, बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषता, नागरिक स्वतन्त्रता, मौलिक अधिकार, मानवअधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता, स्वतन्त्र, निष्पक्ष र सक्षम न्यायपालिका एवं कानुनी राज्यको अवधारणालगायत लोकतान्त्रिक मूल्यमान्यतालाई संस्थागत गरेको स्पष्ट पारेका छन्। प्रधानमन्त्री दाहालले राजनीतिक परिवर्तनको लाभ तल्लो तहका जनतासम्म पुर्याउन सरकारले नीतिगत, कानुनी तथा संरचनागत व्यवस्थामा समयानुकूल परिमार्जन गरी कार्यसम्पादन गरिरहेको बताए। सङ्घीय लोकतान्त्रिक गणतन्त्रात्मक शासन व्यवस्थाका लागि विभिन्न समयमा भएका राजनीतिक आन्दोलन, जनयुद्ध, २०६२६३ को ऐतिहासिक जनआन्दोलन, मधेस आन्दोलनसहितका आन्दोलन तथा सङ्घर्षका सहिदहरूको स्मरण गर्दै प्रधानमन्त्रीले उनीहरूप्रति श्रद्धाञ्जली अर्पण गरेका छन्। गणतन्त्र प्राप्तिको आन्दोलनका घाइते तथा अपाङ्तगता भएका व्यक्तिको शीघ्र स्वास्थ्यलाभको कामना गर्दै उनले बेपत्ता दिदीबहिनी दाजुभाइप्रति सम्मान प्रकट गरेका छन् । प्रधानमन्त्री दाहालले गणतन्त्र दिवसले सबैलाई सहिदले देखाएको सत्य र न्यायको मार्गमा हिँड्न प्रेरित गरोस् भन्ने कामनासमेत गरेका छन्। 'नेपाली जनताको बलिदानीपूर्ण आन्दोलनको जगमा संविधानसभाले २०६५ साल जेठ १५ गते देशमा लोकतान्त्रिक गणतन्त्रको स्थापना गर्ने ऐतिहासिक निर्णय गरेको दिनका अवसरमा स्वदेश तथा विदेशमा रहेका सम्पूर्ण नेपाली दिदीबहिनी, दाजुभाइमा बधाइसहित शुभकामना व्यक्त गर्दछु', सन्देशमा उनले भनेका छन् ।"

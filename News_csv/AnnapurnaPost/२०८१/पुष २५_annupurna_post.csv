शीर्षक,विवरण
दाउन्ने सडक दुईतर्फी खुल्न अझै केही समय लाग्ने,"परासी : मंगलबार रातिदेखि अवरोध भएको बुटवलनारायणगढ सडकको दाउन्ने क्षेत्र दुईतर्फी खुल्नेमा अनिश्चित देखिएको छ। शीतलहरका कारण उक्त सडक खण्ड चिप्लो भएपछि तीन दिनदेखि एकतर्फी सञ्चालन गरिँदै आइएको छ। उक्त सडक खण्ड विस्तारको क्रममा छ। विस्तारका क्रममा राखिएको माटो शीतलहरका कारण हिलोसँगै चिप्लो भएपछि सवारी आगमनमा कठिनाइ भएको हो। दाउन्नेको खुर्सानी खोलामा लेदोसहितको हिलोले सवारी आगमनमा अवरोध पुर्याएको हो। त्यसबाहेक पनि राजमार्गका ठाउँ ठाउँमा सडक चिप्लो छ। सवारी साधनको जाम भएपछि उकालो र ओरालोमा रोकिएका सवारी साधन एक आपसमा ठोकिएका छन्। मंगलबार रातिदेखि सडक अवरुद्ध भएपछि जाममा परेका सवारी साधनलाई एकतर्फी रूपमा सञ्चालन गरिँदै आएको जिल्ला प्रहरी कार्यालयका सूचना अधिकारी डीएसपी रेशम बोहराले जानकारी दिए। हिलो र चिप्लो सडकमा फेरि ग्राभेल राख्दा झन् लेदो हुने र सवारी साधन फस्न सक्ने भएकाले शीतलहर कम नभएसम्म पूर्ण रूपमा सवारी साधन सञ्चालनमा कठिनाइ हुने डीएसपी बोहराले बताए। घाम लागेर हिलो नसुकेसम्म दोहोरो सवारी सञ्चालनमा कठिनाइ भएकाले सडक पूर्णरुपमा सञ्चालनबारे अनिश्चित जस्तै छ, डीएसपी बोहोराले भने। सवारी साधनमध्ये यात्रुबहाक बस र साना गाडीलाई प्राथमिकतामा राखेर आवतजावतको व्यवस्था गरिएको छ। पालैपालो सवारी साधन आवतजावतको व्यवस्था मिलाइएकाले यात्रुहरु घण्टौंसम्म सडकमा रोकिन परेको छ। दुई दिनसम्म सडकमा रहेका मालबहाक सवारी साधनलाई बुधबार राति पठाइएपनि बिहीबार बिहानदेखि फेरि मालबाहक सवारी साधनहरु दुम्किवास र बर्दघाटमा रोकेर राखिएको छ। सडकमा सवारी साधनको जाम बढेपछि पश्चिम भएर पूर्व जाने सवारी साधनलाई बर्दघाटको टिसिएन चोकबाट हुलाकी सडक हुँदै भैरहवा भएर पठाइएको छ। आवतजावतमा कठिनाइ भएपछि केही यात्रुहरू हिँडेर अवरुद्ध सडक पार गर्दै आएका छन्। पाँच दिनदेखि जिल्लामा बाक्लो हुस्सुसँगै शीतलहर बढेको छ। शीतलहरका कारण सडकमा पैदलयात्रुहरु समेत कम हिँडेका छन्। सरकारी कार्यालयहरूमा सेवाग्राहीको उपस्थितिसमेत न्यून छ।"
एमालेले कुनै पार्टीसँग एकता गर्दैन : प्रधानमन्त्री ओली,काठमाडौं : नेकपा एमालेका अध्यक्ष केपी शर्मा ओलीले एमालेले कुनै पार्टीसँग एकता नगर्ने बताएका छन्। अनेरास्ववियुले आसन्न स्वतन्त्र विद्यार्थी युनियन निर्वाचनका सन्दर्भमा बिहीबार च्यासलमा आयोजना गरेको कार्यक्रममा ओलीले एमालेले अरु कुनै पार्टीसँग एकताको पहल नगर्ने तर मर्ज हुन आउने पार्टीलाई स्वागत गर्ने बताए। एकीकरणका नाममा पदमा निकै लफडा हुने गरेको भन्दै उनले एमालेको नीति निर्णयलाई स्वीकार गर्नेलाई मात्रै भित्र्याउने उल्लेख गरे। अध्यक्ष ओलीले एमालेलाई अहिलेको राष्ट्रिय शक्ति बनाइएको र अब निर्णायक शक्तिको निर्माणको दिशामा अग्रसर भएको उल्लेख गरे। एमालेलाई सिध्याउँदै भन्नेहरूलाई पनि आफूहरूले जनमतमा पहिलो शक्ति भएर देखाइदिएको उनले बताए। उनले आसन्न स्ववियु निर्वाचनमा कसैको वैशाखी बिना एकताबद्ध भएर मैदानमा उत्रिएर विजय हासिल गर्न विद्यार्थी संगठन अनेस्ववियुलाई निर्देशन दिए। कार्यक्रममा प्रधानमन्त्री ओलीले विद्यार्थी महोत्सवसँग समेटिएको पुस्तकको लोकार्पण गरे।
रवि लामिछानेलाई ६५ लाख धरौटीमा रिहा गर्न आदेश,"कास्की : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछाने धरौटीमा रिहा हुने भएका छन्। बिहीबार कास्की जिल्ला अदालतका न्यायाधीश नीतिज राईको इजलासले सहकारी ठगी प्रकरणका प्रतिवादी लामिछानेलाई ६५ लाख धरौटीमा रिहा गर्न आदेश दिएको हो। सूर्यदर्शन सहकारीका बचतकर्ताको रकम अपचलन गरेको आरोपमा लामिछाने गत कात्तिक २ गते काठमाडौंबाट पक्राउ परेका थिए। कास्की जिल्ला अदालतमा बुधबार प्रतिवादी तर्फका कानुन व्यवसायीहरूको बहस सकिएपछि आज सरकारी वकिलले जवाफी बहस गरेका थिए। सरकारी वकिलले जवाफी बहसका क्रममा सहकारी ठगी गरेको पर्याप्त प्रमाण भएकाले लामिछानेलाई पुर्पक्षका लागि थुनामै राख्नुपर्ने तर्क गरेका थिए। लामिछानेमाथि सहकारी ठगीसँगै सङ्गठित अपराध र सम्पत्ति शुद्धीकरण कसुरमा समेत मुद्दा दायर भएको छ । यही पुस ७ गते सरकारी वकिलको कार्यालय,कास्कीले सहकारी ठगीको आरोपमा लामिछानेसहित ४४ जनालाई प्रतिवादी बनाएर मुद्दा दर्ता गरेको थियो। लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै पूर्वडीआईजी जोशी, छविलाल,लिला,रामबहादुर,मीना,कृष्णबहादुर र आरतीविरुद्ध सम्पत्ति शुद्धिकरणमा मुद्दा दायर गरिएको छ। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । प्रहरीले बुझाएको प्रतिवेदनका आधारमा सरकारी वकिल कार्यालयले लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो माग गरेको थियो। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड,३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको थियो । यसैगरी पछाईंलाई २४ करोड ६७ लाख ७ हजार ३४ रुपैयाँ बिगो माग गरिएको थियो। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको थियो।"
२६ वर्षपछि हत्याका अभियुक्त पक्राउ,"नुवाकोट : हत्या गरेर फरार रहेका अभियुक्त २६ वर्षपछि पक्राउ परेका छन्। गत २०५५ साल वैशाख २० गते नुवाकोटकै साबिक कल्याणपुर गाविस७ देउडी सुकुम्वासी हाल विदुर नगरपालिका१३ का ५३ वर्षीय लक्ष्मण तामाङलाई हत्या गरी फरार रहेका साबिक गोर्स्याङ गाविस३ हाल तारकेश्वर गापा ५ काभ्रेगाँउका छेप्पा तामाङलाई पक्राउ गरिएको जिल्ला प्रहरी कार्यालय नुवाकोटले जनाएको छ। उच्च अदालत पाटनको गत २०५७ माघ ९ गतेको फैसलाले दोषी ठहर गर्नुका साथै कसुर बमोजिम २० वर्ष कैद सजाय भएकोमा उनी फरार रहेकोमा प्रहरी चौकी दाङसिङबाट खटिएको प्रहरी अधिकृतसहितको टोलीले खोजी गर्दै जाँदा तारकेश्वर गापा ५ निग्लेनीमा लुकीछिपी बसेको अवस्थामा पक्राउ गरिएको प्रहरी नायब उपरीक्षक तिलक भारतीले जानकारी दिए। उनका अनुसार पक्राउ परेका तामाङलाई नुवाकोट जिल्ला अदालतमा पेश गरिएकोमा अदालतले उनको कैद भुक्तानका लागि कारागार कार्यालय नुवाकोटमा पठाउने आदेश भएकोमा नुवाकोट कारागार पठाइएको हो। २०५५ वैशाख २० गते लक्ष्मणको हत्या गरी कर्तव्य ज्यान मुद्दामा दोषी ठहर भएका छेप्पालाई उच्च अदालत पाटनले २० वर्ष जन्म कैद फैसला सुनाएको थियो। तर, उनी फरार रहेका थिए।"
सन् २०३५ सम्ममा विद्युत् जडित क्षमता साढे २८ हजार मेगावाट पुऱ्याइने,"काठमाडौं : सन् २०३५ सम्ममा ऊर्जा उत्पादनतर्फ प्रक्षेपित आन्तरिक विद्युत मागको आपूर्ति र निर्यात गर्न कुल विद्युत जडित क्षमता २८ हजार ५०० मेगावाट पुऱ्याउने लक्ष्य निर्धारण गरिएको छ। चालु आर्थिक वर्ष २०८१८२ को कार्तिक महिनासम्ममा जलविद्युत, सौर्य तथा बगासमा आधारित सहउत्पादन लगायतका आयोजनाहरूको कुल जडित क्षमता ३ हजार २४३ मेगावाट पुगेको छ। राष्ट्रिय योजना आयोगबाट जारी भएको सोह्रौं योजना (२०८१८२२०८५८६) मा प्रक्षेपण गरिएअनुसार २०८५८६ सम्ममा कुल ११ हजार ७३९ मेगावाट जडित क्षमताको विद्युत उत्पादन गर्ने लक्ष्य रहेको पाइन्छ। उक्त लक्ष्य पूरा गराउनका लागि ऊर्जा विकास मार्गचित्र, २०८१ पनि निर्माण गरिएको छ। उक्त मार्गचित्र मन्त्रिपरिषदले यही पुस १६ गते स्वीकृत गरिसकेको छ। राष्ट्रिय अर्थतन्त्रमा महत्त्वपूर्ण योगदान पुर्याउन सक्ने ऊर्जा उत्पादनका आन्तरिक स्रोतहरूको अधिकतम विकास गर्न, राज्यको आन्तरिक विद्युत् खपत वृद्धि गर्न, अन्तर्देशीय विद्युत व्यापारका सम्भाव्य प्रतिफलहरू प्राप्त गर्न तथा राज्यको ऊर्जा क्षेत्रको योजनाबद्ध एवं समयक्रमानुसार विकास गर्न मार्गचित्र बनाइएको हो। विद्युत प्रसारण लाइनतर्फ १३२ केभीका ६ हजार ४३१ सर्किट किमि, २२० केभीका ४ हजार ६१ सर्किट किमि र ४०० केभीका ६ हजार ४४० सर्किट किमि प्रसारण लाइनको निर्माण सम्पन्न गरी सबस्टेसनहरूको क्षमता ४० हजार एमभिए पुर्याउने लक्ष्य लिइएको छ। त्यसैगरी विद्युत व्यापारतर्फ छिमेकी मुलुकहरू भारतमा १० हजार मेगावाटसम्म र बंगलादेश तथा चीनमा ५ हजार गरी १५ हजार मेगावाट विद्युत् निर्यात गरिने लक्ष्य राखिएको छ। यी लक्ष्य प्राप्तिका लागि विद्युत उत्पादन, प्रसारण तथा वितरणको संरचनाहरूका लागि कुल लगानी ४६५ अर्ब अमेरिकी डलर आवश्यक पर्ने देखिएको छ। यस लगानीको व्यवस्थापन सरकार, निजी क्षेत्र, सर्वसाधारण र वैदेशिक लगानीका साथै गैरआवासीय नेपाली तथा वैदेशिक रोजगारमा कार्यरत नेपालीको पुँजीको परिचालनबाट गरिनेछ। मार्गचित्रको प्रभावकारी कार्यान्वयनका लागि समयवद्ध ८१ बुँदे कार्ययोजना पनि तयार गरिएको छ।"
द्वन्द्वकालीन सिलिन्डर बम सेनाद्वारा डिस्पोज,"विराटनगर : मोरङको सुन्दरहरैँचा नगरपालिका७ मालती पुलनजिकै फेला परेको द्वन्द्वकालीन सिलिन्डर बम नेपाली सेनाको बम डिस्पोजल टोलीले बिहीबार डिस्पोज गरेको छ। पूर्वपश्चिम राजमार्गमा फेला परेको २ वटा सिलिन्डर बम सेनाको टोलीले बिहीबार साँझसम्म लगाएर डिस्पोज गरेको हो। बम रहेको जानकारी आएलगत्तै खोजीका लागि नेपाली सेना र नेपाल प्रहरीको टोली परिचालन गरिएको थियो। मोरङ प्रहरी प्रमुख एसपी नारायणप्रसाद चिमरियाले खोजतलास गर्दा मालती पुलबाट करिब १० मिटर पश्चिममा सुरुङ खनेर राखिएको ४ वटा सिलिन्डर बिहीबार दिउँसो फेला परेको बताए। उनका अनुसार सुन्दरहरैँचा७ को मालती पुल आसपासमा द्वन्द्वकालको बम रहेको सूचना जिल्ला प्रशासन कार्यालय मोरङमा आएको थियो। पूर्वपश्चिम राजमार्गको गोठगाउँदेखि बेलगाछीसम्मको करिब २ किलोमिटर सडकमा बिहीबार बिहान ८ बजेदेखि सवारीसाधन आवागमन तथा मानिसलाई आवतजावतमा रोक लगाएर संयुक्त सुरक्षा फौजले सर्च गरेको थियो। एसपी चिमरियाले सर्च गर्ने क्रममा बम फेला परेको बताए। सशस्त्र द्वन्द्वका क्रममा माओवादीले बम राखेको जानकारी आएको थियो। खोजी गर्ने क्रममा फेला पर्यो। बम द्वन्द्वकालकै हो, उनले भने। बम डिस्पोजका लागि सवारीसाधनलाई डाईभर्ट गरिएको थियो भने घटनास्थल वरपर आवतजावतमा रोक लगाइएको थियो। पूर्वपश्चिम राजमार्ग (एसियन हाईवे) विस्तार एवं स्तरोन्नतिको काम भइरहेको छ। राजमार्ग विस्तारको क्रममा उत्खनन् गर्दा पड्किनसक्ने जोखिम रहेको भन्दै बमका बारेमा माओवादीकै कार्यकर्ताले स्थानीय प्रशासनलाई सूचना दिएको स्रोतले बतायो। प्रहरीका अनुसार ४ वटामध्ये २ वटा सिलिन्डर बम र २ वटा ग्यास भरिएको सिलिन्डर रहेको पत्ता लागेको छ। विस्फोटक पदार्थ भरेर बम बनाइएको अवस्थामा २ वटा र ग्यास मात्रै भरिएको २ वटा सिलिन्डर फेला परेको थियो, प्रहरी स्रोतले भन्यो, राजमार्गको दक्षिणतर्फ सुरुङ खनेर राखिएको बम द्वन्द्वकालीन नै हो। विस्फोटक पदार्थ भरिएको २ वटा सिलिन्डर बम भने सेनाको टोलीले डिस्पोज गरेको हो। ग्यास भरिएका २ वटा सिलिन्डरलाई थप बुझ्नका लागि भन्दै सेनाले लिएर गएको छ। बम डिस्पोजपछि साँझ ५ः३० बजेबाट राजमार्ग सुचारु भएको प्रहरीले जनाएको छ। राजमार्गको २ किलोमिटरजति खण्डमा दिनभर यातायात अवरुद्ध भएको थियो। बम डिस्पोज गरिसकेपछि राजमार्ग सुचारु भएको हो। साँझबाट यातायातका साधन नियमित रूपमा गुड्न थालेको एसपी चिमरियाले जानकारी दिए। यस विषयमा थप अनुसन्धान भइरहेको उनको भनाइ छ।"
"रिहा भए रवि लामिछाने, काठमाडौं जिल्ला अदालतमा आफैं उपस्थित हुने",कास्की : सूर्यदर्शन सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रावि लामिछाने रिहा भएका छन्। जिल्ला अदालत कास्कीको आदेशपछि बिहीबार साँझ उनी ६५ लाख धरौटी बुझाएर रिहा भएका हुन्। थुनछेक बहसपछि न्यायाधीश नीतिज राईको इजलासले लामिछानेसँग धरौटी माग गरेको थियो। गत कात्तिक २ गते काठमाडौंबाट पक्राउ परेका लामिछाने ८४ दिनपछि रिहा भएका हुन्। उनीविरुद्ध जिल्ला अदालत काठमाडौंले यसअघि नै पक्राउ पूर्जी जारी गरिसकेको छ। काठमाडौं महानगरपालिका१४ मा सञ्चालित स्वर्णलक्ष्मी सहकारीबाट बचतकर्ताको अर्बौं रकम हिनामिना भएको प्रकरणमा लामिछानेविरुद्ध पक्राउ पूर्जी जारी गरिएको हो। प्रहरी स्रोतका अनुसार लामिछाने काठमाडौं जिल्ला अदालतमा आफैं उपस्थित हुनेछन्। यो पनि पढ्नुस्: रवि लामिछानेलाई ६५ लाख धरौटीमा रिहा गर्न आदेश रवि लामिछानेबारे अदालतको आदेश 'कसुरदार रहेनछन् भन्ने मनासिब आधार देखिएन'
एनएमबि बैंकको २९ औं वार्षिक साधारण सभा सम्पन्न,"एनएमबि बैंकको २९ औं वार्षिक साधारण सभा सम्पन्न भएको छ। बैंकका सञ्चालक समितिका अध्यक्ष, सञ्चालक र शेयरधनीहरुको उपस्थितिमा बिहीबार त्रिभुवन आर्मी अफिसर्स क्लब काठमाडौंमा साधारण सभा सम्पन्न भएको हो। एनएमबि बैंकको सञ्चालक समितिका अध्यक्ष मनोज कुमार गोयलको सभापतित्वमा उक्त साधारण सभा सम्पन्न भएको छ। सो साधारण सभामा बैंकका सेयरधनीहरूले आआफ्नो विचार समेत व्यक्त गरेका थिए। बैंकको २०८१ असारसम्ममा खुद नाफा २ अर्ब २४ करोड, निक्षेप २२७१० अर्ब र कर्जा २०४६१ अर्ब रुपैयाँ रहेको छ। बैंकले हाल देशभरी २०१ शखा, १८७ एटिएम र ११ एक्सटेन्सन काउन्टरहरू मार्फत बैंकिङ सेवा प्रदान गर्दै आइरहेको छ।"
स्याङ्जाका पशुपालक किसान पशुधन सुरक्षण कार्यक्रमप्रति आकर्षित,"स्याङ्जा : स्याङ्जाका पशुपालक किसान पशुधन सुरक्षण (बिमा) कार्यक्रमप्रति आकर्षित देखिएका छन्। कृषि विकास बैंकको सहयोगमा कृषि सहकारीमार्फत गर्न सकिने पशुधन सुरक्षण कार्यक्रमले किसानका लागी लाभदायी बनेको किसानहरू बताउँछन्। पुतलीबजार नगरपालिका१३ का यामकुमारी आलेले अघिल्लो वर्ष भैँसीको बिमा गरेकी थिइन्। नवज्योती कृषि सहकारीमार्फत उनले स्थानीय एक भैँसीको ७ सय रुपैयाँमा बिमा गरेकी हुन। सत्तरी हजार रुपैयाँ मूल्यांकन गरी गरिएको भैँसी भदौ १२ गते मर्यो। उनले ३ दिनपछि नै ५६ हजार रुपैयाँ पाइन्। आलेको स्थानीय दुधालु भैँसी अचानक बिरामी भई मरेको बताइएको छ। उनले ७० हजार मूल्य बराबरको बिमा गरेकी थिइन्। पाँच प्रतिशत प्रिमियम रकमको बिमाबापत उनले ३५ सय रुपैयाँ बुझाउनुपर्नेमा पनि सरकारको ८० प्रतिशत अनुदान रह्यो भने २० प्रतिशत मात्र आलेले बुझाएकी थिइन्। यसैगरी, दानबहादुर अधिकारी र हिराकुमारी अर्यालले पनि भैँसीको बिमा गरेका थिए। उनीहरू दुवैको भैँसी मरेपछि क्षतिपूर्तिवापत अधिकारीले ५६ हजार र अर्यालले ४२ हजार नगद पाए। अधिकारीले ७० हजारको र अर्यालले ४२ हजार मूल्य बराबरको पशुधन सुरक्षण (बिमा) गरेका थिए। पुतलीबजारका ७ वटा बिमावापत ४ वटा उन्नत (मुर्रा) र ३ स्थानीय भैँसीवापतको बिमा रकम क्षतिपूर्ति रकम भुक्तान भएको छ। बिमा नगरेको भए उनीहरुले क्षतिपूर्ति वापतको रकम पाउने थिएनन्। जसका कारण उनीहरूलाई दोब्बर आर्थिक भार पर्थ्यो। पशुमा ठूलो लगानी भइरहेका बेला थोरै रकम तिरेर भइपरी आउने दुर्घटनाबाट राहत पाउन सकिनेगरी ल्याइएको यस्ता कार्यक्रमलाई सबै किसान माझ पुर्याउनु पर्ने कृषि विकास बैंक स्याङजा शाखा प्रबन्धक डोलराज पाठकले बताए। पुतलीबजार नगरपालिकाका २ सय ३१ जना किसानले २ सय ६९ वटा पशुधन सुरक्षण अर्थात् बिमा गरेका छन्।"
छविलाल जोशीलाई ८८ लाख धरौटीमा छाड्न आदेश,"पोखरा : पोखराको सूर्यदर्शन सहकारी ठगीका आरोपित छविलाल जोशीलाई धरौटीमा छोड्न आदेश दिइएको छ। जिल्ला अदालत कास्कीका न्यायाधीश नीतिज राईको इजलासले जोशीलाई ८८ लाख धरौटीमा छाड्न आदेश दिएको हो। छविलाल असोज ६ गते पक्राउ गरेका थिए। प्रहरीले बुझाएको प्रतिवेदनका आधारमा सरकारी वकिल कार्यालयले पूर्वडीआईजी जोशीविरुद्ध सम्पत्ति शुद्धीकरणसम्बन्धी अभियोग पत्र पनि दायर गरिएको छ। जोशीले ७४ करोड,३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको थियो। त्यस्तै राष्ट्रिय स्वतन्त्र पार्टीका सभापति रवि लामिछानेलाई ६५ लाख धरौटीमा रिहा गर्न आदेश दिइएको थियो।"
रवि लामिछानेबारे अदालतको आदेश 'कसुरदार रहेनछन् भन्ने मनासिब आधार देखिएन',"काठमाडौं : जिल्ला अदालत कास्कीले राष्ट्रिय स्वतन्त्र पार्टी (रास्वपा)का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलाई ६५ लाख धरौटीमा रिहा गर्न आदेश दिएको छ। न्यायाधीश नीतिज राईको इजलासले सहकारी ठगी प्रकरणमा लामिछाने 'कसूरदार रहेनछन् भन्न सकिने मनासिब आधार नदेखिएको' निष्कर्ष निकालेको छ। लामिछानेको अन्य प्रतिवादीहरूसँगको सम्बन्ध र बैंकको ट्रान्जेक्सहरूलाई आधार मान्दै न्यायाधीश राईले अहिल्यै कसूरदार रहेनछन् भन्ने आधार नदेखिएको आदेशमा उल्लेख गरेका छन्। 'ग्लोबल बैंकको चेकमार्फत जम्मा भई प्रतिवादी रवि लामिछानेले उक्त रकम गोर्खा मिडिया नेटवर्क प्रालिको नाममा सञ्चालनमा रहेको ग्लोबल आईएमई बैंकको खाता नं ००४०१०१००००५७७ मा सन् २०२१०१ २२ जम्मा गरेको देखिँदा सहकारीको रकम निज प्रतिवादीको खातामा आउने र त्यहाँबाट अन्यत्र जाने कार्यसमेत भएको देखिएको तथा अन्य प्रतिवादीहरूसँग देखिएको अन्तरसम्बन्ध र बैंक खाताको ट्रान्जेक्सनसमेतका मिसिल संलग्न तत्काल प्राप्त आधार प्रमाणहरूबाट निज प्रतिवादी अहिले नै रहेनछन भन्न सकिने मनासिब आधार नदेखिए पनि तत्काल प्राप्त माथि उल्लेखित प्रमाणहरूबाट कसूरदार प्रतिवादीलाई पछि थप प्रमाण बुझ्दै जाँदा ठहरेबमोजिम हुने नै हुँदा लामिछानेबाट मुलुकी फौजदारी कार्यविधि संहिता, २०७४ को दफा ६८ र ७२ समेतको आधारमा धरौटी ६५,००,०००। (पैसठ्ठी लाख रुपैंया) नगदै वा बरावरको जेथा वा बैंक जमानत दिए लिई तारेखमा राख्नु र नदिए वा दिन नसकेमा दफा ८० बमोजिमको थुनुवा पूर्जी दिई थुनामा राख्न कारागार कार्यालय कास्कीमा पठाइदिनू,' आदेशमा भनिएको छ। सूर्यदर्शन सहकारीका बचतकर्ताको रकम अपचलन गरेको आरोपमा लामिछाने गत कात्तिक २ गते काठमाडौंबाट पक्राउ परेका थिए। प्रहरीले बुझाएको प्रतिवेदनका आधारमा सरकारी वकिल कार्यालयले लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो माग गरेको थियो।"
मुग्लिनमलेखु सडक विस्तारका क्रममा सवारी नरोकिने,"चितवन : मुग्लिनमलेखु सडक स्तरोन्नतिका क्रममा सवारी सञ्चालन नरोकिने भएको छ। गतहप्ता दिउँसोमा सवारी साधन रोकेर स्तरोन्नतिका काम गरिएका थियो। नागढुङ्गामुग्लिन सडक आयोजना पश्चिम खण्ड (नारायणगढमुग्लिन)का ई विजय दराइका अनुसार यही पुस ७ गतेदेखि १३ गतेसम्म सवारी रोकेर काम गरिएको भए पनि अहिले सवारी सञ्चालन गरेर धमाधम काम गरिएको हो। सो समयमा दिउँसो ११ बजेदेखि २ बजेसम्म सवारी रोकेर सडकको विशालटार, खटौटी लगायतका क्षेत्रमा भित्तो काट्ने काम गरिएको थियो। निर्माण कम्पनीले सन् २०२२ को डिसेम्बरबाट काम सुरु गरेको हो। तीन वर्षभित्रमा काम सम्पन्न गर्नुपर्ने गरी सम्झौता गरिएको थियो। अहिलेसम्म २० प्रतिशत मात्र काम भएको जनाइएको छ। भित्तो काट्ने र नदीतर्फ पर्खाल लगाउने काम भइरहेको छ। कुरिनटार क्षेत्रमा कालोपत्रेका लागि बेस र सबवेसको काम भइरहेको छ। मुग्लिनबाट मलेखुसम्म ३९ किलोमिटर सडक यस खण्डमा विस्तारको काम भइरहेको हो। निकै साँघुरा र भित्तो काट्न एवं पर्खाल उठाउन कठिन ठाउँमा दुई लेन अर्थात नौ मिटर फराकिलो सडक बनाइँदै छ। उकालो ठाउँहरुमा तीन लेन अर्थात १२ मिटरको हुने छ। झण्डै एक दशमलव ५ किलोमिटर सडक यस्तो ठाउँमा पर्दछ। बजार क्षेत्र कुरिनटार, चरौदी, विशालटार, चुम्लिङ्टार, मझिमटारलगायतका करिब छ किलोमिटर क्षेत्रमा चार लेन अर्थात १८ मिटर फराकिलो सडक बनाइँदै छ। मुग्लिन, बेनिघाट र मलेखु बजारमा छ लेन अर्थात २६ मिटर फराकिलो सडक बनाइँदै छ। एक किलोमिटरभन्दा बढी क्षेत्रमा फराकिलो सडक बनाउन लागिएको हो। पृथ्वी राजमार्गमा पर्ने नागढुङ्गामुग्लिन सडक खण्डलाई दुई भागमा विभाजन गरेर स्तरोन्नतिको काम गरिएको हो। विश्व बैंकको सहयोगमा सडक निर्माण थालिएको हो। निर्माण कम्पनीले रु चार अर्ब ८० करोडमा ठेक्का सम्झौता गरी काम गर्दै आएको छ। संघीय राजधानी बाहिरिने र प्रवेश गर्ने प्रमुख सडक भएकाले उच्च सवारी चाप रहेको छ। समयमा काम नहुँदा सो सडक हुँदै यात्रा गर्ने यात्रुले कठिनाइ भोग्नु परेको छ।"
संसदीय बैठकमा राजकिशोर यादव र प्रेम सुवालबीच यसरी भयो चर्काचर्की (भिडियो),"काठमाडौं : प्रतिनिधिसभा अन्तर्गतको अन्तर्राष्ट्रिय सम्बन्ध तथा पर्यटन समितिका सभापति राजकिशोर यादव र नेमकिपा सांसद प्रेम सुवालबीच चर्काचर्की भएको छ। बिहीबार सिंहदरबारमा बसेको समिति बैठकमा निर्णय सुनाउने क्रममा आफ्नो असहमतिलाई सभापतिले बेवास्ता गरेको भन्दै सांसद सुवालले प्रश्न उठाएपछि सभापति यादव आक्रोशित भएका थिए। सो क्रममा उनीहरूबीच चर्काचर्की भएको हो। सांसद सुवालले औंला ठड्याउँदै 'यसो गर्न पाइँदैन' भन्दै आक्रोशित बनेपछि सभापति यादव पनि जंगिएका थिए। 'अमर्यादित ढंगले नौटंकी गर्ने,' यादवले भने। सांसद सुवाल झनै आक्रामक बन्दै राजा जसरी हुत्याउने चेतावनी दिन्छन्। 'मैले भनेपछि तपाइँले के हो भन्नुपर्छ। तपाईँलाई राजाजसरी हुत्याइन्छ। यो समितिबाट पनि हुत्याइन्छ, होस् गर्नुस्,' सुवालले चेतावनी दिन्छन्। उनले पार्टीगत हामी दुवै जना एक्ला एक्लै भएको भन्दै फूर्ति नलाउन चेतावनी दिन्छन्। उनले पटकपटक निरंकुश बन्ने भन्दै प्रश्न गरेपछि सभापति यादवले 'बन्छु' भन्ने जवाफ दिन्छन्। नेपाल वायु सेवा निगमको विमान सञ्चालन व्यवस्थापन तथा सेवा सञ्चालनका सम्बन्धमा छलफलपछि निर्णय गर्ने क्रममा समितिमा उपस्थित नभएका सांसदको संयोजकत्वमा उपसमिति बनाइएको भन्दै सांसद सुवालले असहमति जनाएका थिए। समितिले निगममा देखिएका समस्या र सुधारका उपाय अध्ययन गरी एक महिनाभित्र समितिलाई प्रतिवेदन पेस गर्न समिति सदस्य शिशिर खनालको संयोजकत्वमा नेपाल वायुसेवा निगम अध्ययन उपसमिति गठन गर्ने निर्णय गरेको छ।"
एनसेल बन्यो सूचना सुरक्षा र डेटा गोपनीयताका लागि आइएसओ २७००१ र २७७०१ को मान्यता पाउने पहिलो नेपाली दूरसञ्चार कम्पनी,"काठमाडौं : एनसेलले प्रतिष्ठित आइएसओ २७००१:२०२२ (आइएसएमएस) र २७७०१:२०१९ (पीआइएमएस)को मान्यता पाउन सफल भएको छ। यसले डेटा सुरक्षा र गोपनीयतामा एनसेलको नेतृत्वदायी स्थानलाई थप मजबुत बनाएको छ र ग्राहकहरूको विश्वासका लागि नयाँ मापदण्ड स्थापित गरेको छ। यस उपलब्धिसँगै एनसेल सूचना सुरक्षा व्यवस्थापन प्रणाली (आइएसएमएस) र गोपनीयता सूचना व्यवस्थापन प्रणाली (पीआइएमएस) प्रमाणित हुने नेपालकै पहिलो दूरसञ्चार कम्पनी बनेको छ। जसले ग्राहकहरूको सूचना सुरक्षा सुनिश्चित गर्ने एनसेलको प्रतिबद्धतालाई पुनः पुष्टि गरेको छ। एनसेलको विश्वसनीयता र सूचना सुरक्षालाई अझ सुदृढ बनाउँदै कम्पनीको डेटा सेन्टर, ग्राहक सेवा र आईटी सर्भिसेज्ले यी मान्यताहरु प्राप्त गरेका हुन्। यी विश्वव्यापी मान्यताहरू प्राप्त गर्नु हाम्रो सूचना सुरक्षा र गोपनीयता व्यवस्थापनलाई सुदृढ पार्ने निरन्तर प्रयासहरूको एक प्रमुख कोसेढुङ्गा हो। यसले एनसेल निरन्तर सुधार र उत्कृष्टता प्रति आफ्नो प्रतिबद्धतामा अडिग रहेको, गुणस्तर र सुरक्षाप्रति सधैं समर्पित रहेको स्पष्ट पार्दछ। सीइओका रुपमा, म यो अन्तर्राष्ट्रिय रूपमा मान्यता प्राप्त मापदण्ड प्राप्त गर्ने परिवर्तनकारी अनुभव साझा गर्न पाएकोमा हर्षित छु। यसले टेलिकम उद्योगमा उत्कृष्टताप्रति हाम्रो प्रतिबद्धतालाई उजागर गर्दछ। हाम्रो टिमको समर्पणमा म अत्यन्त गर्व गर्छु, र नवीन प्रविधि भित्राउन नेतृत्वदायी भूमिका निर्वाह गर्दै सूचना सुरक्षा र डेटा गोपनीयताका उच्चतम मापदण्डहरू कायम राख्नेछौं, एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभले भने। यी मान्यताहरु ग्राहक डेटा सुरक्षा र डेटा सेन्टर, ग्राहक सेवा र आईटी सर्भिसेज्मा गोपनीयता सुनिश्चित गर्ने अभ्यासहरुमा एनसेलले उच्चतम मापदण्डहरू पुरा गरेको प्रमाण हो। यसले ग्राहकहरूलाई उनीहरुका व्यक्तिगत र संवेदनशील जानकारीहरु एनसेलले उच्च जवाफदेहीताकासाथ ह्यान्डल गर्ने र डेटाहरु सुरक्षित रहने प्रत्याभूति प्रदान गर्दछ। ग्राहक र साझेदारहरुका डाटा साइबर थ्रेट र अनधिकृत पहुँचबाट जोगाउन एनसेलले सशक्त उपायहरू कार्यान्वयन गरेको आइएसओ २७००१ मान्यताले सुनिश्चित गर्दछ। त्यसै गरी, आइएसओ २७७०१ ले व्यक्तिगत डेटा सुरक्षा गर्न, उल्लंघनको जोखिमलाई कम गर्न र गोपनीयतामा उत्कृष्ट अन्तर्राष्ट्रिय अभ्यासको अनुपालन गरेको सुनिश्चित गरेको छ। आइएसओ मापदण्डहरू पालना गरेर, एनसेलले ग्राहकहरूलाई उनीहरुको डाटा अन्तर्राष्ट्रिय मापदण्ड प्रक्रिया पुरा गरेको एक सुरक्षित प्रणालीले संरक्षण गरिरहेको सुनिश्चितता प्रदान गर्दछ। यी मान्यताहरुले एनसेलको पारदर्शिता र जवाफदेहीतालाई दर्शाउँछ जसले ग्राहकको विश्वास नै व्यवसाय सञ्चालनको केन्द्रविन्दु रहेको सुनिश्चित गर्दछ। एनसेलका सिस्टमहरू सम्भावित अवरोधहरू न्यूनीकरण गर्ने, जोखिमहरू कम गर्ने, र व्यवसाय निरन्तरतालाई बढाउने गरी डिजाइन गरिएको छ र सबै प्रक्रियामा डेटा सुरक्षा र गोपनीयतालाई उच्च प्राथमिकता दिइएको छ। यस उपलब्धिसँगै एनसेलले नेपालको दूरसञ्चार क्षेत्रमा एउटा नयाँ मापदण्ड स्थापित गरेको छ। ग्राहक र व्यावसायिक क्लाइन्टहरूलाई सुरक्षित र भरपर्दो सेवा प्रदान गर्दै आफ्नो नेतृत्वलाई थप सुदृढ पारेको छ।"
सिंहदरवारमा प्रचण्ड र माधव नेपालबीच भेटवार्ता,"काठमाडौं : नेकपा माओवादी केन्द्र र नेकपा एकीकृत समाजवादीका शीर्ष नेताबीच भेटवार्ता भएको छ। सिंहदरबारस्थित माओवादी संसदीय दलको कार्यालयमा माओवादी अध्यक्ष पुष्पकमल दाहाल 'प्रचण्ड', उपमहासचिव वर्षमान पुन, एकीकृत समाजवादीका अध्यक्ष माधव कुमार नेपाल, वरिष्ठ नेता बेदुराम भुसाललगायतका नेताहरूबीच छलफल भएको हो। उनीहरूबीच संयुक्त समाजवादी मोर्चालगायतका विषयमा छलफल भएको नेताहरूले जनाएका छन्। पछिल्लो राजनीतिक घटनाक्रम लगायतका विषयमा पनि छलफल भएको बुझिएको छ।"
काभ्रेका बाढीपीडित गर्भवती र सुत्केरीलाई कम्बल वितरण,"काठमाडौं : परराष्ट्रमन्त्री डा आरजु राणा देउवाले काभ्रेपलाञ्चोकका बाढीपीडित गर्भवती र सुत्केरीलाई राहातस्वरुप कम्बल वितरण गरेकी छन्। सुरक्षित मातृत्व सञ्जाल महासंघ,नेपालले बिहीबार धुलिखेलमा आयोजना गरेको कार्यक्रममा मन्त्री डा राणाले महासंघका तर्फबाट उपलब्ध गराइएका एक हजार ९० कम्बल जिल्लाका ६ वटा पालिकाका बाढीपीडित, गर्भवती तथा सुत्केरीलाई हस्तान्तरण गरेकी हुन्। भारी वर्षाका कारण काभ्रेपलाञ्चोकका रोशी खोला,बेथानचोकलगायतका कैयौं क्षेत्रमा व्यापक मात्रामा क्षति पुगेको थियो । बाढीले घर बस्ती बगाउँदा अप्ठ्यारोमा परेका गर्भवती र तीन महिनासम्मका सुत्केरीका लागि स्थानीय जनप्रतिनिधिमार्फत् उक्त राहत उपलब्ध गराइएको हो । सो अवसरमा मन्त्री राणाले अप्ठ्यारोमा परेका नागरिकलाई सहयोग र राहत उपलब्ध गराउने विषय सरकारको प्राथमिकतामा रहेको बताइन्। मन्त्री राणाले नेपाल जलवायु परिवर्तनको चपेटामा परिरहेको र यस वर्षको अकल्पनीय वर्षा र बाढी पनि त्यसैको प्रतिफल भएको बताइन् । उनले आगामी दिनमा यस्ता सम्भावित जोखिमको सामना गर्नुपर्ने अवस्थामा नेपाल रहेको विषयमा आफूले विभिन्न अन्तर्राष्ट्रिय मञ्चमार्फत् विश्वको ध्यानाकर्षण गराइरहेको उल्लेख गरिन्। उनले जलवायु परिवर्तनका कारण सिङ्गो नेपालका अतिरिक्त महिला तथा बालबालिका बढी जोखिममा रहेको तथ्यलाई नेपाली समाज,परिवार र राष्ट्रले नै बुझ्नुपर्ने धारणा राख्दै आफू नेपाललाई जलवायु न्याय दिलाउन लागिपरेको पनि बताइन्। मुलुकको जनसङ्ख्यामा आधाभन्दा बढी महिला रहेका तर उनीहरूका लागि अवसर भने निकै कम रहेको उल्लेख गर्दै मन्त्री राणाले सुरक्षित मातृत्वको पहिलो दायित्व घर र समाजको भएको बताइन्। उनले भनिन्, 'सुरक्षित मातृत्वका लागि पहिलो जिम्मेवारी घर र समाज हो,त्यसपछि नीतिगत व्यवस्था गर्ने दायित्व सरकारको हुन्छ,त्यसैले सबैले दायित्वबोधका साथ महिलाका लागि सोच्नुपर्छ ।' आफू पनि प्रसव पीडा भागेको अनुभवकै कारण सुरक्षित मातृत्वसम्बन्धी संस्था स्थापना गरी अभियानमा लागेको उनले बताइन् । सोही अभियानकै कारण नेपालका महिलाहरू सुरक्षित मातृत्वसम्बन्धी संविधानमा राख्न सफल भएको पनि बताइन्। प्रजनन् स्वास्थ्य र सुरक्षित मातृत्वको विषयलाई राज्यले प्राथमिकतामा राख्नुपर्छ भन्दै उनले यसका लागि घर तथा छरछिमेकले पनि साथ दिनुपर्नेमा जोड दिइन्।"
यस्तो छ थाइल्यान्डमा नेटाको उपस्थिति,"गत वर्ष २०२४ को डिसेम्बर महिनामा थाइल्यान्डको विभिन्न इलेक्ट्रिक सवारी बिक्रीको आंकडा अनुसार नेटाले ६८४ युनिट प्राप्त गरेको बताइएको छ। उक्त तालिकामा नेपालमा समेत उपलब्ध रहेका विभिन्न ब्राण्डका इलेक्ट्रिक सवारी साधनहरू समावेश भएको पाउन सकिन्छ। नेपालका लागि नेटा ब्राण्डको आधिकारिक वितरक सिजी मोर्टसले नेटाका यी दुवै मोडलका कारहरू नेपालमा पनि बिक्री वितरण गर्दै आइरहेको छ। नेटा भी क्रसओभर वर्गमा इलेक्ट्रिक वाहन चाहनुहुने व्यक्तिहरूको लागि एक महत्वपूर्ण विकल्प हो। यसको ४०७  ब्याट्रीले राम्रो क्षमता प्रदान गर्दछ जबकि ५०  मोटरले दमदार प्रदर्शन सुनिश्चित गर्दछ। १२०  टर्कले यसको गतिशील ड्राइभिङ अनुभवलाई थप उजागर गर्दछ, जसले तीव्र गतिको सवारी र ह्यान्डलिङलाई सुधार्छ। नेटा भी छिटो २० मिनेटको चार्जमा ३० बाट ८० सम्म ब्याट्रीलाई चार्ज गर्न सक्छ। यसमा एकल चार्जमा ३८० किमि दायरा छ र यो सिएटिएलका लिथियम आयरन फस्फेट ब्याट्रीले चल्दछ। जसको ८ वर्ष वा १५०,००० किमि वारेन्टी छ। नेटा एक्स एकल चार्जमा ५०० किमिसम्म यात्रा गर्न सक्छ। यसमा १८५ मिमि ग्राउन्ड क्लियरन्स छ जसले चालकलाई सुरक्षा महसुस गराउँछ। सीएटिएलका अत्याधुनिक लिथियम आयरन फस्फेट ब्याट्रीहरूले सुसज्जित नेटा एक्सले पनि ८ वर्ष वा १, ८०, ००० किमि वारंटीको साथ विश्वसनीयता र दीर्घकालीन टिकाउपनको ग्यारेन्टी दिन्छ। यी सुविधाहरूले नेटा एक्सलाई एक बहुपरकारी र पर्यावरणमैत्री एसयुभीका रूपमा आकर्षक विकल्प बनाउँछ।"
अख्तियारलाई घुस दिने प्रमुख प्रशासकीय अधिकृतविरुद्ध भ्रष्टाचार मुद्दा,काठमाडौं : अख्तियार दुरूपयोग अनुसन्धान आयोगले गाउँपालिकाका प्रमुख प्रशासकीय अधिकृतविरुद्ध भ्रष्टाचार मुद्दा दायर गरेको छ। नुवाकोट किस्पाङ गाउँपालिकाका प्रमुख प्रशासकीय अधिकृत ध्रुव प्रसाद सापकोटाविरुद्ध आज विशेष अदालत काठमाडौंमा भ्रष्टाचार मुद्दा दायर भएको हो। अछाम मेल्लेख गाउँपालिकाको तत्कालीन प्रमुख प्रशासकीय अधिकृत रहेका बेला सापकोटा १ लाख रुपैयाँसहित अख्तियारले नियन्त्रणमा लिएको थियो। उनीविरुद्ध मेल्लेख गाउँपालिकाको मेसिनगरी सामान खरिदसम्बन्धी उजुरी परेको थियो। उजुरीसम्बन्धित कागजात पेश गर्न भनी आयोगको कार्यालय कञ्चनपुरले भनेपछि उनी अनुसन्धान अधिकृतको कार्यकक्षमा गइ कागजातसँगै खाम दिएका थिए। उक्त खाम खोलेर दिनुभन्दा खामभित्र १ लाख रुपैयाँ भेटिएको थियो। रकमबारे सोधुपुछ गर्दा उनले मुद्दा मिलाइदिन ल्याएको जवाफ दिएका थिए। त्यसपछि अख्तियारको टोलीले उनलाई नियन्त्रणमा लिएको थियो।
बिजुली पुग्दा स्थानीयहरू हर्षित,"मुगु : छायानाथ रारा नगरपालिका१० र ११ नम्बर वडाका १० वटा बस्तीमा बिजुली पुगेपछि स्थानीय हर्षित भएका छन्। छायानाथ रारा नगरपालिका१० नम्बर वडाको घट्टलेख, ल्वारपोल्न, तलिलेख झाकोट, गाँडापानी, चराप र ११ नम्बरको रोवा,र्याक्चेकाटी, सालिम तलि सालीमामा राष्ट्रिय प्रसारणको बिजुली पुगेपछि यहाँका स्थानीयहरू हर्षित भएका हुन। नगरपालिकाको१० र ११ वडाको १० बस्तीमा बिजुली पुगेसँगै नगरपालिका भित्रका ८२ बस्तीमा बिजुली पुगेको छ। वडा नम्बर १४ को सुम्ली, १२ को लुम्स, कम्फा, बालचौर र भड्डाँडीमा बिजुली पुग्न बाँकी छ। बिजुली नपुगेर दियालो बालेर घर उज्यालो गर्दै आएका यहाँका स्थानीयहरूका घरमा बुधबारदेखि बिजुली पुगेर उज्यालो भएपछि सबै भन्दा वृद्धवृद्धा र स्कुले बालबालिकाहरूलाई राहत भएको छायानाथ रारा नगरपालिका१० का वडाध्यक्ष कुञ्जुमा कुमाईले बताइन्। बिजुली पुगेपछि घर भित्रको वातावरण तथा विद्यार्थीहरूको पढाइमा समेत राहत हुने छायाँनाथ र रारा१० घट्टलेखका पूर्ण सेजुवालले बताए। नगरप्रमुख विष्णु कुमार भामले बुधबार दुवै वडामा रहेका विद्युतका स्विच अन गरेर उद्घाटन गरेका थिए।"
बीपी राजमार्ग पुनर्निर्माण तत्काल थाल्न सांसद दाहालको माग,"सिन्धुली : सिन्धुली प्रतिनिधिसभा क्षेत्र नम्बर दुईका सांसद राजन दाहालले बनेपासिन्धुलीबर्दिबास (बीपी) राजमार्गको पुनर्निर्माण तत्काल थाल्न माग गरेका छन्। बिहिबार सिन्धुलीमाढीमा संचारकर्मीहरुसँगको भेटघाटमा सांसद दाहालले राजमार्गको खुर्कोटनेपालथोक र नेपालथोकभकुण्डेवेशी खण्ड तत्काल पुनर्निर्माण थाल्न सरकारसँग माग गरेका हुन्। उक्त राजमार्गको गत असोसमा रोशी र सुनकोसी नदिमा आएको बाढी र पहिरोले बगाउँदा झण्डै १२ किलोमिटर सडक ध्वस्त भएको छ। राजमार्गको नेपालथोकभकुण्डेवेशी खण्डमा रोसीलाई तर्काएर अस्थायी ट्रयाकमार्फत सवारी साधन सञ्चालन हुँदै आए पनि त्यसको पुनर्निर्माणमा सरकारले बजेटको सुनिश्चितता गर्न नसक्दा ढिलाई भएको भन्दै सांसद दाहालले बजेटको स्रोत सुनिश्चित गर्दै निर्माण थाल्न माग गरेका हुन्। सो सडक पुनर्निर्माणका लागि करिब १० अर्ब रुपैयाँ लागत लाग्ने प्राविधिक अध्ययनले देखाएको छ। पूर्वी नेपाल तथा मध्य तराईबाट संघीय राजधानी काठमाडौं आवतजावत गर्ने सबैभन्दा छोटोरी बीपी राजमार्गमा दैनिक दश हजार बढी साना ठूला सवारी सञ्चालन हुने गरेका छन्। तर क्षति भएको चार महिना बितिसक्दा समेत राजमार्गको पुनर्निर्माणमा ढिलाइ हुँदा आगामी वर्षातमा राजमार्ग पुरै बन्द हुने अवस्था आएकोले तत्काल पुनर्निनिर्माण र पुनर्निर्माण नसकिदासम्मका लागि स्थायी डाइभर्सन बनाउनु पर्ने दाहालको भनाई छ। यसका लागि आफूले प्राधनामन्त्री, भौतिक पूर्वाधार तथा यातायात मन्त्री, मन्त्रालयका सचिव, डिजी लगायतसँग परामर्श गरेको सांसद दाहालको भनाइ छ। राजमार्ग पुनर्निर्माणका लागि आवश्यक पर्ने प्राविधिक अध्ययन तथा स्टमेट सबै तयार भइसक्यो। यो पुनर्निर्माणमा करिब १० अर्ब रुपैयाँ लागत लाग्ने स्टमेट छ। यो सबै बजेट सुनिश्चित गर्न तत्काल सम्भावना नभएर पनि हाल कम्तीमा ५० करोड रुपैयाँ मात्रको सुनिश्चित गर्ने हो भने टेण्डर प्रक्रिया सुरु हुने र स्थायी ट्रयाक निर्माण सँगै पुनर्निर्माण सुरु गर्न सकिन्छ। यसका लागि प्रधानमन्त्री तथा मन्त्रीज्यूहरूले अलि तदारुकता देखाउनु पर्यो, उनले भने। सांसद दाहालका अनुसार यसै वर्ष काम सुरु गर्न राष्ट्रिय विपद् जोखिम न्यूनीकरण तथा व्यवस्थापन प्राधिकरणको विपद् व्यवस्थापन कोषमा रहेको बजेट प्रयोग गर्न सकिने छ। क्षतिग्रस्त सडकखण्ड पुनर्निर्माण गर्न अध्ययनअनुसार लाग्ने लागतको स्रोत सुनिश्चित भएको छैन। बजेटको स्रोत सुनिश्चित नहुँदा राजमार्ग पुनर्निर्माणका लागि सडक विभागले टेण्डर आह्वान गर्न सकेको छैन। अब पनि राजमार्गको पुनर्निर्माणमा ढिलाइ गर्ने हो भने आगामी बर्खामा राजमार्ग ठप्प नै हुने भन्दै चिन्ता उनले व्यक्त गरे। बीपी राजमार्गअन्तर्गत काभ्रेपलाञ्चोकको नमोबुद्धस्थित चौकीडाँडाबाट रोशी गाउँपालिकाको कालढुङ्गासम्म १२ किलोमिटर सडकखण्डमध्ये आठ किलोमिटर सडकमा पूर्ण रूपमा क्षति पुगेको थियो। यस्तै सिन्धुलीको नेपालथोकदेखि आँपघारीसम्म सडक क्षति भएको छ। राजमार्गको भत्किएको खण्ड पुनर्निर्माणका विषयमा जापान सरकारको अन्तर्राष्ट्रिय सहयोग नियोग (जाइका)ले गत कात्तिक दोस्रो साता अध्ययन गरेको थियो। तर, उसले समेत राजमार्ग पुनर्निर्माणमा सहयोग गर्ने वा नगर्ने कुनै प्रतिक्रिया दिएको छैन। भौतिक पूर्वाधार तथा यातायात मन्त्रालयले जाइकासँग उक्त सडकखण्ड पुनर्निर्माणका लागि सहयोगको प्रस्ताव गरिसकेको र जाइकाको प्रतिवेदन र जवाफको पर्खाइमा रहेको जनाउँदै आएको छ। बाढी र पहिरोबाट अवरुद्ध राजमार्ग दुई हप्तापछि सञ्चालनमा ल्याइए पनि सुक्खा पहिरोको जोखिमका कारण अहिले साँझ छ बजेदेखि १० घण्टा (रातको समय) यातायात सञ्चालमामा रोक लगाउँदै आएको छ। जापान सरकारको अनुदान सहयोगमा २०५२५३ सालबाट निर्माण थालिएको राजमार्गको १ सय ६० किलोमिटर सडक २०७२ असार १८ गते निर्माण सम्पन्न गरी औपचारिक रूपमा जापान सरकारले नेपाल सरकारलाई हस्तान्तरण गरेको थियो। जाइकाले उक्त राजमार्ग निर्माण गर्दा प्रतिकिमी ३५ करोड लागत भएको जनाए पनि यसपटक पुनर्निर्माणमा प्रतिकिलोमिटर एक अर्ब रुपैयाँ लाग्ने अनुमान गरिएको छ।"
नेपाल एयरलाइन्सको सुधार नगरी विश्राम लिदैनौं :मन्त्री पाण्डे,"काठमाडौं :संस्कृति पर्यटन तथा नागरिक उड्यनमन्त्री बद्री पाण्डेले कुनै पनि विभागीय कर्मचारीमाथि पूर्वाग्रह नराखेको प्रष्ट पारेका छन्। प्रतिनिधि सभाअन्तर्गत रहेको अन्तर्राष्ट्रिय सम्बन्ध तथा पर्यटन समितिको बैठकमा सांसदहरूको प्रश्नको जवाफ दिँदै मन्त्री पाण्डेले उक्त कुरा बताएका हुन् । मन्त्री पाण्डेले भने,'मेरो कुनै पनि विभागीय कर्मचारीहरमथि पूर्वाग्रह छैन । कसले नियुक्त गर्यो,कहिले गर्यो भन्दा पनि गुण र दोषका आधारमा मात्रै जवाफ खोजिरहेको छु ।' उनले नेपाल वायुसेवाको विमान सञ्चान र व्यवस्थापनामा कमजोरी रहेकै कारण घाटामा गएको बताए। मन्त्री पाण्डेले नेपाल एयरलाइन्सलाई नसुधारेर विश्राम लिँदैनौं भन्ने सन्देश दिन आवश्यक रहेकाले त्यसका लागि सरोकारवाला निकायले ध्यानदिनुपर्ने समेत उल्लेख गरे। उनले नेपाल एयरलाइन्सले समयै विमान उड्छ भन्ने सन्देश दिएको अवस्थामा पहाडी विमानस्थलमा समेत यात्रुको कमी नहुने प्रष्ट पारे । मन्त्री पाण्डेले पहाडी इकालाका एयरपोर्टहरूमा समेत नियमित विमान सञ्चालन र ठूला विमान समेत उडान हुनुपर्नेमा जोड दिए।"
कृषिमा आधुनिकीकरण,"मानव जीवनसँग प्रत्यक्ष सरोकार राख्ने व्यवसाय कृषि हो। नेपालको झन्डै दुई तिहाइ जनता आजसम्म कृषि व्यवसायमा आश्रित छन्। नेपालको कुल गार्हस्थ्य उत्पादनमा उक्त व्यवसायको योगदान अन्दाजी २७ प्रतिशत छ भने आर्थिक वृद्धिदरमा ३२ प्रतिशत छ। यहाँ झन्डै २३ दशमलव पाँच प्रतिशतको रोजगारी पनि उक्त व्यवसायले दिएको छ। तर, केही वर्षयता विभिन्न कारणले गर्दा यहाँको कुल गार्हस्थ्य उत्पादनमा उक्त व्यवसायको योगदान क्रमशः घट्दैछ। कृषिमा आधुनिकीकरण गर्न सके भविष्यमा यसमा सुधार हुने सम्भावना छ। आज विश्वभरि जनसंख्या वृद्धि भई आठ अर्ब नाघेको छ। यो जनभारलाई भरणपोषण गर्नका लागि कृषि विकासबाहेक अर्को विकल्प छैन। यसको लागि कुनै जमिनमा कस्तो किसिमको माटो छ सो जाँचेर मात्र कृषि कर्म गर्न उपयुक्त हुनेछ। यसो गर्न सकेमा कुनै पनि कृषि उत्पादन अपेक्षा गरेअनुरूप वृद्धि गर्न सकिन्छ। सर्वप्रथम त प्रत्येक कृषकलाई खाद्यान्न बाली, तरकारी बाली, फलफूल बाली र अन्य बालीहरूको लागि कस्तो किसिमको माटोको आवश्यकता हुन्छ सो को जानकारी हुनुपर्छ। त्यसपछि उपयुक्त माटोमा उपयुक्त बालीको खेती गरेमा कृषि उत्पादन तथा उत्पादकत्व बढाउन सकिन्छ। जसबाट कुनै पनि देशको अर्थतन्त्रमा सकारात्मक प्रभाव पर्नेछ। नेपालको झन्डै २९ लाख हेक्टर खेतीयोग्य जग्गाको माटोका डिजिटल नक्सांकन गर्दा ५० देखि ५५ प्रतिशत अम्लीय प्रकृतिको, ४ देखि ५ प्रतिशत क्षारीय र ४० प्रतिशत तटस्थ प्रकृतिको छ। निःसन्देह यो तथ्यांकहरूबाट यहाँको माटोको उर्वराशक्ति सन्तोषजनक नभएको प्रस्ट हुन्छ। विगतमा रासायनिक मलको अत्यधिक प्रयोग, पीएच भ्यालुमा विद्यमान गिरावट, पोटास तŒवमा विद्यमान कमी आदि कारणहरूले यहाँको माटोको उर्वराशक्ति घट्दै गएको कुरा यहाँको कृषि विभागद्वारा प्रकाशित एक तथ्यांकले इंगित गरेको छ। यसबाट यहाँकोे कृषि उत्पादनमा नकारात्मक प्रभाव पर्ने कुरा निश्चित भएकोले यथाशीघ्र सुधार गर्न आवश्यक छ। वस्तुतः प्रांगारिक मलको उपयुक्त प्रयोगले कुनै पनि ठाउँको माटोको उर्वराशक्तिमा सकारात्मक प्रभाव पर्छ। परन्तु, यहाँको खेतीयोग्य जमिनको ४० देखि ४५ प्रतिशत माटोमा प्रांगारिक मलको अंश न्यून, ४० प्रतिशतमा मध्यम र १५ प्रतिशतमा अत्यधिक देखिएको कुरा एक आधिकारिक तथ्यांकले प्रष्ट पारेको छ। भविष्यमा यहाँको माटोको उर्वराशक्ति क्रमशःघट्दै गई कृषि प्रणालीमा नै संकट नआउँला भन्न सकिँदैन। त्यसैले यस सम्बन्धमा यथाशीघ्र ध्यान दिन आवश्यक छ। नेपाल दक्षिण एसियाकै पहिलो देश हुने गरी डिजिटल नक्सा तयार गर्न समेत सफल भएको दाबी सम्बन्धित क्षेत्रले गरेको छ। यसमा हालसम्म ५७ जिल्लाबाट लगभग २३ हजार २ सय ७३ वटा माटोको नमुना परीक्षण गरी नक्सांकन गरिएको एकातिर छ भने अर्कोतिर कृषकहरूले सम्बन्धित साइटहरूमा गई आआफ्नो जग्गाको रासायनिक पक्षबारे विस्तृत जानकारी पाउन सक्छन्। समाजका हरेक क्षेत्रमा आधुनिकीकरणले प्रवेश पाएसँगै कृषिमा पनि आधुनिक प्रविधि वा उपकरणको प्रयोग आवश्यक छ। यसले प्रत्येकका कृषिमा लगानी गर्ने आत्मबल बढ्छ। नेपालमा हालसम्म पनि माटो परीक्षण गरी खेती गर्ने प्रचलन कम छ। त्यसैले हालसम्म पनि यहाँका अधिकांश कृषकहरूमा पुर्खाले जे गरे, त्यही गर्ने प्रवृत्ति छ। तर, नयाँ सुविधा प्रयोग गर्नाले प्रत्येक कृषकले सम्बन्धित वेवसाइटमार्फत माटोको रासायनिक पक्षबारे विस्तृत जानकारी लिएर त्यसअनुसार खेती गर्न सक्ने भएकाले विगतको अभ्यासमा परिवर्तन गर्न यो प्रविधि सहायक हुनेछ। उक्त नक्सांकन कृषकहरूको लागि उपयोगी हुने देखिए पनि कृषि क्षेत्रका नीति निर्माता, अनुसन्धानकर्ता, कृषि प्राविधिक, कृषि उद्यमी आदिलाई पनि प्रत्यक्ष वा परोक्ष रूपमा फाइदा हुनेछ। जुन कुरा विकसित देशहरूको अनुभवबाट प्रष्ट भएको छ। वस्तुतः कुन बालीका लागि कस्तो माटो उपयुक्त हुन्छ भन्ने कुराको जानकारीबिना गरिएको खेतीबाट अपेक्षित खेती नहुने भएकाले माटोसम्बन्धी डिजिटल नक्सा तयार गरी सार्वजनिक गरिएको छ। वर्तमान समयमा नेपाल कृषि युगको नयाँ चरणमा प्रवेश गरेको छ। त्यसैले आम कृषकले डिजिटल नक्साबारे सहज जानकारी लिई अधिकतम फाइदा पाउन सक्ने गरी सम्बन्धित पक्षबाट व्यवस्था मिलाउन आवश्यक छ। उक्त डिजिटल नक्सा चार वर्ष लगाएर तयार गरिएको हो। सार्क क्षेत्रको सबैभन्दा ठूलो देश भारतमा समेत उक्त नक्सा तयार गर्न सकिएको छैन। उक्त नक्सा कार्यान्वयन गर्ने सार्क क्षेत्रका देशहरूमध्ये नेपाल नै पहिलो हुनेछ। उक्त नक्सामार्फत माटोको उर्वराशक्ति, अम्लीयपन, प्रांगारिक पदार्थको मात्रा, माटोका बनावट, आदि गुणहरूको बारेमा कृषकहरूले सहजै जानकारी पाउने छन्। योबाहेक कृषकहरूले आफ्नो जग्गामा उत्पादन हुने बाली, प्रयोग गर्ने मलको मात्रा, माटो सुधार गर्ने तरिकालगायतको विषयहरूमा पनि निर्णय लिन सक्नेछन्। विद्यमान माटो व्यवस्थापनका लागि उक्त डिजिटल नक्सा कोसेढुंगा सावित हुने दाबी सम्बन्धित क्षेत्रले गरेको छ। वास्तवमा विद्युतीय माध्यमबाट तत्कालै जानकारी पाइने भएकाले यस्ता प्रविधि र सुविधामा कृषकहरूलाई अभ्यस्त बनाउनुपर्ने पहिलो चुनौती छ। यस्ता सुविधा प्राज्ञिक अनुसन्धानमा भन्दा कृषकहरूले व्यवहारमा उतार्न सक्ने गरी विकास एवं विस्तार गर्न सके बढी फाइदा हुनेछ। किनभने यसबाट कृषि उत्पादनमा सकारात्मक प्रभाव पर्नेछ। उक्त नक्साको प्रयोगबाट विभिन्न किसिमका फाइदा लिन सकिन्छ। जसको लागि सरकारी तथा निजी क्षेत्रको सक्रिय सहयोग हुनुपर्छ। वास्तवमा बढी कृषि उत्पादनका लागि माटोको गुणअनुसार बाली लगाउने काम गर्नुपर्छ। योबाहेक रासायनिक मलको प्रयोग पनि माटोको गुण पहिचान गरेपछि मात्र प्रयोग गर्न उचित हुन्छ। तर नेपालको कृषकहरूलाई यससम्बन्धी राम्रो ज्ञान नभएकोले हालसम्म पनि उनीहरू परम्परागत खेती गर्दै भएकाले आशा गरेअनुरूप फाइदा लिन सकेका छैनन्। यहाँ कुन मौसममा के बाली लगाउने, कहाँ कति रासायनिक मल प्रयोग गर्ने आदि कुरा माटोको गुणस्तरले इंगित गर्न देशभर नै विद्युतीय नक्सांकनको आवश्यकता छ। उक्त नक्सा तयार भएपछि सरकारलाई पनि माटोको गुणस्तर अनुसार सिफारिस गर्न सजिलो हुनेछ। यसैगरी, कृषकहरूलाई पनि विभिन्न बाली लगाउन छुट्टै माटो जँचाउन आवश्यक पर्दैन। जुन सर्वसाधारणको लागि सहज हुनेछ। उक्त विद्युतीय नक्साबाट माटोमा रहेको नाइट्रोजन, फस्फोरस, पोटास, अर्गानिक पदार्थ, पीएच, जिंक, बोरोनबारे सजिलै जानकारी लिन सकिन्छ। जसले गर्दा कृषकहरूलाई विभिन्न बाली लगाउन सहज हुनेछ। कम्प्युटर वा मोबाइल एप्सबाट आफ्नो खेतबारीको माटोको बारेमा एकीकृत जानकारी कृषकलाई दिनु जरुरी छ। यसको साथै विभिन्न स्रोतहरूबाट संकलित माटोको सूचनाको आधारमा हरेक दुई वर्षमा डेटाबेसलाई अध्यावधिक गर्न नितान्त आवश्यक छ। जसबाट भविष्यमा कृषकहरूले बढी फाइदा लिन सक्छन् र कृषि उत्पादन वृद्धिमा पनि सकारात्मक प्रभाव पर्नेछ। जलवायु परिवर्तनको कारण विश्वको कृषि क्षेत्रमा नकारात्मक प्रभाव परेको छ। कुनै ठाउँमा अनावृष्टि भई जग्गा सुक्खा हुनाले कृषि उत्पादन गर्न नसकिने अवस्था सिर्जना भएको छ भने कुनै ठाउँमा अतिवृष्टि भई उर्वर माटो बगाउनाले कृषि उत्पादनहरू न्यून हुन थालेका छन्। नेपालमा पनि जनसंख्या वृद्धिको तुलनामा कृषि उत्पादन बढाउन सकिएको छैन। अतः यहाँ भोकभरीको समस्या दिनदिनै बढिरहेको छ।"
"धादिङको आदमघाटमा हाइस र ट्रक ठोकिँदा १३ जना घाइते, तीनजनाको अवस्था गम्भीर",काठमाडौं : काठमाडौंमुग्लिङ सडक खण्डको आदमघाटमा हाइस र ट्रक ठोकिँदा १३ जना घाइते भएका छन्। घाइतेमध्ये तीनजनाको अवस्था गम्भीर रहेको धादिङ प्रहरीले जनाएको छ। घाइतेहरूलाई उपचारका लागि विभिन्न स्थानीय अस्पताल पठाइएको छ। बिहीबार दिउँसो दुर्घटना भएको हो।
"साताको अन्तिम कारोबार : नेप्से घट्यो,कारोबार बढ्यो","काठमाडौं : साताको अन्तिम कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १८१४ अंकले घटेर २६३५०९ विन्दुमा अडिएको छ। नेप्से घटेपनि कारोबार रकम भने बुधबारको तुलनामा बढेको छ। बुधबार ६ अर्ब ४० करोडको सेयर कारोबार भएको थियो। यसदिन ३०८ स्क्रिप्सको १ करोड ५७ लाख २३ हजार ३७९ कित्ता सेयर ७ अर्ब ३० करोड ५३ लाख ४२ हजार ५८१ रुपैयाँमा खरिदबिक्री भए। दोहोरो अंकले घटेको बजारमा दुई कम्पनीको सेयर सकारात्मक सर्किट लेभलमा कारोबार भयो। बराही हाइड्रोपावर र हिमालयन पावरको सेयर १० प्रतिशतले बढेको हो। रिभर फल्सको सेयर ८१९ प्रतिशतले बढ्दा न्यादी हाइड्रोपावरको ७६४ बढ्यो। आज सप्तकोशी डेभलपमेन्ट बैंकका लगानीकर्ताले सर्वाधिक गुमाए। सो कम्पनीको सेयर ९२३ प्रतिशतले घटयो। कारोबार रकमका आधारमा सुपर मादी हाइड्रोपावर शीर्षस्थानमा रह्यो। सो कम्पनीको ४४ करोड मूल्य बराबरको सेयर कारोबार भयो। सिनर्जी पावर डेभलपमेन्टको २८ करोडको सेयर कारोबार हुँदा सिन्धु विकास बैंकको २५ करोड, हिमालयन पावरको १९ करोड र एनआरएन इन्फ्रास्टक्चर एण्ड डेभलपमेन्टको १७ करोड मूल्य बराबरको सेयर कारोबार भयो। कारोबारमा आएकामध्ये ५५ स्टक्सको मूल्य बढ्दा १८० वटाको घट्यो। ७ स्टक्सको मूल्य भने स्थिर रह्यो। होटल्स एण्ड टुरिजम समूहबाहेक अन्य समूहको उपसूचक नकारात्मक देखिए।"
"धादिङको आदमघाटमा हाइस र ट्रक ठोक्किए, थप विवरण आउन बाँकी",काठमाडौं : काठमाडौंमुग्लिङ सडक खण्डको आदमघाटमा हाइस र ट्रक ठोक्किएका छन्। धादिङ प्रहरीका अनुसार घटनाको थप विवरण आउन बाँकी छ।
अन्नपूर्णले क्यान्सरविरुद्ध सचेतना जगाउन साइकल र्याली गर्ने,"काठमाडौंः अन्नपूर्ण मिडिया नेटवर्कले क्यान्सरविरुद्ध विश्वव्यापी दिवसका अवसरमा सचेतना जगाउने उद्देश्यले माघ २६ गते शनिबार साइकल र्याली आयोजना गर्ने भएको छ। क्यान्सरको पहिचान, उपचार र रोकथामका लागि जनचेतना जगाउन फेब्रुअरी ४ लाई हरेक वर्ष विश्वभरि नै क्यान्सरबिरुद्धको दिवस मनाइन्छ। अन्नपूर्ण मिडिया नेटवर्कले सन् २०१५ देखि हरेक वर्ष यस दिन क्यान्सरबिरुद्ध सर्वसाधारणलाई सचेत गराउन साइकल र्याली आयोजना गर्दै आएको छ। हालसम्म २० हजार जनाले साइकल र्यालीमा सहभागीता जनाइसकेका छन्। र्यालीको नारा राइड फर लाइफ रहेको छ। संसारभर क्यान्सर रोगको उपचारका लागि औषधिबारे वैज्ञानिकहरू गहन अनुसन्धान गरिरहेका छन्। तर हालसम्म पनि क्यान्सर पूर्ण रूपमा ठीक हुने औषधि पत्ता नलागेको अवस्थामा त्यो रोग नियन्त्रणका लागि चेतना जगाउन काम महत्वपूर्ण हो अन्नपूर्ण मिडिया नेटवर्कका महाप्रबन्धक मनोज बस्नेतले भने त्यसले हामीले हाम्रो सामाजिक उत्तरदायित्व अन्तर्गत हरेक बर्ष क्यान्सर विरुद्ध सचेतना जगाउन साइकल र्याली गरिरहेका छौं। पछिल्लो समयमा भयावह रोगका रूपमा फैलिँदै गएको क्यान्सर समयमै पहिचान गरेर उपचार गर्दा पूर्णतयाः निको हुने भएकाले यसबारे चेतना जगाउन कार्यक्रम आयोजना गरिएको नेटवर्कले उल्लेख गरेको छ। नेटवर्कले यस वर्षदेखि पाठेघरको मुखको क्यान्सरको निःशुल्क परीक्षण अभियानसमेत थालेको छ। नेटवर्कले क्यान्सरविरुद्ध सचेतना र जागरण अभियानमा सहभागी हुन सबैलाई आह्वानसमेत गरेको छ। साइकल र्यालीका लागि अनलाइनबाट फारम भर्न सकिने बताइएको छ। अनलाइनबाट फारम भर्दा यस लिंकमा क्लिक गरी भर्न सकिनेछ। साथै नेटवर्कको फोनन ०१४११२०३१(३७२८) मा कल गरेर पनि साइकल र्यालीका लागि नाम दर्ता गराउन सकिनेछ।"
मोरङको मालती पुलमा फेला परेकामध्ये एउटा सिलिन्डर बम डिस्पोज,विराटनगर : पूर्वपश्चिम राजमार्गअन्तर्गत मोरङको सुन्दरहरैंचा नगरपालिका७ मालती पुलनजिकै फेला परेकामध्ये एउटा सिलिन्डर बम डिस्पोज गरिएको छ। नेपाली सेनाको टोलीले बम डिस्पोज गरेको हो। बाँकी तीनवटा बम क्रमशः डिस्पोज गरिने छ। बम रहेको हल्ला चलेपछि खोजीका लागि पूर्वपश्चिम राजमार्ग खण्डमा नेपाली सेना र नेपाल प्रहरीको टोली परिचालन गरिएको थियो। खोजतलासका क्रममा मालती पुलबाट क्रिब १० मिटर पश्चिममा सुरुङ खनेर राखिएको अवस्थामा बिहीबार दिउँसो ४ वटा सिलिन्डर बम फेला परेको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। उनका अनुसार माओवादी द्वन्द्वकालमै बम राखिएको सूचना आएको थियो। सूचनालगत्तै पूर्वपश्चिम राजमार्गअन्तर्गत करिब २ किलोमिटर सडकमा सवारी आवागमनमा रोक लगाइएको थियो। बिहीबार बिहान ८ बजेदेखि सवारीसाधन डाईभर्ट गरिएको र घटनास्थल वरपर आवतजावतमा रोक लगाएको जोशीले बताए। जिल्ला प्रशासन कार्यालय मोरङमा सुन्दरहैंचा७ को मालती पुल आसपासमा द्वन्द्वकालको बम रहेको सूचना आएको थियो। राजमार्ग विस्तारको क्रममा उत्खनन गर्दा पड्किन सक्ने जोखिम रहेको भन्दै माओवादीकै केही नेताले स्थानीय प्रशासनलाई सूचना दिएको स्रोतले बतायो।
त्रिभुवन विश्वविद्यालयलाई सुधार गर्न खोज्दा हस्तक्षेपको आरोप आउँछ : शिक्षामन्त्री भट्टराई,"काठमाडौं : शिक्षा, विज्ञान तथा प्रविधिमन्त्री विद्या भट्टराईले त्रिभुवन विश्वविद्यालयलाई सुधार गर्न खोज्दा हस्तक्षेपको आरोप लाग्ने गरेको बताएकी छन्। बिहीबार काठमाडौंमा आयोजित कार्यक्रममा मन्त्री भट्टराईले त्रिभुवन विश्वविद्यालयको सुधारका लागि ध्यान केन्द्रित गरेको तर आफूले केहि पहल गर्दा मन्त्रीले हस्तक्षेप गरेको आरोप आउने गरेको जिकिर गरेकी हुन्। विश्वविद्यालयको सुधारका लागि पहिलो भूमिका पदाधिकारीहरुले निर्वाह गर्नुपर्ने उनले बताइन्। मन्त्री भट्टराईले कक्षा १० को परीक्षाको सम्पूर्ण जिम्मेवारी प्रदेश सरकारलाई हस्तान्तरण गर्ने तयारी भइरहेको जानकारी दिइन्। नजितालाई सुधार गर्नका लागि पनि काम भइरहेको उनको भनाइ छ। उनले १२ कक्षाको रजिस्ट्रेशन शुल्कका लागि राजस्व छुट गरिने बताइन्। मन्त्री भट्टराईले छात्रवृतिलाई प्रभावकारी बनाउन ऐनलाई नै संशोधन गरि लक्षित वर्गसम्म पुर्याउने बताइन्। उनले शिक्षा क्षेत्रको सुधारका लागि अहिलेको बजेट अपुग हुने भएकाले संघ लगायत प्रदेश र स्थानीय तहले पनि शिक्षा क्षेत्रका लागि बजेट बढाउनुपर्ने जिकिर गरिन्। मन्त्री भट्टराईले क्यालेन्डर अनुसार काम भइरहेको र कुनै कमजोरी भए सुधार गर्दै अघि बढ्ने प्रतिबद्धता जनाइन्। उनले यसअघि विशेष परिस्थितिमा स्थापना भएका दल निकट शिक्षक संगठनहरु अहिलेको अवस्थामा आवश्यक नरहेको जिकिर गरिन्।"
"क्यालिफोर्निया आगलागी : हलिउड स्टारका घर जले, कमला ह्यारिसको घर खाली गर्न निर्देशन","क्यालिफोर्निया : अमेरिकाको क्यालिफोर्निया राज्यको लस एन्जलसको जंगलमा लागेको आगो सहरमा पनि फैलिएर विकराल रुप लिएको छ। मंगलबार सुरु भएको आगोले हालसम्म ४,८५६ हेक्टर क्षेत्रफल प्रभावित भएको छ। आगलागीमा लगभग १,१०० भवनहरू पूर्ण रूपमा जलेका छन्। साथै २८ हजार घरमा क्षति पुगेको छ। जंगलमा फैलिएको आगोका कारण हालसम्म ५ जनाको मृत्यु भएको पुष्टी भएको छ। करिब ५० हजार मानिसहरूलाई तुरुन्तै घर खाली गर्न भनिएको छ। करिब ३ लाख मानिसहरूलाई सुरक्षित स्थानमा जान निर्देशन दिइएको छ। प्रशासनले शहरमा आपतकाल घोषणा गरेको छ। लस एन्जलस शहरको विलासी पालिसेड्स क्षेत्रमा रहेको धेरै हलिउड स्टारहरूको बंगला आगलागीले ध्वस्त पारेको छ। मार्क ह्यामिल, पेरिस हिल्टन, जेमी ली कर्टिस, म्यान्डी मूर, मारिया श्रीभर, एश्टन कुचर, जेम्स वुड्स र लेइटन मिस्टर लगायत धेरै हलिउड स्टारहरूको घरमा आगलागी भएको छ। धेरै सेलिब्रेटीहरूले आफ्नो घर छोड्नु परेको छ। आगलागीका कारण लस एन्जलसको ब्रेटनवुड क्षेत्रमा रहेको उपराष्ट्रपति कमला ह्यारिसको घर खाली गर्न निर्देशन दिइएको छ। लस एन्जलस अमेरिकाको सबैभन्दा बढी जनसंख्या भएको काउन्टी हो। यहाँ १ करोडभन्दा बढी मानिसहरू बसोबास गर्छन्। यहाँको फिल्म उद्योगको नाम प्रसिद्ध हलिउड क्षेत्रको नामबाट राखिएको छ। क्यालिफोर्नियामा हेलिकप्टर र विमानको सहयोगमा आगो नियन्त्रण गर्ने प्रयास भइरहेको छ । तीव्र हावा र हावाको दिशा परिवर्तन भइरहेकोले आगो विभिन्न ठाउँमा फैलिरहेको छ। उद्धार टोलीले हजारौं मानिसहरूलाई सुरक्षित स्थानहरूमा सारिरहेको छ। विद्यालय, सामुदायिक केन्द्र र अन्य सुरक्षित स्थानहरूलाई आपतकालीन आश्रयस्थलको रूपमा तयार पारिएको छ।"
मोरङको मालती पुलमा ४ वटा सिलिन्डर बम फेला,विराटनगर : पूर्वपश्चिम राजमार्गअन्तर्गत मोरङको सुन्दरहरैंचा नगरपालिका७ मालती पुलनजिकै ४ वटा सिलिन्डर बम फेला परेको छ। बम रहेको हल्ला चलेपछि खोजीका लागि पूर्वपश्चिम राजमार्ग खण्डमा नेपाली सेना र नेपाल प्रहरीको टोली परिचालन गरिएको थियो। खोजतलासका क्रममा मालती पुलबाट क्रिब १० मिटर पश्चिममा सुरुङ खनेर राखिएको अवस्थामा बिहीबार दिउँसो ४ वटा सिलिन्डर बम फेला परेको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। उनका अनुसार माओवादी द्वन्द्वकालमै बम राखिएको सूचना आएको थियो। सूचनालगत्तै पूर्वपश्चिम राजमार्गअन्तर्गत करिब २ किलोमिटर सडकमा सवारी आवागमनमा रोक लगाइएको थियो। बिहीबार बिहान ८ बजेदेखि सवारीसाधन डाईभर्ट गरिएको र घटनास्थल वरपर आवतजावतमा रोक लगाएको जोशीले बताए। जिल्ला प्रशासन कार्यालय मोरङमा सुन्दरहैंचा७ को मालती पुल आसपासमा द्वन्द्वकालको बम रहेको सूचना आएको थियो। राजमार्ग विस्तारको क्रममा उत्खनन गर्दा पड्किन सक्ने जोखिम रहेको भन्दै माओवादीकै केही नेताले स्थानीय प्रशासनलाई सूचना दिएको स्रोतले बतायो। फेला परेको बम नेपाली सेनाको टोलीले डिस्पोजको तयारी गरिरहेको छ।
"धादिङको आदमघाटमा सवारी दुर्घटना : तीनजना घाइते काठमाडौं रिफर, चालक प्रहरी नियन्त्रणमा",काठमाडौं : धादिङको आदमघाटमा हाइस र ट्रक ठोकिँदा घाइते हुनेको संख्या १६ पुगेको छ। घाइतेमध्ये तीनजनाको अवस्था गम्भीर रहेको छ। उनीहरूलाई उपचारका लागि काठमाडौंको ट्रमा सेन्टर रिफर गरिएको छ। पोखराबाट काठमाडौं आउँदै गरेको ग २ ख ६६६ नम्बरको हाइस र विपरित दिशाबाट आउँदै गरेको ना ६ ७१८ नम्बरको ट्रक धादिङको गल्छी गाउँपालिका ४ स्थित आदमघाटमा ठोकिँदा उक्त दुर्घटना भएको हो। धादिङ प्रहरीका अनुसार बिहीबार दिउँसो साढे दुई बजेतिर दुर्घटना भएको हो। घटनालगत्तै उद्दार गरी घाइतेहरूलाई उपचारका लागि अम्बिभरोसा अस्पताल गल्छी पठाइएको छ। घाइतेहरूमध्ये धेरैको शरीरका विभिन्न भागमा चोटपटक लागेको छ। दुवै सवारी साधन र ट्रक चालकलाई नियन्त्रणमा लिइ अनुसन्धान भइरहेको प्रहरीले जनाएको छ।
"रविविरुद्धको मुद्दामा सरकारी वकिलको जवाफी बहस सकियो, थुनछेक आदेश आउँदै","काठमाडौं : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलगायत सातजनाविरुद्धको मुद्दामा सरकारी वकिलको जवाफी बहस सकिएको छ। कास्की जिल्ला अदालतका सूचना अधिकारी सुरज अधिकारीले सरकारी वकिलको जवाफी बहस सकिएको र थुनछेक आदेशको तयारीमा रहेको जानकारी दिए। उनका अनुसार जिल्ला सरकारी वकिल कार्यालयकी न्यायाधिवक्ता कमला काफ्ले र उच्च सरकारी वकिल कार्यालयका सहन्यायाधिवक्ता गोविन्द गौलीले जवाफी बहस गरेका हुन्। न्यायाधीश नीतिज राईको इजलासमा यही पुस ६ गतेदेखि सहकारी ठगी मुद्दाका रविसहित सातजना प्रतिवादीहरूको थुनछेक बहस सुरू भएको हो। सहकारी ठगीका आरोपित लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ ,कृष्णबहादुर गुरुङ र आरती गुरूङविरुद्ध थुनछेक बहस जारी छ। कास्की जिल्ला अदालतमा बुधबार प्रतिवादी तर्फका कानुन व्यवसायीहरूको बहस सकिएपछि आज सरकारी वकिलको जवाफी बहस गरेका हुन्। लामिछानेको मुद्दामा फैसला सार्वजनिक गर्ने तयारीसँगै कास्की जिल्ला अदालतमा सुरक्षा व्यवस्था कडा पारिएको छ। भीडभाड गर्न पनि रोक लगाइएको छ। जिल्ला प्रशासन कार्यालयले सम्भावित जोखिमलाई टार्न अदालत क्षेत्रमा सुरक्षा व्यवस्था कडा पारेको हो। थुनछेक बहसपछि लामिछानेलगायत सहकारी ठगीका आरोपितलाई पुर्पक्षका लागि थुनामै राखेर अनुसन्धान गर्ने कि थुनामुक्त गरेर अनुसन्धान जारी राख्ने आदेश आउनेछ। लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालय,कास्कीले लामिछानेसहित ४४ जनालाई सहकारी ठगीको आरोपमा प्रतिवादी बनाएर मुद्दा दर्ता गरेको थियो। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ।"
"लामिछानेसहितको मुद्दामा सरकारी वकिलले जवाफी बहस गर्दै, आजै थुनछेक आदेश आउने संभावना","पोखरा : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलगायत सातजनाविरुद्धको मुद्दामा आज सरकारी वकिलको जवाफी बहस हुँदैछ। सहकारी ठगीका प्रतिवादी लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ ,कृष्णबहादुर गुरुङ र आरती गुरूङलाई अदालत उपस्थित गराइएको हो। लामिछानेसहितका प्रतिवादीको थुनछेक बहस सकिएपछि बुधबार जाहेरवाला सहकारी पीडिततर्फका कानुन व्यवसायीले बहस गरेका थिए। प्रतिवादीका तर्फका कानुन व्यवसायीहरूको बहस सकिएपछि आज सरकारी वकिलले जवाफी बहस गर्ने जिल्ला अदालत कास्कीका सूचना अधिकारी सुरज अधिकारीले जानकारी दिए। उनका अनुसार आजै थुनछेकसम्बन्धी आदेश आउने संभावना छ। आदेश आउने संभावना रहेकाले अदालत क्षेत्रमा सुरक्षा व्यवस्था कडा पारिएको छ। जिल्ला न्यायाधीश नीतिज राईको इजलासमा लामिछानेसहित सातजना प्रतिवादीको बहस जारी छ। थुनछेक बहसपछि लामिछानेलगायत सहकारी ठगीका आरोपितलाई पुर्पक्षका लागि थुनामै राखेर अनुसन्धान गर्ने कि थुनामुक्त गरेर अनुसन्धान जारी राख्ने आदेश हुनेछ । लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । यही पुस ७ गते सरकारी वकिलको कार्यालय,कास्कीले सहकारी ठगीको आरोपमा लामिछानेसहित ४४ जनालाई प्रतिवादी बनाएर मुद्दा दर्ता गरेको थियो। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरेको छ। लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबीसहति मुद्दा दर्ता गरिएको छ। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ। यसैगरी पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए।"
शिक्षा बजेटको सदुपयोग,"नेपालको संविधानले प्रादेशिक विश्वविद्यालयहरू स्थापना र व्यवस्थापन गर्ने अधिकार प्रदेशलाई दिएको छ। एक दर्जनभन्दा बढी विश्वविद्यालयहरू संघीय क्षेत्राधिकारअन्तर्गत रहेकाले संघीय विश्वविद्यालयहरू थप्नु अनावश्यक देखिन्छ। यसको सट्टा प्रदेशहरूले आफ्नो विशिष्ट आवश्यकता अनुरूप विश्वविद्यालयहरू सिर्जना गर्न नेतृत्व गर्नुपर्छ। पर्याप्त औचित्य प्रदान गर्नुपर्छ। संघीय सरकारको भूमिकाले विश्वविद्यालयका लागि बृहत् उच्च शिक्षा नीति र छाता ऐन निर्माणमा केन्द्रित हुनुपर्नेमा जोड दिन जरुरी छ। यसले संघीय र प्रादेशिक दुवै सरकारलाई उच्च शिक्षा विस्तारमा मिलेर काम गर्न स्पष्ट रूपरेखा सिर्जना गर्नेछ। यस्तो नीति र कानुनी ढाँचा बिना, विश्वविद्यालयहरूको असम्बद्ध स्थापनाले स्रोतहरू, दोहोरो प्रयासहरू र गुणस्तरमा सम्झौता गर्न सक्छ। संघीय सरकारले विश्वविद्यालय अनुदान आयोगमार्फत विश्वविद्यालयहरूलाई रकम विनियोजन गर्छ। र प्रादेशिक स्तरमा, वित्तीय स्थानान्तरणमार्फत आउँछ। तर, नयाँ विश्वविद्यालय खोल्ने चलन जारी रह्यो भने संघीय र प्रादेशिक दुवै संस्थाले अनुदानका लागि प्रतिस्पर्धा गर्ने र प्रदेश एवं स्थानीय सरकारहरूबाट टाढा रहेको रकम आयोगमा पुर्याउनुले संघीय वा प्रादेशिक तहमा नयाँ विश्वविद्यालयहरू स्थापना गर्ने उद्देश्यलाई कमजोर बनाउँछ। शिक्षा मन्त्रालयको बजेट विनियोजनको बृहत्तर मुद्दालाई सम्बोधन गर्दा संघीय शिक्षाको बजेट कहाँ खर्च हुन्छ, कति संघीय तहमा कायम हुन्छ र प्रदेश र स्थानीय सरकारलाई कति विनियोजन गरिन्छ भन्ने बुझ्न महŒवपूर्ण छ। यसले हामीलाई संघीय स्तरमा यी कोषहरू व्यवस्थापन गर्न आयोगको भूमिका जाँच्न मद्दत गर्छ। नेपालमा अझ प्रभावकारी र समतामूलक शिक्षा प्रणालीको निर्माणका लागि यी गतिशीलताहरू बुझ्न आवश्यक छ। आर्थिक वर्ष २०२४०२५ मा शिक्षा मन्त्रालयले संघीय तहमा २८ दशमलव ३३ प्रतिशत अर्थात् ५७ अर्ब ७० करोड विनियोजन भएको थियो। प्रदेशहरूलाई २ दशमलव २६ प्रतिशत अर्थात् ४ अर्ब ६१ करोड र ६९ दशमलव ४१ प्रतिशत अर्थात् १ सय ४१ अर्ब छुट्ट्याइएको थियो। ३६ अर्ब स्थानीय तहलाई छुट्ट्याइएको थियो । रु ५७ अर्ब ७० करोडको संघीय विनियोजनलाई विश्लेषण गर्दा फरक प्रवृत्ति देखिन्छ। आयोगले संघीय शिक्षा खर्चको नेतृत्व गर्छ। यसको हिस्सा २०१९२० मा २३ दशमलव ५ प्रतिशतबाट २०२४२५ मा ३३ दशमलव २१ प्रतिशतमा बढेको छ। यद्यपि, यो कोषको धेरैजसो अनुसन्धान र नवप्रवर्तनको सट्टा परिचालन गतिविधिहरूमा प्रयोग गरिन्छ। विद्यालय शिक्षक निवृत्तिभरण पनि एक महŒवपूर्ण भाग समावेश गर्दछ। संघीय बजेटको ३२ दशमलव ९३ प्रतिशत को लागि खाता, पूर्वाधार र नवीन कार्यक्रममा लगानी सीमित केन्द्रीय कार्यान्वयन इकाई ४६ करोड अर्थात् ७ दशमलव ९७ प्रतिशतले बाह्य वित्त पोषित पहलहरूलगायतका ठूला शिक्षा परियोजनाहरू व्यवस्थापन गर्दछ। तर यसको केन्द्रीकृत स्रोत व्यवस्थापनमा चिन्ता छ। चिकित्सा शिक्षा आयोगले स्वास्थ्य सेवा कार्यशक्ति विकासमा केन्द्रित रहेको झल्काउने गरी आफ्नो विनियोजन १ दशमलव ३८ प्रतिशतबाट ८ दशमलव ९६ प्रतिशतमा उल्लेख्य वृद्धि भएको देखाएको छ। तर, छात्रवृत्ति प्राप्त गर्नेहरूले नेपाल छोडेर विदेशमा राम्रो अवसरको खोजीमा जाने समस्या भने अझै चुनौतीपूर्ण छ। उच्च शिक्षा प्रवद्र्धन कार्यक्रम र विद्यालय क्षेत्र विकास कार्यक्रमजस्ता कार्यक्रमहरूको लागि बजेटमा थोरै कमी छ। शिक्षा प्रवद्र्धन कार्यक्रम र विद्यालय क्षेत्र विकास कार्यक्रम क्षेत्र बीचको ओभरल्यापिङ भूमिकाहरूले असक्षमताहरू निम्त्याउँछ। क्षेत्र विकास कार्यक्रमपछि विद्यालय शिक्षा क्षेत्र योजनाले प्रतिस्थापन गर्यो, प्रशिक्षण, प्रशासन र पाठ्यक्रम विकासमा संघीय संलग्नता सीमित गर्दै, प्रादेशिक र स्थानीय तहहरूमा थप कोष सारियो। यसैबीच, राष्ट्रपतिको शिक्षा सुधार कार्यक्रम १ दशमलव ५२ प्रतिशत र शिक्षा तथा मानव संसाधन विकास केन्द्र (सीईएचआरडी) १ दशमलव ४७ प्रतिशतको विनियोजन अव्यावहारिक कार्यान्वयन र केन्द्रीकृत बजेटको आलोचना भएको छ। राष्ट्रपति शिक्षा सुधार कार्यक्रमले स्थानीय सरकारको निर्णय गर्ने अधिकारलाई बाइपास गरेको छ। कार्यक्रमले प्रायः संघीय स्तरमा विद्यालय परियोजनाहरू चयन गर्दछ, जसमा प्रभावशाली व्यक्तिहरूसँग जोडिएका निर्वाचन क्षेत्रहरूमा रकम छुट्ट्याइने गरेको उदाहरण पाइन्छ । प्राविधिक तथा व्यावसायिक शिक्षाको व्यवस्थापन गर्ने प्राविधिक शिक्षा तथा व्यावसायिक तालिम परिषद्ले १५९ दशमलव ५९ मिलियन (२७७ प्रतिशत) प्राप्त गरेको छ, जसले व्यावसायिक शिक्षा विस्तारमा सुस्त प्रगति देखाउँछ। शिक्षा विकास र समन्वय एकाइजस्ता समन्वय एकाइहरूका लागि बजेट बढेको भए पनि, संघीय बजेटले परिवर्तनकारी सुधार वा प्रणालीगत खाडलहरूलाई सम्बोधन गर्ने भन्दा निवृत्तिभरण, परिचालन गतिविधिहरू र केन्द्रीकृत कार्यक्रमहरूलाई प्राथमिकता दिन्छ। यी प्रवृत्तिहरूले सबै तहहरूमा कुशल स्रोतको प्रयोग र समतामूलक शिक्षा सुधारहरूका साथ विकेन्द्रीकरण लक्ष्यहरूलाई सन्तुलनमा राख्न संघीय खर्चको पुनः मूल्यांकन गर्न आवश्यक सुझाव दिन्छ। प्रादेशिक तहमा आर्थिक वर्ष २०२४२५ को शिक्षा बजेट रु ४ अर्ब ६१ करोड (कुल शिक्षा मन्त्रालयको बजेटको २ दशमलव २६ प्रतिशत) संघीय सरकारबाट ससर्त अनुदानमा विनियोजन गरिएको छ। आर्थिक वर्ष २०२४२५ मा नेपालको शिक्षा मन्त्रालयको बजेटको ६९ दशमलव ४१ प्रतिशत अर्थात् १४१ अर्ब ३६ करोड स्थानीय सरकारलाई ससर्त अनुदानका रूपमा विनियोजन गरिएको थियो। स्थानीय शिक्षा बजेटको ठूलो हिस्सा ७८ दशमलव २१ प्रतिशत ( ११० अर्ब ६० करोड रुपैयाँ) शिक्षकको तलबमा खर्च गरिएको छ। यो विनियोजनले नेपालको २७ हजार ९ सय ९० विद्यालयको ८५ दशमलव प्रतिशत सामुदायिक विद्यालयहरूलाई सहयोग गर्छ। यस तलब बजेटको धेरैजसो ६८ प्रतिशत कक्षा १५ का आधारभूत तहका शिक्षकहरूमा खर्च हुन्छ। जहाँ ६७ दशमलव ३ प्रतिशत विद्यार्थी भर्ना हुन्छन्। शिक्षकको तलबलाई प्राथमिकता दिँदा परिचालन निरन्तरता सुनिश्चित हुन्छ, यसले अन्य अत्यावश्यक आवश्यकताहरू पूरा गर्न स्थानीय सरकारको क्षमतालाई प्रतिबन्धित गर्छ। विश्वव्यापीरूपमा, विकेन्द्रीकरण मोडेलहरूले फराकिलो शैक्षिक चुनौतीहरूलाई प्रभावकारी रूपमा सम्बोधन गर्न थप विविध बजेट विनियोजनको वकालत गर्दछ। दिवा खाना पहलजस्ता कार्यक्रमहरू, जसले विद्यार्थीलाई कायम राख्न र कुपोषणलाई सम्बोधन गर्न मद्दत गर्दछ। बजेटको ५ दशमलव ९९ प्रतिशत मात्र अर्थात् ८ दशमलव ४७ अर्ब प्राप्त गर्दछ। स्थानीय भाषामा सामग्रीसहित निःशुल्क पाठ्यपुस्तक अनुदान मात्र २ दशमलव ७ प्रतिशत अर्थात् ३ अर्ब ८१ करोड हो। बजेटको १ दशमलव ३४ प्रतिशतमात्र विद्यालय सञ्चालन र व्यवस्थापन अनुदानमा जान्छ। शैक्षिक नतिजासुधार गर्न प्रदर्शनमा आधारित प्रोत्साहन मात्र २ दशमलव १७ प्रतिशत हो। विद्यालय निर्माणमा २ प्रतिशतभन्दा कम छुट्ट्याइएको छ, जसले विशेषगरी ग्रामीण क्षेत्रमा सिकाइ वातावरणलाई आधुनिकीकरण र अभिवृद्धि गर्ने प्रयासमा बाधा पुर्याउँछ।"
वायुसेवा निगमको व्यवसायिक योजना कार्यान्वयनमा ल्याउन निर्देशन,"संस्कृति पर्यटन तथा नागरिक उड्यनमन्त्री बद्री पाण्डेले नेपाल वायुसेवाको विमान सञ्चालन र व्यवस्थापनामा कमजोरी रहेकै कारण घाटामा गएको समेत बताए। काठमाडौं : संसदीय समितिले वायुसेवा निगमको व्यवसायिक योजनालाई पूर्णरुपमा कार्यान्वयनमा ल्याउन सरकारलाई निर्देशन दिएको छ। सिंहदरबारमा बिहीबार बसेको प्रतिनिधिसभा अन्तर्गतको अन्तर्राष्ट्रिय सम्बन्ध तथा पर्यटन समिति बैठकले नेपाल वायुसेवा निगमको व्यवसायिक योजनालाई पूर्णरुपमा कार्यान्वयनमा ल्याई सोको प्रगति समितिमा पेश गर्न निर्देशन दिएको हो। त्यस्तै बैठकले भैरहवा र पोखरा अन्तराष्ट्रिय विमानस्थल नियमित सञ्चालनका लागि सम्बद्ध निकायहरुबीच सम्झौता, समन्वय एवं पहलकदमी लिन संस्कृति, पर्यटन तथा नागरिक उड्डयन मन्त्रालयलाई निर्देशन दिएको छ भने निजगढ अन्तराष्ट्रिय विमानस्थलको निर्माण कार्यलाई शीघ्र अघि बढाउन निर्देशन दिइएको समिति सभापति राजकिशोर यादवले जानकारी दिए। बैठकले पर्यटन मन्त्रालयको समग्र नीतिगत, संरचनागत र व्यवस्थापकीय सुधार गर्न कार्यान्वयन योग्य कार्ययोजना यथाशिघ्र निर्माण गरि समितिलाई जानकारी गराउन समेत निर्देशन दिएको सभापति यादवले बताए। बैठकले भैरहवा र पोखरा अन्तराष्ट्रिय विमानस्थल नियमित सञ्चालनका लागि सम्बद्ध निकायहरुबीच सम्झौता, समन्वय एवं पहलकदमी लिन संस्कृति, पर्यटन तथा नागरिक उड्डयन मन्त्रालयलाई निर्देशन दिएको छ। बैठकमा संस्कृति पर्यटन तथा नागरिक उड्यनमन्त्री बद्री पाण्डेले कुनै पनि विभागीय कर्मचारीमाथि पूर्वाग्रह नराखि काम गरेको बताए। उनले नेपाल वायुसेवाको विमान सञ्चालन र व्यवस्थापनामा कमजोरी रहेकै कारण घाटामा गएको समेत बताए। नेपाल एयरलाइन्सले समयै विमान उड्छ भन्ने सन्देश दिएको अवस्थामा पहाडि विमानस्थलमा समेत यात्रुको कमी नहुने प्रष्ट पारे। समिति बैठकले देशका विभिन्न जिल्लाम रहेका निगमको स्वामित्वमा रहेका जग्गा तथा भौतिक संशोधनहरुको उपयोग योजना निर्माण गरि यथाशीघ्र कार्यान्वयन गरि सोको जानकारी उपलव्ध गराउन निर्देशन दिएको छ भने निगममा देखिएका समस्या र सुधारका उपाय अध्ययन गरि एक महिनाभित्र समितिलाई प्रतिवेदन पेश गर्न समिति सदस्य शिशिर खनालको संयोजकत्वमा नेपाल वायुसेवा निगम अध्ययन उपसमिति गठन गर्ने निर्णय गरेको छ।"
"रुकुम पूर्वमा जीप दुर्घटना, ४ जना घाइते","रुकुम पूर्व : रुकुम पूर्वमा जीप दुर्घटना भएको छ । कास्कीको पोखराबाट रुकुम पूर्वको रुकुमकोट आउँदै गरेको ग १ ज ७१०८ नम्बरको जीप आज बिहान ३ बजेर ३० मिनेटमा सिस्ने गाउँपालिका५ धारापानीमा दुर्घटना भएको हो। दुर्घटनामा परेर चार जना घाइते भएका जिल्ला प्रहरी कार्यालय रुकुम पूर्वका प्रहरी नायब उपरीक्षक तथा (डिएसपी) माधव राज खरेलले जानकारी दिएका छन्। डिएसपी खरेलका अनुसार घाइते हुनेमा पुथा उत्तरगंगा गाउँपालिका५ का २२ वर्षीय प्रेम कामी, सोही स्थानका जीप चालक २१ वर्षीय जुतेस शेर्पाली, बारा घर भएका १८ वर्षीय सर्पराज देवा र बाराकै १८ वर्षीय चन्दकुमार देवा रहेका छन् । जीप ब्याग गर्ने क्रममा ब्रेक नलाग्दा दुर्घटना भएको बताईएको छ । घाइतेहरूको रुकुम पूर्व अस्पतालमा सामान्य उपचारपछि अहिले जिल्ला अस्पताल रुकुम पश्चिममा उपचार भैरहेको छ।"
संसदीय समितिमा सभापति यादव र सांसद सुवालबीच भनाभन,"काठमाडौं : प्रतिनिधिसभा अन्तर्गतको अन्तर्राष्ट्रिय सम्बन्ध तथा पर्यटन समितिका सभापति राजकिशोर यादव र नेमकिपा सांसद प्रेम सुवालबीच भनाभन भएको छ। बिहीबार सिंहदरबारमा बसेको समिति बैठकमा निर्णय सुनाउने क्रममा आफ्नो असहमतिलाई सभापतिले बेवास्ता गरेको भन्दै सांसद सुवालले प्रश्न उठाएपछि सभापति यादव आक्रोशित भएका थिए । सो क्रममा भनाभन भएको हो । सांसद सुवालले आफ्नो असहमति राख्दै गर्दा सभापति यादवले अमर्यादित ढंगले नौटंकी गर्ने भनेका थिए । सुवालले समितिका सभापति निरंकुश ढंगले चल्न नहुने बताइरहँदा सभापति यादवले भने निरंकुश भन्ने भन्दै जवाफ फर्काएका थिए। नेपाल वायु सेवा निगमको विमान सञ्चालन व्यवस्थापन तथा सेवा सञ्चालनका सम्बन्धमा छलफलपछि निर्णय गर्ने क्रममा समितिमा उपस्थित नभएका सांसदको संयोजकत्वमा उपसमिति बनाइएको भन्दै सांसद सुवालले असहमति जनाएका थिए। आफ्नो असहमतिप्रति बेवास्था गरेको भन्दै सांसद सुवाले आपत्ति जनाएङ्का हुन्। समितिले निगममा देखिएका समस्या र सुधारका उपाय अध्ययन गरि एक महिनाभित्र समितिलाई प्रतिवेदन पेश गर्न समिति सदस्य शिशिर खनालको संयोजकत्वमा नेपाल वायुसेवा निगम अध्ययन उपसमिति गठन गर्ने निर्णय गरेको छ। यसअघि पनि माओवादी सांसद सुदन किँराती , सांसद सुवाललगायतसँग पनि समितिमा सभापति यादवको भनाभन भएको थियो ।"
बाँकेमा आहाराको समस्या झेल्दै पाटेबाघ,"पछिल्लो तथ्यांकअनुसार बाँके राष्ट्रिय निकुञ्जमा २५ वटा पाटेबाघ छन्। गुलरिया : बर्दिया राष्ट्रिय निकुञ्जसँगै जोडिएको बाँके राष्ट्रिय निकुञ्जमा बढ्दो क्रममा रहेका लोपोन्मुख पाटेबाघलाई बासस्थानसँगै आहारा प्रजातिको समस्या खड्किने गरेको छ। चुरेभावरयुक्त भौगोलिक स्थिति रहेको निकुञ्जमा पानीपोखरीसमेत पर्याप्त नहुँदा बाघको आहारा प्रजातिको घनत्वसमेत सीमित छ। निकुञ्ज चुरेको काखमा रहेकाले पनि निकुञ्ज भित्र पर्याप्त घाँसेमैदानलगायत पानीको उचित व्यवस्थापन नहुँदा आवश्यक मात्रमा बाघको आहारा प्रजाति वृद्धि हुन नसकेको बाँके राष्ट्रिय निकुञ्जका प्रमुख संरक्षण अधिकृत वीरेन्द्र कँडेलले बताए। आहारा प्रजातिको घनत्व कम भएकाले पनि बाघलाई समस्या पर्ने गर्छ। उनले भने, प्राकृतिक जलाशयहरू थोरै छन्। निर्माण गरिएका पानीपोखरी अपर्याप्त छन्। निकुञ्जमा पर्याप्त बजेट नहुँदा पनि आशातीत उपलब्धि भेट्न मुस्किल छ। बाँके राष्ट्रिय निकुञ्जभित्र बाघ र यसको बासस्थान, आहारा प्रजातिलगायत निकुञ्जभित्रको समग्र अवस्थाको तथ्यगत विवरण थाहा पाउन तीन साता अघिदेखि निकुञ्जमा बाघको अनुगमन भइरहेको छ। प्रमुख संरक्षण अधिकृत कँडेलले भने, ५ सय ५० वर्गकिलोमिटर क्षेत्रफलमा फैलिएको निकुञ्जको कोर एरियामा ४ ओटा ब्लकमा १ सय ६९ वटा ग्रिड बनाएर क्यामेरा ट्रापिङ प्रविधिमार्फत बाघलगायत यसको आहारा प्रजातिको अनुगमन गर्दैछौं। जसमध्ये ब्लकका ३१ वटा ग्रिडमा आहारा प्रजातिको घनत्व हेरिँदैछ। अनुगमनका लागि ६ वटा हात्ती, केही गाडी, निकुञ्ज कर्मचारी, नेपाली सेना गरी १६ जना कर्मचारी परिचालन गरिएको छ। पछिल्लो तथ्यांकअनुसार बाँके राष्ट्रिय निकुञ्जमा २५ वटा पाटेबाघ छन्। चुरेभावरयुक्त भौगोलिक स्थिति रहेको निकुञ्जमा पानीपोखरीसमेत पर्याप्त नहुँदा बाघको आहारा प्रजातिको घनत्वसमेत सीमित छ। तीन साता अघिदेखि निकुञ्जमा बाघको अनुगमन भइरहेको छ। जसका लागि ६ वटा हात्ताी, केही गाडी, निकुञ्ज कर्मचारी, नेपाली सेना गरी १६ जना कर्मचारी परिचालन गरिएको छ। उनले थपे, प्रत्येक ब्लकमा २ वटा ग्रुपले निगरानी गर्छन्। अनुगमनका लागि १ सय ९ वटा अटोमेटिक क्यामेरा जडान भएका छन्। भर्खर एउटा ब्लकमा अनुगमन सकिएको छ। ८० देखि ८८ दिनमा ४ वटै ब्लक अनुगमन गरेर सक्ने हाम्रो योजना छ। पछिल्लो तथ्यांकअनुसार बाँके राष्ट्रिय निकुञ्जमा २५ वटा पाटेबाघ छन्। चोरी सिकार, सडक दुर्घटना बाँकेमा बाघ संरक्षणको चुनौतीका रूपमा रहेको उनले प्रष्ट्याए। मानवबाघ द्वन्द्वको अवस्था र निकुञ्ज अतिक्रमण दर बढिरहेकोले निकुञ्जलगायत मध्यवर्ती क्षेत्रका बस्तीहरूमा सचेतना वृद्धि गर्नुपर्नेमा प्रमुख संरक्षण अधिकृत कँडेलले जोड दिए। अटोमेटिक क्यामेरा कम भएका कारण बाँके राष्ट्रिय निकुञ्जमा ४ वटा ब्लक बनाएर अनुगमन गर्नु परेको राष्ट्रिय प्रकृति संरक्षण कोष बर्दिया संरक्षण कार्यक्रममा संरक्षण अधिकृत अजित तुम्बाहाङ्फेले बताए। खड्कवार र बुचापुरको ३७ वटा ग्रिडमा अनुगमन सकिएको छ। ओभरी र खैरीमा बाघ अनुगमन भइरहेकोले त्यहाँँ सकिएलगत्तै बाँकी ग्रिडमा अनुगमन सुरु गरिने उनको भनाइ छ। अनुगमनको प्राविधिकलगायत सम्पूर्ण सहयोग कोषले गरेको छ। उनले भने, शुक्लाफाँटा राष्ट्रिय निकुञ्ज र पर्सा राष्ट्रिय निकुञ्जमा अनुगमन सकिएको छ। बाँकेको सकेर बर्दियामा बाघ अनुगमन गर्ने तयारी भइरहेको छ। बर्दियाको तुलनामा बाँके राष्ट्रिय निकुञ्जमा बाघको आहारा प्रजाति कम छ। बर्दियामा बाघको आहारा प्रजातिको घनत्व ९१ प्रतिशत छ। बाँकेबर्दिया कम्प्लेक्समा बाघको अनुगमनपश्चात् अटोमेटिक क्यामेराले खिचेको फोटो एनालाइसिस गरी पाटा छुट्ट्याएर गणना गरिने एनटीएनसी बर्दियाका संरक्षण अधिकृत तुम्बाहाङ्फेले प्रष्ट्याए। केही महिनापछि नेपालमा राष्ट्रिय बाघ गणना हुँदैछ। निकुञ्जमा जडान गरिएका क्यामेरा हराउने चुनौती कायमै रहेको बताए। बाँकेमा बाघ अनुगमनका लागि जडान गरिएका ४ ओटा क्यामेरा हराएको छ।"
गैँडाको खाग र लागू औषधसहित एक भारतीय नागरिक पक्राउ,"झापा : झापाको काँकडभिट्टामा गैँडाको खाग र लागू औषधसहित एक भारतीय नागरिक पक्राउ परेका छन् । पक्राउ पर्नेमा भारत पश्चिम बङ्गाल उत्तर मेन्दाबारीका नारायण रामधाम रहेको जिल्ला प्रहरी कार्यालय झापाले जनाएको छ । जिल्ला प्रहरी कार्यालय र इलाका प्रहरी कार्यालय काँकडभिट्टाको संयुक्त प्रहरी टोलीले विशेष सूचनाको आधारमा बुधबार दिउँसो साढे ३ मेचीनगर नगरपालिका६ काँकडभिट्टास्थित हिमालय गेस्ट हाउसको कोठा नम्बर १०२ मा बसेका रामधामको कोठा खानतलासी गरेका थिए । त्यस क्रममा इन्टेक्स लेखिएको काटुनभित्र १ केजी ७०० ग्राम तौल भएको गैँडाको खाग, प्लास्टिकसहित ३ ग्राम ७६० मिलिग्राम ब्राउन सुगर, पाइइभोन स्पास प्लस लेखिएको ट्याब्लेट १८ पत्ता, डिजिटल तराजु र मोबाइल १ थान फेला परेको थियो । त्यसपछि उनलाई पक्राउ गरी इलाका प्रहरी कार्यालय काँकडभिट्टामा राखेर थप अनुसन्धान अघि बढाएको प्रहरीले जनाएको छ ।"
वैयक्तिक सूचनामा अनधिकृत पहुँच नदिनू,"काठमाडौं : सर्वोच्च अदालतले व्यक्तिगत सूचनामा अनधिकृत पहुँचले व्यक्तिको गोपनीयताको हक, वैयक्तिक स्वतन्त्रता र सम्मानपूर्वक बाँच्न पाउने मौलिक हकसम्बन्धी संवैधानिक व्यवस्थाको समेत गम्भीर उल्लंघन हुने ठहर गर्दै व्यक्तिगत सूचनामा पहुँच नदिन निर्देशनात्मक आदेश दिएको छ। न्यायाधीशद्वय डा नहकुल सुवेदी र महेश शर्मा पौडेलको संयुक्त इजलासले नेपाल दूरसञ्चार कम्पनी लिमिटेड (नेपाल टेलिकम) को नाममा निर्देशनात्मक आदेश दिएको छ। नेपाल टेलिकमले गत चैत १८ गते एकीकृत बिलिङ प्रणालीलाई विस्थापित गरी सीआरटीबी प्रणाली खरिद एवं जडान गर्न बोलपत्र आह्वान गरेको थियो। उक्त कार्यबाट ग्राहकको गोपनीयता चुहिन सक्ने दाबी गर्दै अधिवक्ता रीता कार्कीले सर्वोच्च अदालतमा रिट निवदेन दायर गरेकी थिइन्। रिट निवेदनमा सूचना तथा सञ्चार मन्त्रालय, नेपाल टेलिकम, नेपाल दूरसञ्चार प्राधिकरणलाई विपक्षी बनाइएको थियो। गत भदौ २५ गते सर्वोच्चले गरेको आदेशको पूर्णपाठ मंगलबार सार्वजनिक भएको हो। सर्वोच्चले बिलिङ प्रणालीको खरिद तथा जडान कार्यमा समेत मौलिक हक संरक्षणको सुनिश्चितता र यससम्बन्धी खरिद प्रक्रियामा स्वार्थको द्वन्द्व नहुने अवस्थाको सुनिश्चितता गर्न आदेश दिएको छ। कुनै पनि व्यक्तिको व्यक्तिगत लिखत, तथ्यांक र पत्राचार आदि कानुनबमोजिम बाहेक अनतिक्रम्य हुने संवैधानिक व्यवस्था छ, यस्तो हकको संरक्षण गर्नु राज्यको दायित्व हुने विषयमा विवाद भएन, फैसलाको पूर्ण पाठमा भनिएको छ, व्यक्तिगत सूचनामा अनधिकृत रूपमा हुने कुनै पनि प्रकारको पहुँचले व्यक्तिको गोपनीयताको हक, वैयक्तिक स्वतन्त्रताको हक र सम्मानपूर्वक बाँच्न पाउने हकजस्ता मौलिक हकसम्बन्धी संवैधानिक व्यवस्थाको समेत गम्भीर उल्लंघन हुने भएकाले बिलिङ प्रणालीको खरिद तथा जडान कार्यमा समेत त्यस्ता मौलिक हक संरक्षणको सुनिश्चितता र यससम्बन्धी खरिद प्रक्रियामा स्वार्थको द्वन्द्व नहुने अवस्थाको सुनिश्चितता गर्नू। पूर्णपाठमा सार्वजनिक निकायको खरिद प्रक्रिया स्वच्छ, पारदर्शी, प्रतिस्पर्धी र मितव्ययी हुनुपर्ने उल्लेख छ। बोलपत्रबमोजिम खरिद गरिने बिलिङ प्रणालीमा नेपाल टेलिकम का सेवाग्राहीको मोबाइल फोनमा रहेका सूचना र तथ्यांकसम्म आपूर्तिकर्ताको पहुँच पुग्ने र यसबाट नागरिकका संवेदनशील एवं गोप्य सूचना जोखिममा पर्ने भनी जिकिर लिएको अवस्था देखिएको पूर्ण पाठमा जनाइएको छ। फैसलामा भनिएको छ, त्यस्तो स्थिति उत्पन्न भएमा नागरिकका वैयक्तिक स्वतन्त्रता र मर्यादाको संरक्षण तथा राष्ट्रिय सार्वभौमिकता एवं सुरक्षामा समेत गम्भीर आघात पर्न जान्छ।"
रुसी आक्रमणमा परी युक्रेनमा १३ जनाको मृत्यु,किभ : दक्षिणी युक्रेनी शहर जापोरिजियामा रुसी गोलाबारीमा परी कम्तिमा १३ जनाको मृत्यु भएको र ३२ जना घाइते भएका युक्रेनी अधिकारीहरुले जनाएका छन्। क्षेत्रीय प्रमुख इभान फेडोरोभका अनुसार रूसले दिउँसो शहरमा आक्रमण गर्यो। दुई निर्देशित हवाई बम आवासीय भवनहरूमा खसाल्यो। बाहिर आएको फुटेजमा एउटा भवनमा आगो लागेको र केही सवारी साधन जलिरहेको देखिन्छ। रुसी सेनाले भने अहिलेसम्म यसबारे कुनै प्रतिक्रिया दिएको छैन।
"दाउन्नेमा घण्टौं जाम, यात्रुलाई सास्ती","नवलपुर : सडकको खराब अवस्थाका कारण दाउन्नेमा यात्रुले निकै सास्ती खेप्नु परेको छ। बाटो विस्तारको क्रममा ठाउँठाउँमा डाँडा कटानको काम भएको र कल्भर्ट निर्माणका लागि खाल्डो खनिएकाले बाटोमा हिँड्न निकै कठिनाई भएको हो। सयौं यातायातका साधन र यात्रुहरु घण्टौंसम्म जाममा छन्। बिहीबार बिहानैदेखि बाक्लो हुस्सु लागेको र शितलहर चलेका कारण बाटो चिप्लो हुँदा निकै न्यून मात्रामा मात्र यातायातका साधनहरु पार गराउन सकिएको ट्राफिक प्रहरीले जानकारी दिएको छ। सडक विस्तारका कारण एकतर्फी भएको बाटो शीत र हुस्सुका कारण चिप्लो भएपछि ठूला मालबाहक ट्रकहरु फस्दा बाटो अवरुद्ध बन्ने गरेको हो। दाउन्ने खण्डको खुर्साने खोला लगायतको ठाउँमा बाटो विस्तारको काम भैरहेको छ, ठाउँठाउँमा डाँडा काट्ने काम भैरहेको छ। हुस्सु लागेर शीत परेपछि बाटो चिप्लो भएर गाडीहरू अगाडि बढ्न सकेका छैनन्। पश्चिम नवलपरासीका ट्राफिक प्रहरी प्रमुख अमृत भण्डारीले भने। उनका अनुसार चिप्लोका कारण फसेका साधनलाई निकाल्दै अरु साधन पास गराउने काम भइरहेको छ। बाटो निकै चिप्लो छ, ठूला ट्रकहरू फसिहाल्छन् , बिस्तारै बिस्तारै जाम खुलाउने प्रयास गरिरहेका छौं उनले भने। सडक अवरुद्ध भएका कारण सवारी साधनहरू लामो समयदेखि जाममा बस्न बाध्य भएका छन्। जसका कारण यात्रुहरूले सास्ती खेप्नु परेको छ।"
"समस्यामा अर्थतन्त्र, समाधानका यी हुन् उपाय","काठमाडौं : विगतमा भनिन्थ्यो राजनीतिक स्थिरता भएन, त्यसैकारण अर्थतन्त्र चलायमान भएन। तर, अहिले दुई ठूला दल कांग्रेसएमाले सत्तामा छन्। झन्डै दुईतिहाइको सरकार छ। र, पनि अर्थतन्त्रको संकट टर्न सकेको छैन। निर्माण क्षेत्र धराशायी बन्दै गएको बताउँछ। उद्योगी भन्छन्, बजारमा वस्तुको मागै छैन। एकतिहाइ मात्रै उत्पादन गरिरहेका छौं। बैंक तथा वित्तीय संस्था भन्छन्, ऋण माग्न व्यवसायी नै आउँदैनन्। व्यापारी भन्छन्, बैंकको ऋण लिएर के गर्नु, लगानीको वातावरण छैन। विज्ञ भन्छन्, सरकारको विकास खर्चै भएन, कसरी देश उँभो लाग्छ ? तर, सरकार भन्छ, अर्थतन्त्रका बाह्य सूचक बलियो छन्। रेमिट्यान्स बढ्दै गएको छ। त्यसो भए, अर्थतन्त्र किन चलायमान भएन, के गर्दा यो स्थितिबाट मुलुक अघि बढ्ला त ? जानकारहरू भन्छन्, विकास र समृद्धिका लागि स्थिर सरकार, स्थिर नीति नियम हुनैपर्छ। तर, सरकारले देखिने गरी तत्काल केही पहल नगरे यो स्थितिबाट अर्थतन्त्र सुध्रन सक्दैन। ठेकेदारको ५० अर्ब भुक्तानी गर्नुपर्यो मुलुकको विकास निर्माणका लागि निर्माण क्षेत्र चलायमान बन्नैपर्छ। तर, यो व्यवसाय ठप्प प्रायः छ। किन यस्तो भयो ? व्यवसायी भन्छन्, काम गरेको पैसा सरकारले दिएन। त्यसैकारण थलियौं। सरकारले निर्माण सम्पन्न भएका आयोजनाको समेत भुक्तानी नदिएको उनीहरूको दाबी छ। बिलबिजक बुझाएको करिब १९ अर्ब र आयोजना पूरा भएका तर बिल बुझाउन बाँकी आयोजनाको गरी करिब ५० अर्ब सरकारले दिन बाँकी रहेको उनीहरूको भनाइ छ। सरकारले हाम्रो पैसा दिने दिनेबित्तिकै त्यो पैसा एकैपटक बजारमा पुग्छ, एक निर्माण व्यवसायीले भने, ठेकेदारले पाएको पैसा सिमेन्ट, छड, गिट्टी, बालुवा, इँटा व्यवसायीलाई तिर्छन्। उनीहरूले तत्तत् ठाउँमा तिर्छन्, त्यसपछि त्यो पैसा बजारमा जान्छ, अनि पो अर्थतन्त्र चलायमान हुन्छ। यसबाट उद्योग चलायमान हुन्छन्। रोजगारी सिर्जना हुन्छ। यसले समग्र अर्थतन्त्रलाई चलायमान बनाउँछ। तर, सरकार भने काम गरेको पैसा दिनेभन्दा पनि नयाँ टेन्डरमा लागेको उनीहरूको आरोप छ। मुलुकमा हाल साढे ६ खर्ब रुपैयाँभन्दा बढीका आयोजना निर्माणका क्रममा छन्। राज्यसँग भने साढे १ खर्बभन्दा बढीका आयोजना सम्पन्न गर्न सक्ने कुनै पनि आर्थिक एवं स्रोत सुनिश्चितता छैन। भुक्तानीबाहेक सार्वजनिक खरिद नियमावलीको १३ औं संशोधनमा देखिएको म्याद थपसम्बन्धी कानुनी जटिलता, राष्ट्र बैंकबाट निर्माण व्यवसायीलाई ऋणमा दिइएको सुविधा कटौती, निर्माण कार्य हुने सिजनमै उद्यमीहरूबाट बिना ठोस कारण नै खुलेआम कार्टेलिङ गरी सिमेन्ट, डन्डीलगायतका निर्माण सामग्रीमा भइरहेको चर्को मूल्यवृद्धिले मुलुकको निर्माण उद्योग ठप्प भएको हो। निर्माण व्यवसायीहरूलाई ऋणकिस्ता, चेक अनादरमा दिइएको सहुलियत र कालोसूचीमा नराख्ने समयसीमा २०८१ मंसिर मसान्तसम्म छ। तर, अझै पनि निर्माण व्यवसायीहरूको ठूलो रकम भुक्तानी नभएको हुँदा यो क्षेत्र आर्थिक रूपमा धराशायी बन्न पुगेको हो। कुल ८० प्रतिशतसम्म भ्यालु एडगर्ने निर्माण क्षेत्रलाई अघि नबढाएसम्म अर्थतन्त्र चलायमान बन्न नसक्ने एक उद्योगीले बताए। कोभिड बिमाको ९ अर्ब भुक्तानी चाहियो ०७६ सालमा कोरोना महामारीबाट जनतालाई राहत दिने उद्देश्यले सरकारले कोरोना बिमा कार्यक्रम ल्यायो। आर्थिक वर्ष ०७७७८ को बजेटमा नै कोरोना बिमासम्बन्धी व्यवस्था उल्लेख भएपछि तत्कालीन बिमा समितिले कोरोना बिमा मापदण्ड ०७७ जारी गरेको थियो। उक्त मापदण्डले १ अर्बसम्मको भुक्तानी सम्बन्धित बिमा कम्पनीबाट, त्यसभन्दा माथि दुई अर्बसम्मको भुक्तानी पुनर्बिमा कम्पनीबाट, थप ५० हजारसम्मको महाविपत्तिका लागि राखिएको जगेडा रकमबाट भुक्तानी गर्ने भनिएको थियो। ०७७ सालबाट परीक्षणका रूपमा सुरु गरिएको कोरोना बिमा ०७८ साउन १ देखि बन्द भएको थियो। यसबीचमा करिब १ लाख ६५ हजारले कोरोना बिमा गरेको नेपाल बिमा प्राधिकरणको तथ्यांकमा उल्लेख छ। करिब ४ वर्षको बीचमा ६६ हजार २९० जनाले कोरोना बिमाबापत ६ अर्ब ३१ करोड रुपैयाँ भुक्तानी पाए। तर, ९८ हजार ७ सय ६९ जनाले कोरोना बिमा गरेबाफतको भुक्तानी पाएका छैनन्। ९ अर्ब ६१ करोड रुपैयाँ कोरोना बिमा बापतको भुक्तानी बाँकी रहेको प्राधिकरण बताउँछ। यसमा सरकारको दायित्व ११ अर्ब ७९ करोड रुपैयाँ छ। महेश भट्टराई , प्रवक्ता अर्थ मन्त्रालय अर्थ मन्त्रालयबाट पूर्वस्वीकृति लिएर ठेक्का सम्झौता भएका आयोजनाको भुक्तानी दायित्व २९ अर्ब रुपैयाँ देखिएको छ । त्यसमध्ये करिब २० अर्ब बराबरको भुक्तानीका लागि आवश्यक सहजीकरण गरिएको छ । र, थप विवरण आएपछि बाँकी भुक्तानीको व्यवस्था मिलाइने छ । निर्माण व्यवसायीले भनेको ५० अर्ब र हामीले प्राप्त गरेको विवरणको २० अर्ब बीच मेल किन खाएन भनेर मन्त्रालयले पनि खोजिरहेको छ । यस्तै भुक्तानीको विषयमा अर्को समस्या पनि देखिएको छ । निर्माण व्यवसायीले बिल पेस गरे पनि नियमानुसार म्याद थप गरिएको छैन वा नवीकरण गरिएको छैन भने अहिले भएको कार्यालय प्रमुखले त्यो भुक्तानी गर्न सक्दैन । जटिलता यहाँ पनि छ । अहिले टेजरी सरप्लसमा नै भएकोले अर्थ मन्त्रालयलाई भुक्तानीका लागि समस्या छैन । २ अर्ब ७१ करोड रुपैयाँ सरकार बिमा कम्पनीहरूले नेपाल सरकारको तर्फबाट अग्रिम भुक्तानी पनि गरेका छन्। तर, कोरोना बिमा बापतको ९ अर्ब रकम एकैपटक भुक्तानी भयो भने बजार चलायमान हुने सम्बन्धित क्षेत्रका जानकारहरू बताउँछन्। झन्डै एक लाख मान्छेको हातमा एकएक लाख रकम एकैपटक पुग्यो भने त्यसले बजार चलायमान बनाइहाल्छ, ती विज्ञले भने। बैंकमा थुप्रिएको ७ खर्ब परिचालन गर्नुपर्यो वाणिज्य बैंक, विकास बैंक र वित्त कम्पनीसँग ७ खर्बभन्दा बढी ऋण लगानी गर्ने क्षमता छ। तर, न बैंक तथा वित्तीय संस्थासँग ऋणको माग छ, न त उनीहरूले ऋण दिन सकेका छन्। बैंक तथा वित्तीय संस्थामा पैसा थुप्रिँदा राष्ट्र बैंकले पैसा तानिरहेको छ। लगानीको वातावरण नबन्दा अर्थतन्त्र चलायमान बन्न नसकेको अर्थविद्हरू बताउँछन्। गत वर्षदेखि नै बैंकमा नयाँ कर्जाको माग छैन। त्यसैकारण लगानीयोग्य पुँजी पर्याप्त भएको हो। त्यसैकारण केन्द्रीय बैंक (राष्ट्र बैंक)ले बैंक तथा वित्तीय संस्थामा थुप्रिएको पैसालाई विभिन्न उपकरणमार्फत तानिरहेको छ। मंसिर र पुस (४ गते) सम्म बोलकबोलमार्फत ९ पटकमा ५ खर्ब ५० अर्ब रुपैयाँ पैसा तानेको (प्रशोचन गरेको) छ। राष्ट्र बैंकले पुस लागे लगत्तै मात्रै १ खर्ब रुपैयाँ तानेको छ। बैंकमा भएको अधिक पुँजी राष्ट्र बैंकले बेलाबेलामा तानिरहेकाले पनि केही राहत भएको बैंकरहरू बताउँछन्। तर, यसरी सधैं राष्ट्र बैंकले तानेर मात्रै न त बैंक नाफामा जान्छन्, न त अर्थतन्त्र नै चलायमान हुन्छ। आर्थिक गतिविधि बढाउन यस्तो पैसा बजारमा जानै पर्ने अर्थविद्हरू बताउँछन्। आर्थिक वृद्धिदरका लागि उत्पादनशील क्षेत्रमा कर्जा जानै पर्ने उनीहरूको भनाइ छ। बैंकिङ क्षेत्रमा जोखिम हाल बैंक तथा वित्तीय क्षेत्रमा निक्षेपको तुलनामा ऋणको वृद्धिदर निकै कम छ। रेमिट्यान्स बढेको बढ्यै गर्ने, तर कर्जा नबढ्दा वैदेशिक मुद्रा सञ्चितिसँगै अधिक तरलता बैंकमा थुप्रिएको छ। हाल कर्जाको ब्याजदर निकै कम अर्थात् (४ प्रतिशत) मा छ। कर्जाको ब्याजदर पनि ऐतिहासिक रूपमै घटेको छ। व्यावसायिक क्रियाकलाप बढ्न नसक्नु, निजी क्षेत्रले कर्जा लिएर नयाँ परियोजना ल्याउन नसक्दा बैंकहरूलाई अप्ठ्यारो परिरहेको छ। बैंकिङ प्रणालीमा निक्षेप संकलन बढेर ६६ खर्ब ७१ अर्ब रुपैयाँ पुगेको छ। यसमध्ये बढी हिस्सा ओगट्ने वाणिज्य बैंकको मात्रै ५९ खर्ब ३४ अर्ब निक्षेप संकलन छ। विकास र वित्त कम्पनीहरूले ७ खर्ब ३७ अर्ब रुपैयाँ निक्षेप संकलन गरेका छन्। राष्ट्र बैंककाअनुसार वार्षिक करिब ५ खर्ब रुपैयाँ हाराहारीमा निक्षेप वृद्धि भइरहेको छ। जसरी निक्षेप बढेको छ, त्यसअनुसार कर्जा प्रवाह गर्ने क्षमता पनि बढेको छ। तर, थप ऋण बढेको छैन। हालसम्म समग्र बैंक तथा वित्तीय संस्थाबाट ५३ खर्ब ३६ अर्ब रुपैयाँ लगानी भएको छ। जसमा वाणिज्य बैंकको ४७ खर्ब २७ अर्ब रुपैयाँ लगानी छ। ६ खर्ब ९ अर्ब रुपैयाँ कर्जा विकास र वित्त कम्पनीमार्फत प्रवाह भएको छ। सहकारीको ३ खर्ब फिर्ता गर्नुपर्यो बचत तथा ऋण सहकारीमा भएको अपचलनले अहिले लाखौं सर्वसाधारण पीडित छन्। देशभर झन्डै ७५ लाख हाराहारीमा सर्वसाधारण सहकारीमा आबद्ध भएको तथ्यांक छ। सहकारी संस्था बचत रकम दुरुपयोग सम्बन्धमा गठित संसदीय छानबिन विशेष समितिले सार्वजनिक गरेको प्रतिवेदनमा सहकारी क्षेत्रमा थरीथरीका विकृति र कानुनविपरीतका कार्यहरू गरेको पाइएको उल्लेख छ। हाल देशभर करिब ३१ हजारको हाराहारीमा छन्। झन्डै ३ खर्ब हाराहारीको आकारमा बचतकर्ताको रकम दुरुपयोग भएको छ। झन्डै ५ हजार सहकारी संकटग्रस्त छन्। सरकारले संकटग्रस्त सहकारीको रकम फिर्ता गराउन हालै सहकारी अध्यादेश पनि जारी गरेको छ। त्यसैले सर्वसाधारणको रकम हिनामिना गर्ने सहकारी सञ्चालक र व्यवस्थापकबाट असुलउपर गरी सर्वसाधारणको बचत फिर्ता गराउन सरकारले पहल गर्नै पर्छ। सहकारी मन्त्रालयले सर्वसाधारणको बचत फिर्ता गराउने काम भइरहेको जनाए पनि यसलाई अभियानकै रूपमा सञ्चालन गर्नुपर्ने जानकारहरू बताउँछन। हुन त, सहकारीलाई नियमन गर्नका लागि संघमा सहकारी ऐन् २०७४, नियमावली २०७५ छ। तर, त्यसअनुसारको कानुनी प्रवन्ध प्रदेश र स्थानीय तहमा नहुँदा समस्या देखिएको छ। सहकारी ऐन २०७४ मा व्यवस्था भएबमोजिमका संरचनाहरू कर्जा सूचना केन्द्र, कर्जा असुली न्यायाधिकरण र बचत तथा कर्जा संरक्षण कोष अझै स्थापना हुन सकेका छैनन्। सहकारीमा देखिएका समस्या समाधानका लागि भन्दै सरकारले यही पुस १५ गते अध्यादेश जारी गरेको छ। राष्ट्रपति रामचन्द्र पौडेलले सहकारीसम्बन्धी केही नेपाल ऐनलाई संशोधन गर्ने अध्यादेश, २०८१ जारी गरेका हुन्। सरकारले अब संघ, प्रदेश र स्थानीय तहमा कार्यक्षेत्र भएका बचत तथा ऋणको मुख्य कारोबार गर्ने सहकारी संस्थाको नियमन गर्न राष्ट्रिय सहकारी नियमन प्राधिकरण गठनको व्यवस्था अध्यादेशमा राखेको छ। प्राधिकरणले बचत तथा ऋण सहकारीहरूको सम्पूर्ण नियमन, सुपरिवेक्षणको काम गर्ने उल्लेख छ। यससँगै अध्यादेशले हालसम्म देखिएका थुप्रै समस्यालाई समाधान गर्न मार्गदर्शन गर्ने सरकारको भनाइ छ। अध्यादेशले एक जना व्यक्ति एकै प्रकृतिका एकभन्दा बढी सहकारी सहकारी संस्थामा सदस्य हुन नसक्ने, सहकारी संस्थाहरू अबको १ वर्षभित्र प्राधिकरणमा दर्ता हुनुपर्ने, सहकारीले १० लाखभन्दा बढीको ऋण कारोबारको सूचना केन्द्रलाई दिनुपर्ने, समयमै ऋण नतिर्ने ऋणीको नाम प्रत्येक ३ महिनामा अनिवार्य रूपमा कर्जा सूचना केन्द्रलाई उपलब्ध गराउनुपर्ने, संघीय स्तरको सहकारीमा एक जनाले बढीमा ५० लाख रुपैयाँसम्म मात्रै बचत जम्मा गर्न सक्ने, प्रादेशिक स्तरका सहकारीमा २५ लाख र एक जिल्लाभित्र मात्रै कार्यक्षेत्र रहेका सहकारीमा १० लाख रुपैयाँभन्दा बढी पैसा जम्मा गर्न नपाइने लगायतको व्यवस्था गरेको छ। तर, सर्वसाधारणको अपचलन भएको रकम उठाउन को जिम्मेवार हुने भन्ने स्पष्टता सरकारमा देखिँदैन। घरजग्गा व्यवसायमा नीतिगत सुधार गरौं अर्थतन्त्र चलायमान बनाउने अर्को प्रमुख औजार हो घर जग्गा कारोबार। तर, मुलुकमा कोभिडसँगै थलिएको घर जग्गा कारोबारले अझै गति लिन सकेको छैन। जबकी, सरकारले यही कारोबार बढाउन बजेटमार्फत जग्गाको कित्ताकाट पनि खुलायो। तर, अपेक्षाकृत कारोबारमा सुधार भएन। अघिल्लो आर्थिक वर्षमा घर जग्गा कारोबारमार्फत ४६ अर्ब ५४ करोड राजस्व उठेको थियो। चालु वर्षमा केही सुधार देखिए पनि कैयौं नीतिगत र व्यावहारिक कठिनाइका कारण यो व्यवसायले गति लिन नसकेको सरोकारवाला बताउँछन्। सरकारलाई हालै बुझाइएको अध्ययन प्रतिवेदनले पनि घरजग्गा कारोबारमा नीतिगत सुधारका लागि सुझाव दिइएको छ। जसमा भवन एकीकरणसम्बन्धी स्पष्ट कानुनी व्यवस्थाको अभाव रहेको, योजना अनुमति प्रक्रिया निकै झन्झटिलो रहेको, बिचौलियाको हालीमुहाली रहेको, अस्वाभाविक महँगो भएको, प्रभावकारी नियमन हुन नसकेको र जग्गासम्बन्धी हदबन्दीका कारण कठिनाइ रहेको अध्ययन प्रतिवेदनको निष्कर्ष छ। कोभिड पहिला वार्षिक करिब ७० अर्बसम्म यो व्यवसायबाट राजस्व संकलन हुने गरेकोमा हाल ४६ अर्ब रुपैयाँमा झरेको छ। घरजग्गा कारोबार बढ्दो क्रममा रहे पनि कोभिड अघिको तुलनामा आउन नसकेको भूमि व्यवस्थापन तथा अभिलेख विभागले बताएको छ। विभागको तथ्यांकअनुसार आर्थिक वर्ष ०८०८१ मा यसबाट राजस्व ४६ अर्ब ५४ करोड उठेको थियो। गत आर्थिक वर्ष १५ लाख ४४ हजार संख्यामा घरजग्गा कारोबार भएको थियो। कोभिडको समयमा आर्थिक वर्ष २०७५७६ मा घरजग्गा राजस्व करिब २५ अर्बमा झरेको थियो। घरजग्गाको वास्तविक किनबेच वार्षिक करिब २० खर्ब रुपैयाँको हुन्छ। तर, सरकारी तथ्यांकमा १० खर्ब रुपैयाँ बराबरको मात्रै हुने गर्छ। खरिदबिक्रीमा हुने अपारदर्शिताका कारणले यो व्यवसाय धराशायी भएको यसमा संलग्न व्यवसायी बताउँछन्। बजार मूल्यभन्दा सरकारी मूल्य न्यून भएको कारणले वास्तविक किनबेच मूल्यमा फरक परेको हो। घरजग्गा व्यवसायमा असंगठित ढंगबाट कारोबार मौलाउँदा समस्या परेको र सरकारले यसमा कडाइ गर्दा यो व्यवसाय धराशायी बन्दै गएको हो। संगठित रूपमा यस व्यवसायमा काम गर्दै आएका व्यवसायीले असंगठित कारोबार रोक्न लाइसेन्स सिस्टम प्रणाली लागू गर्न, प्रणाली गत कारोबारमा सुुधार गर्न, डिजिटल प्रणालीको व्यवस्था माग गर्दै आएका छन्। तर, सरकारले यसमा ध्यान पुर्याउन नसक्दा सरकारको राजस्व गुमिरहेको छ। राष्ट्र बैंकको तथ्यांकअनुसार चालु आर्थिक वर्षको कात्तिक मसान्तसम्म करिब २ खर्ब २४ अर्ब रुपैयाँ रियल स्टेटमा ऋण लगानी भएको छ। अघिल्लो वर्षको सोही अवधीमा करिब २ खर्ब ११ अर्ब रुपैयाँ बैंक तथा वित्तीय संस्थाबाट ऋण लगानी भएको थियो। यो अवधिमा करिब ६६५ प्रतिशतले ऋण लगानी बढे पनि अपेक्षाकृत रूपमा भने कारोबार बढ्न सकेको छैन। पर्यटन क्षेत्रमा ध्यान दिनुपर्यो केन्द्रीय तथ्यांक कार्यालयले हालै राष्ट्रिय होटल तथा रेष्टुरेन्ट सर्वेक्षण जारी गरेको छ। सर्वेक्षणको नतिजाअनुसार आवास तथा भोजन सेवा प्रदान गर्ने (होटल तथा रेष्टुरेन्ट) जम्मा १ लाख ४२ हजार २२३ प्रतिष्ठानहरू सञ्चालनमा छन्। यी होटल तथा रेष्टुरेन्टमा प्रत्यक्ष तथा अप्रत्यक्ष रोजगारीको लाभ लिनेको संख्या ३ लाख ८७ हजार ७४७ रहेको छ। प्रत्यक्ष ज्यालादारी पाउनेको संख्या १ लाख ६ हजार ४५९ रहेको छ। वार्षिक रूपमा होटल तथा रेष्टुरेन्टहरूले २ खर्ब १६ अर्ब ७३ करोड ८३ लाख मूल्य बराबरको रकम खर्च गरी करिब ३ खर्ब २६ अर्ब १ करोड ४ लाख मूल्य बराबरको सेवा उत्पादन गरेको देखिन्छ। नेपालको अर्थतन्त्रमा करिब १ खर्ब ९ अर्ब २७ करोड १ लाख वरावरको भ्यालु एड भएको तथ्यांक छ। सञ्चालनमा रहेका होटलमा एक वर्ष अवधिमा २ करोड ८ लाख पाहुना बसेका छन्। एक वर्षमा तारेहोटलमा मात्र १९ लाख १२ हजार २ सय ७४ पाहुनाले आवास सुविधा लिएका छन्। ताराविहीन होटल तथा लजमा १ करोड ७७ लाख २१ हजार ९ यस ९३ पाहुनाले सेवा लिएको छ। हाम्रो होटल तथा रेष्टुरेन्टले ३० देखि ३५ लाखसम्मलाई सेवा दिन सक्ने क्षमता भएको व्यवसायीहरूले बताउँदै आएका छन्। तर, हालसम्म करिब ११ लाख पर्यटक नेपाल आएका छन्। यी पर्यटकहरूले एक दिनमा औसत ४५ अेमरिकी डलर खर्च गर्ने गर्छन् भने पर्यटकहरूको नेपालमा बसाइ औसत १३ दिनको रहने गरेको छ। प्राकृतिक सुन्दरताले भरिएको नेपालमा आथिृक समृद्धिको आधार मध्येको एक पर्यटन क्षेत्र पनि हो। तर, पर्यटन पूर्वाधारमा सरकारले ध्यान दिन नसकेको, भएका पूर्वाधार (२ अन्तर्राष्ट्रिय तथा १९ आन्तरिक विमानस्थलको प्रयोगविहीन) प्रयोग नभएको, सडक संजाल अस्तव्यस्त लगायतका कारण पर्यटन प्रबद्र्धनमा असर गरिरहेको छ। पुँजीगत खर्च बढाउनुपर्यो चालु आर्थिक वर्षको पछिल्लो ६ महिनामा पुँजीगत खर्च १४ प्रतिशत मात्रै छ। महालेखा नियन्त्रक कार्यालयको पुस २३ गतेसम्मको तथ्यांकअनुसार पुँजीगत खर्च १४५१ प्रतिशत छ। सरकारले पुँजीगत खर्चका लागि चालु वर्षमा ३ खर्ब ५२ अर्ब रुपैयाँ विनियोजन गरेको छ। तर, पुँजीगत अर्थात् विकास खर्च नबढ्दासम्म मुलुकको अर्थतन्त्र चलायमन बन्न नसक्ने विज्ञहरू बताउँछन्। यस्तै, सरकारको मुख्य आयस्रोत राजस्व संकलन करिब ३२ प्रतिशत छ। सरकारले करिब साढे ६ खर्बका आयोजना निर्माणका लागि अघि सारेको छ। तर, सरकारसँग आयोजनाका लागि खर्च गर्न सक्ने क्षमता करिब साढे १ खर्बको रहेको जानकार बताउँछन्। सरकारको खर्च गर्ने क्षमता भने ज्यादै न्यून छ। सरकारले बाह्य क्षेत्र सन्तुलन देखाइरहँदा आन्तरिक अर्थतन्त्र संकुचित भएको छ। निर्माण व्यवसायीको भुक्तानी दिन नसक्नु, बैंक तथा वित्तीय क्षेत्रमा ७ खर्बभन्दा बढी लगानीयोग्य पुँजी हुनु, नयाँ पूर्वाधार निर्माण अघि नबढ्नु, वैदेशिक लगानीमा आएको संकुचन, घरजग्गा व्यवासायमा आएको सुस्तता लगायतलाई हेर्दा अर्थतन्त्र संकुचित भएको छ। अर्थतन्त्र सुस्ताउँदा करिब ४० प्रतिशतले बजारको माग घटेको राष्ट्रिय योजना आयोगका पूर्वउपाध्यक्ष प्राडा गोविन्दराज पोखरेल बताउँछन्। हालको असहज आर्थिक परिस्थितिको प्रमुख कारण नेपालको आर्थिक संरचनासँग जोडिएको भन्दै डापोखरेलले अर्थतन्त्रको संरचनामै परिवर्तन नल्याइ अहिलेको चुनौतीको दीर्घकालीन समाधान भेट्न नसकिने बताए। स्वास्थ्य बिमाको प्रिमियम बढाउने र को पेको अनुपात बढाउन सुझाव छ। कोभिड अगाडि राम्रो अवस्थामा रहेको व्यवसाय अहिले समस्यामा रहेको तर पछि सुधार हुने अवस्था रहेमा विषय हेरिकन एक वर्षसम्म कर्जा पुनर्तालिकीकरण गर्न अवसर दिने, घरजग्गाको बजार शिथिल रहेको र बैंकहरूको गैर बैंकिङ सम्पत्ति बढ्दै गएको सन्दर्भमा सार्वजनिक निजी साझेदारीमा सम्पत्ति व्यवस्थापन कम्पनी स्थापना गर्न आवश्यक कानुन जारी गर्न आयोगको सुझाव छ। प्रतिवेदनमा सहकारी क्षेत्रमा देखिएको समस्या समाधान गर्न बचत तथा ऋण सहकारी संस्थाहरूको कार्यक्षेत्र एक स्थानीय तहको भौगोलिक क्षेत्रभन्दा बढी हुन नदिने गरी कानुनी व्यवस्था गर्ने, सहकारी संस्थाले कम्पनीलाई वा कुनै संगठित संस्थालाई सदस्य बनाउन निषेध गर्ने, प्राकृतिक व्यक्ति मात्र सदस्य हुन पाउने व्यवस्था गर्ने। बचत तथा ऋण सहकारी संस्थाहरूमा वित्तीय संस्थामा जस्तै एकल कर्जा सीमाको कानुनी व्यवस्था गर्ने, तत्कालको लागि एकै व्यक्तिलाई एउटा वा एक भन्दा बढी तमसुकबाट हुने कुल ऋण लगानी संस्थाको कुल सेयर पुँजीको १० प्रतिशतभन्दा बढी हुन नदिने व्यवस्था गर्ने लगायतका सुझाव दिइएको छ। रवि सिंह, अध्यक्ष नेपाल निर्माण व्यवसायी महासंघ सरकारले योजनाको प्राथमिकीकरण गर्नुपर्छ । सम्पन्न गर्न सक्ने योजनालाई मात्र अघि बढाउन जरुरी छ । योजनाको प्राथमिकीकरण गर्दा त्यसले राज्यलाई दिने प्रतिफललाई ध्यान दिन जरुरी छ । सरकारसँग करिब साढे ६ खर्बका आयोजना तयार छन् । तर, त्यसमा स्रोत सुनिश्चिता छैन । कतिपय आयोजना चुनावमा भोट सुनिश्चित गर्नलाई मात्रै छुट्ट्याइएका छन् । कहिले पनि नबन्ने, तर जनतालाई आशाको त्यान्द्रोमा अल्झाइरहने त्यस्ता आयोजनालाई हटाउनुपयो । राष्ट्रको आवश्यकताअनुसार बन्नुपर्ने आयोजनालाई सरकारले प्राथमिकता दिनुपर्छ । यस्तै पूर्वाधारलगायत हरेक क्षेत्रका नियमकानुन सहज गर्नेभन्दा पनि झन्झटिला छन् । सरकारले निर्माण क्षेत्रलाई प्राथमिकता दिने हो भने उद्योग, कलकारखाना, बैंकिङ क्षेत्रलगायतमा रोजगारी सिर्जना हुने र त्यसबाट राजस्व वृद्धिमा समेत सकारात्मक गति दिन्छ । आयोगको सुझाव, अर्थतन्त्र यसरी चलायमान हुन्छ उच्चस्तरीय आर्थिक क्षेत्र सुधार सुझाव आयोगले अर्थतन्त्रलाई थप चलायमान र सुदृढ बनाउन सरकारलाई विभिन्न सुझाव दिएको छ। पूर्वअर्थसचिव रामेश्वप्रसाद खनाल संयोजकत्वको आयोगले उपप्रधान एवं अर्थमन्त्री विष्णुप्रसाद पौडेललाई बुधबार प्रतिवेदन बुझाएको हो। अर्थतन्त्रबारे सुझाव दिन गत असोजमा विज्ञ र निजी क्षेत्रको प्रतिनिधित्व रहने गरी उच्चस्तरीय आर्थिक क्षेत्र सुधार सुझाव आयोग गठन गरिएको थियो। आयोगले सरकारी दायित्व र अन्य बक्यौता रकम भुक्तानी दिनुपर्ने, वित्तीय क्षेत्रका वास्तविक समस्याग्रस्त ऋणीहरूलाई सहजीकरण गर्ने, व्यापारिक उधारो नियमन गर्न कानुन निर्माण गर्न सुझाव दिएको छ। यसैगरी समस्याग्रस्त सहकारीबाट देखिएको समस्या सम्बोधन गर्नुपर्ने, चालू आर्थिक वर्षको बाँकी अवधिमा पुँजीगत खर्च वृद्धि गर्नुपर्ने, जाजरकोट भूकम्पलगायत विपद्जन्य घटनाबाट क्षति पुगेका भौतिक पूर्वाधारको पुनर्निर्माणको काममा तीव्रता दिनुपर्ने, सरकारले जग्गा प्राप्तिको कारबाही चलाएको वा प्रक्रिया टुंगो लागेका जग्गाको मुआब्जा वितरणमा तीव्रता दिनुपर्ने तथा स्थलमार्गबाट आउने भारतीय पर्यटकलाई थप सहजीकरण गर्न सरकारलाई सुझाव दिएको छ। चालू आर्थिक वर्ष नयाँ ठेक्का नलगाई निर्माण सम्पन्न कामहरूको भुक्तानीलाई प्राथमिकता दिनुपर्ने, बहुवर्षीय ठेक्का लागेर सीर्जित दायित्व पूरा गरेर बजेट उपलब्ध हुन सक्ने भएमात्र नयाँ आयोजनाहरू आउने वर्षको बजेटमा राख्न सुझाव दिइएको छ। सरकारले विभिन्न क्षेत्रमा प्रदान गरेको अनुदानले उत्पादन र रोजगारीमा पारेको प्रभावको आधारमा स्रोतको उपलब्धतालाई मध्यनजर गर्न र सहुलियतपूर्ण कर्जाका लागि ब्याज अनुदान कार्यक्रममा पुनरावलोकन गर्न पनि सुझाव दिइएको छ।"
प्रेस काउन्सिललाई नियमनका लागि बाटो खुला,"काठमाडौं : उच्च अदालत पाटनले तथ्य र आधार बिना सूचना सम्प्रेषण गर्ने अनलाइन पोर्टललाई नियमन र कारबाही गर्नका लागि प्रेस काउन्सिल नेपाललाई बुधबार बाटो खुला गरिदिएको छ । न्यायाधीशद्वय खडानन्द तिवारी र कृष्णराम कोइरालाको संयुक्त इजलासबाट काउन्सिलको काम, कारबाहीमा तत्काल हस्तक्षेप गर्नुपर्ने आदेश जारी हुनु नपर्ने भन्दै बाटो खुला गरेको हो । गलत र भ्रामक सूचना सम्प्रेषण गरेको, नियामक निकायलाई अटेर गरेकोलगायत कारण देखाउँदै प्रेस काउन्सिलले विभिन्न अनलाइन पोर्टललाई कालोसूचीमा राख्दै थप कारवाही गर्ने निर्णय गरेको थियो ।काउन्सिलको उक्त काम रोक्न अन्तरिम आदेश माग गर्दै दियो मिडिया प्रालिले उच्च अदालतमा रिट दायर गरेको थियो । त्यसमा भएको सुनुवाइपछि अदालतले काउन्सिलको अनुगमन र नियमन गर्ने काममा अबरोध नहुने गरी आदेश जारी गरेको हो । जथाभावी विषयवस्तु दिई पाठकमा भ्रम पैदा गरेको, विभिन्न व्यक्ति एवं समूहसँग बार्गेनिङ गरेकोलगायत उजुरीका आधारमा काउन्सिले त्यसलाई रोक्न निर्देशन दिएको थियो । उक्त निर्देशन अवज्ञा गरेको, पत्रकार आचारसंहिताको गम्भीर र सिलसिलेवार उल्लंघन गरेको ठहर गरी काउन्सिलले कालोसूचीमा राखि सूचीकरण समेतबाट हटाएपछि दियो मिडिया अदालतमा पुगेको थियो । काउन्सिलमा पुनरावेदनको बाटो हुँदाहुँदै छलेर अदालतमा पुगेको, स्वस्थ पत्रकारिताको वातावरण खल्बलाएको भन्दै काउन्सिलका तर्फबाट बहस गर्ने कानुव्यवसायीहरूले इजलासमा विभिन्न तर्क गरेका थिए । आफूविरुद्ध कारबाही हुने भएपछि उक्त अनलाइनले काउन्सिल अध्यक्ष बालकृष्ण बस्नेत र नियामक संस्थाविरुद्ध नै तथ्यहीन, भ्रम र गालीबेइज्जतीपूर्ण सूचना सम्प्रेषण गरेको, अनलाइनका नाममा विकृति भिœयाएको भन्दै कानुन व्यवसायीहरूले त्यसलाई रोक्न अदालतले उपयुक्त आदेश जारी गर्नुपर्ने जिकिर गरेका थिए । दुवै पक्षको सुनुवाइपछि अदालतले काउन्सिललाई मिडिया नियमन गर्ने क्षेत्राधिकारमा हस्तक्षेप नहुने गरी बाटो खुला गरिदिएको हो ।"
"पूर्वप्रधानमन्त्री भट्टराईको टिप्पणी : ओली अलि बढी खुला र प्रष्ट, प्रचण्ड सदा झैँ छद्म","काठमाडौं : पूर्वप्रधानमन्त्री डा बाबुराम भट्टराईले नेकपा (एमाले) र नेकपा (माओवादी केन्द्र)को मंगलबार सम्पन्न भएको केन्द्रीय कमिटी बैठकलाई लिएर टिप्पणी गरेका छन्। भट्टराईले बिहीबार बिहान बैठकको तुलना गर्दै एमाले अध्यक्ष केपी शर्मा ओली अलि बढी खुला र प्रस्ट भएको विश्लेषण गरेका छन्। उनले नेकपा (माओवादी केन्द्र) का अध्यक्ष पुष्पकमल दाहाल प्रचण्ड सदा झैँ कुटिल र छद्म रहेको टिप्पणी गरेका छन्। उनले नेपालको जटील भूराजनीतिक सन्दर्भ केलाउँदै नेपाल र रूसको नियति फरक होला ? भन्दै प्रश्न समेत गरेका छन्। ओली र प्रचण्डका कम्युनिष्ट पार्टीहरूको हालैको बैठकको तुलनात्मक दृश्य र प्रवृत्ति हेर्दा ब्रेज्नेभ कालको रूसी पार्टीको झल्को आयो बाहिरी रूप 'समाजवादी' भित्री सार नोकरशाही पुँजीवादी!नेसपाका अध्यक्षसमेत रहेका भट्टराईले भनेका छन्,बरू ओली अलि बढी खुला र प्रष्ट ! प्रचण्ड सदा झैं कुटील र छद्म! खासगरी नेपालको जटील भूराजनीति र शक्तिकेन्द्रहरूको चलखेलको सन्दर्भमा र क्रान्तिकारी लफ्फाजी ( ) को प्रयोगमा ! बाघ  ब्वाँसो ? नेपाल र रूसको नियति फरक होला ? एमाले र माओवादी बैठक केन्द्रीय कमिटी बैठक आइतबार सुरू भएर मंगलबार सकिएको थियो। एमालेले आइतबार नै राजनीतिक र सांगठनिक प्रतिवेदन सार्वजनिक गरेको थियो भने माओवादी केन्द्रले भने अध्यक्ष प्रचण्डले बैठकमा पेश गरेको राजनीतिक प्रतिवेदन पारित नभएससम्म सार्वजनिक नगर्ने भन्दै बाहिरिइएन। दुवै दलले प्रतिवेदन पारित गरेका छन्। निर्णायक राष्ट्रिय शक्ति निर्माणका लागि मिसन २०८४ मा होमिएको एमालेले समाजवादको लक्ष्य हासिल गर्न पार्टीलाई निर्णायक राष्ट्रिय शक्ति बनाउने प्रण गरेको छ। कांग्रेस एमालेको संयुक्त सरकार बनेसँगै मुलुकमा राजनीतिक स्थायित्वको आशा जागृत भएको एमालेको ठम्याइ छ। सत्तारुढ दलहरू बीचको आपसी विश्वास तथा समझदारी अझ सुदृढ होस् र यो सरकार प्राप्त ऐतिहासिक अवसरलाई सदुपयोग गर्दै अर्थतन्त्रलाई गतिशील बनाउन, सुशासन, विकास र समृद्धिको अभिभारा पूरा गर्न एवं राजनीतिक स्थायित्व सुनिश्चित गर्न सफल होस् भन्ने कामना एमाले बैठकले गरेको छ। मिथ्यासूचना (मिसइन्फर्मेसन), दुराशययुक्त सूचना (डिसइन्फर्मेसन) र झुठ्ठा सूचना (फेक इन्फरमेशन) विश्वव्यापी चुनौती बनेको एमाले निष्कर्ष छ। मिथ्या सूचनाले समाजमा विभाजन, प्रदूषण र नैराश्य सिर्जना गरिरहेको एमालेको विश्लेषण छ। निर्वाचन प्रणालीमा ध्यान दिनु पर्ने माओवादी बैठकले एजेन्डा बनाएको छ। माओवादी केन्द्रले संविधान संशोधनभन्दा प्रभावकारी कार्यान्वयन गर्नुपर्ने निष्कर्ष निकालेको छ। विशेष महाधिवेशन गर्नुपर्ने आवाज उठिरहेको बेला नेकपा माओवादी केन्द्रको बैठकले पहिलो ६ महिना अभियानमा जाने र त्यसपछि अर्को ६ महिनाको तयारी गरेर महाधिवेशन गर्ने निर्णय गरेको छ। बैठकले विचार मिल्ने पार्टीसित एकताको तयारी गर्न उच्चस्तरीय पार्टी एकता संवाद समिति गठन गरेको छ। कतिपय केन्द्रीय सदस्यले भने पुन: पार्टी एकता गरेको भनेर नेतृत्वले महाधिवेशन छल्न खोज्न सक्ने टिप्पणी गरेका छन्।"
सरकारको भ्याकेटमा प्रधान न्यायाधीशसहितको पूर्ण इजलासमा सुनुवाइ जारी,काठमाडौं : राष्ट्रिय परिचयपत्र विवादमा सरकारको भ्याकेटमा सर्वोच्च अदालतको पूर्ण इजलासमा सुनुवाइ जारी छ। प्रधान न्यायाधीश प्रकाशमान सिंह राउतसहित न्यायाधीशद्वय अब्दुल अजित मुसलमान र नृपध्वज निरौलाको इजलासमा सुनुवाइ जारी छ। यसअघि २०८१ पुस १२ गते न्यायाधीश महेश शर्मा पौडेल र नित्यानन्द पाण्डेको इजलासले उक्त मुद्दामा सुनुवाइ गर्दै पूर्ण इजलासमा पठाउने आदेश दिएको थियो। अधिवक्ता रामबहादुर राउतसहितले राष्ट्रिय परिचयपत्र सबै क्षेत्रमा लागू हुन नसक्ने भन्दै सर्वोच्चमा रिट दिएका थिए। उनले राष्ट्रिय परिचयपत्र जारी गर्न सरकारले ढिलाइ गरेको र त्यसलाई अनिवार्य गर्दा कयौं ज्येष्ठ नागरिकहरू सामाजिक सुरक्षा भत्ताबाट वञ्चित हुने भन्दै सर्वोच्चमा रिट दिएका थिए। सोही रिटमा सुनुवाइ गर्दै न्यायाधीश मनोजकुमार शर्मा र तिलप्रसाद श्रेष्ठको इजलासले सामाजिक सुरक्षा र सार्वजनिक सेवाका लागि राष्ट्रिय परिचय पत्र अनिवार्य लागू नगर्ननगराउन भन्दै अन्तरिम आदेश दिएको थियो। सो आदेशका विरुद्ध गत कार्त्तिक २० गते भ्याकेट लिएर सरकार सर्वोच्च पुगेको थियो। सर्वोच्चको अन्तरिम आदेशका कारण परिचयपत्र वितरणमा अन्योल भएको सरकारको दावी छ। आज सर्वोच्चले अन्तरिम आदेशबारे निर्णय गर्नेछ। २०८१ जेठ २४ गते बसेको मन्त्रिपरिषद बैठकले चरण चरण गरेर देशैभर सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको थियो। सरकारले भ्याकेट दर्ता गराएपछि १४ पटक पेशी तारेख दिएको थियो। यो भ्याकेट ९ पटक हेर्न नभ्याइने सूचीमा परेको थियो। एक पटक हेर्दाहेर्दैमा परेको यो भ्याकेटमा दुईपटक आदेश जारी भएको हो। सर्वोच्चले २०८१ पुस ९ गते पेशीको सूचना दिने र पुस १२ गते पूर्ण इजलासमा पठाउने आदेश भएको थियो। सम्भवत :आज सुनुवाइ सकिए यो विवादको टुंगो लाग्नेछ।
एमाले बैठकको सन्देश,"वर्तमान सरकार निर्माणपछि सत्तारूढ दल नेकपा एमालेको केन्द्रीय कमिटीको आठौं बैठक सम्पन्न भएको छ। तीन दिन चलेको बैठकका सहभागी सदस्यहरूले मुलुकको वर्तमान राजनीतिक अवस्थाको शल्यक्रिया हुने गरी छलफल गरेका छन्। एमालेमा छलफल, बहस हुँदैन भन्ने भाष्यको आठौं बैठकले सबैलाई सुन्ने गरी मात्र होइन देख्ने गरी गतिलो जवाफ दिएको छ। एमाले जनवादी केन्द्रीयतासहितको लोकतान्त्रिक कम्युनिस्ट पार्टी हो। एमालेका विगतका बैठकमा पनि समूह विभाजन गरी छलफल, बहस, अन्तरक्रिया खुल्लमखुल्ला हुन्थ्यो। त्यो नदेख्ने स्थायी आलोचकहरूका निम्ति यो बैठकले के दियो ? त्यो हेर्न बाकी छ। तर एमालेजनका निम्ति सधैं झै यो पटकको बैठकले पनि उत्साह दिएको छ। बैठकले गर्नुपर्ने आवश्यक छलफल गरेको छ। र बैठकमा हुनपर्ने निर्णय सर्वसम्मत पास भएका छन्। मुलुकमा केही भएको छैन र केही हुँदैन, कसैले केही गर्न सक्दैन भन्ने भाष्यको उद्योग खोलेर बसेको एकखाले जमातको विषयमा बैठकमा गम्भीर समीक्षा भएको छ। त्यसमा विशेषगरी नेकपा माओवादी अध्यक्ष पुष्पकमल दाहाल प्रचण्ड र नयाँका नाममा आएकाहरूको मिथ्या, दुराशययुक्त र झुटा अफवाहको मुलुक क्रीडास्थल बनेको छ। देशमा संघीय लोकतान्त्रिक गणतन्त्र आएको, नया संविधान लागू भएको र एक दशक लामो चलेको हिंसाको अन्त्य भएको कुरा ओझेलमा पारिँदै छ। गर्न धेरै बाँकी छ तर केही भएको छैन भन्दै निराशाको खेती गर्नेहरूको जमात सुनियोजित तयार पारिँदै छ। र, देशलाई अस्थिरताको भुँमरीमा धकेल्ने प्रयास हँुदै छ। देश पहिलो हो देशका अगाडि सबै स्वार्थ गौण हुन। देशको रक्षा र जनताको हितका निम्ति राजनीति सहकार्य वर्तमान परिस्थितिको माग भएको कुरा आठौं बैठकले स्वागत गरेको छ। एमाले र नेपाली कांगे्र्रसको सत्ता सहकार्यलाई देशको रक्षा एवं जनताको हितका निम्ति थप बलियो र भरपर्दो बनाएर लिनुपर्छ । राजनीतिक संक्रमणकालको अन्त्य छिटो गर्नुपर्ने अहिलेको आम आवाज छ। शान्ति, सुव्यवस्था, सामाजिक न्याय र लोकतन्त्र केही सीमित जमातको भीडमा हराउने खतरा उत्पन्न भएको छ। स्थापित राजनीतिक दल र दलका नेताहरू माथि अस्वाभाविक प्रश्नहरूले सामाजिक सञ्जाल रंग्याउने र समाजमा द्वैष पैदा गर्ने तŒवहरूको विरुद्ध संगठित भएर राजनीतिक लाग्नै पर्ने देखिन्छ। सुदृढ राजनीतिक शक्तिले मात्र गलत सोच मान्यता र उद्देश्य बोकेका तŒवहरूको प्रतिकार गर्न सक्छ। गलत सोच र उद्देश्य भएकाहरूको पहिचान समाजले जति छिटो थाहा पाउछ, समाजले त्यति कम क्षतिको सामना गनुपर्ने हुन्छ। यी सबै यथार्थ र सत्यलाई एमालेले आत्मसात् गर्दै पार्टी पंक्तिलाई जनताको सेवामा समर्पित गर्ने आठौं बैठकले एक स्वरका साथ अनुभूति गरेको छ। संसारमा रहेका जुनसुकै पार्टी किन नहुन तिनीहरूको निश्चित राजनीतिक, आर्थिक र दार्शनिक उद्देश्य रहेको हुन्छ। जसको उद्देश्य हुँदैन ती पार्टी हुँदैन र कालान्तरमा लोप भएर जान्छन्। नेपालमा पनि त्यस्ता धेरै पार्टीहरू इतिहासको पानामा पढ्न पाइन्छन् जो अहिले छैनन्। पार्टीको निश्चित उद्देश्य र लक्ष्य भएन र त्यसअनुसार चलेन भने पार्टी कुनै पार्कको भीड जस्तो हुन्छ र जनताको हित गर्न सक्ने पार्टी हुन सक्दैन। अहिले नेपालमा कुनै उद्देश्य र ध्येय नभएका जमातको भीडले पार्टीको नाममा जनभावनाको दोहन गरिरहेको देखिन्छ। पार्टीको आकार नलिँदै उत्पात मचाउनेहरू भोलि सत्तामा पुगे भने यिनीहरूले देशको हालत के गर्लान् यो आजको समाजलाई बुझाउन जरुरी देखिन्छ। राज्य सत्ता बदल्ने नाममा सुरु भएको जनयुद्ध नामको सशस्त्र विद्रोहले त नेपालमा हावा खाएको अवस्था हाम्रासामु छ भने जातीय, क्षेत्रीय र कुण्ठाको उपजबाट निर्माण भएका पार्टीहरू कसरी देशको नेतृत्व गर्न सक्छन् ? यो असम्भव कुरा हो, यो भ्रम हो । यसलाई एमालेजस्तो लामो राजनीतिक विरासत बोकेको पार्टीले च्यात्नै पर्छ । पछिल्ला केही वर्षयता देशमा सत्यभन्दा पनि असत्य, सहीभन्दा गलत हाबी हँुदै आइरहेको छ। प्रमाण नचाहिने, तथ्य के हो ? त्यो नचाहिने भएको छ। मनमा लागेको कुरा भन्दिए हुने कुसंस्कारले विकराल रूप लिँदैछ। यसले समाजलाई सरल होइन झन् जटिल बनाउँदै छ। देशमा एक खालको अराजकता हाबी हुँदै आएको छ। कुनै बेला पार्टीको शीर्ष स्थानमा बसेर पार्टीको नाममा डकार आउने गरी लाभ लिएकाहरू पार्टीलाई चाहिँदाको भाँडो नचाहिँदाको ठाडो बनाएर हिँडेका छन्। यो प्रवृत्तिले पनि समाजलाई अराजक बनाउन मद्दत गरेको हो। पुष्पकमल दाहाल प्रचण्ड, माधवकुमार नेपाल, झलनाथ खनाल, वामदेव गौतम हुँदै त्यो अराजकता भीम रावलसमेतमा देखिएको छ। जसले पार्टीमा काम गरेबापत ब्याजसमेत असुली गरेका छन्। र जीवनमा कहिल्यै लाभको पदबाहेक अर्को ठाउँमा बस्नु परेन। आज ती व्यक्ति नै एमालेका निम्ति खतरा बनेर हिँडिरहेका छन्। यो वर्तमानको यथार्थलाई स्वीकार्दै नेकपा एमाले पंक्तिले थप सुदृढ भएर लाग्नुपर्ने हुन्छ। र, समाजलाई समृद्धिको अभियानमा जुट्नुपर्ने हुन्छ। नेकपा एमाले नेपालको सबैभन्दा धेरै लोकप्रिय राजनीतिक दल हो। यसले विगतमा सम्पन्न भएका निर्वाचनमा जनताले आफ्नो मत अभिमतबाट पास गर्दै आएका छन्। एमाले जनताको बीच सर्वाधिक लोकप्रिय भएकाले र यसले अवसर पाएको बेला जनताको पक्षमा काम गरेकाले यसलाई विरोधीहरूको घेराबन्दी हँुदै आएको थियो र अहिले पनि छ। किनकि एमालेले देशको रक्षा गर्छ, समृद्ध नेपाल, सुखी नेपालीको कुरा गर्छ। र अवसर पाएको खण्डमा जनतालाई अनुभूति हुने काम गर्छ। एमाले र एमालेकै नेतृत्वको दृढ अडानका कारण २०७२ सालमा संविधान जारी भएको हो। एमालेकै कारण देशमा पृथकतावादीहरूको आवाज कमजोर भएको हो। एमालेकै कारण देशमा सुरुंग र रेल युगमा प्रवेश सम्भव भएको हो। आजको विश्वमा नेपालको शिर उच्चा गर्न एमालेको पंक्ति देश विकासको सारथि बन्दै देशलाई विकासको लयमा लिने रामवाण हुनुपर्ने जरुरी छ।"
"भारतको तिरुपति मन्दिरमा भागदौड : ६ जनाको मृत्यु, ४० घाइते","नयाँ दिल्ली : भारतको आन्ध्र प्रदेशमा बुधबार राति तिरुपति विष्णु निवासम आवासीय परिसरमा भएको भागदौडमा छ जना भक्तजनको मृत्यु भएको छ भने ४० जना घाइते भएका छन्। दर्शनको लागि टोकन लिन बैकुण्ठ द्वारमा ठूलो संख्यामा भक्तजनहरू भेला हुँदा भागदौड मच्चिएको थियो। मृत्यु हुनेमा ५ महिला र १ पुरुष छन्। घाइतेहरूलाई अस्पताल लगिएको छ। पवित्र वैकुण्ठ एकादशीको अवसरमा दर्शनको लागि टोकन लिन हजारौं भक्तजनहरू आएका थिए। बिहीबार बिहान ५ बजेदेखि ९ वटा काउन्टरमा टोकन वितरण गर्ने कार्यक्रम थियो। तिरुपति शहरका आठ स्थानमा टिकट वितरण केन्द्रहरू बनाइएका थिए। भक्तजनहरू ठूलो संख्यामा भेला भएका हुनाले एक विद्यालयमा स्थापित केन्द्रमा भीड नियन्त्रण बाहिर गयो र भागदौड मच्चियो। दुर्घटनापछि ४० जना घाइतेमध्ये २८ जनालाई रुइया अस्पताल र १२ जनालाई सिआइएमएस अस्पतालमा भर्ना गरिएको जनाइएको छ। आन्ध्र प्रदेशका मुख्यमन्त्री एन चन्द्रबाबु नायडूले घटनामा मृत्यु भएकाप्रति गहिरो समवेदना व्यक्त गरेका छन्। दुर्घटना लगत्तै, उनले तिरुपति प्रशासन र टीटीडी अधिकारीहरूसँग जानकारी सङ्कलन गर्न र आवश्यक आदेश दिन टेलिफोन सम्मेलन गरेका थिए। बिहीबार मुख्यमन्त्री आफैं दिउँसो तिरुपति पुगेर स्थितिको अवलोकन गर्ने जनाएका छन्। वैकुण्ठ एकादशी शुक्रबार (जनवरी १०, २०२५) मनाइनेछ। वैकुण्ठ एकादशी हिन्दू क्यालेन्डरको धनुर महिना (धनु सूर्य महिना) मा पर्छ। तमिल परम्परामा यसलाई धनुरमास वा मार्गझी महिना भनिन्छ। यो शुक्ल पक्षको एकादशी हो। वैकुण्ठ एकादशी सौर्य पात्रोको आधारमा निर्धारण गरिन्छ । यो हिन्दू चन्द्र पात्रोको मार्गशीर्ष वा पौष महिनामा पर्न सक्छ। यस दिन व्रत बसेर भगवान विष्णुको पूजा गर्नाले वैकुण्ठ धामको ढोका खुल्ने विश्वास गरिन्छ।"
त्रिपालभित्र तपतप चुहिने शीत र आँसु !,"जाजरकोट : पुस महिनाको चिसो सिरेटो। तप तप शीत चुहिने त्रिपालभित्र भेरी नगरपालिका४ कि ३० वर्षीया माया शाह बुढाका आँखाबाट पनि त्यसरी नै आँसु चुहिरहन्छन्। शीतका थोपासँगै अनिश्चित भविष्यको चिन्तामा छन् उनी। मायाका आँसु थामिदिने कोही छैनन्। आफ्नो भन्दा साना नाबालक दुई छोराको भविष्य निर्माणको चिन्ताले मायालाई सताइरहेको छ। उनका श्रीमान् गाडी चलाउँथे। जेनतेन राम्रै चलिरहेको थियो। के खाऊँ के लाऊँ भन्ने चिन्ता थिएन तर गत भदौमा श्रीमान् भरत बुढाले आत्महत्या गरेर प्राण त्यागेपछि मायाको जिन्दगी निकै कष्टकर बन्दै गएको हो। सासूससुरा बिरामी हुनुहुन्छ। सात र तीन वर्षका दुई छोराहरू सानै छन्। ससुरा पदमबहादुर बुढा मिर्गौला रोगी र सासू राधिका दमको बिमारी हुनुहुन्छ। काम गर्न सक्नुहुन्न, मायाले भनिन् कुशे गाउँपालिकामा रहेको घर भूकम्पले ढल्यो। सदरमुकाम खलंगामा भाडामा बस्ने घर पनि भूकम्पले भत्काइदियो। चर्केकै घरमा बसिरहेका थियौं। श्रीमान्को मृत्युपछि कोठा भाडा तिर्ने पैसा नभएपछि सार्वजनिक जग्गामा त्रिपाल टाँगेर गुजरा चलाइरहेका छौं। न खाने गाँस छ न बस्ने बास नै। न त रोजगारी छ न अन्य केही कमाइ र आम्दानी। म आफैं पनि बिरामी छु। तै पनि सकिनसकी ज्यालामजदुरी गर्छु। पाँच जनाको जहानको छाक कसरी टारुँ ? छोराहरू कसरी पढाउँ ? उनले जिन्दगीदेखि नै विरक्त लागेर आएको गुनासो सुनाइन्। उनी भन्छिन्, जोडा (श्रीमान्)ले छोडेर गएपछि वृद्ध सासूससुराको लालनपालन, औषधि उपचार र छोराहरूको पढाइलेखाइ तथा भविष्य बनाउने मेरै जिम्मा आइलाग्यो। म एउटी अवला नारीले यो सबै कसरी गर्न सक्छु। उनले विश्वासिलो संस्थाले छोराहरूलाई पढाइदिने भए आफू जिम्मा दिन तयार रहेको बताइन्। हामीले पढ्न नसके पनि छोराहरूलाई पढाएर ठूलो मान्छे बनाउने सोच छ तर भाग्यले ठगेपछि कसको के लाग्छ र उनले भनिन् हामी अभागीलाई आज के खाने भरे के खाने ? कसरी खानेकुरा जुटाउने भन्ने चिन्ताले सताइरहेको छ। कसरी छोरा पढाउँ ? आफ्नो पीडा सुनाइरहँदा उनको पटकपटक गला अवरुद्ध भएको थियो। आँखाबाट आँसु छचल्किरहेको थियो। दमकी बिमारी राधिका (सासू)लाई पनि नातिहरूको भविष्यको चिन्ताले सताइरहेको छ। लक्का जवान दुई छोराहरू गुमाए पनि उनी अचेल प्रायः टोलाई रहन्छिन्। जेठो छोराले गत भदौमा आत्महत्या गर्यो। कान्छो छोरा गणेश सोती हत्या काण्डमा नवराज विकसँगै मारियो। दुई घटनामा दुवै छोरा गुमाएकी राधिका रहर लाग्दा नातिहरू हेरेर चित्त बुझाउन बाध्य छन्।"
क्रिकेटर अनिल र अरनिकोलाई पचरौता नगरपालिकाको सम्मान,"सिमराः नेपाल प्रिमियर लिग (एनपीएल) विजेता जनकपुर बोल्ट्सका खेलाडी अनिलकुमार साह र अरनिको यादवलाई पचरौता नगरपालिकाले सम्मान गरेको छ। नगर प्रमुख जलन्धर सिंहले खेलाडी अनिल र अरनिकोलाई जनही ५० हजारसहित सम्मान गरेका हुन्। अनिल बाराको कलैया र अरनिको पचरौताका हुन्। क्रिकेटको माध्यमबाट बारा र पचरौतालाई अन्तर्राष्ट्रिय स्तरमा चिनाउन सफल भएको भन्दै नगरपालिकाले दुवै खेलाडीलाई सम्मान गरेको हो। खेलाडीलाई सम्मान गर्न पचरौताले विशेष कार्यक्रमको आयोजना गरेको थियो। सो क्रममा नगरपालिकाले एनपीएलको ट्रफीसहित खेलाडीलाई नगर परिक्रमा समेत गराएको थियो। नगर परिक्रमामा नगरपालिकाका जनप्रतिनिधिसहित स्थानीयबासिन्दा, खेलाडीलगायत सहभागी थिए। अभिनन्दन समारोहमा नगर प्रमुख सिंहले एनपीएलको प्रथम संस्करणको विजेता टोलीका महत्वपूर्ण खेलाडीलाई सम्मान गर्न पाउँदा आफू हर्षित रहेको बताए। खेलाडीको हौसला बढाउनका निम्ति पनि नगरपालिकाले अभिनन्दन कार्यक्रमको आयोजना गरेको नगर प्रमुख सिंहको भनाइ थियो। अभिनन्दन कार्यक्रममा नगरपालिकाका प्रवक्ता लक्ष्मी यादव, प्रमुख प्रशासकीय अधिकृत गौरी साह, वडाध्यक्ष बनारसी विन, धेनुक राउत कुर्मी, मकबुल मियाँ, प्रेम चौधरी, गगनदेव यादव, शिक्षा संयोजक पण्डित त्रिपाठी, शिक्षा सहायक मुकेशकुमार सिंहलगायत उपस्थित थिए।"
"रविविरुद्धको मुद्दामा थुनछेक आदेश आउने सम्भावना, अदालत परिसरको सुरक्षा कडा पारियो","पोखरा : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलगायत सातजनाविरुद्धको मुद्दामा आज थुकछेक आदेश आउने संभावना छ। कास्की जिल्ला अदालतमा बुधबार प्रतिवादी तर्फका कानुन व्यवसायीहरूको बहस सकिएपछि आज सरकारी वकिलको जवाफी बहस भइरहेको छ। न्यायाधीश नीतिज राईको इजलासमा बहस जारी छ। बहस सकिएपछि आजै थुनछेक आदेश आउने संभावना रहेको अदालतका सूचना अधिकारी सुरज अधिकारीले जानकारी दिएका छन्। लामिछानेको मुद्दामा फैसला सार्वजनिक गर्ने तयारीसँगै कास्की जिल्ला अदालतमा सुरक्षा व्यवस्था कडा पारिएको छ। भीडभाड गर्न पनि रोक लगाइएको छ। जिल्ला प्रशासन कार्यालयले सम्भावित जोखिमलाई टार्न अदालत क्षेत्रमा सुरक्षा व्यवस्था कडा पारेको हो। बुधबार अदालतमा प्रतिवादी तर्फका कानुन व्यवसायीहरूको बहस जारी रहेका बेला रास्वपाका कार्यकर्ताहरूले बाहिर विरोध प्रदर्शन गरेका थिए। आज फैसला आउने संभावना भएपछि रास्वपाका कार्यकर्ताहरूको बाक्लो उपस्थिति रहने भएकाले बिहानैदेखि सुरक्षा व्यवस्थामा कडाइ पारिएको हो। यसअघि पनि लामिछानेलाई म्याद थपका लागि अदालत लैजाने क्रममा रास्वपाका कार्यकर्ताहरूले प्रदर्शन गरेका थिए। सोही क्रममा भीड नियन्त्रण गर्न प्रहरीले अश्रुग्यास र पानीको फोहोरा प्रयोग गर्नुपरेको थियो। सहकारीको रकम अपचलनको आरोप लागेका लामिछानेलाई अनुसन्धानका लागि लगिएका प्राय सबै ठाउँमा विरोध प्रदर्शन भएको थियो। अनुसन्धानका लागि लामिछानेलाई काठमाडौं,चितवन,बुटवल र पर्सा पुर्याइएको थियो। ती सबै ठाउँमा रास्वपाका कार्यकर्ताहरूले विरोध प्रदर्शन गरेका थिए। अहिले जिल्ला न्यायाधीश नीतिज राईको इजलासमा लामिछानेसहित सातजना प्रतिवादीको बहस जारी छ। सहकारी ठगीका आरोपित लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ ,कृष्णबहादुर गुरुङ र आरती गुरूङविरुद्ध थुनछेक बहस जारी रहेको हो। थुनछेक बहसपछि लामिछानेलगायत सहकारी ठगीका आरोपितलाई पुर्पक्षका लागि थुनामै राखेर अनुसन्धान गर्ने कि थुनामुक्त गरेर अनुसन्धान जारी राख्ने आदेश हुनेछ । लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालय,कास्कीले लामिछानेसहित ४४ जनालाई सहकारी ठगीको आरोपमा प्रतिवादी बनाएर मुद्दा दर्ता गरेको थियो। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ।"
ठगी आरोपमा एमाले नेता अनिल पोखरेल पक्राउ,विराटनगर : मोरङका एमाले नेता अनिल पोखरेल पक्राउ परेका छन्। मोरङको रंगेली नगरपालिका २ घर भई काठमाडौं बस्दै आएका ४३ वर्षीय पोखरेलले एमबीबीएस भर्ना गर्नका लागि ३८ लाख ८० हजार रुपैयाँ ठगी गरेको आरोपमा पक्राउ परेका हुन्। मोरङ जिल्ला कमिटीका सदस्यसमेत रहेका उनले एबीबीबीएसमा छोरीको नाम निकालिदिने भन्दै सप्तरीको अग्नीसाईर कृष्णासवरन गाउँपालिका ५ बकधुवा बस्ने ५७ वर्षीय बौआलाल चौधरीसँग विभिन्न मितिमा ३८ लाख ८० हजार रुपैयाँ लिएको आरोप छ। आज बिहान पक्राउ परेका पोखरेलमाथि अनुसन्धान सुरु भएको जिल्ला प्रहरी कार्यालय मोरङका प्रवक्ता डीएसपी वेदप्रकाश जोशीले जानकारी दिए। ठगीको घटना सार्वजनिक भएपछि प्रतिनिधिसभाको सार्वजनिक लेखा समिति सभापति ऋषिकेश पोखरेलका स्वकीय सचिवबाट हटाइएका थिए। सहकारी ठगी आरोपमा फरार रहेकी ऋषिकेश पोखरेल पत्नी अन्जला कोइराला बुधबार अदालतमा हाजिर भएकी थिइन् । बुधबार नै उनी जिल्ला अदालत मोरङको आदेशपछि १० लाख धरौटी बुझाएर छुटेकी थिइन्।
"क्यालिफोर्नियाको आगलागीमा ५ जनाको मृत्यु, ५०० बढी संरचना जल्यो","वासिङटन डिसी : अमेरिकाको क्यालिफोर्नियामा आगलागीबाट ५०० बढी संरचना जलेर नष्ट भएको जनाइएको छ। त्यस्तै आगलागीले गर्दा १५ लाख मानिस विद्युतविहीन भएका छन्। पासाडेनाका अग्नि प्रमुख चाड अगस्टिनका अनुसार ७५० भन्दा बढी अग्नि नियन्त्रकहरू हाल इटनमा आगो निभाउने काम गरिरहेका छन् । अहिले आगो १० हजार ६०० एकडभन्दा बढी क्षेत्रफलमा फैलिएको जनाइएको छ। आगो नियन्त्रणमा लिनको लागि अग्निनियत्रकहरु क्यालिफोर्निया र अन्य ठाउँबाट पनि आएका जनाइएको छ। हालसम्म ५०० संरचनामा आगोले क्षति पुर्याएको बीबीसीमा उल्लेख छ। आगलागी हुरीको कारणले पनि छिटो फैलिरहेको जनाइएको छ। आगो निभाउन अझै केही दिन लाग्न सक्ने सञ्चारमाध्यमहरुमा उल्लेख छ। त्यस्तै आगलागीले १ लाख भन्दा बढी मानिस घर छाडेर भाग्न बाध्य भएका छन्। आगलागीबाट अहिलेसम्म मृत्यु हुनेको संख्या पाँच पुगेको बीबीसी समाचारमा उल्लेख छ। आगोले यस क्षेत्रमा बिजुली आपूर्तिमा ठूलो समस्या निम्त्याएको जनाइएको छ। क्यालिफोर्नियामा १५ लाखभन्दा बढी ग्राहकहरू बिजुलीविहीन छन्। पावरआउट डट युएसका अनुसार लस एन्जलस काउन्टीमा लगभग दस लाख मानिस बिजुलीविहीन छन् भने नजिकैको ओरेन्ज काउन्टीमा १६२,४२८ ग्राहकहरूले बिजुलीविहीन भएका छन्। मंगलबार राति आगलागी सुरु भएदेखि लस एन्जेलसमा अहिलेसम्म २६,००० एकडभन्दा बढीमा आगो फैलिएको जनाइएको छ। प्यालिसेड्समा १५,००० एकडमा आगो फैलियो सान्ता मोनिका र मालिबुको बीचमा लस एन्जलसको पश्चिममा रहेको प्यालिसेड्सको जंगली आगोले अहिले १५,००० एकड क्षेत्र ओगटेको छ। जुन लगभग २३ वर्ग माइल हो। अमेरिकी राज्य क्यालिफोर्नियाको लस एन्जलस नजिकैका तीनवटा जंगलमा मंगलबारदेखि भीषण आगलागी भएको छ। सीएनएनका अनुसार यो आगो पहिले प्यासिफिक प्यालिसेड्स, इटन र हर्स्टको जंगलमा लागेको थियो, त्यसपछि आवासीय क्षेत्रहरूमा पनि व्यापक रुपमा फैलिरहेको छ। आगलागीले प्यासिफिक प्यालिसेड्सले सबैभन्दा बढी क्षति बेहोरेको छ। लस एन्जलस प्रशासनले शहरव्यापी आपतकाल घोषणा गरेको छ। यो अमेरिकाको सबैभन्दा बढी जनसंख्या भएको काउन्टी हो। यहाँ १ करोड मानिस बस्छन्। क्यालिफोर्निया प्रशासनले सर्वसाधारणलाई प्रभावित क्षेत्रहरूमा नजान सल्लाह दिएको छ। यसैबीच, राष्ट्रपति जो बाइडेनले आर्थिक सहयोगको घोषणा गरेका छन्। हेलिकप्टर र विमानको सहयोगमा आगो नियन्त्रणको प्रयास भइरहेको छ तर आँधीबेहरीका कारण आगो नियन्त्रण गर्न कठिनाइ भइरहेको छ। हावाको दिशा परिवर्तन हुँदै जाँदा आगो निरन्तर विभिन्न ठाउँमा फैलिरहेको छ। प्रभावित क्षेत्रमा खटिएको उद्धार टोलीले हजारौं मानिसहरूलाई सुरक्षित स्थानहरूमा पुर्याइरहेका छन्। स्थानीय विद्यालय, सामुदायिक केन्द्र र अन्य सुरक्षित स्थानहरूलाई आपतकालीन आश्रयस्थलको रूपमा तयार पारिएको छ। आगलागीमा परेर हजारौं रूख र जनावरहरू जलेर खरानी भएका छन्। सडकमा ट्राफिक जामका कारण मानिसहरू आफ्ना कारहरू छोडेर सुरक्षित स्थानहरूतिर हिँडर गइरहेका छन्। एजेन्सी"
रूसी वायु सेनाको तेल डिपोमा आक्रमण,"किएभ : युक्रेनले रूसयुक्रेन साझा सीमाबाट सयौं किलोमिटर टाढा रूसी वायु सेनालाई सेवा प्रदान गर्ने रूसी तेल डिपोमा आफ्नो सेनाले आक्रमण गरेको बताएको छ। जनाएको क्रेमलिनले युक्रेनमाथि आक्रमण सुरु गरेको करिब तीन वर्षपछि मस्को र किएभले ऊर्जा र सैन्य केन्द्रहरूलाई लक्षित गरी सीमापार आक्रमण शृंखलाको यो पछिल्लो आक्रमण हो। युक्रेनी सेनाले सारातोभ क्षेत्रमा रहेको एंगेल्सस्थित रूसी तेल डिपोमा आक्रमण गरेको छ, युक्रेनी जनरल स्टाफले सामाजिक सञ्जालमा जारी गरेको विज्ञप्तिमा भनिएको छ। यो तेल डिपोले एंगेल्स२ सैन्य हवाई क्षेत्रलाई इन्धन प्रदान गरेको छ, जहाँ रूसी शत्रुको रणनीतिक उड्डयन रहेको छ, विज्ञप्तिमा भनिएको छ। रूसी अधिकारीहरूले यसअघिको वक्तव्यमा युक्रेनले मानवरहित हवाई वाहनले उक्त क्षेत्रमा आक्रमण गरेको स्वीकारेका थिए।"
विपिनको बाटो कुर्दै बिते ४३४ दिन,"महेन्द्रनगर : हमासले ३४ जना बन्दी छोड्ने खबरले आमाबुवाको मलिन अनुहारमा थोरै भए पनि खुसी का रेखा देखा परे। तर, जब त्यो लिस्टमा छोरा विपिन को नाम छैन भन्ने खबर आयो, अनुहार निन्याउरा भए। सुदूरपश्चिम विश्वविद्यालयको कृषि विज्ञान विषयमा अर्न एन्ड लर्न कार्यक्रमअन्तर्गत इजरायल पुगेका छोरा विपिनसँग बुवाआमाको सम्पर्क टुटेको ४ सय ३४ दिन बित्यो। मोबाइलमा समाचार हेर्दै विपिनको सुखद खबरको आशामा दिन बित्दै गएका छन्। तर, १५ महिना बित्दा पनि छोराको उद्धार नभएकोमा आमाबुबा विरक्त छन्। बहिनी पुष्पाका आँखा ओभाएका छैनन्। एउटै कुरा मनमा बारम्बार खेलिरहन्छ, छोरासँग कहिले भेट होला ? हमासको कब्जामा मेरो छोरा परेको १५ महिना भयो, आमा पदमा भन्छिन्, कहिले सकुशल ल्याइदिने हो सरकार ? जेजे उपाय गरेर हुन्छ, मेरो छोरालाई सकुशल ल्याइदिनुपयो। छोराको रिहाइका लागि परिवारका सदस्यले नभेटेको कसैलाई छैन। परराष्ट्रमन्त्री, प्रधानमन्त्रीदेखि विभिन्न देशका राजदूतलाई भेटेर विपिनको रिहाइका लागि अनुनयविनय गरिसकेका छन्। तर, हामी पहल गरिरहेका छौं, बाहेकको जवाफ उनीहरूले पाउन सकेका छैनन्। अरू देशका धेरै नागरिक छुटिसके, आमा पदमाले भनिन्, हाम्रो सरकारको पहल नपुगेको हो कि ? युद्धविराम हुने समाचार सुनेका उनी अब त छोराको रिहाइ होला कि भन्ने आशामा थिइन्, तर आइतबार हमासले छोड्ने ३४ जनाको लिस्टमा विपिनको नाम समावेश नभएको समाचार सुनेपछि झन् विरक्त छिन्। डेढ वर्ष बितिसक्दा पनि विपिनको अवस्थाबारे केही थाहा पाउन सकिएको छैन। छोराको अवस्थाबारे बेखबर उनका बुवाआमाले भीमदत्त नगरपालिका३ स्थित आफ्नै निवासमा विपिनको सकुशल रिहाइको कामना गरिरहेका छन्। हमास समूहले इजरायलको दक्षिणी क्षेत्रस्थित अलिमुम, किबुजबाट विपिनलाई नियन्त्रणमा लिएको इजरायल सरकारले जानकारी गराएको थियो। त्यसयता उनको अवस्था अज्ञात छ। अध्ययनसँगै कमाइ गर्ने कार्यक्रमअन्तर्गत सुदूरपश्चिम विश्वविद्यालयमा ३९ विद्यार्थी इजरायल गएका थिए। त्यहाँ पुगेको एक महिनामै हमास समूहले आक्रमण गरेको थियो। हमासको आक्रमणमा परी १० नेपाली विद्यार्थीको ज्यान गएको थियो। अब छुट्ला, अब छुट्ला भन्ने आशामै पन्ध्र महिना बितिसके, बुबा महानन्दले भने, मन्त्रीदेखि प्रधानमन्त्री र राष्ट्रपतिसम्म भेटिसक्यौं, सबैले पहल गरिरहेका छौं मात्रै भन्छन्। उनले जसरी भए पनि छोराको रिहाई गरिदिन सरकारलाई आग्रह गरे। गत कात्तिकमा प्रधानमन्त्री केपी शर्मा ओली, गृहमन्त्री रमेश लेखक र परराष्ट्रमन्त्री आरजु राणा देउवालाई पनि भेटेका छन्। कतारका राजा आमिर तमिम बिन हमाद अल थानी नेपाल भ्रमणमा आउनुअघि विपिनका परिवारले राष्ट्रपति रामचन्द्र पौडेललाई भेटेर रिहाइका लागि पहल गरी दिन आग्रह गरेका थिए। अस्थायी युद्धविरामका बेला हमासले विभिन्न चरणमा बन्धकलाई मुक्त गर्दा विपिन भने पर्न सकेका छैनन्। जसले बढी पहल गयो उसले त्यही देशका नागरिक पहिला रिहा गर्ने हो, बुबा महानन्द भन्छन्, नेपाल सरकारले कतारसँगै बढी पहल गर्नुपर्छ सरकारले कतारसँग कूटनीतिक रूपमा बढी जोड गर्न सके मात्रै विपिन रिहा हुन्छन्। विपिन जोशी सम्पर्कविहीन हुँदा कञ्चनपुरकै सांसद एनपी साउद परराष्ट्रमन्त्री थिए। जिल्लाकै मन्त्री भएका कारण पनि विपिनलाई चाँडै मुक्त गराउन पहल हुने आशा जोशी परिवारमा थियो, तर डेढ वर्ष बित्दा पनि उनको अवस्था फेरिएन। अहिले पनि यही क्षेत्रका सांसद रमेश लेखक गृहमन्त्री छन्। सुदूरपश्चिमकै देउवा पत्नी आरजु राणा परराष्ट्रमन्त्री छन्। यी सबैलाइ भेटेरै विपिनको रिहाइका लागि पहल गरिदिन जोशी परिवारले आग्रह गरिसकेका छन्। पहल नै पुगेन : परिवार सोमबार मात्रै विपिनको परिवार र आफन्तले उनको तस्बिर सामाजिक सञ्जालमा राख्दै जन्मदिनको शुभकामना दिँदै सकुशल रिहाइका लागि अनुनय गरेका छन्। विपिनको परिवार छोरा आउनेमा अझै पनि आशावादी छ। तर, सरकारको तर्फबाट पहल हुन सकेन कि भन्ने उनीहरूको बुझाई छ। अहिले पनि विपिन सकुशल फर्केर आउनेमा पूरा विश्वास छ, विपिनकी आमा पदमाले भनिन, सरकारले पहल गरिदियो भने चाँडै आउने थियो होला। अन्य मुलुकहरूले आफ्ना देशका नागरिकहरूलाई रिहाइ गरिसक्दा नेपालले एक जना रिहा गर्न सकेको छैन। विपिनका दाजु किशोर पनि नेपालको पहल नपुगेको बताउँछन्। हामीले प्रधानमन्त्री, मन्त्री लगायत भेटिसक्यौ। अब भेट्न बाँकी कोही पनि छैनन्। सबैले प्रयासचाहिँ भइरहेको छ भन्नुहुन्छ, उनले भने, युद्धविराम हुँदा अन्य देशका नागरिकहरू छुट्दै छन् हाम्रोचाहिँ पहल नै पुगेन जस्तो लागेको छ।"
धानको मूल्यमा छलकपट,"सरकारले धानको समर्थन मूल्य तोक्दा किसानमा खुसी छाएको थियो, कि व्यापारीले दिइरहेको मूल्यभन्दा सरकारले बढी मूल्य तोकेको थियो । तर किसानलाई कुनै फाइदा यो वर्ष पनि भएन । खासगरी पश्चिम नेपालको कैलाली, बाँके, बर्दियालगायत धान उत्पादन हुने जिल्लाका किसानले फेरि पनि व्यापारीलाई नै सस्तोमा धान बेचेका छन्् । सरकारले असारमै समर्थन मूल्य त तोक्यो तर त्यतिमा उसले किन्न सकेन । किसानले सरकारी संस्थालाई बेच्न किन पनि पाएनन्् भने सरकारी उपस्थिति किसानको नजिक थिएन र छैन । खाद्य व्यवस्था तथा व्यापार कम्पनी लिमिटेडले किसानको धान समर्थन मूल्यमा किन्छ । तर भनिए जति पनि खाद्यले किसानसँग धान किन्न सकेन । अनि थुप्रै किसानले पहिल्यै व्यापारीसँग मल र बिउका लागि पैसा उधारोमा लिएका थिए, धान उनैलाई नबेची धरै भएन । सरकारले त क्विन्टलको ३ हजार ४ सय १० रुपैयाँ मोटा धानकै मूल्य भनेको थियो । मध्यम धानको मूल्य त झन्् ३५ सय ८० रुपैयाँ क्विन्टल थियो । तर कैलालीका किसानले त्यसभन्दा कम मूल्यमै धान निजी व्यापारीलाई बेचेका छन्् । सरकारले भने जति धान किन्न नसक्नु र किन्ने संयन्त्र नबनाउनु त प्रमुख कारण भइहाल्यो । त्यससमाथि बेलामा मल र बिउ उपलब्धै गराउँदैन । ठूलाबडा किसानले त सरकारी मल र बिउमा पहुँच पुयाउँछन्् । तर साना र निर्धा किसानले व्यापारीसँग उधारो लिनुको विकल्प हुँदैन । तसर्थ सरकारले धान किसानलाई न्याय गर्ने हो भने सबैभन्दा पहिला मल र बिउ बेलामा र सबैलाई पुग्ने गरी उपलब्ध गर्नुपर्छ । अनि समर्थन मूल्य तोकेर सबै किन्न सक्नुपर्छ । त्यसो हुन्थ्यो भने किसानले सरकारी मूल्यभन्दा दुई सय रुपैयाँ सस्तोमा निजी व्यापारीलाई धान बेच्नु पर्दैनथ्यो । कतिपय समय सरकारले धानको समर्थन मूल्य तोक्ने काम पनि बेलामा गर्दैनथ्यो । यसपालि तोक्न तोक्यो, तर त्यसको कार्यान्वयनमा चुक्दा किसानलाई राहत भएन । बेल पाकेर हर्ष न विस्मात जस्तो उखान चरितार्थ भयो । सरकारबाट छलकपट भएजस्तो भयो । सरकारलाई धान बेच्न किसानलाई थुप्रै झन्झट पनि छन् । एक त उसले भनेको ठाउँमा पुयाउन जुन खाले ढुवानी गर्नुपर्छ, त्यो हतपति सबै किसानले गर्न सक्दैनन्। जब कि व्यापारीहरू खेत खलियानमै पुग्छन् । अनि अरू कागजी प्रक्रिया पनि साना किसानको बसको बात हुँदैन । सबै कुरा ख्याल गरी सरकारले धान उत्पादनलाई बढावा दिने, किसानबाट खरिद गर्ने र उपभोक्ताकहाँ पनि पुयाउने प्रभावकारी काम गर्नुपर्छ । खाद्यान्नको उत्पादन र उपलब्धता सरकारले गर्नुपर्ने आधारभूत दायित्व हो ।"
संकटमा मधेस प्रदेश सरकार,"जनकपुरधाम : मधेस प्रदेशका मुख्यमन्त्री सतिश सिंहले केही दिनअघि अर्थमन्त्री सुनीलकुमार यादवलाई स्पष्टीकरण सोधे। र, त्यसलाई आफैँ सार्वजनिक गरे। जनमत पार्टीका अध्यक्ष डा सिके राउत मुख्यमन्त्री सिंहको बचाउमा उत्रे। कांग्रेस र एमाले नेताहरू मुख्यमन्त्री सिंहको कार्यप्रति रुष्ट बने। जनमत पार्टीका अध्यक्ष राउतले कांग्रेस र एमालेले मधेस प्रदेश सरकारलाई घेरावन्दी गरेर राखेको सार्वजनिक अभिव्यक्ति पनि दिए। अध्यक्ष राउतको उक्त अभिव्यक्ति र सामाजिक सञ्जालमा व्यक्त भनाइका कारण मधेस प्रदेश सरकार संकटमा परेको गठबन्धनका नेताहरू बताउँछन्। केन्द्रमा कांग्रेस र एमाले सत्ता समीकरण बनेपछि मधेस प्रदेश सरकारको नेतृत्व जनमत पार्टीलाई दिइएको थियो। सोही सहमतिअनुसार जनमतका सिंह मुख्यमन्त्री बनेका थिए। तर, पछिल्लोपटक केन्द्रको सत्ता समीकरणमा जनमत पार्टी असन्तुष्ट बनेपछि त्यसको असर मधेस प्रदेश सरकार पनि पर्न थालेको नेताहरू बताउँछन्। यसअघि जनमतले पार्टीको प्रतिनिधिसभा सदस्य गोमा लाभ सापकोटालाई पदबाट हटाउन संघीय संसद सचिवालयमा पटकपटक पत्राचार गरेको थियो। तर, सभामुख देवराज घिमिरेले पदबाट हटाउन नमिल्ने अडान राखेपछि जनमत पार्टी सत्ताको नेतृत्व गरिरहेको एमाले नेतृत्वसँग रुष्ट हुँदै आएको छ। एमालेकै प्रभाव मा परेर सभामुखले सापकोटालाई पदबाट नहटाएको आरोप जनमत पार्टीका अध्यक्ष राउतले लगाइरहेका छन। केन्द्रमा गठबन्धनसँग कुरा नमिलेपछि जनमतले प्रदेश सरकारमा निँहु खोज्न थालेको कांग्रेस र एमालेका नेताहरू बताउँछन्। मधेस प्रदेशसभाको चौथो दल भए पनि कांग्रेस र एमालेको सहकार्यमा सत्ताका नेतृत्व पाएको जनमत पार्टीलाई अब सत्ता साझेदार दलबाटै चुनौती थपिएको छ। सत्तासाझेदार कांग्रेससँग समझदारी नमिल्दा प्रदेश सरकारको गतिविधिले गति लिन सकेको छैन भने विकास निर्माणका काम पनि अगाडि बढ्न सकेका छैनन्। सत्ताधारी दलबीचको विवादलाई हल गर्नुको सट्टा जनमत पार्टीका राष्ट्रिय अध्यक्ष डा राउतले सामाजिक सञ्जालमा विभिन्न लान्छना लगाउन थालेपछि विवाद झनै चर्किएको हो। जनमत पार्टीद्वारा बजेटमा राखिएका दुरदर्शी, रोजगारीमूलक र लोकप्रिय कार्यक्रमहरू सफल भयो भने भोलिका दिनमा कांग्रेस र एमालेलाई झन् घाटा हुने भनेर ती योजनाहरू कुनै पनि हालतमा लागू हुन नदिने षड्यन्त्र गरिएको छ, राष्ट्रिय अध्यक्ष डा सिंहले सामाजिक सञ्जालमा लेखेका छन्, ६ महिना बितिसक्दासमेत सचिवहरूले कार्यविधि बनाएका छैनन्। अर्थमन्त्रीले मुख्यमन्त्रीलाई हदैसम्म अटेरी गर्दा, कुनै काम नगरिदिँदा, सबै बजेटहरू रोक्का गर्दा, टेन्डर प्रक्रिया अगाडि नबढाउँदा र महिनौं भइसक्दा पनि कार्यविधिहरू नबनाउँदा समस्या जटिल भएको हो। वर्तमान अर्थमन्त्रीलाई हटाएर अर्को अर्थमन्त्री पठाउन गठबन्धनलाई आग्रह गर्दासमेत नसुनिएकोले सरकारले राम्ररी काम गर्न नपाएको डा राउतको आरोप छ। अध्यक्ष राउतले नै कांग्रेस र एमालेलाई आरोप लगाएपछि प्रदेश सरकारमा अझ बढि तिक्तता बढेको छ। मधेस प्रदेशसभाको मंगलबार र बुधबार बसेको बैठकमा सत्तापक्ष र विपक्ष दुवैका सांसदहरूले मुख्यमन्त्री सिंह र जनतम नेतृत्वको चर्को आलोचना गरे। फरक खालको सरकार आएकाले मधेसमा जनमत पार्टीले जनतालाई देखाएको समृद्ध मधेस बनाउने, युवाले रोजगार पाउने, किसानको हरेक समस्या समाधान गर्ने सपनाहरू देखाएको थियो, त्यो पूरा होला भन्ने आस गरेका थियौं तर, सरकारले जनताको कुनै आस पूरा गर्न सकेको छैन्, एमाले सांसद मनोजकुमार सिंहले प्रदेशसभा बैठकमा भने, जनमतका एजेन्डामै एमाले र कांग्रेसले समेत समर्थन गरेको थियो तर, यस अवधिमा उहाँहरूले जनतालाई देखाएको सपना कतिको पालना गर्नु भयो, सबैलाई थाहा छ। बजेट भाषण भएको, रेडबुक आएको ६ महिना बढी भए पनि विकासको कुनै काम अघि नढबेको एमाले सांसद सिंहले आरोप लगाए। यसको जिम्मा कसले लिने ? उनको आक्रोश थियो। आफ्नो काम नगर्ने तर, कांग्रेसबाट अर्थमन्त्री बनेका नेतालाई स्पष्टीकरण माग्नु निकै असोभनीय हो, कांग्रेसका सांसद मोहम्मद समिमले विशेष समयमा भने,मिडिया स्टन्टबाजी गरेर राजनीति हुदैंन्। हाम्रै पार्टिको गठबन्धनको बुई चढेर सरकारमा पुग्ने र काम गर्न नसकेपछि हामीलाई बेईमान र लुटेरा भन्नु कदापी सह्य हुँदैन। तपाईं काम गर्न सक्नु हुन्न भने यो ठाउँ खाली गर्नुस्। चालु आर्थिक वर्षको पाँच महिनामा मधेस प्रदेशमा पदाधिकारी र कर्मचारीको तलब भत्तामा १ अर्ब ५६ करोड ६८ लाख खर्च भएको छ। तर, विकास खर्चको अवस्था निकै नाजुक छ। सत्ता साझेदार दलबीच विवादका कारण ११ करोड ७ लाख ९३ हजार मात्रै विकास खर्च भएको छ। जनमत पार्टीका चन्दन कुमार सिंहले सरकार चलाउन मुख्यमन्त्री मात्रै नभई अन्य मन्त्रीहरू पनि उत्तिकै जिम्मेवार हुने बताए। सरकार सञ्चालनमा अन्य मन्त्रालयहरूले असहयोग गरे भने कसरी सरकार चल्छ त ? उनको प्रतिप्रश्न छ, हाम्रो राष्ट्रिय अध्यक्षको नामै लिएर संसदमा कांग्रेसका संसदीय दलका नेताले अनावश्यक र अतिनै नराम्रा शब्दहरू प्रयोग गरेकोमा खेद प्रकट गर्दछु। संसदलाई बन्धक बनाउने वातावरण कसले बनायो त्यसको पनि छानबिन हुनु आवश्यक छ।"
"भिडियो कन्फरेन्सबाटै बहस, बयान र बकपत्र","ओखलढुंगा : उच्च अदालत विराटनगर, ओखलढुंगा इजलास पूर्ण डिजिटलाइज्ड भएको छ । अदालतले दिने सेवा डिजिटल प्रविधिबाट सुरु भएका छन् । इजलासमा हुने बहस पैरवी, बयान, बकपत्रजस्ता काम कोर्टरुम टेक्नोलोजीका माध्यमबाट भिडियो कन्फरेन्स गरेर वकिल र मुद्दाका वादी, प्रतिवादीले घरैबाट बहस, बयान र बकपत्र गर्न सक्ने अदालतका रजिस्ट्रार विष्णु पाण्डेयले जानकारी दिए । चालु आर्थिक वर्षबाटै यस्तो सेवा सुरु गरेको अदालतले मंसिरबाट सबै अभिलेखहरू डिजिटाइज्ड गरिसकेको छ । रजिस्ट्रार पाण्डेयले भने, हामीले सबै अभिलेखहरू सर्वोच्चले तोकेको मापदण्डमा डिजिटलाइज्ड गरिसकेका छौं, नागरिकले आफ्नो मुद्दाका सबै कागजात हेर्न र जानकारी पाउन सक्छन्, तर यसका लागि सर्वोच्चले नागरिकको पहुँच पुग्ने व्यवस्था गर्नुपर्छ । अदालतका सबै मिसिलहरू अनलाइन प्रणालीमा प्रविष्ट भइसकेका छन् । सगरमाथाका पहाडी जिल्लाहरू सोलुखुम्बु, ओखलढुंगा र खोटाङ कार्यक्षेत्र रहेको उक्त इजलासले सबै सेवाहरू डिजिटल गर्ने देशकै पहिलो इजलास हो । यसका लागि इजलासले कार्ययोजना नै बनाएर अभिलेख व्यवस्थापन वर्ष घोषणा गरेको थियो । उक्त घोषणाअनुसार सबै काम सकिएपछि अब अदालतबाट डिजिटल प्रणालीबाट सेवा लिन सकिने भएको छ । घरैमा बसेर आफ्नो बयान, बकपत्र र बहससमेत गर्न सकिन्छ, यसका लागि अदालतलाई मुद्दाका पक्षहरूले अदालतलाई जानकारी दिएपछि सो को व्यवस्थापन हुन्छ पत्रकारहरूसँगको अन्तक्र्रियामा इजलासका मुख्य न्यायाधीश धीरबहादुर चन्दले भने । चन्दले पत्रकारहरूको काम कानुनले रोक लगाएका बाहेक अन्य विषय विशेषगरी सेवा प्रवाहमा हुने समस्या र अप्ठेराहरूलाई समाचारको माध्यमबाट खबरदारी गर्नु पर्नेमा जोड दिए । इजलासले आफ्नो कार्यक्षेत्र रहेका जिल्ला अदालतको अभिलेख व्यवस्थापनको कामसमेत तीव्र अघि बढेको जनाएको छ । चालु वर्षमै सबै अदालतको अभिलेख अनलाइन प्रणालीमा प्रविष्ट भइसक्ने रजिस्ट्रार पाण्डेयले बताए । त्यस्तै इजलासमा सेवा लिन आउने सेवाग्राहीका लागि टाइम कार्ड प्रयोगमा ल्याएको छ । यस्तो कार्डमा सेवाग्राही कार्यालयमा प्रवेश गरेपछि कर्मचारीले उनको कामबारे सोधेर लेख्छन् र उक्त काम कति समयमा सकिन्छ सो लेखेर हस्ताक्षर गराउँछन् । काम सकिएपछि पुनः समय उल्लेख गरेर हस्ताक्षर गरेर पठाउँछन् । यसरी कार्ड हेरेर तोकिएको समयमा सेवा प्रवाह भयो भएन मूल्यांकन हुने व्यवस्थाले सेवा प्रवाह चुस्त र पारदर्शी बनेको अधिवक्ता टुकराज निरौलाले बताए । निरौलाका अनुसार भिडियो कन्फरेन्सबाट बहस पैरवीका अतिरिक्त बयान र बकपत्रसमेत हुँदा घरै बसेर मुद्दाका पक्षले प्रतिरक्षा गर्न सक्छन् । तारेख पनि अनलाइन प्रणालीमा हुने गरेको छ । डिजिटल प्रविधिले अदालती कामलाई चुस्त र कम खर्चिलो बनाएको सरोकारवालाहरूको भनाइ छ । जिल्ला अदालतमा ७३ प्रकारका निवेदन र उच्चमा ५३ प्रकारका सेवाका निवेदनसमेत निःशुल्क लेखिदिने व्यवस्था छ । सहयोगका लागि अदालतका कर्मचारी र वैतानिक कानुन व्यवसायीसमेत राखिएको छ । यसले नागरिकलाई न्यायमा पहुँच वृद्धि गर्न सहज भएको न्याय क्षेत्र समन्वय समितिका सदस्य रविन श्रेष्ठले बताए ।"
"अवैध चिनियाँको रजगज, अभद्र व्यवहार गर्नेदेखि बालयौन दुराचारसम्म संलग्न","सन् २०२३ मा २०९ जना चिनियाँ नागरिक निकालिए। जसमा १ सय ९० जना नेपालमा ओभर स्टे थिए। काठमाडौं : सरकारले सन् २०२४ मा १४७ चिनियाँसहित ४९४ विदेशी नागरिकलाई निष्कासन गरेको छ। गृह मन्त्रालय स्रोतका अनुसार अध्यागमन विभागले जबरजस्ती करणी, अभद्र व्यवहार, बालयौन दुराचार, जाली राहदानी, जाली भिसा,ओभरस्टेलगायत कसूरमा उनीहरूलाई निष्कासन (डीपोर्ट) गरेको हो। निष्कासित हुनेहरूमा भिसाको म्याद गुज्रिएका (ओभर स्टे)हरू बढी छन्। अन्नपूर्ण पोस्ट्लाई प्राप्त तथ्यांकअनुसार भिसाको म्याद गुज्रिएकाहरू मात्रै ४४९ जना छन्। बाँकी ४५ जना विभिन्न कसूरमा निकालिएका हुन्। गृह मन्त्रालयले १४७ जना चिनियाँ नागरिकहरूलाई निकाल्दा ६ जना गम्भीर प्रकृतिका अपराधमा मुछिएको पाइएको छ। उनीहरूमाथि जबरजस्ती करणीदेखि बालयौन दुराचारसम्मको आरोप लागेको गृहको भनाइ छ। ६ जनामध्ये २ जना सार्वजनिक सम्पत्तिविरुद्धको कसूरमा निकालिए भने बाँकी ४ जना जबरजस्तीकरणी, बालयौन दुराचार, अभद्र व्यवहार र बैंकिङ कसूरमा निष्कासित गरिएको थियो। १४१ जना भने ओभर स्टेमा निष्कासित परेका थिए। गृह मन्त्रालयले १४७ जना चिनियाँ नागरिकहरूलाई निकाल्दा ६ जना गम्भीर प्रकृतिका अपराधमा मुछिएको पाइएको छ। त्यस्तै ५४५४ जना अमेरिकी र बंगलादेशी नागरिक, ३५ जना पाकिस्तानी नागरिक र २७ जना बेलायती नागरिकलाई गृहले निष्कासन गरेको छ। अमेरिकी र बेलायती नागरिकहरू ओभर स्टे गरेपछि निष्कासितमा परे भने बंगलादेशका २ जना जाली भिसा र १ जना जाली राहदानी कसूरमा निकालिए। पाकिस्तानका २ जना मुद्रा कसूर, १ जना लागुऔषध खैरो हिरोइन र १ जना विदेशी विनिमय कसूरमा निकालिएको गृह मन्त्रालयले जनाएको छ। त्यस्तै इरानका १८ जनामध्ये ११ जना जाली राहदानी कसूरमा निकालिए भने युगान्डाका १४ जना निकालिए। तीमध्ये १ जना लागूऔषध खैरो हिरोइन र १० जना अभद्र व्यवहारको कसूरमा निष्कासितमा परे। त्यस्तै गृह मन्त्रालयले सन् २०२४ मा अष्ट्रेलियाका १२ जना, श्रीलंकाका ११ जना, फ्रान्सका ८ जना, क्यानडा र जर्मनीका ७७ र रुसका ६ जनालाई निष्कासित गर्यो। जसमा श्रीलंकाका ४ जना जाली राहदानी कसूर र जर्मनका ११ जना लागुऔषध र बालयौन दुराचार कसूरमा निकालिए। त्यस्तै क्यामरुनका, उज्वेकिस्तानका ५५, चेक रिपब्लिक, पोल्यान्ड र दक्षिण कोरियाका ४४ नागरिक निकालिए। ब्राजिल, चिली, फिनल्यान्ड, स्विट्जरल्यान्ड, ताइवान, टर्की र भियतनामका ३३ जनासमेत निष्कासित भए। बेल्जियम, कंगो, इराक, जापान मलेसिया, मंगोलिया, नेदरल्यान्ड्स, नाइजेरिया, फिलिपिन्स, दक्षिण अफ्रिका, थाइल्यान्ड र युक्रेनका २२ जनालाई पनि गृह मन्त्रालयले निष्कासित गरेको छ। अध्यागमन ऐन २०४९ अनुसार विदेशी नागरिकलाई अवधि तोकि वा नतोकी निष्कासन गर्न सकिने व्यवस्था छ। अध्यागमन कार्यविधि २०६५ अनुसार कसूरको प्रकृति हेरी १० वर्षसम्म पुनः नेपाल प्रवेश गर्न नपाउने गरी निष्कासन गर्ने व्यवस्थासमेत छ। त्यस्तै अफगानिस्तान, अल्जेरिया, अरमानिया, अष्ट्रिया, बहराइन, भुटान, कम्बोडिया, कोस्टारिका, आइबेरी कोस्ट, डेनमार्क, इस्टोनिया, जोर्डन, केन्या, लेबनन, लाइबेरिया, मेक्सिको, नर्वे, सर्विया, सिंगापुर, स्वीडेन, स्वीट्रजरल्यान्ड, सिरिया, मोरक्को, हङकङ र पोर्चुगलका ११ जना निकालिए। गृह मन्त्रालयका अनुसार २ जना शरणार्थीहरुलाई पनि डीपोर्ट गरिएको थियो। विभिन्न अपराधमा मुछिएका ४५ जना गृह मन्त्रालयले विभिन्न अपराधमा मुछिएका ४५ जनालाई निष्कासन गरेको छ। सबैभन्दा धेरै जाली राहदानीको कसूरमा निकालिएका हुन्। गृह मन्त्रालय स्रोतका अनुसार जाली राहदानी कसूरमा १६ जना निकालिएका हुन्। जसमा अधिकांश इरानी नागरिक रहेका छन्। त्यस्तै अभद्र व्यवहारमा ११, लागुऔषधमा ४ जना, मुद्रा कसूरमा ३ जना निष्कासितमा परे। बालयौन दुराचार, जाली भिसा र सार्वजनिक सम्पत्तिविरुद्धको कसूरमा २२ जना निष्कासितमा पर्दा जबरजस्ती करणी, बैंकिङ र विदेशी विनिमय कसूरमा ११ जना निकालिए। चिनियाँ सधैं अग्रस्थानमा नेपालबाट निष्कासनमा पर्नेमा चिनियाँ नागरिक प्रत्येक वर्ष अग्रस्थानमा रहन्छन्। सन् २०२३ मा २०९ जना चिनियाँ नागरिक निकालिए। जसमा १ सय ९० जना नेपालमा ओभर स्टे थिए। त्यसमध्ये ८ जना चिनियाँ नागरिक विदेशी मुद्रा अपचलन, ४ जना लागूऔषध, ३ जना संगठित अपराध, २ जना आर्थिक बेइमानी र ११ जना अपहरण र नक्कली काममा संलग्न रहेका थिए। सन् २०२२ मा पनि अग्रस्थानमा रहेका १९१ जना चिनियाँ नागरिक निष्कासनमा परेका थिए। यस्तो छ कानुनी व्यवस्था विदेशी नागरिकलाई अध्यागमन विभागको सिफारिसमा गृह मन्त्रालयले निष्कासनको निर्णय गर्छ। अध्यागमन कानुन विपरीत कार्य गर्ने तथा अन्य प्रचलित कानुनविपरीत कार्य गर्ने विदेशीलाई अदालतबाट सजाय भोगिसकेपछि अध्यागमन विभागको सिफारिसमा गृह मन्त्रालयले निष्कासन गर्छ। अध्यागमन ऐन २०४९ अनुसार विदेशी नागरिकलाई अवधि तोकि वा नतोकी निष्कासन गर्न सकिने व्यवस्था छ। अध्यागमन कार्यविधि २०६५ अनुसार कसूरको प्रकृति हेरी १० वर्षसम्म पुनः नेपाल प्रवेश गर्न नपाउने गरी निष्कासन गर्ने व्यवस्थासमेत छ। विदेशी नागरिकहरू एक भिसा वर्षमा १५० दिनसम्म पर्यटक भिसामा नेपाल बस्न पाउँछन्। सो अवधिभन्दा बढी बसे उनीहरू ओभर स्टे हुन्छन्। त्यसरी ओभर स्टे भएका विदेशी नागरिकलाई गृह मन्त्रालयले निष्कासन गर्ने गरेको छ।"

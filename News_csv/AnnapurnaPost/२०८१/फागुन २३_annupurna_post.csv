शीर्षक,विवरण
जनप्रतिनिधिहरू जनताको सेवाप्रदायकको रूपमा प्रस्तुत हुनुपर्छ : देउवा,"महोत्तरी : नेपाली कांग्रेसका सभापति शेरबहादुर देउवाले जनप्रतिनिधिहरूले आफूलाई जनताको सेवाप्रदायकको रूपमा प्रस्तुत हुनुपर्ने बताएका छन्। शुक्रबार महोत्तरीमा आयोजित कार्यक्रमलाई सम्बोधन गर्दै उनले स्थानीय उत्पादनहरूको प्रवर्द्धन तथा बजारीकरण गर्नेदेखि नवप्रवर्तनात्मक क्षेत्रको पहिचान गरेर आर्थिकरूपमा सम्पन्न नगर बनाउन सकिने बताए। 'सडक, बिजुली, खानेपानी, सिचाईलगायतका क्षेत्रको विस्तारमा नगर, प्रदेश सरकार र केन्द्र सरकारले सहकार्य गरेर अघि बढ्नुपर्छ,' उनले भने। उर्वर भूमिको अधिकतम उपयोग गर्ने, स्थानीय रोजगारी सिर्जना गर्ने, स्थानीय उत्पादनको बजार विस्तार गर्ने कार्यमा नगर पालिकाले थप योजना बनाएर अघि बढे स्थानीय तहलाई समुन्नत बनाउन सकिने उनको भनाइ छ। स्थानीय सरकारले प्रत्यक्ष जनतासँग काम गर्ने भएकाले समग्र सरकारको मूल्यांकन स्थानीय सरकारको काम कारबाहीबाटै हुने सभापति देउवाले बताए। 'जनताको हरेक समस्यामा साथ साथ हुने सरकार भनेको नै स्थानीय सरकार हो। मेयर उपमेयर, वडाध्यक्षहरूले जनतालाई केन्द्रमा राखेर काम गर्नुपर्छ। उद्घाटन भएको नयाँ प्रशासकीय भवनले मनराशिसवा नगरवासीहरुले पाउने सेवाहरू थप सहज बनाउन सहयोग पुग्ने छ,' उनले भने।"
छहरेटोखा सुरुङमार्ग अगाडि बढ्छ: डा महत,नुवाकोट : नेपाली कांग्रेसका प्रवक्ता तथा पूर्व अर्थमन्त्री डा प्रकाशशरण महतले नुवाकोटको मात्रै नभई देशको विकासमा महत्वपूर्ण रहेको छहरेटोखा सुरुङमार्ग अगाडि बढ्ने प्रतिबद्धता जनाएका छन्। उनले नेपालको पूर्वाधार विकासबाट नेपाली नागरिकहरू सक्षम हुँदै गइरहेको समेत बताए। बट्टार बजारस्थित नुवाकोट आदर्श बहुमुखी क्याम्पसको ३९ औं वार्षिकोत्सवको शुक्रबार उद्घाटन गर्दै डा महतले नुवाकोट र रसुवाको मात्रै नभई देशकै परिवर्तनमा महत्वपूर्ण रहेको छहरेटोखा सुरुङमार्ग आफू अर्थमन्त्री हुँदा प्रक्रिया सुरु भएको र अव यसले पूर्णता पाउने बताए। सो सुरुङमार्गले त्रिदेशीय सडकमार्गलाई नेपालको राजधानीसँग नजिक बनाउने भएका कारण आयात निर्यातमा समेत बढोत्तरी हुने डा महतको भनाइ छ। उनले विकसित देशसँग नेपाललाई तुलना गर्न नहुने र नेपाललाई विकसित बनाउन अहिलेको सरकार क्रियाशिल रहेको पनि बताए। डा महतले नेपालमा विकासका लागि यहाँ नभएका वस्तुहरूको पहिचान गरी त्यसमा युवा शक्ति परिचालन गरेर विकास गर्नुपर्ने समय आएको बताए।
"बजेटबारे स्वास्थ्य र उद्योग मन्त्रालयसँग छलफल, पाँचवटा पक्षमा विशेष ध्यान दिन आग्रह","काठमाडौं : आर्थिक वर्ष २०८२०८३ वर्षको बजेट सम्बन्धी अर्थ मन्त्रालयले स्वास्थ्य तथा जनसंख्या मन्त्रालय र उद्योग, वाणिज्य तथा आपूर्ति मन्त्रालयसँग छुट्टाछुट्टै छलफल गरेको छ। छलफलका क्रममा अर्थ मन्त्रालयले आगामी वर्षको बजेटका लागि निरन्तरता दिनुपर्ने कार्यक्रम, परिमार्जित गर्नु पर्ने कार्यक्रम, स्थगित गर्नु पर्ने कार्यक्रम, हटाउनुपर्ने कार्यक्रम र नयाँ कार्यक्रमबारे तयारी गरी अघि बढ्न आग्रह गरेको छ। स्वास्थ्य तथा जनसंख्या मन्त्रालयसँगको छलफलमा अर्थमन्त्री पौडेलले स्वास्थ्य बीमा कार्यक्रम, आधारभूत अस्पताल, स्वास्थ्य प्रतिष्ठानहरूको दायित्व, स्वास्थ्य क्षेत्रको जनशक्ति लगायतका विषयमा समीक्षा गरी तिनीहरूलाई प्रभावकारी बनाउने गरी कार्यक्रम बनाउन अनुरोध गरे। स्वास्थ्य तथा जनसंख्या मन्त्री प्रदीप पौडेलले स्वास्थ्य क्षेत्रमा राज्य र निजी क्षेत्रको भूमिकालाई स्पष्ट पार्न जरुरी रहेको बताए। उनले बीमा कार्यक्रमलाई दीर्घकालीन बनाउने गरी कार्यान्वयन गर्न उपयुक्त हुने धारणा व्यक्त गरे। उद्योग मन्त्रालयसँगको छलफलमा अर्थमन्त्री पौडेलले नीतिगत विषयहरूलाई सम्बोधन गर्न र उद्योग तथा व्यापारिक क्षेत्रमा सहज हुने वातावरण सिर्जना गर्न आग्रह गरे। उनले रोजगारी सिर्जना, उत्पादनमा वृद्धि र देशमा कसरी औद्योगीकरण गर्ने सकिन्छ, त्यसतर्फ ध्यान दिन जरुरी रहेको बताए। उद्योग मन्त्री दामोदर भण्डारीले नीतिगत रूपमा सुधार गर्दै तिनीहरूको कार्यान्वयन गर्नुपर्नेमा जोड दिए। राष्ट्रिय योजना आयोगका सदस्य डा प्रकाशकुमार श्रेष्ठले कार्यान्वयन क्षमता कमजोर हुने र परिणाम दिन नसक्ने प्रवृतिमा सुधार गर्नुपर्ने बताए। छलफलमा अर्थ सचिव, राजस्व सचिव, स्वास्थ्य तथा जनसंख्या सचिव, उद्योग सचिव, विभागीय प्रमुख लगायतको उपस्थिति थियो। यसअघि अर्थ मन्त्रालयले नयाँ आर्थिक वर्षको बजेटबारे भौतिक, शहरी र ऊर्जा मन्त्रालयसँग छलफल गरेको थियो।"
एमाले मोरङको पदाधिकारीमा इतर पक्ष विजयी,"विराटनगर : नेकपा एमाले मोरङको १०औं जिल्ला अधिवेशनबाट इतर पक्षको प्यानलै विजयी भएको छ। पार्टी कार्यालय पाञ्चालीमा शुक्रबार साँझ घोषणा गरिएको अन्तिम मतपरिणाम अनुसार संस्थापन पक्षलाई पराजित गर्दै एमाले मोरङको पदाधिकारीमा इतर समूहको प्यानलै निर्वाचित भएको हो। अध्यक्षमा अजम्बर राई निर्वाचित भएका छन्। उनले प्रतिस्पर्धी संस्थापन पक्षका राजकुमार ओझालाई ३९ मतान्तरले हराए। राईले ४ सय ४६ मत पाएका छन् भने ओझा ४ सय ७ मतमा सीमित भए। राई र ओझा दुवै जना मोरङको सुन्दरहरैँचाका बासिन्दा हुन्। राई जिल्ला समन्वय समिति मोरङका प्रमुख र ओझा कोशी प्रदेशका पूर्वप्रदेशसभा सदस्य हुन्। उपाध्यक्षमा सागर थापा ४ सय २२ मत ल्याएर निर्वाचित भए। उनका प्रतिस्पर्धी शान्ति लिम्बू भुजेलले ३ सय ९१ मत मात्रै पाइन्। थापा विराटनगर र लिम्बु केराबारीका बासिन्दा हुन्। त्यस्तै, सचिवमा सोमराज थापा विजयी भएका छन्। थापाले ४ सय ६१ मत ल्याउँदा उनका प्रतिस्पर्धी रविन थापा ३ सय ६८ मतमा सीमित भए। उपसचिवमा भारी मतका साथ सन्तोष वान्तवा निर्वाचित भएका छन्। उनले ४ सय ९० मत ल्याए। वान्तवाका प्रतिस्पर्धी इर्जालाल राजवंशीले ३ सय ११ मत मात्रै ल्याए। महिला उपसचिवमा उषा झा निर्वाचित भइन्। उनले ४ सय १८ मत ल्याउँदा प्रतिस्पर्धी शिल्पा निराला कार्कीले ४ सय ५ मत पाइन्। एमाले मोरङको अधिवेशन फागुन १७ गतेदेखि विराटनगरमा सुरु भएको थियो। नयाँ नेतृत्व चयनका लागि बुधबार मतदान भयो। प्रमुख निर्वाचन अधिकृत सुरेशलाल श्रेष्ठका अनुसार जिल्ला अधिवेशनमा ८ सय ८८ मत खसेको थियो। ९ सय ११ जना प्रतिनिधिमध्ये २३ जना अनुपस्थित भएको जानकारी उनले दिए। पार्टी कार्यालय पाञ्चालीमा बिहीबार दिउँसोबाट सुरु भएको पदाधिकारीतर्फको मतगणना शुक्रबार साँझ सकिएको छ। पदाधिकारीतर्फको मतगणना सकिए पनि सदस्यहरुको अन्तिम मतपरिणाम सार्वजनिक हुन समय लाग्ने प्रमुख निर्वाचन अधिकृत श्रेष्ठले बताए। ५ पदाधिकारीसहित एमाले मोरङको जिल्ला कमिटी १ सय ६५ सदस्यीय हुने छ। एमाले मोरङमा इतर पक्षको नेतृत्व विनोद ढकालले गरिरहेका छन्। पार्टीको कोशी प्रदेश अधिवेशनमा घनश्याम खतिवडासँग पराजित भएपछि उनले एमालेभित्र अर्को समूहको नेतृत्व गरिरहेका हुन्। इतर पक्षलाई पूर्वराष्ट्रपति विद्यादेवी भण्डारीको साथ रहेको चर्चा छ। प्रधानमन्त्रीसमेत रहेका पार्टी अध्यक्ष केपी शर्मा ओली पक्षधरलाई भने संस्थापन समूह भनेर चिनिन्छ। पार्टीको जिल्ला नेतृत्वमा एकाएक इतर पक्ष आएपछि संस्थापन पक्ष कमजोर हुँदै गएको विश्लेषण गर्न थालिएको छ।"
अन्नपूर्णका महाप्रबन्धक बस्नेतलाई अमेरिकाबाट सम्मान,"न्यूर्याक : अन्नपूर्ण मिडिया नेटवर्कका महाप्रबन्धक मनोज बस्नेत सम्मानित भएका छन्। मिडिया व्यवस्थापनमा उत्कृष्ट कार्यकौशल देखाउँदै दुरदर्शी नेतृत्व प्रदान गरेको भन्दै न्यूयोर्क राज्यका एसेम्बली मेम्बर डेभिड आई वेप्रिनले बस्नेतलाई सम्मान गरेका हुन्। अन्तर्राष्ट्रिय नारी दिवसको अवसरमा अमेरिकाको न्यूयोर्कबाट सञ्चालित त्रिवेणी टाइम्सको सिफारिसमा बस्नेतलाई वेप्रिनले लिखित सम्मानपत्रसहित सम्मान गरेका हुन्। १५ वर्षदेखि बस्नेतको उत्कृष्ट कार्यकौशल र दूरदर्शी मिडिया व्यवस्थापनले गर्दा अन्नपूर्ण मिडिया नेटवर्कलाई अग्रणी नेपाली मिडिया हाउसको रूपमा चिनाउन अतुलनीय योगदान रहेको छ। यसका लागि म बस्नेतलाई सम्मान गर्दछु, वेप्रिनले लिखितरूपमा प्रदान गरिएको सम्मानपत्रमा उल्लेख गरिएको छ। अन्नपूर्ण मिडिया नेटवर्क नेपालकै लोकप्रिय, उत्कृष्ट र प्रभावशाली मिडिया हाउस भएको भन्दै उनले प्रशंसा गरेका छन्। वेप्रिन सन् २०१० मा न्यूयोर्क राज्यको एसेम्बली मेम्बरमा प्रथम पटक निर्वार्चित भएका थिए। त्यसदेखि हरेक निर्वाचनमा एसेम्बली मेम्बरमा निर्वाचन जित्दै आएका छन्। उनी न्यूयोर्क राज्यको इन्सुरेन्स कमिटिको चेयरम्यान, कमिटि अफ बैंक, कमिटि अफ जुडीसरी, एसियन प्यासेफिक अमेरिकन ट्राक्सफोर्सको लगायतका राज्यको विभिन्न कमिटि सदस्य रही काम गरिरहेका छन्।"
अनरले मोबाइल वर्ल्ड कांग्रेस २०२५ मा ५० पुरस्कार जित्यो अनर अल्फा प्लानका साथ,"काठमाडौं : विश्वव्यापी प्रविधि ब्रान्ड अनरले मोबाइल वर्ल्ड कांग्रेस २०२५ मा आफ्नो महत्वाकांक्षी अनर अल्फा प्लान सार्वजनिक गर्दै ठूलो प्रभाव पारेको छ। यो नयाँ कर्पोरेट रणनीतिले अनर लाई स्मार्टफोन निर्माता मात्र नभई विश्वव्यापी एआई डिभाइस इकोसिस्टम कम्पनीका रूपमा रूपान्तरण गर्ने उद्देश्य राखेको छ। यस घोषणाले अन्तर्राष्ट्रिय मिडिया र उद्योग विशेषज्ञहरूबाट व्यापक ध्यान प्राप्त गर्यो जसले अनरको नवप्रवर्तनशील यात्रा र प्रविधिगत उत्कृष्टताको मार्गचित्र प्रस्तुत गर्छ। अनरका सीईओ जेम्स लीले एआई क्रान्ति लाई आत्मसात गर्ने महत्त्वमा जोड दिए। उनले उद्योग सहयोगको आवश्यकता औंल्याउँदै मानव क्षमताको अधिकतम उपयोगका लागि खुला र मूल्यसाझेदारी इकोसिस्टम निर्माण गर्न आग्रह गरे। यस प्रतिबद्धताको रूपमा अनरले १० अर्ब अमेरिकी डलरभन्दा बढी लगानी योजना घोषणा गर्यो र अनर म्याजिक सिरिजका लागि सात वर्षसम्म एन्ड्रोइड ओएस र सुरक्षा अपडेटहरू प्रदान गर्ने वाचा गर्यो, जसको सुरुवात ईयु बजारबाट हुनेछ। अनर अल्फा प्लान लाई विभिन्न मिडिया माध्यमहरूबाट सकारात्मक प्रतिक्रिया प्राप्त भएको छ। सीएनबीसीले उल्लेख गरेअनुसार अनरको १० अर्ब डलरको एआई लगानी र गुगलसँगको साझेदारीले उच्चस्तरीय बजारमा प्रवेश गर्ने अनरको महत्वाकांक्षा देखाउँछ। रोयटर्सले अनरको स्मार्टफोन सीमितता पार गरेर एआईसक्षम पीसी, ट्याबलेट, र वेयरेबल्सतर्फ विस्तार गर्ने रणनीतिलाई प्रकाश पार्यो। ब्लुमबर्गले अनर लाई विश्वव्यापी एआई प्रतिस्पर्धामा उत्रन, एआई डिभाइस इकोसिस्टम कम्पनीमा रूपान्तरण हुने महत्वाकांक्षी योजनाका रूपमा व्याख्या गर्यो।  गाइडले अनर अल्फा प्लान लाई एजेण्टिक भविष्यमा ठूलो लगानी गर्ने रणनीति भनी चित्रण गर्यो, जसले एआई प्रविधिको माध्यमबाट डिभाइसहरूबीचको अन्तरक्रिया परिवर्तन गर्न सक्छ। जेडीनेटले यो योजनाले प्रविधि उद्योगमा, विशेष गरी सामसङ जस्ता प्रतिस्पर्धीहरूमा पार्ने सम्भावित प्रभावलाई उल्लेख गर्यो। डिजिटल ट्रेन्डसले अनरको अल्फा प्लान लाई एप्पल र सामसङ सँग प्रतिस्पर्धा गर्न डिजाइन गरिएको उल्लेख गर्यो। सिनेटले अनरको प्रमुख स्मार्टफोन सिरिजका लागि अब सात वर्षसम्म एन्ड्रोइड  र सुरक्षा अपडेटहरू प्रदान गर्ने घोषणालाई रिपोर्ट गर्यो, जसले अनर लाई सामसङ र गुगल सँग समान स्तरको दीर्घकालीन सफ्टवेयर समर्थनको अगुवाइमा उभ्याउँछ।  २०२५ को दौरान, अनरको एआई नवाचारहरूले महत्त्वपूर्ण ध्यान आकर्षित गर्यो, जसमा स्पेनका राजा   पनि सामेल थिए। राजाले अनरको एआई   प्रविधिमा गहिरो रुचि देखाए, विशेष गरी यो प्रविधिले एआई फिल्टरहरूद्वारा बढ्दो पहिचान चोरी र अनलाइन ठगीहरूलाई रोक्न कसरी मद्दत गर्छ भन्ने विषयमा। उनले अनरको  प्रयासहरूको प्रशंसा गरे, किनभने यसले प्रयोगकर्ताहरूलाई यी खतराबाट जोगाउने सम्भावना राख्छ। राजा   र स्पेनका विज्ञान तथा नवीनता मन्त्री  áले अनरको एआई एजेन्टबाट पनि प्रभाव पारिएको महसुस गरे, जुन विश्वकै पहिलो आधारित व्यक्तिगत मोबाइल एआई एजेन्ट हो, जसले तृतीयपक्ष एपहरू सहज रूपमा प्रयोग गर्न सक्छ। जब एआई एजेन्टले भ्वाइस कमान्डमार्फत रेस्टुरेन्ट बुक गर्ने डेमो प्रस्तुत गर्यो, त्यो विशेष गरी राजाका लागि आश्चर्यजनक थियो। यसले व्यापक रूपमा एकीकरण र सहकार्यको सम्भावना देखाउँछ, जुन अनरको खुला र समावेशी एआई इकोसिस्टम निर्माण गर्ने दृष्टिकोणसँग मेल खान्छ। अनर का नवीनताहरूले  २०२५ मा  भन्दा बढी मिडिया अवार्ड जितेका छन्। ले अनर    लाई "" २०२५को उत्कृष्ट स्मार्टवाच"" घोषित गर्यो, यसको किफायती मूल्य, प्रणालीअनुकूलता, र प्रभावशाली ब्याट्री लाइफका लागि प्रशंसा गर्दै। यसमा टाइटेनियम सेल, इन्च  स्क्रिन, र दिनको ब्याट्री लाइफ रहेको उल्लेख गरियो। अनर   लाई पनि उत्कृष्ट डिजाइन र प्रदर्शनको लागि उच्च प्रशंसा प्राप्त भयो।  गाइडले यसको सुन्दर डिस्प्ले, लामो ब्याट्री लाइफ, र सक्षम प्रयोगकर्ता इन्टरफेसलाई  को प्रतिद्वन्द्वीको रूपमा वर्णन गर्यो। एन्ड्रोइड ले अनर   लाई ""शक्तिशाली, सुन्दर डिजाइनयुक्त, र ठूला ब्याट्री भएको"" भनेर चित्रण गर्यो। गुगलले यसको उच्चप्रदर्शन प्रोसेसर, पर्याप्त , ठूलो ब्याट्री, र छिटो चार्जिङ क्षमताहरूको प्रशंसा गर्यो। अनर एयर बड्स ओपनले पनि यसको अनौठो ओपन डिजाइन र उत्कृष्ट ध्वनि गुणस्तरका लागि सकारात्मक समीक्षा प्राप्त गर्यो। टेकराडारले यसलाई "" २०२५को उत्कृष्ट इयरबड्स"" भनी घोषणा गर्यो, यसका असाधारण अडियो गुणस्तर, समृद्ध बास, सक्रिय न्वाइज क्यान्सिलेसन, एआई लाइभ ट्रान्सलेसन, र स्लिम, पोर्टेबल डिजाइनका लागि। ग्याजेट म्याचले यी इयरबड्सलाई अत्यन्त आरामदायक र उत्कृष्ट ध्वनि गुणस्तरयुक्त भनेर वर्णन गर्यो, विशेष गरी बास, जुन बजारका शीर्ष इयरबड्ससँग तुलनायोग्य छ। साथै, अनर म्याजिक बुक प्रो १४ ले यसको स्लिम डिजाइन र प्रदर्शन क्षमताका लागि प्रशंसा प्राप्त गरेको छ। नोट बुक चेकले यसको रंगयथार्थ  डिस्प्ले र दुई फरक इन्टेल प्रोसेसर विकल्पहरूको उल्लेख गर्दै, उच्च गुणस्तरीय दृश्य र प्रशोधन शक्ति खोजिरहेका पेशेवरहरूका लागि यो राम्रो विकल्प भएको बतायो।"
फागुन २६ र २७ मा राष्ट्रिय श्रम तथा रोजगार सम्मेलन,"काठमाडौं : श्रम, रोजगार तथा सामाजिक सुरक्षा मन्त्रालयले आगामी फागुन २६ र २७ गते काठमाडौंमा राष्ट्रिय श्रम तथा रोजगार सम्मेलन आयोजना गर्ने भएको छ। शुक्रबार काठमाडौंमा पत्रकार सम्मेलन गर्दै मन्त्रालयले उत्पादन र उत्पादकत्व विस्तार र आन्तरिक रोजगारीको दिगो आधार भन्ने नाराका साथ राष्ट्रिय श्रम तथा रोजगार सम्मेलन आयोजना गर्न लागिएको जनाएको हो। आन्तरिक रोजगार प्रवर्द्धन दशकको अवधारणालाई मूर्त रूप दिन राष्ट्रिय श्रम तथा रोजगार सम्मेलन आयोजना गर्न लागेको मन्त्रालयले जनाएको छ। स्वेशमा नै रोजगारी सिर्जनाका साथै वैदेशिक रोजगारीका क्षेत्रमा देखा परेका चुनौतीहरूको विश्लेषण गरी आगामी नीतिगत र कानुनी परिमार्जनका लागि सुझाव लिने उद्देश्यले सम्मेलनको आयोजना गरिएको श्रम, रोजगार तथा सामाजिक सुरक्षामन्त्री शरत सिंह भण्डारीले जानकारी दिए। देशमा रोजगारी नभएकाले विदेश जानुपरेको भाष्यलाई चिर्दै स्वदेशमा नै रोजगारीको अवसर सिर्जना गर्ने उद्देश्यले सम्मेलन आयोजना गरेको उनले बताए। सम्मेलनमा तीनै तहका सरकार, निजी क्षेत्र, ट्रेड युनियन, श्रम तथा रोजगार विषयसँग सम्बन्धित व्यवसायी र अनुसन्धानकर्ता, विज्ञलगायत पाँच सय जनाको सहभागिता रहने मन्त्रालयले जनाएको छ। सम्मेलनमा मन्त्रालय, निजी क्षेत्र तथा अन्य विकास साझेदारहरूको स्टलमार्फत समेत श्रम तथा रोजगारसम्बन्धी सूचना र जानकारी दिइने बताइएको छ।"
उद्योग संघका अध्यक्ष र इटालियन राजदूतबीच भेटवार्ता,"काठमाडौं : नेपालका लागि नव नियुक्त इटालियन राजदूत महामहिम एन्तोनियो बार्तोलीले नेपालइटाली वाणिज्य तथा उद्योग संघका अध्यक्ष संजय अग्रवालसँग भेटवार्ता भएको छ। उक्त अवसरमा दुई देशबीच व्यापार, लगानी, पर्यटन, तथा विकासलाई प्रवद्र्धन गर्ने सम्भावना बारेमा छलफल भएको छ। उक्त बैठकमा कोलकत्ताका लागि इटालीका मानार्थ महावाणिज्यदूत रिकार्डो डाल्ला कोस्टा, नेपालइटाली वाणिज्य तथा उद्योग संघका मानार्थ संरक्षक राजेश काजी श्रेष्ठ, नेपालका लागि इटालीकी मानार्थ महावाणिज्यदूत प्रतिमा राणा पाँडे लगायतको उपस्थिति रहेको थियो। बैठकले नेपाल र इटालीबीच आर्थिक तथा सांस्कृतिक सम्बन्धलाई सुदृढ गर्ने अवसरको खोजी गर्न महत्वपूर्ण मञ्चको रूपमा भूमिका निर्वाह गर्यो। उक्त छलफलमा द्विपक्षीय व्यापार प्रवर्द्धन, व्यावसायिक सञ्जाल विस्तार र प्रमुख क्षेत्रहरूमा लगानी अभिवृद्धि गर्ने विषयहरू थिए।"
कृषि मन्त्रालयले अघि सारेका कार्यक्रमबाट उत्पादन बढेको छ,"काठमाडौं : कृषि तथा पशुपन्छी विकासमन्त्री रामनाथ अधिकारीले कृषि क्षेत्रको यान्त्रीकरण तथा व्यावसायीकरणका विभिन्न कार्यक्रमबाट खाद्यान्न, तरकारी, फलफूललगायत कृषिउपजको उत्पादन वृद्धि भएको बताएका छन्। राष्ट्रियसभाको आजको बैठकमा सांसद भुवनबहादुर सुनारले राखेको प्रश्नको जवाफ दिँदै मन्त्री अधिकारीले चालु आर्थिक वर्षमा धानको उत्पादन गत वर्षको तुलनामा दुई लाख ३१ हजार मेट्रिक टनले बढेर ५९ लाख ५५ हजार मेट्रिक टन पुगेको जानकारी दिए। ताजा तरकारी र फलफूलको क्षेत्रफल र उत्पादन तथा उत्पादकत्वसमेत बढ्दै गएको बताए। उनले हाल बाह्रै महिना ताजा तरकारीको उपलब्धता हुनु, स्याउ, सुन्तला, केरा, आँपलगायत स्वदेशी उत्पादनले ओगट्ने बजारको हिस्सा बढ्दै जानु सकारात्मक पक्ष रहेको उल्लेख गरे। पछिल्लो समय पशुजन्य उत्पादनमा पनि मुलुक आत्मनिर्भरतातर्फ अघि बढिरहेको बताउँदै मन्त्री अधिकारीले चालु आवको तथ्याङ्क अनुसार दूधको उत्पादन २६ लाख १६ हजार मेट्रिक टन, माछा एक लाख १९ हजार मेट्रिक टन, मासु चार लाख ३१ हजार मेट्रिक टन र अण्डाको उत्पादन एक अर्ब ६० करोड भन्दा बढी रहेको जानकारी दिए। उनले बढ्दो जनसङ्ख्या र विविधतासँगै मुलुकभित्रको कृषिउपजको उत्पादनबाट माग परिपूर्ति हुन नसक्दा आयात भएको भन्दै धान चामल, गहुँ, मकै, आलु, प्याज, लसुन र केही मात्रामा फलफूलको आयात बढी देखिएको बताए। स्वदेशमा कृषिउपजको उत्पादन वृद्धि गरी किसानलाई आत्मनिर्भर बनाउन मन्त्रालयले योजनाबद्ध पहल गरिरहेको बताउँदै उनले यसका लागि बालीको क्षेत्रफल विस्तार, सिँञ्चित क्षेत्रको विस्तार, रासायनिक मल र उन्नत बीउविजनको सहज उपलब्धता, उत्पादन लक्षित अनुदानका कार्यक्रम सञ्चालन, उन्नत जात तथा पशुनश्लको विकास तथा प्रवर्द्धन, बाली विशेष कार्यक्रमलाई प्राथमिकता दिई सञ्चालनमा ल्याइएको जानकारी गराए। कृषिउपजको उत्पादन तथा उत्पादकत्व वृद्धिका लागि विशेष कृषि उत्पादन कार्यक्रममार्फत् समयमा रासायनिक मलको उपलब्धता सुनिश्चितता गर्ने कार्यलाई प्राथमिकतामा राखिएको मन्त्री अधिकारीले उल्लेख गरे। स्वदेशमा रासायनिक मल कारखाना स्थापनाका लागि लगानी बढी लाग्ने भए पनि हालसम्म कुनै सरकारले रकम विनियोजन नगरेको बताउँदै उनले वर्तमान सरकारले सम्भाव्यता अध्ययनको काम गरेको जानकारी दिए। कृषि उत्पादन र उत्पादकत्व बढाउँदै आत्मनिर्भर बन्ने र यसको निर्यातसमेत गर्ने लक्ष्यका साथ मन्त्रालयले गुणस्तरीय स्रोत सामग्रीमा आमकृषकको पहुँच वृद्धि गर्ने, पहाडी क्षेत्रमा बाँझो तथा खेतीयोग्य जमिनमा फलफूलखेती विस्तार, स्थानीय तहमा सशर्त वित्तीय हस्तान्तरण, कृषि उपज विशेष उत्पादन क्षेत्र निर्धारण गरी कार्यक्रम सञ्चालनलगायत काम गरिरहेको मन्त्री अधिकारीले बताए।"
नारी दिवस : कागलाई बेल पाक्यो हर्ष न बिस्मात !,"महिलाका लागि समान अधिकार र अवसरहरूको माग गर्दै प्रत्येक वर्ष मार्च ८ मा अन्तर्राष्ट्रिय नारी दिवस विश्वभर मनाइन्छ। यस दिवसले महिलाहरूले आर्थिक, सांस्कृतिक, राजनीतिक, सामाजिक लगायत विभिन्न क्षेत्रहरूमा पुर्याएका योगदानप्रति सम्मान गर्ने अवसर प्रदान गर्छ। नारी दिवस एक विशेष दिन, जहाँ लैङ्गिक समानताको लागि भएका संघर्षहरूलाई उजागर गर्दै, महिलाका शिक्षा, स्वास्थ्य, रोजगार, सुरक्षा, र राजनीतिक तथा सामाजिक अधिकारको क्षेत्रमा भएका अवरोध र चुनौतीहरूको बारेमा जनचेतनामूलक कार्यक्रमहरूको आयोजना गरिन्छ। यस दिवसलाई महिलाहरूको लागि समान अधिकार र अवसरको पक्षमा जागरूकता र सकारात्मक परिवर्तन ल्याउने महत्त्वपूर्ण मञ्चको रूपमा पनि लिन सकिन्छ। यस दिवसका माध्यमबाट महिलाका अधिकार र समानताको पक्षमा आवाज उठाइन्छ। अन्तर्राष्ट्रिय नारी दिवसको इतिहासलाई पल्टाएर हेर्ने हो भने यो एक शताब्दी भन्दा बढी पुरानो छ। विश्वमा पहिलो राष्ट्रिय महिला दिवस संयुक्त राज्य अमेरिकाले १९०८, २८ फेब्रुअरीमा मनाएयता पनि १९११ मा अस्ट्रिया, डेनमार्क, जर्मनी र स्विट्जरल्यान्डमा आधिकारिक रूपमा पहिलो महिला दिवस मनाइएको थियो। जहाँ लाखौं मानिसहरूले महिलाको समान अधिकार विशेष गरी मतदानको अधिकारको लागि र्याली र मार्चहरूमा भाग लिएका थिए। यो प्रदर्शनले ऐतिहासिक रूपमा महिला आन्दोलनको एक नयाँ अध्याय सुरु गरेको मानिन्थ्यो सन् १९७५ मा संयुक्त राष्ट्रसङ्घले मार्च ८ लाई अन्तर्राष्ट्रिय नारी दिवसको रूपमा घोषणा गर्यो। तत्पश्चात् त्यो दिवस संसारभर महिला सशक्तीकरणका विभिन्न कार्यक्रम र विशेष नारासहित मार्च ८ मा मनाउन थालियो। यस दिवसको उद्देश्य महिला अधिकारको सम्मान र समानताको प्राप्ति हो। प्रत्येक वर्ष अन्तर्राष्ट्रिय नारी दिवस महिला हक हित, अधिकार र हिंसासँग सम्बन्धित मुद्दाहरूमा केन्द्रित रही विशेष नारासहित मनाइन्छ। यस अनुरूप सन् २०२५ को नारा '    ' रहेको छ। यस नाराले लैङ्गिक समानतासँग सम्बन्धित समस्याहरू चाँडोभन्दा चाँडो समाधान गर्नु आजको आवश्यकता रहेको बताउँछ। विश्व आर्थिक मञ्चअनुसार लैङ्गिक समानता हासिल गर्न यही गतिमा १ शताब्दी भन्दा बढी समय लाग्ने अनुमानित गरेको छ। यस वर्षको नाराले लैङ्गिक हिंसा र विभेदसँग सम्बन्धित सम्पूर्ण बाधा, अडचन, अवरोध र पूर्वाग्रहहरू हटाई लैङ्गिक समानता तर्फ गति बढाउन सम्पूर्ण सरोकारवालाहरूको ध्यानाकर्षण गर्छ। आज हामी विश्वव्यापीरूपमा अन्तर्राष्ट्रिय नारी दिवस मनाइरहेका छौं। हाम्रै मुलुकको एउटा वर्ग नारामा केन्द्रित रही छलफल बहस एवं सेमिनार र प्रभात फेरिहरूमा मस्त छन् भने अर्को वर्गलाई अन्तर्राष्ट्रिय नारी दिवस कागलाई बेल पाक्यो हर्ष न बिस्मात भनेको जस्तै छ। लैङ्गिक हिंसालाई विभिन्न देशमा गरिएका अध्ययन अनुसन्धानहरूले महिला सशक्तीकरणका प्रमुख बाधक तत्वको रूपमा प्रमाणित गरेका छन्। यसभित्र महिलाविरुद्ध हुने विभिन्न शारीरिक, मानसिक र यौनिक दुर्व्यवहारहरू पर्छन्। विश्व स्वास्थ्य संगठनको तथ्याङ्क अनुसार आज विश्वभर तीन महिलामध्ये एक महिलाले कुनै न कुनै प्रकारको हिंसाको सामना गरिरहेकी हुन्छिन्। यसअनुसार संसारभर करिब ३३ प्रतिशत महिलाहरूले लैङ्गिक हिंसाका नमिठो अनुभव गर्छन्। तसर्थ यस दिवसले विश्वभर महिला हिंसासँग सम्बन्धित समस्याहरूमा कानुनी व्यवस्था, कार्यान्वयन र समर्थन जस्ता कुराहरूमा जोड दिन्छ। विश्वका अन्य मुलुकहरू जस्तै नेपालमा पनि नारी दिवस हर्षोल्लासका साथ मार्च ८ मै मनाइन्छ। यस दिवसले हाम्रो समाजमा महिलाहरूको महत्त्व र योगदानलाई सम्मान गर्छ। यो दिन महिलाका अधिकार र समानताको लागि विभिन्न संघसंस्था, सरकारी निकाय र गैरसरकारी संस्थाहरूले लैङ्गिक हिंसासँग सम्बन्धित विविध कार्यक्रमहरू आयोजना गर्छन्। यो दिनले महिला भएर जन्मिएकै कारण भोग्न परेका विभिन्न समस्याहरूलाई उजागर गर्छ। परापूर्वकालदेखि नै नेपालमा महिलाहरूको इतिहास लामो र समृद्ध छ। धार्मिक हिसाबले हेर्ने हो भनेपनि महिलाहरूलाई देवी भगवतीको स्थान दिइएको छ। यसो भए पनि नेपालमा सधैं महिलाहरूले समान अधिकार र अवसरको लागि संघर्ष गर्नुपरेको देखिन्छ। महिला हिंसा, यौन शोषण, बालविवाह, शिक्षा र स्वास्थ्यमा असमानता र कार्यक्षेत्रमा भेदभाव जस्ता समस्याहरू अझै पनि व्यापक छन्। महिला सशक्तीकरण र उत्थानका लागि नारी दिवसको महत्त्व अवर्णनीय छ। यसको अवसरमा गरिने विभिन्न कार्यक्रमहरूद्वारा महिलाको आर्थिक स्वतन्त्रता सशक्तीकरण र समग्र सामाजिक विकासमा ठूलो योगदान पुर्याउन सकिन्छ । तर हालसम्म गरिएका धेरैजसो कार्यक्रमहरू सहरमुखी एवं पहुँच भएका वर्गहरूको लागि मात्र लक्षित छन । हाम्रो जस्तो भौगोलिक विकटता भएको मुलुकमा दूरदराजका जिल्ला गाउँ र बस्तीहरूमा धेरैजसो कार्यक्रमहरू पुग्न सकेका छैनन्। लैङ्गिक हिंसा अर्थात् लैङ्गिक समता र समानताका कुराहरू गरिब दुःखी उत्पीडित र सीमान्तकृत वर्गहरूको पहुँच भन्दा बाहिर छन्। धेरैजसो कार्यक्रमहरू सम्बन्धित दिवस केन्द्रित भएर मात्र गरिने व्यवहारमा लागू नहुने र खाली औपचारिकतामा मात्र सीमित रहेको पाइन्छ। आज हामी विश्वव्यापीरूपमा अन्तर्राष्ट्रिय नारी दिवस मनाइरहेका छौं। हाम्रै मुलुकको एउटा वर्ग नारामा केन्द्रित रही छलफल बहस एवं सेमिनार र प्रभात फेरिहरूमा मस्त छन् भने अर्को वर्गलाई अन्तर्राष्ट्रिय नारी दिवस कागलाई बेल पाक्यो हर्ष न बिस्मात भनेको जस्तै छ। अन्तर्राष्ट्रिय नारी दिवस एउटा उत्सव मात्र नभइ एक आह्वान हो, जसले महिलाका विभिन्न चुनौतीहरूलाई सम्बोधन गर्दै लैङ्गिक समानताको लागि संघर्षका आवश्यकता दर्शाउँछ। तसर्थ लैंगिक समानताको लागि कार्यलाई तिब्र बनाउ भन्ने २०२५ को नारालाई सफल बनाउनका निमित्त सबै वर्ग र क्षेत्रका मानिसहरूलाई लक्षित गरी विभिन्न जनचेतनामूलक कार्यक्रमहरू गर्नु जरुरी देखिन्छ। सारमा सम्पूर्ण श्रमजीवी महिला दिदीबहिनीहरूको श्रमलाई सम्मान गर्दै अन्तर्राष्ट्रिय नारी दिवसको धेरै धेरै शुभकामना। सह प्राध्यापक शर्मा र उप प्रध्यापक थपलिया पोखरा नर्सिङ क्याम्पसमा कार्यरत छन्।"
च्याम्पियन्स ट्रफीको उपाधिका लागि भारत र न्युजील्यान्ड भिड्दै,"काठमाडौं : च्याम्पियन्स ट्रफी २०२५ को उपाधिका लागि आइतबार भारत र न्युजील्यान्ड भिड्दैछन्। लगातार तेस्रो पटक फाइनल पुगेको भारतसँग न्युजील्यान्डले कस्तो खेल प्रदर्शन गर्ला भन्ने सबैको चासो रहेको छ। भारतको टिममा ब्याटिङ, बलिङ र फिल्डिङ नै निकै उत्कृष्ट छ। २०१३ को च्याम्पियन्स ट्रफीको विजेता टिम भारत २०१७ मा पाकिस्तानसँग फाइनलमा पराजित भयो। न्युजील्यान्ड यो प्रतियोगिताकै एक अन्डरडग टिम भन्दा फरक नपर्ला। पाकिस्तान, अष्ट्रेलिया, दक्षिण अफ्रिकाजस्तो टिम अगाडि आउन नसक्दा न्युजिलयान्ड भने एक पछि अर्को अनपेक्षित राम्रो प्रदर्शन देखाउँदै फाइनल पुग्यो। फाइनलअघि न्युजिल्यान्डलाई एक झड्का लाग्यो। जसमा म्याट हेन्री फाइनलका लागि टिममा खेल्नसक्ने अवस्था नहुन सक्छ। उनको बाँया काँधमा लागेको चोटका कारण उनी फाइनलमा टिमसँग नहुन सक्छन्। उनको कमी टिममा खड्किन सक्छ। भारतजस्तो बलियो प्रतिस्पर्धीसँग उपाधिका लागि न्युजील्यान्डले लिग चरणमा खेलेको खेलभन्दा निकै सुधारिएको खेल देखाउन पर्नेछ। लिग चरणमा समूह ए मा अपराजित रहँदै सेमिफाइनलमा अष्ट्रेलियालाई हराउँदै फाइनल प्रवेश गरेको भारतले न्युजील्यान्डलाई समूह चरणको खेलमा सहजै पराजित गरेको थियो। न्युजील्यान्डलाई ४४ रनले पराजित गरेको भारतले जुन तरिकाले खेलिरहेको छ। यही तरिकाले खेल्यो भने पनि च्याम्पियन्स ट्रफीको उपाधि जित्न सक्छ। न्युजील्यान्डको ब्याटिङमा एकरूपताको खाँचो न्युजील्यान्डको ब्याटिङ युनिटले सेमिफाइनलमा दक्षिण अफ्रिकासँग जुन तरिकाले खेल्यो, त्यो खेल फाइनलमा पनि देखाउनुपर्छ। तर मैदानको पिचमा न्युजील्यान्डले कसरी खेल्छ भन्ने हो। पछिल्लो समय दुबईमा खेलेको खेलमा न्युजील्यान्डको ब्याटिङ युनिटलाई भारतले ४५ ओभरमा नै समेटेको थियो। यसर्थ, न्युजील्यान्डले गद्दाफीमा देखाएको ब्याटिङ कौशलको खाँचो टिमलाई फाइनलमा पनि पर्नेछ। तेस्रो पटक फाइनल प्रवेश गरेको न्युजिल्यान्डले २००० मा पहिलो पटक र २००९ मा दोस्रो पटक र २०२५ मा तेस्रो पटक फाइनल पुगेको हो। सन् २००० मा पहिलो च्याम्पियन्स ट्रफी जितेको न्युजील्यान्डले २००९ मा अष्ट्रेलियासँग पराजित हुँदा उपाधिबाट वञ्चित भएको हो। २०२५ मा पनि न्युजील्यान्डका लागि उपाधि सहज भने हुनेछैन। भारतको राम्रो लयका कारण न्युजील्यान्डलाई बलिङ, ब्याटिङमा सकस नै हुनेछ। ब्याटिङमा सेमिफाइनलमा रचिन रविन्द्र र केन विलिमसनले गरेको शतकीय प्रदर्शन न्युजील्यान्डका समर्थकले चाहनेछन्। कम्तीमा ३०० भन्दा माथिको रन बनाएमा मात्र भारतलाई न्युजील्यान्डका बलरले रोक्न सहज हुनेछ। भारतको राम्रो लय भारतको यस प्रतियोगितामा दबदबा नै रहेको छ। यो सिजन अपराजित रहँदै फाइनल पुगेको भारतले समूह चरणकै नजिता दोहोर्याउन चाहन्छ। भारतका लागि कप्तान रोहित शर्मा, विराट कोहली, श्रेयर्स अय्यर, केएल राहुल, हार्दिक पाण्ड्या ब्याटिङमा हेर्न लायक खेलाडी हुनेछन्। यसपालीको च्याम्पियन्स ट्रफीमा युवा ब्याटर शुभ्मन गीलको भने ब्याटि खासै चल्न सकेको छैन। विराट भने ठूला म्याचमा चल्ने खेलाडी हुन्। उनको ब्याटिङलाई रोक्न न्युजिल्यानडले कत्तिको सुधारात्मक बलिङ अट्याक बनाउँछ भन्ने हो। बलिङमा बरुण चक्रवर्तीको बलिङले यस पटक धमाल मच्चाइ रहेको छ। उनीबाहेक मोहम्मद शामी सदाबहार विकेट टेकर हुन्। रविन्द्र जडेजा, हार्दिक पाण्ड्याको पनि बलिङ अट्याकले भारतलाई बलियो उपाधि दाबेदार बनाउँछ। अक्षर पटेलको बलिङ र ब्याटिङ दुवैमा राम्रो प्रदर्शन देखिएको छ। बलिङमा कुलदिप यादव पनि राम्रो क्षमता बोकेका बलर हुन्। चाहिने बेला विकेट झार्न रोहितले जुनसुकै बलरलाई जहाँबाट पनि प्रयोग गर्न सक्छन्। पिचको अवस्था यो पिच ब्याटरका लागि निकै गाह्रो हुने पिच हो। दुबईको मैदानमा जडेजाको जादु चल्न सक्छ। यो स्पिनरलाई फेभर गर्ने पिच हो। ब्याटरलाई भने यो पिचमा रन बनाउन केही बेर टिकेर खेल्नु पर्ने हुन्छ। दुबईमा आइतबार मौसम सफा रही घाम लाग्ने अनुमान गरिएको छ। २० डिग्री भन्दा माथिको तापक्रममा खेल हुने अनुमान गरिएको छ।"
ट्रंकलाइन र डेडिकेटेड लाइनमार्फत प्रयोग गरेको बिजुलीको बिल उद्योगीले तिर्नुपर्छ : ऊर्जामन्त्री खड्का,"भैरहवा : ऊर्जा, जलश्रोत तथा सिँचाइमन्त्री दीपक खड्काले ट्रंकलाइन र डेडिकेटेड लाइनमार्फत प्रयोग गरेको बिजुलीको विल उद्योगीले तिर्नुपर्ने बताएका छन्। सिद्धार्थ उद्योग वाणिज्य संघले आज भैरहवामा आयोजना गरेको ६६ औँ वार्षिक साधारणसभालाई सम्बोधन गर्दै उनले प्रयोग गरेको बिजुलीको बिल सम्बन्धित उद्योगीले तिर्नुपर्ने बताएका हुन्। उद्योगीले आफूले कति रकम तिर्नुपर्ने हो त्यसको बिल नेपाल विद्युत प्राधिकरणले दिनुपर्छ, तिर्न बाँकी रहेको उद्योगीले बिल अनुसारका रकम तिर्नुपर्छ, उजामन्त्री खड्काले भने। उनले प्रयोग गरेको बिजुलीको बिल उद्योगीले तिर्ने दायित्व रहेको तर झुठा विवरणकै आधारमा उद्योगीलाई बिल तिर्न लगाउनु अत्याचार भएको बताए। सरकारको जिम्मेवार निकायमा बस्ने, झुठा विवरणहरू पेश गर्ने अनि जनतालाई दुःख दिने कुरा सरकारलाई किमार्थ स्वीकार्य हुँदैन, उनले भने। मन्त्री खड्काले सरकार निजी क्षेत्रसँग मिलेर साथीको रूपमा काम गर्न चाहेको बताए। निजी क्षेत्र कमजोर भए सरकार बलियो हुन नसक्ने उनको भनाइ थियो। उनले डेडिकेटेड र ट्रंकलाइनको विवादको समस्यामा रहेका २२ वटा उद्योगबारे चासो राख्दै प्रयोग गरेको विद्युत एकीन गरि उद्योगीहरूले बिल तिर्नुपर्ने बताए। डेडिकेटेड लाइन नजिकैबाट गएको आधारमा मात्र बिल तिर्न लगाउनु अत्याचार र अन्याय भएको भन्दै आगामी दिनमा यस्तो अन्याय नहुने उल्लेख गरे। ऊर्जामन्त्री खड्काले हिउँदमा अझै पनि माग भएको एक हजार मेगावाट बिजुली खरिद गरिरहेको अवस्था भएको बताउँदै अब ठूला आयोजनालाई अगाडी बढाउने, विद्युत सुरक्षालाई ध्यान दिने, आन्तरिक रूपमा खपत बढाएर आम्दानीको स्रोत बढाइने योजना रहेको स्पष्ट पारे। उनले ऊर्जा विकास मार्गचित्र, २०८१ मा सरकारले १० वर्षमा २८ हजार ५०० मेगावाट विद्युत उत्पादन गर्ने र १५ हजार मेगावाट विद्युत छिमेकी मुलुकहरूमा निर्यात गर्ने लक्ष्य लिएकाले सोहीअनुसार सरकारले काम अगाडि बढाइरहेको बताए। उनले सस्तो लोकप्रियताको लागि भिड जम्मा गरेर आफ्नो र मुलुकलाई वर्वादतर्फ नधकेल्नसमेत आग्रह गरे। निजी क्षेत्रसँग साझेदारी गरेर अर्थतन्त्र बलियो बनाउने, सुशासन कायम गर्ने र समृद्धि प्राप्त गर्ने सरकारको पहिलो लक्ष्य रहेको र त्यही लक्ष्यका साथ वर्तमान सरकारले काम गरिरहेको उनको भनाइ थियो।"
"अमेरिकी दूतावासले भन्यो अवैध आप्रवासन अन्त्य गरेरै छाड्छौं, दलालको झुटो आश्वासनमा परेर जीवन जोखिममा नपार्नुस्","काठमाडौं : काठमाडौंस्थित अमेरिकी राजदूतवासले अवैध आप्रवासन खतरनाक हुने बताएको छ। अवैध आप्रवासन अन्त्य गर्ने अमेरिकाको नीति रहेको प्रस्ट पार्दै दूतावासले उक्त बाटो नअपनाउन आग्रह गरेको हो। शुक्रबार अमेरिकी विदेशमन्त्री मार्को रुबियोको भनाइ उद्धृत गर्दै दूतावासले भनेको छ, 'अवैध आप्रवासन अन्त्य गर्ने र सीमा सुरक्षा सुदृढ गर्ने सबालमा अमेरिका प्रतिबद्ध छ। धेरै नेपालीहरू अमेरिकामा काम गर्ने वा त्यहीँको जीवन बाँच्ने सपना देख्छन्। त्यस्ता सपना पूरा गर्न अवैध बाटो रोजेर जीवन खतरामा नपार्नुस्। दूतावासले एजेन्टहरूको झुटो आवश्वासनमा नलाग्न आग्रहसमेत गरेको छ। अवैध बाटो अपनाउँदा नजरबन्द, आपराधिक क्रियाकलापकलगायतको सामना गर्नुपरिरहेको दूतावासले उल्लेख गरेको छ। 'हरेक वर्ष धेरैले रोजगारीको अवसर खोज्न एजेन्टहरूको झुटो आश्वासनमा लागेर आफ्नो जीवन नै जोखिममा पार्छन्। त्यस्तो झुटो आश्वासनमा परेर जीवनलाई नष्ट नपार्नुस्। आफू र आफ्नो परिवारलाई सुरक्षित राख्नुस्,' दूतावासले भनेको छ। अमेरिकाले गत बुधबार ११ जना नेपालीलाई चार्टर जहाजमार्फत नेपाल फर्काएको थियो। अवैध बाटोबाट अमेरिका प्रवेश गर्ने क्रममा उनीहरू पक्राउ परेका थिए। उनीहरूलाई हतकडी र नेलसहित काठमाडौं ल्याइएको थियो। सोही विषयलाई लिएर अहिले संसद र सामाजिक सञ्जालमा पनि बहस सिर्जना भएको छ। हतकडी र नेल लगाएको विषयमा सांसदहरूले समेत अमेरिकाको व्यवहारप्रति आपत्ति जनाएको छ।"
माओवादी र मधेसी जनता एक ठाउँमा नउभिने हो भने प्राप्त उपलब्धि खोसिने खतरा छ : प्रचण्ड,"सर्लाही : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले पार्टीले सुरु गरेको जनतासँग माओवादी, तराई मधेस जागरण अभियानका कारण देशकै ध्यान मधेसमा केन्द्रित भएको बताएका छन्। जनतासँग माओवाद, तराई मधेस जागरण अभियानअन्तर्गत सर्लाहीको मलंगवामा आयोजित जनसभालाई सम्बोधन गर्दै उनले यस्तो धारणा राखे। मधेसका समस्या पहिचान गरेर समाधानका लागि पहल गर्ने उद्देश्यसहित आफ्नो पार्टीले अभियान सुरु गरेपछि अन्य प्रमुख दलका मुख्य नेता र राष्ट्रिय मिडियाको ध्यान मधेसतिर केन्द्रित हुन थालेको उल्लेख गर्दै अध्यक्ष प्रचण्डले यसले मधेसका समस्या पहिचानमा फाइदा नै पुग्ने बताए। मधेसी जनताले भोगेको विभेद र अपमान मधेशको मात्रै नभई देशकै समस्या भएकाले मधेसी जनताको पहिचान, अधिकार र आर्थिक सामाजिक रुपान्तरण देशकै मुद्दा भएको बताए। झापाबाट सुरु भएको अभियान सर्लाही पुग्दासम्म जनतामा ठूलो उत्साह देखिएको उल्लेख गर्दै अध्यक्ष प्रचण्डले यो अभियान कन्चनपुर पुगेर सकिँदासम्म तराई मधेस जुरुक्कै उठ्ने विश्वास व्यक्त गरे। समावेशीताको बढी आवश्यकता मधेसी समुदायलाई भएको र यसको नेतृत्वकर्ता शक्ति माओवादी भएकाले अब माओवादी र मधेसी जनताको एकता अपरिहार्य र अनिवार्य भइसकेको अध्यक्ष प्रचण्डले स्पष्ट गरे। अन्य प्रदेशमा पहिचानको सवाल कम सम्बोधन भए पनि मधेस प्रदेशको नामाकरण पहिचानबाट भएकोमा गर्व महसुस भएको उल्लेख गर्दै उनले माओवादी र मधेसी जनता एक ठाउँमा केन्द्रित हुने होइन भने प्राप्त उपलब्धि खोसिने खतरा रहेकोतर्फ सचेत रहनुपर्ने बताए। राजनीतिक दलको तर्फबाट माओवादीले नै पहिलोपटक हुलाकी मार्ग केन्द्रित राजनीतिक अभियान सुरु गरिएको उल्लेख गर्दै उनले यसको मुख्य उद्देश्य यस क्षेत्रका जनताको आर्थिक सामाजिक जीवनमा परिवर्तन ल्याउनु भएको स्पष्ट गरे। जसपाका युवा नेता प्रमोद साहको पार्टी प्रवेशले मधेसको राजनीतिक नक्सा फेरिने उल्लेख गर्दै उनले सर्लाही माओवादीमय बन्ने र आगामी निर्वाचनमा सबै क्षेत्रमा जीतको आधार तयार भएको बताए।"
एमालेसँग एकताको च्याप्टर क्लोज भएको छैन : वामदेव गौतम,काठमाडौं : कम्युनिष्ट पार्टी एकता राष्ट्रिय अभियानका संयोजक वामदेव गौतमले एमालेसँगको एकताको च्याप्टर क्लोज भइनसकेको बताएका छन्। शुक्रबार संसद भवनमा सञ्चारकर्मीसँग कुरा गर्दै गौतमले एमाले अध्यक्ष केपी ओलीले बोलाए आफू वार्ता गर्न जाने भन्दै एकताको च्याप्टर क्लोज भइनसकेको बताए। एमाले केन्द्रीय कमिटीले निर्णय गरेर एकता गर्ने निर्णय गरे आफू एमालेमा जाने उनले बताए। त्यसका लागि सम्मानजनक जिम्मेवारी दिनुपर्ने उनको भनाइ छ। उनले नेपालको कम्युनिष्ट पार्टीहरूलाई एकता गर्ने आफ्नो अभियानलाई निरन्तर अघि बढाउने उल्लेख गरे। आफ्नो अभियानमा रहेका सदस्यहरूले एमालेमा समाहित हुन इच्छा देखाएकाले आफूले त्यहीअनुसार छलफलमात्रै गरेको उनले बताए। गौतमले केही समयअघि माधव नेपालसँग पनि छलफल भएको तर एकताबारे भने कुनै निर्णय नभएको जानकारी दिए।
नेपाली महिला फुटबलको वरियता सुधार,"काठमाडौं : नेपाली महिला फुटबल टिमको फिफा वरियता सुधार भएको छ। नेपाल ४ स्थान सुधार गर्दै १०३ बाट ९९ औं स्थानमा उक्लिएको हो। त्रिपुरेश्वरस्थित दशरथ रंगशालामा भएको चार देशिय महिला अन्तर्राष्ट्रिय प्रतियोगितामा नेपालको प्रदर्शनले गर्दा नेपालको फिफा वरियतामा सुधार आएको हो। नेपालले चार देशीय फुटबल प्रतियोगिताको पहिलो खेलामा किर्गिस्तानलाई १०, लेवनानलाई १० ले पराजित गर्दा तेस्रो खेलमा म्यानमारसँग २२ को बराबरी खेलेको थियो। त्यस्तै, फाइनल खेलमा भने नेपाल म्यानमारसँग २० ले पराजित भएको हो। दक्षिण एसियाका राष्ट्रहरुमा भारत ६९ औं स्थानमा तटस्थ स्थानमा रहेको छ। बंगालादेश १ स्थान झर्दै १३३ औं स्थानमा रहेको छ। पाकिस्तान १५७ औं स्थान र श्रीलंका १५८ औं र माल्दिभ्स १६३ औं स्थानमा तटस्थ रहेका छन्। त्यस्तै, भुटान पनि एक स्थान सुधार गर्दै १७१औं स्थानमा उक्लिएको छ।"
जसपाका पूर्व सांसद प्रमोद साह माओवादी केन्द्रमा प्रवेश,सर्लाही : जसपाका नेपालका पूर्व सांसद प्रमोद साह नेकपा माओवादी केन्द्रमा प्रवेश गरेका छन्। सर्लाहीको मलंगवामा आयोजित जनसभामा साहलाई माओवादी केन्द्रका अध्यक्ष पुष्पकमल दाहाल प्रचण्डले पार्टीमा स्वागत गरेका हुन्। साह २०७४ को आम निर्वाचनमा सर्लाही क्षेत्र नम्बर १ बाट प्रतिनिधिसभा सदस्यमा निर्वाचित भएका थिए। २०७८ सालदेखि प्रमुख सचेतको भूमिका निर्वाह गरेका थिए। पार्टी प्रवेशपछि नेता साहले अब माओवादीले मधेस आन्दोलनका बाँकी कार्यभार पूरा गर्नसक्ने ठहर गरी आफू माओवादीको हिस्सेदार बन्न पुगेको बताए। अहिले काङ्ग्रेस र एमाले पहिचान विरोधी दलको रुपमा देखिएको तथा मधेसी दल अवसरवादमा लिप्त भएकाले अब माओवादीलाई विश्वास गरेर मात्रै मधेसी जनताको मुक्ति सम्भव हुने बताए।
करिब २९ लाख रुपैयाँसहित ४ जना पक्राउ,कपिलवस्तु : इलाका प्रहरी कार्यालय पिपराको टोलीले स्रोत नखुलेको नेपाली र भारतीय गरी २८ लाख ९० हजार रुपैयाँ सहित ४ जनालाई पक्राउ गरेको छ। पक्राउ पर्नेमा सन्धिखर्क नगरपालिका५ का ३० वर्षीय गोविन्द विक र उनका साथी बुटवल उपमहानगरपालिका१६ का ४१ वर्षीय वसन्त खरेल रहेका छन्। पक्राउ परेका विकको साथबाट प्रहरीले भारतीय ५ सय रुपैयाँको १ हजार ८ सय थान गरी कुल भारतीय रुपैयाँ ९ लाख बरामद गरेको छ। यसैगरी सोही स्थानबाट प्रहरीले कपिलवस्तुकोमायादेवी गाउँपालिका८ का ३८ वर्षीय सोमनाथ कसौधन र उनका साथी कपिलवस्तु नगरपालिका११ का शेषनारायण गिरीलाई पनि पक्राउ गरेको छ। पक्राउ परेका कसौधनको साथबाट प्रहरीले स्रोत नखुलेको १४ लाख ५० हजार नेपाली रुपैयाँ बरामद गरेको छ। स्रोत नखुलेको भारतीय रुपैयाँको सटही कारोबार भइरहेको सूचनाको आधारमा वाणगंगा नगरपालिका४ जितपुर चोक स्थित केसी फेन्सी पसलको अण्डर ग्राउण्डमा रहेको कपडा गोदाममा प्रहरीले छापा मारी ४ जनालाई पक्राउ गरिएको इलाका प्रहरी कार्यालय पिपराका प्रहरी निरीक्षक लोकेन्द्र जिसीले बताए। पक्राउ परेका दुई समूहले अवैध रूपमा नेपाली रुपैयाँ र भारतीय रुपैयाँ खरिद बिक्री कार्य गरिरहेको हुन सक्ने अनुमान गरिएको छ। बरामद भएको नेपाली र भारतीय रुपैयाँ सहित ४ जनालाई थप अनुसन्धानका लागि राजश्व अनुसन्धान कार्यालय बुटवल पठाइएको प्रहरी नायब उपरीक्षक मोहन मणि अधिकारीले बताए। नेपाली १० लाख रुपैयाँ र भारतीय ५० हजार रुपैयाँ भन्दा बढी साथमा बोकेर हिँड्नु गैरकानुनी मानिन्छ। सोही अनुसार उनीहरूलाई गैरकानुनी रकम बोकेको आरोपमा पक्राउ गरिएको प्रहरीले जनाएको छ। जिल्लामा प्रहरीले यसरी अवैध ढंगबाट रकमको ओसारपसार र अवैध नेपाली भारतीय रुपैयाँ सटही गर्ने कार्यलाई नियन्त्रण गरिरहे पनि खुलेयाम रूपमा जिल्लामा खुलेका सटही काउन्टरहरूले भने नियमविपरीत नोट सटही गरिरहेका छन्। ५ सय रुपैयाँ भारतीय नोट नेपालमा प्रतिबन्ध गरिए पनि जिल्लाका सीमावर्ती बजारका सटही काउन्टर र पसलहरूले समेत खुलेयाम रूपमा हजारौं रुपैयाँ भारतीय ५ सय सटही गरिरहेका छन्।
"बेरोजगार भयौं भनेरमात्र भएन, आफैं रोजगारी सिर्जना गर्न लाग्नुस् : प्रधानमन्त्री ओली","वीरेन्द्रनगर : प्रधानमन्त्री केपी शर्मा ओलीले मध्यपश्चिम विश्वविद्यालयमा अध्ययन पूरा गरेका विद्यार्थीहरूका अभिभावकको लगानी, सपना, अपेक्षा सबै पूरा भएको बताएका छन्। उनले भने, दीक्षित हुने सबै योग्य विद्यार्थीका अभिावकहरूका लागि खुसीको दिन हो। तपाईँहरूको लगानी, सपना, अपेक्षा सबै पूरा भएका छन्। यस अवसरमा तपाईँहरूलाई बधाइ दिन चाहन्छु। तपाईँहरूरुका छोरा छोरीहरुहरू थप ज्ञानी, लगनशील र राष्ट्रभक्ति बनून्। उनले हरेक अभिावकहरूले चाहना आफ्ना सन्तानहरूको सफलता रहेको बताउँदै त्यस सफलता हासिल गर्ने सबै विद्यार्थीहरूलाई पनि बधाइ दिए। शुक्रबार भएको तेस्रो दीक्षान्त समारोहमा तीन व्याजका ३ हजार ८ सय ४१ जना विद्यार्थीहरू दीक्षित भए। प्रधानमन्त्री ओलीले मध्यपश्चिम विश्वविद्यालय कर्णालीको ऐतिहासिक, पुरातात्विक भूमिमा रहेको देशकै महत्त्वपूर्ण विश्वविद्यालय भएको बताए। उनले भने, खस सभ्यताको जननी हो कर्णाली। राजनीतिक सीमानाका महाकाली भए पनि खस सभ्यताका हिसाबले कर्णाली विश्वकै आकर्षणको केन्द्र हो। यहाँ जडिबुटीको भण्डार छ। यो जडिबुटी के मा प्रयोग हुन्छ त्यो अनुसन्धान गर्न बाँकी छ। त्यसैको अध्ययनका लागि पनि यो विश्वविद्यालयको महत्त्व छ। यो विश्वविद्यालयले कर्णालीमा योग्य शैक्षिक जनशक्ति उत्पादनमा ठूलो दायित्व बोकेको छ। उनले विद्यार्थीहरूले आफू केमा अगाडि बढ्न सक्छु भन्ने लागेको छ त्यसै अनुसार अगाडि बढ्नुपर्ने बताए। उनले भने, हामी बेरोजगार भयौं भनेरमात्र हुँदैन। आफैं रोजगारी सिर्जना गर्न लाग्नुस। विश्वविद्यालयले तपाईँलाई ज्ञान हासिल गर्न सहयोग गरिसक्यो। अब तपाईँहरूले आफूले सिकेको ज्ञानलाई व्यवहारिकरूपमा उतार्न कोसिस गर्नुस्। सरकार तपाईँहरूको साथमा छ। तपाईँहरूको प्रयासमा हामी साथ दिनेछौं।"
संसद्बाट पारित भएका अध्यादेशको प्रतिस्थापन विधेयक ल्याउन सरकारको स्वीकृति,"काठमाडौं : सरकारले प्रतिनिधि सभा र राष्ट्रिय सभाबाट पारित भएका पाँच वटै अध्यादेशको प्रतिस्थापन विधेयक ल्याउने भएको छ। बुधबार साँझ बसेको मन्त्रिपरिषद् बैठकले संसद्बाट स्वीकृत भएका पाँच वटै अध्यादेशलाई प्रतिस्थापन विधेयक ल्याएर संसदमा पेश गर्नका लागि स्वीकृति दिएको सञ्चार तथा सूचना प्रविधिमन्त्री पृथ्वीसुब्बा गुरुङले जानकारी दिए। सुशासन प्रवर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, २०८१, आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८१, निजीकरण (पहिलो संशोधन) अध्यादेश, २०८१, आर्थिक तथा व्यावसायिक वातावरण सुधार र लगानी अभिवृद्धि सम्बन्धी केही नेपाल ऐनलाई संशोधन गर्ने अध्यादेश, २०८१ र सहकारी सम्बन्धी केही नेपाल ऐनलाई संशोधन गर्ने अध्यादेश, २०८१ राष्ट्रियसभाबाट स्वीकृत भएको हो। स्वीकृत भएका अध्यादेश २६ दिनमा प्रतिस्थापन विधेयक ल्याएर राष्ट्रपतिबाट प्रमाणीकरण समेत भइसक्नुपर्नेछ।"
जनताको हितमा संविधान संशोधन गर्नु सरकारको कर्तव्य हो : प्रधानमन्त्री ओली,"सुर्खेत : प्रधानमन्त्री केपी शर्मा ओलीले विद्यमान संघीय लोकतान्त्रिक गणतन्त्रात्मक प्रणालीको रक्षा र संविधानको प्रभावकारी कार्यान्वयन गर्दै आवश्यकतानुसार परिमार्जन गर्दै जाने सरकारको सोच रहेको बताएका छन्। कर्णाली प्रदेशसभाको बैठकमा सम्बोधन गर्दै प्रधानमन्त्री ओलीले जनताको बलिदान र संघर्षको आधारमा निर्मित नेपालको संविधानले सबैलाई समान अधिकारका साथै सबैको प्रतिस्पर्धा र क्षमता प्रदर्शनको अवसर गरेकाले यसको रक्षा, कार्यान्वयन तथा देश र जनताको हितमा आवश्यक संशोधन सरकारको कर्तव्य भएको बताए। प्रधानमन्त्री ओलीले वर्तमान सरकार गठनपपूर्व नेकपा (एमाले) र नेपाली कांग्रेसबीच भएको सात बुँदे सहमतिमा संविधान संशोधनको बुँदा समावेश गरिएको स्मरण गराउँदै संविधान संशोधन रहर वा लहडमा नभई राष्ट्रिय आवश्यकतालाई हेरेर गरिने विषय भएको उल्लेख गरे। 'हामीले ल्याएको गणतन्त्रको व्यवस्थामा राष्ट्रिय स्वाभिमानको प्रबन्ध गरिएको छ। जन्मँदै कोही श्रेष्ठ र कोही रैती हुने प्रणाली सदाका लागि अन्त्य गरेका छौं। यस प्रणालीमा नागरिक सर्वोच्चता सबैभन्दा माथि हुन्छ। व्यवस्था र अवस्थामा परिवर्तनसँगै अब हामी विकासका सन्दर्भमा आधुनिक ढंगले अगाडि बढ्नुपर्छ। अहिलेको सरकारको ध्यान जनतालाई सूचना र प्रविधिको सहायतामा सहज र सरलरूपमा सुविधान उत्पन्न होस् भन्नेमा छ। हामीले जनतालाई केन्द्रमा राखेर उत्पादन र उत्पादकत्व बढाउने हिसाबले जानुपर्छ। सातै प्रदेशसँगको संवाद र छलफलका आधारमा आगामी बजेटमा उचित सम्बोधन गरिनेछ।' उनले ठूला दुई दल र अन्य सहयोगी दलको समर्थनमा संसद्मा लगभग दुई तिहाइको जनमत रहेकाले आफूहरू समझदारीका साथ देशको समृद्धिका लागि काम गर्न तत्पर भएर सहकार्यमा जुटेकाले आगामी निर्वाचनसम्म यो सहयात्रा नटुट्ने उद्घोष गरे। प्रधानमन्त्री ओलीले भने, 'तपाईँहरू ढुक्क रहनुहोला, यो सरकार भिजनसहितको स्थिर सरकारको हो। यही बाटोमा यो सरकार अघि बढ्छ।' प्रधानमन्त्री ओलीले कर्णाली प्रदेश आफ्नो हिसाबले विकासको सुन्दर सम्भावना बोकेको प्रदेश भएकाले यहाँका माथिल्लो कर्णाली, स्वास्थ्य विज्ञान प्रतिष्ठान, कर्णाली करिडोर, राकम कर्णाली, भेरी बबइ, दैलेखको पेट्रोल खानी, आदि आयोजना निर्माण, विस्तार सञ्चालनका क्रममा रहेको अवगत गराउँदै स्रोत सुनिश्चितता विना नयाँ आयोजना बनाउने बेथितिमा सुधार ल्याइएको जनाए। उनले कुनै अरोप प्रत्यारोपमा नलागी तीनै तहका सरकरको सहकार्यमा देशको विकास र समृद्धिका लागि जुट्न आह्वान गर्दै नयाँ कार्ययोजनाभन्दा थालिसकेका काम पूरा गर्ने आफ्नो संकल्प रहेको जनाए। प्रधानमन्त्री ओलीले केन्द्र सरकारले प्रदेश र स्थानीय सरकारलाई पूराका पूरा सहयोग गर्ने सोचका साथ काम गरिरहेको स्पष्ट गर्दै सामाजिक सञ्जालमा असभ्यता प्रदर्शन गरेर नेपालीको सभ्यता र संस्कृतिलाई मास्ने प्रवृत्तिले जनताका बीचमा फाटो ल्याउने भएकाले नियनिन्त्रत अस्थिरताको प्रयास सफल नहुने स्पष्ट गरे।"
ह्वावेद्वारा औद्योगिक बुद्धिमत्ता प्रवर्द्धन गर्न ८३ विश्वव्यापी प्रदर्शन र १० उद्योग समाधानको अनावरण,"बार्सिलोना, स्पेन : एमडब्लुसी बार्सिलोना २०२५ को क्रममा ह्वावेले औद्योगिक डिजिटल र बौद्धिक रूपान्तरण शिखर सम्मेलन २०२५ आयोजना सम्पन्न गरेको छ। जसले विश्वव्यापी ग्राहक र साझेदारहरूलाई नवीन औद्योगिक डिजिटल र बौद्धिक रूपान्तरण अभ्यासहरू एकसाथ अनावरण गरेको छ। सो अवसरमा ह्वावेले ग्राहकहरूसँग मिलेर, ७१ प्रमुख परिदृश्यहरूको लागि औद्योगिक डिजिटल र बौद्धिक रूपान्तरणको लागि ८३ ग्लोबल शोकसको प्रदर्शनी अनावरण गरेको थियो। साथै यस अवसरमा ह्वावे र यसका साझेदारहरूले संयुक्त रूपमा सार्वजनिक क्षेत्रहरू, शिक्षा, वित्त, विद्युतीय शक्ति, यातायात, तेल र ग्यास, रसायन र खुद्रा जस्ता विभिन्न उद्योगहरूमा बौद्धिक रूपान्तरणलाई तीव्र बनाउन १० प्रमुख समाधानको सुरुवात गरेका छन्। ह्वावेले औद्योगिक बुद्धिमत्तालाई तीव्र बनाउन चार प्रमुख मार्गहरू प्रस्ताव गरेको छ। ह्वावेले विश्वव्यापी उद्योगहरू बुद्धिमत्तातर्फ द्रुत गतिमा अगाडि बढिरहेका छन् र एआई युगको सबैभन्दा ठूलो लाभार्थीहरू मध्ये एक हुन तयार रहेको विश्वास गर्दछ। आफ्नो मुख्य भाषणमा, ह्वावेका कर्पोरेट वरिष्ठ उपाध्यक्ष र इन्टरप्राइज सेल्सका अध्यक्ष लियो चेनले उद्योगहरूमा बौद्धिक रूपान्तरणलाई तीव्र बनाउन आवश्यक चार प्रमुख मार्गहरू प्रकाश पारेका थिए। उनले भने, 'पहिलो कुरा, हामीले उद्योग परिदृश्यहरूमा प्रविधिहरूलाई गहिरो रूपमा एकीकृत गर्नुपर्छ र उद्योग आवश्यकताहरू, मुख्य बिन्दुहरू र विकास चरणहरूमा आधारित औद्योगिक बौद्धिक रूपान्तरणको लागि लक्षित आईसीटी वास्तुकला निर्माण गर्नुपर्छ। दोस्रो कुरा, हामीले एआई कार्यभारको भार वृद्धिलाई सहयोग गर्न उन्नत, एआईउन्मुख आईसीटी पूर्वाधार निर्माण गर्न आवश्यक छ। तेस्रो कुरा, हामीले उच्चप्रदर्शन एआई उत्पादनहरू विकास गर्नुपर्छ जुन खुलास्रोत मोडेलहरूसँग निर्बाध रूपमा एकीकृत हुन्छन्, एआई विकास उपकरण चेनहरू बढाउँछन् र उद्योग साझेदारहरूसँग सहकार्य गर्छन्, एआईलाई प्राविधिक प्रदर्शनबाट व्यापक, समावेशी पहुँचमा परिवर्तन गर्न सक्षम बनाउँछन्, स्वास्थ्य सेवा र शिक्षा जस्ता उद्योगहरूमा रूपान्तरणलाई गति दिन्छन्। र चौथो, हामीले आईसीटी प्रतिभालाई थप लक्षित तरिकाले तालिम दिनुपर्छ।' उद्योगहरूलाई अगाडि बढाउने लाइटहाउस: ह्वावेले ८३ विश्वव्यापी प्रदर्शनीहरू र औद्योगिक बुद्धिमत्ताका लागि १० प्रमुख समाधानहरू सुरु गरेको छ। ह्वावेले ग्राहकहरूलाई प्रत्यक्ष अनुभव प्रदान गर्ने आफ्नो प्रतिबद्धता प्रदर्शन गर्न कार्य गर्दछ। विभिन्न उद्योगहरूमा विश्वव्यापी ग्राहकहरूसँगको सहकार्यमा, ह्वावेले औद्योगिक डिजिटल र बौद्धिक रूपान्तरणका ७१ प्रमुख परिदृश्यहरू फैलाउँदै ८३ विश्वव्यापी प्रदर्शनीहरू अनावरण गरेको छ। यी प्रदर्शनीहरू विश्वभरका ग्राहकहरूका लागि खुला छन्, जसले उनीहरूको रूपान्तरण यात्राको लागि एक मूल्यवान सन्दर्भ प्रदान गर्दछ। यसबाहेक ह्वावेले उद्योगहरूमा साझेदारहरूसँगको आफ्नो सहकार्यलाई निरन्तर गहिरो बनाउँछ र उनीहरूसँग संयुक्त रूपमा नवीनता ल्याउँछ। शिखर सम्मेलनमा, ह्वावेले औद्योगिक बुद्धिमत्तालाई तीव्र बनाउन आफ्ना साझेदारहरूसँग संयुक्त रूपमा विकसित १० प्रमुख समाधानहरू सुरु गर्यो: समावेशी कनेक्टिविटी  डिजिटल गाउँ समाधान, सार्वजनिक सेवाहरू डिजिटलाइजेसन समाधान, डिजिटल प्रशिक्षण समाधान, वित्तीय डेटा केन्द्र गतिशील समाधान, बुद्धिमान वितरण समाधान २०, स्मार्ट रेलवे यार्ड र स्टेशन समाधान, बुद्धिमान बहुस्तरीय पोर्ट अपरेशन व्यवस्थापन समाधान, बुद्धिमान केन्द्रीय प्रशोधन सुविधा समाधान, बुद्धिमान रासायनिक समाधान, र स्मार्ट खुद्रा समाधान २०। प्रत्येक उद्योगमा समावेशी एआई अपनाउनेलाई राम्रोसँग सशक्त बनाउन, ह्वावेले एआई अनुमान उपकरणहरू सुरु गर्यो, जसले ५० भन्दा बढी मुख्यधाराका ठूला मोडेलहरूलाई समर्थन गर्दछ। यी एआई उपकरणहरू प्रयोग गरेर, उद्योगका ग्राहकहरूले एआई अनुप्रयोगहरू अझ सजिलैसँग पहुँच गर्न र प्रयोग गर्न सक्छन् र अझ बुद्धिमान भविष्यतर्फ अगाडि बढ्न सक्छन्। उद्योग परिदृश्य र प्रविधिहरू एकीकृत गर्ने आईसीटी प्रतिभाहरू खेती गर्न, ह्वावेले उद्यम ग्राहकहरूको लागि आईसीटी कक्षाकोठा कार्यक्रममा उद्योग एलिट्स र विश्वविद्यालयहरूको लागि अग्रणी आईसीटी प्रतिभा खेती कार्यक्रम पनि सुरु गरेको छ। विश्वव्यापी ग्राहक र साझेदारहरूका लागि नवीन अभ्यास प्राविधिक सहयोग तथा दिगो औद्योगिक विकास निर्देशनालय, युएनआइडिओका महानिर्देशकका उपनिर्देशक र प्रबन्ध निर्देशक सियोङ जोउले कार्यक्रममा उद्घाटन मन्तव्य दिँदै भने, 'युएनआइडिओ ह्वावे सहकार्य बहुसरोकारवाला सहयोगको शक्तिको प्रमाण हो। ह्वावेले एआईएम ग्लोबलमा महत्वपूर्ण भूमिका खेलेको छ, अत्याधुनिक प्रविधिहरूको दिगो अपनाउने कार्यलाई तीव्र पार्नमा महत्वपूर्ण भूमिका खेल्दै आएको छ। यी साझेदारीहरूले अर्को तरिकाले होइन, प्रविधिले मानवताको सेवा गर्नुपर्छ भन्ने हाम्रो साझा विश्वासलाई सुदृढ पार्छ। हामी अगाडि हेर्दै जाँदा, तीन सिद्धान्तहरूले हामीलाई मार्गदर्शन गर्नुपर्छ: समानता, दिगोपन र सहकार्य। समानताले डिजिटल रूपान्तरणले सबैलाई फाइदा पुर्याउँछ भन्ने कुरा सुनिश्चित गर्दछ, दिगोपनले प्रविधिले 'ग्रिनर फ्युचर' मा योगदान पुर्याउँछ भन्ने कुरा सुनिश्चित गर्दछ र सहकार्यले कुनै पनि देश, उद्योग, वा उद्यमी पछाडि नपरेको कुरा सुनिश्चित गर्दछ।' इन्टिग्रेटेड डायीयात ( ) का सीसीओ महमूद बिन अहमदले औंल्याए ' को सहायक कम्पनीको रूपमा, अर्को तरिकाले होइन एक पूर्ण रूपमा एकीकृत डिजिटल पूर्वाधार प्रदायक हो, हामी अत्यधिक भरपर्दो डिजिटल पावर सेवाहरू र साउदी अरेबिया १० जिबीपीएस समाज रणनीतिको लागि  लाई समर्थन गर्न फाइबरहरूलाई रणनीतिक सम्पत्तिको रूपमा लिन्छौं। बहु सेवाहरूको लागि एक फाइबरले शक्ति भन्दा बढी सशक्त बनाउन सक्छ, हामी प्रिमियम प्रयोगकर्ता अनुभवको साथ स्मार्ट ग्रिड सञ्चार प्रदान गर्न र साउदी अरेबियामा डिजिटल अर्थतन्त्र वृद्धिको लागि हाम्रो विश्वअग्रणी तटस्थ पूर्वाधारको लाभ उठाउन प्रतिबद्ध छौं।' पेट्रोब्रासका आईसीटी सेवा प्रबन्धक गिल ब्रासिलिरो फर्नान्डेसले भने 'पेट्रोब्रासका लागि, डिजिटल नवप्रवर्तन केवल एक विकल्प मात्र होइन, तर अझ कुशल, सुरक्षित र दिगो भविष्यको बाटो हो। पेट्रोब्रास विश्वास गर्छ, हामी सञ्चालनमा दक्षता र सुरक्षा बढाउने समाधानहरूलाई प्राथमिकता दिँदै गतिशीलता र सहकार्यलाई प्रवर्द्धन गर्न बुद्धिमान उपकरणहरू प्रयोग गरेर र कनेक्टिभिटीलाई प्रतिस्पर्धात्मक लाभमा रूपान्तरण गर्दै डिजिटल सञ्चालनहरूलाई समर्थन गर्न बलियो र स्केलेबल पूर्वाधारमा लगानी गरेर मात्र डिजिटलाइजेसन प्राप्त गर्न सक्छौं।' स्पेनको म्याड्रिड समुदायको डिजिटलाइजेसन मन्त्री मिगुएल लोपेजभाल्भर्डेले भने 'डिजिटल रूपान्तरण प्रक्रियालाई सम्बोधन गर्न, २०२३२०२६ डिजिटलाइजेसन रणनीति मार्फत, कोमुनिदाद डे म्याड्रिडले नागरिकहरू र व्यवसायहरूप्रति स्पष्ट अभिमुखीकरणको साथ आफ्नो दृष्टिकोण, लक्ष्य र मूल्यहरूलाई पुन: परिमार्जन गरेको छ, जसले तिनीहरूलाई वास्तविक नायक बनाएको छ। कोमुनिदाद डे म्याड्रिड युरोपको अग्रणी डिजिटलाइजेसन क्षेत्र हुनेछ।' भिजन ग्रुपका इभिपि गुइल्लाउमे पोर्टिएरले भने 'भूजन ग्रुपमा, हामी भौतिक स्टोरहरूलाई डिजिटलाइज गरेर अझ दिगो भविष्य निर्माण गर्न मद्दत गर्ने लक्ष्य राख्छौं, किनकि तिनीहरूले यस सन्दर्भमा महत्त्वपूर्ण भूमिका खेल्छन्। ह्वावेसँग साझेदारी गरेर, हामी यस उद्देश्यलाई पूरा गर्ने आविष्कारहरू डिजाइन गर्छौं, जसले व्यवसाय र समाजमा ठूलो प्रभाव पार्छ।' डिजिटल र बौद्धिक प्रविधिहरू र उद्योग परिदृश्यहरूको गहन एकीकरण औद्योगिक बुद्धिमत्तालाई गति दिने विषयवस्तुको साथ एमडब्लुसी बार्सिलोना २०२५ मा ह्वावे इन्टरप्राइज बिजनेस बुथ १२०० वर्गमिटरको ह्वावे इन्टरप्राइज बिजनेस प्रदर्शनी क्षेत्रमा तीन विषयवस्तुहरू छन्: औद्योगिक बुद्धिमत्तालाई तीव्र बनाउने, नवीन आईसीटी पूर्वाधार र पारस्परिक सफलताको लागि साझेदार सहयोग। प्रदर्शनीले उद्योगहरूसँग डिजिटल र बौद्धिक प्रविधिहरूको गहिरो एकीकरण र ह्वावे, साथै यसका विश्वव्यापी साझेदारहरू र ग्राहकहरूद्वारा संयुक्त नवप्रवर्तन र अभ्यासहरूलाई प्रकाश पार्छ। एक्सेलरेटिङ इन्डस्ट्रियल इन्टेलिजेन्स क्षेत्रले ह्वावेको अत्याधुनिक परिदृश्यमा आधारित समाधानहरू र सार्वजनिक उपयोगिताहरू, सरकार, शिक्षा, स्वास्थ्य सेवा, वित्त, यातायात, विद्युतीय शक्ति, तेल र ग्यास, खानी, आईएसपी र इन्टरनेट, निर्माण, र खुद्रा जस्ता उद्योगहरूको नवीनतम अभ्यासहरू प्रदर्शन गर्यो। इनोभेटिभ आईसीटी पूर्वाधार क्षेत्रले बुद्धिमान क्याम्पस र बुद्धिमान डाटा सेन्टर परिदृश्यहरू पूर्ण रूपमा प्रदर्शन गर्यो, जसले डेटा सञ्चार, अलअप्टिकल नेटवर्क, डेटा भण्डारण, र हुवावे क्लाउड जस्ता क्षेत्रहरूमा हुवावेको नवीनतम उत्पादनहरू र पोर्टफोलियोहरू प्रस्तुत गर्यो। निरन्तर प्राविधिक नवीनता मार्फत, ह्वावेले उद्यम ग्राहकहरूलाई उनीहरूको बुद्धिमान, कुशल र भरपर्दो आईसीटी पूर्वाधार निर्माण गर्न सक्षम बनाएको छ। पार्टनर कोलाबोरेसन फर म्युचुअल सक्सेस क्षेत्रले व्यावसायिक बजार र वितरण व्यवसायको लागि ह्वावेको नवीनतम साझेदार नीतिहरू, साथै साझेदार टूलकिटहरू, बजारयोग्य र तारा समाधानहरू र विभिन्न अन्तरक्रियात्मक डेमोहरू मार्फत प्रस्तुत गर्यो जुन स्थापना र मर्मत गर्न सजिलो छ। थप रूपमा, ह्वावेले व्यावसायिक बजार र वितरण व्यवसायमा आफ्ना साझेदारहरूको लागि एक विशेष कार्यक्रम आयोजना गर्यो, जसले सामान्य परिदृश्यहरू, एआई उपकरणहरू र डिजिटल प्लेटफर्महरूको लागि समाधानहरू प्रदर्शन गर्यो, जसले सजिलो मर्मतसम्भार र सेवा वितरणको समाधान दिन्छ, साथै एक पूर्ण समाधानसहितको ह्वावे इकिट स्टोर पनि। यसले व्यावसायिक साझेदारहरू र इन्जिनियरहरूलाई अन्तरक्रियात्मक र गहन आदानप्रदान मार्फत एक विशेष र इमर्सिभ अनुभव प्रदान गर्यो। एमडब्लुसी बार्सिलोना २०२५ मार्च ३ देखि मार्च ६ सम्म स्पेनको बार्सिलोनाको फिरा ग्रान भियामा आयोजना गरिएको थियो। कार्यक्रमको क्रममा, ह्वावे इन्टरप्राइज बिजनेसले औद्योगिक बुद्धिमत्तालाई गतिशील बनाउने विषयवस्तु अन्तर्गत प्रदर्शन गरेको छ, जसको बुथ हल १ मा स्ट्यान्ड १एच ५० मा रहेको थियो।"
स्पष्टीकरणको जवाफ आएपछि कुलमान घिसिङलाई हटाउने वा नहटाउने निर्णय हुन्छ : ऊर्जामन्त्री,काठमाडौं : ऊर्जामन्त्री दीपक खड्काले कुलमान घिसिङको स्पष्टीकरणको जवाफ आएपछि पदबाट हटाउने वा नहटाउने निर्णय हुने बताएका छन्। शुक्रबार संसद भवनमा कुलमानलाई हटाउने हो भन्ने सञ्चारकर्मीको प्रश्नमा मन्त्री खड्काले स्पष्टकरणको जवाफ आएपछि निर्णय लिने जवाफ दिए। उनले नेपालमा भारतबाट बिजुली आयात गरिएका कारण लोडसेडिङ हट्न सफल भएको जिकिर गरे। भारतलाई समेत विजुली आवश्यक भइरहेको अवस्थालाई नेपाललाई विद्युत् दिएर ठूलो सहयोग गरेको उनले बताए। प्राधिकरणका नाफाको विषय छानबिन भएपछि थाहा हुने उनको भनाइ छ। कुलमानको विषय व्यक्तिगत नभएर सरकारको विषय भएको भन्दै उनले कर्मचारीहरू अनुशासित हुनुपर्ने जिकिर गरे।
नेपाल सुपर लिगको मुख्य प्रायोजकमा एनसेल,काठमाडौं : नेपाल सुपर लिग(एनएसएल)को मुख्य प्रायोजकका रूपमा एनसेल हुने भएको छ। शुक्रबार ललितपुरको द प्लाजामा आयोजित एक कार्यक्रममा सम्झौतामा हस्ताक्षर भएको हो। एनएसएलको तर्फबाट अध्यक्ष आश्रयता कार्की र एनसेलकोतर्फबाट चिफ कमर्सिएल उमेर मोहसिनले हस्ताक्षर गरेका हुन्। यो संस्करणको लागि सम्झौता भएको दुवै पक्षले खुलाएका हुन्। यस संस्करणको एनएसएल चैत १६ गतेबाट हुने गरी मिति तय गरेको छ। यस संस्करणको एनएसएल उपाधिका लागि ७ वटा टिमले प्रतिस्पर्धा गर्नेछन्।
विद्युत सर्ट हुँदा भएको आगलागीमा दुई घाइते,"परासी : नवलपरासीको सुस्ता गाउँपालिका३ सेखवाना टोलामा शुक्रबार दिउँसो भएको आगलागीमा परी दुईजना घाइते भएका छन्। घाइते हुनेमा ४० वर्षीया सतारूल निसा र ३५ वर्षीय निजामुद्दिन मिया छन्। घाइतेमध्ये सतारूलको अनुहार, टाउको र दुवै हात तथा निजामुद्दिनको दुवै हात र खुट्टाका पञ्जा जलेको प्रहरीले जनाएको छ। उनीहरूको गाउँमै सामान्य उपचारपछि अहिले परासी जिल्ला अस्पतालमा पठाइएको जिल्ला प्रहरी कार्यालयका सूचना अधिकारी प्रहरी निरीक्षक शिव खत्रीले बताए। घरभित्रको सामान निकाल्न जाँदा उनीहरू आगोमा परेका हुन्। स्थानीय इन्द्रिस अलिका पाँच दाजुभाइ बस्दै आएको टिन र टाटीले बारेको घरमा अकस्मात् विद्युत सर्ट हुँदा आगलागी भएको खत्रीले बताए। ४० मिटर लामो एउटै घरलाई बारेर पाँच दाजुभाइको परिवार बस्दै आएको थियो। आगलागीबाट धान, चामलसहितका खाद्यान्न, लत्ताकपडा लगायत जिन्सी सामान जलेर नष्ट भएको छ। क्षतिको विवरण संकलन भइरहेको प्रहरीले जनाएको छ। दमकल, प्रहरी र स्थानीयको सहयोगमा आगो नियन्त्रणमा लिइएको छ।"
सरकारले तोक्यो चैते धानको न्यूनतम समर्थन मूल्य,"काठमाडौं : सरकारले चालू आर्थिक वर्ष २०८१०८२ को लागि चैते धानको न्यूनतम समर्थन मूल्य तोक्ने निर्णय गरेको छ। बुधबार साँझ बसेको मन्त्रिपरिषद् बैठकले गरेको निर्णय सार्वजनिक गर्दै सञ्चार तथा सूचना प्रविधिमन्त्री पृथ्वीसुब्बा गुरुङले १८ प्रतिशतसम्म चिस्यान भएको चैते धानको प्रतिक्विन्टल २ हजार ८०० रुपैयाँ ६९ पैसा न्यूनतम समर्थन मूल्य तोक्ने निर्णय गरेको जानकारी दिए। १८ प्रतिशतभन्दा बढी चिस्यान भएको चैते धानको हकमा एक प्रतिशत चिस्यानका लागि प्रति क्विन्टल १,२०० ग्रामका दरले हुन आउने तौल घटाई कायम हुन आउने तौलका आधारमा न्यूनतम समर्थन मूल्य कायम गर्ने सरकारको निर्णय हो।"
मध्यपश्चिम विश्वविद्यालयको तेस्रो दीक्षान्त : तीन हजार आठ सय ४१ विद्यार्थी दीक्षित,"सुर्खेत : प्रधानमन्त्री एवं कुलपति केपी शर्मा ओलीबाट मध्यपश्चिम विश्वविद्यालयको तेस्रो दीक्षान्त समारोहका अवसरमा आज विभिन्न तह र संकायका तीन हजार आठ सय ४१ विद्यार्थी दीक्षित भएका छन्। वीरेन्द्रनगरस्थित विश्वविद्यालयको केन्द्रीय कार्यालयमा आज आयोजित समारोहमा ती विद्यार्थी दीक्षित भएका हुन्। समारोहमा विज्ञान तथा प्रविधि, व्यवस्थापन, इन्जिनीयरिङ, कानुन, शिक्षाशास्त्र, मानविकी र सामााजिकशास्त्र गरी सबै संकाय र स्कुलहरुबाट स्नातक तहमा दुई हजार एक सय ८९ र स्नातकोत्तर तहका विभिन्न कार्यक्रममा शैक्षिक सफलता हासिल गरेका एक हजार छ सय ६३ र व्यवस्थापन संकायको दर्शनाचार्य पूरा गरेका १९ गरी तीन हजार आठ सय ४१ विद्यार्थी दीक्षित भएका हुन्। प्रधानमन्त्री ओलीले विभिन्न उत्कृष्ट विद्यार्थीहरूलाई पुरस्कार पनि प्रदान गरे। कार्यक्रममा भारतको जवाहरलाल नेहरु विश्वविद्यालयका अग्रज प्राध्यापक प्रा डा महेन्द्र पि लामा प्रमुख अतिथि रहेका छन्। मध्यपश्चिम विश्वविद्यालयका उपकुलपति प्रा डा ध्रुवकुमार गौतमले नेपाल सरकारको सहयोग, राष्ट्रिय तथा अन्तर्राष्ट्रिय विश्वविद्यालय एवं संघसंस्थाको सहकार्यमा नयाँ नयाँ शैक्षिक कार्यक्रम सञ्चालन गरिने जनाए। प्रधानमन्त्री ओलीले आजै कर्णाली प्रदेशसभामा सम्बोधन गर्ने कार्यक्रम रहेको छ।"
बसको ठक्करबाट मोटरसाइकल चालकको मृत्यु,सिमराः बारामा बसको ठक्करबाट शुक्रबार बिहान मोटरसाइकल चालकको मृत्यु भएको छ। कलैया उपमहानगरपालिका१४ स्थित बघवनमा बसले ठक्कर दिँदा रौतहट फतुवा विजयपुर नगरपालिका५ बैरगनियाका ३५ वर्षीय अनिलप्रसाद यादवको मृत्यु भएको हो। बरियारपुरबाट कलैयातर्फ आउँदै गरेको ना६ख ५०६७ नम्बरको बसले ना३९प ७३६७ नम्बरको मोटरसाइकललाई ठक्कर दिएको हो। घटनालगत्तै मोटरसाइकल चालकलाई कलैयास्थित प्रादेशिक अस्पताल ल्याइए पनि चिकित्सकले मृत घोषणा गरेको जिल्ला प्रहरी कार्यालय बाराका प्रहरी प्रवक्ता विजयराज पण्डितले जानकारी दिए। यादवको शव परीक्षणका लागि कलैया अस्पतालमा राखिएको छ। प्रहरीले मोटरसाइकललाई ठक्कर दिने बसलाई नियन्त्रणमा लिएको छ।
अस्ट्रेलियामा २०२५ को संस्करणसँगै नेपाल फेस्टिभलको उत्साहपूर्ण यात्रा,"सिड्नी : गैरआवासीय नेपाली संघ र अस्ट्रेलियाका विभिन्न राज्य समितिहरूको आयोजनामा अस्ट्रेलियाका पाँच प्रमुख शहरहरूमा नेपाल फेस्टिभल हुने भएको छ। यस सांस्कृतिक उत्सवको पहिलो गन्तव्य मार्च ९ तारिखमा एडिलेड हुनेछ जहाँ नेपाल फेस्टिभलको सुरुवात गरिनेछ। त्यसपछि रंगीन यात्राले क्रमशः अन्य शहरहरू पार गर्दै अप्रिल ६ तारिखमा ब्रिस्बेनमा आफ्नो समापन गर्नेछ। यस फेस्टिभलको मूल उद्देश्य नेपाली कला, संस्कृति, भाषा, खानपान र संगीतको झल्को दिनु हो। अस्ट्रेलियाका मुख्य शहरहरूमा आयोजना गरिने यी कार्यक्रमहरूले नेपाललाई अन्तर्राष्ट्रिय मञ्चमा झल्काउने छन्। पहिलो चरणमा मार्च ९ तारिख आइतबार एडिलेडको एल्डर पार्कमा बिहान साढे १० बजेदेखि राति साढे १० बजेसम्म नेपालमय वातावरण बनाइने छ। यही उत्साहले मेलबर्नको फेडरेशन स्क्वायर, क्यानबेरामा स्टेज ८८ कमन वेल्थ पार्क, होबार्टको पार्लियामेन्ट हाउस लन, सालामान्का, र ब्रिस्बेनको मिड किंग जर्ज स्क्वायरमा नेपाल फेस्टिभललाई निरन्तरता दिइनेछ। उत्सवमा नेपाली संस्कृति, परम्परा, नृत्य, गीतसंगीत र स्वादिलो नेपाली खानाका परिकारहरू प्रस्तुत गरिनेछन्। नेपाली समुदाय मात्र होइन, विविध संस्कृतिका मानिसहरू पनि यस कार्यक्रममा सहभागी भई नेपाललाई नजिकबाट अनुभव गर्ने अवसर पाउनेछन्। फेस्टिभलले अस्ट्रेलियामा रहेका नेपालीहरूलाई आफ्नो पहिचानलाई झल्काउने अवसर प्रदान गर्नुका साथै, नेपाली कला र संस्कृतिको जगेर्ना गर्ने महत्त्वपूर्ण भूमिकासमेत निर्वाह गर्नेछ। नेपाली मौलिकता, एकता र उत्सवको माहोल यस पटक पनि विशेष र अविस्मरणीय रहनेछ।"
सिटिजन लाइफ वीमेन्स फोरमले गर्यो नारी दिवस सम्बन्धी कार्यक्रम,"काठमाडौं : सिटिजन लाइफ वीमेन्स फोरमले नारी दिवस सम्बन्धी कार्यक्रम सम्पन्न गरेको छ। फोरमले आज कम्पनीको प्रधान कार्यालय थापाथलीमा अन्तर्राष्ट्रिय नारी दिवसको अवसर पारीरचनात्मक साहित्यिक प्रतियोगिता तथा अतिथि वक्ता उपकार्यकारी निर्देशक नेपाल धितोपत्र बोर्डकी दीपा दाहालको सत्र राखी कार्यक्रम सम्पन्न गरेको हो। वक्ता दाहालले वित्तीय उद्योगमा महिलाहरूको भूमिकाको बारेमा आफ्नो अनुभव साझा गर्दै उनीहरूको योगदान, चुनौतीहरू र अगाडिको बाटोमा प्रकाश पारिन्। उक्त कार्यक्रममा प्रत्यक्ष र अनलाइन मार्फत उपस्थित १७८ जना सिटिजनका कर्मचारीहरूलाई केही तथ्याङ्कहरूमा प्रकाश पारी महिला सशक्तिकरणको लागि महिला आफैले नै पहल गर्नुपर्ने र पुरुषले पनि साथ दिनुपर्ने कुरामा जोड दिई महिला सशक्तिकरणको लागि प्रोत्साहन समेत गरिन्। सिटिजन विमेन्स फोरमले नारी दिवसको अवसरमा कम्पनीका सम्पूर्ण कर्मचारीहरु बीच रचनात्मक साहित्यिक प्रतियोगिता पनि आयोजना गरेको थियो। सो प्रतियोगितामा प्रतिस्पर्धा जनाएका सम्पूर्ण कर्मचारीहरु मध्येबाट उत्कृष्ट ५ जनालाई कार्यक्रममा आफ्नो रचना प्रस्तुत गर्ने अवसर प्रदान गरिएको थियो। प्रस्तुतिपश्चात चुनिएका पहिलो, दोस्रो र तेस्रो कर्मचारीहरुलाई कम्पनीको व्यवस्थापन टिमले पुरस्कृत गरे। फोरमको संयोजक रिता पाठकले आचारसंहिता तयार गरी महिलाहरुको भूमिकालाई प्रोत्साहन र समर्थन गर्ने प्रतिबद्धता जनाउँदै फोरमले आउने समयहरुमा यस्तै शैक्षिक कार्यक्रमहरु सञ्चालन गरिने र संस्थागत सामाजिक उत्तरदायित्वको अनुरुप विभिन्न कार्यहरु गर्ने भविष्यको सोच रहेको बताइन्। कार्यक्रममा कम्पनीका प्रमुख कार्यकारी अधिकृत पोषक राज पौडेल ज्यूले सुरक्षित र समावेशी कार्यस्थल बनाउने कम्पनीको प्रथमिकता रहेको जनाउँदै कार्यक्रम समापन भएको घोषणा गरे। सिटिजन लाइफ इन्स्योरेन्स कम्पनीले आफ्नो सातौं वार्षिकोत्सवको अवसरमा ११ जना सदस्य सहितको वीमेन्स फोरमको गठन गरेको थियो। यस कम्पनीमा कार्यरत महिला कर्मचारीहरुलाई उत्कृष्ट कार्यस्थल बनाउन समन्वय गर्ने, त्यसबारे आवश्यक पहल गरी त्यस्ता विषयहरु माथि छलफल गर्ने र समस्याहरु देखिएमा समाधान प्रदान गर्न आवश्यक भूमिका खेल्ने उद्देश्यले यो फोरम गठन गरिएको हो।"
बी डिभिजन लिग आइतबारबाट,"काठमाडौं : एन्फा बी डिभिजन लिग आइतबारबाट सुरु हुँदैछ। प्रतियोगितामा देशभरीका १४ वटा क्लबले प्रतिस्पर्धा गर्नेछन्। प्रतियोगिताको उद्घाटन खेल दशरथ रंगशालामा हुनेछ भने अन्य खेलहरू सातदोबाटोस्थित एन्फा कम्प्लेक्समा हुनेछ। सिंगल राउन्ड रोबिनमा हुने प्रतियोगितामा ९१ वटा खेल हुनेछ। प्रतियोगिताको मार्केटिङ, टिकेटिङ र ब्रोडकास्टिङको अधिकार एन्फाले एमडीएसी स्पोर्ट्सलाई प्रदान गरेको छ। प्रतियोगिताको टिकटदर दशरथ रंगशालामा सामान्यतर्फ १०० र भीआईपीतर्फ ३०० तय गरिएको छ। त्यस्तै, एन्फा कम्प्लेक्सको सामान्य प्याराफिटमा १०० रुपैयाँ टिकटदर कायम गरिएको छ। प्रतियोगिताको विजेताले १५ लाख पुरस्कार पाउनेछन्। उपविजेताले १० लाख र तेस्रो स्थानको टिमले ५ लाख प्राप्त गर्नेछन्। फेयर प्ले टिमले १ लाख, उत्कृष्ट खेलाडी १ लाख, उत्कृष्ट गोलकिपर ५० हजार, सर्वाधिक गोलकर्ताले ५० हजार प्राप्त गर्नेछन्।"
"बसन्तपुरमा चीर ठड्याइयो, आजबाट होली सुरु (तस्बिर)","काठमाडौं : काठमाडौंमा शुक्रबारदेखि फागु सुरु भएको छ। शुक्रबार बिहान ८ बजेर ३३ मिनेटको शुभसाइत हनुमानढोकामा चीर ठड्याई फागुको सुरुवात गरिएको हो। हरेक वर्ष हनुमानढोका दरबारको गद्दी बैठकको दक्षिणतर्फ बसन्तपुरमा तीनतले चीर ठड्याएसँगै होली पर्व सुरु हुन्छ। हनुमान ढोकालगायत पाटन र भक्तपुरमा पनि चीर ठड्याइन्छ। ध्वजापताका बनाएर चीर ठडाइएपछि उक्त स्थानमा भक्तजन भीड लागेको थियो। भक्तपुरमा दत्तात्रय मन्दिरसँगै रहेको भैरव मन्दिरमा रहेको लिंगको आकृति भएको काठ र रातो कपडाको योनि जुधाएर होली सुरुआत भएको छ। काठबाट बनेको दुई हात लामो भीमसेनको लिंग र कपडाबाट बनाएको प्वाललाई द्रौपदीको योनिका रूपमा लिने गरिन्छ। चाँगुनारायणमा भने लिच्छविकालदेखि नै होलीका दिन त्यहाँ रहेको राधाकृष्ण र रुक्मिणीको खट जात्रा निकालेर अबिर छर्दै चोक चोक घुमाइन्छ। चीर ठड्याउनुको पनि विशेष महत्त्व रहेको संस्कृतविद् बताउँछन्। तीनतले चीरमा झुन्ड्याइने रंगीविरंगी कपडा श्रीकृष्णले लुकाइदिएको गोपिनीहरूको सारी मानिन्छ। गोपिनीहरू नदीमा निर्वस्त्र नुहाइरहेको समयमा कृष्णले सबैको कपडा एउटा रूखको हाँगामा लुकाइदिन्छन्। र, आफू सोही रूखमा चढेर बाँसुरी बजाउन थाल्छन्। गोपिनीहरूले अब उप्रान्त निर्वस्त्र नुहाउन नपाइने सर्तमा ती सबै कपडा फिर्ता पाएका थिए। यसैको खुसियालीमा सांकेतिक चीर ठड्याइने गरिएको छ। चीरमा झुन्ड्याइने कपडाको टुक्राले नारीले आफ्नो जीवनमा सिक्ने ६४ कला दर्शाउँछ। रंगीचंगी झल्लर कपडाका टुक्रा भुन्ड्याउने र टुप्पोमा मयलको रूख बाँधेर गुरुजुको पल्टनसहित तोप पड्काउँदै अबिर छरेर होली शुभारम्भ गरिन्छ।काठमाडौंका धालासिक्वाका मानन्धरहरूले चीर ठड्याउँछन्। सोही समयमा हनुमानढोका दरबारभित्रको मोहनकाली र दाख चोकमा पनि रंगीचंगी कपडाका टुक्रा झुन्ड्याएर मयलको रूख गाडेर पूजा गरिने गरिन्छ। फागुन शुक्ल अष्टमीमा ठड्याइएको चीर पूर्णिमाको रातमा ढालिन्छ। लगत्तै चीरलाई टुँडिखेल पुर्याई दाह गरेपछि होली समाप्त हुन्छ। त्यसको भोलिपल्ट वसन्त ऋतु सुरु हुन्छ। यो वर्ष होली पहाडी जिल्लामा फागुन २९ गते र तराईका जिल्लामा चैत १ गते मनाइँदै छ। उक्त दिन सरकारले सार्वजनिक बिदा पनि दिएको छ। तस्बिरमा हेर्नुहोस् बसन्तपुरको उमंग तस्बिर : अभिशेक महर्जन"
ज्ञात सहिदको अज्ञात अभिलेख !,"राज्यले ठूलो संख्यामा सहिद घोषणा गरे पनि जनमानसमा राणाकालीन चार सहिद मात्र अविस्मरणीय बनेका छन्। हामीले आफ्नो कर्तव्य बिर्से इतिहासले धिक्कार्ला गोली निलेका सहिदका प्यारा ती लासले धिक्कार्ला धर्तीले मुख लाजले छोप्ला, आकाशले धिक्कार्ला सहिद रोलान् हामीले उन्नति गरेर नगए। कवि भूपी शेरचन यो सालको सहिद दिवस अर्थात् सहिद सप्ताह सकियो। अब तिनको सम्झना पनि एक वर्षका लागि पर सर्यो। नेपालको राजनीतिक इतिहासको यो चक्र ७ दशक पुरानो हो। राजनीतिक परिवर्तन, सामाजिक जागरण र अन्य यथास्थितिको विरोध गर्नेहरूमाथि दमन हुने गरेको, शारीरिक र मानसिक यातना वा जेल जीवन भोग्नु परेको, निर्वासत हुनुपरेको तथा ज्यानै गुमाउनु परेका अनेक दृष्टान्त छन्। नेपालको राजनीतिक परिवर्तनका आन्दोलन र सामाजिक जागरणको इतिहासमा धेरैपटक यस्ता घटना दोहोरिएका छन्। त्यस्ता घटनाहरूमा ज्यान गुमाउनेहरूलाई परिवर्तनपछिका सरकारहरूले सम्मानस्वरूप सहिद घोषणा गर्ने र आश्रित परिवारको संरक्षणका प्रयास गर्दै आएको छ। नेपालको सामाजिक र राजनीतिक परिवर्तनको आन्दोलनमा ठूलो संख्यमा मानवीय क्षति भएको छ। ती सबै घटनाको सही अभिलेख, तिनको सम्मान र आश्रित परिवारको संरक्षण सन्तोषजनक छैन। नेपालमा यस शताब्दीको ८ दशक यताका विभिन्न राजनीतिक र सामाजिक आन्दोलनका घटनाहरूमा ज्यान गुमाउने १४ हजारभन्दा धेरैलाई नेपाल सरकारले विभिन्न समयमा सहिद घोषणा गरेको छ। त्यसरी घोषणा गरिएका ज्ञात सहिदहरूको यस आलेखमा संक्षेपमा चर्चा गरिएको छ। २०४६ सालपछिका सरकारले ७३ पटक सहिदको घोषणा गरेका छन्। गृह मन्त्रालयबाट विभिन्न समयमा उपलब्ध गराइएका सूचनाहरू र नेपाल राजपत्रमा प्रकाशित अभिलेख अनुसार नेपालमा हालसम्म १४ हजार आठ सय ७१ सहिद सूचीकृत छन्। यसरी सहिद घोषणा गर्ने सरकारको नेतृत्व गर्ने प्रधानमन्त्री ७ जना छन्। पुष्पकमल दाहाल प्रचण्डले प्रधानमन्त्रीका रूपमा सबैभन्दा धेरै पटक र धेरै संख्यामा सहिद घोषणा गरेका छन्। उनको नेतृत्वमा ३८ पटकमा ९ हजार सात सय २२ जनालाई सहिद घोषणा गरे। सरकारले पछिल्लो पटक सहिद घोषणा गरेको पनि प्रचण्ड नेतृत्वकै सरकारले २०८० माघ २४ गते हो। त्यस अवसरमा २ हजार हजार ६ सय ७४ जनालाई सहिद घोषणा गरिएको थियो। यसभन्दा पहिले प्रचण्ड सरकारले २०६५ पुस ९ गते ६ हजार ९ सय ४६ जनालाई सहिद घोषणा गरेको थियो। दोस्रो धेरैपटक सहिद घोषणाको नेतृत्व गिरिजाप्रसाद कोइरालाले गरे। उनी नेतृत्वको सरकारले ११ पटकमा ६० जना सहिद घोषणा गर्यो। केपी शर्मा ओली नेतृत्वको सरकारले ९ पटकमा २ हजार ९ सय २३ र माधवकुमार नेपाल नेतृत्वको सरकारले ५ पटकमा १ हजार ६ सय ४५ जनालाई सहिद घोषणा गरेको थियो। शेरबहादुर देउवा नेतृत्वको सरकारले ६ पटकमा ५ सय १०, बाबुराम भट्टराईले ३ पटकमा ७ र कृष्णप्रसाद भट्टराईले १ पटकमा ४ जना छन्। ओली नेतृत्वको सरकारले २०७५ माघ १४ गते २ हजार ८ सय ७, नेपाल नेतृत्वको सरकारले २०६७ असार ९ गते १ हजार ६ सय ३६, देउवा नेतृत्वको सरकारले २०७४ माघ ३ गते १ सय ९० र माघ २२ गते २ सय ९२ जनालाई सहिद घोषणा गर्यो। पटकपटक गरिएका घोषणामा ४६ पटक ११ जनालाई मात्र सहिद घोषणा गरियो। प्रचण्ड नेतृत्वको सरकारले ३० पटक ११ जनाको मात्र घोषणा गरेको हो। भट्टराई नेतृत्वको सरकारले २०४८ वैशाख १ गते ४ जना सहिदको घोषणा गरेको थियो। ती ४ जना राणा शासनको समयमा शाहदत्त प्राप्त गरेका दशरथ चन्द, धर्मभक्त माथेमा, शुक्रराज शास्त्री र गंगालाल श्रेष्ठ थिए। उनीहरूलाई २०१० माघ १६ गते तत्कालीन राजा त्रिभुवनले सहिदका रूपमा सम्मान प्रदान गरेको व्यहोरालाई भट्टराई नेतृत्वको सरकारले अनुमोदन गरेको थियो। एक सहिद परिवारलाई सरकारले १० लाख उपलब्ध गराउन थालेको छ। यो सहायता रकमको वितरण वास्तविक पीडितहरूले नपाएको र पारदर्शी नभएकोमा विवाद हुने गरेको छ। नेताहरूको तजबिजमा राजनीतिक पार्टीका नेताकार्यकर्तालाई वितरण हुने गरेको रकमको अंकगणित हिसाब अपारदर्शी छ। कोइराला नेतृत्वको सरकारले २०५६ फागुन ९ गते लखन थापालाई नेपालको प्रथम सहिदका रूपमा घोषणा गरेको थियो। थापासमेत ७ जनालाई १ हजार ९ सय ३३ फागुन २ गते राणा सरकारले झुन्ड्याएर गोर्खामा मृत्युदण्ड दिएको थियो। तर, यस तथ्यलाई वर्तमान प्रधानमन्त्री ओलीले अस्वीकार गर्दै १९०६ मा अछाममा सरकारी सुराकीद्वारा मारिएका बलदेव शाह (बाका वीर) नेपालको पहिलो सहिद भएको सार्वजनिक मञ्चहरूमा चर्चा गर्दै आएका छन्। तर, यी दुवै घटनामा मारिएका अन्य व्यक्ति भने गुमनाम छन्। सुदूरपश्चिम प्रदेश सरकारले पनि बाका वीरलाई सहिद घोषणा गर्नुपर्ने सिफारिस संघ सरकारलाई गरेको छ। पूर्वप्रधानमन्त्री भट्टराईको नेतृत्वमा २०४८ असोज ६ गते सरकारले राधाकृष्ण मैनाली र ओमकार श्रेष्ठ सदस्य रहेको राजनीतिक पीडित सहायता समिति गठन गरेको थियो। समितिले २०५१ चैतमा सरकारलाई बुझाएको प्रतिवेदनमा पञ्चायत कालका विभिन्न समयका १५१ जना सहिद, बन्दी अवस्थामा जेलमा मारिएका वा मृत्यु भएका ५४, बेपता ९ र २०४६ को जनआन्दोलनका क्रममा २२ जनाले शाहदत्त प्राप्त गरेको उल्लेख छ। समितिले तत्कालीन सरकारबाट राजनीतिक पीडितहरूका लागि उपलब्ध गराइएको ५ करोड २५ लाख रुपैयाँमा सहिद परिवार र १४ राजनीतिक पार्टीका राजनीतिक पीडित २ हजार दुई सय ४४ जनालाई प्रारम्भिक सहायता तथा ९ सय १४ जनालाई एकमुष्ट सहयता स्वरूप ५ करोड १८ लाख ७६ हजार आर्थिक सहायता उपलब्ध गराएको थियो। समितिका अनुसार यसबाहेक तोकिएको मापदण्डका आधारमा एकमुष्ट सहायता दिन बाँकी राजनीतिक पीडितको संख्या ६ सय ८७ थियो। सरकारले सहिदको परिभाषादेखि लिएर विवरण संकलनका लागि गठन गरेका अन्य समितिका प्रतिवेदनहरू सार्वजनिक गरिएका छैनन्। जनआन्दोलन २०६२६३ का क्रममा देशका विभिन्न भागमा प्रहरीको गोलीबाट २ महिला र २३ पुरुष मारिएकोमा तिनलाई तत्कालै सहिद घोषणा गरिएको थियो। विभिन्न समयमा ७३ पटक घोषणा गरिएका सहिद घोषणासम्बन्धी विवरण वा कारण मुख्यतः ३० जति छन्। यसरी विवरणहरूलाई पनि ६ वटा वर्गीकरणमा केन्द्रित गर्न सकिन्छ तर ती सबै विवरणले पनि सहिदको परिभाषा र भावनालाई भने समेट्न सक्दैनन्। राजनीतिक वैचारिक घटना नखुलाएका घोषणा ४९ पटक गरिएको छ। सहिद वर्गीकरणका आधार जनआन्दोलन९, तराईथरुहट आन्दोलन३, तराईका विभिन्न सशस्त्र समूह३, अज्ञात२६, सशस्त्र जनयुद्ध (विद्रोही र राज्य)५, धार्मिक पेसाव्यवसाय४, विविध२३ गरी जम्मा ७३ छन्। यसरी हेर्दा सामान्यतः सहिद घोषणाको विवरणमा सहिदको परिभाषा अनुसारका घटना नै हुन् वा होइनन् भनेर अलमल हुन्छ। गृह मन्त्रालयको विवरणमा नै अज्ञात, बसमा आगजनी, निर्वाचनमा झडप, बैंक लुट्दा, आमसभा बिथोल्ने र घटनास्थल वा व्यक्तिका नाम मात्र छन्। कतिपय घटना विवरण विश्वसनीय लाग्दैनन् भने नखुलाई घोषणा गरिएका सहिदहरूको संख्या १ सयभन्दा धेरै छ। सहिद घोषणाको नेतृत्व गर्ने प्रधानमन्त्रीहरूमा कृष्णप्रसाद भट्टराई एक पटक ४ जना, गिरिजाप्रसाद कोइराला ११ पटक ६० जना, प्रचण्ड ३८ पटक ९ हजार सात सय २२ जना, माधवकुमार नेपाल ५ पटक १ हजार ६ सय ४५ जना, बाबुराम भट्टराई ३ पटक ७ जना, केपी ओली ९ पटक २ हजार ९ सय २३ जना, शेरबहादुर देउवा ६ पटक ५ सय १० जना गरी जम्मा ७३ पटक १४ हजार ८ सय ७१ जना सहिद घोषणा गरेका छन्। पञ्यायत व्यवस्था विरुद्धको राजनीतिक आन्दोलनमा सानो संख्यामा महिलाको सहभागिता थियो। केही महिलाले जेल सजाय र निर्वासनमा पनि गएका थिए। एकदलीय पञ्चायत व्यवस्था विरुद्धको २०४६ सालको आन्दोलनमा जनकपुरमा ३ महिला मारिए। काठमाडौंमा १ नाबालिकासमेत ३ महिलाले ज्यान गुमाए। माओवादी जनयुद्धमा महिलाको सहभागिता उल्लेख्य रहेको यसक्रममा ज्यान गुमाउने महिलाको संख्याले देखाउँछ। प्रचण्ड नेतृत्वको सरकारले घोषणा गरेका सहिदहरूको विवरणमा लैंगिक परिचय उल्लेख छैन। नामका आधारमा ३ सय ४९ महिलाको पहिचान हुन्छ। नामका आधारमा १ सय ७३ जना महिला र पुरुष छुट्टिँदैनन्। सहिदको परिभाषा र घोषणाको विषय विभिन्न कारणले विवादमा आउने गरेको छ। यस्तो हुनका कारणको छुट्टै चर्चा गर्नुपर्ने हुन्छ। प्रचण्ड नेतृत्वको सरकारले २०६५ मा एकै पटक ६ हजार ९ सय ४६ जना सहिदको घोषणा त गर्यो तर ती नाम औपचारिक रूपमा सार्वजनिक गरिएनन्। करिब १४ वर्षपछि पूर्वघोषित तिनै सहिद र अन्य नाम थपेर २०७९ फागुन १५ मा प्रचण्ड नेतृत्वकै सरकारले ८ हजार ४ सय ७१ जना सहिदको नाम सार्वजनिक गर्यो। ती नाम २०७९ फागुन २९ गतेको राजपत्र ९ भाग ५, खण्ड ७२, संख्या ६ सय ४० मा प्रकाशित भएको छ। प्रचण्ड नेतृत्वकै सरकारले २०८० पुस २४ मा थप २ हजार ६ सय ७४ जना सहिद घोषणा गर्यो। थप गरिएका र त्यसभन्दा पहिले घोषणा गरिएका २ सय ६३ जनाको विवरण २०६० चैत २४ को नेपाल राजपत्र (भाग ५, खण्ड ७३ र संख्या ५९) मा सूचना १ र २ मा प्रकाशित गरिएको छ। यसै राजपत्रको सूचना ३ मा भने अघिल्लो वर्ष प्रकाशित सूचनामा भएका १ हजार १ सय ७३ जनाको नाम सच्याइएको तथा ३२ जना दोहोरिएका र ३ जना जीवित नै रहेका कारण हटाइएको छ। प्रचण्ड नेतृत्वको सरकारले घोषणा गरेका सहिदहरूमा उनकै नेतृत्वमा भएको १० वर्षे सशस्त्र जनयुद्धमा राज्य र विद्रोही दुवैतर्फबाट ज्यान गुमाएकाहरू छन्। तर, त्यसक्रममा ज्यान गुमाएका दुवै तर्फका १७ हजारलाई नै समेटिएको छैन। यसमा बेपता पारिएका एक हजारभन्दा धेरैलाई नेकपा माओवादीले सहिद घोषणा नगरे पनि जनयुद्धका योद्धाका रूपमा स्मरण र सम्मान गर्ने गरेको छ। सहिद घोषणा गरिएका बाहेक जनयुद्धमा दुवैतर्फबाट ज्यान गुमाएका बाँकीलाई पनि सहिदको घोषणा गर्नुपर्ने र आश्रितहरूलाई क्षतिपूर्ति दिनुपर्ने माग पीडितका परिवारहरूले गर्दै आएका छन्। सहिद घोषणासँग जोडिएको अर्को पाटो तिनमा आश्रितहरूको जीविकोपार्जनमा आर्थिक सहयोग पनि हो। भट्टराई नेतृत्वको समितिले सहिद परिवारलाई १ लाख रुपैयाँ दिने सिफारिस गरेको थियो। अहिले एक सहिद परिवारलाई सरकारले १० लाख उपलब्ध गराउन थालेको छ। यो सहायता रकमको वितरण वास्तविक पीडितहरूले नपाएको र पारदर्शी नभएकोमा विवाद हुने गरेको छ। राजनीतिक पीडित, माओवादी जनयुद्धका लडाकु, सहिद परिवार, बेपता भएकाको रकम नेताहरूको तजबिजमा राजनीतिक पार्टीका नेताकार्यकर्तालाई वितरण हुने गरेकाले हिसाब अपारदर्शी छ। समाजको अग्रगतिका लागि ज्यानको पर्वाह नगरी जीवन बलिदान गर्नेहरूको राज्यले सम्मान गर्नु र सहिद घोषणा गर्नु स्वाभाविक हो। तिनमा आश्रित परिवारलाई जीविकाका लागि आर्थिक सहायता, रोजगारी वा शिक्षाको व्यवस्थाको दायित्व पनि राज्यले लिनुपर्छ। ती सबै प्रयत्न निश्चित मापदण्डका आधारमा पारदर्शी र एकीकृत रूपमा हुन सकेका छैनन्। आजसम्म घोषणा गरिएका सहिदहरूको सम्मान र सम्झनामा जिल्ला वा केन्द्रमा एकीकृत अभिलेख छैन। हरेक वर्ष राजधानीको सैनिक मुख्यालय अगाडि सहिद गेटमा राणाकालमा शाहदत्त प्राप्त ४ सहिदको सालिकमा फूलमाला चढाएर सहिद दिवसको औपचारिकता पूरा गर्ने काम सरकारले गर्दै आएको छ। राज्यले यति ठुलो संख्यामा सहिद घोषणा गरेको भए पनि नेपाली जनमानसमा राणाकालीन ४ सहिदको स्मरण नै अविस्मरणीय बनेको छ। राज्यका तर्फबाट हालसम्म घोषणा गरिएका सबै सहिदको नाम सहिद गेटमा शिलालेखमा राख्न वा राष्ट्रियस्तरको वैकल्पिक सहिद पार्क वा संग्रहालय बनाउन आवश्यक छ।"
बेथानचोकको पीडा विद्यार्थीले गरे नाटकमा प्रदर्शन,"काभ्रे : असोजको बाढीपहिराले जिल्लाको बेथानचोक गाउँपालिकामा १२ जनाको ज्यान लियो। एक जना अझै बेपत्ता छन्। बाढीपहिराको पीडाबाट गाउँले अझै मुक्त हुन सकेका छैनन्। त्यही बाढी विपत्तलाई बालबालिकाले नाटक (कचहरी) प्रस्तुत गरेका छन्। फ्रिडम टु लर्न नेपालको आयोजना र बेथानचोक गाउँपालिकाको सहकार्यमा तीन विद्यालयमा कचहरी नाटक प्रस्तुत गरिएको हो। कृष्ण गोपाल मावि, सरस्वती मावि र पार्वती माविमा बालबालिकाले नाटक प्रस्तुत गरेका हुन्। विद्यार्थीहरूले नाटक कचहरीमार्फत विपत्तको समयमा भोग्नु परेका समस्याचुनौती प्रस्तुत गरेका थिए। बालबालिकालाई २१ हप्तासम्म प्रशिक्षण गरेर नाटक तयार गरिएको थियो। नाटक निर्देशक सुरेश चन्दले कक्षा ८ देखि १० सम्मका बालबालिकालाई नाटक खेल्नेबारे प्रशिक्षण दिएका थिए। विद्यालय क्षेत्रमा भएका समस्यादेखि घरपरिवारमा हुने समस्या र पछिल्लो समयमा खेप्नुपरेको विपत्तिकाबारे विद्यार्थीले सचेत गराएका थिए। बेथानचोक गाउँपालिका२ ढुंखर्कमा रहेको पार्वती माध्यामिक विद्यालयका विद्यार्थीले कचहरी नाटकमा वेपत्ता भएको बुबालाई खोज्दै विद्यार्थीले गरेको बिलौना सुनेर उपस्थित अभिभावक र अतिथीका आँखा रसाए। राम्रो पढ्ने बालकले अभिभावक गुमाउँदा कस्तो अवस्थाको अनुभव गर्छन् भन्ने सन्देशसँगै विद्यालयमा देखिएका समस्याको यथार्थ चित्रण उतारिएको थियो। आफ्ना बुबालाई खोज्दै टोलाउँदै यताउता भौतारिने बालकको पात्रजस्तै अरू बालबालिकामा मानसिक समस्या समाधानका लागि मनोपरामर्शदाताको आवश्यकता रहेको त्यहाँका विद्यार्र्थीले जोड दिए। गाउँपालिकाको कृष्णगोपालका विद्यार्थीले स्कुल आउँदाजाँदा कुकुरले टोक्ने डर भएको कुरालाई जोड दिएका थिए। सरस्वतीका विद्यार्थीले जाँडरक्सीको सेवनले पार्ने सामाजिक असर, जंगफुडले पारेको असरको बारेमा चेतना दिन खोजेका थिए। पार्वतीका विद्यार्थीले भने प्राकृतिक विपत्तिपछि विद्यार्थीले भोग्ने असर र विद्यार्थीलाई विद्यालयले समान अवसर नदिंदा हुन सक्ने मानसिक तनावलाई बाहिर ल्याउन खोजेका थिए। विद्यालयमा शिक्षककै छोराछोरीले पहिलो अवसर पाउँदा अरू विद्यार्थीले अवसर नपाउँदा स्कुल जान नमान्ने छात्रालाई विद्यालय पठाउन अभिभावकले के गर्नु पर्ला भन्ने सन्देश कचहरीले दिएको थियो। प्रतिनिधिसभा २ काभ्रेमा माननीय पूर्वमन्त्री गोकुल बाँस्कोटाले विद्यार्थीलाई आकर्षित गराउन आवसीय शिक्षालाई जोड दिन आवश्यक रहेको बताए। सामुदायिक विद्यालयमा राज्यको लगानी भए पनि त्यसको सदुपयोगतर्फ ध्यान दिन नसकिएको, बालबालिकाको सिकाइ अनुभव बढाउन र सिकेको कुरालाई व्यावहारिक रूपमा प्रयोग गर्ने गरी वातावरण निर्माण गर्न सबै क्षेत्रको समन्वय आवश्यक रहेको बाँस्कोटाको भनाइ थियो। गाउँपालिका अध्यक्ष भगवान अधिकारीले बेथानचोकमा सञ्चालन भइरहेको शिक्षामा कचहरी नाटक शिक्षासँग सम्बन्धित कार्यक्रमले शैक्षिक गुणस्तर सुधारमा सहयोग पुग्ने विश्वास व्यक्त गरे। थोरै समयको तयारीमा विद्यालयहरूमा नाटकमार्फत समस्यहरू प्रस्तुत गरेर पालिका सरकारलाई सचेत गर्न नाटकले सफल भएको अधिकारीले सुनाए। गाउँपालिका उपाध्यक्ष तारा राना तिमल्सिनाले विद्यार्र्थीबीच समन्वय र सहकार्यले बालबालिकाका यस्तो कार्यक्रमहरूले ठूलो परिवर्तन ल्याउन सहयोग मिल्ने बताइन्। समाजमा विद्यालय स्तरमा यस्तो कार्यक्रमहरूले प्रभावकारी हुन सक्ने तिमल्सिनाले बताइन्। फ्रिडम टु लर्न नेपाल कार्यक्रम निर्देशक श्रीकृष्ण थापाले गाउँपालिका भित्र रहेको तीन सामुदायिक विद्यालयहरूमा कचहरी नाटकमार्फत समुदायमा कसरी सचेतना दिन सकिन्छ समस्य र समधान के कसरी दिन सकिन्छ भन्ने मुख्य नाटकको सन्देश रहेको थापाले बताए। विद्यालयस्तरमा भएका कुनै खाले समस्याहरू छन् भने विद्यालय स्तरमै समधान गर्न सक्ने हुनुपर्छ भन्ने मुख्य बिषयमा नाटक निर्देशन गरेर विद्यालयकै बालबालिकामार्फत प्रस्तुत गरिएको थापाले बताए। मुख्य गरी नाटकमार्फत देखिएका समस्याहरूको समधानका लागि के कस्तो भूमिकाहरू आउन सक्छ भन्ने विषयमै केन्द्रित भएर नाटक कचहरी निर्माण भएको नाटक निर्देशक चन्दले बताए। कचहरी प्रस्तुतिको बीचबीचमा देखिएका समस्यहरूका लागि सहभागीहरूमार्फत कसरी समधान गर्न सकिन्छ भन्ने विषयमा समेत दोहोरो प्रतिक्रिया लिएका थिए।"
"विदेश भ्रमणमा कडाई : सचिव र मन्त्री एकैपटक जान नपाउने, महिला अनिवार्य गर्नुपर्ने",काठमाडौं : सरकारले विदेश भ्रमणमा कडाई गरेको छ। मन्त्रिपरिषद्को बैठकले एउटै मन्त्रालयको सचिव र मन्त्री भ्रमण जान नपाउने पनि निर्णय गरेको हो। सञ्चार तथा सूचना प्रविधिमन्त्री पृथ्वीसुब्बा गुरुङले आज सञ्चार मन्त्रालयमा मन्त्रिपरिषद् बैठकका निर्णयहरु सावैजनिक गर्दै उनले दुवै विदेश भ्रमण जाँदा जनताको काममा मर्का पुगेकोले आलोपालो गरि भ्रमण जानु पर्ने निर्णय भएको जानकारी गराए। उनले मताधिकार प्रयोग गर्ने र हस्ताक्षर गर्नु पर्ने अवस्था बाहेक सामान्य खालका विदेश भ्रमणमा मन्त्री उपस्थिति अस्वीकृत गरिने सरकारको निर्णय रहेको उनले बताए। पत्रकार सम्मेलनमा मन्त्री गुरुङले भ्रमणलाई मर्यादित बनाउँदै सुशासन कायम गर्न सरकारले यस्तो निर्णय लिएको प्रष्ट पारे। उनले सरकारी विदेश भ्रमण टोलीमा एक जना महिला अनिवार्य हुनुपर्ने बताए। सरकारले भ्रमण टोलीमा एक तिहाई महिला उपस्थिति हुनुपर्ने सरकारको निर्णय गरेको बताए। उनले सरकारी टोली विदेश भ्रमण जाँदा महिलाको संख्या अति न्यून रहेको बताउदै सहभागितामा जोड दिने सरकारको निर्णय रहेको बताए।
प्रधानमन्त्री ओलीले कोशी प्रदेश सभामा फागुन २७ गते सम्बोधन गर्ने,काठमाडौं : प्रधानमन्त्री केपी शर्मा ओलीले कोशी प्रदेश सभामा फागुन २७ गते सम्बोधन गर्ने भएका छन्। शुक्रबार बसेको कोशी प्रदेश सरकारको मन्त्रिपरिषदको बैठकले प्रधानमन्त्री ओलीको प्रदेश सभामा गर्ने सम्बोधनको तयारीका लागिका प्रदेश सभालाई आग्रह गर्ने निर्णय गरेको आन्तरिक मामिला तथा कानुन मन्त्री रेवती रमण भण्डारीले जानकारी दिए। यसैगरी कोशी प्रदेश सरकारले कडा रोग लागेका बिरामीहरूका लागि दिँदै आएको सहयोग रकम वितरण गर्ने भएको छ । प्रदेश सरकारले ८ करोड ६० लाख रुपैयाँ थप निकासा गर्ने निर्णय गर्दै बिरामीहरूलाई सहयोग रकम वितरण गर्ने निर्णय गरेको हो । यो पटक सहायता रकम वितरण गरेपछि अर्को वर्षदेखि भने भिन्दै तरिकाबाट सहयोग गर्ने नीति लिइने बताए । त्यस्तै प्रदेशमा आएका प्रदेश सचिव रामप्रसाद आचार्यलाई आन्तरिक मामला तथा कानुन मन्त्रालयमा कामकाज गर्न खटाउने र सचिव पवन कुमार तिम्सिनालाई मुख्यमन्त्री तथा मन्त्रिपरिषद्को कार्यालयमा नै कामकाजमा खटाउने निर्णय भएको मन्त्री भण्डारीले जानकारी दिए। बैठकले धनकुटा नगरपालिका र चीनको फुझाउ सहरबीच भगिनी सम्बन्ध कायम गर्न परामर्श दिने समेत निर्णय गरेको छ ।
बागमती प्रदेशको प्रधानमन्त्री कप खेल्ने टिम घोषणा,"काठमाडौं : बागमती प्रदेशले प्रधानमन्त्री कप खेल्ने टिम घोषणा गरेको छ । छनोट चरणको खेल पूरा गरि बागमतीले पृथु बास्कोटाको कप्तानीमा प्रधानमन्त्री कप खेल्ने टिम घोषणा गरेको हो । बागमतीको टिममा रहेर यो पटक नन्दन यादवले पनि खेल्दैछन् । बागमतीको टिम : पृथु बास्कोटा (कप्तान), रिजन ढकाल, नन्दन यादव, प्रतिश जिसी, सुर्य तामाङ, रित गौतम, सुमन सनार, गौतम केसी, विपिन आचार्य, सौरभ शहकर्मी, अशुतोष घिरौया, शुभ कंसाकर, इशान पाण्डे, सोनु देवकोटा, विवेक राना मगर वैकल्पिक खेलाडी : साकार गजुरेल, आदिल खान, तिलक राज भण्डारी, प्रतिक श्रेष्ठ र उत्तम थापा मगर"
किन लागिरह्यो खोकी ?,"पछिल्लो समय धेरैलाई रुघाखोकी ज्वरोले सताएको छ। बिरामीमा देखिने लक्षणहरू मध्य स्वाद वा गन्ध थाहा नपाउनेहरू पनि रहेका छन्। स्वाद वा गन्ध थाहा नपाउने लक्षण कोभिड प्यान्डेमिकको बेला एक हलमार्क अर्थात् मुख्य पहिचानका रूपमा नै चर्चा थियो। केही दिनअघि एक मित्रले रुघा खोकी ज्वरोले सताएको र साथै स्वाद पनि हराएको सुनाए। यस्तो अरूलाई पनि भएको देखिन्छ। तर, हाल यसको परीक्षण नियमित नहुँदा र बिना परीक्षण कोभिड नै फैलिएको भनेर ठोकुवा गर्न सकिँदैन। तर, पनि हाल धेरै मानिसमा रुघाखोकी कडा महसुस गर्ने गरेको अनि स्वाद वा गन्ध पनि थाहा नपाउने भनेकाले एउटा कोणबाट हेर्दा शंका गर्न भने सकिन्छ। त्यति मात्र होइन धेरै मानिसमा रुघा खोकी ज्वरो निको भएको केही दिनमा फेरि त्यस्तै लक्षणहरू दोहोरिएको पनि देखिन्छ। यसबाट संक्रमणको कारक एकभन्दा बढी हुनसक्ने अनुमान गर्न सकिन्छ। किनभने संक्रमण भइसके पछि सो संक्रमणबाट विकसित एन्टीबडीले अर्को संक्रमणबाट हुनसक्ने कडा लक्षणलाई प्रतिरक्षा गर्दैन। कमन कोल्ड, कोभिड, फ्लुलगायत अरू श्वासप्रश्वास संक्रमणको मिश्रित सक्रियता हाल नेपालमा रहेको अनुमान यसर्थ गर्न सकिन्छ। पछिल्लो समय फ्लु भाइरस फैलिरहेको देखिन्छ। यो अनुमानित नै हो। फ्लु भाइरस वर्षमा दुईपटक अहिले र मनसुन सिजनको बीचतिर बढी सक्रिय हुने गर्दछ। तसर्थ यसलाई मौसमी फ्लु पनि भन्ने गरिन्छ। तथ्यांक हेर्ने हो भने पनि यो वर्षको जनवरी महिना लागेसँगै फ्लुको संक्रियता ह्वात्तै बढेको देखिन्छ। फ्लु ए, बी, सी र डी गरी चार प्रकारका हुन्छन। फ्लु ए र बी ले विशेष गरी मानिसलाई बढी दु : ख दिने गरेको पाइन्छ। अझ फ्लु ए बिगतमा बिभिन्न समयमा प्यानडेमिकसमेत घोषित भइसकेको हो। कोभिडभन्दा अगाडि स्वाइन फ्लुको नामले चिनिने एचवानएनवान पीडीएम ०९ प्यानडेमिकका रूपमा घोषित भएको थियो। तर, हाल स्वाइन फ्लु मौसमी फ्लुको रूपमा परिणत भइसकेको छ। त्यस्तै फ्लु ए अन्तर्गत हङकङ फ्लु को नामले परिचित एच थ्री ले पनि धेरै मानिसलाई विगतमा संक्रमित गरेको तथा मृत्युसमेत गराएको थियो। सन् १९६८ देखिएको यो भाइरसले विश्वभर १ देखि ४ मिलियन मानिसको मृत्यु गराएको अनुमान गरिन्छ। तर यो पनि हाल मौसमी फ्लुको रूपमा स्वाइन फ्लुसंँग सँगै देखिँदै आइरहेको छ। यी दुइ फ्लु भाइरस बेला बेलामा एकले अर्कोलाई प्रतिस्थापन गर्दै तीव्र प्रतिस्पर्धा गरेको पाइन्छ। सन् २०२५ लागे सँगै स्वाइन फ्लुलाई हङकङ फ्लुले प्रतिस्थापन गरेको देखिन्छ। समुदायमा धेरै मानिसमा कडा रुघा खोकी ज्वरो देखिएकाले पनि हङकङ फ्लु अहिले कडा स्वरुपमा प्रस्तुत भएको बुझ्न सकिन्छ। विशेषत ज्येष्ठ नागरिक, दीर्घ रोगी, रोग प्रतिरोधात्मक कमजोर भएका, गर्भवती तथा बालबालिका फ्लुको जोखिम समूहमा पर्दछन्। अधिकांश संक्रमितले घरमा आराम गरेर एक हप्ता १० दिनमा स्वस्थ लाभ गर्न सकिने भए तापनि जोखिम समूहमा पर्नेहरूले भने फ्लुका लक्षणहरू देखिए स्वाथ्यकर्मीको सल्लाह लिनु उपयुक्त हुन्छ। ज्वरो आउनु, टाउको तथा जिउ दुख्नु, घाँटी दुख्नु, खोकी लाग्नु, कतिपयलाई वाकवाक अथवा बान्ता हुनु र पखाला लाग्नु फ्लुका प्रारम्भिक र मुख्य लक्षणहरू हुन्। फ्लु जटिल भए निमोनिया हुनसक्छ। फ्लु देखिए टामीफ्लु (ओसेलटेमिभिर)नामक एन्टी भाइरल औषधिको प्रयोग गर्न सकिन्छ। यसबाट बिरामीको लक्षणको अवधि छोटिन्छ भने जटिलताको सम्भावना पनि घटेर जान्छ। कम बहस र धेरैलाई खासै थाहा नभएको बच्ने उपायमा फ्लुविरुद्धको खोप पनि हो। खोप विशेषत जोखिम समूहमा पर्नेहरूले लगाउँदा जटिल अवस्था आउने सम्भावना हदैसम्म कम हुने गर्दछ। त्यस्तै निमोनियाविरुद्धको खोप पनि लगाउँदा फ्लुको जटिलताबाट बच्न सकिन्छ। केही दिनदेखि फ्लु भाइरसको ग्राफ केहि घट्दो देखिन्छ। तर, ठीक उल्टो फ्लु नेगेटिभको ग्राफ भने बढेको देखिन्छ। अर्थात् रुघा खोकी ज्वरोका बिरामी बढिरहेको भए तापनि फ्लु घट्नुले फ्लु बाहेक अरू संक्रमण बढेको वा फ्लुलाई अरू संक्रमणले प्रतिस्थापन गर्दै गइरहेको संकेत गर्दछ। त्यसो हो भने कुन संक्रमणको कारणले रुघा खोकी ज्वरोका बिरामी निरन्तर देखिरहेको छ भन्ने प्रश्नवाचक चिन्ह खडा भएको छ। फ्लुबाहेक त्यो कमन कोल्ड भाइरस, कोभिड आधी हुनसक्छ। केही रुघा खोकी ज्वरोका बिरामीले स्वाद वा गन्ध थाहा नपाउने समेत भन्ने गरेका छन जुन कोभिडको हलमार्क अर्थात् मुख्य पहिचान पनि हो। कोभिडको अवस्था हाल नेपालमा कस्तोके छ भन्नलाई यकिन तथ्यांक छैन तर यसबाट बच्ने उपायहरूको पूर्ण पालन गर्न छोडिसकेकाले फैलने अवस्थालाई पनि नजर अन्दाज गर्न सकिँदैन। अमेरिका, बेलायत लगायतका देशहरूमा हाल पनि कोभिड कम तर निरन्तर देखिरहेकोफैलिरहेको तथ्यांकहरू छन्। यद्यपि कोभिड मौसमी संक्रमणको रूपमा फैलिरहेको भए पनि आत्तिहाल्नु पर्ने अवस्था भने होइन वा देखिँदैन। अन्तमा, हाल अधिकांश संक्रमितमा केही दिनको आराम पछि फ्लु वा फ्लु जस्तो लक्षणहरू हराउने गरेको छ। खोकीले भने निरन्तर (केही हप्तासम्म ) सताइ रहेको देखिन्छ। जसलाई पोस्ट भाइरल कफ पनि भन्ने गरिन्छ। हाल वायु प्रदूषण उच्च रहेकाले पनि खोकीलाई थप लम्ब्याउन मद्दत गरेको हुनसक्छ। त्यस्तै, बहु संक्रमण सक्रिय भएकाले सम्भवत धेरैले बहुएपिसोड रुघाखोकी ज्वरोबाट ग्रषित भएका देखिन्छन्। यस्तो अवस्थामा संक्रमित जेष्ठ नागरिक, दीर्घ रोगी, रोग प्रतिरोधात्मक कमजोर भएका, गर्भवती, बालबालिका हुनुहुन्छ भने एकपटक चिकित्सकको परामर्श लिन उपयुक्त र बुद्धिमानी हुनेछ।"
अधिकारीलाई चार्ल्स मेडल,"अमेरिका : सामाजिक अभियन्ता चन्दा अधिकारीले क्यानडामा प्रदान गरिने किङ चार्ल्स तृतीय कोरोनेशन मेडल प्राप्त गरेकी छन्। गैर आवासीय नेपाली संघ, राष्ट्रिय समन्वय परिषद्, क्यानडाकी महासचिवसमेत रहेकी अधिकारीले सामाजिक सेवामा पुर्याएको उल्लेखनीय योगदान स्वरुप मेडल प्राप्त गरेकी हुन्। उनलाई क्यानडाका सांसद मनीन्दर सिधुले मेडल तथा प्रमाणपत्र प्रदान गरे। आफूले प्राप्त गरेको यो सम्मान सबै नेपालीको लागि सम्मान भएको अधिकारीले बताइन्। उनले आफूले पाएको यो सम्मानले सामाजिक सेवामा लाग्न युवा पुस्तामा प्रेरणा मिलेको उल्लेख गरिन्।"
प्रधानमन्त्री कप : अंकितको कप्तानीमा कोशीको टिम घोषणा,"काठमाडौं : अंकित सुवेदीको कप्तानीमा कोशी प्रदेशले प्रधानमन्त्री कप खेल्ने भएको छ । अंकितको कप्तानीमा १५ सदस्यीय टोली घोषणा गरिएको छ । कोशीले प्रशिक्षकको रुपमा राज कुमार प्रधानलाई जिम्मेवारी सुम्पिएको छ । प्रतियोगिता ३ विभागिय सहित ७ प्रदेशको टोलीले सहभागीता जनाउनेछन् । ३ वटा फरक भेन्युमा हुने यस प्रतियोगिता फागुन २५ देखि चैत १६ गतेसम्म हुनेछ । कोशीको प्रधानमन्त्रीकप खेल्ने टोली : अंकित सुवेदी (कप्तान), सुजन थपलिया, दिपेश कँडेल, सन्दीप ढुंगाना, आइस भट्टराई, सुमन गहतराज, समिर कार्की, प्रकाश कार्की, भुपाल लुइँटेल, फिर्दोस अन्सारी, विपिन महतो, श्रवण किशु, सकिब हक, चिराग शाह, सोनु अन्सारी प्रशिक्षक : राज कुमार प्रधान व्यवस्थापनक : शिवु बुढाथोकी"
इगभर्नेन्समैत्री प्रशासनका पक्षमा,"नेपालमा इगभर्नेन्स कार्यान्वयन त्यति सहज देखिएको छैन। प्रभावकारी इगभर्नेन्सको बाटो चुनौतीहरूले भरिएको छ। ती चुनौतीमध्ये एक भनेको सहरी र ग्रामीण क्षेत्रहरूबीचको डिजिटल विभाजन हो। केही हप्ताअघि व्यक्तिगत कामका लागि सिंहदरबार पुगे । गेट पासका लागि झमेला हुन्छ भनेर घरैबाट इन्टरनेट माध्यमबाट गेट पास लिए । भोलि प्रस्थान गर्ने समय विद्युत् अवरोधका कारण १ घन्टा लाइनमा उभिन पयो । त्यतिञ्जेल पनि विद्युत् नआएपछि नागरिकताको आधारमा चेकजाँच गर्दै सेवाग्राहीलाई भित्र पस्न दिइयो । जुन सुरक्षाका दृष्टिकोणले अत्यन्तै जोखिम थियो । सिंहदरबार जस्तो देशको गम्भीर प्रशासनमा विद्युत् अवरोध हुनु र त्यसको वैकल्पिक बाटो नभएको देखिँदा हरेक सेवाग्राहीलाई त्यो क्षण वास्तवमै हाँस्यास्पद बन्न पुगेको थियो । आमजनता देशको प्रशासनिक कार्यप्रणालीप्रति सधैं निरासा पोख्छन् । राज्यको ढुकुटी र जनताको करले तलबभत्ता पाएका कर्मचारीबाट आफ्ना इच्छा पूरा नहुँदा आमजनता निरास भएका छन् । कुनै एउटा सानो निर्णय गर्नुपर्दा हाकिमको आदेश, झन्झटिलो प्रक्रिया अपनाउनुपर्ने भएकाले यसले नागरिकलाई तीतो महसुस गराउन बाध्य बनाएको छ । यसकारण सार्वजनिक सेवा, प्रतिक्रियाका लागि इगभर्नेन्स जस्ता संयन्त्र कार्यान्वयन गर्दा प्रशासनको पारदर्शिता बढाउन सक्छ । प्रशासनभित्र हुने भ्रष्टाचार, नातावाद र कृपावाद कम गर्न सकिन्छ भन्ने विभिन्न धारणा आएका छन् । इगभर्नेन्स भन्नाले सरकार, व्यवसाय र नागरिकका विभिन्न स्तरबीचको अन्तरक्रिया स्थापना गर्न आईसीटीको प्रयोग गरिनुलाई बुझ्न सकिन्छ । नेपालमा इगभर्नेन्सको यात्रा सन् २००० को प्रारम्भमा सरकारले सुशासन बढाउन सूचना तथा सञ्चार प्रविधि (आईसीटी)को सम्भाव्यता पहिचान गरेपछि सुरु भएको थियो । सूचना तथा सञ्चार मन्त्रालयको स्थापनासँगै सूचना प्रविधिलाई सार्वजनिक प्रशासनमा एकीकृत गर्ने आधार तयार भएको थियो । यता विश्व परिवेशलाई छिचोल्ने हो भने पहिलो इगभर्नेन्स पहल सन् १९७२ मा चिलीमा सुरु भएको थियो । संयुक्त राष्ट्रसंघले जारी गरेको इगभर्नेन्स विकास सूचकांकमा सूचीबद्ध १९३ सदस्य राष्ट्र छन् भने नेपाल हाल ०५७८१ अंकका साथ १९३ सदस्य राष्ट्रमध्ये ११९औं स्थानमा छ, जुन अझै पनि अग्रणी देशको तुलनामा कम छ । आज विश्व समाज प्रविधिमा रमाइरहेको छ । पछिल्लो समय नेपालमा आईटी र मोबाइल उपकरणको प्रयोगमा प्रचुर मात्रामा वृद्धि भएता पनि पश्चिमा देशहरूको तुलनामा विकासको कुरा गर्दा अझै पनि हाम्रो देश पछाडि छ भन्न मात्र सकिन्छ । देशको साक्षरता दर कम भएकाले प्राविधिक र डिजिटल क्षेत्रमा फड्को मार्न सकिरहेको छैन । अझै पनि प्रतिव्यक्ति आय ज्यादै न्यून छ र गरिबीले अझै पनि देशको विकासलाई पछाडि तानिरहेको छ । देशको निरन्तर राजनीतिक अस्थिरता, भ्रष्टाचार र कठिन भौगोलिक भूभागले गर्दा नेपालमा इगभर्नेन्स कार्यान्वयनलाई गम्भीर चुनौतीको सामना गर्नुपरेको छ । एआईको प्रयोगमा नेपाल दक्षिण एसियामै कमजोर अवस्थामा छ । प्रविधिको प्रयोगमा अहिले नेपालको अवस्था भुटानभन्दा पनि कमजोर भएकाले एआई र इगभर्नेन्सलाई एकआपसमा जोडेर अघि बढ्नुपर्ने आवश्यकता देखिन्छ । नेपालमा इगभर्नेन्स कार्यान्वयन त्यति सहज देखिएको छैन । प्रभावकारी इगभर्नेन्सको बाटो चुनौतीहरूले भरिएको छ । ती चुनौतीमध्ये एक भनेको सहरी र ग्रामीण क्षेत्रहरूबीचको डिजिटल विभाजन हो । काठमाडौं जस्ता सहरहरूले उन्नत प्राविधिक पूर्वाधारको पहुँचमा रहेको भएता पनि देशको धेरै ग्रामीण समुदायमा सीमित इन्टरनेट पहुँच र अपर्याप्त प्राविधिक स्रोतहरूसँग संघर्ष गरिरहेको पाइन्छ । यी असमानताले सरकारी सेवाहरूमा असमान पहुँच निम्त्याइरहेको छ । जसले गर्दा ग्रामीण क्षेत्रमा बसोबास गर्ने नागरिक अस्थिर प्रशासनको जालोमा फसेका छन् । अर्को चुनौती डिजिटल साक्षरताको अभावलाई लिन सकिन्छ । युवा पुस्ता टेक्नोलोजीसँग बढी परिचित हुने भएता पनि विशेषगरी पुरानो पुस्तासँग डिजिटल सेवाहरू प्रयोग गर्न आवश्यक सीपहरू नहुने भएकाले उनीहरूको सहभागितामा बाधाहरू सिर्जना गरेको पाउन सक्छौं । डिजिटल सेवाहरू कसरी प्रयोग गर्ने भन्नेबारे सीमित ज्ञान पनि नहुने भएकाले यस्ता प्रणालीसँग संलग्न हुन हिच्किचाउने गरेका छन् । यसकारण यसलाई सम्बोधन गर्न डिजिटल साक्षरताको थप प्रोत्साहन गरी इगभर्नेन्सको प्रभावकारी र यसको उपयोगमा नागरिकहरूलाई सशक्त बनाउन व्यापक प्रशिक्षण कार्यक्रमहरू गर्न पर्ने आवश्यक देखिन्छ । नेपालको राजनीति अस्थिरता र कर्मचारीतन्त्रको हावीले गर्दा इगभर्नेन्सले अर्को चुनौति खेपेको छ । राजनीतिक अस्थिरता, सरकारमा बारम्बार परिवर्तन र नीतिहरूमा निरन्तरताको अभावले इगभर्नेन्स जस्ता दीर्घकालीन परियोजनाहरू कार्यान्वयन गर्न गाह्रो भएको छ । जुन गतिमा डिजिटलाइजेसनले समाजमा पाइला राख्दै गरेको छ, त्यही गतिमा सरकारले उचित प्रावधानहरूको निर्माण गर्न सकेको छैन । इगभर्नेन्स जस्तो दीर्घकालीन परियोजना, जसले प्रशासनिक काम कार्यलाई सहज बनाउन मद्दत गर्छ । यस्तो परियोजनामा पनि सरकार कछुवाको गतिमा नीतिनियम बनाउँदै छ भन्नु लाजमर्दाे विषय हो । हाम्रो प्रशासनहरूको पूर्वाधार अझै पनि भेडीको गोठ जस्तै छन् । सरकारलाई आफैं र समुदायसँग जोड्ने पूर्वाधारबिना, त्यहाँ कुनै अर्थपूर्ण सूचना साझेदारी हुन सक्दैन । सहरी क्षेत्रमा केही परिवर्तन देखिएता पनि ग्रामीण क्षेत्रमा अत्यन्तै नाजुक अवस्थामा छ । ती पूर्वाधारमा पूर्ण विकसित इगभर्नेन्स प्रणाली समावेश गर्ने क्षमताको विकास गर्न सकेको छैन । पछिल्लो समय सबै स्थानीय सरकारको आफ्नै वेबसाइट र सामाजिक सञ्जाल छन् । जसले नागरिकबीच सूचना प्रवाह सुधार गर्न ठुलो मद्दत गरेको छ । यसबाहेक सवारी साधन इजाजतपत्र र राष्ट्रिय पहिचान जस्ता महत्वपूर्ण दर्ता प्रक्रिया र सेवाहरूको डिजिटलाइजेसनले नेपालको डिजिटल यात्रामा अर्को कोसेढुंगा थपेको छ । सरकारले अनलाइन कर भुक्तानी प्रणाली र राष्ट्रिय परिचयपत्र परियोजनाजस्ता सेवाहरू डिजिटलाइज्ड गर्ने उद्देश्यले विभिन्न पहल सुरु गरेको छ । यी पहलहरूले नागरिकका लागि थप पहुँचयोग्य बनाउने मात्र नभई सरकार र जनता दुवैमाथिको कार्यभार कम गर्ने मद्दत गरेको छ । इगभर्नेन्सले सरकारी लेनदेनमा दक्षता र पारदर्शिता बढाउने भएकाले नेपालको जस्तो अस्थिर प्रशासनको कामकार्यका लागि इगभर्नेस ढुंगा खोज्दा देउता मिल्नु जत्तिकै हो भन्न सकिन्छ । सूचना तथा सञ्चार प्रविधि नीति२०७२, विद्युतीय कारोबार ऐ २०६३, दूरसञ्चार ऐन२०५४, प्रतिलिपि अधिकार ऐन२०५९, सुशासन (व्यवस्थापन तथा सञ्चालन) ऐन २०६४ जस्ता ऐनलाई कडाइका साथ कार्यान्वयन गर्नुपर्छ । यसमा देखिएका कमीकमजोरीलाई संशोधन गर्नेतर्फ अघि बढ्नुपर्छ । अब सार्वजनिक जवाफदेहिता अभिवृद्धि गर्न, कम लागतमा कार्य सम्पन्न गर्न, अपराध निरुत्साहित गर्न, सार्वजनिक खर्च घटाउन इगभर्नेन्स नै अब्बल पद्दति हो । यही सोचसहितका कार्यक्रम बनाइ कार्यान्वयनमा ल्याउनुपर्छ । विद्युतीय सेवासहितको एकीकृत सेवा केन्द्र व्यवस्था गरी जनघनत्व बढी भएको स्थानमा सेवाग्राहीलाई अवसर प्रदान गरिनुपर्छ । प्राविधिक, कानुनी, आर्थिक तथा संस्थागत संरचना तर्जुमा गरी सूचना प्रविधिमा जनचेतना अभिवृद्धि गराई इगभर्नेन्सको व्यवस्थापन पद्धति विकास गरिनुपर्छ । अन्तर्राष्ट्रिय इगभर्नेन्स अभ्यासलाई नियाल्ने हो भने धेरै देशले इगभर्नेन्स प्रणाली सफलतापूर्वक कार्यान्वयन गरेका छन् । उदाहरणका लागि, इस्टोनियालाई इगभर्नेन्समा अग्रगामीको रूपमा प्रशंसा गरिन्छ । जसले नागरिकलाई सरकारी सेवामा निर्वाध पहुँचका लागि अनुमति दिने व्यापक डिजिटल पहिचान प्रणाली प्रदान गरेको छ । सिंगापुर र भारत आदिले विभिन्न सरकारी सेवालाई एउटै डिजिटल प्लेटफर्ममा एकीकृत गर्नमा ध्यानकेन्द्रित गर्दै इगभर्नेन्समा महत्वपूर्ण प्रगति गरेका छन् । यी अन्तर्राष्ट्रिय अभ्यासहरूले सरकारी एजेन्सीबीचको सहकार्यको महत्व साथै प्रविधि र पूर्वाधारमा निरन्तर लगानीको आवश्यकता बोध गराएका छन् । अन्तमा, नेपाल जस्तो विकासोन्मुख देशमा इगभर्नेन्स लागू गरेर प्रशासनिक कार्यलाई छिटो र छरितो बनाउन सकिन्छ । अस्थिर भएको प्रशासन, भ्रष्टाचार र अनियमितताको दाग लाग्ने गरेको कर्मचारीतन्त्र सुधारमा इगभर्नेन्सले अत्यन्तै महत्वपूर्ण भूमिका खेल्न सक्छ । सार्वजनिक सेवाहरूका लागि इगभर्नेन्स प्लेटफर्महरू र लेनदेनमा पारदर्शिताका लागि डिजिटल वित्तीय प्रणालीहरू लागू गर्नाले सुव्यवस्था कायम गर्न सकिन्छ । यसले भ्रष्टाचारलाई पनि कम गराउँछ । जसले कर्मचारीको दक्षतामा मात्र सुधार गर्दैन, प्रभावकारी रूपमा सेवाहरू प्रदान गर्ने सरकारको क्षमतामा जनताको विश्वास पनि बढाउँछ ।"
गौर राइस मिल्सको जग्गा बिक्रीविरुद्ध विरोध प्रदर्शन,"रौतहट : गौर राइस मिल्सको जग्गा बिक्रीविरुद्ध आन्दोलन दिनप्रतिदिन चर्किंदै गएको छ । शुक्रबार बिहानैबाट स्थानीय युवाहरू, राजनीतिक दलका नेताहरू, तथा सर्वदलीय संघर्ष समितिको अगुवाइमा रौतहटको सदरमुकाम गौरमा टायर बालेर विरोध प्रदर्शन गरिएको छ। प्रदर्शनकारीहरूले विपी चौक, मधेशी क्रान्ति चौक, र घण्टाघर चौकमा टायर बाल्दै गौर नगरपालिकाका मेयर शम्भु साहविरुद्ध मुर्दावादका नारा समेत लगाएका छन् । जग्गा बिक्री रोक्न माग गर्दै यो विषय अब सदनसम्म पनि पुगेको छ । रौतहट क्षेत्र नम्बर ३ का सांसद प्रभु साह र क्षेत्र नम्बर २ का सांसद किरण साहले संघीय संसदमा गौर राइस मिल्सको जग्गा संरक्षण गर्नुपर्ने भन्दै आवाज उठाउँदै आएका छन्। उनीहरूले यस विषयमा तत्काल कदम चाल्न सरकारलाई आग्रह गरेका छन्। त्यस्तै, नेकपा (एमाले) का रौतहट इन्चार्ज अजय कुमार गुप्ताले प्रधानमन्त्रीसमक्ष ज्ञापनपत्र बुझाउँदै गौर राइस मिल्सको जग्गा बिक्री रोक्न माग गरेका छन्। उनले यो जग्गा रौतहटबासीको धरोहर भएकाले यसको रक्षा गर्न सरकारको जिम्मेवारी रहेको बताए। प्रदर्शनका क्रममा युवा नेता ओम प्रकाश शाह मधेसियाले भने, 'यदि भुलबस नगरपालिकाले जग्गा बिक्री गर्ने निर्णय लिएको छ भने तत्काल सच्याओस्। अन्यथा हामी चरणबद्ध आन्दोलन गर्न बाध्य हुनेछौं।' नगरपालिका प्रशासनले यसबारे भने कुनै औपचारिक प्रतिक्रिया दिएको छैन ।"
अनुहारको सौन्दर्य बिगार्ने डन्डिफोर,"डानरेन्द्रकुमार शाक्य । अनुहारमा डन्डिफोर आएर धेरै युवायुवतीहरू चिन्तित हुन्छन्। यसलाई एक्ने भल्गारिस, पिम्पल, सेतो दाग (ह्वाइटहेड्स) वा कालो दाग (ब्ल्याकहेड्स) पनि भनिन्छ। युवावस्थामा धेरै देखिने छालासम्बन्धी समस्या हो। अनुहारमा बाहेक शरीरको अन्य भागहरूमा पनि देखा पर्न सक्छ। तैलीय ग्रन्थी (सेबेसियस ग्ल्यान्ड) को अधिक सक्रियताका कारण यो समस्या हुन्छ।किन हुन्छ ? हर्मोनल परिवर्तन : युवावस्थामा पुरुषहरूमा एन्ड्रोजन हर्मोन र महिलाहरूमा इस्ट्रोजन हर्मोन वृद्धि हुन्छ। जसले सेबेसियस ग्रन्थीलाई बढी सक्रिय बनाउँछ र छालामा अतिरिक्त तेल उत्पादन गराउँछ। अनुवांशिक कारण : केही मानिसहरूमा तैलीय ग्रन्थीहरू बढी सक्रिय हुने जेनेटिक प्रवृत्ति हुन्छ। अस्वस्थकर सरसफाइ र ब्याक्टेरियल संक्रमण : अनुहारमा बारम्बार फोहोर हातले छोएमा ब्याक्टेरिया छालामा प्रवेश गर्छ, जसले संक्रमण भई डन्डिफोर बिग्रन सक्छ। मेकअप र मास्कको प्रयोग : धेरै युवाहरूले डन्डिफोर लुकाउनका लागि कस्मेटिक पाउडर प्रयोग गर्छन् वा अनुहार मास्कले छोप्छन्। जसले छालामा तेल र ब्याक्टेरिया थुनिएर समस्या झन् बढाउँछ। स्थायी उपचार के छ ? यो कुनै रोग नभई हर्मोन परिवर्तनको प्राकृतिक प्रक्रिया हो। स्थायी उपचार नभए पनि डन्डिफोरलाई सही सरसफाइ र छालाको हेरचाह गरेर नियन्त्रण गर्न सकिन्छ। डन्डिफोरलाई कहिले पनि निचोर्नु हुँदैन। निचोर्दा समस्या अझ बल्झन सक्छ। अनुहार सफा राख्ने : अनुहारलाई दिनमा ३४ पटक एन्टिसेप्टिक साबुन प्रयोग गरी सफा गर्नुपर्छ। बारम्बार अनुहार नछुने : फोहोर हातले छोएमा ब्याक्टेरिया फैलिन्छ, जसले संक्रमण र पूस बन्न सक्छ। सफा तौलिया प्रयोग गर्ने : अनुहार सफा गर्दा हल्का गरी पुछ्नुहोस्, रगड्ने काम गर्नुहुँदैन। एन्टिसेप्टिक लोसन : ब्याक्टेरिया नियन्त्रण गर्न एन्टिसेप्टिक लोसन प्रयोग गर्नु लाभदायक हुन्छ। डाक्टरको सिफारिसअनुसार एन्टिसेप्टिक मलमको प्रयोग : यदि एक्ने धेरै बिग्रिएको वा संक्रमण भएको छ भने दिनमा ३४ पटक एन्टिसेप्टिक मलम लगाउन सकिन्छ। कस्मेटिक पाउडर र अनुहार मास्क प्रयोग नगर्ने : डन्डिफोर लुकाउनका लागि कस्मेटिक्स प्रयोग गर्दा वा अनुहार मास्क लगाउँदा समस्या झन् बढ्न सक्छ।"
बुटवलमा प्रसारण लाइनको मोनोपोल राख्ने काम धमाधम,"काठमाडौं : बुटवल उपमहानगरपालिका११ स्थित कालिकापथको योगिकुटी चोकदेखि होराइजन चोकसम्मको सडक खण्डमा पर्ने प्रसारण लाइनको मोनोपोल राख्ने काम धमाधम भइरहेको छ। बुटवलबाट मोतीपुरतर्फको १३२ केभि डबल सर्किट प्रसारण लाइनको टावर (चार खुट्टा भएको)लाई हटाएर योगिकुटीहोराइजन चोक सडक खण्डमा मोनोपोल (एउटा मात्र खुट्टा) राख्न लागिएको छ। करिब एक किलोमिटर सडक खण्डको बीचमा रहेका चारवटा टावरलाई हटाएर राखिने मोनोपोलको जग (फाउण्डेसन)निर्माण भइरहेको छ। फाउण्डेसनको काम १५ दिनभित्रमा सकिने छ। मोनोपोल निर्माणस्थलमा आपूर्ति भइसकेको छ। उक्त सडक खण्डमा ३०३० मिटरका दुईवटा र ३२३२ मिटरका दुईवटा मोनोपोल जडान गरिने छ। चालू रहेको उक्त प्रसारण लाइनलाई करिब १५ दिन बन्द(सटडाउन) गरेर मोनोपोल जडान गरिने छ। उक्त खण्डमा रहेका पुरानो टावरलाई हटाइने छ। साथै, तार (कन्डक्टर) पनि नयाँ प्रयोग गरिनेछ। नेपाल विद्युत प्राधिकरणका कार्यकारी निर्देशक कुलमान घिसिङले निर्माणस्थलको अनुगमन गरी गर्मी सुरुहुनुभन्दा पहिले नै मोनोपोल जडान गरिसक्न आग्रह गरे। गर्मी सुरुभएपछि बुटवल क्षेत्रमा विद्युत्को माग बढ्ने हुँदा प्रसारण लाइन सटडाउन दिन समस्या हुने भएकाले त्यसभन्दा अघिनै काम सक्न कार्यकारी निर्देशक घिसिङले बुटवल ग्रीड महाशाखालाई निर्देशन दिए। सडक र प्रसारण लाइन (तार) बीचको कम हुँदा सडकमा गुड्ने ठूला गाडीहरूले लाइन छोएमा हुन सक्ने दुर्घटनाको अन्त्य गर्न योगिकुटीहोराइजन चोक सडक खण्डमा मोनोपोल राख्न लागिएको हो। हाल सडक र लाइन बीचको दूरी ६ मिटरभन्दा कम छ। मानोपोल राखिएपछि सडक र लाइन बीचको दूरी करिब नौ मिटर हुनेछ। प्रसारण लाइनको टावर हाल बीचमा हुँदा उक्त सडक खण्ड साँघुरो रहेको छ। हालको टावरको बेसमेन्टको व्यास करिब ८ मिटर रहेको छ। मोनोपोलको बेसमेन्टको व्यास करिब साढे दुई मिटर मात्र हुनेछ। यसले गर्दा सडक पनि फराकिलो हुनेछ। साथै, मोनोपोल राखिएपछि हालको प्रसारण लाइनको मार्गधिकार घट्ने भएकाले त्यसको दायाँबायाँ रहेका घरहरू पनि थप सुरक्षित हुनेछन्।"
भारतीय राष्ट्रिय टिममा सुनिल क्षेत्रीको पुनरागमन,"काठमाडौं : भारतीय राष्ट्रिय टिमका पूर्व कप्तान सुनिल क्षेत्रीले सन्यासको घोषणा गरेको एक वर्ष नबिल्दै राष्ट्रिय टिममा फर्किएका छन्। अखिल भारतीय फुटबल संघ (एआइएफएफ)ले सामाजिक सञ्जालमार्फत उनी राष्ट्रिय टिममा फर्कन लागेको जानकारी दिएको हो। सामाजिक सञ्जालमा उनी एसिया कप क्वालिफार्यसको लागि टिममा फर्किएको बताइएको छ। कुनै कथाहरु निरन्तरताका लागि बनेका हुनछन्। भन्दै फुटबल संघले सुनिलको फोटो पोष्ट गरेको छ। प्रशिक्षक मानोलो मारक्वेजले सुनिलको अनुमति लिएर नै उनलाई राष्ट्रिय टिममा बोलाइएको खुलाएका छन्। उनले भनेका छन्, एसिया कप हाम्रो लागि निकै महत्वपूर्ण छ। हामीले प्रतियोगिताको महत्वलाई मध्यनजर गर्दै सुनिल क्षेत्रीसँग कुरा गर्यो। उनीले सहमति जनाएका कारण हामीले उनलाई टिममा समावेश गरेका छन्। यस अगाडि उनले गत जुनमा सन्न्यास लिएको घोषणा गरेका थिए। उनले भारतीय टिमका लागि १५० अन्तर्राष्ट्रिय खेल खेलिसकेका क्षेत्रीले ९४ गोल गरेका छन्। उनले अर्जुना, खेलरत्न तथा पद्मश्रीजस्ता प्रतिष्ठित पुरस्कार प्राप्त गर्ने खेलाडी हुन्। पुरुष फुटबलमा क्रिस्टियानो रोनाल्डो, लिओनल मेसी र इरानका अली दाईपछि सर्वाधिक अन्तर्राष्ट्रिय गोल गर्ने खेलाडीका रुपमा परिचित भारतीय स्ट्राइकर राष्ट्रिय टिममा फर्किएका हुन्छन्। क्षेत्री बेंगलुरु एफसीबाट भारतीय सुपर लिग (आइएसएल) खेल्ने गर्थे। उनको अन्तिम अन्तर्राष्ट्रिय खेल २०२४ को जुन ६ मा कोलकातास्थित साल्ट लेक स्टेडियममा कुवेतविरुद्ध फिफा विश्वकप छनोट खेलेका थिए। सन् २००२ मा मोहन बगानबाट आफ्नो व्यवसायिक यात्रा सुरू गरेका क्षेत्रीले भारतलाई २००७, २००९, २०१२ नेहरू कप तथा २०११, २०१५, २०२१, २०२३ का साफ च्याम्पियनसिप जिताउन महत्त्वपूर्ण भूमिका खेलेका थिए। सन् २००८ को एएफसी च्यालेन्ज कप जिताउँदै भारतलाई २७ वर्षपछि पहिलो पटक एएफसी एसियन कपमा छनोट गराएका थिए। उनले सन् २००५ मा पाकिस्तानविरुद्ध पहिलो अन्तर्राष्ट्रिय गोल गरेका थिए। सन् २०११ को साफ च्याम्पियनसिपमा ७ गोल गर्दै आइएम विजयनको रेकर्ड तोड्दै भारतको सर्वाधिक गोलकर्ता बनेका थिए।"
एनएसएल : काठमाडौंको पहिलो विदेशीको रुपमा तुरे अनुबन्ध,"काठमाडौं : नेपाल सुपर लिग (एनएसएल) का लागि काठमाडौं रेर्जसले पहिलो विदेशी खेलाडीको रुपमा सियारा लियोनका फर्वाड मोहम्मद बुया तुरेलाई अनुबन्ध गरेको छ। एनएसएलको तेस्रो संस्करणका लागि तुरेलाई काठमाडौंले अनुबन्ध गरेको हो। ३० वर्षीय तुरेलाई यूएसएल च्याम्पियनसिपको ब्लबल बार्मिङ्घम लिजबाट भित्र्याएको हो। फर्वाडसँग स्विडेन, चीन र अमेरिकन लिग खेलेको अनुभव रहेको छ। १७ वर्षको उमेरमा सियरा लियोनका लागि डेब्यु गरेका तुरेले १७ अन्तर्राष्ट्रिय गोल गरेका छन्। एनएसएलका लागि रोहन कार्की काठमाडौंको मार्की खेलाडी रहेका छन्। प्रतियोगिता चैत अन्तिम साता हुनेछ। यस पटक ७ टिमले सहभागीता जनाउने यस लिगमा पछिल्लो सिजनको इलाम डी मेची र विरगञ्जले नाम फिर्ता लिएका हुन्।"
"कर्णालीका सामुदायिक विद्यालयको नतिजा बिजोग,कसले गर्ने शैक्षिक सुधार ?","वीरेन्द्रनगर : २०८० को माध्यमिक शिक्षा परीक्षा (एसईई) मा कर्णाली प्रदेशबाट ३५ हजार ६१ परीक्षार्थी सहभागी भए। १४ हजार ६ सय ७७ जनामात्रै उत्तीर्ण भए। जुन, ४१ दशमलव ८५ प्रतिशत मात्रै हो। जब कि देशभर ५२ प्रतिशत विद्यार्थी उत्तीर्ण भएका थिए। राष्ट्रिय तथ्यांकसँग तुलना गर्दा कर्णालीको एसईई नतिजा निकै कमजोर देखियो। परीक्षामा सहभागिता जनाएका ७ सय ३० मध्ये ४६ विद्यालयको नतिजा त शून्य नै भयो। सामुदायिक विद्यालयबाट उत्तीर्ण भएका अधिकांश विद्यार्थीले पनि राम्रो अंक ल्याउन सकेनन्। ४ सय ९६ जनाले २०१ देखि २४० जीपीए मात्रै ल्याए। ५ हजार ३ सय ५८ जनाले २४१ देखि २८० जीपीए, ६ हजार १ सय ५४ जनाले २८१ देखि ३२० जीपीए, २ हजार २ सय ६७ जनाले ३२१ देखि ३६ जीपीए र ४ सय २ जनाले ३६१ देखि ४ जीपीएसम्म ल्याएका थिए। राम्रो नतिजा ल्याउने अधिकांश विद्यार्थी निजी र सार्वजनिक गुठी विद्यालयका हुन्। सुर्खेतमा सञ्चालित एसओएस हर्मन माइनर विद्यालयका प्राचार्य हरिहर बस्नेत संस्थागत विद्यालयले सामुदायिक विद्यालयको तुलनामा राम्रो नतिजा ल्याएको बताउँछन्। एसओएसबाट सहभागी भएका ८५ परीक्षार्थीमध्ये २९ जनाले ए प्लस, ४६ जनाले ए र १० जनाले बी प्लस ल्याएर सतप्रतिशत विद्यार्थी उत्तीर्ण भएका थिए। एसईईको यो नतिजा कर्णालीको शैक्षिक अवस्था दर्शाउने एक आधार हो। नमुना विद्यालयकै बिजोग २०७५ सालयता कर्णालीका ३७ विद्यालयलाई नमुना घोषणा गरिएका छन्। तर, तिनै नमुना विद्यालयको नतिजासमेत निराशाजनक छ। विद्यार्थीको आकर्षण राम्रै भए पनि अपेक्षाकृत नतिजा भने नमुना विद्यालयले पनि दिन सकेका छैनन्। सुर्खेतको वीरेन्द्रनगरस्थित जनमावि वीरेन्द्रनगर, अमरज्योति मावि नेवारे, जनज्योति मावि बडडचौर, नेरामावि बडाखोली र जनता मावि विद्यापुरलाई सरकारले नमुना विद्यालय घोषणा गरेको छ। गत वर्षको एसईईमा ती विद्यालयबाट जम्मा ३३ प्रतिशत विद्यार्थी मात्रै पास उत्तीर्ण भए। नेवारेस्थित अमरज्योति माध्यमिक विद्यालयबाट ३ सय ८२ विद्यार्थीले परीक्षा दिएकामा २ सय ४४ जना विद्यार्थी फेल भए। पढ्दै, कमाउँदै कार्यक्रमले चर्चित बराहताल गाउँपालिकाको जनज्योति मावि बड्डीचौरमा समेत परीक्षामा सहभागी १ सय ३ परीक्षार्थीमध्ये ७ जनामात्रै उत्तीर्ण भए। त्यसैगरी सुर्खेतकै नेरामावि बडाखोलीका १ सय २६ मध्ये २५ जना, जनता मावि विद्यापुरका ७४ मध्ये ११ जना र जनमावि वीरेन्द्रनगरका २ सय ४८ परीक्षार्थीमध्ये १ सय ९१ जना विद्यार्थी उत्तीर्ण भए। प्रदेश राजधानी रहेको जिल्लाकै नमुना विद्यालयको यस खालको निराश नतिजाले सिंगो प्रदेशको शैक्षिक अवस्था प्रतिविम्बित गर्छ। सरकारले नमुना घोषणा गरेका दैलेखका विद्यालयको नतिजा पनि सन्तोषजनक छैन। गत एसईईमा दैलेखको हिमालय नमुना मावि डाँडीमाडीबाट ६३ परीक्षार्थी थिए। तर, ७ जना मात्रै उत्तीर्ण भए। चामुण्डा मावि हाडाकोटका ६० जनामध्ये ४ जना, विजया मावि दुल्लुमा १ सय ७७ जनामध्ये २४ जना, त्रिभुवन माविमा १ सय ३८ जनामध्ये ५६ जना, भैरव मावि खोरमा ६१ जनामध्ये २९ जना विद्यार्थी मात्रै एसईईमा सफल भए। शिक्षा विकास तथा समन्वय एकाइ सुर्खेतका प्रमुख महेशदत्त देवकोटा विद्यालयको शिक्षण सिकाइ क्रियाकलाप प्रभावकारी नभएकै कारण यहाँको शैक्षिक गुणस्तर खस्कँदै गएको बताउँछन्। सरकारले नमुना घोषणा गरेका सुर्खेतको लेकबेंसी नगरपालिका स्थित आदर्श माविका १ सय २१ जनाले एसईई दिएका थिए। तर, २५ जना मात्रै परीक्षामा सफल भए। दैलेखको आठबिस नगरपालिकास्थित जनज्योति माविमा ६७ जनाले एसईई दिएकोमा १३ जना, डोल्पाको ठूलोभेरी नगरपालिकास्थित सरस्वती माविमा ७६ जनाले एसईई दिएकोमा उत्तीर्ण ४२, जुम्लाको कनकासुन्दरी माविमा ६९ जनाले एसईई दिएकोमा उत्तीर्ण संख्या ३२ थियो। यस्तै, कालिकोटको नरहरीनाथ गाउँपालिका स्थित नन्दादेवी माविमा ९२ जनाले एसईई दिएकोमा उत्तीर्ण ५९ जना मात्रै पास भए। हुम्लाको अदानचुली गाउँपालिकास्थित सल्लाघारी माविमा ५१ जनाले एसईई दिएकोमा एक जना पनि उत्तीर्ण हुन सकेनन्। जाजरकोटका छेडागाड नगरपालिकास्थित नारायणी माविमा ८३ जनामा उत्तीर्ण ८३, सल्यानको कपुरकोटस्थित नेपाल राष्ट्रिय माविमा ८१ जनामा उत्तीर्ण ४७, रुकुमपश्चिमको मुसिकोटस्थित यमुना नन्द माविमा १ सय १५ जनामा उत्तीर्ण संख्या ६० थियो। शिक्षक छैनन्, कसले पढाउने ? प्रदेश सामाजिक विकास मन्त्रालयका अनुसार कर्णालीमा ३ हजार २६ सामुदायिक विद्यालय छन्। तीमध्ये करिब १ हजार २ सय (४० प्रतिशत) विद्यालयमा शिक्षकको एउटा पनि दरबन्दी छैन। दरबन्दीविहीन विद्यालयहरू राहत, स्थानीय स्रोत र निजी स्रोतका शिक्षकबाट सञ्चालित छन्। सामुदायिक विद्यालयमा एक शिक्षकले निर्धारित अनुपातभन्दा दोब्बर विद्यार्थी पढाउनुपर्ने बाध्यता छ। आधारभूत तहमा एक शिक्षकले ७० जनासम्म पढाइरहेका छन्। नियमावलीअनुसार एक शिक्षकले ४५ विद्यार्थी पढाउनुपर्छ। कालीकोटको पचालझरना गाउँपालिकाका ८ वटा विद्यालयमा विज्ञान शिक्षकको कोटा खाली रहेको छ। सरकारले विद्यालय खोल्ने अनुमति मात्र दिन्छ, आवश्यक दरबन्दी दिँदैन। सरकारले दिएको अनुदान कोटामा पनि शिक्षक पाउनै मुस्किल हुने गरेका प्रधानाध्यापक बोगटी बताउँछन्। एकातिर शिक्षक नहुने र अर्कोतिर विद्यार्थीले मिहिनेत नगर्ने कारणले नतिजा निराशापूर्ण हुने गरेको उनको भनाइ छ। दरबन्दीअनुसार शिक्षक नभएको, विषयगत र तालिमप्राप्त शिक्षक नरहेको जस्ता समस्या लेखिएका छन्। शिक्षा पत्रकार समूहले सेभ द चिल्ड्रेनसँगको सहकार्यमा प्रकाशन गरेको मुख्यमन्त्रीलाई बालबालिकाको चिठी नामक पुस्तकमा यसको दृष्टान्त देख्न सकिन्छ। समूहले प्रदेशका ५८ स्थानीय तहमा रहेका विद्यालयबाट ३ सय १२ विद्यार्थीको चिठी संकलन गरेको थियो। बालबालिकाले मुख्यमन्त्रीलाई पठाएको चिठीमा पनि यसलाई प्रमुखताका साथ उठान गरिएको छ। ८८ चिठीमा दरबन्दीअनुसार शिक्षक नभएको, विषयगत र तालिमप्राप्त शिक्षक नरहेकोजस्ता समस्या लेखिएका छन्। त्यसैगरी ६० चिठीमा विषयगत शिक्षक अभाव र १६ चिठीमा तालिमप्राप्त शिक्षकको अभाव उल्लेख गरिएको छ। विद्यालयमा झन्डै एकतिहाइ (३२प्रतिशत) दरबन्दी अभाव रहेको छ। प्राथमिक तहको तुलनामा माथिल्लो तहमा दरबन्दी अभाव अझै गहिरिँदै गएको देखिन्छ। प्राथमिक तहमा ७ दशमलव ३२ प्रतिशत दरबन्दी अभाव रहेकोमा उच्च माध्यमिक तहमा यो अभाव ४४ दशमलव ११ प्रतिशत देखिन्छ। त्यसैगरी निम्नमाध्यमिक तहमा ५९ प्रतिशत र माध्यमिक तहमा ५८ प्रतिशत दरबन्दी अभाव रहेको छ। शिक्षा विकास निर्देशनालयका निर्देशक दीपा हमाल कर्णालीको शैक्षिक गुणस्तर कमजोर हुनुका पछाडि धेरैजसो विद्यालयहरूमा दरबन्दी अभाव हुनु र भएका दरबन्दीमा पनि विषयगत शिक्षकको व्यवस्था नहुनु प्रमुख कारण रहेको बताउँछिन्। उनका अनुसार स्वीकृतमा पनि गणित, विज्ञन र अंग्रेजी शिक्षकको अभाव हुने गरेको छ। शिक्षक अभावका कारण विद्यार्थीले नपढेरै परीक्षामा बस्नुपर्ने बाध्यता आइलाग्छ, अनि कसरी राम्रो नतिजा आउँछ ? उनले भनिन्, विद्यार्थीलाई गुणस्तरीय शिक्षा प्रदान गर्नका लागि सरकारले पर्याप्त मात्रामा शिक्षक दरबन्दी सिर्जना गरेर सोहीअनुसारका शिक्षकको व्यवस्था गर्नुपर्दछ। कर्णालीमा २ हजार ९ सय ८३ सामुदायिक विद्यालय छन्। कर्णालीमा प्राथमिक तहमा ८ हजार ७ सय ९३ शिक्षक दरबन्दी हुनुपर्नेमा ८ हजार १ सय ४९ जनाको मात्रै दरबन्दी छ। अझै ६ सय ४४ दरबन्दीअपुग छ। आधारभूत तह ६८ मा ४ हजार ५ सय ६० शिक्षक दरबन्दी हुनुपर्नेमा १ हजार ८ सय ६१ दरबन्दी मात्र छ। यो तहमा २ हजार ६ सय ९९ दरबन्दी अपुग छ। माध्यमिक तहमा ३ हजार २५ दरबन्दी हुनुपर्ने हो। यो तहमा १ हजार २ सय ७६ मात्र दरबन्दी छ। माध्यमिक तहमा अझै १ हजार ७ सय ४९ दरबन्दी अपुग छ। उच्च माध्यमिक तहमा १ हजार ३६ शिक्षक दरबन्दी हुनुपर्ने भए पनि अहिले ५ सय ७९ को मात्र दरबन्दी छ। यसमा पनि ४ सय ५७ दरबन्दी अपुग छ। कर्णालीमा समग्र विद्यार्थी संख्याका आधारमा १७ हजार ३ सय ८४ दरबन्दी हुनुपर्ने भए पनि ११ हजार ८ सय ६५ मात्र दरबन्दी छन्। अझै ५ हजार ५ सय ४९ दरबन्दी अपुग छन्। पुस्तक छैनन्, के पढ्ने ? कर्णालीका हिमाली तथा पहाडी जिल्लामा समयमै पाठ्यपुस्तक नपुग्ने पुरानै समस्या हो। विद्यार्थीले वार्षिक परीक्षा सञ्चालन हुने बेलासम्म पनि पूरा सेट पुस्तक पाउँदैनन्। एकातिर शिक्षक नहुने, अर्कोतिर पाठ्यपुस्तक पनि समयमै नपाइने, यसले गर्दा विद्यार्थीले परीक्षामा राम्ररी लेख्न सक्दैनन्। हिमाली क्षेत्रमा पर्ने जुम्ला, हुम्ला, मुगु र डोल्पामा फागुनदेखि नयाँ शैक्षिक सत्र सुरु हुन्छ। पुस र माघ महिनामा बिदा दिइन्छ। ती जिल्लामा करिब ६ महिनापछि पाठ्यपुस्तक विद्यार्थीका हातमा पुग्छन्। विद्यार्थी नेता हिक्मतजंग मल्ल भन्छन्, विद्यालयमा न विषयगत शिक्षक छन्, न त समयमै पाठ्यपुस्तक विद्यार्थीको हातमा पुग्छन्, अनि कसरी आउँछ परीक्षामा राम्रो नतिजा ? कर्णालीका दुर्गम जिल्लाका विद्यालयमा पाठ्यपुस्तक ढुवानीको समस्या छ। त्यसमा पनि सबै किताव एकैपटक आउँदैनन्। शैक्षिक सत्र सकिने बेलामा मुस्किलले विद्यार्थीको हातमा पाठ्यपुस्तक पुग्छन्। कर्णालीको शैक्षिक अवस्थामा सुधार नहुनुको एक प्रमुख कारण पाठ्यपुस्तक समयमै नपुग्नु पनि रहेको विद्यार्थी नेता मल्लको भनाइ छ। मुख्यमन्त्रीलाई बालबालिकाको चिठी नामक पुस्तकमा पनि यस समस्यालाई प्रमुखताका साथ उल्लेख गरिएको छ। बालबालिकाले मुख्यमन्त्रीलाई पठाएको चिठीमा पनि यसलाई प्रमुखताका साथ उठान गरिएको छ। कुल ३ सय १२ मध्ये ७८ चिठीमा समयमै पाठ्यपुस्तक नपाएको समस्या देखाइएका छन्। २४ (७६९ प्रतिशत) विद्यार्थीले पुरानै पुस्तकको भरमा पढ्नु परेको उल्लेख गरेका छन्। हुम्लाको मानसरोवर नमुना माविमा कक्षा ९ मा अध्ययनरत एक बालकले भनेको बेला पाठ्यपुस्तक नपाउँदा अध्ययनमा समस्या भएको बताएका छन्। सरहरूले कक्षाकोठामा पढाएको भरमै नोट बनाएर परीक्षा दिनुपर्ने बाध्यता छ, ती बालकले मुख्यमन्त्रीलाई पठाएको चिठीमा भनिएको छ। डोल्पाको त्रिपुरा मावि काईगाउँका १० कक्षामा अध्ययनरत अर्का एक बालकले भनेका छन्, पाठ्यपुस्तक समयमा नआउने रोग अझैसम्म विद्यमान छ। पुरानो किताब र सरहरूले नोटबाट टिपाएको भरमा परीक्षा दिनुपर्ने अवस्था छ। विशेषगरी साविक कर्णालीका बालबालिकाले यो समस्यालाई प्रमुखताका साथ उठान गरेका छन्। प्रदेश शिक्षा निर्देशनालय सुर्खेतका सूचना अधिकारी लोकप्रसाद पौडेलका अनुसार जनक शिक्षा सामग्री केन्द्रले पुस्तक छाप्ने काम गर्छ। त्यहाँबाट पुस्तक पसलहरूले खरीद गरेर ढुवानी गरी जिल्लाजिल्लामा पुर्याउँछन्। जिल्लामा पुगेका पुस्तकका लागि सरकारले स्थानीय तहको खातामा पैसा पठाएको हुन्छ। उनीहरूले खरिद गर्न ढिलाइ गर्छन्। विद्यालय, स्थानीय तह, पुस्तक पसले र जनक शिक्षा सामग्री केन्द्रबीच समन्वय अभावका कारण विद्यार्थीको हातमा छिटो पुस्तक नपर्ने समस्या छ। पर्याप्त पूर्वाधार छैन, कहाँ पढ्ने ? भौगोलिक रूपमा विकट कर्णाली प्रदेशका विद्यालयमा पर्याप्त भौतिक पूर्वाधार नहुनु अर्को समस्या हो। जीर्ण विद्यालय भवनमात्र होइन, खेल मैदान, खानेपानी, शौचालय, सडक पहुँचजस्ता कारणले विद्यार्थीका लागि अध्ययनको अनुकूल वातावरण छैन। कहीँकहीँ त एउटा सानो कोठाभित्र ७० जनासम्म विद्यार्थी राखेर पढाउने गरिन्छ। सामान्य सुविधालाई समेत ध्यान नदिई कतिपय विद्यालयहरू डेस्क र बेन्चको भरमा सञ्चाचित छन्। शिक्षा पत्रकार समूहले प्रकाशन गरेको मुख्यमन्त्रीलाई बालबालिकाको चिठी नामक पुस्तकमा यसको दृष्टान्त देख्न सकिन्छ। मुख्यमन्त्रीलाई चिठी लेख्नेमध्ये अधिकांश बालबालिकाले आफू अध्ययनरत विद्यालयको भौतक संरचना उपयुक्त नभएको गुनासो गरेका छन्। भवन जीर्ण भएको, चौरमा बसेर पढ्नुपर्ने बाध्यता रहेको, खेल मैदान नभएको, खानेपानी र शौचालयको प्रवन्ध नभएको लगायत समस्याहरू उनीहरूले चिठीमा समेटेका छन्। प्राप्त भएकामध्ये २७४ चिठीमा यो समस्या छुटेको छैन। कालीकोटको देव माध्यमिक विद्यालय, महाबैमा कक्षा ८ मा अध्ययनरत एक बालिकाले मुख्यमन्त्रीलाई भौतिक संरचनासँग सम्बन्धित १० वटा समस्या लेखेर पठाएकी छन्। उक्त चिठीभित्र समग्र कर्णालीका बालबालिकाले भोग्नुपरेको भौतिक संरचनासँग सम्बन्धित समस्या समेटिएका छन्। डोल्पाको इन्द्रधनुष माविमा कक्षा ५ मा अध्ययनरत एक बालकले बर्खाको बेला पानी पर्दा कक्षाकोठाभित्र पस्ने गरेको गुनासो गरेका छन्। केही बालबालिकाले विद्यालय संरचना निर्माणको क्रममा मिलेमतोमा उपभोक्ता समिति गठन गरी गुणस्तरहीन काम गरिएको पनि चिठीमा उल्लेख गरेका छन्। चिठी पठाउनेमध्ये २ सय २८ जनाले स्वच्छ खानेपानी अभाव, २ सय ९ जनाले शौचालय अभाव, १ सय ३८ जनाले भवन जीर्ण, १ सय ४ जनाले खेल मैदान र सामग्री अभावको समस्या सुनाएका छन्। मध्यपश्चिम विश्वविद्यायका पूर्वडिन पीताम्बर ढकाल कर्णालीका ९० प्रतिशत विद्यालयमा न्यूनतम सुविधा पनि नरहेको बताउँछन्। विद्यालय भवन जीर्ण छन्, एउटै बेन्चमा ४५ जना ठेलमठेल गरी बस्नुपर्ने बाध्यता छ, अनि बालबालिकाले कसरी पढ्न सकुन् ? ढकाल भन्छन्, मूल कुरा भौतिक पूर्वाधारै नभएपछि विद्यार्थी कहाँ बसेर पढ्ने ? यो गम्भीर प्रश्न बनेको छ।कर्णाली प्रदेशको सामाजिक विकास मन्त्रालयको तथ्यांक हेर्दा यो प्रश्न थप गम्भीर बनेको छ। मन्त्रालयका अनुसार प्रदेशभर करिब १ हजार विद्यालयहरूमा भौतिक संरचना अभाव छ। करिब १ हजार ८ सय विद्यालयमा बालमैत्री शौचालय छैनन्। झन्डै २ हजार ५ सय विद्यालयहरू अपांगतामैत्री छैनन्। खेल मैदान नभएका विद्यालयको संख्या १ हजार ५ सयभन्दा बढी रहेको छ। हालसम्म मन्त्रालयले ५ सय विद्यालयमा भवन निर्माण गरेको छ। प्रदेश सरकारले अबको ५ वर्षसम्म कर्णालीका सबै विद्यालयमा सुविधायुक्त भवनहरू निर्माण गर्ने लक्ष्य राखेको छ। सामाजिक विकास मन्त्रालयका अधिकृत बलवीर सुनारले भने। विद्यालय व्यवस्थापन समिति र विद्यालयका शिक्षकबीच समन्वय नहुनु, विद्यालयभित्र कमजोर भौतिक वातावरण हुनु र गरिबीका कारण विद्यार्थीले पनि काम गर्नुपर्ने बाध्यताका कारण कर्णालीको शैक्षिक अवस्था खस्कन गएको हो। डा बेलपत्रनाथ योगी  पूर्वप्राथमिक तहका बालबालिकाहरूको स्वास्थ्य र सिकाइसम्बन्धी अध्येता कर्णालीका धेरैजसो विद्यालयहरूमा दरबन्दी अनुसारका शिक्षक (विशेषगरी गणित, विज्ञान र अंग्रेजी विषयगत शिक्षक) को अभाव छ। समयमै कोर्स पूरा हुँदैनन्। त्यसैकारणा कर्णालीको शैक्षिक गुणस्तर कमजोर भइरहेको छ। दीपा हमाल  निर्देशक, शिक्षा विकास निर्देशनालय कर्णालीका अधिकांश सामुदायिक विद्यालयमा शिक्षण सिकाइ क्रियाकलाप राम्रो छैन। अभिभावकहरू आफ्ना नानीबाबुलाई विद्यालय पठाए भइहाल्छ भनेर ढुक्क हुन्छन्, तर विद्यालयमा पढ्ने र सिक्ने वातावरण छैन। यसले गर्दा कर्णालीमा शिक्षाको अवस्था सुधार हुन नसकेको हो। बाले विक  शैक्षिक अभियन्ता एवं बालअधिकारकर्मी किन खस्कियो शैक्षिक गुणस्तर ? गत वर्षको एसईईमा कालीकोटको पचालझरना गाउँपालिका७, नुवाघरस्थित पंगेलीदेवी माध्यमिक विद्यालयबाट ५५ जना विद्यार्थीले एसईई परीक्षा दिए। तर, २ जनामात्रै उत्तीर्ण भए। उत्तीर्ण भएका विद्यार्थी पनि सहरतिर पढेर परीक्षा दिन मात्रै भर्ना भएका थिए। हाम्रो विद्यालयमा निमावि र मावि तहमा एकजना पनि दरबन्दीका शिक्षक छैनन्, विद्यार्थी भए पनि शिक्षक छैनन्, विद्यालयका प्रधानाध्यापक धर्मराज बोगटी भन्छन्, संघीय अनुदानमा विज्ञान शिक्षकका लागि तीनपटक विज्ञापन खोलियो, तैपनि शिक्षक पाउन सकिएन। कालीकोटको पंगेलीदेवीमात्र होइन, कर्णाली प्रदेशको सुगम मानिने सुर्खेतका विद्यालयको अवस्था पनि सन्तोषजनक छैन। सुर्खेतको चौकुने गाउँपालिका१ स्थित नेपाल राष्ट्रिय माध्यमिक विद्यालयबाट गत वर्ष एसईई दिएका ८ जना विद्यार्थीमध्ये एकजना पनि उत्तीर्ण हुन सकेनन्। यस वर्ष सो विद्यालयबाट २ जनाले परीक्षा दिँदैछन्। यी दृष्टान्तबाट उब्जिने प्रश्नहरू हुन् कर्णालीको शैक्षिक स्तर किन सुध्रिन सकेन ? आखिर कारण के हो त ? यसले सरकारदेखि सरोकारवाला सबैलाई चिन्तित बनाएको छ। शिक्षक तथा भौतिक पूर्वाधार अभाव, समयमै पाठ्यपुस्तक नपुग्नु, राज्यले शिक्षामा पर्याप्त लगानी गर्न नसक्नु, शिक्षण सिकाइ क्रियाकलाप प्रभावकारी नहुनुजस्ता कारणले कर्णालीको शैक्षिक अवस्था नाजुक बन्दै गएको सरोकारवालाहरूको भनाइ छ। पूर्वप्राथमिक तहका बालबालिकाहरूको स्वास्थ्य र सिकाइसम्बन्धी अध्ययन गरेका डा बेलपत्रनाथ योगीको भनाइमा प्रभावकारी सिकाइ उपलब्धि हासिल हुन नसक्नुमा शिक्षण सिकाइ वातावरणमा देखिएको समस्या प्रमुख हो। उनले मुख्य गरी ३ वटा कारण औंल्याए। पहिलो विद्यालय व्यवस्थापन समिति र विद्यालयका शिक्षकबीच समन्वय नहुनु। यसले गर्दा विद्यालयको पठनपाठनदेखि समग्र शिक्षामा प्रतिकूल असर पार्ने गरेको छ। दोस्रो विद्यालयभित्र कमजोर भौतिक वातावरण हुनु। विद्यालयको भौतिक वातावरण शिक्षणमैत्री नहुँदा सिकाइमा प्रभाव पर्ने गर्दछ। र, तेस्रो गरिबी। कर्णालीमा गरिबी व्याप्त छ। यसले बालबालिकाको शिक्षामा प्रत्यक्ष असर पार्ने गरेको योगीको भनाइ छ। रोजीरोटीका लागि बालबालिकाले समेत काम गर्नुपर्ने भएकाले उनीहरूले पढाइमा पर्याप्त समय दिन सक्दैनन्। योगीका अनुसार शिक्षकमा देखिएको शिक्षण अनुभवले शिक्षण सिकाइमा प्रभाव पार्ने गरेको देखिएको छ। उनले अध्ययनको क्रममा ५ वर्षभन्दा कम, ५ देखि १० वर्ष र १० भन्दामाथि अनुभव भएका शिक्षकको अध्यापनकार्यलाई मूल्यांकन गरेका थिए। यसरी हेर्दा उनले ५ देखि १० वर्ष अनुभव भएका शिक्षकको शिक्षण कला राम्रो भएको पाए। कर्णालीका कतिपय विद्यालयमा अहिले पनि ८ कक्षा पास शिक्षकहरू छन्, तर योग्यताले मात्र शिक्षण क्रियाकलापमा प्रभाव नपार्ने रहेछ, अध्ययनको सार सुनाउँदै उनले भने, स्नातक गरेका र १० वर्षभन्दा बढी अनुभव भएका शिक्षकमा पनि निराशा र लापरबाही देखिने गरेको पाइयो। यसले गर्दा पनि कर्णालीको शिक्षाको गुणस्तर माथि उठ्न नसकेको उनले बताए। शिक्षा विकास निर्देशनालयका निर्देशक दीपा हमाल कर्णालीको शैक्षिक गुणस्तर कमजोर हुनुका पछाडि धेरैजसो विद्यालयहरूमा दरबन्दी अनुसारका शिक्षक (विशेषगरी गणित, विज्ञान र अंग्रेजी विषयगत शिक्षक) को अभाव हुनु, समयमै कोर्स पूरा नहुनु बताउँछिन्। यहाँको गरिबीले पनि शिक्षाको विकासमा असर पारेको उनको भनाइ छ। बालबालिकालाई घरायसी काममा लगाउने हुँदा उनीहरूको शैक्षिक चेतनाको स्तर कमजोर हुन्छ, अभिभावकले पनि शिक्षाको महत्व बुझेका छैनन्, उनी भन्छिन्, मौसमी बसाइँसराइ, गरेर भारतलगायतका ठाउँमा अभिभावकसँगै विद्यार्थीहरू रोजगारीका लागि जाने कारणले पनि नतिजा कमजोर आएको हो। शैक्षिक अभियन्ता एवं बालअधिकारकर्मी बाले बिक पनि कर्णालीका अधिकांश सामुदायिक विद्यालयमा शिक्षण सिकाइ क्रियाकलाप राम्रो नहुँदा त्यसको असर गुणस्तरीय शिक्षामा पर्ने गरेको बताउँछन्। बालबालिकाका लागि घरमा समेत पढ्ने वातावरण नहुने गरेको उनको भनाइ छ। अभिभावकहरू आफ्ना नानीबाबुलाई विद्यालय पठाए भइहाल्छ भनेर ढुक्क हुन्छन्, तर विद्यालयमा पढ्ने र सिक्ने वातावरण छैन, उनी भन्छन्, यसले गर्दा कर्णालीमा शिक्षाको अवस्था सुधार हुन सकेको छैन। यसले समग्र सामुदायिक शिक्षाको अवस्था चिन्ताजनक अवस्थामा पुगेको उनले बताए। संघीयताले निर्दिष्ट गरेको व्यवस्थाअनुसार कानुन नबन्दा र अधिकारको समुचित तथा निर्वाध प्रयोग हुन नपाउँदा पनि सार्वजनिक शिक्षा प्रभावित हुने गरेको छ। कालीकोटको तिलागुफा नगरपालिकाका प्रमुख शंकरप्रसाद उपाध्यायले केन्द्र सरकारले स्थानीय तहलाई विद्यालयका लागि कानुनी अधिकार नदिएको बताउँछन्। राज्यले हामीलाई तलबभत्ता वितरण गर्नेबाहेक केही अधिकार दिएको छैन, हामीले शिक्षक सरुवा लगायतका कामहरू गर्न खोज्दा अदालतले उल्ट्याउँछन्, उनी भन्छन्, हाम्रा सामुदायिक विद्यालयको नतिजा कमजोर आउनुमा शिक्षक, अभिभावक, विद्यालय व्यवस्थापन समितिमात्र होइन, राज्य पनि उत्तिकै जिम्मेवार रहेको छ।"
अर्काको नागरिकतामा फोटो टाँसेर ठगी गर्ने दुई जना पक्राउ,राजविराज : अर्काको नागरिकतामा आफ्नो तस्बिर टाँसेर ठगी गरेको आरोपमा दुई जनालाई पक्राउ परेका छन्। राजविराज नगरपालिका१२ घर भई हाल वडा५ का अभिषेक यादव र अरुणकुमार यादव रहेको आज जिल्ला प्रहरी कार्यालयका प्रहरी उपरीक्षक ढकेन्द्र खतिवडाले जानकारी दिए। नागरिकतामा आरोपितमध्ये अरुणको फोटो टाँसेर विराटनगरस्थित सिटिजन्स बैंकमा खाता खोली अन्य व्यक्तिहरूबाट लाखौँ रकम ठगी गरिरहेको खुल्न आएपछि पक्राउ गरिएको उनको भनाई छ। दुवै जनाविरुद्ध नागरिकतासम्बन्धी कसुर र ठगीमा जाहेरी परेको र अदालतबाट म्याद थप गरी अनुसन्धान अगाडि बढाइएको प्रहरीले जनाएको छ।
ब्राजिलियन राष्ट्रिय टिममा फर्किए नेइमार,"काठमाडौं : ब्राजिलियन फर्वाड नेइमार जुनियर राष्ट्रिय टिमको प्रशिक्षणमा फर्किएका छन्। उनी चोटका कारण टिमबाट बाहिर रहेका थिए। २०२३ को अक्टोबरमा घुँडाको चोटले टिम बाहिर भएका थिए। १७ महिनापश्चात उनी पुन टिममा फर्किएका हुन्। उनी विश्वकप छनोटको खेल खेल्न राष्ट्रिय टिममा फर्किए। प्रशिक्षक डेरिभाल जुनियरको २३ सस्यीय टोली घोषणामा ३३ वर्षीय नेइमारको नाम समावेश गरिएको हो। ब्राजिलियन टोली : गोलकिपर : एलिसन ब्रेकर, बेन्टो, एडरसन डिफेन्स : भान्डरसन, विस्ली, लियो ओर्टिज, ड्यानिलो, गाब्रियल म्यागाल्हेस, मार्किन्होस, मुरिलो, गुइल्हेर्मे अराना मिडफिल्डर : आन्द्रे, ब्रुनो गुइमारेस, गेर्सन, जोलिन्टन फरवार्ड : नेइमार, एस्टेभाओ, जोआओ पेड्रो, राफिन्हा, रोड्रिगो, भिनिसियस जुनियर, सभिन्हो, म्याथ्युज कुन्हा"
श्रम मन्त्रालय घूस संकलन गर्ने अड्डा बन्यो : पूर्वमन्त्री अर्याल,"काठमाडौं : राष्ट्रिय स्वतन्त्र पार्टीका सांसद डोलप्रसाद अर्यालले श्रम रोजगार तथा सामाजिक सुरक्षा मन्त्रालय घूस संकलन गर्ने अड्डा बनेको आरोप लगाएका छन्। शुक्रबार प्रतिनिधिसभा बैठकमा बोल्दै पूर्वश्रममन्त्रीसमेत रहेका अर्यालले मन्त्रालय अन्तर्गतको ताहाचल श्रम कार्यालयमा प्रतिदिन ७५ लाख घूस संकलन हुने गरेको दाबी गरेका हुन्। हामीसँग श्रम मन्त्रालय छ, मन्त्रालयको उद्देश्य र काम भनेको रोजगार सिर्जना र युवालाई देशमा बस्ने वातावरण बन्नुपर्ने हो। तर मन्त्रालयलाई कहिले मेनपावर व्यवसायीले चलाएको आरोप छ। उनले भने, श्रम मन्त्रालय घूसको अड्डा बनेको छ यत्रतत्र सर्वत्र बजारमा जानकारी छ। प्रतिदिन ताहाचल कार्यालयमा ७५ लाख घूस असुली भइरहेको कुरा डिजी र मन्त्रीलाई समेत विभिन्न माध्यमबाट जानकारी गराउँदा पनि मन्त्रालय र मन्त्री बेखबर हुनु जस्तै भनेको मन्त्रालय घुसको अखडा बनेको छ। सरकारको गम्भीर ध्यानाकर्षण गराउँछौं।"
स्पा तथा वेलनेसमार्फत प्राकृतिक उपचार,"स्पा तथा वेलनेस भनेको के हो ? स्पा तथा वेलनेस नयाँ चिज होइन। स्पा भनेको प्राकृतिक तरिकाले गरिने उपचार हो। वेलनेस वेल अर्थात् कल्याणबाट बनेको शब्द हो। यसको मुख्य काम बिरामी हुनै नदिने र स्वस्थ राख्ने हो। प्रकृतिमा भएकालाई प्रयोग गरेर स्वस्थ बन्ने हो। यसअन्तर्गत जस्तै : योगा, मेडिटेसन, मालिस गर्ने, माटोको लेप लगाउने, वालुवामा सुत्ने, ढुंगाले कुर्कुच्चा खुर्केर सफा गर्ने, खानामा पनि प्राकृतिक मात्रै खाने विधि हुन्छ। यसर्थ यो शतप्रतिशत प्राकृतिक उपचार हो। यो उपचारले के फाइदा हुन्छ ? धेरै फाइदा हुन्छ। यो स्वस्थ खाना खाएको जस्तो हो। सबैभन्दा ठूलो फाइदा भनेकै शारिरीक, मानसिक रूपमा स्वस्थ हुनु हो। स्पा तथा वेलनेसको नियमित प्रयोगले मानसिक, आध्यत्मिक र शारीरिक जीवनमा सकारात्मक परिवर्तन आउँछ। यसको आवश्यकता महसुस गरेर सेवा लिनेहरू बढिरहेका छन्। सेवाशुल्क कस्तो छ ? महँगो छ कि ? यो उपचार महँगो छैन। एक पटक अस्पताल जानुपर्यो भने लाखौं रुपैयाँ खर्च गर्नुपर्ने हुन सक्छ। तर, यो उपचार विधिमा १ लाख रुपैयाँ भयो भने १ वर्षलाई पुग्छ। सेवा लिन परिवार नै आउन सकिन्छ ? हाम्रोमा परिवार नै आउँछन्। हामीकहाँ कार्यरत भाइबहिनीहरूलाई आफ्नो आमाबुबालाई ल्याएर कुन ठाउँमा कसरी काम गरेको छ ? भनेर देखाउन भन्ने गर्छौं। त्यसैले निर्धक्क भएर सेवा लिन परिवार नै पनि आउन सक्छन्। यो आयुर्वेदिक र नेचुरोपेथिसँग पनि सम्बन्धित छ ? स्पा भनेको आयुर्वेदिक, नेचुरापेथी सबैलाई मिलाएर बनाएको हुन्छ। यी दुवैले आफू मात्रै राम्रो भन्ने प्रवृत्ति छ। आयुर्वेदिकले पञ्चकर्म भन्छ तर नेचुरलपेथीले षठकर्म (६कर्म) भन्छन्। यी दुवैको काम भनेको मान्छेलाई स्वस्थ बनाउने नै हो। तरीका फरक होला तर उद्देश्य एउटै हो। तर हामीलाई दुवै चाहिन्छ। त्यसैले मिश्रित गर्छौं। यस्तो सेवा घरघरमा उपलब्ध हुनुपर्ने हो। विदेशमा पनि सेवा दिनुभएको छ ? हामीले आफ्नो सिपको प्रयोग स्वदेशविदेशमा गरेका छौं। यस हिसाबमा नेपाललाई वेलनेस टुरिजम प्रबद्र्धन गर्न सकिन्छ भन्ने विश्वास छ। नेपालको माटोको लेप साह्रै राम्रो छ। यहाँको ढुंगाहरू त्यत्तिकै राम्रो छ। तातो ढुंगााबाट पनि उपचार गर्न मिल्छ। यस्तै प्रयोग हामीले मलेसियाको पुत्राजयमा ४ सय ८५ रुम भएको म्यारिट होटलमा व्यवस्थापन गरिसकेका छौं। त्यहाँ जान दुई वर्ष जति अभ्यास गर्नुपर्यो। सन् २०१५ मा गयौं। भुवन फैजु, अध्यक्ष, ट्रयांक्विलिटी स्पा नेपाल सन् २०१९ मलेसियाकै होटल स्पा मध्य हामीले गरेको व्यवस्थापन पहिलो नम्बरमा पुगेको थियो। नेपालका लागि यो क्षेत्रको पहिलो नै हो। नेपालमा प्राय : विदेशी ब्रान्डहरू भित्रिरहेका छन् तर हामी भने विदेशसम्म पुगेका छौं। सन् २०२२ मा आस्यान मुलुक (मलेसिया, थाइल्यान्ड, बर्मा, भियतनाम, सिंगापुर लगायतका १० देश) बाट पनि हामिले अवार्ड पायौं। स्पा तथा वेलनेसमा नेपालीहरू विश्वका विभिन्न मुलुक पुगेर सफल हुन सक्छन् भन्ने उदाहरण हो। यो क्षेत्रको विकास र विस्तार कसरी गर्न सकिन्छ ? स्पा तथा वेलनेसमा तालिम दिएर दक्ष जनशक्ति उत्पादन सकिन्छ। हातमा सीप हुन्छ। रोजगारी दिन सकिन्छ। मासिक ४०५० हजार कमाउन बिदेसिनु पर्दैन। तालिम लिएर विदेश गएपछि अहिलेकोभन्दा दोब्बर बढी कमाउन सकिन्छ। लक्षित सेवाग्राही कुनकुन हुन् ? युवाहरू विदेशमा छन्। प्रायका आमाबुबा नेपालमा छन्, विदेशमा छोराछोरीले कमाएर पठाउँछन्। अहिले आमाबुबालाई हेर्ने व्यक्ति छैनन। अभिभावक हेर्ने मान्छे राख्न यही स्पा तथा वेलनेसले भूमिका निर्वाह गर्न सक्छ। घरमै सेवा दिन सकिन्छ। यसबाहेक सुत्केरी तथा नवजात शिशु, ज्येष्ठ नागरिक(वृद्धवृद्धा) स्याहार्ने काम समेत स्पा तथा वेलनेसले गर्न सक्छ। टेवल वर्क गर्नेहरूलाई भौतिक र मानसिक तनाव हुन्छ। उनीहरूका लागि यो उपचारविधि एकदम उपयुक्त छ। सेवाग्राहीको संख्या बढ्दै जाँदा सेवाको मुल्य पनि घट्छ। एउटा सेन्टरमा दैनिक एक सय जना यस्तो सेवा लिन आए अवश्य पनि शुल्क घटिहाल्छ। यसका फाइदाबेफाइदा के छन् ? बेफाइदा केही पनि देख्दिन। फाइदै फाइदा छ। यसले मान्छेलाई बिरामी हुन दिँदैन। बिरामी निको गर्नेभन्दा पनि बिरामी हुनै नदिने हो। केही हदसम्म यसले बिरामीलाई निको पार्छ। यसमा योगा, जुम्बा, थेरापीलगायत सबै पर्छ। कार्यालयमा नियमित काम गर्नेलाई स्पा तथा वेलनेस जरुरी छ। हप्तामा दुई पटक मात्रै यो सेवा लिँदा पनि काममा धेरै सहज हुन्छ। केही जापनिज पर्यटकहरू यो सुविधा लिन आएका थिए। यो सुविधा उपयोग गरेको सबै खर्च बिमा कम्पनीले तिरिदिँदो रहेछ। मालिस गरेर शरीर स्वस्थ बनाएपछि अस्पताल जानु पर्दैन भनेर बीमा सुविधा दिइएको रहेछ। यो राम्रो लाग्यो। यो क्षेत्रमा प्रवेश गर्न चाहनेहरूलाई के सल्लाह दिनुहुन्छ ? हामी सहयोग र स्वागत गर्न तत्पर छौं। निश्चित शुल्क लिएर तालिम दिन सक्छौं। उद्देश्य सकारात्मक हुनुपर्यो। प्रस्तुति : ममता थापा"
बर्सेनि बेरुजु थपिने प्रवृत्तिलाई शून्यमा झार्न सुझाव,"काठमाडौं : महालेखा परीक्षकको कार्यालय (मलेपका)ले ६२औं वार्षिक प्रतिवेदन आगामी चैत मसान्तभित्र सार्वजनिक गर्ने भएको छ। यसका लागि कार्यालय अन्तिम तयारीमा जुटेको छ। प्रतिवेदनको अन्तिम खाका तयारीको पूर्वसन्ध्यामा कार्यालयले बिहीबार आयोजना गरेको मिडियासँगको अन्तरक्रियामा महालेखाले बर्सेनि परिक्षण गरेका निकायका लागि सुझाव लेखेर दिए पनि कार्यान्वयन नभएकोमा सहभागीहरूले प्रश्न गरेका थिए। उक्त प्रश्नको जवाफ दिँदै महालेखा परीक्षक तोयम रायाले भने, सुझाव कार्यान्वयन भएका छन्। महालेखाले सुझाव दिँदा कानुनमा टेकेर काम भएका छन् कि छैनन भनेर दिने हो। तर, कार्यान्वयन नहुँदै कतिपय कानुनै परिवर्तन भएको स्थिति छ। फेरि अर्को कानुनअनुसार काम नभएकाले पनि पटकपटक सुझाव दिनुपरेको अवस्था छ। यससँगै सहभागीहरूले बेरुजुको आकार बर्सेनि खर्ब हाराहारीमा थपिँदै गएकाले बरु फस्र्यौट गरेर शून्य बेरुजुमा झार्न सुझाव दिए। धेरैको चासो बेरुजुमा भएको र यसबारे गलत बुझाई भएकाले बास्तविकता चिर्न जरुरी भएको महालेखा परीक्षक रायाले बताए। यसैक्रममा कार्यालयका नायव महालेखा परीक्षक चन्द्रकान्त भण्डारीले महालेखा परीक्षणबाट देखिएको बेरुजु बाहिर ल्याउँदा राज्यको राजस्व बढ्नुमा महत्वपूर्ण भूमिका रहेको बताए। तर, बेरुजुबारे जानकारी राख्न जरुरी भएको पनि सुझाए यसैले उनले हालसम्म सैद्धान्तिक र लगती बेरुजुबाट कुल बेरुजु निकाल्ने गरेको जानकारी दिए। महालेखा परीक्षकको ६१औं वार्षिक प्रतिवेदन २०८१ मा मुलुकभरका ५ हजार ६ सय ५ निकायको लेखापरीक्षण गरेको थियो। उक्त निकायमा कुल ७८ खर्ब ८१ अर्ब ६० करोड रुपैयाँ बराबरको लेखापरीक्षण गरेको थियो। कुल लेखापरीक्षण रकममध्ये ९५ अर्ब ६० करोड रुपैयाँ बराबरको रकम बेरुजु निक्लिएको थियो। यो लेखापरीक्षण गरेको कुल रकमको १२१ प्रतिशत थियो। यसअघि अर्थात् ६१औं प्रतिवेदनमा बेरुजु नै ५ खर्ब ८७ अर्ब रुपैयाँ हाराहारीमा भएकोमा १३ अर्ब ७ करोड मात्रै फस्र्यौट तथा सम्परीक्षण भएर बाँकी ५ खर्ब ७४ अर्ब रुपैयाँ हाराहारी थियो। त्यसमा गत आवको बेरुजु थपिँदा अद्यावधिक बाँकी बेरुजु ६ खर्ब ६९ अर्ब ८६ खर्ब रुपैयाँ बराबरको देखिएको थियो। महालेखाको लेखापरीक्षण ३१ विषयमा केन्द्रित मुख्य ३१ विषयमा केन्द्रित भएर लेखापरीक्षण हुने गरेको छ। जसअन्तर्गत बजेटको सीमा र प्रयोजन, तोकिएको ढाँचाको परिपालना र प्रतिवेदन, वित्तीय विवरणको यथार्थता तथा पूर्णता, सञ्चित कोष र अन्य कोषकोषको हिसावको यथार्थता,बजेट निकासा, कारोबारको पुष्ट्याइँ हुर्ने प्रमाण र सोको यथेष्टता, प्रगति अवस्था, दायित्वको समयमा भुक्तानी, सम्पत्तिको अभिलेख, उपयोग र संरक्षण भए नभएको केलाइनछ। यसैगरी, वित्तीय व्यवस्थाको लेखाको यथार्थता, आन्तरिक नियन्त्रण व्यवस्था, राजस्व र धरौटीको हिसाब, राजस्व चुहावट गर्न गरेको प्रयास, सोधभर्ना समयमा लिए नलिएकाबारे हेरिन्छ। यसबाहेक लेखापरीक्षण गर्दा सम्बन्धित निकायले राजस्व बाँडफाँट र सोको परिचालन, आन्तरिक लेखापरीक्षण र सोको प्रभावकारिता, बेरुजुको लगत तथा फस्र्यौटको प्रयास गरिने रहेको कार्यालयका नायव महालेखा परीक्षक चन्द्रकान्त भण्डारीले जानकारी दिए। बेरुजुका सामान्य कलमहरू वा उल्लेखनीय वा महत्वपूर्ण नदेखिएका अन्य कलमहरू प्रतिवेदनमा समावेश नगर्न सक्ने व्यवस्था समेत रहेको उनले जनाए। लेखापरीक्षण प्रक्रिया वार्षिक लेखापरीक्षण योजना तथा वार्षिक लेखापरीक्षण नीति तथा कार्यतालिका तर्जुमा गर्ने र जोखिममा आधारित लेखापरीक्षण विधि अपनाउने। कार्यतालिकाको सञ्चार। निकायगतमन्त्रालयगत लेखापरीक्षण योजना। कार्यालयगत लेखापरीक्षण योजना।"
चनद्रागिरिको कबाड कारखानामा आगलागी,काठमाडौं : चन्द्रागिरी नगरपालिका१० बोसीगाँउ स्थित एक कबाड कारखानामा आगलागी भएको छ। आज राती अन्दाजी साढे १ बजेबाट आगलागी सुरु भएको प्रहरीले जनाएको छ। जग्गा भाडामा लिएर रमेश पोदारले सञ्चालन गरेको आरएमबिप्लाष्टिक प्याकेजिङ हाउस (कवाड कारखाना)मा अचानक आगलागी भएको जनाइएको छ। आगो नियन्यत्रणका लागि ७ वटा दमकल र विभिन्न स्थानबाट आएको १५ वटा पानि ट्याङकर प्रयोग भएको थियो। आगलागीका कारण कवाड कारखाना जली नष्ट भएको र क्षतिको विवरण आउन बाँकी नै रहेको जनाइएको छ।
जनप्रतिनिधिकर्मचारी द्वन्द्वको समाधान,"मुलुकमा ७५३ स्थानीय तह छन् । तीमध्ये एकतिहाइमा प्रमुख प्रशासकीय अधिकृत छैनन् । २२० स्थानीय तह निमित्तका भरमा चलेका छन् । स्थानीय तहमा राजनीतिक नेतृत्व र कर्मचारीबीचको द्वन्द्व यतिसम्म बढेको छ कि प्रमुख प्रशासकीय अधिकृतका रूपमा कतिपय कर्मचारीहरू स्थानीय तह जान मान्दैनन् पनि । काठमाडौं महानगरपालिकाका प्रमुख प्रशासकीय अधिकृत सरोज गुरागाईंको कार्यकक्षमा मेयर बालेन शाहले ताला ठोकिदिएका छन् । धनुषाको विदेह नगरका मेयरका छोराले अधिकृतलाई हातपात गरे । धरानका मेयर हर्क साम्पाङको पनि कर्मचारीसँग विवाद भइरहन्छ । राजनीतिक नेतृत्व र कर्मचारीबीच तालमेल नमिल्दा कर्मचारी स्थानीय तह जान अनिच्छुक देखिन्छन् । कतिपय कर्मचारी भने काठमाडौं नछाड्ने र स्थानीय तहमा जानै नमान्ने स्वार्थी प्रवृत्तिका पनि छन् । प्रमुख प्रशासकीय अधिकृतको रिक्तताले मुख्य गरी स्थानीय तहको दैनिक प्रशासनिक काममा असर परेको छ नै जनताको सेवा प्रवाह पनि अप्ठेरोमा छ । अख्तियारको २०८०८१ को प्रतिवेदनअनुसार स्थानीय तहसम्बन्धी ५२ प्रतिशत भ्रष्टाचार मुद्दा छन् । कर्मचारी तह जान नमान्नुको अर्काे कारण भ्रष्टाचारको डर पनि हो । स्थानीय सरकारको कार्यप्रणालीलाई अवरुद्ध गर्ने रजनताको विश्वासलाई पनि झन् कमजोर बनाउने काम प्रशासकीय अधिकृतहरूको रिक्तताले गराएको छ । संघ सरकारले खटाएको ठाउँ जुनसुकै होस्, त्यहाँ गएर जनताको सेवा गर्नु कर्मचारीको दायित्व हो । तर, अटेर गर्ने र अनेक सोर्सफोर्सका आधारमा काठमाडौं नछोड्ने प्रवृत्ति हुनुचाहिँ सरकारकै कमजोरी हो, सरकारले उनीहरूलाई खटाउन सक्नुपर्छ । अनियमित काम पनि सदर गर्न बाध्य पार्ने प्रवृत्ति पनि कतिपय जनप्रतिनिधिमा छ, त्यही कारण भ्रष्टाचारमा परिएला भनेर कर्मचारी डराएका छन्, जुन राजनीतिक नेतृत्वले सच्याउनुपर्ने कर्म हो । काठमाडौं बस्नेले सुगमको सुविधा त पाउने नै भए, त्यसमाथि पहुँच बढ्ने अनि भ्रमण र वृत्ति विकासका अवसरहरू छोपिहाल्ने मौका पनि पाउँछन् । स्थानीय तहमा जानेहरूलाई पनि वृत्ति विकास र भ्रमण लगायतका मौका दिई प्रोत्साहन गर्नु संघीय सरकारको दायित्व हो । जनप्रतिनिधिले पनि जथाभावी काम लगाउने र कानुनै मिच्न पनि बाध्य पार्ने, त्यसो नगरे हातपातै गर्नेसम्मका हर्कत गर्नु ठूलो बिडम्बना हो । नियमसंगत काम लगाउने र कर्मचारीलाई जनताको सेवामा खटाउने हो भन्ने सामान्य ज्ञान जनप्रतिनिधिले राख्नुपर्छ । तबमात्रै कर्मचारी र राजनीतिक नेतृत्वको तालमेल मिल्छ । अनि कर्मचारीजनप्रतिनिधिको द्वन्द्व पनि अन्त्य हुन्छ ।"
गरुडाका १० निजी अस्पताल बन्द गर्न मुख्यमन्त्रीको निर्देशन,"रौतहट : मधेश प्रदेशका मुख्यमन्त्री सतीशकुमार सिंहले बिहीवार रौतहटको गरुडा र शिवनगरमा सञ्चालित विभिन्न निजी अस्पतालहरूको छड्के अनुगमन गरेका छन् । अनुगमनका क्रममा मापदण्ड विपरीत सञ्चालनमा रहेका १० वटा निजी अस्पताल बन्द गर्न उनले निर्देशन दिएका छन् । गैरकानुनी रूपमा सञ्चालनमा रहेका शिवनगरको आनन्द हस्पिटल एण्ड एक्युपञ्चर सेन्टर, गरुडाका अनामीका, रोमा, सरस्वती, सन सिटी लगायतका अस्पतालहरू तत्काल बन्द गर्न निर्देशन दिइएको छ । यी अस्पतालहरू आवश्यक स्वास्थ्य सेवा मापदण्ड पूरा नगरी सञ्चालनमा रहेका, योग्य तथा दक्ष चिकित्सक नभएका, अव्यवस्थित प्रयोगशाला तथा औषधि व्यवस्थापनका कारण जनस्वास्थ्यमा गम्भीर असर पर्ने भएकाले कारबाही गरिएको मुख्यमन्त्री सिंहले बताए । मुख्यमन्त्री सिंहले अव्यवस्थित रूपमा सञ्चालन भएका स्वास्थ्य संस्थाहरूले नागरिकको जीवनसँग खेलबाड गर्ने प्रवृत्ति बन्द गर्नुपर्ने बताए । उनले भने, 'स्वास्थ्यजस्तो संवेदनशील क्षेत्रमा कुनै पनि लापरबाही सह्य हुँदैन। नागरिकलाई गुणस्तरीय स्वास्थ्य सेवा दिनुपर्नेमा गैरकानुनी रूपमा सञ्चालन भइरहेका अस्पतालहरूले जनताको स्वास्थ्य जोखिममा पारिरहेका छन् । अबदेखि कुनै पनि गैरकानुनी स्वास्थ्य संस्था सञ्चालन हुन दिइने छैन ।' मुख्यमन्त्री सिंहले कानुन विपरीत सञ्चालनमा रहेको पाइएकोले मापदण्ड पूरा गरेपछि मात्र सञ्चालन गर्न भन्दै उनले नियम प्रक्रिया नपुगुन्जेलसम्म हस्पिटल बन्द राख्न सञ्चालकहरुलाई पत्र थमाएका थिए । उनले प्रदेश सरकार स्वास्थ्य सुधारका लागि कटिबद्ध रहेको र यसलाई व्यवस्थित तथा नियमन गर्न कडाइका साथ अगाडि बढ्ने बताए । साथै, उनले अन्य जिल्लामा समेत यस्ता अस्पतालहरूको अनुगमनलाई तीव्र बनाइने जानकारी दिए । मुख्यमन्त्री सिंहको निर्देशनपछि स्वास्थ्य सेवा निर्देशनालय, स्थानीय प्रशासन तथा सुरक्षाकर्मीहरूलाई आवश्यक प्रक्रिया अगाडि बढाउन निर्देशन दिइएको छ। यसअघि पनि प्रदेश सरकारले विभिन्न ठाउँमा सञ्चालनमा रहेका अवैध स्वास्थ्य संस्थाहरू बन्द गर्दै आएको थियो ।"
"साँखुको अनाथालयमा मानिस सुतिरहेकै अवस्थामा टिपर पस्यो, ३ जनाको मृत्यु","काठमाडौं : साँखुको एक अनाथालयमा मानिस सुतिरहेकै कोठामा टिपर पस्दा ३ जनाको मृत्यु भएको छ। शुक्रबार बिहान ३:४० मा अनाथालयभित्र बा २ क ६५८० नम्बरको टिपर अनियन्त्रित भइ छिर्दा उक्त घटना भएको साँखु प्रहरीले जनाएको छ। टिपरको ठक्करबाट २१ वर्षीय आकाश, २१ कै सुमन, ४५ वर्षीय हरिजनको मृत्यु भएको प्रहरीले जनाएको छ। शंखरापुर नगरपालिका६ साँखु सलम्बुटार स्थित साँखु ब्रमखेल सडक खण्डमा सिन्धुपाल्चोक मेलम्ची१२ का २५ वर्षीय सागर माझीले चलाएको टिपर द्वन्द्व पीडित तथा अपाङ्ग समाज संस्थाले बनाएको जस्ताको टहरामा अनियन्त्रि भइ छिरेको जिल्ला प्रहरी परिसर काठमाडौंका प्रवक्ता अपिलराज बोहोराले जानकारी दिएका छन्। उक्त अनाथालय युबराज थापाले संचालन गर्दै आएका छन्। टहरामा जम्मा ६१ जना बस्छन्। टिपर छिरेको कोठामा १० जना सुतिरहेका थिए। मृतकको माथि उल्लेखित नाम संस्थाले नै राखेको हो। उनीहरुको अन्य विवरण नखुलेको प्रहरीको भनाइ छ। टिपरको ठक्करबाट घाइते भएका ती व्यक्तिलाई तत्काल उपचारको लागि नेपाल मेडिकल कलेज अत्तरखेल पठाइएको थियो। तीनै जनालाई अस्पतालले मृत घोषणा गरेको हो। टिपर र चालकलाई हाल नियन्त्रणमा लिएर थप अनुसन्धान भइरहेको प्रहरीले जनाएको छ।"
हमासलाई ट्रम्पको चेतावनी,"अमेरिका : युक्रेनसँगको सम्बन्ध चिसिएको अवस्थाबीच अमेरिकी राष्ट्रपति डोनाल्ड जे ट्रम्पले हमासलाई अन्तिम चेतावनी दिएका छन्। उनले बन्धक गराइएकाहरूलाई बिना शर्त रिहा गर्न हमासलाई चेतावनी दिएका हुन्। गाजालाई स्वतन्त्र बनाउने लडाइँ अन्तिम चरणमा पुगेको बताउँदै यसका लागि इजरायललाई आवश्यक पर्ने सबै खालको सहयोगको प्रबन्ध गरिएको समेत राष्ट्रपति ट्रम्पले बताए। गाजा छाड्नका लागि यो अन्तिम समय हो, हमासलाई चेतावनी दिँदै ट्रम्पले भनेका छन्। हमासबाट बन्धक बनाइएका मध्ये रिहा भएका ८ जनासँगको भेटपछि ट्रम्पले सबै बन्धकको रिहाइ र मारिएकाहरूको शव फिर्ता गर्न हमासलाई चेतावनी दिँदै अन्यथा परिणाम सही नहुने स्पष्ट धारणा दिएका छन्। हमासलाई चेतावनी दिनुअघि अमेरिकाले आन्तरिक रूपमा मध्यपूर्वमा रहेका सहयोगी देशहरूसँग छलफलसमेत गरेको स्रोतलाई हवाला दिँदै अन्तर्राष्ट्रिय सञ्चारमाध्यमहरूले उल्लेख गरेका छन्। बन्धक बनाइएका सबैलाई अहिले नै रिहा गर्नुहोस्, पछि होइन, तपाईंले हत्या गरेका मानिसहरूको शवहरू तुरुन्त फिर्ता गर्नुहोस्, इजरायलाई आफ्नो काम पूरा आवश्यक पर्ने सबै कुरा पठाउँदै छु। यदि तपाईंले मैले भनेजस्तो गर्नुभएन भने एकजना सदस्य पनि सुरक्षित हुनुहुने छैन। हमासलाई चेतावली दिँदै राष्ट्रपति ट्रम्पले सामाजिक सञ्जाल ट्रुथमार्फत भनेका छन्। तर, हमासले भने प्रतिक्रियामा प्यालेस्टानियन कैदी बन्धकहरूको बदलामा इजरायलका बन्धकहरूलाई मात्र छाडिने बताएको अन्तर्राष्ट्रिय सञ्चारमाध्यमहरूले जनाएका छन्। जनवरी १९ मा अमेरिकाको पहलमा इजिप्ट र कतारको मध्यस्थतामा गाजामा अस्थायी रूपमा युद्धविराम भएको छ। ट्रम्पको पछिल्लो धारणाले इजरायललाई स्थायी युद्धविरामका लागि तयार नहुनका लागि प्रोत्साहित गराएको पनि हमासले आरोप लगाएको छ। गाजालाई लिएर प्यालेस्टाइन र इजरायलबीच युद्ध हुँदै आएको छ। हमासले प्यालेस्टाइनलाई सहयोग गरिरहेको छ। हमास आफ्नै लडाकु रहेको संगठन हो। यता, युक्रेनलाई सैन्य सहायता, सहयोगसँगै गुप्तचरी सूचना आदानप्रदानसमेत अमेरिकाले रोकेको छ। युक्रेनलाई युद्धबिरामका लागि दबाब दिने उद्देश्यसहित राष्ट्रपति ट्रम्पले सहयोगी हात झिकेका छन्। ट्रम्पले युक्रेनका राष्ट्रपति भोलोडिमिर जेलेन्स्कीले सहमतिका लागि अटेर गरे युद्धको क्रममा आ श्रय लिनका लागि अमेरिकामा रहेका करिब २ लाख ४० हजार युक्रेनीलाई युक्रेन पठाउने तयारीमा ट्रम्प रहेको पनि अन्तर्राष्ट्रिय सञ्चारमाध्यमहरूले जनाएका छन्। अमेरिकाले हात झिकेको केही घण्टाको अन्तरालमा रुसबाट युक्रेनमा विभिन्न भागमा आक्रमण भएका समाचारहरू पनि अन्तर्राष्ट्रिय सञ्चारमाध्यमहरूमा आइरहेको छ। पछिल्लो पटक अमेरिकाको भ्रमणमा आएका युक्रेनी राष्ट्रपतिसँगको वार्ता परिणाममुखी नभएपछि राष्ट्रपति ट्रम्प झन् आक्रोशित देखिएका छन्। युद्धबिरामका लागि तयार हुन र सहमतिमा आउन राष्ट्रपति ट्रम्पले जेलेन्स्कीलाई भन्दै आएका छन्। मंगलबार अमेरिकी कंग्रेसमा सम्बोधन गर्ने क्रममा जेलेन्स्की सहमतिका लागि तयार भएको र छिट्टै अमेरिका आउने इच्छासहित पत्र पठाएको राष्ट्रपति ट्रम्पले बताएका थिए। उता, राष्ट्रपति ट्रम्पले भन्सार दर बढाएसँगै क्यानडा, मेक्सिको र चीनसँग व्यापारिक असमझदारी बढेको छ। क्यानडामा अमेरिकी उत्पादनमा प्रयोगमा कमी आइरहेको र विभिन्न सपिङ मलहरूमा अमेरिकी उत्पादनहरू हटाउन थालिएको अन्तर्राष्ट्रिय सञ्चारमाध्यमहरूले उल्लेख गरेका छन्। मेक्सिकोले समेत भन्सार दर बढाउने जनाएको छ, खासगरी मेक्सिकोबाट खाद्यान्नहरू अमेरिका भित्रने गर्दछ। चीनले अमेरिकाले जसरी नीति बनाउँछन् त्यही अनुरूपको व्यवहार गरिने जनाएको छ। कंग्रेसमा सम्बोधन गर्दै राष्ट्रपति ट्रम्पले ग्रिनल्यान्डलाई अमेरिकी स्वामित्वमा ल्याउने भनी दिएको भनाइलाई लिएर पनि अन्तर्राष्ट्रिय रूपमा चर्चा परिचर्चा भइरहेको छ। घानामा अस्ताए डागी अमेरिकाले अवैध रूपमा बसिरहेकाहरूलाई पक्राउ गरी देश निकाला गर्ने क्रम तीव्र पारिरहेको छ। अदालतले अन्तिम फैसला सुनाउँदै अमेरिका छाड्न निर्देशन दिएकाहरू देश निकाला गरिने सूचीको पहिलो नम्बरमा छन्। तिनीहरूको खोजी, पक्राउ र निकालाको काम डिपार्टमेन्ट अफ होमल्यान्ड सेक्युरिटीअन्तर्गतका निकायहरूले धमाधम गरिरहेका छन्। मेक्सिको अमेरिकी सीमामा समेत कडाइ गरिएको छ। सीमामा सैनिकहरूको उपस्थितिसमेत बाक्लो बनाइएको छ। जसले गर्दा अवैधानिक रूपमा मेक्सिकोबाट अमेरिका छिर्ने दरमा समेत कमी आएको छ। अवैधानिक रूपमा बसिरहेका नेपालीहरूसमेत पक्राउ परी नेपाल फर्काइएका छन्। पछिल्लो पटक ८ जनालाई नेपालमै लगेरसमेत छाडिएको थियो। अमेरिकामा अवैधानिक रूपमा बसेकाहरूको खोजी, पक्राउ र देश निकाला तीव्र पारिए पनि नेपालीहरूले पैदलमार्ग मार्फत मेक्सिको बोर्डर बाट आउने प्रयास भने जारी नै राखेका छन्। स्रोतका अनुसार मेक्सिकोले समेत अहिले कडाई गरिरहँदा मेक्सिको आउनुअघि पर्ने दक्षिण अमेरिकी मुलुक र सेन्ट्रल अमेरिकी मुलुकहरूमा अमेरिकाका लागि हिडेका नेपालीहरू दलालमार्फत आ श्रय लिइरहेका छन्। डंकी रुटमार्फत कतिपय नेपालीहरू दक्षिण अमेरिकी मुलुकको भिसा लगाउनका लागि दुबईमा कुरेर बसेका छन्। दुबईवाट दक्षिण अमेरिकी मुलुक ब्राजिल वा चिलीको भिसा लगाई त्यहाँबाट मेक्सिकोको भिसा लगाउने पहिलो प्रयास हुने र मेक्सिकोको लाग्न नसके मेक्सिकोसग सीमा जोडिएका सेन्ट्रल अमेरिकी मुलुहकहरूको भिसा लगाई त्यहाँसम्म हवाई मार्ग प्रयोग गरी त्यसपछि बस, डुंगादेखि पैदलै पैदल अमेरिका मेक्सिको बोर्डरसम्मको यात्रा अघि बढाउने गरिएको स्रोतले जनाएको छ। यसैबीच, डंकीरुटमार्फत अमेरिका आउने चाहना पालेर हिडेका एक नेपालीको घानामा मृत्यु भएको छ। दाङका ३८ वर्षीय पूर्णबहादुर डागीको घानामा मृत्यु भएको र उनको शव घानाको आक्रामा रहेको एक अस्पतालमा रहेको एनआरएनए घानाका अध्यक्ष विकास सुवेदीले बताए। डागी रोजगारीका लागि मलेसियामा रहेका उनी त्यहाबाट फर्किएपछि करिब ३ वर्षअघि डाँगी अमेरिका जान भन्दै घरबाट हिँडेका थिए। उनका शवलाई नेपाल पठाउनका लागि पहल भइरहेको घानासमेत हेर्ने इजिप्टस्थित दूतावासले जानकारी दिएको छ।"
"गुरागाईंलाई निरन्तरता दिन मन्त्रालयको पत्र, मेयर बालेनले गरे अवज्ञा","काठमाडौं : संघीय मामिला तथा सामान्य प्रशासन मन्त्रालयले हालकै प्रमुख प्रशासकीय अधिकृत सरोज गुरागाईंलाई निरन्तरता दिन गरेको आग्रहलाई काठमाडौं महानगरका मेयर बालेन साहले अवज्ञा गरेका छन्। मेयर साहले गुरागाईंलाई हाजिर नगराउने अडान लिएका छन्। मेयर साहले अर्को प्रमुख प्रशासकीय अधिकृत पठाउन वा निमित्त प्रमुख प्रशासकीय अधिकृतलाई आर्थिक अधिकार दिन मन्त्रालयसँग माग गरेका छन्। संघीय मामिला तथा सामान्य प्रशासन मन्त्रालयले काठमाडौं महानगरापालिकाको प्रमुख प्रशासकीय अधिकृतमा सहसचिव गुरागाईंलाई नै निरन्तरता दिन बिहीबार पत्र पठाएको थियो। प्रमुख प्रशासकीय अधिकृत गुरागाईंले महानगरमा काम गर्ने वातावरण बनाइदिन मन्त्रालयलाई पत्र लेखेका थिए। गुरागाईंको अनुरोधपछि मन्त्रालयले काम गर्न दिन भन्दै महानगरलाई पत्राचार गरेको थियो। गुरागाईंको पत्र आउनेबित्तिकै बुधबार नै मन्त्रीस्तरीय निर्णयबाट गुरागाईंलाई निरन्तरता दिन काठमाडौं महानगरमा पत्राचार गरेको मन्त्रालयले जनाएको छ। तर, मन्त्रालयको यो पत्राचारलाई काठमाडौं महानगरले अस्वीकार गर्दै पत्राचार गरेको छ। गुरागाईंलाई हाजिर गराएमा महानगरका विभिन्न परियोजना र कार्यहरूमा नकारात्मक प्रभाव तथा कानुनी झन्झट पर्ने महानगरको पत्रमा उल्लेख छ। स्थानीय सरकार सञ्चालन ऐन, २०७४ संशोधन गर्न वा अर्को प्रमुख प्रशासकीय अधिकृतको व्यवस्था नहुन्जेलसम्मका लागि निमित्त प्रमुख प्रशासकीय अधिकृतलाई आर्थिक अधिकार दिई कार्यालय सुसञ्चालनमा सहयोगका लागि संघीय मामिला तथा सामान्य प्रशासन मन्त्रालयमा अनुरोध गरी पत्राचार गर्ने भनी मिति २०६१११२२ मा प्रमुख स्तरीय निर्णय भएकाले सोअनुसार हुन अनुरोध गरिन्छ, वरिष्ठ शाखा अधिकृत शान्ता पहाडीद्वारा हस्ताक्षरित पत्रमा भनिएको छ, काठमाडौं टावर सार्वजनिक निजी साझेदारी अवधारणअन्तर्गतको काठमाडौं महानगरपालिको आफ्नो स्वामित्वको जग्गामा बन्ने बसपार्कसहितको भवन हो। यस्ता परियोजना सञ्चालन व्यवस्थापन गर्ने विषयमा निर्णय गर्ने अधिकार स्थानीय सरकार सञ्चालन ऐन, २०७४ को दफा ११ उपदफा(२)(छ) र दफा ९७ तथा काठमाडौं महानगरपालिका नगरसभाबाट स्वीकृत भएको साझेदारी तथा लगानी ऐन २०७९ को दफा १७ बमोजिम गठित साझेदारी र नगर कार्यपालिकाको क्षेत्राधिकार हो। काठमाडौं टावरकै विषयलाई लिएर मेयर बालेन साह र प्रमुख प्रशासकीय अधिकृत गुरागाईबीच विवाद उत्पन्न भएको हो। मेयर साहले अनियमितता गरेको भन्दै प्रमुख प्रशासकीय अधिकृतको कार्यकक्षमा नै ताला लगाइदिए। छानबिन समिति पनि बनाए। सर्वोच्च अदालतका न्यायाधिसलाई छानबिन समितिको जिम्मेवारी दिए तर उनले यो स्वीकार गरेनन्। आफूले बनाएको छानबिन समिति अन्य सदस्यले म्याद थप गर्न समय माग्दा पनि दिएनन्। त्यो विवादित टावरको स्वीकृति मेयर साहले नै गरेका थिए भने नक्सा पासचाहिँ प्रमुख प्रशासकीय अधिकृत गरेका थिए। सामाजिक सञ्जालमार्फत प्रधानमन्त्रीदेखि सरकारलाई समेत प्रमुख प्रशासकीय अधिकृत नपठाएको भन्दै गाली पनि गरे। मेयर भएपछि गएका चार प्रमुख प्रशासकीय अधिकृतमध्ये दुई जनासँग विवाद भएको स्वयम्ले नै स्वीकार गरेका छन्। इगोका कारण विवाद चरम भएको महानगरकै कर्मचारीहरू बताउँछन्।"
"सिरियाली सेना र असद समर्थकबीच झडप, दर्जनौंको मृत्यु","दमास्कस: सिरियाली राजधानी दमास्कसमा नयाँ सरकारप्रति वफादार सिरियाली सेना र अपदस्थ असद शासनका समर्थकहरूबीच भीषण लडाईं भएको छ। देशको उत्तरपश्चिमी तटीय क्षेत्रमा रहेको रुसी नियन्त्रित एयरबेस नजिकै रहेको लताकिया प्रान्तमा भएको झडपमा दर्जनौं व्यक्तिको मृत्यु भएको छ। मारिएका मानिसहरूको संख्याको बारेमा फरकफरक आँकडा आएका छन्। सिरियास्थित स्टेप समाचार एजेन्सीले रिपोर्टअनुसार सरकार समर्थक सेनाको आक्रमणमा लगभग ७० पूर्व सरकारी लडाकुहरू मारिएका छन् भने २५ भन्दा बढीलाई जाब्लेह र वरपरका क्षेत्रहरूमा पक्राउ गरिएको छ। यसका साथै एएफपी समाचार एजेन्सीले एक युद्ध पर्यवेक्षकलाई उद्धृत गर्दै १६ सरकारी सुरक्षाकर्मी, २८ असद समर्थक लडाकु र चार नागरिकसहित जम्मा ४८ जनाको मृत्यु भएको जनाएको छ। बीबीसी"
रौतहटमा अवैध भन्सार छलीका सामान बरामद,रौतहट : जिल्ला प्रहरी कार्यालय रौतहटले अवैध रूपमा भन्सार छली गरी ल्याइएका विभिन्न सामानहरू बरामद गरेको छ। जिल्ला प्रहरी कार्यालय रौतहटका मातहतका प्रहरी युनिटहरूले विभिन्न स्थानहरूमा चेकजाँच गर्ने क्रममा करिब २ लाख ९० हजार २२० रुपैयाँ बराबरको अवैध सामान बरामद गरेका हुन्। प्रहरीले १ लाख ४० हजारको गाई लगायत विभिन्न सामान बरामद गरेका छन् भने १ लाख ५० हजार रुपैयाँ बराबरको मोटरसाइकलसमेत बरामद गरेको जनाएको छ। जिल्ला प्रहरी कार्यालयका प्रवक्ता तथा सूचना अधिकारी प्रहरी नायब उपरीक्षक दीपक कुमार रायका अनुसार ती सामानहरू आवश्यक कानुनी प्रक्रिया पूरा गरी भन्सार कार्यालयमा बुझाइएको छ।
अमेरिका र युक्रेनबीच फेरि अर्को हप्ता वार्ता हुने,"वासिङटन डिसी : युक्रेनी राष्ट्रपति भ्लोदिमिर जेलेन्स्कीले अमेरिका र युक्रेनबीच अर्को हप्ता साउदी अरेवियामा वार्ता हुने बताएका छन्। जेलेन्स्कीले उक्त बैठक महत्त्वपूर्ण हुने आशा पनि व्यक्त गरेका छन्। जेलेन्स्की खाडी देशमा हुने भएकोले यी वार्ताहरूमा भाग नलिने जनाएका छन्। उनले युक्रेनले सकेसम्म चाँडो दिगो शान्ति स्थापना गर्ने दिशामा काम गरिरहेको बताए। अमेरिकी राष्ट्रपति डोनाल्ड ट्रम्पका विशेष दूत स्टिभ विटकफले अमेरिकी टोलीले रुसयुक्रेन युद्ध अन्त्य गर्न शान्तिको लागि ""ढाँचा"" मा छलफल गर्न चाहेको बताए। गत शुक्रबार ह्वाइट हाउसमा जेलेन्स्की र ट्रम्पबीच चर्को बहस भएको थियो। जसको क्रममा ट्रम्पले जेलेन्स्की लडाईं अन्त्य गर्न तयार नभएको बताएका थिए। त्यस विवादपछि अमेरिकाले युक्रेनलाई सैन्य सहयोग बन्द गरेको छ । साथै गोप्य जानकारी युक्रेनलाई दिन पनि बन्द गरेको छ। युक्रेनी राष्ट्रपतिले उक्त विवादप्रति दु:ख व्यक्त गरेका छन्। उनी हाल देशको सबैभन्दा ठूलो सैन्य आपूर्तिकर्ता अमेरिकासँग सम्बन्ध सुधार गर्ने प्रयास गरिरहेका छन्। बिहीबार विटकफले ट्रम्पले जेलेन्स्कीबाट ""माफी"" र ""कृतज्ञता"" सहितको पत्र प्राप्त गरेको बताए। रुसले फेब्रुअरी २०२२ मा युक्रेनमा आक्रमण सुरु गरेको थियो। अहिले युक्रेनी भूभागको लगभग २० प्रतिशत रुसी नियन्त्रणमा छ। बीबीसी"
राजनीतिक छायामा स्ववियु निर्वाचन,"काठमाडौं : त्रिभुवन विश्वविद्यालयअन्तर्गत स्वतन्त्र विद्यालय युनियनको निर्वाचन राजनीतिक छायामा परेको छ। लामो समयपछि चैत ५ मा देशव्यापी रूपमा स्ववियु निर्वाचनको मिति तोकिएको छ। तर, विगत जस्तो न महत्व पाएको छ, न त आमविद्यार्थीमा आकर्षण नै छ। हुन त, ०६५ सालपछि देशभर स्ववियु निर्वाचन नै हुन सकेको थिएन। ०७३ सालमा उपत्यका भित्रका विश्वविद्यालय र क्याम्पसमा निर्वाचन भए पनि काठमाडौं बाहिरका धेरै क्याम्पसमा चुनाव भएन। त्रिभुवन विश्वविद्यालयले आगामी चैत ५ गतेका लागि स्ववियु निर्वाचनको मिति घोषणा गरेको छ। फागुन १९ गते करिब ४ सय क्याम्पसमा विद्यार्थी संगठनले चुनावमा भाग लिनका लागि नाम दर्ता गराएका छन्। फागुन २७ गते उम्मेदवारी दर्ता हुँदै छ। करिब ९ सय कलेजमा निर्वाचन हुनुपर्ने हो तर आधाभन्दा कममा मात्रै विद्यार्थीका संघसंगठन दर्ता भएका छन्। यसपटक आम विद्यार्थीमा स्ववियु निर्वाचनको खासै चासो पनि छैन। नयाँ पुस्ताका विद्यार्थीलाई विद्यार्थी संघ, संगठनले आकर्षण गर्न सकेका छैनन्। विद्यार्थी संघसंगठनले नयाँ पुस्ताका विद्यार्थीलाई आकर्षण गर्ने शैक्षिक मुद्दा पनि समयसापेक्ष रूपमा ल्याउन सकेका छैनन्। नयाँ पुस्ता विद्यार्थी राजनीतिप्रति नै आकर्षित छैन। अर्कोतिर विश्वविद्यालय, कलेजमा भन्दा इन्स्टिच्युट, कन्सल्टेसीतिर विद्यार्थी छन्। विदेश मोहका कारण विश्वविद्यालयमा विद्यार्थीको संख्या घट्दो छ। रत्नराज्य लक्ष्मी क्याम्पसका पूर्वसभापति दामोदर अर्याल राजनीतिप्रति नै वितृष्णाले नै स्ववियु निर्वाचनको पनि महत्व घटेको बताए। अहिले राजनीतिप्रति नै वितृष्णा छ, त्यसैले पनि स्ववियु निर्वाचनाको पनि चार्म छैन, उनले भने। ०४५ सालका स्ववियु सभापति अर्याल हाल राजनीतिक र शैक्षिक विषयमा ठूलो मुद्दा पनि नभएकाले स्ववियु निर्वाचनको महत्व नदेखिएको बताउँछन्। भन्छन्, हामी त स्ववियु सभापति भएपछि व्यवस्था फाक्ने भन्दै लागेका हौं, त्यो बेला पञ्चायती निरंकुश व्यवस्था थियो। हाम्रो उद्देश्य नै यो व्यवस्थालाई फालेर बहुदलीय व्यवस्था ल्याउनु भन्ने थियो। ०६२६३ मा गणतन्त्र ल्याउनु पर्ने थियो। तर अहिले यस्तो कुनै ठूलो मुद्दा छैनन्। पछिल्लो समयमा कुनै ठूलो आन्दोलन र राजनीतिक मुद्दा नभएका कारणले स्ववियु निर्वाचनको महत्व घटेको उनको तर्क छ। अखिल (क्रान्तिकारी)का निवर्तमान उपमहासचिव तुलसीमणि केसी पनि निर्वाचन नियमित रूपमा नभएका कारण छाँयामा परेको स्वीकार गर्छन्। विद्यार्थी संघसगठनले नयाँ पुस्ताका विद्यार्थीलाई आकर्षण गर्न नसकेको उनको अनुभव छ। उनी विद्यार्थी संगठन पनि समयसापेक्ष परिवर्तन हुन नसकेको बताउँछन्। एकातिर लामो समय निर्वाचन नहुँदा भ्याकुम सिर्जना भयो, विद्यार्थीमा स्ववियु निर्वाचनको महत्व नै थाहा हुन पाएन, उनले भने, विद्यार्थी संगठन पनि शैक्षिक मुद्दामा गहिरोरुपमा लागेनन्, यसले युवा पुस्तामा राजनीति प्रति नै मोह भंग भयो। कतिपय विद्यार्थी संगठन लामो सयम त आन्तरिक विवादमा नै रुमलिरहेका छन्। विद्यार्थी संगठन एक्ला एक्लै लड्ने नेपाली कांग्रेस निकट नेपाल विद्यार्थी संघ, नेकपा एमाले निकट अनेरास्ववियु, नेकपा माओवादी केन्द्र निकट अखिल (क्रान्तिकारी) एक्ला एक्लै स्ववियु चुनाव लड्ने तयारीमा छन्। नेविसंघका अध्यक्ष दुर्जन शेर्पाले अहिलेसम्मको स्थितिले आफ्नो संगठन एक्लै लड्ने तयारीमा रहेको बताए। कुनै संगठनसँग मिलेर जाने भन्ने भएको छैन, त्यसैले एक्लाएक्लै निर्वाचनमा जान्छौं होला, उनले भने। अनेरास्ववियुका अध्यक्ष समिक बडाल पनि आफ्नो संगठन एक्लै मैदानमा उत्रिने बताउँछन्। मुख्य प्रतिस्पर्धी संगठन नेविसंघ र अनेरास्वविय नै हौं र दुवै संगठन एक्ला एक्लै निर्वाचनमा होमिने छौ, उनले भने। उनले देशभर स्ववियु निर्वाचनसम्म अनेरास्ववियुले कुनै पनि कलेजमा तालबन्दी र बन्द हड्ताल पनि नगर्ने बताए। उनले उम्मेदवारी चयन प्रक्रिया भइरहेको जानकारी दिए। अखिल (क्रान्तिकारी)का निवर्तमान उपमहासचिव केसी पनि स्ववियु निर्वाचनमा आफ्नो संगठनले एक्लै लड्ने तयारी गरेको बताए। जिल्ला वा क्याम्पस विशेषमा सहकार्य हुन सक्ने भए पनि मुलत संगठनले एक्लै लड्ने तयारी गरेको बताए। उनले उम्मेदवार चयन प्रक्रिया भइरहेको जानकारी दिए। तीनैवटै संगठन निर्वाचन आफ्नो पक्षमा आउने दाबी गर्छन्। तर, पनि मुख्य प्रतिस्पर्धा कांग्रेस निकट नेविसंघ, एमाले निकट अनेरास्ववियु र माओवादी निकट अखिल(क्रान्तिकारी)बीच नै हुने देखिएको छ। यसबाहेक एकीकृत समाजवादी निकट अनेरास्ववियु, नेपाल क्रान्तिकारी विद्यार्थी संघ, सुधारवादी विद्यार्थी संघ, अनेरास्ववियु (छैटांै), स्वतन्त्र विद्यार्थी (त्रिवि), अखिल (क्रान्तिकारी) बहुमत, मधेसवादी विद्यार्थी संगठन पनि चुनावी मैदानमा छन्। अध्यक्ष, सचिव र कोषाध्यक्षको प्रत्यक्ष निर्वाचन स्ववियु निर्वाचनमा अध्यक्ष, सचिव, कोषाध्यक्ष र तीन सदस्यका लागि प्रत्यक्ष निर्वाचन हुन्छ। पाँच जना समानुपातिक सदस्य मध्येबाट एक उपाध्यक्ष, एक सहायक सचिव र ३ सदस्य चुनिनेछन्। २८ वर्ष नपुगेको र मतदाता सूचीमा नाम भएको विद्यार्थीले मात्रै उम्मेदवार हुन पाउनेछन्। प्रत्यक्षमा उम्मेदवार भएका विद्यार्थीले समानुपतिकतर्फ उम्मेदवार हुन पाउने छैन्न। स्ववियु निर्वाचनका लागि आचारसंहिता पनि जारी भइरहेको छ। कुनै पनि तहको अन्तिम सेमेस्टर वा अन्तिम वर्षको सैद्धान्तिक परीक्षा दिइसकेका विद्यार्थीहरू निर्वाचनको कुनै पनि प्रकृयामा सहभागी हुन पाउने छैनन्। आचारसंहिताअनुसार स्नातकोत्तर तह प्रथम सेमेस्टर, स्नातक तह प्रथम सेमेस्टर र स्नातक तह प्रथम वर्षमा (वार्षिक प्रणालीअन्तर्गत) विद्यार्थी भर्नासम्बन्धी शिक्षाध्यक्ष तथा डीन कार्यालयबाट सूचना जारी गरी तोकिएको मितिसम्म भर्ना भएका विद्यार्थीहरू मात्र र अन्य सेमेस्टर र वर्षमा अध्ययन गर्ने विद्यार्थीको हकमा मतदाता नामावली प्रकाशित हुने मितिभन्दा पाँच दिन अघिसम्म नियमानुसार भर्ना भएका विद्यार्थीहरूलाई मतदाता नामावलीमा समावेश गरिने छ। प्रमुख अतिरिक्त विषय अध्ययन गर्ने तर ट्रान्सक्रिप्ट नपाउने अवस्थाका विद्यार्थीहरू मतदाता नामावलीमा समावेश गरिने छैनन्। त्यस्तै, नेपाल संस्कृत विश्वविद्यालयले स्ववियु निर्वाचनका लागि कार्यतालिका सार्वजनिक गरेको छ। कार्यतालिका अनुसार संगठन दर्ता फागुन २७ गते रहेको छ भने मतदान चैत १० गते तोकिएको छ।"
कानुन व्यवसायी चुनावमा सत्ता र प्रतिपक्षका अलग प्यानल,"काठमाडौं : कानुन व्यवसायीको छाता संगठन नेपाल बार एसोसिएसनको चुनावमा सत्तापक्ष र प्रतिपक्षीका दुई प्यानल बनाएर कानुन व्यवसायीहरू चुनावी मैदानमा उत्रेका छन्। बार नेतृत्वका लागि वरिष्ठ अधिवक्ताद्वय विजयप्रसाद मिश्र र रमणकुमार श्रेष्ठबीच चुनावी प्रतिस्पर्धा हुने भएको छ। बार एसोसिएसनको २७औं कार्यसमितिको अध्यक्षका उम्मेदवारद्वय मिश्र र श्रेष्ठ दुवै हेभिवेट प्रतिस्पर्धी मानिन्छन्। दुवै जना बार एसोसिएसनका पूर्वमहासचिव हुन्। सत्तारुढ नेपाली कांग्रेस र नेकपा एमाले निकट कानुन व्यवसायी संगठनहरू डेमोक्रेटिक लयर्स एसोसिएसन (डीएलए) र प्रोग्रेसिभ प्रोफेसनल लयर्स एसोसिएसन (पीपीएलए)को तर्फबाट साझा उम्मेदवारका रूपमा मिश्र चुनावी मैदानमा उत्रेका हुन्। मिश्र डीएलए सम्बद्ध हुन्। कानुन व्यवसायीको हक हित, बारको छवि उकास्न समर्पित रहने लगायतका एजेन्डा मिश्रले अघि सारेका छन्। महासचिवमा अधिवक्ता केदार कोइरालाले उम्मेदवारी दिएका छन्। कोइराला नेकपा एमाले निकट पीपीएलएमा आबद्ध छन्। २५ पदाधिकारीमध्ये डिएलएले अध्यक्षसहित १२ र पीपीएलएले महासचिवसहित १३ उम्मेदवार चुनावी मैदानमा उतारेको छ। त्यस्तै प्रतिपक्षमा रहेका नेकपा माओवादी केन्द्र, राष्ट्रिय स्वतन्त्र पार्टी, नेकपा एकीकृत समाजवादी र राष्ट्रिय प्रजातन्त्र पार्टीले संयुक्त रूपमा प्यानल खडा गरेका छन्। यस प्यानलको नेतृत्व गर्दै अध्यक्षमा वरिष्ठ अधिवक्ता रमणकुमार श्रेष्ठले उम्मेदवारी दिएका छन्। प्रतिपक्षी दल निकटका साझा उम्मेदवारका रूपमा अध्यक्षमा उठेका श्रेष्ठ भने नेकपा माओवादी केन्द्र निकट रिपब्लिकन प्रोग्रेसिभ लयर्स एसोसियसन(आरपीएलए)का पूर्वअध्यक्ष हुन्। पूर्व महान्यायाधिवक्ता श्रेष्ठको उम्मेदवारीको प्रस्तावकमा वरिष्ठ अधिवक्ता शम्भु थापा र समर्थकमा वरिष्ठ अधिवक्ता सुशीलकुमार पन्त छन्। बार एसोसिएसनका पूर्व अध्यक्ष थापा र वरिष्ठ अधिवक्ता पन्तको साथले श्रेष्ठ पनि हेभिवेट देखिएका छन्। श्रेष्ठले भने, यो सरकारले न्यायपालिका र बार एसोसिएसनमा गरेको हस्तक्षेप विरुद्धको उम्मेदवारी हो, मेरो। यस प्यानलबाट महासचिवमा राष्ट्रिय स्वतन्त्र पार्टी निकट यज्ञमणि न्यौपानेले उम्मेदवारी दर्ता गरेका छन्। न्यौपाने स्वतन्त्र कानुन व्यवसायी मञ्चका अध्यक्ष हुन्। बार एसोसिएसनमा करिब १० हजार मतदाता छन्। चुनाव आगामी चैत २३ गते हुँदै छ।"
इराक पुगेका चारजना नेपालीको मृत्यु,"साउदी : वैदेशिक रोजगारीको क्रममा इराक पुगेका चार नेपालीको मृत्यु भएको छ। मृत्यु हुनेमा गोरखा बारपाक सुलिकोट२ का निकेश गुरुङ, तेह्रथुमका टङ्कबहादुर फुम्बो, सिन्धुपाल्चोकका सञ्चमाई तामाङ र धादिङका भुवन गुरुङ रहेका छन्। उनीहरुको सडक दुर्घटना, हृदयघात र आत्महत्याका कारण इराकको बगदाद, कुर्दिस्तान र सुलेमानियामा मृत्यु भएको हो। एनआरएन इराकका अध्यक्ष विनोद श्रेष्ठका अनुसार मृतक नेपालीको शव तत्काल नेपाल पठाउनको लागि सम्बन्धित निकायमा खबर गरिएको छ। पछिल्लो समयमा अवैधानिक रूपमा इराक पुगेका नेपालीहरूको मृत्यु हुने सङ्ख्या बढ्दो रहेको उनले बताए। साथै दुतावास नभएकोले गर्दा नेपाल शव पठाउन कठिन रहेको उनको भनाइ छ। सरकारले इराक जानको लागि प्रतिबन्ध लगाए पनि गैरकानुनी बाटोबाट इराक जाने कामदारको संख्या धेरै छ। यस्तो अवस्थामा नेपालीहरू समस्यामा पर्दा एनआर एन सहयोग लागि सदैव तयार उनको भनाइ छ। २०६१ साल भदौ ११ गते सुन्नी अतिवादी संगठन इस्लाम अल सुन्ना समूहले १२ नेपालीको विभत्स हत्या गरेको थियो। त्यसपश्चात् नेपाल सरकारले इराक जानको लागि प्रतिबन्ध लगाएको थियो । पछिल्लो धेरै कमाई हुने प्रभोलनमा विशेष गरि घरेलु कामदारको रूपमा गैर कानुनी तरिकाले भारत हुँदै दुबईबाट इराकको कुर्दिस्तान , सुलेमानीया , बगदाद सहरमा घरेलु कामदारको लागि नेपाली महिलाहरू पुग्ने गरेका छन्। एजेन्टहरुले करिब ३ हजार देखि ७ हजार अमेरिकन डलरमा बेचबिखन गरि महिलाकामदारलाई घरेलु काममा लगाउँदै आएको पाइन्छ।"

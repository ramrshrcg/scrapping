शीर्षक,विवरण
शंकास्पद कारोबार,"२०७९ पुस १७ गतेदेखि २०८० पुस १५ गतेसम्म (सन् २०२३)मा बैंक तथा वित्तीय संस्थामा भएका कारोबारमध्ये ६ हजार २ सय ५५ वटा शंकास्पद कारोबार भए। यसले मुलुकमा सम्पत्ति शुद्धीकरणको मुद्दा र विषयलाई झन् पेचिलो बनाएको छ। जुनसुकै रकम पनि वैध हुनुपर्छ। पैसा वैध वस्तु तथा सेवाको खरिदका लागि मात्रै खर्चिनुपर्छ। तर अघिल्लो वर्षका तुलनामा ५७ प्रतिशत धेरै कारोबार शंकास्पद देखिएको छ नेपाल राष्ट्र बैंकको वित्तीय जानकारी एकाइले सार्वजनिक गरेको छ। शंकास्पद रकम बैंक तथा वित्तीय संस्था, धितोपत्र दलाल कम्पनीहरू, रेमिट्यान्स कम्पनी, जीवन बिमा कम्पनी, सहकारी, मर्चेन्ट बैंकरलगायत वित्तीय संस्थामा भएको कारोबार हो। सेयरबजारमा कालोधन प्रयोग भएको हुन सक्ने आशंका त छँदै थियो, धेरैतिर त्यस्तो भएको शंकास्पद स्थिति देखिएको छ। शंकास्पद कारोबार अशुद्ध सम्पत्तिको मात्रै नभई शुद्ध सम्पत्तिको अशुद्ध धन्दामा पनि हुन सक्छ। मानव बेचबिखन र आप्रवासी तस्करी, नक्कली मुद्राहरू, डकैती वा चोरी, संगठित आपराधिक समूह जे पनि शंकास्पद रकम कारोबार भएको हुन सक्छ। त्यस्ता अपराध रोक्नकै लागि सम्पत्तिको स्रोत खुलाउनुपर्ने प्रावधान जो बनाइएको छ। त्यसका बाबजुद पनि शंकास्पद कारोबार देखिन्छ भने राज्यको नियमन कमजोर रहेको बुझ्नुपर्छ। शंकास्पद कारोबार पूरापूर कसुरयोग्य नहुन पनि सक्छ, यसमा छानबिन आवश्यक हुन्छ। नेपालले कुनै पनि मात्राको शंकास्पद कारोबारमा रोक लगाउनु आवश्यक छ। यसले मुलुकलाई भित्रमात्रै नभई अन्तर्राष्ट्रिय जगत्मा पनि ठूलो नोक्सानी पुयाउँछ। नेपालमा सम्पत्ति शुद्धीकरणको मामला कमजोर भएकै कारण फाइनान्सियल एक्सन टास्कफोर्स (एफएटीएफ) ले जोखिमको सूचीमा राख्ने तयारी गरेको पनि छ। त्यस्तो भयो भने मुलुकलाई अन्तर्राष्ट्रिय कारोबार गर्न मुस्किल हुनछ। देशको अन्तर्राष्ट्रिय साख घट्छ। विश्वसनीयता गुम्छ। यसै पनि लगानीकर्ता भिœयाउन मुस्किल परिरहेको घडीमा अन्तर्राष्ट्रिय साख घट्न वा चुक्नबाट रोक्नुपर्छ। सम्पत्ति शुद्धीकरणको मुद्दा विश्व आतंकवादसम्म जोडिने संवेदनशील विषय हो। मुलुकलाई यसलाई गम्भीरतापूर्वक लिएर कुनै पनि अवैध रकम र अवैध कारोबार हुन नदिने प्रबन्ध मिलाउनुपर्छ।"
तराई मधेस द्रुतमार्गको लेनडाँडा सुरुङ ब्रेक थ्रु,"काठमाडौं : नेपाली सेनाको व्यवस्थापनमा निर्माणाधीन काठमाडौं तराई मधेस द्रुतमार्गको लेनडाँडा सुरुङको ब्रेक थ्रु गरिएको छ। राष्ट्रिय गौरवको यो आयोजनाअन्तर्गतको लेनडाँडा सुरुङमार्ग १ हजार ६ सय १२ मिटर लामो रहेको छ। उक्त सुरुङमार्ग बिहीबार छिचोलिएको छ। नेपाली सेनाका प्रवक्ता गौरवकुमार केसीका अनुसार लेनडाँडा सुरुङ प्याकेज नम्बर २ मा रहेको मकवानपुरको बकैया र गढी गाउँपालिकामा निर्माणाधीन छ। लेनडाँडा सुरुङमार्गको जोडी सुरुङमध्ये १ हजार ६ सय १२ मिटर लम्बाइ रहेको निजगढबाट काठमाडौंतर्फ आउने सुरुङमार्ग बिहीबार ब्रेक थ्रु गरिएको हो। यसको जोडी सुरुङ मार्गका रूपमा रहेका काठमाडौंबाट निजगढ जाने सुरुङमार्ग गत जेठ ४ गते नै ब्रेक थु्र गरिएको थियो। जसको लम्बाइ १ हजार ६ सय ३३ मिट लामो रहेको छ। प्रधान सेनापति प्रभुराम शर्माले भर्चुअल माध्यमबाट सुरुङमार्ग छिचोल्ने कार्यक्रमको अवलोकन गरेका थिए। भर्चुअल कार्यक्रममा बोल्दै प्रधान सेनापति शर्माले सुरुङ मार्गहरू तोकिएको समयमा नै ब्रेक थु्र गर्न सकेकोमा खुसी व्यक्त गरे। यसका साथै उनले सरकारबाट नेपाली सेनालाई जिम्मेवारी दिइएको फास्ट ट्रयाक राष्ट्रिय गौरवको आयोजना निर्माणमा खटिएका सम्पूर्ण निकाय तथा व्यक्तिहरूलाई धन्यवाद व्यक्त गरे। सेनाका प्रवक्ता केसीका अनुसार यो आयोजनामा ६ वटा सुरङमार्गहरू निर्माणको क्रममा छन्। जसमध्ये ३ वटा सुरुङ मार्ग निर्माण भइसेकको छ। अन्य तीनवटा सुरुङमार्गको टनेल निर्माणका काम भैरहेको छ। जेठ ११ गते धेद्रे सुरुङमार्गको जोडी सुरुङमध्ये १ किलोमिटर ६५३ मिटर लम्बाइ रहेको निजगढबाट काठमाडौंतर्फ आउने सुरुङमार्गहरू छिचोलिएको थियो। यो आयोजना ०८३ सम्म निर्माण सक्ने सेनाले जनाएको छ। प्रवक्ता केसीका अनुसार द्रुतमार्गको करिब ३४८ प्रतिशत काम सकिएको छ। यस्तै आर्थिक रुपमा ३६५१ प्रतिशत काम पूरा भएको छ। द्रुतमार्ग निर्माणको काम समयमा नै सकिने बताउँदै प्रवक्ता केसीले भने, नेपाली सेनाले जिम्मा लिएको काम अत्यन्तै गुणस्तरीय रूपमा गरिरहेको छ। समयमा पूरा हुनेमा कुनै शंका छैन। दिएको समयसम्म हामीले निर्माण कार्य सक्छौं।"
बिरुवा बन्यो स्याङ्जाकै पहिलो बालश्रममुक्त पालिका,"स्याङ्जा : स्याङ्जाको बिरुवालाई बालश्रममुक्त गाउँपालिका घोषणा गरिएकोे छ। घोषणा भएसँगै उक्त पालिका स्याङ्जाको पहिलो र सम्भवतः गण्डकी प्रदेशको पनि पहिलो बालश्रममुक्त गाउँपालिका बनेको हो। गाउँपालिकाका अध्यक्ष सूर्यबहादुर कुँवरले बिरुवालाई पहिलो बालश्रममुक्त गाउँपालिका घोषणा गर्न पाएकोमा खुशी व्यक्त गर्दै आगामी दिनमा पनि बालश्रममुक्त राख्ने अभियानलाई निरन्तरता दिइने बताए। बालश्रममुक्त बनाउन आवश्यक सबै सूचक र मापदण्ड पूरा गरेपछि गाउँपालिकालाई बालश्रममुक्त घोषणा गरिएको अध्यक्ष कुँवरले जानकारी गराए। पालिकाभित्रका सबै ८ वडालाई क्रमशः बालश्रममुक्त गर्दै सिँगो गाउँपालिकालाई बुधबार बालश्रममुक्त गरिएको उनले बताए। घर, विद्यालय, पसल, होटल, उद्योग, व्यवसाय, व्यापारिक संस्था, कार्यालयलगायतका क्षेत्रमा १८ वर्षभन्दा कम उमेरका बालबालिका श्रमिकका रूपमा राखिएका छैनन्। उनीहरूले जोखिमपूर्ण काम गरेका छैनन््, अध्यक्ष कँुवरले थपे, बालश्रममा भए नभएका विषयमा चरणबद्ध अभियान र अध्ययन अनुगमन गर्नुका साथै बालश्रम नगर्न र नगराउने गरी प्रतिबद्धतासहित बालश्रममा लगाउन नहुने बारेमा पालिकावासीलाई सचेत एवं जानकारी गराएका छौं। सबै बालबालिकाले विद्यालयमा पढ्न पाउनुका साथै बालअधिकारबाट वञ्चित गर्न नहुनेमा समेत सूचित गराएको उनले बताए। बिरुवा गाउँपालिकाका आठवटै वडावासीले बालबालिकालाई श्रममा लगाउँदैनौं र बालअधिकार सुनिश्चितता गर्छौं भनेर प्रतिबद्धता पनि जनाइसकेका छन्। बालश्रम नगरौं, नगराऔं, बालश्रम कानुनविरुद्धको कार्य हो। बालश्रम दण्डनीय अपराध हो जस्ता नारा लेखिएका प्लेकार्ड बोकेर बिरुवा बजार परिक्रमा गरी पालिकामा आयोजित औपचारिक कार्यक्रममार्फत बालश्रममुक्त घोषणा गरेका थिए। बिरुवा गाउँपालिकाको आयोजना तथा महिला बालबालिका तथा ज्येष्ठ नागरिक मन्त्रालय राष्ट्रिय बालअधिकार परिषद् र गुड सेफर्ड इन्टरनेसनल फाउन्डेसनको समन्वय तथा सहकार्यमा बिरुवा गाउँपालिकालाई बालश्रममुक्त पालिका घोषणा गरिएको उपाध्यक्ष भगवती शर्माले बताइन्। बिरुवा गाउँपालिकामा बालश्रम कार्यविधि २०७७ अनुरूप विभिन्न ७ वटा सूचक र २० उपसूचक पूरा गरेपछि पालिकालाई बालश्रममुक्त भनी औपचारिक रूपमा घोषणा गरिएको हो। पालिकामा विद्यालय जाने उमेरका झन्डै २ हजार ४ सय बालबालिका रहेको पालिकाका पञ्जीकरण शाखा प्रमुख एवं स्थानीय बालकल्याण अधिकारी जनक भण्डारीले जानकारी दिए।"
व्यावसायिक सीप सिकाइमा महिलाको आकर्षण,"भोजपुर : फुर्सदको समयमा आयमूलक र आत्मनिर्भर बन्न भोजपुर नगरपालिकाका महिलाहरू सीपमूलक सिकाइमा अग्रसर बनेका छन्। सीप सिकेपछि आम्दानीको स्रोतलाई निरन्तरता दिने लक्ष्यले भोजपुर नगरपालिका९ का महिला यतिबेला सीप विकास तालिममा व्यस्त छन्। भोजपुर नगरपालिका ९, काफ्लेकी शर्मिला तामाङ विगत एक महिनादेखि व्यावसायिक प्राविधिक सीप विकास झोला बुनाइ तालिम लिइरहेकी छिन्। फुर्सदको समयमा सीप सिकेर व्यावसायिक पसल खोलेर आम्दानी गर्ने उनको सोच छ। यो झोला सिलाउने सीपले केही गर्ने हौसला मिलेको छ, अब यो सीप सिकेर व्यवसाय खोल्ने छु, उनले सुनाइन्। आफ्ना फुर्सदिलो समयको सदुपयोग गर्दै आयआर्जनमा लाग्ने महिलाको सीप विकासका सिकाइमा आकर्षण बढ्दै गएको हो। फुर्सदमा गरेको व्यवसायले घरगर्जो र सीपको सदुपयोग हुने भएकाले झोला बुन्ने सीप सिकिरहेको भोजपुर नगरपालिका ९ कै आश्मा शेर्पाले सुनाइन्। झोला बुन्ने सीपले बढ्दो बजार माग धान्न सकेमा मनग्गे आयआर्जन गर्न सकिने प्रशिक्षक दालकी शेर्पा बताउँछिन्। परिश्रम गर्नेका लागि यो पेसा उपयुक्त हुने शेर्पा बताउँछिन्। प्रशिक्षक शेर्पा भन्छिन्, यो एकमहिने तालिममा सहभागीको उत्साहजनक सहभागिता रह्यो, उहाँहरूले यहाँ सिकेको सीपलाई उहाँहरूले आयस्रोतमा लगानी गर्नुहुनेछ भन्ने अपेक्षा लिएका छौ। झोला बुन्ने सीप सिकेपछि बजारीकरण लाग्न सके घरमै बसीबसी राम्रो आम्दानी गर्न सकिने उनी बताउँछिन्। नगरका महिला तथा लक्षित वर्गलाई व्यावसायिक क्षेत्रमा जोड्न र आत्मनिर्भर बनाउने मुख्य लक्ष्यका साथ भोजपुर नगरपालिकाले एकमहिने सीप विकास तालिम र सहभागी २१ जनालाई ८ लाख रुपैयाँबराबरको आवश्यक सिलाइबुनाइ मेसिन पनि दिएको छ। नगरपालिकाले दिएको तालिम र उपकरण पाएपछि स्थानीय महिलाहरूमा आत्मविश्वास बढेको भोजपुर नगरपालिका९ की कल्पना घिसिङले बताइन्। महिला सशक्तीकरण र आयमूलक क्षेत्रमा समान सहभागिता बढाउने लक्ष्यले सीप विकास तालिम र प्रतिव्यक्ति नै उपकरण (मेसिन) उपलब्ध गराइएको भोजपुर नगरपालिकाकी उपप्रमुख निर्मला शेर्पाले बताइन्। नगरका महिलाहरूलाई स्वरोजगार र आत्मनिर्भर बनाउने हाम्रो लक्ष्य हो। तालिमपछि उहाँहरूलाई व्यावसायिक बन्न सहज होस् भनेर सहभागी सबैलाई व्यक्तिगत रूपमै हाते मेसिन पनि वितरण गरेका छौं, उनले भनिन्, यसरी उद्यमशीलतामा महिला दिदीबहिनीलाई जोड्ने किसिमका अन्य क्षमता विकासका तालिम पनि आगामी वर्षहरूमा ल्याउने नगरको योजना छ। प्रायः गृहिणी महिला दिउँसो केही घण्टा सिलाइ सीप सिक्न व्यस्त हुन्छन्। बिहानको कलेज सकेर आउने विद्यार्थीहरू पनि दिउँसो सिलाइ सिक्नका लागि आउँछन्। गरिबी निवारणका लागि लघुउद्यम विकास कार्यक्रमअन्तर्गत सञ्चालित तालिममा नगरपालिका ९, का पानीट्याङ्की, काफ्ले, भोटेपसललगायत क्षेत्रका २१ महिला सहभागी छन्। सहभागी महिला सीपलाई व्यवहारमा लागू गर्दै व्यावसायिक रूपमा सुरु गर्ने प्रतिक्रिया छ।"
अन्नपूर्ण संरक्षण क्षेत्रमा कीर्तिमानी पर्यटक संख्या,"पोखरा : अन्नपूर्ण संरक्षण क्षेत्रको पदयात्रामा यस आर्थिक वर्षको असार दोस्रो सातासम्म अहिलेसम्मकै धेरै पर्यटकले पदयात्रा र तीर्थयात्रा गरेका छन्। संरक्षण क्षेत्रको पदयात्रामा जाने विभिन्न देशका पर्यटक र मुक्तिनाथ मन्दिरको दर्शन गर्न जाने भारतीय पर्यटकसमेत गरेर अहिलेसम्मकै धेरै पर्यटक अन्नपूर्ण संरक्षण क्षेत्रमा पुगेका हुन्। चालु आर्थिक वर्षको असार महिनाको दोस्रो सातासम्म अन्नपूर्ण संरक्षण क्षेत्रमा अहिलेसम्मकै धेरै २ लाख १७ हजारभन्दा बढी पर्यटकले भ्रमण गरेका अन्नपूर्ण संरक्षण क्षेत्र आयोजना (एक्याप) का प्रमुख डा रविन कडरियाले जानकारी दिए। यो अवधिमा अन्नपूर्ण संरक्षण क्षेत्रमा सार्क मुलुकका १ लाख १४ हजार १ सय ६९ जना र अन्य मुलुकका १ लाख २ हजार ८ सय ८९ जना पर्यटकले भ्रमण गरेको तथ्यांक छ। यो तथ्यांक अन्नपूर्ण संरक्षण क्षेत्रमा पर्यटक पुगेको रेकर्ड ब्रेकिङ संख्या रहेको एक्यापले जनाएको छ। विश्वमै प्रख्यात अन्नपूर्ण पदयात्रामा सबैभन्दा धेरै पर्यटक कोभिडअघि सन् २०१९ मा १ लाख ८३ हजारको संख्यामा पुगेका थिए। कोभिडका एक आर्थिक वर्षमा इतिहासकै कम पर्यटक संख्या ४ हजार पर्यटक मात्र अन्नपूर्ण संरक्षण क्षेत्रमा पुगेको तथ्यांक छ। कोभिड कम हुँदै गएपछि २०७९ मा १ लाख ७२ हजार १ सय ८५ जना पर्यटकले अन्नपूर्ण संरक्षण क्षेत्रको भ्रमण गरेका थिए। २०८० मा ९० हजार भारतीय पर्यटकले र तेस्रो मुलुकका ८२ हजार पर्यटक अन्नपूर्ण पदयात्रामा गएको एक्यापको तथ्यांक छ। विश्वमै प्रख्यात अन्नपूर्ण पदयात्रा क्षेत्रका बस्ती नभएका क्षेत्रमासमेत सडक विस्तार गर्दापदयात्राका लागि आउने पर्यटक चिन्तित छन्। पदयात्रामै रमाउन आउने पर्यटक यस्ता सडक सञ्जालले डाइभर्ट हुने चिन्ता बढेको टान पश्चिमाञ्चलका अध्यक्ष धर्मराज पन्थीले बताए। सडक सञ्जालका कारण २१ दिन लाग्ने अन्नपूर्ण चक्रिय पदयात्रा (पोखरा, बेसीसहर, मनाङ, थोरङलापास भएर मुक्तिनाथ, तातोपानी, पुनहिल, घान्द्रुक पोखरा) गर्ने समय घटेर एक सातामै समेटिएको व्यवसायीले बताएका छन्। अन्नपूर्ण संरक्षण क्षेत्रका सबैजसो पदयात्रा सडक सञ्जालका कारण छोटिएकाले लामो समय पदयात्रामा रमाउन चाहाने पर्यटकका लागि प्रतिकुल बन्दै गएकोमा व्यवसायीले चिन्ता व्यक्त गरेका छन्। अन्नपूर्ण संरक्षण क्षेत्रमा मुक्तिनाथको दर्शन गर्न जाने भारतीय पर्यटक बढेर अहिलेसम्मकै धेरै पुगेको हो। पछिल्लो समयमा पदयात्रामा रमाउन आउने युरोप, अमेरिकालगायतका देशका पर्यटकको संख्यामा भने कमी आएको एक्यापको तथ्यांक छ। पदयात्रा क्षेत्रमा सडक सञ्जाल विस्तारको कारण यो समस्या आएको टानका उपाध्यक्ष कृष्ण आचार्य बताउँछन्। यसैले संरक्षण क्षेत्रमा नयाँ पदयात्रा मार्ग निर्माणमा उनले जोड दिए। गण्डकी प्रदेश र प्रदेशको राजाधानी सहर पोखरामा वार्षिक रूपमा कति पर्यटक घुम्न आउँछन् भन्ने आधिकारिक तथ्यांक छैन। प्रदेशमा अन्नपूर्ण संरक्षण क्षेत्र आयोजना (एक्याप) र पोखरा विमानस्थलले पर्यटक आएको तथ्यांक राख्ने भए पनि अरू कुनै पनि निकायले नराख्दा पर्यटकको एकिन तथ्यांक नभएको हो। पोखरालाई सरकारले हालै पर्यटकीय राजधानी घोषणा गरेको छ। पर्यटकीय राजधानी पोखराको बजार क्षेत्रमा करिब १२ सय होटल रहेको र ४० हजार भन्दा बढी बेड संख्या रहेको होटल संघ नेपाल पोखराका अध्यक्ष लक्ष्मण सुवेदीले बताए। पोखरामा होटलको लगानी मात्रै ५ खर्ब रहेको अध्यक्ष सुवेदीले सुनाए। पोखराका होटलले मात्र १५ हजारभन्दा बढीलाई रोजगार दिएको संघले जनाएको छ। पोखरामा अन्तर्राष्ट्रिय विमानस्थल सञ्चालन भएपछि पर्यटकको संंख्या बढ्ने विश्वासमा होटल तथा रेस्टुरेन्टमा लगानी बढ्यो तर विमानस्थलबाट अहिलेसम्म पनि नियमित अन्तर्राष्ट्रिय उडान हुन सकेको छैन। पर्यटन क्षेत्रका दक्ष जनशक्ति पलायन हुने क्रम बढेकोले दक्ष जनशक्तिको अभाव रहेको पनि उनले सुनाए। पोखराको पर्यटन क्षेत्रले मात्र ६५ हजार बढीलाई रोजगारी दिएको नेपाल पर्यटन बोर्डका पूर्वकार्यकारी सदस्य टीकाराम सापकोटाले बताए। होटल, रेस्टुरेन्ट, साहसिक पर्यटकीय खेललगायतका पर्यटकीय क्षेत्रमा रोजगारका अवसर सिर्जना भएको हो। गण्डकी प्रदेशका पर्यटकीय क्षेत्रले ७५ हजार बढीलाई रोजगारी दिएको पनि उनले बताए। पोखरामा वार्षिक रूपमा स्वदेशी र विदेशीसमेत गरेर १८ लाख पर्यटक आउने अनुमान रहेको उनले सुनाए।"
सत्ताका नाममा धोकै धोका,"काठमाडौं : २०४६ पछि कुनै पनि सरकारले पूरा अबधी काम गर्न पाएका छैनन्। त्यसका कारण धेरै छन्। तीमध्ये प्रमुख हो धोका। पछिल्लो समय सत्ता उलटपुलटमा धोका सामान्य हुँदै गएको छ। विगत हेर्दा पञ्चायती व्यवस्था अन्त्यपछि नेपाली कांग्रेसका तत्कालीन सभापति कृष्णप्रसाद भट्टराईको नेतृत्वमा अन्तरिम सरकार बन्यो। त्यो सरकारले २०४७ सालको संविधान जारी गर्यो। भट्टराईको नेतृत्वमा संविधान जारी भएपछि २०४८ सालमा पहिलोपटक आमनिर्वाचन भयो। यही निर्वाचनदेखि धोकाधडी सुरुवात भएको देखिन्छ। त्यसो त राणाशासनमा धेरै धोकाधडी हुन्थ्यो। राजतन्त्रमा धोकाधडी भएका धेरै उदाहरण छन्। २००७ सालमा प्रजातन्त्रको स्थापना भएपछि पनि विवाद, किचलो, धोकाधडीका कारण २०१५ सालसम्म निर्वाचनसमेत हुन नसकेको इतिहास छ। पञ्चायतमा राजाको विश्वासपात्र बन्न नेतृत्वमा रहेकाहरूले एकअर्कालाई धोका दिने गरेको चर्चा पनि धेरै छन्। तर, यहाँ भने २०४६ पछिका ३४३५ वर्षको पेरिफेरिमा भएका धोकाधडीको विषयमा चर्चा गर्न खोजिएको छ। यही धोकाधडीकै कारण यो तीन दशकमा ३० भन्दा बढी सरकार फेरबदल भएका छन्। मुलुक अस्थिरता नै अस्थिरताको चपेटामा पर्दै आएको छ। पुराना कांग्रेस नेता दीपकुमार उपाध्यय कांग्रेस एमालेले विगतमा भएका गल्तीप्रति क्षमायाचना गरेर अघि बढ्नुपर्ने बताउँछन्। म प्रचण्डको भन्दा कांग्रेस एमालेको दोष धेरै देख्छु, पटकपटक धोका खाएर पनि उसैलाई बोकिरहने ? उनले भने, धर्म, अधर्म त हुनुपर्यो नि, नैतिकता, चरित्र, मूल्यमान्यतामा स्खलन भएपछि कसको के लाग्छ, अब गल्ती गर्दैनांै भनेर क्षमायाचना नगर्दासम्म विश्वास गर्ने आधार नभएको बताउँछन्। दीपकुमार उपाध्ययभ, पुराना कांग्रेस नेता धोका १ नेपाली राजनीतिकको बहुदल कालको सबै ठूलो धोका भनेको तत्कालीन कांग्रेसका महामन्त्री गिरिजाप्रसाद कोइरालाले तत्कालीन कार्यवाहक सभापति कृष्णप्रसाद भट्टराई दिएको धोकालाई लिने गरिन्छ। जब २०४६ को परिवर्तनपछि अन्तरिम सरकारको नेतृत्व गरेर भट्टराईले पहिलो आमनिर्वाचन गराए। यो निर्वाचनमा वहालवाला प्रधानमन्त्री भट्टराई नै पराजित भए। तत्कालीन महामन्त्री कोइरालाले आफ्नै सभापतिलाई अन्तर्घात गरेर हराएको आरोप लाग्ने गरेको छ। काठमाडौंको क्षेत्र नम्बर १ मा तत्कालीन नेकपा एमालेका महासचिव मदनकुमार भण्डारीले कांग्रेस सभापति एवं प्रधानमन्त्री भट्टराईलाई हराएका थिए। भण्डारीप्रतिको आकर्षणका कारण भट्टराई हारेको भन्दा पनि कोइरालाले अन्तर्घात गरेर भट्टराईलाई हराएको भनेर इतिहासमा चर्चा हुने गरेको छ। धोका २ बहालवाला प्रधानमन्त्री भट्टराईले हारे पनि २०४८ सालको आमनिर्वाचनमा २ सय ५ सदस्यीय प्रतिनिधिसभामा १ सय १० सिट कांग्रेसले जितेर बहुमत प्राप्त गरेको थियो। गिरिजाप्रसाद कोइराला प्रधानमन्त्री बने। बहमुत भए पनि भट्टराईलाई अन्तर्घात गरेर हराएको विषयले कांग्रेसमा थप किचलोको बीउ रोपियो। कांग्रेसमा चौहत्तरे (७४)र छत्तीसे (३६) भन्ने दुई गुट बन्यो। प्रधानमन्त्री गिरिजाप्रसाद कोइरालाको समर्थनमा ७४ सांसद थिए भने ३६ जना भट्टराईको नजिक थिए। प्रधानमन्त्री कोइरालाले ल्याएको नीति तथा कार्यक्रममा भट्टराईनजिक रहेका ३६ जनाले भोट हालेनन्। नीति र कार्यक्रम प्रतिनिधिसभाबाट अनुमोदन हुन सकेन। त्यसपछि तत्कालीन राजा वीरेन्द्रसमक्ष प्रधानमन्त्री कोइरालाले मध्यावधि निर्वाचनको सिफारिस गरे। प्रधानमन्त्री कोइरालाको सिफारिसमा राजा वीरेन्द्रले मध्यावधि घोषणा गरे। तत्कालीन प्रधानमन्त्री कोइरालाले चालेको त्यो कदमसँगै मुलुकमा अस्थिरताको चक्र सुरुवात भयो। धोका ३ कोइरालाले गरेको मध्यावधि निर्वाचनमा कांग्रेसले बहुमत गुमायो र दोस्रो ठूलो पार्टी बन्यो। एमाले सबैभन्दा ठूलो पार्टी बन्यो। त्यो मध्यावधि निर्वाचनमा राष्ट्रिय प्रजातन्त्र पार्टी २० सिट जितेर तेस्रो शक्ति बन्यो। २०५१ मा ठूलो दलको हैसियतमाएमालेका तत्कालीन अध्यक्ष मनमोहन अधिकारी प्रधानमन्त्री भए तर उनको सरकार पनि ९ महिना पनि टिकेन। त्यो अधिकारी सरकार नेपालकै इतिहासमा लोकप्रिय सरकार त भयो तर उनले कोइरालाकै सिको गर्दै अधिकारीले संसद् विघटन गरेर मध्यावधि घोषणा गरे तर सर्वोच्च अदालतले २०५२ भदौ १२ गते संसद् विघटन बदर गरिदियो। भदौ १२ सर्वोच्चको फैसला इतिहासमा चर्चित फैसलाको रूपमा लिने गरिएको छ। त्यसपछि सुरुवात गठबन्धन सरकारको परम्परा। राप्रपालगायत समर्थन बने शेरबहादुर देउवा पहिलोपटक प्रधानमन्त्री। डेढ वर्षमै आफ्नै दलका दुईजना सांसदका कारण देउवा सरकारले संसद्मा विश्वासको मत गुमायो त्यसपछि देउवाको सत्ता बहिर्गमन भयो। कांग्रेसकै दुई जना सांसदले धोका दिँदा देउवा सरकार ढलेको थियो। अब पनि धोकाको राजनीति खोज्दै हिँड्ने बेला हैन। २०४६ सालबाट त धोका हैन असन्तुष्टि हुँदा त्यसको विकल्प पनि खोज्न थालियो। अहिलेको राजनीति पनि त्यही हो। देशको निकासका निम्ति यस्ता धोका, सहमति, गठबन्धन हुन्छन् भने देशको हितमा राम्रो कुरा हो। विगतका कुरा बिर्सिएर राजनीतिमा विश्वासको वातावरण सिर्जना गराउनुपर्छ। राष्ट्रनिर्माणमा यत्तिका ठूला दलहरू मिलेर लाग्नुपर्छ। अहिलेको मुलुकको परिस्थिति संविधानले देखाएको बाटोमा एक जुट भई अगाडि बढ्ने बेला हो। दुइटा ठूलो दलले राजनीति स्थिरतालाई महत्व दिएर अगाडि बढ्नुपर्छ। डा मीनेन्द्र रिजाल, नेता नेपाली कांग्रेस हुन त देउवा शासन नै सांसद किनबेच काण्ड, पजेरो काण्ड, सुरासुन्दरी काण्ड लगायतका काण्डै काण्डको सुरुवात पनि त्यही बेलाबाट भएको हो।यो बेला नै हो सबैभन्दा जम्बो मन्त्रिपरिषद्को गठन भएको। २०४६ सालको उपलब्धिलाई बिर्सिएर राप्रपालाई पहिलोपटक देउवाले सत्तामा भिœयाएका थिए। पञ्चायत फालेको पाँच वर्षमा नै राप्रपालाई सत्तामा भिœयाउने कामको त्यो बेला व्यापक आलोचना भयो। धोका ४ देउवाले विश्वास मत गुमाएसँगै एमालेको समर्थनमा राप्रपाका नेता लोकेन्द्रबहादुर चन्द प्रधानमन्त्री भए। यिनै पञ्च चन्दलाई कांग्रेसले त सत्ता साझेदार मात्रै बनाएको थियो एमालेले नेतृत्व नै दियो। चन्द प्रधानमन्त्री हुँदा एमाले नेता वामदेव गौतम उपप्रधान एवं गृहमन्त्री भए। उनले स्थानीय निर्वाचन गराए। गौतमको गृहप्रशासनको प्रभाव स्थानीय निर्वाचनमा एमालेको दबदबा भयो। तर, तेस्रो ठूलो दल राप्रपाभित्र पनि किचलो, विवाद, धोकाधडी सुरुवात भयो। राप्रपाका नेता चन्दलाई विस्थापित गर्दै २०५४ असोज २० मा राप्रपाकै अर्का नेता सूर्यबहादुर थापा कांग्रेससहितको समर्थनमा प्रधानमन्त्री बने। त्यो बेला नै एमाले फुट्यो। वामदेव गौतमको नेतृत्वमा माले बन्यो। कांग्रेस आफैंले थापाको समर्थन फिर्ता लियो। त्यो बेला नै थापाले प्रतिनिधिसभा विघटनको सिफारिस गरेका थिए। तर, सर्वोच्चले विघटनको अनुमति मान्यता दिएन र २०५४ चैत ३० गते मालेको समर्थनमा गिराजाप्रसाद कोइराला पुनः प्रधानमन्त्री भए। २०५५ सालमा कोइरालाले एमालेको पनि समर्थनमा पाएर २०५६ सालको निर्वाचन गराए। कांग्रेस र एमालेले पालैपालै राप्रपाका चन्द र थापालाई बोक्न थालेसँगै मुलुकमा अस्थिरता, विकृति विसंगति भित्रिएको कांग्रेस नेता उपाध्ययको भनाइ छ। धोका ५ २०५६ सालमा भएको आमनिर्वाचनमा पुनः कांग्रेसले बहुमत ल्यायो। कृष्णप्रसाद भट्टराईलाई भावी प्रधानमन्त्री रूपमा प्रस्तुत गरेर कांग्रेसले निर्वाचन गराएको थियो। काठमाडौंमा पटकपटक पराजित भएका कारण भट्टराईलाई पर्साबाट निर्वाचनमा लडाइयो। भट्टराईले पर्साबाट चुनाव जिते पनि र भट्टराई प्रधानमन्त्री भए। तर,९ महिनामा नै भट्टराईलाई अपमानित गरेर गिरिजाप्रसाद कोइरालाले प्रधानमन्त्रीबाट हटाए। कोइरालाले भट्टराई रुवाएर सत्ताबाट हटाएको विषयमा इतिहासमा चर्चित घटना हो। त्यसपछि आफ्नै पार्टीका सभापति रहेका भट्टराई हटाए गिरिजाप्रसाद कोइराला चौथोपटक प्रधानमन्त्री भए। धोका ५ पटकपटक भट्टराईलाई धोका दिएका कोइराला पनि आफ्नै पार्टीका अर्का नेता शेरबहादुर देउवा धोका खाए। २०५८ साउन ११ गते देउवाले आफ्नै राजनीतिक गुरु कोइरालालाई हटाएर प्रधानमन्त्री बने। कोइरालालाई विस्थापित गरे। कोइरालादेउवाबीच आन्तरिक कलह चुलियो। देउवाले २०५९ जेठ ८ गते विघटन गरे। त्यसपछि कांग्रेस नै विभाजन भयो। देउवाले प्रजातान्त्रिक कांग्रेस बनाए र तत्कालीन राजा ज्ञानेन्द्रको नजिक भए। कोइराला भने संसद् पुनस्र्थापनाको पक्षमा रहे। धोका ६ देउवाले पनि ज्ञानेन्द्रबाटै धोका खाए। असक्षम भनेर देउवालाई ज्ञानेन्द्रले गलत्याए। देउवालाई हटाएर पहिला लोकेन्द्रबहादुर चन्द(२०५९ असोज २५) र त्यसपछि सूर्यबहादुर थापा(२०६० असोज २१) ज्ञानेन्द्र प्रधानमन्त्री बनाए। असमक्ष भनेका देउवा २०६० जेठ २१ मा ज्ञानेन्द्रले पुनः प्रधानमन्त्री बनाए। त्यो बेला प्रतिगमन आधा सच्चिएको भन्दै माधव नेपाल नेतृत्व एमाले पनि सरकारमा गयो। २०६१ माघ १९ मा तत्कालीन राजा ज्ञानेन्द्रले कु गरे। सत्ता आफ्नो हातमा लिए। धोका ७ ज्ञानेन्द्रले दोस्रोपटक देउवा धोका दिए मात्र दिएनन्। लोकतन्त्रमाथि समाप्त पारेर शाही शासनको सुरुवात गरे। राजनीतिक दलमाथि प्रतिबन्ध लगाए। प्रेसमाथि अंकुश लगाए। मन्त्रिपरिषद्को अध्यक्ष आफैं बने। विदेशका बसिरहेका पूर्वप्रञ्च एवं विवादित पात्र डातुलसी गिरीलाई ल्याएर मन्त्रिपरिषद्को उपाध्यक्ष बनाए। धोका ८ नेताहरू भ्रमको खेती गरेर धेरै लोभि पापी स्वार्थी भएपछि कसैको पनि केही लाग्दैन। कि भने जनताले चुनावमा नै हराउनुपर्यो। पार्टीमा पनि सैद्धान्तिक रूपमा देखिँदैनन्। संविधानले पनि यो अवस्थामा दिएको छ। पहिले पनि यस्ता खेलवाड भइराख्ने हुन्। यदाकदा व्यवस्थाको दोष हो। अहिलेका नयाँ दल पनि त्यही हिलोमा पौडी खेल्ने सरकारमा टिक्ने आफ्ना काण्डहरू कसरी ढाकछोप गर्ने जनधारणा छ। प्रमाणित नभए पनि नीतिगत भ्रष्टाचारको थुप्रो लागेको छ। डा लोकराज बराल, पूर्वराजदूत ज्ञानेन्द्रले कु गरेपछि जनआन्दोलन व्यापक रूपमा भयो। भूमिगत रूपमा सशस्त्र संघर्ष गरिरहेको तत्कालीन नेकपा माओवादी र सात राजनीतिक दल मिलेर दोस्रो जनआन्दोलन गरे। २०६२६३ को जनआन्दोलन मुलुकमा २५० वर्ष लामो राजतन्त्र नै समाप्त भयो। २०६३ वैशाख ११ गते जनआन्दोलन सफलतासँगै कांग्रेस तत्कालीन सभापति गिरिजाप्रसाद कोइराला पुनः माओवादीसहित अन्तरिम सरकारको प्रधानमन्त्री भए। कोइरालाले २०६४ चैत २८ गते पहिलो संविधानसभाको निर्वाचन गराए। संविधानसभाको निर्वाचनमा माओवादी सबैभन्दा ठूलो पार्टीका रूपमा उदय भयो। त्यो बेला यो परिणाम अकल्पनीय जस्तै थियो। पुष्पकमल दाहाल प्रचण्ड पहिलोपटक प्रधानमन्त्री भए। प्रधानमन्त्री प्रचण्डले कांग्रेस सभापति कोइरालालाई राष्ट्रपति बनाउने आश्वासन दिएका थिए तर पछि प्रचण्डले कोइरालालाई धोका दिएर रामराजाप्रसाद सिंह राष्ट्रपति उम्मेदवार बनाए। कांग्रेसले भने डा रामवरण यादवलाई उम्मेदवार बनायो। कांग्रेसलाई एमालेले समर्थन गरेपछि यादव निर्वाचित भए। यादव पहिलो राष्ट्रपति भए। प्रचण्डको धोकाका कारण पहिलो राष्ट्रपति हुने कोइरालाको सपना तुहियो। प्रधानमन्त्री दाहाल स्वयंले अहिले पनि कोइरालालाई आफू राष्ट्रपति नबनाएर गल्ती गरेको बताउने गरेका छन्। धोका ९ तत्कालीन सेनापति रुकमांगत कटुवाल अपदस्थ गर्ने सरकारको निर्णयमाथि राष्ट्रपतिले अकुंश लगाइदिएपछि ९ महिनामा नै दाहाल राजीनामा दिन बाध्य भए। त्यसपछि कांग्रेसको समर्थनमा एमालेका वरिष्ठ नेता माधवकुमार नेपाल आफैं पार्टीका अध्यक्ष झलनाथ खनाललाई विस्थापित गर्दै २०६६ जेठ ११ गते प्रधानमन्त्री भएका थिए। नेपाल प्रधानमन्त्री भएपछि माओवादी उनीविरुद्ध खनियो। ठूलो सडक संघर्ष नै गर्यो। १८ महिना उनको सरकार चल्यो। तर, यो बेला एमालेका आन्तरिक शक्ति संघर्ष भयो। एमालेकै एक तप्का नेपालको सरकार ढाल्न माओवादीसाथ दिन पुग्यो। धोका १० एमाले नेता नेपालको सरकार ढाल्न सडकमा नै उत्रिएको माओवादीले एमाले अध्यक्ष खनाललाई प्रधानमन्त्री बनायो। नेपाललाई अस्वीकार गरेको माओवादीकै समर्थनमा २०६७ माघ २३ मा खनाल प्रधानमन्त्री भए। खनाल हुँदा पनि एमालेभित्र ठूलो विवाद, लफडा भयो। त्यसपछि माओवादीले एमालेलाई छोड्यो र २०६९ भदौ १२ मा कांग्रेसको समर्थनमा माओवादीका डा बाबुराम भट्टराई प्रधानमन्त्री भए। तर, उनको सरकार पनि लामो समय टिकेन। त्यसपछि सर्वोच्च अदालतका प्रधानन्यायाधीश खिलराज रेग्मीको नेतृत्वमा चुनावी सरकार बन्यो। रेग्मीले दोस्रो संविधान सभाको निर्वाचन गराए। धोका ११ २०७० सालको दोस्रो संविधानसभाको निर्वाचनपछि कांग्रेस एमालेको संयुक्त सरकार बन्यो। संविधान बनाउने अबधिसम्म कांग्रेस तत्कालीन सभापति सुशील कोइरालाले सरकारको नेतृत्व गर्ने र त्यसपछि एमालेले गर्ने भन्ने सहमति भयो। भारतको अनिच्छाकाबीचमा पनि २०७२ असोज ३ मा जारी भयो। दोस्रो संविधानसभाको निर्वाचनपछि बनेको भएपछि नेपाली कांग्रेस पूर्ववतः सहमतिअनुसार ओलीलाई प्रधानमन्त्री स्वीकार गर्न तयार भएन। तत्कालीन सभापति कोइराला संविधान जारी भएपछि फेरि प्रधानमन्त्री बन्न ओलीसँग प्रतिस्पर्धा गरे। २०७० सालमा दोस्रो संविधानसभाको निर्वाचनपछि संविधान जारी गर्न कांग्रेस र एमालेले सहकार्य गरेका थिए। तर, संविधान जारी भएपछि कांग्रेस एमालेसँग सहकार्य गर्न तयार नभएपछि माओवादीले ओलीलाई प्रधानमन्त्री बनाउन काँध थापेका थियो। ओली प्रधानमन्त्री र विद्यादेवी भण्डारी राष्ट्रपति भए। धोका १२ प्रचण्डलाई प्रधानमन्त्री बनाउने विषयमा केपी ओलीले सहमति तोडेको भन्दै प्रचण्ड देउवासँग सहकार्य गर्न आइपुगे। ओली त्यो बेला भारतीय नाकाबन्दीको सामना गरेर ठूलो वाहिवाही पाएका थिए। भारत नै ओलीलाई विस्थापन गर्न चाहन्थ्यो। त्यही योजनामा माओवादी केन्द्रले साथ छोड्दै ओलीविरुद्ध संसद्मा अविश्वास प्रस्ताव दर्ता गराए। त्यसपछि ओली सरकार ढल्यो। प्रचण्ड र देउवा आलोपालो सरकार चलाउने समझदारी भयो। देउवाको सहयोगमा दाहाल र दाहालको सहयोगमा देउवा प्रधानमन्त्री बने। दाहालले ओलीलाई ढाल्न पहिलो पालो आफू भएर देउवालाई दोस्रो चरणको प्रधानमन्त्री बनाए। धोका १३ दलहरूले आफ्नो अक्षमता ढाकछोप गर्न खोजेका छन्। संविधानमा गर्न खोजेका बाहुल्यताको पनि प्रतिनिधित्व होस्। हाम्रो जस्तो देशमा सबै एक आपसमा मिलेर जानुको विकल्प छैन। केही संविधानका अन्तरवस्तु पनि होलान्। यस्तो अवस्थामा जनताले निर्वाचनबाटै पन्छाउने हो। ठूला र पुराना दल भन्नेहरूबाटै धोकाको राजनीति भइराखेको छ। एकैछिनमा बालकोट, एकैछिनमा बालुवाटार, एकैछिनमा बूढानीलकण्ठ कसलेकसलाई कतिबेला काँध छोड्छ। कसले कसलाई कतिखेर च्याप्छ कुनै टुंगो छैन। परिपाटीलाई दोष दिनुभन्दा सबै मिलेर जानुनै एक मात्र उपाय हो। संविधान आएकै यत्तिका समय भयो। यो अवधिका सरकार मात्र परिवर्तन गर्ने काम भयो। अरू काम केही पनि हुन सकेन। डा भीर्माजुन आर्चाय, संविधान विद् २०७४ साल असोज अगाडिसम्म देउवा दाहालसँगै सत्ता सहयात्रामा थिए। संविधान बनेपछि प्रधानमन्त्री भएका एमाले अध्यक्ष केपी शर्मा ओलीलाई ढालेर आलोपालो प्रधानमन्त्री बन्दै सत्ता सहयात्रा गरेका यी दुई नेताका बीचमा एकाएक सहकार्य टुट्यो। त्यतिमात्र होइन सरकारमा सहभागी भइरहेका बेला दाहालले एमालेसँग छापामार शैलीमा वाम गठबन्धन गरे। त्यसपछि त सबैभन्दा बढी देउवा दाहालसँग रिसाए। सत्ता सहयात्रा गरिरहेको आफ्नै सहयात्री विपक्षीसँग मिलेर चुनावी मोर्चा बनाउने गरी धेरै अगाडि बढेको थियो। त्यसमाथि स्थानीय तहको चुनावमा माओवादी केन्द्रलाई साथ दिएको आरोप पार्टीभित्रै खेप्दासमेत प्रचण्डलाई देउवाले साथ दिएका थिए। चितवन, जहाँ कांग्रेसको वचस्र्व भएको भरतपुर महानगरपालिकामा प्रचण्डकी छोरी रेनु दाहाललाई कांग्रेसले सहयोग गरेको थियो। त्यही कारणले देउवा प्रचण्डसँग नराम्रोसँग चिढिएका थिए। त्यसपछि त देउवाकै नेतृत्वमा प्रदेश तथा केन्द्रको चुनाव भयो। कांग्रेस नराम्ररी खुम्चिन पुग्यो। धोका १४ संविधान जारी भएपछि २०७४ मंसिरमा पहिलो पटक आमनिर्वाचन सम्पन्न भयो। वाम गठबन्धनले झन्डै दुईतिहाइ बहुमत ल्यायो। वाम गठबन्धनको लक्ष्य पार्टी एकीकरणसम्मको थियो। तर, कांग्रेस सभापति देउवाले पार्टी एकीकरण अगावै गठबन्धन तोड्न दाहाललाई पाँचै वर्ष प्रधानमन्त्री बनाउने अफर गरे। प्रचण्ड पनि सुरुमा कांग्रेससँग संवादमा थिए। उनले एमाले अध्यक्ष ओलीसँग पनि बार्गेनिङ गरिरहे देउवाको प्रस्ताव देखाएर। तर, प्रचण्डले देउवाको अफर देखाउँदै एमालेसँग बार्गेनिङ गरे। अन्ततः देउवालाई धोका दिएर एमालेसँग पार्टी एकता नै गरे। ओली दुईतिहाइको प्रधानमन्त्री भए। धोका १५ २०७७ पुस ५ मा केपी शर्मा ओलीले संसद् विघटन गरेपछि सडकमा पुगेका प्रचण्डमाधव हामी यहाँ छौं भन्दै माइतीघरमा पलेँटी कसिरहेका थिए। पहिलो विघटन अदालतको आदेशमा बदर भए पनि अदालतबाटै नेकपा विभाजन भएर एमाले र माओवादी अस्तित्वमा आएपछि ओली एकाएक झनै बलियो बने। माधव नेपाल पक्षले विश्वासको मत नदिएपछि ओलीले दोस्रोपटक संसद् विघटन गरे। त्यसपछि प्रचण्ड फेरि देउवालाई प्रधानमन्त्री बनिदिनुस् भन्दै बूढानीलकण्ठ गए। देउवा अघि नबढेसम्म ओली ढाल्न नसकिने र अदालत तथा अन्तर्राष्ट्रिय समुदायको समेत साथ नहुने देखेपछि प्रचण्डले बाध्य भएर रणनीतिक रूपमा उनलाई प्रधानमन्त्रीको अफर गरेका थिए। देउवालाई प्रधानमन्त्री बनाउने बहुमत सांसदको हस्ताक्षरसहित अदालत जानुको उद्देश्य ओलीलाई अदालतबाट सत्ताच्युत गर्नुमात्र थियो। अदालतले परमादेशमार्फत देउवालाई प्रधानमन्त्री बनाइदियो र प्रचण्डले अरू विकल्प नभएकाले बाँकी संसद्को अवधिभर उनलाई स्वीकार गरेका थिए। धोका १६ २०७९ साल मंसिर ४ मा आमचुनाव सकिएसँगै कांग्रेस र माओवादी बीचमा कसले पहिला सरकारको नेतृत्व गर्ने भन्ने विषयमा मतान्तर भयो। यही विवादबीच माओवादी अध्यक्ष दाहाल कांग्रेससँगको गठबन्धनबाट चुनाव जितेर एमालेको समर्थनमा प्रधानमन्त्री बने, देउवालाई घात गरे। देउवालाई दाहालले घात गरे पनि देउवाले पनि पूर्वसहमतिविपरीत दाहाललाई पहिलो कार्यकाल सरकारको नेतृत्व गर्नबाट रोकेका कारण देउवालाई घात गरेको पनि भनेका थिए। एउटै गठबन्धनबाट चुनाव जितेर ५ वर्ष स्थायित्व दिन्छौं भनेका प्रचण्ड एक थान प्रधानमन्त्री पहिलो चरणमा बन्न नपाउने डरले बालकोटको बार्दलीमा पुग्नु आफैंमा अनैतिक त थियो नै देउवामाथिको घात पनि थियो। धोका १७ आमचुनावमा प्रचण्डले गोरखा पुगेर कांग्रेसको जोडबलमा जितेका थिए। गत आमचुनावमात्र होइन आमचुनावपछि हालसालै गठबन्धनबाट राष्ट्रियसभा चुनावमा पनि पार्टीलाई जिताएका प्रचण्डले २०७४ सालकै शैलीमा फेरि देउवालाई घात गरेका थिए। आमचुनावका बेला नै आलोपालो प्रधानमन्त्रीको सहमति भए पनि दाहालले देउवाको पालो आउनुअघि नै उनको काँध छोडेका हुन्। फेरि २०७९ पुस १० कै गठबन्धन ब्युँताएर प्रधानमन्त्रीमा पाँच वर्ष बस्ने खेलोमा उनी लागेको भनिए पनि ओलीलाई २ वर्षपछि छाड्ने भद्र सहमति भएको थियो। धोका १८ देउवा धोका दिएर बालकोटको बर्दली पुगी पुस १० मा प्रधानमन्त्री त दाहाल भए तर एमालेसँग त्यो बालकोट बर्दलीको सहमति दुई महिना टिकेन। दाहाल आफू प्रधानमन्त्री भइहाले तर एमालेबाट राष्ट्रपति बनाउने भनेर गरेको सहमतिविपरीत उनले कांग्रेसको रामचन्द्र पौडेललाई समर्थन गरेर राष्ट्रपति बनाए। २०७९ फागुन १५ गते एमाले सरकारबाट बाहिरियो र उनले पुनः काग्रेससँग सहकार्य गरे। धोका १९ २०७९ चैत ६ गते कांग्रेसको समर्थनमा दाहाल निरन्तर प्रधानमन्त्री भए। कांग्रेससँग सहकार्यको एक वर्ष पनि नपुग्दै पुनः दाहालले त्यो गठबन्धन भत्काए। कांग्रेसलाई धोका दिएर एमालेसँग लसिए। २०८० फागुन २१ मा रातारात कांग्रेससहित गठबन्धन भत्किएर एमाले माओवादीको नयाँ गठबन्धन बन्यो। यसरी देउवाले पटकपटक दाहालबाट धोका खाए। धोका २० फागुन २१ मा दाहालबाट धोका खाएपछि कांग्रेस नेता रमेश लेखक प्रतिनिधि सभामा नै धोका खानेहरू एक ठाउँ आए भने तपाईंको के होला भनेका थिए। त्यस्तै भयो पछिल्लोपटक। सबैलाई चक्मा दिइरहेका दाहालविरुद्ध कांग्रेस एमाले एक ठाउँ आए। २०८१ असार १७ गते मध्यरातमा स्थिरता र संविधान संशोधनका लागि भन्दै ओली र देउवा राष्ट्रिय सहमतिको सरकार बनाउने सहमति भयो। जादुयी नम्बर रहेका र उथलपुथल गरिदिन्छु भनिररहेका दाहालमाथि बज्रपात भयो। तर, पनि प्रतिनिधिसभामा अल्पमत भइसक्दा पनि दाहालले राजीनामा दिएका छैनन्। धोका धडीको खेलमा माहिर दाहाल अझै केही गर्न सकिन्छ कि भनेर यता उता गरिरहेका छन्। भारतलाई समेत गुहारिरहेको देखिन्छ। राजनीतिमा यो धोकाको संस्कार जसरी बढ्दै गएको छ त्यसप्रति कसैले फर्केर हेर्नै भ्याएको छैन। यो एकदमै संवेदनशील विषय हो। अहिले कस्तो संस्कार भइसक्यो भने कसले कसलाई कति गाली गर्न जान्यो भने त्योचाहिँ राजनीति गर्न जान्ने रहिछ भनेर मानिन्छ। हामीले २०४६ सालमा बहुमत ल्यायौं। अग्रजले बलिदान दिए। बलिदान दिनेले कसरी दिएका थिए। हामी अहिले कुन बाटोमा हिँडिराखेका छौं ? त्यो बलिदन अहिलेको पुस्ताले अंगाल्न सकेन। हामीले त्यो किसिमले अग्रजको बलिदानको मुद्दानै उठाउन सकेका छैनौं। लोकतन्त्र, गणतन्त्र, समग्र अधिकारका कुरा महिलाका कुरा, महिलाले बोल्नुपर्ने कुरा, अर्थका विषयमा, समग्र राजनीति क्रान्तिका विषय, आर्थिक क्रान्तिका कुरा अब पनि हामीले समेट्न सकेनौं भने हामी कहीँ पनि रहँदै नौ। प्रजातन्त्रको जुन मर्म हो। त्यो भुइँ तहका जनताले बुझ्नुपर्छ। समाजवादको मूलभूत तत्व के हो। त्यो कहाँ गएर ठोकिन्छ। कतै पनि केही नदेखेपछि नबोली नहुनी बाध्यता छ। आर्थिक क्रान्तिको सुरु गर्नुपर्छ भनिराख्दा राजनीति क्रान्तिको पनि सुरु गर्नुपर्छ। राजनीतिको तरंगले हरेक क्षेत्रलाई छोएको छ। जसले ठग्यो ठाँट्यो उही ठूलो राजनीतिज्ञ मानिन्छ। राजनीतिले हिजोको योगदानलाई सम्झिनुपर्छ। अब कांग्रेस र एमालेले विश्लेषण गर्ने बेला भएको छ। यी दुई ठूलो दल नमिली कुनै विकल्प निस्कने वाला छैन। अहिले कस्तो प्रवृत्ति भइसक्यो भने गठबन्धन भन्नेबित्तिकै राजनीतिको गुदीको कुरा हुनुपर्यो। राजनीति संस्कारलाई बचाउनुपर्यो। उषा मिश्र अध्यक्ष, नेपाल महिला संघ"
बचतकर्ता आएनन् म्याचुअर्ड ११ करोड लिन,"काठमाडौं : आम सर्वसाधारणले किनेका वैदेशिक रोजगार बचत पत्र र नागरिक बचतपत्रको पाकेको सावाँ तथा ब्याज वर्षौंदेखि लिन आएका छैनन्। सरकारले आन्तरिक ऋणका लागि सर्वसाधारणबाट उठाएको उक्त ऋणपत्रमा अझै १० करोड ७७ लाख रुपैयाँबराबरको सावाँ तथा ब्याज लिएका छैनन्। केन्द्रीय बैंक मौद्रिक व्यवस्थापन विभागका कार्यकारी निर्देशक पीताम्बर भण्डारीका अनुसार हालसम्म नागरिक बचतपत्रमा आवेदन दिएकामध्येबाट हालसम्म ९ करोड ८६ लाख रुपैयाँ हाराहारी र वैदेशिक रोजगार बचतपत्रमा करिब ९१ लाख २० हजार रुपैयाँबराबरको सावाँ तथा ब्याजको रकम भुक्तानी हुन बाँकी छ। यसैले सावाँ परिपक्व भएर पनि लिन नआइसकेको र गत जेठ मसान्तसम्म पाकेको ब्याजको भुक्तानी लिन अनुरोध गरेको उनले बताए। कार्यकारी निर्देशक भण्डारी भन्छन्, यसपछिको भुक्तानी सार्वजनिक ऋण व्यवस्थापन कार्यालयमार्फत हुन्छ। जेठ मसान्तअघिको समयअवधि सकिएको बाँकी सावाँ तथा ब्याज भुक्तानीमात्रै राष्ट्र बैंकले गर्ने हो। यस अवधिको सावाँ, ब्याज पाकेको बराबरको रकम सरकारबाट केन्द्रीय बैंकले पाइसकेको छ। तर बचतपत्र धनीहरू भने अझै लिन नआइसकेकाले हामीले सूचना जारी गरेका हौं। उनका अनुसार भुक्तानी लिन बाँकी सेयरधनीहरूको धेरै लामो अवधिको पनि छैन। कतिपय गत जेठमा परिपक्व भएका लिन आएका छैनन् तर थोरै मात्रै अलि वर्षअघिदेखिका छन्। ब्याजको किस्ता ६६ महिनामा पाक्छ र भुक्तानी गरिन्छ। तर विविध कारणले समयमै सबै लिन नआउन सक्छन्। यसैले सार्वजनिक सूचनामार्फत यथाशिघ्र लिन आउन अनुरोध गरेका छौं। केही बचतधनीहरू आइपनि रहेका छन्, उनले अन्नपूर्णसँग भने। सामान्यतया बचतधनीले लगानी गरेको बचतपत्र परिपक्व भएपछि भौतिक रूपमै राष्ट्र बैंकमा उपस्थिति हुनुपर्ने भएकाले पनि भुक्तानी लिन नआएको हुन सक्छ। जसरी बैंक तथा वित्तीय संस्थामा मुद्दती निक्षेपमा पैसा जम्मा गरिन्छ यसको समय सकिएपछि स्वतः खातामा आएर जम्मा हुन्छ। यस्तो व्यवस्था अहिलेसम्म यस्ता बचतपत्रमा भने छैन। यद्यपि अब सार्वजनिक ऋण व्यवस्थापन कार्यालयले अनलाइन प्रणालीमार्फत नै सेवासुविधा दिनेगरी तयारी गरेको जानकारी दिएको छ। सामान्यतया सरकारका लागि आन्तरिक ऋण जुटाउने प्रयोजनबाट जारी बचतपत्रमा सर्वसाधारणका लागि बैंक तथा वित्तीय संस्थाको तुलनामा आकर्षक नै ब्याज हुने गरेको छ। हाल बचतपत्रमा ८९ प्रतिशतको ब्याज निर्धारण गरिएको छ। भर्खरै मात्रै सार्वजनिक ऋण व्यवस्थापन कार्यालयले २०८१ वैशाख २० गते ९ प्रतिशत ब्याजदरमा ५ वर्षे अवधिका लागि १ अर्ब रुपैयाँको वैदेशिक रोजगार बचतपत्र२०८६ निष्कासन गरेको छ। यसैगरी, गत वैशाख २७ गते ८ प्रतिशत ब्याजदरमा ५ अर्ब बराबरको ५ वर्षे नागरिक बचतपत्र२०८६ निष्कासन भएको थियो। यो बचतपत्रको ब्याज भुक्तानी अर्ध वार्षिक रूपमा दिइन्छ। यद्यपि कार्यालयले भने अहिले व्यवस्थित प्रणाली बनाएको छ र यसले बचतपत्र खरिद गर्नदेखि परिपक्व भएपछि सावाँब्याज खातामै जम्मा हुने व्यवस्था गरेको बताएको छ। यसले भने आगामी दिनमा लगानी गरेका बचतधनीलाई दाबी भुक्तानी लिन धाउनुपर्ने झन्झट नहुने भएको छ। तर सरकारले जतिसुकै सुविधा दिँदै आए पनि यस्ता खालका बचतपत्रमा आम सर्वसाधारणको आकर्षण न्यून छ। सरकारले बिक्रीका लागि खुलाएको बचतपत्रको कुल रकममा पाँच प्रतिशतमात्रै माग हुने गरेको अहिलेसम्मको तथ्यांकमा देखिन्छ। राष्ट्र बैंकका कार्यकारी निर्देशक भण्डारी आम सर्वसाधारणमा यसबारे त्यति जानकारी नभएरै बिक्री कम भएको स्वीकार गर्छन्। सरकारले आर्थिक वर्ष २०६६०६७ देखि वैदेशिक रोजगारमा गएकालाई सम्मान गर्दै उनीहरूको बचतलाई परिचालन गर्न आन्तरिक ऋणको रूपमा बचतपत्र बिक्री सुरु गरेको थियो। सुरुवाती चरणदेखि हालसम्म सरोकारवालाले ५ प्रतिशत हाराहारीमा मात्रै खरिद गरेको देखिन्छ। प्रायः बिक्री खुला गरेको कुल रकमभन्दा न्यून मात्र आवेदन पर्ने गरेको प्रवृत्ति छ। जबकि विदेशी मूलमा काम गर्नेको संख्या क्रमशः बढ्दैछ र महिनैपिच्छे अर्बौंको विप्रेषण पनि भित्रिरहेको छ। वैदेशिक रोजगारीमा गएका नेपालीलाई लक्षित गरी निष्कासन हुँदै आएको बचतपत्रको प्रचारमा कमी हुन सक्ने, थाहा भएकाले पनि प्रक्रिया पुयाउन नजान्दा र विदेशमा गएकाको पहिलो प्राथमिकता बचतभन्दा रोजीरोटीमै खर्चिनुपर्ने बाध्यताले बचतपत्रमा आकर्षण नभएको राष्ट्र बैंकको भनाइ छ। साथै यो बचतपत्रको फाइदाबारे खरिदकर्ताले विस्तृतमा थाहा नपाएकाले पनि बिक्री कम भएको अनुमान गरिन्छ। यद्यपि अब सार्वजनिक ऋण व्यवस्थापन कार्यालयले अनलाइनबाट लिने दिने गरेपछि भने बचतपत्र खरिदमा आकर्षण हुन सक्ने कार्यकारी निर्देशक भण्डारीको अपेक्षा छ। बजार निर्माता तथा बिक्री एजेन्टहरूको इजाजतपत्र खारेज नेपाल राष्ट्र बैंकले बजार निर्माता तथा बिक्री एजेन्टहरूको इजाजतपत्र खारेज गरेको छ। आन्तरिक ऋणको सबै काम गत चैत्र १५ गतेदेखि आन्तरिक ऋण व्यवस्थापन कार्यालयले गर्दै आएको छ। यससँगै कार्यालयले नै पहिल्यै सबै बैंक तथा वित्तीय संस्थालाई मार्केट मेकरको रूपमा कार्य गर्ने घोषणा गरिसकेको छ। तर यसअघि राष्ट्र बैंकले आन्तरिक ऋण उठाउन बजार निर्माता तथा बिक्री एजेन्टहरूलाई इजाजतपत्र दिएको थियो तर अब कार्यालयले गर्ने भएकाले उनीहरूको इजाजतपत्र खारेज गरिएको कार्यकारी निर्देशक भण्डारी बताउँछन्।"
नयाँ मान्छे देख्दा लजाउने महिला अहिले आयआर्जनमा,"मुगु : गाउँमा नयाँ मान्छे देख्नेबित्तिकै घुम्टोले मुख छोपेर लजाउने ग्रामीण भेगका महिला हिजोआज खुलेर बोल्न थालेका छन्। यति मात्र होइन, उनीहरू व्यक्तिगत सरसफाइलाई प्राथमिकतामा राखेर जीविकोपार्जनका लागि विभिन्न सीपमूलक कार्यमा अगाडि बढ्न थालेका छन्। महिला विभिन्न खाले तालिम, गोष्ठी र समूहका बैठक छलफलमा सहभागी हुन थालेपछि खुलेर बोल्नुका साथै विभिन्न खाले आयआर्जनका कार्यक्रम सञ्चालनमा ल्याउन थालेका हुन्। सोरु गाउँपालिका ६, ७, ८, १० र ११ वडामा आइएनएफ मुगुद्वारा सञ्चालित समावेशी विकास सशक्तीकरण र जिविकोपार्जन कार्यक्रमले तालिम, गोष्ठी, बैठक र छलफल गराउँदा आफूहरू निरधक्कका साथ खुलेर बोल्न सक्ने भएको आईएनएफ मुगुले आयोजना गरेको सामाजिक लेखापरीक्षणमा सहभागी महिलाले बताए। गाउँमा नयाँ मान्छे देख्नेबित्तिकै लजाउने हामी महिला अहिले खुलेर बोल्न सक्ने भएका छौं। सहीछाप गर्न नसक्नेहरू सहिछापा लगाउन सक्ने भएका छौं। आधा पुरुषलाई राष्ट्रिय गान आउँदैन। हामी तालिम गोष्ठीमा सहभागी भएपछि हामीलाई राष्ट्रिय गान समेत पूरै कण्ठ छ। पुरुषले आफ्नो कमाइ भन्दै जाँडरक्सीमा खर्च गर्न थालेपछि गिट्टी कुटेर भए पनि त्यसबाट आम्दानी भएको रकम महिलाले स्थापना गरेका सहकारीमा मासिक बचत गर्ने गरेका छन्। त्यति मात्र नभई सरसफाइ आफ्नो लागि हो भन्ने ठानेर व्यक्तिगतदेखि घरपरिवार र समुदायको सरफाइलाई उनीहरूले पहिलो प्रथामिकतामा राख्ने गरेको सोरु गाउँपालिका८ प्रगतिशिल महिला समूहकी सदस्य रिठु रावलले बताइन््। सोही गाउँपालिका१० लोहरी मष्टा समूहकी छिउरी मल्लले गाउँका महिला पुरुषभन्दा कम नभएको र पुरुषभन्दा धेरै तल्लीन हुने भएकाले व्यक्तिगत सरसफाइ मात्र नभई सामन्य घरखर्चका लागि शिप विकासका तालिम प्राप्त गरी आर्थिक क्षेत्रमासमेत टेवा पुयाएका बताइन्। पहिलेपहिले महिला आफ्नै गाउँघरमा हुने भेला र छलफलमासमेत खुलेर बोल्न चाहँदैन थिए। अहिले विभिन्न तालिम, गोष्ठी, छलफल र बैठकमा सहभागी हुने मौका पाउन थालेपछि खुलेर बोल्नुका साथै ल्याप्चेबाट सहीछाप गर्ने भएका छन्। उनीहरू आ आफ्नो गाउँमा समूह गठन गरी सामुहीक बचत र सहकारी स्थापनासमेत गरेका छन्। अहिले पुरुषको तुलनामा महिला केही कम नभएका र उनीहरूले उदारणीय काम गरेर देखाउन थालेका सोरु गाउँपालिका७ का वडा सदस्य पूर्णसिंह बुढाले बताए। परियोजनामार्फत लिएका तालिमले महिलामा जीविकोपार्जन हुने खालका योजना तथा कार्यक्रमसमेत गाउँ बस्तीमा ल्याइ सञ्चालन गर्ने क्षमता विकास भएको आईएनएफ मुगुका परियोजना संयोजक जुवारीलाल कार्कीले बताए।"
स्थानीय तहका कृषिमा यान्त्रीकरण,"पछिल्लो समय स्थानीयस्तरमा गोरु र कृषि मजदुरको अभाव हुँदै जाँदा खेतीयोग्य जमिनहरू बाँझो हुन थालेपछि सिन्धुलीका अधिकांश पालिकाले किसानलाई धमाधम अनुदानमा कृषियन्त्र वितरण गर्न थालेका छन्। दुई नगरपालिका तथा सात गाउँपालिकासहित नौ स्थानीय तह रहेको जिल्लाका अधिकांश पालिकाले ५० देखि ७५ प्रतिशतसम्म अनुदानमा कृषियन्त्र वितरण थालेका हुन्। स्थानीय तहहरूले वार्षिक कार्यक्रमअनुसार पालिकाका बाँझो जमिनमा कृषि उत्पादनका लागि सहज होस् भन्ने उद्देश्यले किसानहरूलाई कृषियन्त्र वितरण गर्दै आएका हुन्। परम्परागत रूपमा खेतबारी खनजोत गर्दै आइएको गोरुको प्रयोगको सट्टा र कृषि मजदुरको अभावमा पनि किसानहरूलाई सहयोग पुगोस् भन्नका लागि अनुदानमा हाते ट्याक्टर, पावरटेलर, मोटर पम्प, पाइप, कुटो, कोदालो, रिजर्भ ट्याङ्कीदेखि बिउबिजन, बिरुवा तथा पानी हाल्ने जारीसम्म वितरण गरिएको पालिकाहरूले जनाएका छन्। आधुनिकीकरण र यान्त्रीकरणका माध्यमबाट किसानको लागतमा कमी र उत्पादनमा वृद्धि हुने भएपछि अधिकांश पालिकाले आफ्नो वार्षिक नीति तथा कार्यक्रममा कृषि क्षेत्रलाई नै प्राथमिकतामा राखेर बजेट ल्याउने गरेका छन्। सिन्धुलीको सुनकोशी गाउँपालिकाले केही दिन अघिमात्र किसानलाई कृषि सामग्री र हाते ट्याक्टर वितरण गरेको छ। गाउँपालिकाले एक घर एक करेसाबारी कार्यक्रमअन्तर्गत ७० कृषकलाई कृषि सामग्री र १८ कृषकलाई मिनीटिलर हाते ट्याक्टर वितरण गरेको हो। गाउँपालिकाले ७० किसानलाई तरकारीको बिउबिजन, प्राङगारिक मल, गार्डेन पाइप, स्प्रिङकेल, पहेँलो टाँसिने जाल, हजारी, पाँच सय लिटरको ट्याङ्की, कुटोलगायतका कृषि सामान वितरण गरेको हो। किसानको लागतमा कम र उत्पादनमा वृद्धि गर्ने उद्देश्यले आवश्यक सामग्री अनुदानमा दिइएको गाउँपालिकाकी अध्यक्ष दीपा बोहोरा दाहालको भनाइ छ। यस्तै जिल्लाको तीनपाटन गाउँपालिकाले पनि व्यावसायिक रूपमा कृषि व्यवसाय गर्दै आएका कृषकलाई कृषियन्त्र उपहारस्वरूप प्रदान गरेको छ। गाउँपालिकाको वार्षिक कार्यक्रमअनुसार पालिकाका १७ अगुवा कृषकहरूलाई कृषि सामग्री मिनीपावर टेलर प्रदान गरेको हो।गाउँपालिकाका अध्यक्ष कर्णबहादुर थापाका अनुसार तीनपाटन गाउँपालिका र हेफर प्रोजेक्ट नेपालको आर्थिक तथा प्राविधिक सहयोग र हाम्रो प्रयास नेपाल सिन्धुलीको सहजीकरणमा गाउँपालिकाका विभिन्न वडाका १७ कृषकलाई ५० प्रतिशत अनुदानमा कृषि यन्त्र प्रदान गरिएको हो।सिन्धुलीको हरिहरपुरगढी गाउँपालिकाका तीन वटा वडाका किसानलाई सिँचाइ सुविधाका लागि पानी तान्ने मोटर र पाइप वितरण गरिएको गाउँपालिकाले जनाएको छ। बिहीबार गाउँपालिकाले नियमित कुलोबाट सिँचाइ सुविधा नभएका किसानलाई लक्षित गरेर वडा नम्बर ६, ७ र ८ का किसानलाई मोटरपम्प र पाइप वितरण गरिएको गाउँपालिकाका प्रमुख प्रशासकीय अधिकृत दीपेन्द्र पैकराले जानकारी दिए। सिन्धुली क्षेत्र नम्बर २ का प्रतिनिधिसभा सदस्य राजन दाहालको प्रमुख आतिथ्यतामा भएको कार्यक्रममा मोटर र पाइप वितरण गरिएको पैकराको भनाइ छ।"
"बागमती सरकारबाट एमाले बाहिरिँदै, मन्त्रीहरूले आजै राजीनामा बुझाउने","हेटौंडा : केन्द्रमा सत्ता समीकरण फेरबदल भएसँगै बागमती प्रदेश सरकार पनि संकटमा परेको छ। नेकपा एमाले र नेपाली कांग्रेसको समीकरण बनेपछि नेकपा माओवादी केन्द्रले नेतृत्व गरिरहेको बागमती सरकार संकटमा परेको हो। नेकपा एमालेले आजै बागमती सरकारलाई दिएको समर्थन फिर्ता लिने भएको एमाले संसदीय दलका नेता जगन्नाथ थपलियाले जानकारी दिए। उनले आजै मुख्यमन्त्री तथा मन्त्रिपरिषद् कार्यालयमा समर्थन फिर्तासहित मन्त्रीहरुको सामूहिक राजीनामा बुझाउने बताए। मुख्यमन्त्री जम्कट्टेल संघीय राजधानी काठमाडौंमा भएकाले केही ढिला भएतापनि आजै मन्त्रीहरूले सामूहिक राजीनामा बुझाउने तयारी गरेका छन्। बागमती सरकारमा एमालेबाट ५ जना मन्त्री छन्। नेता थपलियासँगै रामेश्वर श्रेष्ठ, केशव पोख्रेल, एकालाल श्रेष्ठ र प्रकाश श्रेष्ठ मन्त्री छन्। २०७९ पुसमा एमाले, राप्रपा, माओवादी केन्द्र र एकीकृत समाजवादीको सत्ता समीकरणबाट सरकार गठन भएको थियो। उक्त सरकार साढे २ महिना मात्रै टिक्यो र एमाले सरकारबाट बाहिरियो। त्यसपछि २०७९ चैत १० मा मुख्यमन्त्री जम्कट्टेलले कांग्रेस र एकीकृत समाजवादीसँगको गठबन्धन सरकारका लागि विश्वासको मत लिएका थिए। २०८० फागुन २० मा फेरि एमालेसँग माओवादीको केन्द्रीय सत्ता समीकरण बनेसँगै बागमतीमा एमाले चैत पहिलो साता सरकारमा सहभागी भएको हो। एमाले, माओवादी, एकीकृत समाजवादी र हाम्रो नेपाली पार्टीको सरकार बन्यो। सत्ता समीकरणमा केन्द्रमा कुनै परिवर्तन नभए बागमतीमा पनि वर्तमान सरकार लामो समय नटिक्ने निश्चित देखिएको छ। बागमतीमा अब एमाले र कांग्रेसको गठबन्धन सरकार बन्ने देखिएको छ।"
बजेट संशोधनको माग गरेपछि प्रदेशसभा बैठक स्थगित,"जनकपुरधाम : मधेश प्रदेशसभा बैठक विपक्षी दलको विरोधका कारण स्थगित भएको छ । रेडबुकमा व्यापक त्रुटि भएको भन्दै लोसपाका सांसद रानी शर्मा तिवारीले सरकारलाई बुझाएको ध्यानाकर्षण पत्रअनुसार बजेट सुधार नभएसम्म छलफल हुन नदिने अडान राखेपछि बैठक स्थगित भएको हो । मधेश प्रदेशसभा बैठक सुरू हुने वित्तिकै सांसद तिवारीले रेडबुक सच्याएर नआएसम्म बजेटमा छलफल हुन नसक्ने भन्दै विरोध जनाएपछि सभामुख रामचन्द्र मण्डलले १० मिनेटका लागि बैठक स्थगित भएको घोषणा गरे। अहिले जनमत,नेपाली काङ्ग्रेस,जसपा,लोसपासहितका दलबीच सभामुख मण्डलको उपस्थितिमा छलफल जारी छ ।"
सत्ताका नाममा धोकै धोका,"काठमाडौं : २०४६ पछि कुनै पनि सरकारले पूरा अबधी काम गर्न पाएका छैनन्। त्यसका कारण धेरै छन्। तीमध्ये प्रमुख हो धोका। पछिल्लो समय सत्ता उलटपुलटमा धोका सामान्य हुँदै गएको छ। विगत हेर्दा पञ्चायती व्यवस्था अन्त्यपछि नेपाली कांग्रेसका तत्कालीन सभापति कृष्णप्रसाद भट्टराईको नेतृत्वमा अन्तरिम सरकार बन्यो। त्यो सरकारले २०४७ सालको संविधान जारी गर्यो। भट्टराईको नेतृत्वमा संविधान जारी भएपछि २०४८ सालमा पहिलोपटक आमनिर्वाचन भयो। यही निर्वाचनदेखि धोकाधडी सुरुवात भएको देखिन्छ। त्यसो त राणाशासनमा धेरै धोकाधडी हुन्थ्यो। राजतन्त्रमा धोकाधडी भएका धेरै उदाहरण छन्। २००७ सालमा प्रजातन्त्रको स्थापना भएपछि पनि विवाद, किचलो, धोकाधडीका कारण २०१५ सालसम्म निर्वाचनसमेत हुन नसकेको इतिहास छ। पञ्चायतमा राजाको विश्वासपात्र बन्न नेतृत्वमा रहेकाहरूले एकअर्कालाई धोका दिने गरेको चर्चा पनि धेरै छन्। तर, यहाँ भने २०४६ पछिका ३४३५ वर्षको पेरिफेरिमा भएका धोकाधडीको विषयमा चर्चा गर्न खोजिएको छ। यही धोकाधडीकै कारण यो तीन दशकमा ३० भन्दा बढी सरकार फेरबदल भएका छन्। मुलुक अस्थिरता नै अस्थिरताको चपेटामा पर्दै आएको छ। पुराना कांग्रेस नेता दीपकुमार उपाध्यय कांग्रेस एमालेले विगतमा भएका गल्तीप्रति क्षमायाचना गरेर अघि बढ्नुपर्ने बताउँछन्। म प्रचण्डको भन्दा कांग्रेस एमालेको दोष धेरै देख्छु, पटकपटक धोका खाएर पनि उसैलाई बोकिरहने ? उनले भने, धर्म, अधर्म त हुनुपर्यो नि, नैतिकता, चरित्र, मूल्यमान्यतामा स्खलन भएपछि कसको के लाग्छ, अब गल्ती गर्दैनांै भनेर क्षमायाचना नगर्दासम्म विश्वास गर्ने आधार नभएको बताउँछन्। दीपकुमार उपाध्ययभ, पुराना कांग्रेस नेता धोका १ नेपाली राजनीतिकको बहुदल कालको सबै ठूलो धोका भनेको तत्कालीन कांग्रेसका महामन्त्री गिरिजाप्रसाद कोइरालाले तत्कालीन कार्यवाहक सभापति कृष्णप्रसाद भट्टराई दिएको धोकालाई लिने गरिन्छ। जब २०४६ को परिवर्तनपछि अन्तरिम सरकारको नेतृत्व गरेर भट्टराईले पहिलो आमनिर्वाचन गराए। यो निर्वाचनमा वहालवाला प्रधानमन्त्री भट्टराई नै पराजित भए। तत्कालीन महामन्त्री कोइरालाले आफ्नै सभापतिलाई अन्तर्घात गरेर हराएको आरोप लाग्ने गरेको छ। काठमाडौंको क्षेत्र नम्बर १ मा तत्कालीन नेकपा एमालेका महासचिव मदनकुमार भण्डारीले कांग्रेस सभापति एवं प्रधानमन्त्री भट्टराईलाई हराएका थिए। भण्डारीप्रतिको आकर्षणका कारण भट्टराई हारेको भन्दा पनि कोइरालाले अन्तर्घात गरेर भट्टराईलाई हराएको भनेर इतिहासमा चर्चा हुने गरेको छ। धोका २ बहालवाला प्रधानमन्त्री भट्टराईले हारे पनि २०४८ सालको आमनिर्वाचनमा २ सय ५ सदस्यीय प्रतिनिधिसभामा १ सय १० सिट कांग्रेसले जितेर बहुमत प्राप्त गरेको थियो। गिरिजाप्रसाद कोइराला प्रधानमन्त्री बने। बहमुत भए पनि भट्टराईलाई अन्तर्घात गरेर हराएको विषयले कांग्रेसमा थप किचलोको बीउ रोपियो। कांग्रेसमा चौहत्तरे (७४)र छत्तीसे (३६) भन्ने दुई गुट बन्यो। प्रधानमन्त्री गिरिजाप्रसाद कोइरालाको समर्थनमा ७४ सांसद थिए भने ३६ जना भट्टराईको नजिक थिए। प्रधानमन्त्री कोइरालाले ल्याएको नीति तथा कार्यक्रममा भट्टराईनजिक रहेका ३६ जनाले भोट हालेनन्। नीति र कार्यक्रम प्रतिनिधिसभाबाट अनुमोदन हुन सकेन। त्यसपछि तत्कालीन राजा वीरेन्द्रसमक्ष प्रधानमन्त्री कोइरालाले मध्यावधि निर्वाचनको सिफारिस गरे। प्रधानमन्त्री कोइरालाको सिफारिसमा राजा वीरेन्द्रले मध्यावधि घोषणा गरे। तत्कालीन प्रधानमन्त्री कोइरालाले चालेको त्यो कदमसँगै मुलुकमा अस्थिरताको चक्र सुरुवात भयो। धोका ३ कोइरालाले गरेको मध्यावधि निर्वाचनमा कांग्रेसले बहुमत गुमायो र दोस्रो ठूलो पार्टी बन्यो। एमाले सबैभन्दा ठूलो पार्टी बन्यो। त्यो मध्यावधि निर्वाचनमा राष्ट्रिय प्रजातन्त्र पार्टी २० सिट जितेर तेस्रो शक्ति बन्यो। २०५१ मा ठूलो दलको हैसियतमाएमालेका तत्कालीन अध्यक्ष मनमोहन अधिकारी प्रधानमन्त्री भए तर उनको सरकार पनि ९ महिना पनि टिकेन। त्यो अधिकारी सरकार नेपालकै इतिहासमा लोकप्रिय सरकार त भयो तर उनले कोइरालाकै सिको गर्दै अधिकारीले संसद् विघटन गरेर मध्यावधि घोषणा गरे तर सर्वोच्च अदालतले २०५२ भदौ १२ गते संसद् विघटन बदर गरिदियो। भदौ १२ सर्वोच्चको फैसला इतिहासमा चर्चित फैसलाको रूपमा लिने गरिएको छ। त्यसपछि सुरुवात गठबन्धन सरकारको परम्परा। राप्रपालगायत समर्थन बने शेरबहादुर देउवा पहिलोपटक प्रधानमन्त्री। डेढ वर्षमै आफ्नै दलका दुईजना सांसदका कारण देउवा सरकारले संसद्मा विश्वासको मत गुमायो त्यसपछि देउवाको सत्ता बहिर्गमन भयो। कांग्रेसकै दुई जना सांसदले धोका दिँदा देउवा सरकार ढलेको थियो। अब पनि धोकाको राजनीति खोज्दै हिँड्ने बेला हैन। २०४६ सालबाट त धोका हैन असन्तुष्टि हुँदा त्यसको विकल्प पनि खोज्न थालियो। अहिलेको राजनीति पनि त्यही हो। देशको निकासका निम्ति यस्ता धोका, सहमति, गठबन्धन हुन्छन् भने देशको हितमा राम्रो कुरा हो। विगतका कुरा बिर्सिएर राजनीतिमा विश्वासको वातावरण सिर्जना गराउनुपर्छ। राष्ट्रनिर्माणमा यत्तिका ठूला दलहरू मिलेर लाग्नुपर्छ। अहिलेको मुलुकको परिस्थिति संविधानले देखाएको बाटोमा एक जुट भई अगाडि बढ्ने बेला हो। दुइटा ठूलो दलले राजनीति स्थिरतालाई महत्व दिएर अगाडि बढ्नुपर्छ। डा मीनेन्द्र रिजाल, नेता नेपाली कांग्रेस हुन त देउवा शासन नै सांसद किनबेच काण्ड, पजेरो काण्ड, सुरासुन्दरी काण्ड लगायतका काण्डै काण्डको सुरुवात पनि त्यही बेलाबाट भएको हो।यो बेला नै हो सबैभन्दा जम्बो मन्त्रिपरिषद्को गठन भएको। २०४६ सालको उपलब्धिलाई बिर्सिएर राप्रपालाई पहिलोपटक देउवाले सत्तामा भिœयाएका थिए। पञ्चायत फालेको पाँच वर्षमा नै राप्रपालाई सत्तामा भिœयाउने कामको त्यो बेला व्यापक आलोचना भयो। धोका ४ देउवाले विश्वास मत गुमाएसँगै एमालेको समर्थनमा राप्रपाका नेता लोकेन्द्रबहादुर चन्द प्रधानमन्त्री भए। यिनै पञ्च चन्दलाई कांग्रेसले त सत्ता साझेदार मात्रै बनाएको थियो एमालेले नेतृत्व नै दियो। चन्द प्रधानमन्त्री हुँदा एमाले नेता वामदेव गौतम उपप्रधान एवं गृहमन्त्री भए। उनले स्थानीय निर्वाचन गराए। गौतमको गृहप्रशासनको प्रभाव स्थानीय निर्वाचनमा एमालेको दबदबा भयो। तर, तेस्रो ठूलो दल राप्रपाभित्र पनि किचलो, विवाद, धोकाधडी सुरुवात भयो। राप्रपाका नेता चन्दलाई विस्थापित गर्दै २०५४ असोज २० मा राप्रपाकै अर्का नेता सूर्यबहादुर थापा कांग्रेससहितको समर्थनमा प्रधानमन्त्री बने। त्यो बेला नै एमाले फुट्यो। वामदेव गौतमको नेतृत्वमा माले बन्यो। कांग्रेस आफैंले थापाको समर्थन फिर्ता लियो। त्यो बेला नै थापाले प्रतिनिधिसभा विघटनको सिफारिस गरेका थिए। तर, सर्वोच्चले विघटनको अनुमति मान्यता दिएन र २०५४ चैत ३० गते मालेको समर्थनमा गिराजाप्रसाद कोइराला पुनः प्रधानमन्त्री भए। २०५५ सालमा कोइरालाले एमालेको पनि समर्थनमा पाएर २०५६ सालको निर्वाचन गराए। कांग्रेस र एमालेले पालैपालै राप्रपाका चन्द र थापालाई बोक्न थालेसँगै मुलुकमा अस्थिरता, विकृति विसंगति भित्रिएको कांग्रेस नेता उपाध्ययको भनाइ छ। धोका ५ २०५६ सालमा भएको आमनिर्वाचनमा पुनः कांग्रेसले बहुमत ल्यायो। कृष्णप्रसाद भट्टराईलाई भावी प्रधानमन्त्री रूपमा प्रस्तुत गरेर कांग्रेसले निर्वाचन गराएको थियो। काठमाडौंमा पटकपटक पराजित भएका कारण भट्टराईलाई पर्साबाट निर्वाचनमा लडाइयो। भट्टराईले पर्साबाट चुनाव जिते पनि र भट्टराई प्रधानमन्त्री भए। तर,९ महिनामा नै भट्टराईलाई अपमानित गरेर गिरिजाप्रसाद कोइरालाले प्रधानमन्त्रीबाट हटाए। कोइरालाले भट्टराई रुवाएर सत्ताबाट हटाएको विषयमा इतिहासमा चर्चित घटना हो। त्यसपछि आफ्नै पार्टीका सभापति रहेका भट्टराई हटाए गिरिजाप्रसाद कोइराला चौथोपटक प्रधानमन्त्री भए। धोका ५ पटकपटक भट्टराईलाई धोका दिएका कोइराला पनि आफ्नै पार्टीका अर्का नेता शेरबहादुर देउवा धोका खाए। २०५८ साउन ११ गते देउवाले आफ्नै राजनीतिक गुरु कोइरालालाई हटाएर प्रधानमन्त्री बने। कोइरालालाई विस्थापित गरे। कोइरालादेउवाबीच आन्तरिक कलह चुलियो। देउवाले २०५९ जेठ ८ गते विघटन गरे। त्यसपछि कांग्रेस नै विभाजन भयो। देउवाले प्रजातान्त्रिक कांग्रेस बनाए र तत्कालीन राजा ज्ञानेन्द्रको नजिक भए। कोइराला भने संसद् पुनस्र्थापनाको पक्षमा रहे। धोका ६ देउवाले पनि ज्ञानेन्द्रबाटै धोका खाए। असक्षम भनेर देउवालाई ज्ञानेन्द्रले गलत्याए। देउवालाई हटाएर पहिला लोकेन्द्रबहादुर चन्द(२०५९ असोज २५) र त्यसपछि सूर्यबहादुर थापा(२०६० असोज २१) ज्ञानेन्द्र प्रधानमन्त्री बनाए। असमक्ष भनेका देउवा २०६० जेठ २१ मा ज्ञानेन्द्रले पुनः प्रधानमन्त्री बनाए। त्यो बेला प्रतिगमन आधा सच्चिएको भन्दै माधव नेपाल नेतृत्व एमाले पनि सरकारमा गयो। २०६१ माघ १९ मा तत्कालीन राजा ज्ञानेन्द्रले कु गरे। सत्ता आफ्नो हातमा लिए। धोका ७ ज्ञानेन्द्रले दोस्रोपटक देउवा धोका दिए मात्र दिएनन्। लोकतन्त्रमाथि समाप्त पारेर शाही शासनको सुरुवात गरे। राजनीतिक दलमाथि प्रतिबन्ध लगाए। प्रेसमाथि अंकुश लगाए। मन्त्रिपरिषद्को अध्यक्ष आफैं बने। विदेशका बसिरहेका पूर्वप्रञ्च एवं विवादित पात्र डातुलसी गिरीलाई ल्याएर मन्त्रिपरिषद्को उपाध्यक्ष बनाए। धोका ८ नेताहरू भ्रमको खेती गरेर धेरै लोभि पापी स्वार्थी भएपछि कसैको पनि केही लाग्दैन। कि भने जनताले चुनावमा नै हराउनुपर्यो। पार्टीमा पनि सैद्धान्तिक रूपमा देखिँदैनन्। संविधानले पनि यो अवस्थामा दिएको छ। पहिले पनि यस्ता खेलवाड भइराख्ने हुन्। यदाकदा व्यवस्थाको दोष हो। अहिलेका नयाँ दल पनि त्यही हिलोमा पौडी खेल्ने सरकारमा टिक्ने आफ्ना काण्डहरू कसरी ढाकछोप गर्ने जनधारणा छ। प्रमाणित नभए पनि नीतिगत भ्रष्टाचारको थुप्रो लागेको छ। डा लोकराज बराल, पूर्वराजदूत ज्ञानेन्द्रले कु गरेपछि जनआन्दोलन व्यापक रूपमा भयो। भूमिगत रूपमा सशस्त्र संघर्ष गरिरहेको तत्कालीन नेकपा माओवादी र सात राजनीतिक दल मिलेर दोस्रो जनआन्दोलन गरे। २०६२६३ को जनआन्दोलन मुलुकमा २५० वर्ष लामो राजतन्त्र नै समाप्त भयो। २०६३ वैशाख ११ गते जनआन्दोलन सफलतासँगै कांग्रेस तत्कालीन सभापति गिरिजाप्रसाद कोइराला पुनः माओवादीसहित अन्तरिम सरकारको प्रधानमन्त्री भए। कोइरालाले २०६४ चैत २८ गते पहिलो संविधानसभाको निर्वाचन गराए। संविधानसभाको निर्वाचनमा माओवादी सबैभन्दा ठूलो पार्टीका रूपमा उदय भयो। त्यो बेला यो परिणाम अकल्पनीय जस्तै थियो। पुष्पकमल दाहाल प्रचण्ड पहिलोपटक प्रधानमन्त्री भए। प्रधानमन्त्री प्रचण्डले कांग्रेस सभापति कोइरालालाई राष्ट्रपति बनाउने आश्वासन दिएका थिए तर पछि प्रचण्डले कोइरालालाई धोका दिएर रामराजाप्रसाद सिंह राष्ट्रपति उम्मेदवार बनाए। कांग्रेसले भने डा रामवरण यादवलाई उम्मेदवार बनायो। कांग्रेसलाई एमालेले समर्थन गरेपछि यादव निर्वाचित भए। यादव पहिलो राष्ट्रपति भए। प्रचण्डको धोकाका कारण पहिलो राष्ट्रपति हुने कोइरालाको सपना तुहियो। प्रधानमन्त्री दाहाल स्वयंले अहिले पनि कोइरालालाई आफू राष्ट्रपति नबनाएर गल्ती गरेको बताउने गरेका छन्। धोका ९ तत्कालीन सेनापति रुकमांगत कटुवाल अपदस्थ गर्ने सरकारको निर्णयमाथि राष्ट्रपतिले अकुंश लगाइदिएपछि ९ महिनामा नै दाहाल राजीनामा दिन बाध्य भए। त्यसपछि कांग्रेसको समर्थनमा एमालेका वरिष्ठ नेता माधवकुमार नेपाल आफैं पार्टीका अध्यक्ष झलनाथ खनाललाई विस्थापित गर्दै २०६६ जेठ ११ गते प्रधानमन्त्री भएका थिए। नेपाल प्रधानमन्त्री भएपछि माओवादी उनीविरुद्ध खनियो। ठूलो सडक संघर्ष नै गर्यो। १८ महिना उनको सरकार चल्यो। तर, यो बेला एमालेका आन्तरिक शक्ति संघर्ष भयो। एमालेकै एक तप्का नेपालको सरकार ढाल्न माओवादीसाथ दिन पुग्यो। धोका १० एमाले नेता नेपालको सरकार ढाल्न सडकमा नै उत्रिएको माओवादीले एमाले अध्यक्ष खनाललाई प्रधानमन्त्री बनायो। नेपाललाई अस्वीकार गरेको माओवादीकै समर्थनमा २०६७ माघ २३ मा खनाल प्रधानमन्त्री भए। खनाल हुँदा पनि एमालेभित्र ठूलो विवाद, लफडा भयो। त्यसपछि माओवादीले एमालेलाई छोड्यो र २०६९ भदौ १२ मा कांग्रेसको समर्थनमा माओवादीका डा बाबुराम भट्टराई प्रधानमन्त्री भए। तर, उनको सरकार पनि लामो समय टिकेन। त्यसपछि सर्वोच्च अदालतका प्रधानन्यायाधीश खिलराज रेग्मीको नेतृत्वमा चुनावी सरकार बन्यो। रेग्मीले दोस्रो संविधान सभाको निर्वाचन गराए। धोका ११ २०७० सालको दोस्रो संविधानसभाको निर्वाचनपछि कांग्रेस एमालेको संयुक्त सरकार बन्यो। संविधान बनाउने अबधिसम्म कांग्रेस तत्कालीन सभापति सुशील कोइरालाले सरकारको नेतृत्व गर्ने र त्यसपछि एमालेले गर्ने भन्ने सहमति भयो। भारतको अनिच्छाकाबीचमा पनि २०७२ असोज ३ मा जारी भयो। दोस्रो संविधानसभाको निर्वाचनपछि बनेको भएपछि नेपाली कांग्रेस पूर्ववतः सहमतिअनुसार ओलीलाई प्रधानमन्त्री स्वीकार गर्न तयार भएन। तत्कालीन सभापति कोइराला संविधान जारी भएपछि फेरि प्रधानमन्त्री बन्न ओलीसँग प्रतिस्पर्धा गरे। २०७० सालमा दोस्रो संविधानसभाको निर्वाचनपछि संविधान जारी गर्न कांग्रेस र एमालेले सहकार्य गरेका थिए। तर, संविधान जारी भएपछि कांग्रेस एमालेसँग सहकार्य गर्न तयार नभएपछि माओवादीले ओलीलाई प्रधानमन्त्री बनाउन काँध थापेका थियो। ओली प्रधानमन्त्री र विद्यादेवी भण्डारी राष्ट्रपति भए। धोका १२ प्रचण्डलाई प्रधानमन्त्री बनाउने विषयमा केपी ओलीले सहमति तोडेको भन्दै प्रचण्ड देउवासँग सहकार्य गर्न आइपुगे। ओली त्यो बेला भारतीय नाकाबन्दीको सामना गरेर ठूलो वाहिवाही पाएका थिए। भारत नै ओलीलाई विस्थापन गर्न चाहन्थ्यो। त्यही योजनामा माओवादी केन्द्रले साथ छोड्दै ओलीविरुद्ध संसद्मा अविश्वास प्रस्ताव दर्ता गराए। त्यसपछि ओली सरकार ढल्यो। प्रचण्ड र देउवा आलोपालो सरकार चलाउने समझदारी भयो। देउवाको सहयोगमा दाहाल र दाहालको सहयोगमा देउवा प्रधानमन्त्री बने। दाहालले ओलीलाई ढाल्न पहिलो पालो आफू भएर देउवालाई दोस्रो चरणको प्रधानमन्त्री बनाए। धोका १३ दलहरूले आफ्नो अक्षमता ढाकछोप गर्न खोजेका छन्। संविधानमा गर्न खोजेका बाहुल्यताको पनि प्रतिनिधित्व होस्। हाम्रो जस्तो देशमा सबै एक आपसमा मिलेर जानुको विकल्प छैन। केही संविधानका अन्तरवस्तु पनि होलान्। यस्तो अवस्थामा जनताले निर्वाचनबाटै पन्छाउने हो। ठूला र पुराना दल भन्नेहरूबाटै धोकाको राजनीति भइराखेको छ। एकैछिनमा बालकोट, एकैछिनमा बालुवाटार, एकैछिनमा बूढानीलकण्ठ कसलेकसलाई कतिबेला काँध छोड्छ। कसले कसलाई कतिखेर च्याप्छ कुनै टुंगो छैन। परिपाटीलाई दोष दिनुभन्दा सबै मिलेर जानुनै एक मात्र उपाय हो। संविधान आएकै यत्तिका समय भयो। यो अवधिका सरकार मात्र परिवर्तन गर्ने काम भयो। अरू काम केही पनि हुन सकेन। डा भीर्माजुन आर्चाय, संविधान विद् २०७४ साल असोज अगाडिसम्म देउवा दाहालसँगै सत्ता सहयात्रामा थिए। संविधान बनेपछि प्रधानमन्त्री भएका एमाले अध्यक्ष केपी शर्मा ओलीलाई ढालेर आलोपालो प्रधानमन्त्री बन्दै सत्ता सहयात्रा गरेका यी दुई नेताका बीचमा एकाएक सहकार्य टुट्यो। त्यतिमात्र होइन सरकारमा सहभागी भइरहेका बेला दाहालले एमालेसँग छापामार शैलीमा वाम गठबन्धन गरे। त्यसपछि त सबैभन्दा बढी देउवा दाहालसँग रिसाए। सत्ता सहयात्रा गरिरहेको आफ्नै सहयात्री विपक्षीसँग मिलेर चुनावी मोर्चा बनाउने गरी धेरै अगाडि बढेको थियो। त्यसमाथि स्थानीय तहको चुनावमा माओवादी केन्द्रलाई साथ दिएको आरोप पार्टीभित्रै खेप्दासमेत प्रचण्डलाई देउवाले साथ दिएका थिए। चितवन, जहाँ कांग्रेसको वचस्र्व भएको भरतपुर महानगरपालिकामा प्रचण्डकी छोरी रेनु दाहाललाई कांग्रेसले सहयोग गरेको थियो। त्यही कारणले देउवा प्रचण्डसँग नराम्रोसँग चिढिएका थिए। त्यसपछि त देउवाकै नेतृत्वमा प्रदेश तथा केन्द्रको चुनाव भयो। कांग्रेस नराम्ररी खुम्चिन पुग्यो। धोका १४ संविधान जारी भएपछि २०७४ मंसिरमा पहिलो पटक आमनिर्वाचन सम्पन्न भयो। वाम गठबन्धनले झन्डै दुईतिहाइ बहुमत ल्यायो। वाम गठबन्धनको लक्ष्य पार्टी एकीकरणसम्मको थियो। तर, कांग्रेस सभापति देउवाले पार्टी एकीकरण अगावै गठबन्धन तोड्न दाहाललाई पाँचै वर्ष प्रधानमन्त्री बनाउने अफर गरे। प्रचण्ड पनि सुरुमा कांग्रेससँग संवादमा थिए। उनले एमाले अध्यक्ष ओलीसँग पनि बार्गेनिङ गरिरहे देउवाको प्रस्ताव देखाएर। तर, प्रचण्डले देउवाको अफर देखाउँदै एमालेसँग बार्गेनिङ गरे। अन्ततः देउवालाई धोका दिएर एमालेसँग पार्टी एकता नै गरे। ओली दुईतिहाइको प्रधानमन्त्री भए। धोका १५ २०७७ पुस ५ मा केपी शर्मा ओलीले संसद् विघटन गरेपछि सडकमा पुगेका प्रचण्डमाधव हामी यहाँ छौं भन्दै माइतीघरमा पलेँटी कसिरहेका थिए। पहिलो विघटन अदालतको आदेशमा बदर भए पनि अदालतबाटै नेकपा विभाजन भएर एमाले र माओवादी अस्तित्वमा आएपछि ओली एकाएक झनै बलियो बने। माधव नेपाल पक्षले विश्वासको मत नदिएपछि ओलीले दोस्रोपटक संसद् विघटन गरे। त्यसपछि प्रचण्ड फेरि देउवालाई प्रधानमन्त्री बनिदिनुस् भन्दै बूढानीलकण्ठ गए। देउवा अघि नबढेसम्म ओली ढाल्न नसकिने र अदालत तथा अन्तर्राष्ट्रिय समुदायको समेत साथ नहुने देखेपछि प्रचण्डले बाध्य भएर रणनीतिक रूपमा उनलाई प्रधानमन्त्रीको अफर गरेका थिए। देउवालाई प्रधानमन्त्री बनाउने बहुमत सांसदको हस्ताक्षरसहित अदालत जानुको उद्देश्य ओलीलाई अदालतबाट सत्ताच्युत गर्नुमात्र थियो। अदालतले परमादेशमार्फत देउवालाई प्रधानमन्त्री बनाइदियो र प्रचण्डले अरू विकल्प नभएकाले बाँकी संसद्को अवधिभर उनलाई स्वीकार गरेका थिए। धोका १६ २०७९ साल मंसिर ४ मा आमचुनाव सकिएसँगै कांग्रेस र माओवादी बीचमा कसले पहिला सरकारको नेतृत्व गर्ने भन्ने विषयमा मतान्तर भयो। यही विवादबीच माओवादी अध्यक्ष दाहाल कांग्रेससँगको गठबन्धनबाट चुनाव जितेर एमालेको समर्थनमा प्रधानमन्त्री बने, देउवालाई घात गरे। देउवालाई दाहालले घात गरे पनि देउवाले पनि पूर्वसहमतिविपरीत दाहाललाई पहिलो कार्यकाल सरकारको नेतृत्व गर्नबाट रोकेका कारण देउवालाई घात गरेको पनि भनेका थिए। एउटै गठबन्धनबाट चुनाव जितेर ५ वर्ष स्थायित्व दिन्छौं भनेका प्रचण्ड एक थान प्रधानमन्त्री पहिलो चरणमा बन्न नपाउने डरले बालकोटको बार्दलीमा पुग्नु आफैंमा अनैतिक त थियो नै देउवामाथिको घात पनि थियो। धोका १७ आमचुनावमा प्रचण्डले गोरखा पुगेर कांग्रेसको जोडबलमा जितेका थिए। गत आमचुनावमात्र होइन आमचुनावपछि हालसालै गठबन्धनबाट राष्ट्रियसभा चुनावमा पनि पार्टीलाई जिताएका प्रचण्डले २०७४ सालकै शैलीमा फेरि देउवालाई घात गरेका थिए। आमचुनावका बेला नै आलोपालो प्रधानमन्त्रीको सहमति भए पनि दाहालले देउवाको पालो आउनुअघि नै उनको काँध छोडेका हुन्। फेरि २०७९ पुस १० कै गठबन्धन ब्युँताएर प्रधानमन्त्रीमा पाँच वर्ष बस्ने खेलोमा उनी लागेको भनिए पनि ओलीलाई २ वर्षपछि छाड्ने भद्र सहमति भएको थियो। धोका १८ देउवा धोका दिएर बालकोटको बर्दली पुगी पुस १० मा प्रधानमन्त्री त दाहाल भए तर एमालेसँग त्यो बालकोट बर्दलीको सहमति दुई महिना टिकेन। दाहाल आफू प्रधानमन्त्री भइहाले तर एमालेबाट राष्ट्रपति बनाउने भनेर गरेको सहमतिविपरीत उनले कांग्रेसको रामचन्द्र पौडेललाई समर्थन गरेर राष्ट्रपति बनाए। २०७९ फागुन १५ गते एमाले सरकारबाट बाहिरियो र उनले पुनः काग्रेससँग सहकार्य गरे। धोका १९ २०७९ चैत ६ गते कांग्रेसको समर्थनमा दाहाल निरन्तर प्रधानमन्त्री भए। कांग्रेससँग सहकार्यको एक वर्ष पनि नपुग्दै पुनः दाहालले त्यो गठबन्धन भत्काए। कांग्रेसलाई धोका दिएर एमालेसँग लसिए। २०८० फागुन २१ मा रातारात कांग्रेससहित गठबन्धन भत्किएर एमाले माओवादीको नयाँ गठबन्धन बन्यो। यसरी देउवाले पटकपटक दाहालबाट धोका खाए। धोका २० फागुन २१ मा दाहालबाट धोका खाएपछि कांग्रेस नेता रमेश लेखक प्रतिनिधि सभामा नै धोका खानेहरू एक ठाउँ आए भने तपाईंको के होला भनेका थिए। त्यस्तै भयो पछिल्लोपटक। सबैलाई चक्मा दिइरहेका दाहालविरुद्ध कांग्रेस एमाले एक ठाउँ आए। २०८१ असार १७ गते मध्यरातमा स्थिरता र संविधान संशोधनका लागि भन्दै ओली र देउवा राष्ट्रिय सहमतिको सरकार बनाउने सहमति भयो। जादुयी नम्बर रहेका र उथलपुथल गरिदिन्छु भनिररहेका दाहालमाथि बज्रपात भयो। तर, पनि प्रतिनिधिसभामा अल्पमत भइसक्दा पनि दाहालले राजीनामा दिएका छैनन्। धोका धडीको खेलमा माहिर दाहाल अझै केही गर्न सकिन्छ कि भनेर यता उता गरिरहेका छन्। भारतलाई समेत गुहारिरहेको देखिन्छ। राजनीतिमा यो धोकाको संस्कार जसरी बढ्दै गएको छ त्यसप्रति कसैले फर्केर हेर्नै भ्याएको छैन। यो एकदमै संवेदनशील विषय हो। अहिले कस्तो संस्कार भइसक्यो भने कसले कसलाई कति गाली गर्न जान्यो भने त्योचाहिँ राजनीति गर्न जान्ने रहिछ भनेर मानिन्छ। हामीले २०४६ सालमा बहुमत ल्यायौं। अग्रजले बलिदान दिए। बलिदान दिनेले कसरी दिएका थिए। हामी अहिले कुन बाटोमा हिँडिराखेका छौं ? त्यो बलिदन अहिलेको पुस्ताले अंगाल्न सकेन। हामीले त्यो किसिमले अग्रजको बलिदानको मुद्दानै उठाउन सकेका छैनौं। लोकतन्त्र, गणतन्त्र, समग्र अधिकारका कुरा महिलाका कुरा, महिलाले बोल्नुपर्ने कुरा, अर्थका विषयमा, समग्र राजनीति क्रान्तिका विषय, आर्थिक क्रान्तिका कुरा अब पनि हामीले समेट्न सकेनौं भने हामी कहीँ पनि रहँदै नौ। प्रजातन्त्रको जुन मर्म हो। त्यो भुइँ तहका जनताले बुझ्नुपर्छ। समाजवादको मूलभूत तत्व के हो। त्यो कहाँ गएर ठोकिन्छ। कतै पनि केही नदेखेपछि नबोली नहुनी बाध्यता छ। आर्थिक क्रान्तिको सुरु गर्नुपर्छ भनिराख्दा राजनीति क्रान्तिको पनि सुरु गर्नुपर्छ। राजनीतिको तरंगले हरेक क्षेत्रलाई छोएको छ। जसले ठग्यो ठाँट्यो उही ठूलो राजनीतिज्ञ मानिन्छ। राजनीतिले हिजोको योगदानलाई सम्झिनुपर्छ। अब कांग्रेस र एमालेले विश्लेषण गर्ने बेला भएको छ। यी दुई ठूलो दल नमिली कुनै विकल्प निस्कने वाला छैन। अहिले कस्तो प्रवृत्ति भइसक्यो भने गठबन्धन भन्नेबित्तिकै राजनीतिको गुदीको कुरा हुनुपर्यो। राजनीति संस्कारलाई बचाउनुपर्यो। उषा मिश्र अध्यक्ष, नेपाल महिला संघ"
एकीकृत समाजवादीको महाधिवेशनबाट ९३ सदस्यीय कमिटी घोषणा (सूचीसहित),"काठमाडौं : नेकपा एकीकृत समाजवादीको १०औं महाधिवेशनबाट ९३ सदस्यीय केन्द्रीय कमिटी घोषणा गरिएको छ। बाँकी मनोनीत गर्नेगरी हाललाई ९३ सदस्यीय कमिटी चयन गरिएको हो। एकीकृत समाजवादीले बिहीबार अध्यक्ष, सम्मानित नेता र महासचिव सर्वसम्मत चयन गरेको थियो। अध्यक्षमा माधव कुमार नेपाल, सम्मानित नेतामा झलनाथ खनाल र महासचिवमा घनश्याम भुसाल सर्वसम्मत चयन भएका थिए। एकीकृत समाजवादीले १०औं महाधिवेशनबाट २१ पदाधिकारीसहित २९९ सदस्यीय केन्द्रीय कमिटी बनाउने निर्णय गरेको थियो। हेर्नुस् सूची"
प्रधानमन्त्री दाहालले असार २८ गते विश्वासको मत लिने,काठमाडौं : प्रधानमन्त्री पुष्पकमल दाहालले असार २८ गते संसदमा विश्वासको मत लिने भएका छन्। नेपाली कांग्रेस र नेकपा एमालेबीच गठबन्धनसहित राष्ट्रिय सहमतिको सरकार बनाउने सहमति भएपछि अल्पमतमा परेका प्रधानमन्त्रीले विश्वासको मत लिन लागेका हुन्। प्रधानमन्त्रीले असार २८ गते विश्वासको मत लिनका लागि संसद सचिवालयमा पत्राचारसमेत गरिसकेका छन्। उनले संविधानको धारा १०० को उपधारा २ बमोजिम विश्वासको मत लिने जानकारी गराएका हुन्। प्रधानमन्त्री दाहाललाई नेकपा एमाले र कांग्रेसले नयाँ सरकार गठनका लागि मार्ग प्रशस्त गर्न आग्रह गरे पनि उनले संसद फेस गर्ने बताउँदै आएका थिए। असार १७ गते एमाले र कांग्रेसबीच गठबन्धनसहितको राष्ट्रिय सरकार बनाउने सहमति भएको थियो। सहमतिअनुसार संसदको बाँकी कार्यकाल नेपाली कांग्रेस र एमालेले आलोपालो सरकारको नेतृत्व गर्ने सहमति भएको छ। पहिलो चरणमा सरकारको नेतृत्व एमाले अध्यक्ष ओलीले गर्नेछन्। त्यसपछि कांग्रेस सभापति शेरबहादुर देउवाले नेतृत्व गर्ने सहमति भएको छ। उनीहरूबीच संविधानको धारा ७६ (२) अनुसार नै सरका गठन गर्ने सहमति भएको हो।
सरकारलाई दिएको समर्थन फिर्ताबारे एमालेले गरायो संसद सचिवालयलाई जानकारी,"काठमाडौं : नेकपा एमालेले सरकारलाई दिएको समर्थन फिर्ता लिएकोबारे संसद सचिवालयलाई जानकारी गराएको छ। एमाले प्रमुख सचेतक महेशकुमार बर्तौलाले आज सचिवालयका महासचिवलाई पत्रमार्फत समर्थन फिर्ता लिएको जानकारी गराएका हुन्। 'प्रधानमन्त्री दाहालको नेतृत्वमा गठित वर्तमान सरकारलाई एमालेका तर्फबाट मत दिई सरकारमा सहभागी भएकोमा राष्ट्रिय सहमतिको सरकार गठन गरी राजनीतिक स्थायित्व प्रदान गर्ने उद्देश्यले नयाँ सरकार गठनको पहल गरिएको परिप्रेक्ष्यमा वर्तमान सरकारलाई दिँदै आएको समर्थन मिति २०८१ असार १९ गते फिर्ता गरिएको छ ,' पत्रमा भनिएको छ।' योसँगै एमाले संसदमा प्रतिपक्षको भूमिकामा रहने जानकारी गराएको छ । एमालेले प्रधानमन्त्री 'प्रचण्ड' लाई दिएको समर्थन फिर्ता लिएसँग मन्त्रीहरूले राजीनामा बुझाइसकेका छन्। एमालेबाट प्रचण्ड नेतृत्वको सरकारमा ८ जना मन्त्री सहभागी थिए। असार १७ गते एमाले र कांग्रेसबीच गठबन्धनसहितको राष्ट्रिय सरकार बनाउने सहमति भएको थियो। सहमतिअनुसार संसदको बाँकी कार्यकाल नेपाली कांग्रेस र एमालेले आलोपालो सरकारको नेतृत्व गर्ने सहमति भएको छ। पहिलो चरणमा सरकारको नेतृत्व एमाले अध्यक्ष ओलीले गर्नेछन्। त्यसपछि कांग्रस सभापति शेरबहादुर देउवाले नेतृत्व गर्ने सहमति भएको छ। उनीहरूबीच संविधानको धारा ७६ (२) अनुसार नै सरका गठन गर्ने सहमति भएको हो। एमाले र कांग्रेसबीच नयाँ सरकार गठन गर्ने सहमतिसँगै प्रचण्ड नेतृत्वको सरकार अल्पमत परेको छ। आफू अल्पमतमा परेपनि प्रधानमन्त्री प्रचण्ड संसद फेस गर्ने अडानमा छन्। प्रचण्डले केही दिनभित्र संसदबाट विश्वासको मत लिने सञ्चार तथा सूचना प्रविधिमन्त्री रेखा शर्माले जानकारी गराएकी छन्। कांग्रेसएमाले गठबन्धनलाई राप्रपा,लोसपा, जसपा,जसपा नेपालले समर्थन गर्ने जनाएका छन् । हालसम्म नागरिक उन्मुक्ति,जनमत र जनमोर्चा अनिर्णित छन्। २७५ सदस्यीय प्रतिनिधिसभामा कांग्रेसको ८८ र एमालेको ७९ सिट छ।"
"एमालेमा निराशा छायो, एकीकृत समाजवादी देशकै मुख्य कम्युनिष्ट पार्टी बन्छ : माधव नेपाल",काठमाडौं : नेकपा एकीकृत समाजवादीका अध्यक्ष माधव कुमार नेपालले पछिल्लो राजनीतिक घटनाक्रममा विषयमा विभिन्न दलहरूसँग छलफल गर्ने बताएका छन्। शुक्रबार काठमाडौंमा पार्टीको महाधिवेशन समापन समारोहलाई सम्बोधन गर्दै अध्यक्ष नेपालले राजनीति परिस्थीतिका सन्दर्भमा नयाँ समिकरणमा सहभागी लगायत सबै दलहरूसँग छलफल गर्ने बताए। उनले समाजवादी मोर्चालाई क्रियाशिल तुल्याउन छलफल गर्ने जिकिर गरे। राष्ट्रिय राजनीतिले पनि नयाँ मोड लिन खोजिरहेको अवस्थामा यसले संघमा मात्रै नभइ प्रदेशमा पनि प्रभाव पार्ने उनले बताए। उनले राजनीतिक घटनाक्रममा आफ्नो पार्टीको भूमिकाका विषयमा पनि छलफल गरिने जिकिर गरे। अध्यक्ष नेपालले महाधिवेशनले पार्टीलाई थप बलियो बनाएको भन्दै अवसर नपाएकै कारण निराश हुनु नपर्ने धारणा व्यक्त गरे। त्यस्तै पार्टीका सम्मानीत नेता झलनाथ खनालले पार्टीको विकास र विस्तारलाई रोक्न सक्ने कुनै शक्ति नरहेको जिकिर गरे । कम्युनिष्ट पार्टीमा दक्षिणपन्थी विचार हावी भएको र एमालेमा पनि नेतृत्वका कारण निराशा छाएको भन्दै आफ्नो पार्टी देशकै मुख्य कम्युनिष्ट पार्टी हुने उनले दावी गरे। उनले महाधिवेशन सम्पन्न भएसँगै पार्टीको व्यापक रुपान्तरणमा जुट्ने बताए।
प्रधानमन्त्री प्रचण्डले संसदको सामना गर्ने आँट राख्नुपर्छ : अध्यक्ष नेपाल,"काठमाडौं : नेकपा एकीकृत समाजवादीका अध्यक्ष माधव कुमार नेपालले वर्तमान सरकारले संसद्को सामना गर्ने आँट राख्नुपर्ने बताएका छन्। शुक्रबार कमलादीस्थित महाधिवेशन स्थलमा सञ्चारकर्मीहरूसँग कुराकानी गर्दै अध्यक्ष नेपालले प्रधानमन्त्री पुष्पकमल दाहाल 'प्रचण्ड' ले संसद् 'फेस' गर्ने आँट गर्नुपर्ने बताएका हुन्। उनले आफू अहिलेको सरकारमा कायम रहेको बताए। पार्टीहरूबीचको सम्बन्धलाई कायम राख्न आवश्यक रहेको उनको भनाइ छ। अध्यक्ष नेपालले आफ्नो पार्टीले लोकतन्त्र,गणतन्त्र,संविधानको रक्षा गर्न र परिवर्तनको गतिलाई तीव्र बनाउन सकारात्मक भूमिका निर्वाह गर्ने बताए। 'हामी अहिलेको सरकारमा कायम रहेका छौं। यो सरकारले संसदको सामान गर्न आँट राख्नुपर्छ। हाम्रो पार्टीहरूको बीचको सम्बन्धलाई कायम राख्नुपर्छ। हामी लोकतन्त्र गणतन्त्र संविधानको रक्षा गर्न परिवर्तनको गतिलाई तीव्र बनाउन सकारात्मक भूमिका निर्वाह गर्छौं,'उनले भने। उनले प्रधानमन्त्री प्रचण्डले संसद् र पार्टीलाई बलियो बनाउनका लागि सँगै अगाडि जानुपर्छ भनेर आफूलाई भनेको बताए। राष्ट्रिय सरोकारका विषयमा नेपाली कांग्रेस र नेकपा एमालेले अन्य पार्टीसँग सल्लाह नगरी नयाँ सरकार गठन गर्ने सहमति गरेको भन्दै उनले आपत्ती जनाए। काठमाडौंमा जारी १० औं महाधिवेशनबाट नेपाल पुन: अध्यक्षमा सर्वसम्मतले चयन भएका छन्। एकीकृत समाजवादीले २१ पदाधिकारीसहित २९९ सदस्यीय केन्द्रीय कमिटी बनाउने निर्णय गरेको थियो।"
कांग्रेसएमालेबीचको सहमति कार्यान्यवनमा अप्ठ्यारो पार्नसक्छ : शेखर कोइराला,काठमाडौं : नेपाली कांग्रेसका नेता शेखर कोइरालाले एमाले र कांग्रेसबीचको सहमति कार्यान्वयनमा संविधानले अप्ठ्यारो पार्नसक्ने अवस्था रहेको बताएका छन्। गिरिजाप्रसाद कोइराला लेबर फाउण्डेशन नेपालले शुक्रबार काठमाडौंमा आयोजना गरेको कार्यक्रममा कोइरालाले प्रधानमन्त्री पुष्पकमल दाहालले सदनमा विश्वासको मत लिएर सरकार गठनको प्रक्रिया संविधानको धारा ७६ को उपधारा ३ मा जानसक्ने अवस्था रहेको भन्दै यसले दुई दलबीचको सहमति कार्यान्वयनमा अप्ठ्यारो पार्नसक्ने बताए। उनले संविधानलाई टेकेर हिँड्नुपर्ने भएकाले विश्वासको मतपछि सरकार गठनको प्रक्रिया संविधानको धारा ७६ को उपधारा ३ जानसक्नेतर्फ सजग हुनुपर्ने धारणा राखे। उनले अब एमाले र कांग्रेसको सरकार देशलाई निकास दिने अन्तिम विकल्प भएकाले यो विकल्प पनि असफल भए देशमा दुर्घटना हुनसक्ने भएकाले नयाँ समीकरणलाई सफल बनाउने दायित्व सबैको बताए।
"जसपाले सरकारबाट लियो समर्थन फिर्ता, मन्त्री यादवले दिए राजीनामा",काठमाडौं : अशोक राई नेतृत्वको जनता समाजवादी पार्टीले प्रधानमन्त्री पुष्पकमल दाहाल नेतृत्वको सकारलाई दिएको समर्थन फिर्ता लिएको छ। पार्टीको निर्णयअनुसार शुक्रबार सरकारलाई दिएको समर्थन फिर्ता लिने निर्णय भएको अध्यक्ष एवं संसदीय दलका नेता राईले जानकारी दिएका छन्। त्यस्तै जनता समाजवादी पार्टीबाट सरकारमा सहभागी स्वास्थ्य तथा जनसंख्या मन्त्री प्रदीप यादवले राजीनामा दिएका छन्। उनले प्रधानमन्त्री दाहाल समक्ष राजीनामा बुझाएका हुन्। राई नेतृत्वको पार्टीले पनि कांग्रेसएमाले सम्मिलित राष्ट्रिय सरकारमा सहभागी हुने बताइसकेको छ। नयाँ गठबन्धनमा आबद्ध हुनका लागि जसपाले दाहाल नेतृत्वको सरकारबाट समर्थन फिर्ता लिएको हो।
शनिबार देशका यी स्थानमा हुने छ वर्षा,"काठमाडौं : शनिबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार सबै प्रदेशका धेरै स्थानहरूका मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती , गण्डकी , लुम्बिनी, कर्णाली र सुदूरपश्चिम प्रदेशका थोरै स्थानहरूमा तथा मधेश प्रदेशका एकदुई स्थानमा भारी वर्षाको सम्भावना रहेको छ। गण्डकी, लुम्बिनी, कर्णाली र सुदूरपश्चिम प्रदेशको एकदुई स्थानमा धेरै भारीदेखि अति भारी वर्षाको पनि सम्भावना रहेको छ। शनिबार राति पनि देशभर साधारणतयादेखि पूर्णतया बदली रहने छ। कोशी र मधेश प्रदेशका केही तथा बाँकी प्रदेशका धेरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। गण्डकी, लुम्बिनी, कर्णाली र सुदुरपश्चिम प्रदेशका थोरै स्थानहरूमा तथा कोशी प्रदेशका एकदुई स्थानमा भारीदेखि धेरै भारी वर्षाको सम्भावना रहेको छ। गण्डकी, लुम्बिनी र सुदूरपश्चिम प्रदेशका प्रदेशका एकदुई स्थानमा अति भारी वर्षाको पनि सम्भावना रहेको छ।"
त्रिशूली अस्पतालमा सिटी स्क्यान सेवा सुरु,"वाकोट : नुवाकोट जिल्ला अस्पताल त्रिशूलीमा सिटी स्क्यान सेवा सुर गरिएको छ। विदुर नगरपालिका९ बाघटारमा रहेको त्रिशूली अस्पतालले आधुनिक सिटी स्क्यान मेसिनबाट बिरामीहरूलाई सेवाको शुभारम्भ गरेको हो। अस्पतालका निर्देशक डा राजेन्द्र लामाले सिटी स्क्यान सेवाको सञ्चालनसँगै बिरामीहरूलाई सुविधा पुग्नुका साथै उपचार सेवासमेत प्रभावकारी भएको बताए। उनका अनुसार सिटी स्क्यान सेवा बिरामीहरूका लागि हाल प्रत्येक साताको मङ्गलबार प्रदान गर्ने कार्यतालिका रहेको छ। सिटी स्क्यान मेसिनबाट सेवा सञ्चालनमा आएपछि अस्पतालमा आउने बिरामीले थप गुणस्तरिय सेवा प्राप्त गर्नेमा डा लामाले विश्वास व्यक्त गरेका छन्। नुवाकोट, रसुवा र धादिङको उत्तरी भेगका गरी तीन जिल्लाका बिरामीले समेत गुणस्तरिय स्वास्थ्य सेवा पाउने अस्पतालले जनाएको छ। त्रिशूली अस्पतालमा आकस्मिक र बहिरंग गरी दैनिक तीन सय जनाभन्दा बढी बिरामीले सेवा लिँदै आएका छन्। अस्पतालमा यसअघि सिटी स्क्यान जडान भए पनि प्राविधिक कारणले सञ्चालनमा आउन सकेको थिएन।"
बालयौन दुर्व्यवहारमा दोषी ठहर भएका व्यक्ति पक्राउ,स्याङ्जा : बालयौन दुर्व्यवहारका दोषी ठहर भएका ६५ वर्षीय भीमबहादुर पौडेल बिहीबार साँझ पक्राउ परेका छन्। बालिकालाई यौन दुर्व्यवहारमा दोषी ठहर भएका उनी १५ महिनापछि पक्राउ परेका हुन्। पौडेललाई बालयौन दुरुपयोग मुद्दामा २०७९ चैत २० गते स्याङ्जा अदालतले ६ महिना १७ दिन कैदको फैसला गरेको थियो। त्यसपछि फरार उनी वालिङबाट पक्राउ परेको प्रहरीले जनाएको छ। नौ वर्षीया बालिका यौन दुर्व्यवहारमा दोषी ठहर भएका उनलाई उनकै घरबाट पक्राउ गरिएको नायब उपरीक्षक इन्द्रबहादुर रानाले जानकारी दिए।
"झापामा एक महिलाको हत्या, श्रीमान फरार",झापा : झापामा एक महिलाको हत्या भएको छ। झापा गाउँपालिका३ कामाटोली निवासी अन्दाजी २७ वर्षीया अनिशाकुमारी गणेशको हत्या भएको जिल्ला प्रहरी कार्यालय झापाले जनाएको छ। अनिशाको टाउकोमा फलामे हम्मर प्रहार गरी हत्या गरिएको हो। अनिशाको हत्या उनकै श्रीमान् सतिशले गरेको हुन सक्ने स्थानीयले प्रहरीलाई बयान दिएका छन्। दिउँसो पौने ४ बजे दुई छोरी विद्यालयबाट घर फर्किएपछि आमा कोठामा रक्ताम्मे अवस्थामा खाटमा लडेको देखेपछि तत्काल छरछिमेकलाई खबर गरेका थिए। त्यसपछि प्रहरी टोली घटनास्थल पुगेका थिए। घटना शुक्रबार दिउँसो करिब साढे १२ बजेको समयमा हुनुपर्छ। सोही बेला सतिशलाई स्थानीयले अनिशाको घर आसपास देखेका थिए। अनिशा श्रीमान् सतिशलाई छाडेर दुई छोरीसहित छुट्टै बस्दै आएकी थिइन्। अनिशा र सतिशबीच सम्बन्ध राम्रो थिएन। सतिशले पहिला पनि श्रीमतीलाई कुटपिट गर्दै आइरहेका थिए। उनीहरू सम्बन्ध विच्छेद गर्ने अवस्थामा पुगिसकेको र पटक पटक गाउँ छिमेकीमा सो विषयमा छलफल समेत भइसकेको स्थानीयले बताएका छन्। अनिशाको माइती घर झापा गाउँपालिका७ पर्छ। यता प्रहरीका अनुसार घटनापश्चात् सतिश फरार रहेको र उनको खोजी कार्य भइरहेको जनाएको छ।
"भोटेकोशीमा निर्माणाधीन जलविद्युत आयोजनाको ढलान भत्कियो, दुईजना पुरिए, १० को उद्धार","सिन्धुपाल्चोक : सिन्धुपाल्चोकको भोटेकोशी गाउँपालिका ४ मा रहेको इलेक्ट्रिक हाइड्रो पावरको ढलान भत्किँदा दुईजना मजदुर पुरिएका छन् भने १० घाइतेको उद्धार गरिएको छ । शुक्रबार दिउँसो २ बजे हाइड्रो पावरको ड्यामसाइडमा रहेको सुरुङ ढलान गर्ने क्रममा ढलान भाँसिएपछि घटना भएको सिन्धुपाल्चोक जिल्ला प्रहरी कार्यालयका प्रमुख प्रहरी उपरीक्षक सन्तोष खड्काले जनाए । सो घटनामा दुईजना पुरिएको र १० जनाको उद्धार गरिएको प्रहरीले जनाएको छ । ठाकुरबावा नगरपालिका ३ का ३० वर्षीय रामदिन थारु र सोही नगरपालिका ५ का ३० वर्षीय सुमन थारु ढलानले पुरिएर बेपत्ता भएको प्रहरीले जनाएको छ । त्यस्तै नाम थर नखुलेको दुईजना पुरुषहरू ढलानमा च्यापिएको हुँदा उद्धार कार्य भइरहेको प्रहरीको भनाइ छ । उद्धार गरिएका १० जनालाई भने उपचारको लागि अस्पताल लगिएको छ । उद्धार गरिएकामध्ये सामान्य घाइतेलाई बाह्रबिसे प्राथमिक स्वास्थ्य केन्द्र र गम्भीर घाइतेलाई धुलिखेल अस्पताल लगिएको छ । घाइतेहरूको उद्धारका लागि इलाका प्रहरी कार्यालय कोदारी र बाह्रबिसेबाट प्रहरी निरीक्षकको कमाण्डमा २० जना, सशस्त्र प्रहरीबाट १५ जना र नेपाल आर्मीको १५ जना खटिएको जिल्ला प्रहरी कार्यालयले जनाएको छ । हाइड्रो पावरको ड्यामसाइडमा रहेको सुरुङ ढलान गर्दागर्दै भत्किएको हो । ४० मेगावाट क्षमताको उक्त जलविद्युत आयोजनाको गत साउनदेखि निर्माण सुरू भएको हो।"
"चक्कु देखाएर लघुवित्तको रकम लुटपाट, दुई जना पक्राउ",काठमाडौं : मानुषी लघुवित्त वित्तीय संस्था लिमिटेडमा कर्मचारी संगीता रोक्कालाई कुटपिट गरी लुटपाट गर्ने २ जना पक्राउ परेका छन्। मुड्खु भन्ज्याङ बस्ने रोक्का बिहीबार समूहको बचत र कर्जा संकलन गरेर कार्यालयमा फर्कँदै थिइन। यसैक्रममा उनलाई मोटरसाइकलमा सवार दुई जना युवकले बाटो रोकी चक्कु देखाएर उनीसँग रहेको दुई लाख ८ हजार ६ सय रुपैया लुटपाट गरेका छन्। लुटपाट गर्ने तारकेश्वर मुड्खुका सरोज परियार र रसुवाका संगम तामाङ रहेका छन्। जिल्ला प्रहरी परिसर काठमाडौंका प्रवक्ता नवराज अधिकारीका अनुसार लुटपाटपछि फरार भएका व्यक्तिलाई प्रहरी वृत बालाजुको टोलीले बिहीबार राती ९ बजे पक्राउ परेका छन्। उनीहरूको साथबाट एक लाख ३९ हजार रुपैयाँ सहित पक्राउ गरिएको हो।
विपदबाट सिन्धुपाल्चोकमा २५ हजार घरधुरी प्रभावित बन्न सक्ने,"सिन्धुपाल्चोक : लगातार वर्षा सुरु भएपछि हुन सक्ने विपदको आकलन गर्दै सिन्धुपाल्चोकमा विपद सहायता कक्ष स्थापना गरिएको छ। विगतका वर्षहरूमा विपदका घटना धेरै हुने गरेकाले थप सतर्कता र सहजताका लागि जिल्लामा विपद सहायता कक्ष स्थापना गरिएको हो। सोही विपद सहायता कक्षको प्रमुख जिल्ला अधिकारी भूपेन्द्र थापाले उद्घाटन गरे। यो सहायता कक्ष जिल्ला आपतकालीन कार्यसञ्चालन केन्द्र चौतारामा रहनेछ भने विपद प्रतिकार्यका लागि समन्वय तथा सहजीकरणका काम यो कक्षले गर्ने थापाले बताए। विपद सहायता कक्षले विपदमा परेका वृद्धवृद्धा, फरक क्षमता भएका व्यक्ति, महिला तथा बालबालिकाहरूलाई मुख्य प्राथमिकतामा राखेर विपद प्रतिकार्य र सहजीकरणका कामहरू गर्नेछ। मनसुनको समय भएकाले जिल्ला प्रशासन कार्यालयसहित जिल्लाका सम्बन्धित निकायहरू मनसुन प्रतिकार्यका लागि तयारी अवस्थामा रहेको प्रमुख जिल्ला अधिकारी थापाको भनाइ छ। बाढी, पहिरो जस्ता प्राकृतिक विपदबाट संकटग्रस्त जिल्ला सिन्धुपाल्चोकमा यो बर्षको मनसुनबाट २५ हजार ८८ घरधुरी प्रभावित बन्न सक्ने अनुमान गरिएको छ। २ सय १५ बस्तीको भौगर्भिक अध्ययनपश्चात आँकडा निकालिएको जिल्ला विपद व्यवस्थापन समितिले जनाएको छ। मनसुन सुरु भएसँगै विपदको चपेटामा परिरहने जोखिम क्षेत्रका बासिन्दामा चिन्ता छाउने गरेको छ। सिन्धुपाल्चोकलाई दुई पटकसम्म संकटग्रस्तक्षेत्र घोषणा गरिए पनि ढुक्क हुनेगरी काम हुन नसकेको प्रमुख जिल्ला अधिकारी थापाको भनाइ छ। सिन्धुपाल्चोकले एक दशकको अवधिमा २०७१ मा जुरे पहिरो, २०७२ मा महाभूकम्प, २०७३ देखि २०७७ सम्म भोटेकोशी बाढी पहिरो, २०७७ मा लिदी पहिरो, २०७८ मा मेलम्ची बाढीजस्ता ठूला विपदको सामना गर्नु पर्यो। यो दशकमा १ हजार ९ सय ८८ परिवार प्रभावित बन्दा ४ हजारभन्दा धेरैले ज्यान गुमाउन पुगे। कैयौँ बालबालिकाले आफ्नो अभिभावक गुमाए। घाइते भएकाहरू बाँच्नको लागि अहिले पनि संघर्ष गरिरहेका छन्। यस बीचमा विपदबाट प्रभावित भएका १ हजार ९ सय ८८ परिवारमध्ये अहिलेसम्म ४ सय ९५ जनाले जग्गा प्राप्त गरेका छन् भने १ सय ६ जनाले मात्र नयाँ घर बनाएका छन्। स्थानीय तहहरूमा विपद सम्पर्क व्यक्ति छन्। आपतकालीन आश्रय स्थल, भोटेकोशी र मेलम्ची खोलामा पूर्व सूचनाका लागि विभिन्न खालको साइरन समेत जडान भएको छ। स्थानीय तह र जिल्ला विपद व्यवस्थापन समितिले विपदका बेला आवश्यक पर्ने सामग्रीको संकलनसहित जोखिम न्यूनीकरणको तयारी थालेको जिल्ला समन्वय समिति सिन्धुपाल्चोकका प्रमुख बालकृष्ण श्रेष्ठ बताउँछन्। जोखिम क्षेत्र र सुरक्षित स्थान पहिचान भएपनि बस्ती जोगाउने विषयमा सरकारले काम गर्न नसकेको उनको भनाई छ।"
गुल्मीको रिडीपूर्तिघाट सडक अवरुद्ध,"गुल्मी : वर्षाका कारण पहिरो गएपछि कालीगण्डकी करिडोर सडकअन्तर्गत गुल्मीको रिडीपूर्तिघाट सडकखण्ड अवरुद्ध बनेको छ । गएराति वर्षासँगै आएको पहिरोका कारण सडक अवरुद्ध भएको हो । कालीगण्डकी गाउँपालिकाको भुर्तुङ र वडा नं ३ को मुल्कामा गएराति सडकमाथिबाट पहिरो खसेपछि सडक अवरुद्ध बनेको जिल्ला प्रहरी कार्यालयका सूचना अधिकारी एवं प्रहरी नायब उपरीक्षक शङ्कर पोख्रेलले जानकारी दिए। लगातार वर्षा भइरहेकाले पहिरो पन्छाएर सडक सञ्चालन गर्न समस्या भइरहेको उनले बताए। वर्षाका कारण आज बिहानदेखि अवरुद्ध बनेको तम्घासरिडी खण्ड भने सञ्चालन भएको सूचना अधिकारी पोख्रेलले जानकारी दिए। उक्त खण्डअन्तर्गत रुरुक्षेत्र गाउँपालिकाको कालीका मोड, छत्रकोट गाउपालिकाको शृङ्गा र गुल्मीदरबार गाउँपालिकाको बिरबासमा पहिरो गएपछि बिहानैदेखि सडक अवरुद्ध बनेको थियो । अवरुद्ध सडक स्थानीय पालिका र निर्माण व्यवसायीको पहलमा सञ्चालन गरिएको हो । सडक सञ्चालन भएसँगै लामो तथा छोटो दूरीमा आवतजावत गर्ने र बीचमा रोकिएका सम्पूर्ण सवारीसाधन आफ्नो गन्तव्यतर्फ लागेका सूचना अधिकारी पोख्रेलले बताए। वर्षाका कारण सडक अवरुद्ध बनेपछि ग्रामीण भेगबाट सदरमुकाम तम्घास आउने एक दर्जनभन्दा बढी सडक अवरुद्ध बनेका छन् । निरन्तर वर्षा भइरहेकाले जिल्ला प्रशासन कार्यालयले नदी तथा खोला किनार क्षेत्र र पहिरोग्रस्त क्षेत्रका स्थानीयलाई सर्तक रही सुरक्षित स्थानमा बस्न आग्रह गरेको छ । प्रशासनले वर्षाको समयमा अत्यावश्यक काम बाहेक मानिसलाई लामो यात्रामा ननिस्कनसमेत आग्रह गरेको छ । वर्षाका कारण कालीगण्डकी, बडिघाट, छल्दी, निस्तीलगायत नदी तथा स्थानीय खोलामा पानीको बहाव बढ्दै जान थालेकाले सर्तक रहन आग्रह गरिएको जिल्ला प्रशासन कार्यालयले जनाएको छ । रासस"
रञ्जना लिपिमा आकर्षण बढ्दै,"भक्तपुर : बीआइटी दोस्रो सेमेस्टरमा अध्ययनरत थिमिको वामुने टोल निवासी अनिशा श्रेष्ठले बाल्यकालदेखि नेवारी भाषा बोल्दै आएकी छन्। तर लिपि भने सिकेकी छैनन्। अनिशालाई नेवारी भाषा खरर बोल्न आउँछ तर लेख्न भने आउँदैन। त्यसैले अनिशालाई लिपि सिक्ने ठूलो रहर छ। उनी दिउँसोको समयमा कलेज जान्छिन्। कलेजबाट घर आएपछि पनि उनलाई फुर्सद हुँदैन। तर पनि उनले समय व्यवस्थापन गरेर लिपी सिक्न थालेकी छन्। मैले साथीहरूबाट बोडेको प्राइम एकेडेमीमा रञ्जना लिपि कक्षा सञ्चालन भइरहेको भन्ने थाहा पाए। कलेजमा भएको समयमा यसै विषयमा कुराकानी भइरहेको थियो। कलेजमा पढ्ने र यहाँको कक्षाको समय एकै समयमा जस्तो भएको कारण कठिन चाहिँ भाको छ। अनिशाकी सहपाठी १८ वर्षीया स्वस्तिका श्रेष्ठलाई पनि आफ्नो भाषा, संस्कृति जोगाउन आफैं अग्रसर हुनपर्छ जस्तो लाग्छ। आफ्नो देशलाई विकास गर्न, आफ्नो पुर्खाले सुम्पेर गएका जति पनि कला, संस्कृति तथा भाषाहरू जोगाउन पहिला आफैंबाट थालनी गर्नुपर्ने उनी बताउँछिन्। नेवारी भाषा प्रस्टसँग बोल्ने उनले थुप्रै नेवारी भाषा राम्ररी बोल्न नजान्ने युवा युवतीहरू पनि देखेकी छिन। त्यही कुरालाई मनन गरेर फुर्सदको समयमा पाएको अवसरलाई सदुपयोग गर्ने, रञ्जना लिपि सिक्ने र आफूले जति सिक्छिन् अरूलाई पनि सिकाउने योजनाका साथ उनी कक्षामा सहभागी छिन। साथीहरूलाई आफूले जस्तै कक्षा लिन सहजीकरण गरिदिने, पोख्त नभए पनि जति सकिन्छ त्यतिलाई अरूमा छर्ने विश्वास पनि उनीमा छ। अहिले म प्लस टु सकाएर बिदामा बसिराको छु। बिदामा बस्दा बिदा किन यूटीलाइज नगर्ने त! अहिले कति युवा युवतीहरूलाई नेवारी भएर पनि नेवारी भाषा आइरहेको हुँदैन, अनि देश विकास गर्न हामीबाट सुरु गर्नुपर्छ अनि नेवारी भाषा विकास गर्न आफूबाट सुरु गर्यो भने पछि गएर अहिलेको बच्चाहरूले केही गर्न सक्छ कि भनेर कक्षा लिएको हो, उनले भनिन्, अब अरूलाई नि सकेसम्म यही कक्षामा समावेश गराउने र नमिले आफूले सिकेको कुरा भए पनि सिकाउछु। कक्षामै रञ्जन लिपि सिक्न आएकी दीक्षा बाडेले रञ्जना लिपिका बारेमा बालापनदेखि पढ्दै आएकी छिन र अहिले बालबालिकाहरूलाई पढाउँछिन पनि। पेसाले इमानीयल स्कूलमा शिक्षण पेशा गरिरहेकी दीक्षाले आफ्नै विद्यार्थीहरूलाई सामाजिक विषयमा स्थानीय पाठ्यक्रम अनुसार पढाउन सहज हुने हिसाबले रञ्जना कक्षा लिन आएकी छिन। अहिले विद्यालयमा पनि हाम्रो स्थानीय पाठ्यक्रम लागू भएको छ। म स्थानीय पाठ्यक्रम पनि पढाउँछु। मैले विद्यार्थीहरूलाई पनि पढाउनु अघि आफैले पनि सिक्नुपर्ने भएको हुनाले यो विषयमा ज्ञान पाउन यो कक्षामा छु। शिक्षिका मात्र नभइकन घरको बुहारी समेत रहेकी दीक्षा पछिल्लो समयमा सन्ततिहरूले आफ्नो मातृभाषा, आफ्नो संस्कृतिहरू भुलेर गइरहेकोले सिकाउन पर्ने बताउँछिन्। सिक्ने क्रममा उनीले विद्यालयमा सानो बालबालिकाहरूले जस्तै कठिनाइ महसुस गरिरहे पनि दिन प्रतिदिन सहज हुँदै आएको बताउँछिन्। अहिले हाम्रो नेपाल भाषा हाम्रो भाइ बहिनीहरूले बोलिरहेका छैनन्, छोराछोरीहरूले बोलिरहेका छैनन्, लेखिरहेका छैनन्। हामीले इतिहासमा धेरै पढेका छौं, हामीलाई शिक्षकहरूले धेरै पढाउनु भएको छ। त्यसलाई अझ सिकाउन पर्छ, बोल्न लगाउनुपर्छ भन्ने उद्देश्यले म कक्षामा आइरहेको छु, उनले भनिन्। प्रशिक्षक तुलसी कृष्ण प्रजापतिले अहिले कक्षामा परीक्षार्थीहरूलाई शब्द लेखन सजिलो होस भनेर अक्षरबाट सुरु गरिएको र क्रमशः अक्षर हुँदै शब्द, शब्द संरचना, पुराना दस्तावेजहरूमा रञ्जना लिपि कसरी प्रयोग गरिएको छ भनेर सिकाउने योजना अनुरूप कक्षा सञ्चालन भइरहेको जानकारी दिए। अब रञ्जना लिपिको कक्षामा चाहिँ हामीले लेख्न कसरी सजिलो गर्न सकिन्छ भन्ने हिसाबले २३ दिन चाहिँ त्यो बाँकेहरू सिकाएर सुरु गरेका थियौ। र साथै बिस्तारै यो अक्षरहरू क देखि ज्ञ सम्म र अ देखि अः सम्म गरिसकेपछि विस्तारी शब्दसम्म र त्यस पछि हाम्रा पुराना पुराना दस्तावेजहरूमा रञ्जना लिपि कसरी यूज गरेको छ भनेर पनि हुन्छ, उनले भने। यसअघि सञ्चालन भएको कक्षामा समय अपुग भएकाले यसपटक चाहिँ १५ दिन सञ्चालन गरिएको बताए। उनले समय अपुग भएमा थप गरिने बताए। उनले रञ्जना लिपिले नेपाललाई यूएनमा दर्ता हुन सघाएको बताउँदै निकै पुरानो भाषा भएको कारण पुरानो किताबहरू प्रायः रञ्जना लिपिमा लेखिएको हुँदा सिक्न आवश्यक रहेको बताए। गएको १५ गतेदेखि मध्यपूर थिमि नगरपालिका८ अन्तर्गतको युवा क्लब, बोदेले १५ दिने आधारभूत रञ्जना लिपि तालिम आयोजन गरेको हो। गएको शनिबारदेखि सम्पूर्ण युवा भाइ बहिनीलाई रञ्जना लिपि सिकाउने उद्देश्यले तालिम आयोजना गरेको क्लबका अध्यक्ष अरपिस श्रेष्ठले बताए। उनका अनुसार बोडेका बासिन्दाहरूलाई लक्षित गरी आयोजना गरिएको यस कक्षामा थिमि, नगदेश र भक्तपुरबाट पनि परीक्षार्थीहरू सिक्न आएका छन्। अध्यक्ष श्रेष्ठले युवा क्लबको पहिलो कार्यक्रम रहेको बताउँदै क्लबका सदस्यहरूको बहुमतका आधारमा रञ्जना लिपि तालिम आयोजना गरिएको बताए। युवा क्लबकी सचिव ओशनी डली श्रेष्ठले क्लबले तालिममा सहभागी विद्यार्थीहरू मार्फत २०० का दरले दर्ता शुल्क लिएको र त्यहीबाट कक्षा सञ्चालन गरिरहेको बताइन्। उनका अनुसार हाल ५५ जना विद्यार्थी कक्षामा सहभागी हुँदै छन् भने अझै केही आउने क्रममा छन्। पछिल्लो समय नेवा समुदायमा नयाँ पीढीहरूको नेवारी भाषा बोल्ने, पढ्ने , लेख्ने रुचि घटिरहेको छ। यसलाई मध्यनजर गर्दै तालिम सञ्चालन गरिएको हो।"
खोला तर्ने क्रममा बगेर एक वृद्धको मृत्यु,"स्याङ्जा :पुतलीबजार नगरपालिका १ स्थित अरौंदी खोला तर्नेक्रममा बगाएर ७४ वर्षीय तिलबहादुर भुजेलको ज्यान गएको छ। पुतलीबजार १ वीरेन्द्रनगरमा बस्दै आएका उनी शुक्रबार बिहान ८ बजे खोला तर्दै गर्दा बगेका थिए। तत्कालकै उनकै छोरा होमबहादुर भुजेलले उद्धारगरी अस्पताल पर्याएका थिए। उपचारकै क्रममा उनको मृत्यु भएको प्रहरी नायब उपरीक्षक ईन्द्रबहादुर रानाले जानकारी दिए। शव जिल्ला अस्पतालमा पोष्टमार्टका लागि राखिएको छ। यसैगरी, बिहीबार साँझदेखि परेको अविरल वर्षाका कारण शुक्रबार बिहान भीरकोट नगरपालिका ९ साउण्डीमा गोठ भत्किदा गोठधनी चन्द्रबहादुर सिंजाली र उनका पत्नी ठकुकुमारी सिंजाली घाइते भएका छन्। गाईवस्तुलाई कुडो खुवाउन जान लाग्दा गोठ भत्किएको हो। गोठ भत्किदा एउटा भैंसी र दुई बाख्रा समेत मरेका छन् भने एउटा भैंसी घाइते भएको प्रहरीले जनाएको छ। घाइते ६७ वर्षीय चन्द्रबहादुर र ५८ वर्षीया ठकुकुमारीको प्राथमिक स्वास्थ्य केन्द्र वालिङ्मा उपचार भइरहेको छ।"
त्रिशूली अस्पतालमा सिटी स्क्यान सेवा सुरु,"वाकोट : नुवाकोट जिल्ला अस्पताल त्रिशूलीमा सिटी स्क्यान सेवा सुर गरिएको छ। विदुर नगरपालिका९ बाघटारमा रहेको त्रिशूली अस्पतालले आधुनिक सिटी स्क्यान मेसिनबाट बिरामीहरूलाई सेवाको शुभारम्भ गरेको हो। अस्पतालका निर्देशक डा राजेन्द्र लामाले सिटी स्क्यान सेवाको सञ्चालनसँगै बिरामीहरूलाई सुविधा पुग्नुका साथै उपचार सेवासमेत प्रभावकारी भएको बताए। उनका अनुसार सिटी स्क्यान सेवा बिरामीहरूका लागि हाल प्रत्येक साताको मङ्गलबार प्रदान गर्ने कार्यतालिका रहेको छ। सिटी स्क्यान मेसिनबाट सेवा सञ्चालनमा आएपछि अस्पतालमा आउने बिरामीले थप गुणस्तरिय सेवा प्राप्त गर्नेमा डा लामाले विश्वास व्यक्त गरेका छन्। नुवाकोट, रसुवा र धादिङको उत्तरी भेगका गरी तीन जिल्लाका बिरामीले समेत गुणस्तरिय स्वास्थ्य सेवा पाउने अस्पतालले जनाएको छ। त्रिशूली अस्पतालमा आकस्मिक र बहिरंग गरी दैनिक तीन सय जनाभन्दा बढी बिरामीले सेवा लिँदै आएका छन्। अस्पतालमा यसअघि सिटी स्क्यान जडान भए पनि प्राविधिक कारणले सञ्चालनमा आउन सकेको थिएन।"
"मोरङबाट सशस्त्रका एसपी हेडक्वार्टर तानिए, तस्करीको लाइन चलाएको आरोप","विराटनगर : सशस्त्र प्रहरी बल मोरङका प्रमुख, एसपी विश्व खड्का हेडक्वार्टर तानिएका छन्। तस्करीको लाइन चलाएर अवैध असुली गरेको आरोप उनीमाथि लागेको छ। एसपी खड्का सशस्त्र प्रहरी प्रमुखको जिम्मेवारी पाएर २०८० फागुन पहिलो साता मोरङ हाजिर भएका थिए। मोरङ आएयता तस्करीको लाइन चलाउने समूहसँग साँठगाँठ गरेर असुली गरिरहेको आरोप उनलाई लागेको हो। साथै, भन्सार छली गरेर नेपाल भित्राइएका अवैध सामान नियन्त्रणमा लिने र पैसा लिएर छाड्ने गरेको आरोप पनि खड्कामाथि लागिरहेको छ। सशस्त्र प्रहरी बल उच्च स्रोतका अनुसार नेपालभारत सीमा क्षेत्रबाट तस्करीको लाइन चलाएर अवैध असुली गरिरहेको पाइएपछि छानबिन एवं अनुसन्धानका लागि खड्कालाई बिहीबार काठमाडौंस्थित हेडक्वार्टर तानिएको हो। सशस्त्र प्रहरी बलका प्रवक्ता, डीआईजी कुमार न्यौपानेले आन्तरिक हिसाबले केही कुरा बुझ्नुपर्ने भएकाले एसपी खड्कालाई हेडक्वार्टर झिकाइएको जानकारी दिए। आईजीपी राजु अर्यालकै निर्देशनमा खड्कालाई काठमाडौं तानेर आवश्यक छानबिन एवं अनुसन्धानको प्रक्रिया अघि बढाइएको उनले बताए। डीआईजी न्यौपानेका अनुसार तस्करीलगायतका अवैध धन्दा नियन्त्रणमा लिन र कारबाही गर्न मातहतका युनिटलाई आईजीपी अर्यालले स्पष्ट निर्देशन दिएका छन्। आईजीपी साबले अवैध धन्दा नरोकेमा र तस्करको समूहसँग मिलेमतो गरेमा कारबाही गर्छु भनेर स्पष्ट निर्देशन दिनु भएको छ। पछिल्लो समयमा निर्देशनको पालना भयो कि भएन भनेर बुझ्नुपर्ने भयो, उनले भने, आन्तरिक हिसाबले पनि केही कुराको जानकारी लिनुपर्ने अवस्था आयो। त्यही भएकाले एसपी खड्कालाई हेडक्वार्टर तानिएको हो। न्यौपानेले खड्काका बारेमा बुझ्ने काम भइरहेको बताउँदै गलत गरेको पाइएमा कारबाही गरिने जानकारी दिए। उनले मोरङमा सशस्त्र प्रहरी प्रमुख बनाएर अर्कै एसपीलाई पठाउने कि खड्कालाई नै फिर्ता गर्ने भन्ने बारेमा टुंगो लाग्न बाँकी रहेको जनाए। मोरङ आएयता अवैध धन्दा गरिरहेको समूहसँग खड्काको सम्बन्ध राम्रो थियो, स्रोतले भन्यो, लाइन चलाउन सहयोग गरिदिएवापत तस्करीमा संलग्नबाट उनले मोटो रकम बुझ्ने गरेका थिए। लगभग १ महिनाअघि भारतबाट गाडीमा तस्करी गरेर ल्याएको चिनी सशस्त्र प्रहरीले नियन्त्रणमा लिएको थियो। भन्सार छली गरेर ल्याइएको उक्त चिनी विराटनगरका व्यापारी विनोद केशरीको थियो। बरामद गरिएको चिनी र नियन्त्रणमा लिएको गाडी एसपी खड्काले कारबाहीका लागि विराटनगर भन्सार कार्यालयमा बुझाउनुपर्ने थियो। तर, केशरीसँग मोटो रकम लिएर त्यत्तिकै छाडिदिएको स्रोतले बतायो। किराना सामानको व्यापार गर्ने केशरीले अहिले सशस्त्रसँग मिलेर तस्करीको धन्दा चलाइरहेको स्रोतको दाबी छ। स्रोतका अनुसार पछिल्लो समय संगठनकै बदनाम हुने हिसाबले चल्न थालेपछि एसपी खड्का हेडक्वार्टको निगरानीमा थिए। गलत काम गरेको केही न केही प्रमाण भेटिएकै कारण उनलाई काठमाडौं झिकाइएको हो, सशस्त्रको उच्च स्रोतले भन्यो, थप छानबिन, अनुसन्धान र कारबाही हेडक्वार्टरले नै गर्छ। स्रोतका अनुसार एसपी खड्काले असुलीका लागि सहायक हवल्दार ओमप्रकाश श्रेष्ठलगायतका सशस्त्रलाई घुमुवा बनाएर खटाएका थिए। श्रेष्ठ अहिले पनि घुमुवा बनेर नै हिँडिरहेका छन्। स्रोतका अनुसार सशस्त्रको मिलेमतोमा गाईगोरु, मटर, चाइनिज स्याउ, सुपारीलगायत नेपालबाट भारततर्फ तस्करी हुने गरेको छ। भारतबाट धान, गहुँलगायतका खाद्यान्नका परिकार, किराना सामान, लत्ताकपडा, गाडीका पार्टपूर्जा, हार्डवेयरका सामानलागयत भन्सार छली गरेर नेपाल भित्राउने गरिएको छ। सशस्त्रको साथ पाएपछि भारतसँग खुला सीमा रहेका कोशी प्रदेशका झापा, सुनसरी र मोरङमा पछिल्लो समय तस्करी बढेको छ। सशस्त्र प्रहरी बल कोशी प्रदेशको प्रमुखका रूपमा डीआईजी अन्जनीकुमार पोखरेल हुँदा संस्थागत रूपमा हुने गरेको तस्करी ठप्प थियो। तर, सशस्त्रको प्रदेश प्रमुखमा डीआईजी शम्भु सुवेदी आएपछि वैशाखयता तस्करीको लाइन चालु भएको छ। खुलेआम तस्करी भइरहेको छ। जसको असर राजस्व संकलनमा परिरहेको भन्सारका अधिकारीहरू बताउँछन्। तस्करी रोक्नुपर्ने निकाय नै अवैध धन्दा चलाउनेहरूसँग मिलिरहेको पाइन्छ। अहिले सीमा क्षेत्रबाट व्यापक मात्रामा तस्करी भइरहेको छ, सीमा क्षेत्रका एक जना वडाध्यक्षले भने, रोक्नका लागि पटकपटक हामीले आग्रह गर्दा पनि बेवास्ता गरिन्छ। यसले मिलेमतोमै काम भइरहेको प्रष्ट हुन्छ। उनले सशस्त्र, भन्सार, राजस्व अनुसन्धानलगायतका निकायको सेटिङमा तस्करीले प्रसय पाउँदा त्यसको असर राज्यलाई पर्ने बताए। यस विषयमा बुझ्न खोज्दा सशस्त्रका कोशी प्रदेश प्रमुख डीआईजी शम्भु सुवेदी सम्पर्कमै आउन चाहेनन्। सशस्त्रका प्रदेश प्रवक्ता एसएसपी मनिष थापाले फोन उठाएर केहीबेरमा कुरा गर्छु भन्दै टारिदिए। एसपी खड्काले भने लाइन चलाएको कुरा अस्वीकार गर्दै आफू बिदामा रहेको बताए। म ७ दिनको बिदामा छु। हेडक्वार्टरले तानेको हैन, टेलिफोन सम्पर्कमा खड्काले भने, काठमाडौं आएको २३ दिन भयो। केही दिनभित्र फर्किन्छु। मातहतका युनिटमा छैन समन्वय खड्का काठमाडौं तानिएपछि डीएसपी लोकनाथ उप्रेतीले निमित्त प्रमुखको जिम्मेवारी पाएका छन्। जिल्लामा सशस्त्रको नेतृत्व गणले गरेको हुन्छ। गणको मातहतमा अरु युनिटहरू हुन्छन्। आवश्यक जनशक्ति परिचालन, नियमित अनुगमन, समन्वय, कामकारबाहीको लेखाजोखालगायतको जिम्मेवारी गणकै हुन्छ। तर, गणले मातहतका युनिटसँग आवश्यक समन्वय नगर्ने गरेको पाइएको छ। सशस्त्रको प्रस्तावित सीमा सुरक्षा गुल्म रानीका प्रमुख, डीएसपी देवराज विष्टले मोरङमा निमित्त प्रमुखको जिम्मेवारी कसलाई दिएको छ भनेर आफूलाई थाहा नभएको बताए। केही काम पर्दा एसपी साबसँगै कुरा हुन्छ। अरु मलाई थाहा भएन। यस विषयमा कुनै जानकारी छैन, उनले भने। डीएसपी विष्टको भनाइबाट पनि सीमा सुरक्षा तथा तस्करी नियन्त्रणको मुख्य जिम्मेवारीमा रहेको सशस्त्रको माथिल्लो कार्यालय र अन्य युनिटबीच आवश्यक समन्वयको अभाव रहेको प्रष्ट हुन्छ। सशस्त्रको कामकारबाही प्रभावकारी छैन भन्ने स्पष्ट पार्छ। निमित्त गणपति एवं डीएसपी उप्रेतीले भने सबै युनिटसँग नियमित समन्वयमा रहेर कामकारबाहीका सवालमा आवश्यक निर्देशन दिने र नियमित अनुगमन गर्ने काम भइरहेको बताए। मोरङमा बीओपी र बेससमेत गरेर सशस्त्रका २४ वटा युनिटहरू छन्। नेपालभारत सीमा क्षेत्रमा मात्रै १३ वटा युनिट छन्।"
'अलबिदा' लेखेर बेपत्ता भए महेन्द्र क्याम्पसका उपप्राध्यापक डा तिम्सिना,धरान : महेन्द्र क्याम्पस धरानका उपप्रध्यापक डा रामजी तिम्सिना बेपत्ता भएका छन् । उनी बुधबार बिहानदेखि बेपत्ता भएका हुन् । उनको खोजि भइरहेको सुनसरीका प्रहरी प्रमुख एसपी बीपीन रेग्मीले बताए । डा तिम्सिनाले म बराहक्षेत्रमा जलसमाधि लिँदैछु । अलबिदा ' लेखेको नोट फेला परेपछि सप्तकोसी आसपासको क्षेत्रमा प्रहरी परिचालन गरिएको एसपी रेग्मीले बताए उक्त नोटमा मिति २०८१।०३।१९ बुधबार बिहान ४:१८ बजे उल्लेख गरेको छ। उनी बिहान ४ बजेर १८ मिनेटमा नोट लेखेर बेपत्ता भएको हुनसक्ने प्रहरीको प्रारम्भिक अनुमान छ। तिम्सिनाकी श्रीमती कान्छी छोरी लिएर अलग्गै बस्न थालेपछि उनी आपगाछीको आफ्नो घरमा आमासँगै बस्दै आएका थिए । श्रीमती अलग बस्न थालेपछि तिम्सिना मानसिकरुपमा विक्षिप्त बनेको स्थानीय बासिन्दाको भनाइ छ। तिम्सिना धरानस्थित महेन्द्र बहुमुखी क्याम्पस र इटहरीको कोसी कलेजमा प्राध्यापकको रुपमा कार्यरत थिए । समालोचनामा रूची राख्नने उनी पूर्वमा भएका विभिन्न साहित्यिक कार्यक्रमहरूमा सक्रिय रूपमा सहभागी जनाउँदै आएका थिए । तिम्सिना बेपत्ता भएपछि सिङ्गो क्याम्पस परिवार चिन्तित बनेको महेन्द्र क्याम्पसका क्याम्पस प्रमुख चन्द्र राईले बताए। तिम्सिनाका शुभचिन्तकहरू चिन्ता प्रकट गर्दै खोजिका लागि प्रहरीसमक्ष अनुरोध गरेका छन् ।
धनुषाको गोविन्दपुरमा लिच्छविकालीन अवशेष फेला,"धनुषा : जिल्लाको सबैला नगरपालिका६ गोविन्दपुरस्थित भग्नावशेष अवस्थामा रहेको जनककाली ऐतिहासिक मठेश्वरनाथ मन्दिरको उत्खनन गर्दा आठौँ शताब्दीका लिच्छविकालीन अवशेष फेला परेका छन्। पुरातत्व विभागका पुरातत्वविद् प्रकाश दर्नालसहित तीन सदस्य टोलीले यही असार ७ गतेदेखि मठेश्वरनाथ मन्दिरको उत्खनन सुरु गरेको हो। प्राचीन मन्दिर भनिएको स्थानको अवशेष उत्खनन गर्दा आठौँ शताब्दीका लिच्छविकालीन अवशेष फेला परेका पुरातत्वविद् प्रकाश दर्नाललेजानकारी दिए। अहिलेसम्म दुईवटा पत्थर जोड्ने आइरन डाबर, फलामको गोलो रिङ, मन्दिरमाथिको सतह, भारतीय र नेपाली सिक्काका साथै पत्थरमा लिच्छविशैलीको माना अर्थ आउने अक्षर भेटिएको छ, उनले भने, सोही अक्षरको आधारमा मन्दिरको प्राचीनता पत्ता लगाउन सकिन्छ। लिपि विशेषज्ञलाई देखाएर वास्तविक पत्ता लगाउने तयारीमा छौँ। स्थानीय ६० वर्षीय रामवृक्ष यादवले भने, पुरातत्व विभागले उत्खनन गरिरहेको स्थानमा मठेश्वरनाथ मन्दिर थियो। यस मन्दिरको बारेमा धार्मिक ग्रन्थ रामायणमा पनि उल्लेख गरिएको छ। सो मन्दिर मिथिलाका राजा जनकले निर्माण गरेको जनविश्वास रहेको ७५ वर्षीय राममनोहर साहले बताए। राजा जनकले मिथिलाको राजधानी जनकपुरधामको समदूरीमा चारवटा मठ निर्माण गरेका थिए। महोत्तरीको जलेश्वरमा जलेश्वरनाथ, धनुषाको क्षीरेश्वरमा क्षीरेश्वरनाथ, धनुषाको गोविन्दपुरमा मठेश्वरनाथ र भारतको विहार राज्यको कल्याणेश्वरमा कल्याणेश्वरनाथ मन्दिरको निर्माण गरेको इतिहास रहेको साहले जानकारी दिए। तीमध्ये जलेश्वरनाथ, क्षीरेश्वरनाथ र कल्याणेश्वरनाथ मन्दिर आज पनि पूजापाठ हुन्छ भने मठेश्वरनाथको भग्नावशेष मात्र बाँकी छ, उनले भने। पुरातत्वविद् दर्नालले भग्नावशेषको अध्ययन गर्दा प्राचीन मन्दिरको स्वरुप देखिएको बताए। मठेश्वरनाथ मन्दिर हो भनेर यकिनसँग अहिले भन्न नसकिने बताउँदै उनले उत्खननको क्रममा एउटा महत्वपूर्ण ढुङ्गा भेटिएकाले थप अध्ययन गरिने उल्लेख गरे। उत्खनन गर्दै जाँदा ज्यामितीय आकारको बुट्टा जो अहिलेसम्म कतै देखिएको थिएन त्यो पनि फेला परेको छ, उनले भने। विज्ञका अनुसार मिथिलाको प्राचीन सभ्यता पाउने सम्भावना करिब सातदेखि १० हजार वर्ष पुरानो तथ्य यहाँ भेट्न सकिन्छ। लिपिका आधारमा पूर्वमध्यकाल वा आठौँनवौँ शताब्दीको इतिहास हुनसक्ने बताउँदै पुरातत्वविद् दर्नालले मन्दिरका पर्खाल थप पछ्याउँदै जाँदा धेरै कुरा पत्ता लाग्न सक्ने उल्लेख गरे। सबैला नगरपालिकाका प्रमुख काशीराम यादवले मन्दिरको पश्चिमतर्फ प्रवेशद्वार रहेको यसको संरचनाले देखाउने भन्दै प्रवेशद्वारबाट उत्खनन सुरु गरिएको जानकारी दिए। भग्नावशेषको माथिल्लो भाग सिमेन्ट र निकै पुराना इँटाले छोपिएको छ भने तल्लो भागमा ठूलाठूला ढुङ्गा एकापसमा जोडिएर रहेका अवस्थामा भेटिएका छन्, उनले भने। ढुङ्गा प्राचीन समयको जस्तो देखिए पनि इँटा कहाँबाट ल्याइएको हो सोबारे थप अनुसन्धान गर्नुपर्ने देखिएको पुरातत्वविद् दर्नालले बताए। मिथिलाको सभ्यता काठमाडौंभन्दा पनि पुरानो भएकाले यहाँ जे पनि भेट्न सक्ने उल्लेख गर्दै उनले पूर्वमा कोशी र पश्चिममा गण्डकीसम्म प्राचीन मिथिलाको क्षेत्र भएको जानकारी दिए। अनुसन्धानका क्रममा यो मन्दिर प्राचीन रहेको प्रमाणित हुन्छ। यहाँ मिथिला, मौर्य, गुप्त र ब्रिजी सङ्घको सभ्यता लुकेको छ। अन्तिम अध्ययन नसकिएसम्म तथ्य के हो भन्न कठिन छ, पुरातत्वविद् दर्नालले भने। स्थानीयका अनुसार २०३३२०३४ सालतिर धनुषाका एक जमिन्दारका भतिज झोपे मल्लले मन्दिरका साथै वरपरको क्षेत्र खन्न लगाएका थिए। बहुमूल्य वस्तु भेटिने लोभले झोपेले मन्दिर खन्न लगाएका भन्दै स्थानीय विन्देश्वर यादवले तत्कालीन समयमा ठूलोलाई सात र सानोलाई पाँच रुपैयाँ ज्याला दिइएको स्मरण गरे। मन्दिर खनेर ढुङ्गा छरपस्ट बनाएपछि स्थानीयको दबाबमा मन्दिर नजिक रहेको इनारबाट इँटा झिकेर माथिबाट इँटा जडान गरिएको उनले बताए। मठेश्वरनाथ मन्दिर भनिएको स्थानमा अहिले पनि ठूलाठूला ढुङ्गा छरपस्ट अवस्थामा छन्। गाउँका कतिपयले सिलौटा बनाउन तथा अन्य प्रयोजनका लागि यहाँबाट ती ढुङ्गा लगिसकेका छन्। सोही मन्दिरको दक्षिणपूर्वमा इनार थियो। सो इनार अहिले पुरिएको छ। मन्दिरभन्दा पश्चिमतर्फ एउटा पोखरी थियो। त्यो पोखरी पनि पुरिएर खेतमा परिणत भएको छ, नगरप्रमुख यादवले भने। पुरातत्व विभागले यस ठाउँमा प्राचीन मठेश्वरनाथ मन्दिर रहेको प्रमाणित गरिदिए यसलाई धार्मिक पर्यटन क्षेत्रको रुपमा विकास गरिने बताए। यस ठाउँको विकासका लागि विगत दुई आर्थिक वर्षदेखि नगरपालिकाको नीति तथा कार्यक्रममा पनि समेट्दै आइएको नगरप्रमुख यादवले जानकारी दिए। विगतमा माध्यमिक परिक्रमा डोला पनि यही मन्दिर हुँदै जाने गरेको स्थानीय बताउँछन्। परिक्रमाका सहभागी कतिपय भक्तजन अहिले पनि यो मार्ग भएर परिक्रमा डोलाका लागि जाने गरेका स्थानीय ७० वर्षीय फेकु यादवले जानकारी दिए। रासस"
"सुप्रिम सहकारीबाट जिबी राईका कम्पनीमा ६३ करोड रकम प्रवाह, गोरखा मिडियामा मात्रै करिब ११ करोड","काठमाडौं : सुप्रिम सहकारीबाट ६३ करोड बढी रकम जिबी राई आबद्ध कम्पनीमा प्रवाह भएको जानकारी दिइएको छ। सहकारीसम्बन्धी संसदीय समितिको शुक्रबार बसेको बैठकमा प्रहरी अधिकारीहरूले उक्त कुरा पुष्टि गरेका हुन्। समितिका संयोजक सूर्य थापाले जिबी राई आबद्ध कम्पनीमा सुप्रिम सहकारीबाट करिब ६३ करोड रकम प्रवाह भएको बताए। त्यसमा गृहमन्त्री रवि लामिछाने संलग्न रहेको गोरखा मिडियामा मात्रै १० करोड ९९ लाख रकम प्रवाह भएको उनले बताए। त्यस्तै प्रहरी अधिकारीहरूले देशभरि ५५ हजार ४१० जनाले ५०३ वटा सहकारीसम्बन्धी उजुरी दर्ता गरेको बताएका थिए। तीमध्ये हालसम्म ९८ उजुरीमा अनुसन्धान सकेर मुद्दा चलाइएको छ। अधिकांश उजुरी काठमाडौंमै दर्ता भएका छन्। काठमाडौंमा मात्रै ४० हजार बढीले उजुरी दिएका छन्। संयोजक थापाका अनुसार प्रहरीले ११५० प्रतिवादीमध्ये २९४ जनालाई पक्राउ गरेको छ। ८५६ जना अझै फरार छन्। फरार रहेका कतिपय प्रतिवादी विदेशमा रहेकाले रेडकर्नर नोटिससमेत जारी गरिएको प्रहरी अधिकारीहरूले बताएका थिए। जिबी र राई र देवकुमार नेपालीविरुद्ध रेडकर्नर नोटिस जारी भएको संयोजक थापाको भनाइ छ। प्रहरी उजुरी भएको ठगी मुद्दा ११ अर्ब ६६ करोड ४७ लाख बिगो बराबर रहेको प्रहरी अधिकारीहरूले बताएका थिए। सहकारीसम्बन्धी संसदीय समितिले शुक्रबार गृहसचिव एकनारायण अर्याल, प्रहरी महानिरीक्षक वसन्तबहादुर कुँवर, केन्द्रीय अनुसन्धान व्युरोका प्रमुख श्यामलाल ज्ञवाली र अपराध अनुसन्धान विभाग प्रमुख टेकबहादुर तामाङसँग छलफल गरेको हो।"
५० लाख बढी नगद र सुनसहित ५ जना पक्राउ,"काठमाडौं : ललितपुरको एक निर्माणाधीन घरमा शंकास्पद कारोबार गर्ने पाँच जना पक्राउ परेका छन्। उनीहरूको साथबाट प्रहरीले ५० लाख ४ हजार ७ सय रूपैयाँ बरामद गरेको छ। जिल्ला प्रहरी परिसर ललितपुरका प्रवक्ता नरेस सुवेदीका अनुसार ललितपुर महानगरपालिका १४ मा रहेको निर्माणाधीन घरबाट नगद र सुनसहित तीन जना भारतीय र दुई जना नेपाली पक्राउ परेका हुन्। सुवेदीका अनुसार उक्त घरमा गत कात्तिकदेखि भारतीय नागरिक युवराज विभुतेले फ्लाट भाडामा लिएका थिए। उक्त घरमा अवैध कारोबार हुने गरेको सूचना प्रहरीले पाएको थियो प्रहरी वृत सातदोबाटोले घर खानतलासी गर्दा अवैध रकम र सुन फेला परेको हो। सुनसहित भारतीय नागरिक महाराष्ट्र प्रदेशका २८ वर्षीय युवराज विभुते, विक्रम यलवार र अभिलेख विभुते पक्राउ परेका छन्। त्यस्तै उनीहरूको काममा सघाउँदै आएका भक्तपुर सूर्यविनायकका सिद्धान्त चौलागाई, ललितपुर महालक्ष्मी८ का यसवन्त सुनार पनि पक्राउ परेका छन्। प्रहरीको प्रारम्भिक अनुसन्धानका क्रममा उक्त घरमा कोठा भाडामा लिएर उनीहरूले अवैध सुनको कारोबार गरेको प्रहरीको भनाइ छ। उनीहरूको साथबाट सुन पगाल्न प्रयोग हुने मेसिन पनि बरामद गरिएको छ। उनीहरूले अवैध सुनको गरगहना बनाएर बेच्ने गरेका थिए।"
हुम्लामा आरन पेसा लोप हुँदै,"हुम्ला : पछिल्ला समय आधुनिकीकरण बढ्दै जाँदा हुम्लामा आरन पेसा लोप हुँदै गएको छ। विगतमा हँसिया, आसी,कुटो कादोलो, बञ्चरो लगायतका कृषि औजार निर्माण गर्ने आरन पेसा पछिल्लो समय हराउँदै जान थालेको हो। परम्परागत पेसा अँगाल्दै आएका सिमकोट गाउँपालिका३ का पवसिहं सुनार आधुनिकीकरणसँग यो पेसा हराएकोमा चिन्ता व्यक्त गरे। अहिलेको परिवेशअनुरुप उपयुक्त आम्दानी नुहुँदा यो पेसा विस्तारै हराउँदै गएको सुनारले बताए। आरनका लागि सल्लाको कोइला लिन धेरै टाढा जानुपर्छ सल्ला पाइँदैन आरनका लागि सामग्री पनि छैन। अहिले मन लागे बनाउँछु मन नलागे बनाउँदिन, उनले भने। १० वर्षदेखि आरन पेसामा सक्रिय हुम्लाको चंखेली गाउँपालिका२ का बिरबान कामी यो पेसाबाट पछिल्लो समयमा आम्दानी हुन छाडेपछि छोड्न बाध्य भएको बताए। गाउँमा खेतीपाती गर्न छाडे।आरनमा आएर आँसी, कुटो, कोदालो बनाउन स्थानीयले छोडेपछि आफ्नो पेसा लोप हुँदै गयो, उनले भने। पहिले कोदालो, बञ्चरो, हँसिया बनाएपछि स्थानीयबासीहरुले अन्नपात दिने गरे पनि पछिल्लो समय आम्दानी हुन छोडेको उनले बताए। दिनभर फलाम पिटेर विभिन्न सामाग्री निर्माण गरेअनुसार ज्याला नपाउँदा परिवार पाल्नै मुस्किल भएको अर्का स्थानीय असाढे कामीले बताए। गाउँबाट एक दिन टाढा चंखेली गाउँपालिका५ को नेप्का गाउँ पुगेर फलाम पिटेर ज्याला गर्दै आएको १० वर्ष भएको उनको भनाइ छ।"
राहदानी बनाउन जाँदा अनिवार्य परामर्श लिनुपर्ने,"झापा : जिल्ला प्रशासन कार्यालय झापाले राहदानी (पासपोर्ट) बनाउन आउने सेवाग्राहीले अबदेखि अनिवार्य रुपमा आप्रवासी स्रोत केन्द्रमा परामर्श लिनुपर्ने नियमलाई कडाइका लागु गर्ने निर्णय गरेको छ। सुरक्षित आप्रवासन (सामी) कार्यक्रमले आप्रवासी स्रोत केन्द्र र जिल्ला प्रशासन कार्यालयबीच स्रोत केन्द्रहरूको कार्य प्रगति सम्बन्धी अन्तरक्रिया कार्यक्रम पश्चात् सो नियमलाई कडाइका लागू गर्ने निर्णय गरेको हो। वैदेशिक रोजगारी, शिक्षण तथा अन्य प्रयोजनका लागि विदेश जानेहरू राहदानी (पासपोर्ट) बनाउन आउँदा प्रशासन कार्यालयभित्रै स्थापना गरिएको आप्रवासी स्रोत केन्द्रमा परामर्श लिनुपर्ने प्रावधानलाई कडाइका साथ लागू गरिएको प्रमुख जिल्ला अधिकारी बन्धुप्रसाद बास्तोलाले जानकारी दिए। राहदानी शाखाको बाहिर सो सम्बन्धी सूचनामूलक बोर्ड राख्ने, परामर्श लिन आएका सेवाग्राहीको आवेदन फारममा छाप लगाउने कार्य अनिवार्य गर्ने र सो छाप लगाएपश्चात् मात्र राहदानीको लागि फोटो खिचाउने प्रक्रियामा जाने निर्णय गरिएको प्रजिअ बास्तोलाले बताए। वार्षिक तथ्याङ्क हेर्दा विदेशिने व्यक्तिहरूले केन्द्रहरूबाट जानकारीका मूलक परामर्श नलिएकाले ठगिने जस्ता समस्याहरू बढ्दै गएको छ। त्यसको रोकथाम तथा न्यूनीकरणका लागि पनि परामर्श सेवालाई अनिवार्य बनाइएको उनको भनाइ छ। चालु आर्थिक वर्षको जेठ मसान्त सम्म प्रशासन कार्यालय झापाबाट २७ हजार ७९१ राहदानी जारी भएको छ। त्यसमध्ये १० हजार ४५१ जनाले मात्र आप्रवासी स्रोत केन्द्रमा परामर्श लिएको सामीका कार्यक्रम संयोजक शेखर बुढाथोकीले जानकारी दिए। १७ हजार ३४० अर्थात् ६२ दशमलव ३९ प्रतिशत सेवाग्राहीहरू सूचनाको पहुँचबाट छुटेको उनको भनाई छ। त्यस्तै इलाका प्रशासन कार्यालय गौरीगञ्जबाट २ हजार ७०६ राहदानी जारी भएकोमा आप्रवासी स्रोत उप केन्द्रमा एक हजार ५४० जनाले परामर्श लिएको छ। एक हजार १६६ जना सूचनाको पहुँचबाट वञ्चित भएको उनले बताए। भद्रपुर र गौरीगञ्जमा रहेका स्रोत केन्द्रमा चालु आर्थिक वर्षमा १४३ वटा मुद्दा परेकोमा ३६ वटा समाधान भएको र १०६ वटा मुद्दा अझै प्रक्रिया रहेको सामीको सहयोगी संस्था हेल्भेटासका कार्यक्रम अधिकृत रोहित विश्वकर्माले जानकारी दिए। भद्रपुर नगर प्रमुख गणेश पोखरेलको अध्यक्षता भएको कार्यक्रममा प्रजिअ बास्तोला, सहायक प्रजिअ विश्वराज नेपाल, प्रमुख प्रशासकीय अधिकृत सुनिल निरौला लगायतको उपस्थिति रहेको थियो। त्यसैगरी सुरक्षित आप्रवासन (सामी) कार्यक्रमले भद्रपुर, मेचीनगर, दमक र गौरीगञ्जमा खटिएका कर्मचारीहरूसँग वार्षिक समीक्षा गोष्ठी समेत सम्पन्न गरिसकेको जनाइएको छ।"
कोशीसहित पाँचवटा प्रदेशमा भारी वर्षाको संभावना सतर्कता अपनाउन अनुरोध,"काठमाडौं : हाल देशभर मनसुनी वायुको प्रभाव रहेको जनाउँदै जल तथा मौसम विज्ञान विभागले मनसुनको न्यूनचापीय रेखा पूर्वतर्फ सरदर स्थानको आसपास तथा पश्चिमतर्फ सरदर स्थानको उत्तरमा अवस्थित रहेको बताएको छ । शुक्रबार दिउँसो देशभर साधारणदेखि पूर्णतया बदली हुने विभागले जनाएको छ। विभागका अनुसार सबै प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । कोशी,लुम्बिनी र सुदूरपश्चिम प्रदेशका एकदुई स्थानमा भारी वर्षाको पनि सम्भावना छ । यसैगरी, आज राति देशभर साधारणदेखि पूर्णतया बदली रहनेछ । सबै प्रदेशका धेरै स्थानमा मेघगर्जन चट्याङसहित हल्कादेखि मध्यम वर्षाको सम्भावना छ । कोशी, मधेस, गण्डकी, लुम्बिनी र सुदूरपश्चिम प्रदेशका केही स्थानमा भारी वर्षाको सम्भावमा छ । आगामी २४ घण्टामा सबै प्रदेशका मेघगर्जन चट्याङसहित हल्कादेखि मध्यम वर्षाको सम्भावना छ । विभागले कोशी, मधेस, गण्डकी, लुम्बिनी र सुदूरपश्चिम प्रदेशका केही स्थानमा तथा बाँकी प्रदेशका एकदुई स्थानमा भारी वर्षाको सम्भावना रहेकाले ती क्षेत्रमा हुन सक्ने गेग्रान बहाव,बाढी,पहिरोको जोखिमबाट बच्न अनुरोध गरेको छ ।"
गुल्मीमा वन्यजन्तुबाट बाली जोगाउनै सकस,"गुल्मी : मालिका गाउँपालिका४ ठुलीचौरका प्रेम बहादुर थापाको १३ रोपनी जग्गा जमिन छ। थापाले आफ्नो बारीमा वर्षमा एक पटक मकै, आलु र कोदो लगायतका अन्नबाली रोप्ने गर्छन्। उनले गत फागुनमा दुई हलको बारीमा मकै रोपेका छन्। मकैसँगै थापाले केही खाली बारीमा आलु खेती पनि गरेका छन्। गतवर्ष उनले ३० मुरी आलु र नौ मुरी मकै उत्पादन गरेर बिक्री गरेको बताउँछन्। तर, यस वर्ष बँदेल र जंगली जनावरका कारण उत्पादन के कति हुन्छ भन्ने नै टुंगो छैन। पछिल्लो केही वर्षयता जंगली जनावरका कारण गाउँमै उत्पादन घटिरहेको उनले बताए। अहिले ग्रामीण क्षेत्रका किसानले उत्पादन गरेका कृषि उपज जंगली जनावरको आहार बन्ने गरेको छ। थापाको सानो परिवार छ। उनकी छोरी चुमा थापा पनि घरमै छिन्। छोरीले दिउँसो गाउँकै एक बैंकमा जागिर गर्छिन्। बिहान बेलुका र फुर्सदको समयमा उनले परिवारलाई खेती किसानीमा सघाउँछिन्। विगत केही वर्षदेखि बँदेल लगायत जंगली जनावरले सताएपछि उनको परिवारले जनावरलाई रोक्न बारी वरिपरि बाँसले घेराबार गरेका छन्। तरपनि उनी र गाउँका किसानले जंगली जनावरको समस्या भोग्दै आएका छन्। अहिले उनको बारीमा हरियो मकै र आलु छ। दिउँसो गाउँमा मानिसको चहलपहल हुने भएकाले जंगली जनावर देखिँदैनन्। रातभर गाउँबस्ती सुनसान हुने हुँदा जंगली जनावरको बास नै मकैबारीमा हुने गर्दछ। जंगली वन्यजन्तुको हैरानीले सास्ती खेपेका केही गाउँलले वडा कार्यालय र गाउँपालिकालाई समस्या समाधान गर्न पटक पटक माग गरे पनि त्यसको सुनुवाइ नभएको उनीहरूको गुनासो छ। मानो रोपेर मुरी फलाउने सोचले बारीमा मकै आलु रोपियो, बाली स्याहार्ने बेलामा बँदेल रातभर बारीमा पसेर भएको सबै सखाप पारिदियो, थापाले भनिन्, यस्तै भएर होला आजभोलि गाउँघरमा किसानको मनोबल घट्ने र बारी बाँझो रहने अवस्था नै सिर्जना भएको छ,सरकारले किसानलाई राहतको व्यवस्था गर्दै गर्दैन तर, घेरबारका लागि काँडेतार दिए पनि अर्को वर्ष बारी बाँझो राख्नु पर्ने थिएन। उनी जस्तै सोही गाउँका किसान हुन् हिराबहादुर थापा। छोराछोरी सहितको परिवार भएपनि अहिले घरमा उमेर पुगेका बूढाबूढी मात्रै छन्। छोराछोरी पढाइ र रोजगारीका लागि बाहिर गएका छन्। उनीहरूले घरमा एउटा भैंसी पालेका छन्। उनको पनि १५१६ रोपनी जग्गा जमिन छ। थापाले खेतलाको साहारमा अन्नबाली रोप्ने र भित्र्याउने गर्दछन्। गाउँको जग्गा मलिलो भएकाले उत्पादन पनि राम्रै हुने गरेको हिराबहादुर सुनाउँछन्। केही वर्षयता गाउँमा जंगली जनावर हावी भएकाले लक्ष्य अनुरूप प्रतिफल लिन नसकेको थापाले बताए। गाउँमा युवा जनशक्ति न्यून छ भने भएका जग्गा जमिन बाँझिन थालेका छन्। पहिले गाउँमा टनाटनी गाईवस्तु पालिन्थ्यो, गाईभैसींको मल बारीमा छरिन्थ्यो , मानो रोपेर मुरी फलाइन्थ्यो तर यी कुरा अहिले एकादेशका कथा जस्तै भए, हिरा बहादुरले विगत स्मरण गरे। आजभोलि गाउँमा मान्छे र घरपालुवा भन्दा जंगली जनावरको संख्या बढ्दै गएको छ त्यसैले वनजंगलमा आवश्यक आहार नहुँदा उनीहरू गाउँबारीमा पसिरहेका छन्, उनले भने बाली भित्राउने बेलामा जंगली जनावरले दिएको दुःख र हैरानीका कारण हामी किसान आजित बनेका छौं तर,यसको व्यावस्थापन र निवारणका लागि सरकारसँग ठोस निर्णय नै छन्। मालिका गाउँपालिकाका अर्खाबाङ्ग, दर्लिङ्ग, घमिर, छापहिले, मर्भुङ्ग, नेटा लगायतका स्थानमा बाँदर र बँदेलले थप समस्या दिइरहेको छ। किसानले बारीमा रोपेको मकै बँदेल र बाँदरले सखाप पारिदिने गरेको छ। किसानले बाली सखाप पारेका तस्बिर खिचेर जग्गा बाँझो र किसानको मनोबल घट्नुको कारण यही होला भन्दै सामाजिक सञ्जाल मै राखेका छन्। फागुनमा रोपेको मकैले साउनमा उत्पादन दिन्छ। यहाँका किसानको मुख्य आम्दानीको स्रोत आलु नै बन्ने गरेको छ। मकैसँगै आलुपनि उत्पादन हुने भएकाले यस क्षेत्रका किसानले दुई उत्पादन एकै पटक भित्राउँछन्। मकै भित्राएपछि लगत्तै खेतमा धान र बारीमा कोदो रोप्ने प्रचलन छ। अहिले मकैमा घोगा र आलुमा दाना लागिरहेको छ। मकैमा लागेको घोगा खाना रातिमा जंगली जनावरको बासस्थान नै बारी बन्ने गरेको स्थानीय किसान बताउँछन्। ग्रामीण क्षेत्रमा दिउँसोमा बाँदर र रातिमा बँदेल र दुम्सी लगायतका जनावरको आक्रान्तले पछिल्लो समय किसानमा निराशा पैदा भएको छ। गुल्मीमा जङ्गली जनावरका कारण किसानलाई बाली जोगाउनै सकस परेको छ। जङ्गल नजिक बसोबास गर्ने किसान जङ्गली जनावर बँदेलबाट पीडित मात्रै पीडित बनेका छैनन् उनीहरू वन्यजन्तुका लागि आहार जुटाइदिने एक माध्यम समेत बनेका छन्। यी र यस्ता समस्या जिल्ला अधिकांश किसान भोग्न बाध्य छन्। त्यस्तै मदाने गाउँपालिका ६ डढुवाका प्रेम बहादुर घर्तीले दिउँसोमा बाँदर र रातिमा बंदेलका कारण घोगा लाग्दै गरेका मकै जोगाउनै समस्या परेको गुनासो गरे। सरकारले बाँदर र बँदेल मार्न पाउनुपर्ने कानुनी व्यवस्था गरिदिनुपर्यो, उनले भने, होइन भने हामी किसानलाई मेहनत अनुसारको लगानी उठाउने अवस्था नै छैन। जङ्गली जनावर नियन्त्रणका लागि वडा कार्यालय र वन कार्यालयसँग आग्रह गरिए पनि किसानको समस्यालाई गम्भीरतापूर्वक नलिइएको किसानको आरोप छ। जिल्लाका विभिन्न ठाउँमा बाँदर र बँदेलका कारण अन्नबाली जोगाउनै मुस्किल परेको छ। वन्यजन्तुले मकैबाली जोगाउन दिउँसोमा बारीको छेउमा छाप्रो निर्माण गरेर कुकुरको साहारा लिएर किसान बस्नुपर्ने बाध्यता छ, घर्तिले भने, बँदेल साँझमा आएर कति बेला खान्छ पत्तै हुन्न, बाँदर र बँदेललाई मार्न दिने कानुनी व्यवस्था भएमात्र किसानले उत्पादन गरेको अन्नबालीमा कम क्षति हुने थियो। जङ्गली जनावरलाई मार्न नदिने र मकैबाली बचाउनका लागि बारीमा एक्लै जानुपर्दा वन्यजन्तुले आक्रमण गर्छ कि भन्ने डरको किसानले बर्सेनि समस्या भोग्नुपर्ने अवस्था रहि आएको छ। अघिल्लो आर्थिक वर्षमा मालिका गाउँपालिकामा अन्नबालीमा वन्यजन्तुले पुर्याएको क्षतिको क्षतिपूर्तिको माग र प्रहरी मुचुल्का सहित १८ जना किसानका निवेदन आएको कृषि विकास शाखाले जनाएको छ। गाउँपालिका आएका सबै निवेदन डिभिजन वन कार्यालयमा राहत उपलब्ध गराउनका लागि पठाइएको छ। यस आर्थिक वर्षमा अन्नबालीमा वन्यजन्तुले पुर्याएको क्षतिका निवेदन नआएको गाउँपालिकाले जनाएको छ। खेतबारीमा रोपिएको अन्नबालीमा वन्यजन्तुले क्षति पुर्याएमा मूल्याङकनको आधारमा १० हजार रुपैयाँ राहत उपलब्ध गराउने राहत वितरण निर्देशिका २०८० नै बनेको छ। तर,राज्यबाट रकम अभाव भएकाले थुप्रै निवेदन कार्यालयमा आए पनि किसानले राहत नपाएको डिभिजन वन कार्यालय गुल्मीका वरिष्ठ वन अधिकृत पंकजकुमार ठाकुरले बताए। हाल किसानबाट वन्यजन्तुले क्षति पुर्याएको विवरण सहितका निवेदन धेरै नै आउने गरेको भएपनि राहतका लागि केही प्रक्रिया अगाडि नबढेको उनले बताए।"
धितोपत्र बोर्डको अध्यक्ष नियुक्ति प्रक्रियामा अन्तरिम आदेशलाई निरन्तरता दिने सर्वोच्चको निर्णय,काठमाडौं : सर्वोच्च अदालतले धितोपत्र बोर्डको अध्यक्ष नियुक्ति प्रक्रिया सम्बन्धमा यसअघि जारी भएको अन्तरिम आदेशलाई निरन्तरता दिने निर्णय सुनाएको छ। न्यायाधीशहरू सपना प्रधान मल्ल र बालकृष्ण ढकालको इजलासले शुक्रबार मुद्दाको फैसला नभएसम्मका लागि अन्तरिम आदेश निरन्तर हुने निर्णय सुनाएको हो। बोर्डका अध्यक्ष प्रतिस्पर्धी सन्तोषनारायण श्रेष्ठले दायर गरेको रिटमा दोस्रो सुनुवाइ गर्दै सर्वोच्चले गत १८ असारमा न्यायाधीश अब्दुल अजिज मुसलमानको इजलासले अल्पकालीन अन्तरिम आदेश जारी गरेको थियो। अध्यक्षको सर्ट लिस्टमा परेका पाँच जनामध्ये तीनजना अन्तर्वार्तामा अनुपस्थित भएपछि सिफारिस समितिले प्रक्रिया रद्द गर्ने निर्णय गरेको थियो। सर्टलिस्टमा परेका सन्तोषनारायण श्रेष्ठले उक्त निर्णय रद्द गर्न माग गर्दै सर्वोच्चमा रिट दिएका थिए। सिफारिस समितिले अध्यक्षका लागि १९ जनाको आवेदन परेको थियो। समितिले तीमध्ये ५ जनाको नाम सर्ट लिस्टमा राखेको थियो।
निर्माण व्यवसायीको ६० अर्ब रुपैयाँ भुक्तान हुन बाँकी,काठमाडौं : नेपाल निर्माण व्यवसायी महासंघले आर्थिक वर्ष समाप्त हुन लाग्दा पनि अर्बौं रकम भुक्तानीका लागि पहल नभएको जनाएको छ। शुक्रबार काठमाडौंमा पत्रकार सम्मेलन गर्दै महासंघले निर्माण व्यवसायीहरूको कुल ६० अर्ब रुपैयाँ भुक्तान हुन बाँकी रहे पनि त्यसतर्फ राज्यले खासै ध्यान नदिएको जनाएको हो। सार्वजनिक खरिद नियमावलीको १३ औं संशोधन जारी भए पश्चात् म्याद थप भए पछि राज्यले निर्माण व्यवसायीलाई भुक्तानी गर्नुपर्ने दायित्व करिब ४० अर्ब रुपैयाँ र चालू आयोजनाहरूको करिब २० अर्ब भुक्तानी हुन बाँकी रहेको महासंघका अध्यक्ष रवि सिंहले बताए। निर्माण व्यवसायीहरूको ठूलो रकम भुक्तानी नहुँदा निर्माणसँग सम्बन्धी कामका साथै अन्य सम्बन्धित क्षेत्रमा प्रभाव देखिएको उनले बताए। त्यस्तै उनले राज्यले दिनुपर्ने कुनै पनि सहुलियत नदिई उल्टै व्यवसायीहरूलाई कालोसूची मा राखिएको भन्दै आपत्ति जनाए। निर्माण व्यवसायीहरूको रकम भुक्तान गरिदिने प्रतिबद्धता जनाएको अवस्थामा त्यस बमोजिम तत्काल रकम भुक्तानीको व्यवस्था नभएर व्यवसायीहरू हतोत्साहित हुन पुगेको महासंघको भनाइ छ। महासंघले आवश्यक बजेट रकमान्तर एवं थप गरी यही असार मसान्त भित्रै अनिवार्य रूपमा सबै निर्माण कार्यको भुक्तानीको व्यवस्था गर्न माग गरेको छ।
बिरुवा बन्यो स्याङ्जाकै पहिलो बालश्रममुक्त पालिका,"स्याङ्जा : स्याङ्जाको बिरुवालाई बालश्रममुक्त गाउँपालिका घोषणा गरिएकोे छ। घोषणा भएसँगै उक्त पालिका स्याङ्जाको पहिलो र सम्भवतः गण्डकी प्रदेशको पनि पहिलो बालश्रममुक्त गाउँपालिका बनेको हो। गाउँपालिकाका अध्यक्ष सूर्यबहादुर कुँवरले बिरुवालाई पहिलो बालश्रममुक्त गाउँपालिका घोषणा गर्न पाएकोमा खुशी व्यक्त गर्दै आगामी दिनमा पनि बालश्रममुक्त राख्ने अभियानलाई निरन्तरता दिइने बताए। बालश्रममुक्त बनाउन आवश्यक सबै सूचक र मापदण्ड पूरा गरेपछि गाउँपालिकालाई बालश्रममुक्त घोषणा गरिएको अध्यक्ष कुँवरले जानकारी गराए। पालिकाभित्रका सबै ८ वडालाई क्रमशः बालश्रममुक्त गर्दै सिँगो गाउँपालिकालाई बुधबार बालश्रममुक्त गरिएको उनले बताए। घर, विद्यालय, पसल, होटल, उद्योग, व्यवसाय, व्यापारिक संस्था, कार्यालयलगायतका क्षेत्रमा १८ वर्षभन्दा कम उमेरका बालबालिका श्रमिकका रूपमा राखिएका छैनन्। उनीहरूले जोखिमपूर्ण काम गरेका छैनन््, अध्यक्ष कँुवरले थपे, बालश्रममा भए नभएका विषयमा चरणबद्ध अभियान र अध्ययन अनुगमन गर्नुका साथै बालश्रम नगर्न र नगराउने गरी प्रतिबद्धतासहित बालश्रममा लगाउन नहुने बारेमा पालिकावासीलाई सचेत एवं जानकारी गराएका छौं। सबै बालबालिकाले विद्यालयमा पढ्न पाउनुका साथै बालअधिकारबाट वञ्चित गर्न नहुनेमा समेत सूचित गराएको उनले बताए। बिरुवा गाउँपालिकाका आठवटै वडावासीले बालबालिकालाई श्रममा लगाउँदैनौं र बालअधिकार सुनिश्चितता गर्छौं भनेर प्रतिबद्धता पनि जनाइसकेका छन्। बालश्रम नगरौं, नगराऔं, बालश्रम कानुनविरुद्धको कार्य हो। बालश्रम दण्डनीय अपराध हो जस्ता नारा लेखिएका प्लेकार्ड बोकेर बिरुवा बजार परिक्रमा गरी पालिकामा आयोजित औपचारिक कार्यक्रममार्फत बालश्रममुक्त घोषणा गरेका थिए। बिरुवा गाउँपालिकाको आयोजना तथा महिला बालबालिका तथा ज्येष्ठ नागरिक मन्त्रालय राष्ट्रिय बालअधिकार परिषद् र गुड सेफर्ड इन्टरनेसनल फाउन्डेसनको समन्वय तथा सहकार्यमा बिरुवा गाउँपालिकालाई बालश्रममुक्त पालिका घोषणा गरिएको उपाध्यक्ष भगवती शर्माले बताइन्। बिरुवा गाउँपालिकामा बालश्रम कार्यविधि २०७७ अनुरूप विभिन्न ७ वटा सूचक र २० उपसूचक पूरा गरेपछि पालिकालाई बालश्रममुक्त भनी औपचारिक रूपमा घोषणा गरिएको हो। पालिकामा विद्यालय जाने उमेरका झन्डै २ हजार ४ सय बालबालिका रहेको पालिकाका पञ्जीकरण शाखा प्रमुख एवं स्थानीय बालकल्याण अधिकारी जनक भण्डारीले जानकारी दिए।"
स्थानीय तहका कृषिमा यान्त्रीकरण,"पछिल्लो समय स्थानीयस्तरमा गोरु र कृषि मजदुरको अभाव हुँदै जाँदा खेतीयोग्य जमिनहरू बाँझो हुन थालेपछि सिन्धुलीका अधिकांश पालिकाले किसानलाई धमाधम अनुदानमा कृषियन्त्र वितरण गर्न थालेका छन्। दुई नगरपालिका तथा सात गाउँपालिकासहित नौ स्थानीय तह रहेको जिल्लाका अधिकांश पालिकाले ५० देखि ७५ प्रतिशतसम्म अनुदानमा कृषियन्त्र वितरण थालेका हुन्। स्थानीय तहहरूले वार्षिक कार्यक्रमअनुसार पालिकाका बाँझो जमिनमा कृषि उत्पादनका लागि सहज होस् भन्ने उद्देश्यले किसानहरूलाई कृषियन्त्र वितरण गर्दै आएका हुन्। परम्परागत रूपमा खेतबारी खनजोत गर्दै आइएको गोरुको प्रयोगको सट्टा र कृषि मजदुरको अभावमा पनि किसानहरूलाई सहयोग पुगोस् भन्नका लागि अनुदानमा हाते ट्याक्टर, पावरटेलर, मोटर पम्प, पाइप, कुटो, कोदालो, रिजर्भ ट्याङ्कीदेखि बिउबिजन, बिरुवा तथा पानी हाल्ने जारीसम्म वितरण गरिएको पालिकाहरूले जनाएका छन्। आधुनिकीकरण र यान्त्रीकरणका माध्यमबाट किसानको लागतमा कमी र उत्पादनमा वृद्धि हुने भएपछि अधिकांश पालिकाले आफ्नो वार्षिक नीति तथा कार्यक्रममा कृषि क्षेत्रलाई नै प्राथमिकतामा राखेर बजेट ल्याउने गरेका छन्। सिन्धुलीको सुनकोशी गाउँपालिकाले केही दिन अघिमात्र किसानलाई कृषि सामग्री र हाते ट्याक्टर वितरण गरेको छ। गाउँपालिकाले एक घर एक करेसाबारी कार्यक्रमअन्तर्गत ७० कृषकलाई कृषि सामग्री र १८ कृषकलाई मिनीटिलर हाते ट्याक्टर वितरण गरेको हो। गाउँपालिकाले ७० किसानलाई तरकारीको बिउबिजन, प्राङगारिक मल, गार्डेन पाइप, स्प्रिङकेल, पहेँलो टाँसिने जाल, हजारी, पाँच सय लिटरको ट्याङ्की, कुटोलगायतका कृषि सामान वितरण गरेको हो। किसानको लागतमा कम र उत्पादनमा वृद्धि गर्ने उद्देश्यले आवश्यक सामग्री अनुदानमा दिइएको गाउँपालिकाकी अध्यक्ष दीपा बोहोरा दाहालको भनाइ छ। यस्तै जिल्लाको तीनपाटन गाउँपालिकाले पनि व्यावसायिक रूपमा कृषि व्यवसाय गर्दै आएका कृषकलाई कृषियन्त्र उपहारस्वरूप प्रदान गरेको छ। गाउँपालिकाको वार्षिक कार्यक्रमअनुसार पालिकाका १७ अगुवा कृषकहरूलाई कृषि सामग्री मिनीपावर टेलर प्रदान गरेको हो।गाउँपालिकाका अध्यक्ष कर्णबहादुर थापाका अनुसार तीनपाटन गाउँपालिका र हेफर प्रोजेक्ट नेपालको आर्थिक तथा प्राविधिक सहयोग र हाम्रो प्रयास नेपाल सिन्धुलीको सहजीकरणमा गाउँपालिकाका विभिन्न वडाका १७ कृषकलाई ५० प्रतिशत अनुदानमा कृषि यन्त्र प्रदान गरिएको हो।सिन्धुलीको हरिहरपुरगढी गाउँपालिकाका तीन वटा वडाका किसानलाई सिँचाइ सुविधाका लागि पानी तान्ने मोटर र पाइप वितरण गरिएको गाउँपालिकाले जनाएको छ। बिहीबार गाउँपालिकाले नियमित कुलोबाट सिँचाइ सुविधा नभएका किसानलाई लक्षित गरेर वडा नम्बर ६, ७ र ८ का किसानलाई मोटरपम्प र पाइप वितरण गरिएको गाउँपालिकाका प्रमुख प्रशासकीय अधिकृत दीपेन्द्र पैकराले जानकारी दिए। सिन्धुली क्षेत्र नम्बर २ का प्रतिनिधिसभा सदस्य राजन दाहालको प्रमुख आतिथ्यतामा भएको कार्यक्रममा मोटर र पाइप वितरण गरिएको पैकराको भनाइ छ।"
नयाँ मान्छे देख्दा लजाउने महिला अहिले आयआर्जनमा,"मुगु : गाउँमा नयाँ मान्छे देख्नेबित्तिकै घुम्टोले मुख छोपेर लजाउने ग्रामीण भेगका महिला हिजोआज खुलेर बोल्न थालेका छन्। यति मात्र होइन, उनीहरू व्यक्तिगत सरसफाइलाई प्राथमिकतामा राखेर जीविकोपार्जनका लागि विभिन्न सीपमूलक कार्यमा अगाडि बढ्न थालेका छन्। महिला विभिन्न खाले तालिम, गोष्ठी र समूहका बैठक छलफलमा सहभागी हुन थालेपछि खुलेर बोल्नुका साथै विभिन्न खाले आयआर्जनका कार्यक्रम सञ्चालनमा ल्याउन थालेका हुन्। सोरु गाउँपालिका ६, ७, ८, १० र ११ वडामा आइएनएफ मुगुद्वारा सञ्चालित समावेशी विकास सशक्तीकरण र जिविकोपार्जन कार्यक्रमले तालिम, गोष्ठी, बैठक र छलफल गराउँदा आफूहरू निरधक्कका साथ खुलेर बोल्न सक्ने भएको आईएनएफ मुगुले आयोजना गरेको सामाजिक लेखापरीक्षणमा सहभागी महिलाले बताए। गाउँमा नयाँ मान्छे देख्नेबित्तिकै लजाउने हामी महिला अहिले खुलेर बोल्न सक्ने भएका छौं। सहीछाप गर्न नसक्नेहरू सहिछापा लगाउन सक्ने भएका छौं। आधा पुरुषलाई राष्ट्रिय गान आउँदैन। हामी तालिम गोष्ठीमा सहभागी भएपछि हामीलाई राष्ट्रिय गान समेत पूरै कण्ठ छ। पुरुषले आफ्नो कमाइ भन्दै जाँडरक्सीमा खर्च गर्न थालेपछि गिट्टी कुटेर भए पनि त्यसबाट आम्दानी भएको रकम महिलाले स्थापना गरेका सहकारीमा मासिक बचत गर्ने गरेका छन्। त्यति मात्र नभई सरसफाइ आफ्नो लागि हो भन्ने ठानेर व्यक्तिगतदेखि घरपरिवार र समुदायको सरफाइलाई उनीहरूले पहिलो प्रथामिकतामा राख्ने गरेको सोरु गाउँपालिका८ प्रगतिशिल महिला समूहकी सदस्य रिठु रावलले बताइन््। सोही गाउँपालिका१० लोहरी मष्टा समूहकी छिउरी मल्लले गाउँका महिला पुरुषभन्दा कम नभएको र पुरुषभन्दा धेरै तल्लीन हुने भएकाले व्यक्तिगत सरसफाइ मात्र नभई सामन्य घरखर्चका लागि शिप विकासका तालिम प्राप्त गरी आर्थिक क्षेत्रमासमेत टेवा पुयाएका बताइन्। पहिलेपहिले महिला आफ्नै गाउँघरमा हुने भेला र छलफलमासमेत खुलेर बोल्न चाहँदैन थिए। अहिले विभिन्न तालिम, गोष्ठी, छलफल र बैठकमा सहभागी हुने मौका पाउन थालेपछि खुलेर बोल्नुका साथै ल्याप्चेबाट सहीछाप गर्ने भएका छन्। उनीहरू आ आफ्नो गाउँमा समूह गठन गरी सामुहीक बचत र सहकारी स्थापनासमेत गरेका छन्। अहिले पुरुषको तुलनामा महिला केही कम नभएका र उनीहरूले उदारणीय काम गरेर देखाउन थालेका सोरु गाउँपालिका७ का वडा सदस्य पूर्णसिंह बुढाले बताए। परियोजनामार्फत लिएका तालिमले महिलामा जीविकोपार्जन हुने खालका योजना तथा कार्यक्रमसमेत गाउँ बस्तीमा ल्याइ सञ्चालन गर्ने क्षमता विकास भएको आईएनएफ मुगुका परियोजना संयोजक जुवारीलाल कार्कीले बताए।"
कार्यक्षेत्र नछाड्न ७७ वटै जिल्लाका सीडोओलाई गृहसचिवको निर्देशन,"काठमाडौं : गृहसचिव एकनारायण अर्यालले विपद् प्रतिकार्यमा उच्च प्राथमिकताका साथ समन्वयात्मक काम गर्न प्रमुख जिल्ला अधिकारीहरूलाई निर्देशन दिएका छन्। गृह मन्त्रालयमा भर्चुअल माध्यमबाट कमाण्ड पोष्टका संयोजक तथा सदस्यहरूसहित ७७ वटै जिल्लाका प्रमुख जिल्ला अधिकारी एवं सुरक्षा निकायका पदाधिकारीसँग विपद्जन्य घटना व्यवस्थापनबारे भएको छलफलमा उनले देशभर मनसुन भित्रिएसँगै हुनसक्ने विपद्जन्य घटना व्यवस्थापन गर्न आफ्ना जिल्लाका स्थानीय पालिकासँग सहकार्य एवम् समन्वय गरेर पूर्वतयारी अवस्थामा रहन निर्देशन दिएका हुन्। प्रदेश सरकार, निजी क्षेत्र,सामाजिक संस्थाहरू परिचालनका निम्ति समन्वय गर्न एवं सडक विभागबाट तयारी अवस्थामा राखिएका उपकरण मुख्य राजमार्गमा तैनाथ गर्नुपर्ने जनाउँदै गृहसचिव अर्यालले त्यसका लागि आवश्यक जनशक्तिको व्यवस्थापन गर्नसमेत निर्देशन दिएको मन्त्रालयले जनाएको छ । विपद् व्यवस्थापनमा पालिकाको भूमिका महत्त्वपूर्ण रहने भएकाले प्रजिअहरूले पालिकासँगका समन्वयमा जोड दिनुपर्ने गृहसचिव अर्यालले निर्देशनमा बताए । 'स्थानीयस्तरमा विपद्जन्य घटनाको पहिलो जिम्मेवारीमा पालिका नै रहने भएकाले जनप्रतिनिधिसहित कर्मचारीसँगको समन्वय महत्त्वपूर्ण छ',उनले भने, 'यस्तो अवस्थामा आफ्नो कार्यक्षेत्र नछाड्न निर्देशन दिनुहोला ।' यसैगरी मौसम पूर्वानुमान गर्ने निकायको तत्परतालाई थप प्रभावकारी गर्न अनुरोध गर्दै तत्काल उद्धार र राहतका लागि हेलिकोप्टरदेखि अन्य प्रभावकारी स्रोत साधन चुस्त राख्न सम्बद्ध सबै पक्षलाई उनले अनुरोध गरे। जिल्लामा काम गर्ने सिलसिलामा असहजता भएका मन्त्रालयसँग समन्वय गर्न र सहजीकरणका लागि तत्काल तयार रहेको उनले बताए। गृहसचिव अर्यालले विपद्बाट मानवीय क्षति व्यहोर्न पुगेका परिवारहरूमा आफैँ उपस्थित भई आवश्यक सहयोग गर्न प्रमुख जिल्ला अधिकारीहरूलाई निर्देशन दिए।"
"अज्ञात व्यक्तिको कुटपिटबाट पाँचथरमा एक जनाको मृत्यु, तीन घाइते","पाँचथर : अज्ञात व्यक्तिहरूको कुटपिटबाट पाँचथरमा एकजनाको मृत्यु भएको छ भने तीनजना घाइते भएका छन् । फिदिम नगरपालिका१४ आहालका ३७ वर्षीय दिनेशकुमार राईको कुटपिटबाट मृत्यु भएको जिल्ला प्रहरी कार्यालयले जनाएको छ । गए राति गाउँकै धनकुमार राईको घरमा राखिएको चिन्ता (धामीझाँक्री)हेर्न गएका दिनेशसहित पर्शु राई, ध्रुव राई र पुस्कर विकमाथि १५२० जनाको समूहमा आएका व्यक्तिले कुटपिट गरेका थिए । घाइते भएका चारै जनालाई उपचारका लागि जिल्ला अस्पताल फिदिम ल्याइएको थियो । उपचारका क्रममा दिनेशको आज बिहान मृत्यु भएको जिल्ला प्रहरी कार्यालयका सूचना अधिकारी बिनालाल साह तेलीले जानकारी दिए। घाइतेमध्ये धुव्र र पुस्कर विक सामान्य उपचारपछि अस्पतालबाट डिस्चार्ज भएका छन् । कुटपिटमा संलग्न व्यक्तिको पहिचान हुन बाँकी रहेको प्रहरीले जनाएको छ । घटनामा संलग्नको खोजीका लागि प्रहरी निरीक्षकको नेतृत्वमा प्रहरी चौकी रानीटार र पौवासारतापबाट टोली परिचालन भएको जनाइएको छ । रासस"
एसईईमा डडेल्धुराका ८ विद्यालय निल,"डडेल्धुरा : माध्यमिक शिक्षा परीक्षा (एसइई)मा डडेल्धुराका आठ विद्यालयको नतिजा शून्य आएको छ। डडेल्धुराबाट ७० विद्यालय परीक्षामा सहभागी भएका मध्ये नमुना विद्यालय समेत गरी ८ वटाको नतिजा शून्य आएको हो। राष्ट्रिय परीक्षा बोर्डले सार्वजनिक गरेको एसईईको नतिजामा जिल्लाका आठवटा सामुदायिक विद्यालयको नतिजा शून्य आएको हो । परशुराम नगरपालिकाको भागेश्वर, कैलपाल र शिवपार्वती मावि, भागेश्वर गाउँपालिकाको कैलपाल मावि,अजयमेरु गाउँपालिकाको नमुना बालकल्याण मावि पुइलेक, गन्यापधुरा गाउँपालिकाको सिताराम मावि,नवदुर्गाको भुवनेश्वरी र अमरगढी नगरपालिकाको महेन्द्र मावि(खुला)को नतिजा गरि ८ वटा विद्यालयको नतिजा एनजी छ । तर, महेन्द्र माविको साधारणतर्फ ८८ मध्ये २७ जना र प्राविधिकतर्फ ४८ मध्ये ४१ विद्यार्थी उत्तीर्ण भएका छन् । विद्यालयको गुणस्तर सुधारभन्दा भौतिक संरचना सुधारमा मात्रै लाग्दा पढाइको परिणा कमजोर हुन आएको अभिभावकको आरोप छ । एसईईको नतिजा प्रकाशितपछि भने अभिभावक र शिक्षकहरू भने चिन्तित देखिन्छन् ।"
बेवारिसे अवस्थामा १ सय ६९ किलो गाँजा बरामद,"विराटनगर : विराटनगरमा बेवारिसे अवस्थामा १ सय ६९ किलो गाँजा बरामद भएको छ । प्रहरीले बिहीबार राति ठूलो परिमाणमा गाँजा बरामद गरेको हो । विराटनगर महानगरपालिका१७ गुजार टोलबाट गाँजा बरामद गरिएको जानकारी मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार जिल्ला प्रहरी कार्यालय मोरङ र इलाका प्रहरी कार्यालय रानीको संयुक्त टोलीले राति ११ बजेतिर गाँजा फेला पारेको थियो । खाली जमिनमा त्यत्तिकै छाडिएको अवस्थामा ६ पोका गाँजा फेला परेको बस्नेतले बताए । उनका अनुसार बरामद गरिएको गाँजा आवश्यक अनुसन्धानका लागि इलाका प्रहरी कार्यालय रानीमा राखिएको छ । गाँजा कसले ल्याएर खाली जग्गामा फालेको हो भन्ने यकिन भइसकेको छैन । यद्यपि, यसको ओसारपसार एवं कारोबारमा संलग्नको खोजी भइरहेको जानकारी बस्नेतले दिए । उनका अनुसार प्रहरी आएको थाहा पाएका कारण ओसारपसारमा संलग्नहरू नै गाँजा फालेर भागेको हुनसक्ने अनुमान छ । गाँजा नेपालबाट भारततर्फ लैजान खोजिएको हुनसक्ने प्रहरीको अनुमान छ ।"
अन्नपूर्ण संरक्षण क्षेत्रमा कीर्तिमानी पर्यटक संख्या,"पोखरा : अन्नपूर्ण संरक्षण क्षेत्रको पदयात्रामा यस आर्थिक वर्षको असार दोस्रो सातासम्म अहिलेसम्मकै धेरै पर्यटकले पदयात्रा र तीर्थयात्रा गरेका छन्। संरक्षण क्षेत्रको पदयात्रामा जाने विभिन्न देशका पर्यटक र मुक्तिनाथ मन्दिरको दर्शन गर्न जाने भारतीय पर्यटकसमेत गरेर अहिलेसम्मकै धेरै पर्यटक अन्नपूर्ण संरक्षण क्षेत्रमा पुगेका हुन्। चालु आर्थिक वर्षको असार महिनाको दोस्रो सातासम्म अन्नपूर्ण संरक्षण क्षेत्रमा अहिलेसम्मकै धेरै २ लाख १७ हजारभन्दा बढी पर्यटकले भ्रमण गरेका अन्नपूर्ण संरक्षण क्षेत्र आयोजना (एक्याप) का प्रमुख डा रविन कडरियाले जानकारी दिए। यो अवधिमा अन्नपूर्ण संरक्षण क्षेत्रमा सार्क मुलुकका १ लाख १४ हजार १ सय ६९ जना र अन्य मुलुकका १ लाख २ हजार ८ सय ८९ जना पर्यटकले भ्रमण गरेको तथ्यांक छ। यो तथ्यांक अन्नपूर्ण संरक्षण क्षेत्रमा पर्यटक पुगेको रेकर्ड ब्रेकिङ संख्या रहेको एक्यापले जनाएको छ। विश्वमै प्रख्यात अन्नपूर्ण पदयात्रामा सबैभन्दा धेरै पर्यटक कोभिडअघि सन् २०१९ मा १ लाख ८३ हजारको संख्यामा पुगेका थिए। कोभिडका एक आर्थिक वर्षमा इतिहासकै कम पर्यटक संख्या ४ हजार पर्यटक मात्र अन्नपूर्ण संरक्षण क्षेत्रमा पुगेको तथ्यांक छ। कोभिड कम हुँदै गएपछि २०७९ मा १ लाख ७२ हजार १ सय ८५ जना पर्यटकले अन्नपूर्ण संरक्षण क्षेत्रको भ्रमण गरेका थिए। २०८० मा ९० हजार भारतीय पर्यटकले र तेस्रो मुलुकका ८२ हजार पर्यटक अन्नपूर्ण पदयात्रामा गएको एक्यापको तथ्यांक छ। विश्वमै प्रख्यात अन्नपूर्ण पदयात्रा क्षेत्रका बस्ती नभएका क्षेत्रमासमेत सडक विस्तार गर्दापदयात्राका लागि आउने पर्यटक चिन्तित छन्। पदयात्रामै रमाउन आउने पर्यटक यस्ता सडक सञ्जालले डाइभर्ट हुने चिन्ता बढेको टान पश्चिमाञ्चलका अध्यक्ष धर्मराज पन्थीले बताए। सडक सञ्जालका कारण २१ दिन लाग्ने अन्नपूर्ण चक्रिय पदयात्रा (पोखरा, बेसीसहर, मनाङ, थोरङलापास भएर मुक्तिनाथ, तातोपानी, पुनहिल, घान्द्रुक पोखरा) गर्ने समय घटेर एक सातामै समेटिएको व्यवसायीले बताएका छन्। अन्नपूर्ण संरक्षण क्षेत्रका सबैजसो पदयात्रा सडक सञ्जालका कारण छोटिएकाले लामो समय पदयात्रामा रमाउन चाहाने पर्यटकका लागि प्रतिकुल बन्दै गएकोमा व्यवसायीले चिन्ता व्यक्त गरेका छन्। अन्नपूर्ण संरक्षण क्षेत्रमा मुक्तिनाथको दर्शन गर्न जाने भारतीय पर्यटक बढेर अहिलेसम्मकै धेरै पुगेको हो। पछिल्लो समयमा पदयात्रामा रमाउन आउने युरोप, अमेरिकालगायतका देशका पर्यटकको संख्यामा भने कमी आएको एक्यापको तथ्यांक छ। पदयात्रा क्षेत्रमा सडक सञ्जाल विस्तारको कारण यो समस्या आएको टानका उपाध्यक्ष कृष्ण आचार्य बताउँछन्। यसैले संरक्षण क्षेत्रमा नयाँ पदयात्रा मार्ग निर्माणमा उनले जोड दिए। गण्डकी प्रदेश र प्रदेशको राजाधानी सहर पोखरामा वार्षिक रूपमा कति पर्यटक घुम्न आउँछन् भन्ने आधिकारिक तथ्यांक छैन। प्रदेशमा अन्नपूर्ण संरक्षण क्षेत्र आयोजना (एक्याप) र पोखरा विमानस्थलले पर्यटक आएको तथ्यांक राख्ने भए पनि अरू कुनै पनि निकायले नराख्दा पर्यटकको एकिन तथ्यांक नभएको हो। पोखरालाई सरकारले हालै पर्यटकीय राजधानी घोषणा गरेको छ। पर्यटकीय राजधानी पोखराको बजार क्षेत्रमा करिब १२ सय होटल रहेको र ४० हजार भन्दा बढी बेड संख्या रहेको होटल संघ नेपाल पोखराका अध्यक्ष लक्ष्मण सुवेदीले बताए। पोखरामा होटलको लगानी मात्रै ५ खर्ब रहेको अध्यक्ष सुवेदीले सुनाए। पोखराका होटलले मात्र १५ हजारभन्दा बढीलाई रोजगार दिएको संघले जनाएको छ। पोखरामा अन्तर्राष्ट्रिय विमानस्थल सञ्चालन भएपछि पर्यटकको संंख्या बढ्ने विश्वासमा होटल तथा रेस्टुरेन्टमा लगानी बढ्यो तर विमानस्थलबाट अहिलेसम्म पनि नियमित अन्तर्राष्ट्रिय उडान हुन सकेको छैन। पर्यटन क्षेत्रका दक्ष जनशक्ति पलायन हुने क्रम बढेकोले दक्ष जनशक्तिको अभाव रहेको पनि उनले सुनाए। पोखराको पर्यटन क्षेत्रले मात्र ६५ हजार बढीलाई रोजगारी दिएको नेपाल पर्यटन बोर्डका पूर्वकार्यकारी सदस्य टीकाराम सापकोटाले बताए। होटल, रेस्टुरेन्ट, साहसिक पर्यटकीय खेललगायतका पर्यटकीय क्षेत्रमा रोजगारका अवसर सिर्जना भएको हो। गण्डकी प्रदेशका पर्यटकीय क्षेत्रले ७५ हजार बढीलाई रोजगारी दिएको पनि उनले बताए। पोखरामा वार्षिक रूपमा स्वदेशी र विदेशीसमेत गरेर १८ लाख पर्यटक आउने अनुमान रहेको उनले सुनाए।"
नवलपरासीका २१ वटा वडा बाढीको उच्च जोखिममा,"परासी : नवलपरासी जिल्लामा रहेका सात पालिकामध्ये सुनवलबाहेक अन्य ६ पालिकाका २१ वटा वडाहरू बाढीको उच्च जोखिममा रहेका छन् । जिल्ला विपद् व्यवस्थापन समितिले तयार पारेको मनसुन पूर्वतयारी तथा प्रतिकार्य योजना२०८१ मा सबैभन्दा बढी रामग्रामका ७ वटा वडाहरू उच्च जोखिममा रहेको उल्लेख गरिएको छ । रामग्रामको वडा नं १,२,३,५,६,१७ र १८ नम्बर वडाहरू उच्च जोखिममा रहेका छन् । त्यसैगरी उच्च जोखिममा रहेका वडाहरूमा बर्दघाटको १३ र १५, पाल्हीनन्दनको १,२,३ र ६, प्रतापपुरको ३,६ र ८ रहेका छन् । त्यसैगरी सुस्ताको ३,४,५ र सरावलको ६ र ७ नम्बर उच्च जोखिममा रहेको प्रतिकार्य योजनामा जनाइएको छ । त्यसैगरी सुनवलसहित अन्य पालिकाका २५ वटा वडाहरूमध्यम जोखिममा र ८ वटा वडाहरू न्यून जोखिममा रहेको प्रतिकार्य योजनामा उल्लेख छ । जल तथा मौसम विज्ञान विभागले रेड जोन मा राखेका जिल्लामध्ये नवलपरासी पनि रहेको छ । नवलपरासी जिल्ला उच्च जोखिममा रहेकाले बाढीबाट हुन सक्ने संभाव्य क्षति न्यूनिकरण र पूर्वतयारीका लागि जिल्लाका सबै सुरक्षा निकायलाई हाई अलर्टमा राखिएको प्रमुख जिल्ला अधिकारी स्किम श्रेष्ठले जानकारी दिइन् । सुरक्षा निकायसँगै, स्थानीय तह, सरोकारवाला सरकारी कार्यालय र विभिन्न संघ संस्थासँग समन्वय गरी आवश्यक तयारी गरिएको श्रेष्ठको भनाइ छ । बाढीबाट जिल्लामा सबैभन्दा बढी घर खेत डुवान र कटानको समस्या हुने गरेको छ । भारतले आफूतर्फको खोला,नाला सफाइ नगर्दा दक्षिण भएर बग्ने पानीको निकास नहुँदा बर्सेनि डुवान र कटननको समस्या झेल्नु परेको हो । विस्थापितका लागि सम्बन्धित पालिकाहरूमा आश्रय स्थलहरुको व्यवस्थासमेत गरिएको विपद् व्यवस्थापन समितिले जनाएको छ । वर्षा र बाढीबाट दैनिक जनजीवन,कृषि,स्वास्थ्य,सडकलगायत प्रभावित हुनसक्ने भन्दै जिल्ला विपद् व्यवस्थापन समितिले उच्च सर्तकता अपनाउन सबैमा आग्रह गरेको छ ।"
व्यावसायिक सीप सिकाइमा महिलाको आकर्षण,"भोजपुर : फुर्सदको समयमा आयमूलक र आत्मनिर्भर बन्न भोजपुर नगरपालिकाका महिलाहरू सीपमूलक सिकाइमा अग्रसर बनेका छन्। सीप सिकेपछि आम्दानीको स्रोतलाई निरन्तरता दिने लक्ष्यले भोजपुर नगरपालिका९ का महिला यतिबेला सीप विकास तालिममा व्यस्त छन्। भोजपुर नगरपालिका ९, काफ्लेकी शर्मिला तामाङ विगत एक महिनादेखि व्यावसायिक प्राविधिक सीप विकास झोला बुनाइ तालिम लिइरहेकी छिन्। फुर्सदको समयमा सीप सिकेर व्यावसायिक पसल खोलेर आम्दानी गर्ने उनको सोच छ। यो झोला सिलाउने सीपले केही गर्ने हौसला मिलेको छ, अब यो सीप सिकेर व्यवसाय खोल्ने छु, उनले सुनाइन्। आफ्ना फुर्सदिलो समयको सदुपयोग गर्दै आयआर्जनमा लाग्ने महिलाको सीप विकासका सिकाइमा आकर्षण बढ्दै गएको हो। फुर्सदमा गरेको व्यवसायले घरगर्जो र सीपको सदुपयोग हुने भएकाले झोला बुन्ने सीप सिकिरहेको भोजपुर नगरपालिका ९ कै आश्मा शेर्पाले सुनाइन्। झोला बुन्ने सीपले बढ्दो बजार माग धान्न सकेमा मनग्गे आयआर्जन गर्न सकिने प्रशिक्षक दालकी शेर्पा बताउँछिन्। परिश्रम गर्नेका लागि यो पेसा उपयुक्त हुने शेर्पा बताउँछिन्। प्रशिक्षक शेर्पा भन्छिन्, यो एकमहिने तालिममा सहभागीको उत्साहजनक सहभागिता रह्यो, उहाँहरूले यहाँ सिकेको सीपलाई उहाँहरूले आयस्रोतमा लगानी गर्नुहुनेछ भन्ने अपेक्षा लिएका छौ। झोला बुन्ने सीप सिकेपछि बजारीकरण लाग्न सके घरमै बसीबसी राम्रो आम्दानी गर्न सकिने उनी बताउँछिन्। नगरका महिला तथा लक्षित वर्गलाई व्यावसायिक क्षेत्रमा जोड्न र आत्मनिर्भर बनाउने मुख्य लक्ष्यका साथ भोजपुर नगरपालिकाले एकमहिने सीप विकास तालिम र सहभागी २१ जनालाई ८ लाख रुपैयाँबराबरको आवश्यक सिलाइबुनाइ मेसिन पनि दिएको छ। नगरपालिकाले दिएको तालिम र उपकरण पाएपछि स्थानीय महिलाहरूमा आत्मविश्वास बढेको भोजपुर नगरपालिका९ की कल्पना घिसिङले बताइन्। महिला सशक्तीकरण र आयमूलक क्षेत्रमा समान सहभागिता बढाउने लक्ष्यले सीप विकास तालिम र प्रतिव्यक्ति नै उपकरण (मेसिन) उपलब्ध गराइएको भोजपुर नगरपालिकाकी उपप्रमुख निर्मला शेर्पाले बताइन्। नगरका महिलाहरूलाई स्वरोजगार र आत्मनिर्भर बनाउने हाम्रो लक्ष्य हो। तालिमपछि उहाँहरूलाई व्यावसायिक बन्न सहज होस् भनेर सहभागी सबैलाई व्यक्तिगत रूपमै हाते मेसिन पनि वितरण गरेका छौं, उनले भनिन्, यसरी उद्यमशीलतामा महिला दिदीबहिनीलाई जोड्ने किसिमका अन्य क्षमता विकासका तालिम पनि आगामी वर्षहरूमा ल्याउने नगरको योजना छ। प्रायः गृहिणी महिला दिउँसो केही घण्टा सिलाइ सीप सिक्न व्यस्त हुन्छन्। बिहानको कलेज सकेर आउने विद्यार्थीहरू पनि दिउँसो सिलाइ सिक्नका लागि आउँछन्। गरिबी निवारणका लागि लघुउद्यम विकास कार्यक्रमअन्तर्गत सञ्चालित तालिममा नगरपालिका ९, का पानीट्याङ्की, काफ्ले, भोटेपसललगायत क्षेत्रका २१ महिला सहभागी छन्। सहभागी महिला सीपलाई व्यवहारमा लागू गर्दै व्यावसायिक रूपमा सुरु गर्ने प्रतिक्रिया छ।"

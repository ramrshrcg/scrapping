शीर्षक,विवरण
माल्दिभ्सको पोस्टमा नेपालको ११ गोल,"काठमाडौं : रेखा पौडेल र प्रिती राईको ह्याट्रिक प्रेरित खेलमा नेपालले माल्दिभ्सलाई ११० गोलले हराएको छ। महिला साफ च्याम्पियनसिपअन्तर्गत सोमबार दशरथ रंगशालामा भएको खेलमा रेखाले ५ गोल र प्रितीले ३ गोल गरिन्। यस्तै सविता राना मगर, अमिसा कार्की र अनिता केसीले एकएक गोल गरे। रेखाले खेलको ३१, ४१, ४७, ६३ र ७८औं मिनेटमा गोल गरिन् भने प्रितीले ५, ६५ र ८७औं मिनेटमा गोल गरिन्। त्यस्तै सविताले खेलको २८औं, अनिताले ६८औं र अमिसाले ८८औं मिनेटमा गोल गरे। यससँगै नेपालले ४ अंक जोडेको छ। यसअघि भुटानसँगको खेलमा नेपाल गोलरहित बराबरीमा रोकिएको थियो।"
पहिलो हाफमा माल्दिभ्सविरुद्ध नेपालको ४ गोल (फोटो फिचर),"काठमाडौं : नेपालले माल्दिभ्सविरुद्ध भइरहेको खेलको पहिलो हाफमा ४० गोलको अग्रता लिएको छ। महिला साफ च्याम्पियनसिपअन्तर्गत सोमबार दशरथ रंगशालामा भइरहेको खेलमा नेपालले ४० गोलले अग्रता लिएको हो। नेपालका लागि रेखा पौडेलले २, प्रिती राई र सविता राना मगरले एकएक गोल गरे। नेपालका लागि प्रिती राईले पाँचौं मिनेटमा गोल गर्दै अग्रता दिलाएकी थिइन्। त्यसपछि सविता राना मगर र रेखा पौडेलले लगातार गोल गरेपछि नेपालले ३० गोलको अग्रता लिन सफल भएको थियो। सविताले २८औं र रेखाले ३१औं मिनेटमा गोल गरिन्। त्यसको १० मिनेटपछि रेखाले व्यक्तिगत दोस्रो गोल गर्दै नेपाललाई सफलता दिलाएकी थिइन्।"
पशुपति गौशाला धर्मशालाको विषयमा अध्ययन गर्न समिति गठन,"काठमाडौं : संस्कृति, पर्यटन तथा नागरिक उड्डयन मन्त्रालयले पशुपति गौशाला धर्मशाला विवादका विषयमा अध्ययन गर्न समिति गठन गरेको छ। मन्त्रालयको सोमबार बसेको बैठकले सहसचिव एवं संस्कृति महाशाखाका प्रमुख अध्यक्ष रहनेगरी ६ सदस्यीय अध्ययन समिति गठन गर्ने निर्णय गरेको हो। मन्त्रालयका प्रवक्ता रामकृष्ण लामिछानेका अनुसार समितिमा पशुपति क्षेत्र विकास कोषका कार्यकारी निर्देशक, भूमि व्यवस्था, सहकारी तथा गरिबी निवारण मन्त्रालयका उपसचिव, कानुन, न्याय तथा संसदीय मामिला मन्त्रालयका उपसचिव, पुरातत्व विभागका उपसचिव र मन्त्रालयका संस्कृति शाखा उपसचिव सदस्य रहनेछन्। समितिले ३० दिनभित्र मन्त्रीसमक्ष प्रतिवेदन पेस गर्ने निर्णय भएको प्रवक्ता लामिछानेले बताए।"
मंगलबार देशका यी स्थानमा हुने छ वर्षा,"काठमाडौं : मंगलबार कर्णाली प्रदेश र सुदुरपश्चिम प्रदेश लगायत कोशी प्रदेश, बागमती प्रदेश, गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कर्णाली र सुदूरपश्चिम प्रदेशका पहाडी भूभागका थोरै स्थानहरूमा तथा कोशी प्रदेश, बागमती प्रदेश, गण्डकी प्रदेशका पहाडी भूभागमा एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। देशका उच्च पहाडी तथा हिमाली भूभागका एकदुई स्थानमा हल्का हिमपातको समेत सम्भावना रहेको छ। मंगलबार राति देशका पहाडी भूभागमा आंशिक बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी प्रदेश, गण्डकी प्रदेश र कर्णाली प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ।"
रेखा पौडेलको ह्याट्रिक,काठमाडौं : माल्दिभ्सविरुद्ध रेखा पौडेलले ह्याट्रिक गरेकी छन्। महिला साफ च्याम्पियनसिपअन्तर्गत सोमबार दशरथ रंगशालामा भइरहेको खेलमा रेखाले माल्दिभ्सविरुद्ध ह्याट्रिक पूरा गरेकी हुन्। उनले खेलको ३१औं मिनेटमा व्यक्तिगत पहिलो गोल गरेकी थिइन्। त्यसको १० मिनेटपछि ४१औं मिनेटमा दोस्रो र ४७औं मिनेटमा तेस्रो गोल गरिन्। यसअघि नेपालका लागि प्रिती राई र सविता राना मगरले एकएक गोल गरेकी छन्।
स्वास्थ्य कार्यालय पर्सा मधेस प्रदेशमा लगातार ३ वर्षदेखि प्रथम,"वीरगन्ज : मधेस प्रदेशमा स्वास्थ्य कार्यालय पर्सा लगातार तीन वर्षदेखि प्रथम हुँदै आएको छ। मधेस प्रदेश सरकारको स्वास्थ्य तथा जनसंख्या मन्त्रालयले प्रदेशभरीका ८ जिल्लाका स्वास्थ्य कार्यालयले गर्ने कार्यसम्पादन मूल्यांकनमा स्वास्थ्य कार्यालय पर्सा आर्थिक वर्ष २०७८७९ देखि लगातार प्रथम हुँदै आएको हो। गत आर्थिक वर्ष २०८०८१ को कार्यसम्पादनमा पनि उत्कृष्ट अंकसहित स्वास्थ्य कार्यालय पर्सा प्रथम भएको हो। गत आर्थिक वर्षको कार्यसम्पादन मूल्याकंनमा स्वास्थ्य कार्यालय पर्सा ८१८५ अंकसहित प्रथम भएको हो भने ७७७४ अंकसहित स्वास्थ्य कार्यालय सर्लाही दोस्रो र ७५५२ अंकसहित स्वास्थ्य कार्यालय सिरहा तेस्रो भएको छ। मधेस प्रदेशको स्वास्थ्य मन्त्रालयले प्रदेशका ८ वटा स्वास्थ्य कार्यालय, ११ वटा प्रादेशिक अस्पताल र एउटा स्वास्थ्य विज्ञान प्रतिष्ठानलाई कार्यसम्पादन मूल्यांकनमा समावेश गर्दै आएको छ। कार्यसम्पादन मूल्यांकनका लागि स्वास्थ्य मन्त्रालयले गठन गरेको मन्त्रालयस्तरीय मूल्यांकन समिति गठन गरेको थियो। आइतबार जनकपुरमा मधेसको स्वास्थ्य तथा जनसंख्या मन्त्रालयले आयोजना गरेको प्रदेश स्तरीय वार्षिक समीक्षा गोष्ठीमा मधेस प्रदेशका मुख्यमन्त्री सतिशकुमार सिंह र स्वास्थ्यमन्त्री सत्रुधन सिंहले प्रथम भएको स्वास्थ्य कार्यालय पर्साका प्रमुख डा मुक्ति नारायण साहलाई प्रमाणपत्रसहित पुरस्कृत गरे। जनतालाई दिने सेवा प्रवाह, सेवाग्राहीको सन्तुष्टि लगायतका विषयवस्तुका सूचकहरूको आधारमा मधेस प्रदेशमै स्वास्थ्य कार्यालय पर्सा उत्कृष्ट स्वास्थ्य कार्यालयलाई स्वास्थ्य मन्त्रालयले पुरस्कृत गरेको स्वास्थ्य कार्यालय पर्साका जनस्वास्थ्य अधिकृत जयमोद ठाकुरले बताए। लगातार तीन वर्षदेखि स्वास्थ्य कार्यालय पर्सा मधेस प्रदेशमा प्रथम हुँदै आएको उनले बताए। आगामी वर्ष पनि पहिलो हुने गरी कार्यसम्पादनमा लागी परेको ठाकुरले बताए। यसैगरि मधेस प्रदेशभरीका १ सय ३६ वटा पालिकामध्ये सर्लाहीको हरिवन नगरपालिका प्रथम, सप्तरीको हनुमाननगर नगरपालिका दोस्रो र पर्साको ठोरी गाउँपालिका तेस्रो भएको छ।"
धनुषामा अढाई वर्षीय छोरासहित महिला बेपत्ता,"ढल्केवर(धनुषा) : गत साउन २९ गते दिउँसो अढाई वर्षीय छोरा लिएर घरबाट निस्किएकी धनुषाको बटेश्वर गाउँपालिका१ चित्रपुरकी पूजा कुमारी महतो अझै सम्पर्कमा आएकी छैनन्। २३ वर्षीया पूजाको साथमा अढाई वर्षीय छोरा प्रिन्स पनि रहेको उनका श्रीमान सञ्जय कुमार महतोले जानकारी दिए। सम्पर्कविहीन भएयता निरन्तर खोजी गरिए पनि अहिलेसम्म स्थिति पत्ता लाग्न नसकेको उनको भनाइ छ। सञ्जयले बेपत्ता श्रीमती र छोराको खोजीका लागि इलाका प्रहरी कार्यालय महेन्द्रनगर र बटेश्वर प्रहरी चौकीमा निवेदन समेत दिएका छन्। म नभएको मौका छोपेर श्रीमती पूजा छोरासहित डेढ तोला सुन र पाँच लाख रुपैया नगद लिएर घरबाट निस्किएकी रहेछन्। दुई महिनाभन्दा बढी भइसक्यो अझै सम्पर्कमा आएकी छैनन्। मेरो छोरा पनि उनको साथमा छ, सञ्जयले भने। आफन्त, छरछिमेक र सम्भाव्य ठाउँमा खोजी गर्दा पनि नभेटिएको उनको भनाइ छ। परिवारजनले हराएका आमाछोरा फेला परेमा नजिकको प्रहरी या आफन्त कहाँ खबर गरिदिन आग्रह गरेका छन्। सञ्जयले ३० असोज २०७८ मा धनुषाको मिथिला नगरपालिका८ जमुनिवासकी पूजासँग सामाजिक परम्परा अनुसार विवाह गरेका थिए।"
दलहरूलाई विभाजन गर्ने अध्यादेश नल्याउन प्रधानमन्त्रीलाई विपक्षी दलको चेतावनी,"काठमाडौं : विपक्षी दलहरूले प्रधानमन्त्री केपी शर्मा ओलीलाई ज्ञापन पत्र बुझाएका छन्। संसदमा रहेका विभिन्न पाँच दलले सरकारले ल्याउने भनिएको राजनीतिक दलसम्बन्धी अध्यादेशको विरोध गरेका छन्। सरकार टिकाउन दुई दलीय तानाशाही लाद्ने उद्देश्यले राजनीतक दलसम्बन्धी अध्यादेश ल्याउने काम नगर्न चेतावनी दिइएको छ। 'राज्यसामु आएका जल्दा बल्दा समस्याहरूलाई सम्बोधन गर्न संसदमा रहेका प्रतिपक्षी दलहरूसमेतको सल्लाह सहयोग लिई एकताको सन्देश प्रवाहित गर्नुको सट्टा सरकार टिकाउन दुई दलीय तानाशाही लाद्न तथा अन्य दलहरूलाई विभाजन गर्ने उद्देश्य राखेर राजनीतिक दलसम्बन्धी अध्यादेश जारी गर्नेजस्ता कुनै पनि कार्य नगरियोस्,' ज्ञापन पत्रमा भनिएको छ। विपक्षी दलहरूले राजनीतिक दलहरूको उपस्थितिमा अल्पकालीन र दीर्घकालीन योजनाहरू प्रस्तुत गरी राजनीतिक दलहरूको समेत सल्लाह सुझाव लिएर राहतसम्बन्धी कार्य तत्काल गर्न सुझाव दिएका छन्। ज्ञापन पत्रमा नेकपा माओवादी केन्द्रका अध्यक्ष पुष्पकमल दाहाल, नेकपा एकीकृत समाजवादीका अध्यक्ष माधव कुमार नेपाल, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, राष्ट्रिय स्वतन्त्र पार्टीका उपाध्यक्ष डोलप्रसाद अर्याल र आम जनता पार्टीका अध्यक्ष प्रभु साह बालुवाटार पुगेर प्रधानमन्त्री ओलीलाई ज्ञापन बुझाएका थिए। यस्तो छ ज्ञापनपत्र"
सविता र रेखाको गोलपछि नेपाललाई ३० को अग्रता,काठमाडौं : महिला साफ च्याम्पियनसिपअन्तर्गत माल्दिभ्सविरुद्धको खेलमा नेपालले ३० गोलले अग्रता लिएको छ। सविता राना मगर र रेखा पौडेलले लगातार गोल गरेपछि नेपालले ३० गोलको अग्रता लिन सफल भएको हो। सविताले २८औं मिनेटमा गोल गरिन् भने रेखाले ३१औं मिनेटमा गोल गरिन्। यसअघि खेलको पाँचौं मिनेटमा नेपालले प्रिती राईको गोलबाट अग्रता लिएको थियो। दशरथ रंगशालामा भइरहेको खेलमा नेपाल जित्नैपर्ने दबाबमा छ। यसअघि पहिलो खेलमा नेपाल भुटानसँग गोलरहित बराबरी खेलेको थियो।
आगामी वर्षदेखि स्नातक तहका प्रश्नपत्र नेपाली र अंग्रेजी भाषामा सोध्ने त्रिविको निर्णय,"काठमाडौं : त्रिभुवन विश्वविद्यालय (त्रिवि)ले आगामी वर्षदेखि स्नातक तहका प्रश्नपत्रहरू नेपाली र अंग्रेजी दुवै भाषामा सोध्ने निर्णय गरेको छ। त्रिविले स्नातक तहअन्तर्गत सबै संकायमा अंग्रेजी र नेपाली दुवै भाषामा प्रश्नपत्र सोध्ने निर्णय गरेको हो। शिक्षा मन्त्री विद्या भट्टराईले आगामी प्रथम वर्षको परीक्षादेखि अनिवार्यरूपमा लागू गरी क्रमशः दोस्रो, तेस्रो र चौथो वर्षमा समेत लागू गर्ने निर्णय भएको उल्लेख गरेकी छन्। फेसबुकमा उनले भनेकी छन्, 'त्रिभुवन विश्वविद्यालयले आगामी वर्षदेखि वार्षिक परीक्षा प्रणालीअनुसार सबै सङ्कायहरूको स्नातक तहका प्रश्नपत्रहरू तयार गर्दा अङ्ग्रेजी र नेपाली दुवै भाषामा सोधिने निर्णय गरेको छ। उक्त व्यवस्थाअनुसार आगामी प्रथम वर्षको परीक्षादेखि अनिवार्य रूपमा लागू गरी क्रमशः दोस्रो, तेस्रो र चौथो वर्षमा पनि लागू गर्ने निर्णय गरेको छ। हाललाई शिक्षा शास्त्र सङ्काय, मानविकी सङ्काय, व्यवस्थापन सङ्काय र कानुन सङ्कायको स्नातक तहको परीक्षामा नेपाली र अङ्ग्रेजी दुवै भाषामा प्रश्नपत्र तयार गरिनेछ।' त्रिविले यसअघि नै प्रश्नपत्र नेपाली र अंग्रेजीमा सोध्ने तयारी गरेको थियो। त्रिविको प्राज्ञिक परिषद् स्थायी समितिको २०८० चैत १५ गते बसेको बैठकले स्नातक तहका प्रश्नपत्र नेपाली र अंग्रेजी भाषामा अनिवार्य लागू गर्ने निर्णय गरेको थियो।"
झापामा १३ जना जुवाडे पक्राउ,"झापा : झापाको हल्दिबारीबाट १३ जना जुवाडे नगदसहित पक्राउ परेका छन्। गएराति १०:३० बजेको समयमा हल्दिबारी१ गोलधाप बजार बस्ने गजेन्द्र काङबाङको घरमा जुवाजन्य तास तथा कौडा खेलिरहेको अवस्थामा प्रहरीले छापा मारेर उनीहरूलाई पक्राउ गरेको जिल्ला प्रहरी कार्यालय झापाले जनाएको छ। गोप्य सूचनाको आधारमा जिल्ला प्रहरी कार्यालय झापाबाट खटिएको प्रहरी टोलीले नगद ८३ हजार २८५ रुपैयाँ नगद, कौडा १६ थान, तास ४६९ थान, खाल १ थान, काठको फ्रेम १ थान, स्क्रिन टच मोबाइल ११ र किप्याड २ थान बरामद गरेको छ। उनीहरूलाई पक्राउ गरी जिल्ला प्रहरी कार्यालय झापामा ल्याइएको र आवश्यक अनुसन्धान भइरहेको प्रहरी कार्यालय झापाका डीएसपी कृष्णकुमार चन्दले जानकारी दिए।"
"ठूलो मात्रामा भन्सार छलीका मोबाइल बरामद, वृद्ध पक्राउ","नुवाकोट : नुवाकोटको कोल्पुटारमा ठूलो परिमाणमा भन्सार छलीका मोबाइलहरू बरामद गरिएको छ। मोबाइलसहित एक वृद्धलाई प्रहरीले पक्राउ गरेको छ। त्रिदेशीय सडकमार्ग अन्तर्गत रहेको गल्छीदेवीघाटत्रिशूली सडकमार्गको बीचमा रहेको कोल्पुटारमा सोमबार भन्सार छली गरी ल्याइएको विभिन्न कम्पनीको मोबाइलहरू पहिलो पटक ठूलो मात्रामा बरामद भएको हो। बेलकोटगढी नगरपालिका५, कोल्पुटारमा अस्थायी प्रहरी पोस्ट अगाडि चेकजाँच गर्ने क्रममा पृथ्वी राजमार्गको गल्छीबाट त्रिशूलीतर्फ आउँदै गरेको बा३ख ८६१२ नम्बरको हाइस माइक्रोबसलाई रोकेर चेकजाँच गर्ने क्रममा ठूलो मात्रामा विभिन्न ११ किसिमका सोही ८९ थान मोबाइलसहित एक जना वृद्धलाई पक्राउ गरिएको जिल्ला प्रहरी कार्यालय नुवाकोटले जनाएको छ। प्रहरीले मोबाइलसहित सोही गाडीमा यात्रारत कञ्चनपुरको बेदकोट नगरपालिका१ का ५९ वर्षीय डम्बरसिंह विष्टले झोलामा लुकाई छिपाई ल्याएको बिल बिनाको ६६ लाख ८९ हजार आठ सय रुपैयाँ मूल्य बराबरको विभिन्न कम्पनीको मोबाइलहरूसहित वृद्धलाई पक्राउ गरेको हो। विभिन्न कम्पनीका ८९ थान मोबाइलसहित उनलाई पक्राउ गरि प्रहरीको हिरासतमा राखिएको प्रहरी नायव उपरीक्षक तिलक भारतीले जानकारी दिए। गल्छीत्रिशूली सडक खण्डमा प्रहरी अधिकृत सहितको टोलीले सवारी साधन चेकजाँचका क्रममा भन्सार छलीको मोबाइल ठूलो मात्रामा भेटिएको हो। तत्काल मोबाइलहरू बरामद गरि विष्टलाई पक्राउ गरी आवश्यक अनुसन्धान कार्य भई रहेको डीएसपी भारतीले बताए।"
स्वर्गद्धारी नगरपालिकाले प्लाष्टिकका माला विस्थापित गर्ने,"बुटवल : स्वर्गद्धारी नगरपालिका प्यूठानले नजिकिँदै गरेको तिहारमा प्राकृतिक फूलका मालाहरू प्रयोग गर्न नगरबासीलाई आग्रह गरेको छ। प्लाष्टिकका मालालाई विस्तारै विस्थापित गर्दै जाने नीति अनुसार भाइटीकाको दिन नगरक्षेत्रमै खेती गरिएका प्राकृतिक फूलका मालाहरू प्रयोग गर्न पालिकाले सार्वजनिक आह्वान गरेको हो। विभिन्न चाडपर्व, सेमिनार, गोष्ठी जस्ता कार्यक्रममा प्लाष्टिकका मालाको विकल्पमा फूलका मालाहरू प्रयोग गर्नका लागि नगरवासीलाई प्रोत्साहन गर्ने कार्यक्रम रहेको प्रमुख प्रशासकीय अधिकृत विमल रिजालले जानकारी दिए। नगरपालिकाले कृषि विकास शाखा अन्तर्गत चालू आर्थिक वर्षमा विपन्न महिलाहरूका लागि फूलखेती प्रवर्द्धन कार्यक्रम अन्तर्गत तिहार लक्षित फूल खेती भइरहेको रिजालले बताए। नगरपालिकाको योजना अनुसार वडा नम्बर ७ स्थित सोत्रे डावरका किसान तिलकराम कालाथोकीले व्यावसायिक सयपत्री फूलको खेती गरेका छन्।"
बन्द र कार्य सम्पादन कमजोर भएका संस्थानहरूको वर्गीकरणका लागि सिफारिस गर्ने निर्णय,"काठमाडौं : निजीकरण समितिले बन्द, रुग्ण र कार्यसम्पादन कमजोर भएका केही संस्थानहरूको निजीकरण वर्गीकरणका निम्ति मन्त्रिपरिषदमा प्रस्ताव सिफारिस गर्ने निर्णय गरेको छ। उपप्रधानमन्त्री एवं अर्थमन्त्री विष्णुप्रसाद पौडेलको अध्यक्षतामा समितिको आज बसेको बैठकले जनकपुर चुरोट कारखाना, नेपाल मेटल कम्पनी, हेटौंडा कपडा उद्योगको वर्गीकरणका लागि प्रस्ताव सिफारिस गर्ने निर्णय गरेको हो। यस्तै विराटनगर जुट मिल, बुटवल धागो कारखाना, गोरखाकाली रबर उद्योग, उदयपुर र हेटौंडा सिमेन्ट कारखानाको पनि वर्गीकरणका लागि प्रस्ताव सिफारिस गर्ने निर्णय भएको छ। मन्त्रिपरिषदबाट वर्गीकरण भएपछि सम्पत्ति तथा दायित्व मूल्यांकनका लागि विशेषज्ञसहितको अध्ययन समिति गठन गरिनेछ। सम्पत्ति र दायित्व मूल्यांकन भएपछि विज्ञसहितको सुझावका आधारमा निजीकरणको ढाँचा र प्रक्रिया पहिचान गरी नेपाल सरकार समक्ष सिफारिस गरिनेछ। समितिको बैठकमा दिइएको जानकारी अनुसार जनकपुर चुरोट कारखाना, नेपाल मेटल कम्पनी, हेटौंडा कपडा उद्योग, विराटनगर जुट मिल, बुटवल धागो कारखाना र गोरखकाली रबर उद्योग विगत लामो समयदेखि बन्द र रुग्ण छन्। यसैगरी उदयपुर र हेटौंडा सिमेन्ट कारखानाको कार्य सम्पादन स्तर कमजोर हुनुका साथै निरन्तर घाटामा रहेका छन्। बैठकमा उद्योग, वाणिज्य तथा आपूर्ति मन्त्री दामोदर भण्डारी, संघीय संसद अर्थ समितिका सभापति सन्तोष चालिसे, प्रतिनिधिसभा सदस्य तथा निजीकरण समितिका सदस्य राजन केसी, राष्ट्रिय योजना आयोगका उपाध्यक्ष प्राडा शिवराज अधिकारी, नेपाल उद्योग वाणिज्य महासंघका अध्यक्ष चन्द्र ढकाल, मन्त्रालयहरूका सचिव लगायत सहभागी थिए।"
सरकार गठन भएको सय दिन पूरा भएपछि विरोधका कार्यक्रम सुरू गर्छौं : प्रचण्ड,"जुम्ला : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले प्रधानन्त्रीले नै यो सरकार भ्रष्टाचारीको संरक्षक हो भन्ने पुष्टि गरेको बताएका छन्। प्रेस सेन्टर जुम्लाले सोमबार जुम्लाको सिंजा कनकासुन्दरीमा गरेको पत्रकार भेटघाटलाई सम्बोधन गर्दै उनले आफूले सरकार गठन भएदेखि नै यो सरकार भ्रष्टाचारीलाई बचाउन बनेको हो भन्दै आएको र अहिले त्यो आरोप प्रधानमन्त्री केपी शर्मा ओली स्वयंले पुष्टि गरेको दावी गरे। मैले उतिबेला नै भनेको थिएँ, यो सरकार भ्रष्टाचारीलाई बचाउन बनेको हो, भ्रष्टाचारलाई प्रोत्साहन गर्न बनेको हो, सरकार गठनको तीन महिना पुग्दैछ, तपाईंहरूले सबै देखिरहनुभएको छ,'अध्यक्ष प्रचण्डले भने, मेरो नेतृत्वको सरकारले जसलाई राज्यको जमीन जबरजस्ती व्यक्तिमा नाममा लैजाने जस्तो ठगी गरेको कारण गिरफ्तार गरेको थियो र अदालतमा मुद्दा पनि चलिरहेको छ, तिनै व्यवसायीबाट जग्गा दान लिने जस्तो कार्य गरेर प्रधानमन्त्री आफैले यो सरकार भ्रष्टाचारीको संरक्षक हो भन्ने पुष्टि गरेका छन् । सरकारले गर्नुपर्ने काम नगरेको र नगर्नुपर्ने काम गरिरहेको उल्लेख गर्दै उनले अब सरकार गठन भएको सय दिन पूरा भएपछि विरोधका कार्यक्रम सुरु गर्ने जानकारी पनि दिए। उनले भने, सरकारले जतिसुकै नराम्रो काम गरे पनि हामीले हनिमुन पिरियड मानिने सय दिनसम्म प्रतिनिधिसभाबाट खबरदारी वक्तव्य दिनेबाहेक अन्य विरोधका कार्यक्रम गरेका छैनौं । आज मात्रै हामी विपक्ष दलहरुको तर्फबाट सरकारलाई ज्ञापनपत्र दिँदैछौं र सय दिन पुगेपछि विरोधका कार्यक्रम सुरु हुन्छन् । पूर्वप्रधानमन्त्री प्रचण्डले आफ्नो नेतृत्वको सरकारले देशभित्र भ्रष्टाचारका विरुद्ध, सुशासन, सामाजिक न्याय र आर्थिक समृद्धिका पक्षमा तथा अन्तर्राष्ट्रियरुपमा नेपालमा प्रतिष्ठा अभिवृद्धि गर्न पहलकदी लिइरहेको बेला संसदका पहिलो र दोस्रो दलले अस्वभाविक र अप्राकृतिकरुपमा आफूलाई हटाएको बताए। उनले भने,देशमा महत्वपूर्ण उपलब्धि भइरहेको बेला हामीले भ्रष्टाचारीलाई कारबाही बढाउँदै लगेको देखेपछि खासगरी नक्कली भूटानी शरणार्थीसँग सम्बन्धित केही फरार अभियुक्तलाई गिरफ्तार गरेपछि बुढानिलकण्ठ र बालकोटमा निकै ठूलो भूकम्प गयो र रातारात अस्वभाविकरुपमा सरकार बनाइयो । उनले आफूले सरकारको नेतृत्व गरेको बेलामा देशभित्र जनताको आशा जगाउँदै विश्व समुदायमाझ पनि नेपालको प्रतिष्ठा प्रवर्धनलाई अघि बढाएको बताए । दुई छिमेकी देशको भ्रमणमा ऐतिहासिक समझदारीहरु भएको उल्लेख गर्दै अध्यक्ष प्रचण्डले भने, संयुक्त राष्ट्रसंघको महासभा, विश्व खाद्य सम्मेलन, कोप २८ सम्ममा लिएको हस्तक्षेपपूर्ण पहलकदमीले विश्वको ध्यान नेपालतर्फ आकर्षित भएको थियो ।"
वास्तविक लाभग्राहीको पहिचान गरी तत्काल भुक्तानीको प्रक्रिया अगाडि बढाइदिन आग्रह,"जाजरकोट : जाजरकोट भूकम्प पछिको पुनर्निमार्णका लागि पहल गरिदिन यहाँका प्रमुख राजनीतिक दलहरूले कर्णाली प्रदेशका मुख्यमन्त्री यमलाल कँडेलसँग माग गरेका छन् । मुख्यमन्त्री कँडेलसँग दलहरूले आपतकालीन राहत, पुनर्निर्माण र दीर्घकालीन विकास आयोजनाहरूलाई अघि बढाउन पहलकदमी लिनका लागि १० बुँदे ध्यानाकर्षण पत्र पेश गरेका हुन् । राजनीतिक दलहरूले संयुक्तरूपमा प्रदेश सरकारसँग तत्काल राहत र विकासका कदम चाल्न जोडदार माग गरेका छन्। सोमबार भएको भेटमा दलहरूले भूकम्प प्रभावित जनताका लागि पुनर्निर्माण सहायता उपलब्ध गराउने क्रममा भएको ढिलासुस्तीप्रति गम्भीर चिन्ता व्यक्त गरेका छन् । भूकम्पपछि अस्थायी आवास निर्माणका लागि दोस्रो किस्ताको रकम अहिलेसम्म वितरण गर्न नसकिएकाले प्रभावितहरू अझै पनि समस्यामा छन् । दलहरूले वास्तविक लाभग्राहीको पहिचान गरी तत्काल भुक्तानी प्रक्रियालाई तीव्र बनाइदिन मुख्यमन्त्रीसँग माग गरेका छन् । जिल्लामा पुनर्निर्माणका लागि उपलब्ध गराइने रकम अपुग हुने अवस्थामा, राज्यले बैंकमार्फत प्रतिलाभग्राही ३० लाख रुपैयाँसम्म सहुलियत कर्जा उपलब्ध गराउन पनि माग गरिएको छ । यसले पुनर्निर्माणको कार्यलाई अघि बढाउन मद्दत पुर्याउने उनीहरूको विश्वास छ । साथै,भूकम्पका कारण ध्वस्त भएका सार्वजनिक संरचनाहरू,पौराणिक सम्पदाहरू र उद्योगव्यवसायहरूलाई पुनः पुरानै स्वरूपमा फर्काउन प्रदेश सरकारको तर्फबाट विशेष पहल गर्न आग्रह गरिएको नेपाली काँग्रेसका कावा सभापति खडक विसीले बताए । सडक पूर्वाधार र विकास आयोजनाहरूको सवालमा पनि दलहरूले गम्भीर चासो राखेका छन् । मध्यपहाडी लोकमार्ग अन्तर्गत छेडागाड नगरपालिकाको मन्ताभिर खण्डको निर्माणकार्य लामो समयदेखि अधुरो रहेको जनाउँदै उनीहरूले यसलाई यथाशीघ्र सम्पन्न गरिदिन आग्रह गरेका छन् । सडकखण्डको निर्माणले जिल्लावासीलाई यातायातमा सहजता पुर्याउने र आर्थिक गतिविधिमा वृद्धि गर्ने नेकपा एमालेका जिल्ला अध्यक्ष नरेन्द्र शाहीले बताए । नलगाड जलविद्युत् आयोजना पनि ढिलो गतिमा अघि बढिरहेकोप्रति उनीहरूले असन्तुष्टि व्यक्त गरेका छन्। आयोजनाको डिपीआर तयार भइसकेको भए पनि निर्माणको गति निकै सुस्त रहेकाले यसलाई राष्ट्रिय गौरवको आयोजनाका रूपमा अघि बढाउन प्रदेश सरकारले पहल गर्नुपर्ने माग दलहरूले गरेको नेपाली कांग्रेस जाजरकोटका प्रबक्ता छवि पन्तले बताए । सडक पूर्वाधार र पर्यटन प्रवर्द्धनमा पनि दलहरूले प्रदेश सरकारको गम्भीर ध्यानाकर्षण गरेका छन् । थलहचाँदे हुँदै जुम्ला, थलहफूलबारी नदाईडाव, कुसेव्याउली ढुंगा, छेडाकचाली र बारेकोटमुल्सामजुम्ला सडकहरूको निर्माणलाई अघि बढाउन आवश्यक बजेट विनियोजनको माग गरेका छन्। जिल्लाको प्रमुख पौराणिक र धार्मिक स्थलहरू, जस्तै सुयाडा र मष्टा मन्दिर, जाजरकोट दरबारलगायतका सम्पदाहरूको संरक्षण र प्रवर्द्धनका लागि पर्यटन विकासको खाका तयार गर्न आग्रह गरेका छन् । जिल्लामा रहेका विभिन्न बहुमूल्य पत्थर खानीहरूको उत्खनन र बारेकोटमा रहेको फलाम खानीको विकासका लागि बजेट विनियोजन गर्न प्रदेश सरकारसँग माग गरिएको छ। टालेगाउँ, पजारू, दहलगायतका क्षेत्रमा काइनाइट र दुरमालिनजस्ता बहुमूल्य पत्थरहरूको खानी उत्खनन गरिए जिल्लाको आर्थिक समृद्धिमा योगदान पुर्याउन सकिने दलहरूको धारणा रहेको छ । जिल्ला अस्पतालको सेवा सुधारका लागि पनि विशेष पहल गर्न आग्रह गरेका छन् । सञ्चार सेवामा पनि सुधारको आवश्यकतामा जोड दिइएको छ। दलहरूले नेपाल टेलिकमको सेवा र फाइबर इन्टरनेट सेवा जिल्लाका विभिन्न स्थानमा विस्तार गर्न आवश्यक पहल गर्न मुख्यमन्त्री कँडेललाई आग्रह गरेका छन् । जाजरकोटमा ०८० कात्तिक १७ गते गएको विनाशकारी भूकम्पले ठुलो मात्रामा जनधनको क्षति गरेको थियो । जिल्लाका प्रमुख दलहरू, जसमा नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी, राष्ट्रिय प्रजातन्त्र पार्टी र नेकपा (एकीकृत समाजवादी) पार्टीले कर्णाली प्रदेश सरकारका मुख्यमन्त्री कँडेलसमक्ष ध्यानाकर्षणपत्र पेश गरेका हुन् । यसैबीच, भूकम्पबाट क्षति भएका संरचनाको पुर्ननिर्माणका लागि आवश्यक पहल गरिदिन नागरिक संगठनहरुले समेत मुख्यमन्त्रीसमक्ष ज्ञापनपत्र पेश गरेका छन्।"
अर्थमन्त्री पौडेल आज अमेरिका जाने,काठमाडौं : उपप्रधानमन्त्री एवं अर्थमन्त्री विष्णुप्रसाद पौडेल विश्व बैंक समूह र अन्तर्राष्ट्रिय मुद्रा कोष (आईएमएफ)को वार्षिक बैठकमा भाग लिन आज राति अमेरिकाको वासिङटन डिसीतर्फ जाने भएका छन्। डिसी र न्यूयोर्कमा रहँदा अर्थमन्त्री पौडेलले द्विपक्षीय तथा बहुपक्षीय भेटवार्ताहरू गर्ने छन्। उनी कार्तिक दोस्रो साता स्वदेश फर्किने कार्यक्रम छ।
प्रिती राईको गोलमा नेपाललाई अग्रता,काठमाडौं : महिला साफ च्याम्पियनसिपअन्तर्गत माल्दिभ्सविरुद्धको खेलमा नेपालले अग्रता लिएको छ। दशरथ रंगशालामा भइरहेको खेलको पाँचौं मिनेटमा नेपालले अग्रता लिएको हो। नेपालका लागि प्रिती राईले गोल गरेकी हुन्। सेमिफाइनल पुग्नका लागि नेपालले जित्नैपर्ने दबाब छ। यसअघि पहिलो खेलमा नेपाल भुटानसँग गोलरहित बराबरी खेलेको थियो।
तेस्रो प्याब्सन अन्तर्राष्ट्रिय शैक्षिक सम्मेलन हुँदै,"काठमाडौं : तेस्रो प्याब्सन अन्तर्राष्ट्रिय शैक्षिक सम्मेलन आगामी मंसिर १४ र १५ गते काठमाडौंमा आयोजना हुने भएको छ। निजी तथा आवासीय विद्यालय अर्गनाइजेसन(प्याब्सन)ले सोमबार काठमाडौंमा पत्रकार सम्मेलन गर्दै काठमाडौंमा सम्मेलन आयोजना गर्न लागिएको जनाएको हो। सम्मेलन शिक्षा क्षेत्रका अग्रणी व्यक्तित्वहरू, विद्यालयका संस्थापक प्रिन्सिपल, शैक्षिक निर्देशक र अग्रणी शिक्षकहरूका लागि लक्षित रहेको प्याब्सनले जनाएको छ। त्यस्तै विद्यालयको स्तर उन्नति, कक्षा कोठाको सुधार, शैक्षिक नेतृत्वको विकास, र शिक्षकविद्यार्थीको शैक्षिक गतिविधिलाई प्रभावकारी बनाउने विषयमा सम्मेलनका क्रममा छलफल हुने प्याब्सनका अध्यक्ष डिके ढुङ्गानाले बताए। उनले केन्द्रपछि प्रदेशमा समेत शैक्षिक सम्मेलन गर्ने जानकारी दिए। नेपालमा पनि शिक्षा क्षेत्र राम्रो छ भन्ने सन्देश दिनका लागि पनि सम्मेलनको आयोजना गर्न लागिएको उनको भनाइ छ। शैक्षिक सम्मेलनमा फिनल्यान्ड र बेलायत जस्ता शिक्षामा अग्रणी देशहरूबाट प्रतिष्ठित वक्ताहरूले आफ्ना अनुभव र सफल शैक्षिक मोडलहरू प्रस्तुत गर्ने आयोजकले जनाएको छ। सम्मेलनमा भुटान, पाकिस्तान, बंगलादेश, श्रीलंका, भारत र भियतनामबाट पनि सहभागिता हुने प्याब्सनले जनाएको छ।"
विस्फोटक सामग्रीसहित एकजना पक्राउ,"स्याङ्जा : चापाकोट नगरपालिका४ मल्याङकोटका ४५ वर्षीय गोविन्द पुरी पक्राउ परेका छन्। शनिबार साँझ उनको तीन तले घरको माथिल्लो तलाबाट दोस्रो तलामा भाँडाकुँडा सार्ने क्रममा सकेट बम विस्फोट भएको थियो। उक्त विस्फोटमा परी उनी घाइते भएका थिए। घाइते पुरी उपचारपछि घर फर्के लगत्तै उनलाई प्रहरीले पक्राउ गरेको हो। प्रहरीले उनलाई नियन्त्रणमा लिई अनुसन्धान सुरु गरेको जनाएको छ। घरभित्र विस्फोट भएपछि प्रहरी अनुसन्धानका क्रममा हाई एक्सप्लोसिभ पिइके ९ सय ग्राम, डेटकड २ वटा १ मीटर ५ सेमी, जंगी राउण्ड ७ दशमलब ६२ एमएम का एउटा, खाली खोका २ थान भेटिएको प्रहरी नायब उपरीक्षक हरिप्रसाद पौडेलले जानकारी दिए। विस्फोटक सामग्री सहित पुरी प्रहरी नियन्त्रणमा रहेको प्रहरीले जनाएको छ। पुरी २ वर्षअघि नेपाली सेनाबाट अवकाश भएका थिए। बुबाआमासँग दसैँको टीका लगाउन लागि यहाँ आएका उनी सुनवल बस्ने गरेको बताइएको छ।"
सचिवहरूको बैठक : यस्ता छन् ८ निर्णयहरू,"काठमाडौं : मुख्यसचिव एकनारायण अर्यालको अध्यक्षतामा बसेको सचिवहरूको बैठकले विभिन्न निर्णय गरेको छ। प्रधानमन्त्री तथा मन्त्रिपरिषद कार्यालयमा सोमबार बिहान बसेको सचिवहरूको बैठकले सबै निकाय कार्यालयहरूमा कर्मचारीको उपस्थिति र अनुशासन एवं सेवाप्रवाहको अनुगमन गरी सोको प्रतिवेदन मासिक रुपमा प्रधानमन्त्री तथा मन्त्रिपरिषद्को कार्यालयमा उपलब्ध गराउने निर्णय गरेको छ। साथै राष्ट्रिय सतर्कता केन्द्रले हेलो सरकारमा परेका उजुरी अध्ययन गरी संवेदनशील कार्यालयहरूमा हुनसक्ने भ्रष्टाचारजन्य कार्यको निगरानी गर्ने निर्णय गरेको छ। प्रधानमन्त्री तथा मन्त्रिपरिषद्को कार्यालयबाट विकसित गरिएको क्यू आर कोडमार्फत् फाइल ट्याकिङ गर्ने प्रणालीलाई परीक्षणको रुपमा प्रयोगमा ल्याउने र सोको पृष्ठपोषणका आधारमा आवश्यक परिमार्जन गरी सबै निकायले प्रयोग गर्ने व्यवस्था मिलाउने निर्णय बैठकले गरेको छ। असोज ७ गते बसेको बैठकबाट भएका निर्णयहरूलाई तदारुकताका साथ कार्यान्वयन गरी सोको प्रतिवेदन समयमै प्रधानमन्त्री तथा मन्त्रिपरिषदको कार्यालयमा पठाउने निर्णय गरेको छ। यसैगरी बैठकले द्रुतगतिमा विपद्, राहत,अस्थायी आवास एवं संरचना निर्माण तथा पुनर्निमार्णका कार्यलाई अगाडि बढाउन सम्बन्धित सबै निकायले प्रभावकारीरुपमा काम गर्ने निर्णय गरेको छ। यसैगरी बैठकले विभिन्न विषयहरू अध्ययन गरेका विश्वविद्यालयका स्नातकहरूलाई सार्वजनिक सेवामा इन्टर्नसिप गराउन एक स्तरीकृत ढाँचा निर्माण कार्यदल गठन गर्ने निर्णय गरेको छ। आयोजनामा देखिएको दोहोरोपन हटाउने एवं पूर्व तयारी तथा प्रतिवेदन गर्ने कामलाई प्रभावकारी बनाउने उद्देश्यले प्रधानमन्त्री तथा मन्त्रिपरिषदको कार्यालयबाट तयार गरिएको विकासको गति र संस्कार सुधारको लागि आयोजना तर्जुमा खाका (प्रोजेक्ट प्लानिङ टेम्पलेट) लाई सबै मन्त्रालय निकायले कार्यान्वयन गर्ने गराउने निर्णय बैठकले गरेको छ। राष्ट्रिय विपद् जोखिम न्यूनिकरण तथा व्यवस्थापन परिषद्को कार्त्तिक २ गते बसेको बैठकले गरेका निर्णयहरू कार्यान्वयनको प्रगति तत्काल र निरन्तररुपमा प्रधानमन्त्री तथा मन्त्रिपरिषद कार्यालयलाई उपलब्ध गराउने निर्णय भएको छ। यस्ता छन् निर्णयहरू:"
बालबालिकालाई जुत्ता र खेलकुद सामग्री सहयोग,"वीरगन्ज : वीरगन्ज महानगरपालिका१० आदर्शनगरस्थित बालमन्दिर आधारभूत विद्यालयमा अध्ययनरत बालबालिकालाई जुत्ता र खेलकुद सामग्री वितरण गरिएको छ। वडा समितिको कार्यालयले विद्यालयमा अध्ययनरत सबै २३० जना बालबालिकालाई जनही एकएक जोर जुत्ता तथा खेलकुदका सामग्री वितरण गरेको हो। सोमबार विद्यालय परिसररमै आयोजित कार्यक्रममा वडाध्यक्ष सुशील साह कानुले बालबालिकाहरूलाई जुत्ता वितरण गरे भने फुटबल, ब्याडमिन्टन, लुडो, स्किपिङ डोरी, चेस लगायतका सामग्री विद्यालयका निमित्त प्रधानाध्यापक राजकुमारी सिंहलाई प्रदान गरे। विद्यार्थीहरूलाई खेलकुद तथा व्यायामका गतिविधिमा प्रोत्साहित गर्नका लागि विद्यालयकै आग्रहमा ती सामग्री वडा कार्यालयले सहयोग गरेको वडाध्यक्ष कानुले बताए।"
"५७ अंकले घट्यो सेयर बजार, कारोबार रकममा पनि गिरावट","काठमाडौं : सेयर बजारमा उच्च अंकको गिरावट आएको छ। अघिल्लो कारोबार दिन आइतबार ४७ अंकले ओरालो लागेको नेप्से परिसूचक आज ५७९९ अंकले घटेर २६३९९२ विन्दुमा अडिएको छ। सेन्सेटिभ इण्डेक्स १११४ अंकले घटेर ४७६२४ विन्दुमा पुगेको छ। नेप्से उच्च अंकले घटेसँगै कारोबार रकम पनि आइतबारको तुलनामा गिरावट आएको छ। यसदिन ३१९ स्क्रिप्सको १ करोड ३८लाख ६३ हजार ४४३ कित्ता सेयर ५ अर्ब ९० करोड ७ लाख ९१ हजार ४४ रुपैयाँमा खरिदबिक्री भए। आइतबार ८ अर्ब १८ करोड मूल्य बराबरको सेयर कारोबार भएको थियो। यसदिन कुनै पनि कम्पनीको सेयर सकारात्मक सर्किट लेभलमा कारोबार भएन। विन नेपाल लघुवित्त वित्तीय संस्थाको सेयर सर्वाधिक ९९८ प्रतिशतले बढ्यो। कर्पोरेट डेभलपमेन्ट बैंको ९८२ प्रतिशतले बढ्दा कालिका लघुवित्त वित्तीय संस्थाको ५५२,पिपुल्स हाइड्रोपावरको ४८४ र मानुषी लघुवित्त वित्तीय संस्थाो ३९९ प्रतिशतले सेयर मूल्य बढ्यो। नगदी ग्रुपका लगानीकर्ताले भने यसदिन गुमाए। सो कम्पनीको सेयर ९२० प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको २२ करोड मूल्य बराबरको सेयर कारोबार भयो। नगदी ग्रुप र कुमारी बैंकले १७१७ करोड सेयर कारोबार गर्दा नेपाल फाइनान्सको १३ करोड मूल्य बराबरको सेयर कारोबार भयो। सबै समूहको उपसूचक नकारात्मक देखिएका छन्। यसदिन फाइनान्स समूहको उपसूचक सर्वाधिक ३३८ प्रतिशतले घट्यो। कारोबारमा आएका २३ स्टक्सको मूल्य बढ्दा २२१ वटाको घट्यो।"
ग्लोबल आइएमई बैंकद्वारा मुलुककै ठूलो सौर्य विद्युत परियोजनामा कर्जा लगानी सम्बन्धी सम्झौता,"काठमाडौं : ग्लोबल आइएमई बैंक लिमिटेड र प्राइम पावर लिमिटेडबीच सौर्य विद्युत परियोजनामा कर्जा लगानी गर्ने सम्बन्धी समझदारी पत्रमा हस्ताक्षर भएको छ। उक्त समझदारी पत्रमा बैंकका प्रमुख कार्यकारी अधिकृत सुरेन्द्रराज रेग्मी र प्राइम पावर लिमिटेडका अध्यक्ष आशीष गर्गले हस्ताक्षर गरेका छन्। समझदारी अनुसार प्राइम पावर लिमिटेडले ३० मेगावाट क्षमताको सौर्य विद्युत परियोजना कपिलवस्तु जिल्लामा निर्माण गरी सञ्चालन गर्ने छ। उक्त अवसरमा प्राइम पावर लिमिटेडका अध्यक्ष गर्गले यस परियोजनाद्वारा उत्पादित विद्युत खरिदका साथै चनौटा स्थित सबस्टेसनमार्फत राष्ट्रिय प्रशारण लाइनमा विद्युत जोड्नका निमित्त नेपाल विद्युत प्राधिकरणसँग कम्पनीको सम्झौता भइसकेको बताए। यस परियोजनामा संलग्न लगानीकर्ता समूहद्वारा विभिन्न ५ सौर्य परियोजनाअन्तर्गत ५६ मेगावाट कूल जडित क्षमताको आयोजनाहरूमा समेत लगानी रहेको हु्ँदा यस समूह सौर्य ऊर्जा क्षेत्रमा नेपालकै अग्रणी समूह हो। नेपालमा सञ्चालित सौर्य परियोजनाहरू मध्य उक्त परियोजना सौर्य ऊर्जा अन्तर्गत विद्युत क्षेत्रको सबैभन्दा ठूलो क्षमताको परियोजना हो। बैंकले नविकरणीय र हरित उर्जा उत्पादन, प्रशारण तथा वितरणमा आफ्नो लगानी प्रवर्द्धन गर्ने उद्देश्य अनुरूप सौर्य तथा जलविद्युतमा सर्वसुलभ व्याजदरमा कर्जा लगानी गर्दै आएको छ। ग्लोबल आइएमई बैंक मुलुकको सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३८४ एटिएम, २५५ शाखा रहित बैंकिङ सेवा, ६८ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढी सेवा केन्द्रबाट आफ्ना ग्राहकलाई उत्कृष्ट सेवा प्रदान गर्दै आइरहेको छ।"
बाढी पहिरोबाट सडकतर्फ १४ अर्ब र पुलतर्फ ९५ करोडको क्षति,"काठमाडौं : भौतिक पूर्वाधार तथा यातायात मन्त्री देवेन्द्र दाहालले पूर्वाधार निर्माणको अध्ययन र डिजाइनमा केहि समस्याहरू देखिएको बताएका छन्। सोमबार सिंहदरबारमा बसेको राष्ट्रियसभा अन्तर्गतको विकास, आर्थिक मामिला तथा सुशासन समिति बैठकमा मन्त्री दाहालले सडक,पुललगायतका संरचना निर्माण गर्दा अध्ययन र डिजाइनमा केहि समस्याहरू देखिएको बताएका हुन्। अहिलेको अवस्थामा संरचनाहरू बाढी पहिरोका बेला थेग्न सक्ने छ की छैन भन्ने विषय गम्भीर देखिएको उनले बताए। मन्त्री दाहालले इन्जिनियर,भूगर्भविद, वातावरणविद्को भूमिका देशमा कमजोर जस्तो देखिएकाले पूर्वाधार निर्माणको सर्वे र डिजाइनमा पूनर्विचार गर्नुपर्ने धारणा राखे। उनले हालैको बाढी पहिरोका कारण सडकतर्फ १४ अर्ब ३४ करोड र पुलतर्फ ९५ करोडको क्षति भएको जानकारी दिए। उनले सरकारले १०० दिनमा राखेको लक्ष्य अनुसार मन्त्रालयले काम गरिरहेको दावी गरे।"
प्राविधिक खराबीको कारण विद्युतीय सवारीमा धुवाँ निस्कियो,काठमाडौं : आज बिहान  ब्राण्डको एउटा विद्युतीय सवारीसाधनमा प्राविधिक खराबीको कारण धुवाँ निस्किएको थियो। गाडीमा देखिने नियमित प्राविधिक समस्या अन्त समाधान नभएपछि सर्भिस सेन्टरमा ल्याइएको उक्त गाडीमा शर्ट सर्किट भएर धुवाँ डिस्चार्ज भएको थियो। उक्त गाडि विगतमा अनधिकृत सेवा केन्द्रहरूमार्फत मर्मत सम्भार गरिएको हुन सक्ने र त्यसैका कारण प्राविधिक खराबी उत्पन्न भएको प्रारम्भिक अनुसन्धानले देखाएको छ। मर्मतका लागि कम्पनीको सर्भिस सेन्टरमा ल्याएका बखत शर्ट सर्किट हुँदा गाडीमा धुवाँ निस्किएको हो। यस दौरान सुरक्षा सतर्कताका निम्ति कम्पनीले सक्रियता पूर्वक स्थितिलाई नियन्त्रण लिएको छ। कम्पनीको प्रारम्भिक अनुसन्धान अनुसार गाडीको ब्याट्री र मोटर दुवैमा क्षति नभएका कारण कुनै समस्या देखिएको छैन भने यसमा थप अनुसन्धान भने भइरहेको छ। विद्युतीय सवारी साधनहरू धेरै खाले सुरक्षा सुविधाहरूले सुसज्जित हुन्छन् र निश्चिन्त सवारी अनुभवका लागि हामी ग्राहकहरूलाई आफ्नो सवारी साधनको मर्मत सम्भार तोकिएकै सेवा केन्द्र मार्फत गराउन आग्रह गरेको छ।
दशैं सकिएसँगै सुनसान बन्दै गाउँघर,"रुकुमपूर्व : रुकुमपूर्वका गाउँ विस्तारै सुनसान बन्दै गएका छन्। दशैं मान्न गाउँ आएकाहरू शहर फर्कन थालेपछि गाउँघर सुनसान बनेका हुन्। उनीहरू फर्किएलगत्तै गाउँघर सुनसान बन्दै गएको स्थानीयहरू बताउँछन्। अहिले शहर फर्किनेको लर्को लागेको छ। सिस्ने गाउँपालिका४ दादिङलगायत अन्य गाउँहरू यतिबेला सुनसान छन् । दादिङको मात्र नभइ यो नेपाली गाउँबस्ती सबैतिरको अवस्था हो। चाडबाडमा गाउँ भरिँदा गाउँको शोभा नै अलग हुने स्थानीयहरू बताउँछन्। दशैं आउँछ, शहरबजारतिर पढ्न गएका केटाकेटीहरू, जागिर गर्नेहरु र विदेश गएकाहरू एकैपटक गाउँघर फर्किन्छन्। जताततै बालबालिका खेलेको,गाएको,नाचेको देखिन्छ। आफन्तसँग भेटघाटमा व्यस्त देखिन्छन्, सिस्ने गाउँपालिका ४ दादिङका सर्वजित विकले भने,' बुढाबूढीहरू पनि नातिनातिनासँग हाँस्न, बोल्न, खेल्न पाउँदा दंग हुन्छन्। त्यतिबेला गाउँघर स्वर्गझैं लाग्छ।' तर, दशैंको बिदा सकिएसँगै गाउँ पसेकाहरू फर्किन थालेपछि सुनसान गाउँ देख्दा साह्रै नरमाइलो लाग्ने गरेको उनको भनाइ छ। अब दशैं सकियो, केटाकेटी फेरि शहर झर्न थालिसके, 'उनले भने, बालबालिका नहुँदा घरको मात्रै नभइ गाउँकै शोभा नहुदो रहेछ।' पछिल्लो समय गाउँ छोडेर शहर बस्ने प्रचलन बढ्दो छ। पढाइ,जागिरलगायत विभिन्न कारणले गाउँ छोड्नेहरूको संख्या बढ्न थालेपछि गाउँघर सुनसान बन्दै गएका हुन्।"
आफ्नै बुद्धि कमजोर हुँदा एमालेबाट बाहिर बस्नुपर्यो : बामदेव गौतम,"काठमाडौं : राष्ट्रियसभा सदस्य बामदेव गौतमले आफ्नै बुद्धि कमजोर भएकाले एमालेबाट बाहिर बस्नुपरेको बताएका छन्। सोमबार सिंहदरबारमा बसेको राष्ट्रियसभा अन्तर्गतको विकास, आर्थिक मामिला तथा सुशासन समिति बैठकमा गौतमले एमालेका लागि आफूले धेरै योगदान दिएपनि आफ्नै बुद्धि कमजोर भएकाले एमालेबाट बाहिर बस्नुपरेको बताएका हुन्। उनले नेकपा एमाले निर्माणमा ७५ प्रतिशत आफ्नो भूमिका रहेको उल्लेख गरे । गौतमले एमाले निर्माणदेखि देशका लागि लामो समय काम गरेको अनुभव र अध्ययनका आधारमा प्राकृतिक प्रकोपको जोखिमबारे राष्ट्रियसभामा बोल्दा पनि सरकारले गम्भीरता नलिएकाले अहिले धेरै क्षति भएको जिकिर गरे। उनले पहिरोमा परि त्रिशुलीमा दुईवटा बस बगाएपछि आफूले राष्ट्रिय सभामा त्यसपछिको दुई महिनामा सडक बन्द गर्न सुझाव दिए पनि सरकारले त्यसलाई नसुनेको बताए । विश्वका क्षमतावान विज्ञहरूलाई बोलाएर पहिरोका बारेमा पूर्णमूल्याङ्कन र पहिरो रोकथाम गर्न आफूले यसअघि नै सुझाव दिएको उनले बताए । तर आफ्नो सुझावलाई सरकारले गम्भीरतापूर्वक नलिएको उनको गुनासो छ । उनले आफूले प्रयाप्त अध्ययन गरेर नै बाढीपहिरोका बारेमा बोलेको उल्लेख गरे । त्यस्तै गौतमले सहकारीका कारण भ्रष्टाचार व्याप्त देखिएकाले सहकारी दुरुपयोगमा संलग्नलाई निर्मम तवरले कारवाही गर्नुपर्नेमा जोड दिए । उनले कुनै पार्टी वा व्यक्ति नहेरि सहकारी प्रकरणका दोषीलाई कारवाही गर्नुपर्ने बताए।"
"४० सहसचिवको सरुवा, को कहाँ ? (सूचीसहित)","काठमाडौं : नेपाल सरकारले ४० जना सहसचिवहरूको सरुवा गरेको छ। कार्त्तिक २ गते बसेको मन्त्रिपरिषद् बैठकले ४० जना सहसचिवहरूको सरुवा गरेको हो। मन्त्रिपरिषद्ले अध्यागमन विभागका महानिर्देशक कोष निरौलालाई सञ्चार मन्त्रालय तथा सूचना प्रविधि मन्त्रालय,विष्णुप्रसाद ज्ञवालीलाई अर्थमन्त्रालय र यज्ञराज कोइरालालाई राष्ट्रिय योजना आयोगमा सरुवा गरेको छ। यसैगरी कृष्णप्रसाद सापकोटालाई राष्ट्रिय योजना आयोग,श्रवणकुमार पोखरेललाई भूमि व्यवस्था र सहकारी तथा गरिबी निवार मन्त्रालयमा सरुवा गरिएको छ। सहसचिवहरूको सरुवाको विवरण :"
तेस्रो पोखरा अन्तर्राष्ट्रिय पर्वतीय क्रसकन्ट्री दौड प्रतियोगिता कात्तिक २४ मा,"काठमाडौं : पोखरा अन्तर्राष्ट्रिय पर्वतीय क्रसकन्ट्री दौड प्रतियोगिताको तेस्रो संस्करण आगामी कात्तिक २४ गते आयोजना हुने भएको छ। आयोजक हिमालयन टुरिजम फोरमले सोमबार काठमाडौंमा पत्रकार सम्मेलन गर्दै प्रतियोगिताबारे जानकारी गराएको हो। कार्तिक २४ गते बिहान साढे ८ बजे खेलको उद्घाटन हुने प्रतियोगिताका मिडिया संयोजक प्रतिकराज पहारीले बताए। दौड, साइकलिङ र बोटिङसहित ५० किलोमिटरको दूरी पार गर्नुपर्ने प्रतियोगितामा चार विधा रहने आयोजकले जनाएको छ । जसअनुसार टिम समूह, च्यालेन्ज इण्डिभिजुअल समूह, विद्यार्थी दौड र ह्याप्पी रन समूह रहेका छन्। पहिलो समूहमा प्रथम हुनेका लागि ४ लाख ५८ हजार ४ सय रुपैयाँ पुरस्कार तोकिएको छ। यस्तै दोस्रो हुनेका लागि ३ लाख ४३ हजार ८ सय र तेस्रो हुनेका लागि २ लाख २९ हजार २ सय राशी पुरस्कार तोकिएको पहारीले बताए। त्यस्तै यसैगरी च्यालेन्ज समूहमा प्रथमका लागि १ लाख ५२ हजार ८ सय , दोस्रोका लागि १ लाख १४ हजार ६ सय र तेस्रो हुने खेलाडीले ७६ हजार ४ सय प्रदान गरिने आयोजकले जनाएको छ। विद्यार्थी दौडमा प्रथम हुनेका लागि ३० हजार, दोस्रोका लागि २५ र तेस्रोका लागि २० हजार रुपैयाँ पुरस्कार राशी रहेको छ। चिनियाँ राजदूतावास, नेपाल पर्यटन बोर्ड, गण्डकी सरकार र पोखरा महानगर समेत प्रतियोगिताको आयोजक रहेको हिमालयन टुरिजम फोरमले जनाएको छ।"
दोषी पक्राउ नगरेको भन्दै पूर्वपश्चिम राजमार्ग अवरुद्ध,दाङ : दाङमा स्थानीय संघर्ष समितिले आज पूर्वपश्चिम राजमार्ग अवरुद्ध गरेको छ। दाङको भालुवाङमा नाबालिका बलात्कृत भएको १० दिन बितिसक्दा समेत प्रहरीले दोषी पक्राउ नगरेको भन्दै समितिले सडक अवरुद्ध गरेको हो। दबाब मूलक कार्यक्रमअन्तर्गत दाङदेउखुरीको भालुवाङमा अहिले पूर्वपश्चिम राजमार्ग अवरुद्ध छ।
वीरगन्जमा करवा चौथ पर्वको रौनक (फोटोसहित,"वीरगन्ज :करवा चौथ सनातन हिन्दू धर्मावलम्बीहरूको एउटा प्रमुख पर्व हो । यो पर्व खासगरी भारतको पञ्जाब, उत्तर प्रदेश, मध्य प्रदेश र राजस्थान प्रान्तमा तथा नेपालको मधेसमा महिलाले मनाउने गर्छन्। यो पर्व कार्तिक महिनाको कृष्ण पक्षको चतुर्थी तिथि पारेर मनाइन्छ । पर्वलाई विशेष विवाहित महिलाले व्रत सम्पादन गरेर मनाउने गर्दछन् । सामान्यतया कार्तिक महिनाको कृष्णपक्षमा पर्ने चन्द्रोदयका समयमा जुन दिन चौथी तिथि (चन्द्रोदयव्यापिनी चतुर्थी) पर्दछ, त्यसै दिनको बिहान ब्रह्म मूहुर्त (करिब बिहानको चार बजे) बाट यो व्रत सुरू हुन्छ र बेलुका चन्द्रमाको दर्शन र पूजा गरेपछि व्रत सम्पन्न हुन्छ । करवाचौथका दिन दिनभरि उपवास राखेर राती चन्द्रमालाई अर्घ्य दिएपछि भोजन गर्ने विधि छ । यस बाहेक, करवाचौथको व्रत र उत्सवका क्रममा धेरै जसो महिलाहरूले आफ्नो घरपरिवारमा परम्परादेखि प्रचलित विधिविधान र प्रथालाई अनुसरण गर्दछन्। यद्यपि बहुसंख्यक महिलाहरूले निराहार रहेर चन्द्रोदयको प्रतीक्षा गर्दछन् र चन्द्र दर्शनपछि मात्र व्रतको समापन गर्दछन् । नेपालमा मनाइने तीजको व्रतजस्तै यस व्रतको सम्पादनबाट पतिको सुस्वास्थ्य, दीर्घायु र अटल सौभाग्यको प्राप्ति हुन्छ भन्ने मान्यता रहेको पाइन्छ।"
भैरहवामा तस्करीको साढे २३ हजार किलो चिनी बरामद,"भैरहवा : भारतबाट अवैध रुपमा तस्करी गरेर भित्राइएको ठूलो परिमाणमा चिनी भैरहवाबाट बरामद गरिएको छ । सशस्त्र प्रहरी बल, नेपाल प्रस्तावित सीमा सुरक्षा गुल्म डण्डा, रुपन्देही र भैरहवा भन्सार कार्यालयको संयुक्त टोलीले सोमबार सिद्धार्थनगर नगरपालिकाका४ स्थित सुगरमिल क्षेत्रबाट तस्करी गरेर भित्राइएको चिनी बरामद गरेको हो। अवैध रुपमा दुईवटा घरको गोदाम बहालमा लिएर भण्डारण गरिएको ४ सय ७१ बोरा (२३५५० किलो) चिनी बरामद गरिएको सशस्त्र प्रहरी बल, नेपाल प्रस्तावित सीमा सुरक्षा गुल्म डण्डा,रुपन्देहीका प्रमुख डिएसपी चन्द्रकुमार थापाले जानकारी दिए। भैरहवा भन्सार कार्यालयका सूचना अधिकारी नरेन्द्रप्रसाद चौधरीका अनुसार बरामद चिनीको करिब १५ लाख मूल्य बराबरको रहेको बताए। बरामद चिनी आवश्यक कारवाहीको लागि भैरहवा भन्सार कार्यालयमा बुझाइएको सशस्त्र प्रहरीले जनाएको छ।"
रामेछापमा पालिकास्तरीय खुला नमुनादीप कप भलिबल प्रतियोगिता हुँदै,"काठमाडौं : रामेछापको सैपुमा नमुनादीप कप भलिबल प्रतियोगिता हुने भएको छ। नमुनादीप युवा क्लबले आगामी कार्तिक ११,१२ र १३ गते पालिकास्तरीय खुला पुरुष भलिबल प्रतियोगिता आयोजना गर्न लागेको अध्यक्ष राजन बस्नेतले जानकारी दिए। तीन दिन सञ्चालन हुने प्रतियोगिताका सम्पूर्ण खेल लिखु तामाकोशी गाउँपालिका२ सैपुस्थित अरुणोदय माविको प्रांगणमा हुनेछन्।प्रतियोगिताका लागि सहभागी टोलीको दर्ता प्रक्रिया जारी रहेको बस्नेतले जानकारी दिए। प्रतियोगितामा हालसम्म रामेछाप, सिन्धुली, दोलखा र ओखलढुंगाका स्थानीय तहबाट सहभागी हुने जानकारी प्राप्त भएको क्लबले जनाएको छ। टिम दर्ता कार्तिक १० गतेसम्म गर्न सकिने क्लबले जनाएको छ। प्रतियोगिताको विजेता टोलीले ट्रफीसहित १ लाख १ हजार ५ सय, उपविजेता टोलीले ७५ हजार ५ सय र तेस्रो हुने टोलीले ५० हजार ५ सय प्राप्त गर्नेछन्। खेलमा पालिकाभित्रका खेलाडी समावेश गरेर स्थानीय तह, संघसंस्था, क्लबले टिम दर्ता गराउन सक्नेछन्। हामीले स्थानीय खेलाडीको प्रोत्साहनका लागि नियमित रूपमा प्रतियोगिता आयोजना गर्दै आइरहेका छौं। क्लबका उपाध्यक्ष सुजन पौडेलले भने, खेलमा पालिकाभित्रका खेलाडीमात्र समावेश गर्न पाइने छ। तर, पालिकाभित्रका खेलाडी समावेश गरेर क्लबसंस्थाले पनि टीम दर्ता गर्न सक्नेछन्। क्लबले २०६५ साल यता नियमित रूपमा आयोजना गर्दै आइरहेको नमुनादीप कपको यो दशौं संस्करण हो । क्लबले भलिबल प्रतियोगिताको साथमा डोरी तान (टग अफ वार) प्रतियोगिता, निःशुल्क स्वास्थ्य शिविर, बृहत साँस्कृतिक कार्यक्रमको आयोजना गर्ने छ। टग अफ वारमा ६ सय केजी समूहसम्मका ९९ जना खेलाडी रहनेछन्। विजेताले २० हजार नगद र उपविजेता टोलीले १० हजार नगद पुरस्कार पाउने छन्। यसैगरी कार्तिक १२ गते निशुल्क स्वास्थ्य शिविर सञ्चालन हुने क्लबले जानकारी दिएको छ। लिखु क्षेत्रमा खेल पर्यटन, स्थानीय कला, संस्कृति संरक्षण, कलाकार तथा खेलाडीको प्रतिभाको प्रस्फुटन तथा प्रोत्साहन गर्ने र स्वास्थ्य शिविरमार्फत निशुल्क उपचार हुने भएकाले कार्यक्रमले विशेष महत्वपूर्ण भूमिका खेल्ने विश्वास लिएका छौं क्लबद्वारा जारी सूचनामा भनिएको छ।"
"नेपालद्वारा टी२० शृङ्खला क्लीन स्वीप, अमेरिका ८ विकेटले पराजित","काठमाडौं : नेपालले टी२० आई सिरिजमा अमेरिकालाई क्लीन स्वीप गरेको छ। सोमबार अमेरिकाको डालासमा भएको टी२० शृंखलाको तेस्रो खेलमा घरेलु टोली अमेरिकालाई ८ विकेटले पराजित गर्दै नेपाल विजयी भएको हो। जितका लागि १५७ रनको लक्ष्य पाएको नेपालले २ विकेटको क्षतिमा १८४ ओभरमा लक्ष्य पूरा गरेको हो। नेपालका लागि आशिफ शेखले अर्धसतक प्रहार गरेका थिए। उनले ३९ बलमा २ छक्का र ५ चौका प्रहार गरे। यसैगरी अनिल शाहले १३ रनको योगदान गरे। कुशल मल्लले ४४ रन र कुशल भुर्तेलले ४० रनको बनाउँदै अविजित रहे। मल्लले ३० बलमा १ छक्का र ४ चौका प्रहार गरे। त्यसैगरी भुर्तेलले ३२ बलमा १ छक्का र २ चौका प्रहार गरे। अमेरिकाका लागि जुआनोय ड्रिसडेल र जसदीप सिंहले ११ विकेट लिएका थिए। यस अगाडि टस जितेर अमेरिकाले पहिले ब्याटिङ गर्ने निर्णय गरेको हो। अमेरिकाका लागि सैतेजा मुखमलाले सर्वाधिक ६८ रन बनाए। उनलाई सोमपालको बलमा अनिल शाहले क्याच गरेर पेभेलियन फर्काएका हुन्। त्यसैगरी मिलिन्द कुमार ४३ रन, एरोन जोन्सले १३ रन र हरमीत सिंहले १० रनको योगदान गरे। अन्य खेलाडीले दोहोरो अंक जोड्न सकेनन्। नेपालका लागि सोमपाल कामीले शानदार बलिङ गर्दै ३ विकेट लिएका थिए। ललित राजवंशी र रिजन ढकालले ११ विकेट लिन सफल भए। नेपालले पहिलो खेलमा अमेरिकालाई १७ रन र दोस्रो खेलमा सुपर ओभरमा रोमाञ्चक जित हात पारेको हो।"
"पार्टीको परीक्षण सामाजिक सञ्जालले होइन, आवधिक निर्वाचनले गर्ने हो : एमाले महासचिव पोखरेल","एमाले अहिले बलियो र निर्णायक राष्ट्रिय शक्ति निर्माणमा जुटेको पोखरेलले बताए। काठमाडौं : नेकपा एमालेका महासचिव शंकर पोखरेलले कुन पार्टी कस्तो भन्ने परीक्षण आवधिक निर्वाचनले गर्ने टिप्पणी गरेका छन्। उनले एमाले आवधिक निर्वाचनबाट परीक्षणका लागि हरदम तयार रहेको बताएका हुन्। पार्टी कार्यालयको भवनका लागि जग्गा दान र शिलान्यासको विषयलाई संकेत गर्दै महासचिव पोखरेलले राजनीति गर्नेहरुले आआफ्नो पार्टी राम्रो बनाउन लाग्नुपर्ने भएकाले अरुको चिन्ता नगर्न आग्रह गरे। जनता के चाहन्छन् ? र राष्ट्रको आवश्यकता के हो ? नेकपा(एमाले)लाई राम्ररी थाहा छ। यतिबेला फरक पार्टीका नेता र कार्यकर्ताहरुले नेकपा(एमाले)को भविष्यका बारेमा चिन्ता गर्दै सामाजिक सञ्जालमा अनेकन् सुझाव दिइरहेका छन् र उसले गरेका निर्णयहरूको कटु आलोचना गरिरहेका छन्। राजनीति गर्नेहरुले आआफ्नो पार्टी राम्रो बनाउन लागे त अरुका बारेमा चिन्ता गर्नै पर्दैन नि। एमालेलाई कस्तो बनाउने एमालेजनलाई नै छोडिदिनु न। उनले सामाजिक सञ्जालमार्फत भनेका छन्। जनता के चाहन्छन् ? र राष्ट्रको आवश्यकता के हो ? एमालेलाई राम्ररी थाहा भएको पोखरेलको भनाई छ। एमाले अहिले बलियो र निर्णायक राष्ट्रिय शक्ति निर्माणमा जुटेको उनले बताए। जनता के चाहन्छन् ? र राष्ट्रको आवश्यकता के हो ? नेकपा(एमाले)लाई राम्ररी थाहा छ। उनले प्रश्न गर्दै भनेका छन्,त्यही भएर नै नेकपा(एमाले) आजको कुरामा मात्र नअल्झेर भविष्यको कुरामा केन्द्रित छ। बलियो र निर्णायक राष्ट्रिय शक्ति निर्माणमा जुटेको छ। कुन पार्टी कस्तो भन्ने कुराको परीक्षण त सामाजिक सञ्जालले होइन आवधिक निर्वाचनले गर्ने हो। त्यसका लागि नेकपा(एमाले) हरदम तयार छ। कसरी भयो चर्चा ? हालै भाटभटेनीका सञ्चालक गुरुङ र उनकी धर्मपत्नी सावित्री गुरुङले दिएको कीर्तिपुर नगरपालिका २, मैत्रीनगरस्थित १० रोपनी १४ आना जग्गामा केन्द्रीय कार्यालयको शिलान्यास गरेपछि एमालेको टीकाटिप्पणी भइरहेको छ। गुरुङको सहयोगलाई २०८१ असोज २४ गते बसेको सचिवालयको ३८औं बैठकले संस्थागत रूपमा स्वीकार गरेको एमालेले जनाएको छ। एमालेले लोकतान्त्रिक मुलुकमा पनि आमरूपमा व्यवसायी व्यक्तित्वहरूबाट सहयोग गर्ने परम्परा र अभ्यास रहेको बताउँदै यसलाई अन्यथा ठानेर सार्वजनिक खपत, कथित शुद्धतावादका नाममा गरिने तर्कवितर्कको कुनै औचित्य नरहेको जनाएको छ। २०७२ सालमा आएको विनाशकारी भूकम्पबाट काठमाडौं महानगरपालिका १४ बल्खुमा अवस्थित पार्टी केन्द्रीय कार्यालय क्षतिग्रस्त भएपछि एमाले कार्यालयविहीन भएको हो। त्यसपछि धुम्बाराहीस्थित पासाङ ल्हामु प्रतिष्ठान भाडामा लिएर केही समय केन्द्रीय कार्यालय सञ्चालन गरेको थियो। त्यहाँ कार्यालय सञ्चालन भइरहँदा पनि एमालेको आलोचना भएको थियो। प्रतिष्ठानलाई दिएको जग्गा पार्टीले प्रयोग गरेको भन्दै आलोचना भएपछि थापाथली हाइटमा पार्टी कार्यालय सारियो। त्यहाँ पनि व्यापारीको घरमा स्वार्थ केन्द्रित भएर पार्टी कार्यालय सारिएको भन्दै आलोचना नै भयो। व्यवसायी एवं एमाले नेता मोतीलाल दुगडको पहलमा थापाथलीमा कार्यालय सारिएको थियो। त्यसपछि ललितपुरको च्यासलस्थित तुल्सीलाल स्मृति प्रतिष्ठानको कार्यालयलाई केन्द्रीय कार्यालयका सारियो। हाल च्यासलमा नै केन्द्रीय कार्यालय छ। यस वर्षमात्र चारपटक च्यासलस्थित कार्यालय बाढीको चपेटामा परी केन्द्रीय कार्यालय मुख्य सेटअफ (केन्द्रीय कार्यालय, लाइबे्ररी, स्टोर, आईटी, प्रशिक्षण कक्ष, सभाहलहरू र प्रशासनिक कक्षसमेत पूर्णरूपमा ध्वस्त भयो। बाढीका कारण पार्टी कार्यालयको नियमित कार्य गर्न समेत कठिनाइ हुँदै आएको छ। लगातार बाढी पसेर कार्यालय डुबान भएपछि एमाले नयाँ कार्यालयको खोजीमा लाग्यो। भूकम्पले बल्खुस्थित कार्यालय भत्काएपछि नौं वर्षदेखि अस्तव्यस्त रहेको केन्द्रीय कार्यालयको स्थायित्वका लागि घरजग्गा खोज्ने क्रममा एमाले रहेको थियो। २०८१ वैशाख ८ र ९ गते गोदावरीमा भएको राष्ट्रिय महाधिवेशन प्रतिनिधिपरिषदको प्रथम बैठकबाट पार्टी केन्द्रीय कार्यालय निर्माणका लागि पार्टी सदस्य, समर्थक, शुभचिन्तकहरूलाई सहयोगका लागि सिँगो बैठकबाट आह्वान गरिएको थियो। त्यसयता भएका केन्द्रीय कमिटीलगायत विभिन्न तहका बैठकद्वारा सहयोगका लागि आह्वान भएको थियो। पार्टीका वरिष्ठ उपाध्यक्ष ईश्वर पोखरेलको संयोजकत्वमा कमिटीसमेत गठन भएको थियो। त्यसै बखत भाटभटेनीका सञ्चालन गुरुङले आफ्नो जग्गा निःशुल्क दिने र भवन पनि बनाइदिने प्रस्ताव राखे। त्यो प्रस्तावलाई औपचारिक रूपमा सचिवालय बैठकबाट पारित गरेर नै केन्द्रीय कार्यालय बनाउने निर्णय गरेको प्रचार विभाग प्रमुख राजेन्द्र गौतमले जानकारी दिए। जग्गा दान गरी भवन बनाइदिने भाटभटेनीका सञ्चालक गुरुङ विद्यार्थी कालदेखि धरानमा अध्ययन गर्दा अनेरास्ववियु र स्ववियुको सक्रिय कार्यकर्ता रहेको पनि एमालेले जनाएको छ। गुरुङले नोकरीको सिलसिलामा नेपाल बैंक लिमिटेडमा कार्यरत रहँदा बैंकिङ सेक्टरको केन्द्रीय कार्यसमितिको सदस्य भई काम गरेको, अन्तरसंस्थानको केन्द्रीय कोषाध्यक्ष भई ट्रेड युनियन आन्दोलनमा अग्रणी भूमिका निर्वाह गरी पार्टीको वैचारिक र राजनीतिक सामिप्यतामा रही कार्य गरेको एमालेले जनाएङ्को छ।"
युरोप पुग्छ कर्णालीको अदुवा,"सुर्खेत : कर्णालीमा उत्पादन भएको अदुवा युरोपसम्म पुग्न थालेको छ । युरोपबाट माग आएपछि किसानले अदुवा उत्पादनलाई पनि वृद्धि गर्न थालेका छन् । अदुवासँगै यहाँ उत्पादन भएको बेसार पनि विदेश निर्यात हुन थालेको हो । किसानले उत्पादन गरेको अदुवा खरिद गरेर सुर्खेतको भेरीगंगा नगरपालिकास्थित कालिदमारमा रहेको अदुवा प्रशोधन उद्योगले विदेशसम्म निर्यात गर्न थालेको हो । उद्योगका अनुसार स्वदेशमा भन्दा विदेशबाट अदुवाको माग धेरै आउने गरेको छ । यसकारण पनि यो उद्योगले किसानबाट खरिद गरिएको अदुवा र बेसारलाई प्रशोधन गरेर युरोपसम्म निर्यात गरिरहेको हो । पहिला यहाँका किसानले उत्पादन गरेको अदुवाले बजार नपाउने समस्या थियो । तर कालिदमारस्थित द अर्गानिक भ्यालीमा रहेको अदुवा प्रशोधन उद्योगले अदुवा र बेसारलाई प्रशोधन गर्न थालेपछि विदेशमा बढी निर्यात हुन थालेको हो । कर्णालीमा उत्पादन हुने अदुवा विषादीरहित, अर्गानिक र गुणस्तरीय भएकाले पनि युरोपबाट यसको माग बढी भइरहेको उद्योगका सञ्चालक समिर नेवाले बताए । उनका अनुसार जर्मनीबाट समेत अदुवाको माग आइरहेको छ । एक सिजनमा यो उद्योगबाट औसतमा ६ लाख युरोबराबरको अदुवा र बेसार निर्यात हुँदै आएको छ । उद्योग सञ्चालक नेवाले भने, उत्पादन धेरै भएको बेलामा त हामीले १२ लाख युरोबराबरको अदुवा निर्यात गरेका छौं, तर मागअनुसार उत्पादन नै हुन सकेको छैन । किसानबाट मागअनुसार उत्पादन नहुँदा बर्सेनि औसतमा ६ लाख युरोबराबरको अदुवा र बेसार विदेश निर्यात भइरहेको उनले बताए । विदेशबाट माग धेरै भएकाले बजारीकरणको समस्या नभएको भन्दै उनले किसानलाई उत्पादन बढाउनका लागि स्थानीय सरकारले सहयोग गर्नुपर्ने बताए । उनले भने, बिक्रीको समस्या छैन, हामीले विदेशसम्म निर्यात गर्न थालेका छौं । किसानको उत्पादनलाई हामी खरिद गरिदिन्छौं, बरु अब उत्पादन बढाउनुपर्छ । उद्योगमा बर्सेनि १५ सय मेट्रिकटन अदुवा र बेसार प्रशोधन हुन्छ । उद्योगमा हाल १२ सय मेट्रिकटन अदुवा र ३ सय मेट्रिकटनसम्म बेसार प्रशोधन हुने गरेको छ । कर्णालीमा अर्गानिक अदुवा र बेसार उत्पादन हुन्छ उनले भने, हामीले प्रशोधन गरेको अदुवा र बेसारमा विदेशीको विश्वास बढ्दो छ, विषादीरहित शुद्ध उत्पादन भएकाले पनि युरोपबाट माग धेरै आइरहेको छ । सल्यानमा सबैभन्दा धेरै अदुवा उत्पादन अदुवा उत्पादनका लागि कर्णालीको हावापानी उपयुक्त छ । यहाँका सुर्खेत, सल्यान र रुकुमलगायतका जिल्लामा अदुवा उत्पादन हुन्छ । तर उद्योगका अनुसार सबैभन्दा बढी अदुवा सल्यानमा उत्पादन हुन्छ । सल्यानबाट मात्र एक सिजनमा १२ सय मेट्रिकटनसम्म अदुवा उद्योगमा आउने गरेको उद्योगका सञ्चालक नेवाले जानकारी दिए । उनका अनुसार रुकुमबाट ८ सय र सुर्खेतबाट २ सय मेट्रिकटनसम्म अदुवा उद्योगमा आउने गरेको छ । उत्पादन धेरै भएको वर्ष उद्योगमा बढीमा २३ सय मेट्रिकटनसम्म अदुवा र बेसार आउने गर्दछ । उद्योगका सञ्चालक नेवाले भने, पहिला प्रशोधन नहुँदा अदुवा र बेसारले मूल्य पाएन, त्यो बेला किसानले बजारको समस्या भोगे । अचेल त्यो समस्या छैन, हामीले किसानलाई उत्पादन बढाउन प्रोत्साहन गरिरहेका छौं । उत्पादनलाई वृद्धि गर्न सकेमा विदेशको माग पनि धान्न सकिने नेवाको भनाइ छ । यो उद्योगमा अदुवा र बेसार मात्र होइन, सिस्नो र टिमुर पनि प्रशोधन हुन्छ । उद्योगले अचेल किसानबाट सिस्नो र टिमुर पनि खरिद गर्न थालेको हो । किसानबाट खरिद गरिएको सिस्नो र टिमुरलाई प्रशोधन गरेर बिक्री गरिन्छ । उद्योगमा सिस्नो र टिमुरलाई सुकाएर पाउडर बनाइन्छ । त्यसलाई प्याकिङ गरेर निर्यात गर्ने गरिएको उद्योगले जनाएको छ । यस्तै अदुवा र बेसारलाई पनि उद्योगमा प्रशोधन गरेर पाउडर बनाइन्छ । यही पाउडरलाई प्याकिङ गरिन्छ । अनिमात्र अदुवा र बेसार बजारमा पठाउने गरिएको उद्योग सञ्चालक नेवाले बताए । उद्योगमा कार्यरत कर्मचारी टीका वलीका अनुसार विगतमा उद्योगमा अदुवा सुकाउन समस्या भए पनि अचेल त्यो समस्या हटेको छ । विगतमा यस क्षेत्रका किसानले बजारीकरणको समस्या भोगे पनि अब त्यो समस्या टरेको उद्योगको दाबी छ ।"
दुई संसदीय समितिको बैठक बस्दै,"काठमाडौं : आज राष्ट्रियसभा अन्तर्गतका दुई संसदीय समितिको बैठक बस्दैछ। विकास,आर्थिक मामिला तथा सुशासन समिति र सार्वजनिक नीति तथा प्रत्यायोजित विधायन समितिको बैठक बस्न लागेको हो। जसअनुसार विकास आर्थिक मामिला तथा सुशासन समितिको बैठक बिहान बिहान साढे ११ बजे बस्ने तय भएको संसद सचिवालयले जनाएको छ। बैठकमा भौतिक पूर्वाधार तथा यातायात मन्त्री देवेन्द्र दाहाल र शहरी विकास मन्त्रालयका अधिकारीलाई बोलाइएको छ। बैठकमा दिगो एवं विपद् संवेदनशील पूर्वाधार विकास र योजनावद्ध शहरीकरण तथा बस्ती विकासको बारेमा छलफल छलफल हुने कार्यसूची छ। यसैगरी बिहान साढे ११ बजे नै सार्वजनिक नीति तथा प्रत्यायोजित विधायन समितिको बैठक पनि बस्दैछ।"
३८ वर्षमा एसईई उत्तीर्ण गर्ने गुरुङलाई सम्मान,"गोरखा : गोरखाको दुर्गम खोर्ला गाउँका ३८ वर्षीय पतासिङ गुरुङलाई स्थानीय एक सामाजिक संस्थाले सम्मान गरेको छ । ३८ वर्षको उमेरमा पनि निराश नभई पढेर एसईई उत्तीर्ण गरेको भन्दै धार्चे गाउँपालिका३ खोर्लाको सामुदायिक जनसेवा केन्द्रले दसैंको अवसर पारेर गुरुङलाई सम्मान गरेको स्थानीय छिरिङ गुरुङले जानकारी दिए । स्थानीय सातकन्या माविले घरदैलो कार्यक्रम गरेका बेला उनी कक्षा ८ मा भर्ना भई दुई वर्ष लगालग पढेर पाको उमेरमा एसईई उत्तीर्ण गरेको गुरुङले बताए । पढाइलाई उमेरले छेक्दैन भन्ने सन्देश दिएका उनलाई गाउँपालिकाका अध्यक्ष लक्ष्मण गुरुङले कदरपत्रसहित सम्मान गरेका हुन् । अब उनको कम्प्युटर साइन्स पढ्ने रहर छ । मजबुरीका कारण यो वर्ष पढ्न नसके पनि अर्को वर्ष ११ कक्षामा भर्ना भई पढ्ने पतासिँङ बताउँछन् । यही वर्ष नभए २३ वर्षपछि भए पनि ११ मा भर्ना भएर पढ्छु, । सकेसम्म कम्प्युटर साइन्स लिएर पढ्ने इच्छा छ, उनले भने । पाको उमेरमा एसईई उत्तीर्ण गरेर सम्मान पाउँदा खुसी लागेको उनको भनाइ छ । सबै गाउँलेहरू भेला भएर सम्मान गरे । सम्मान पाउँदा अलिअलि लाज र धेरै खुसी महसुस गरेँ, उनले भने । पढाइ छाडेको २१ वर्षपछि उनी पुनः विद्यालयमा भर्ना भई उनले पढेका हुन् । गुरुङले धार्चे३ खोर्लास्थित सातकन्या माविबाट २०८० सालको एसईईमा सहभागी भई उत्तीर्ण गरेका हुन् । नियमितमा उत्तीर्ण हुन नसके पनि दोस्रो पटक मौका परीक्षा दिएर एसईई उत्तीर्ण गरेको पतासिङ बताउँछन् । सुरुमा रिजल्ट आउँदा ४ वटा मुख्यमुख्य विषयमा नै फेल भएको थिएँ, पछि दोस्रो पटक दोहोयाएर परीक्षा दिएँ । सबै विषय कटेछ, उनले भने । उनलाई श्रीमती, बालबच्चा र बाआमाको जिम्मेवारीसहित पढ्ने कुरा सजिलो थिएन । छोराछोरी पढाउने बेला बाउ आफैं स्कुल जान्छ भनेर छरछिमेकले कुरा नकाटेका पनि होइनन्, तर यसले उनलाई बिचलित बनाएन । पराइले कुरा काट्दा आफूलाई जसरी पनि एसईई उत्तीर्ण गरिछाड्ने जोश आएको उनी बताउँछन् । पढाइप्रतिको दृढ इच्छाशक्तिका कारण एसईई उत्तीर्ण गर्न सफल भएको उनी बताउँछन् ।पतासिङले खोर्ला गाउँमा विद्युत् महसुल संकलन गर्ने गर्दथे । विद्यालयसँगै आफ्नो जागिरलाई पनि निरन्तरता दिएका उनले हाल एसईई उत्तीर्ण भएसँगै विद्युत् प्राधिकरणमा अपरेटरका रूपमा जागिर पाएका छन् ।"
भारतका चर्चित गायक जुबिन नौटियालको नेपालमा हुने कन्सर्टलाई अन्नपूर्णको साथ,"काठमाडौं : भारतका चर्चित गायक जुबिन नौटियालले नेपालमा गर्न लागेको कन्सर्टमा अन्नपूर्ण मिडिया नेटर्वक अफिसियल मिडिया पार्टनर हुने भएको छ । एन अटिजम केयर फाउन्डेसनले अटिजम भएका बालबालिकाको सहयोगार्थ नेपालमा भारतीय गायक जुबिन नौटियालको कन्सर्ट गराउन लागेको हो । नौटियालको कन्सर्ट १४ डिसेम्बर २०२४(मंसिर २९ गते शनिबार) मा हयात होटल परिसरमा हुनेछ । सोमबार अन्नपूर्ण मिडिया नेटवर्कको हेडक्वार्टर तीनकुनेस्थित कर्पोरेट टावरमा भएको एक समारोहमा अन्नपूर्ण मिडिया नेटवर्क र एन अटिजम केयर फाउन्डेशनबीच अफिसियल मिडिया पार्टनर रहने सम्झौता भएको छ । सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत र एन अटिजम केयर फाउन्डेसनका चेयरम्यान रमिला श्रेष्ठले हस्ताक्षर गरे । हाम्रो मिसन भनेको अटिजम भएका व्यक्तिहरूसहित समावेशी समाज सिर्जना गर्नु हो,'श्रेष्ठले भनिन् ,अटिजम भएका व्यक्तिले अटिजमसहित समाजमा सम्मानपूर्वक जीवन जिउन सक्छन् भन्ने स्थापित गर्नु हाम्रो उद्देश्य हो । श्रेष्ठ पनि अटिजमग्रस्त बालककी आमा हुन् । उनको चार वर्षको छोरालाई अटिजम छ । उनको छोरालाई १८ महिनाको उमेरमा अटिजम देखा परेको थियो । सन् २०२२ मा उत्कृष्ट पाश्र्व गायनका लागि आईफा अवार्ड प्राप्त गरेका नौटियालका 'मेरी मा के बराबर केही नहि', 'मेरे घर राम आए हे','मेरि जिन्दगी हे तु'लगायतका सयौं चर्चित गीत छन् । फाउण्डेसनकी अध्यक्ष श्रेष्ठका अनुसार कन्सर्टबाट प्राप्त सबै आम्दानी फाउण्डेसनले अटिजम भएका बालबालिकाको सहयोगार्थ खर्च गर्नेछ ।"
जिल्ला समन्वय समिति सिन्धुलीका निवर्तमान प्रमुख बर्माको निधन,"सिन्धुली : जिल्ला समन्वय समिति सिन्धुलीका निवर्तमान प्रमुख शंकरराज बर्मा तिवारीको निधन भएको छ। लामो समयदेखि अचेत अवस्थामा रहेका बर्मा तिवारीको आइतबार राती साँढे ९ बजे ५८ वर्षको उमेरमा घरमै मृत्यु भएको एमाले सिन्धुलीका अध्यक्ष महेन्द्रदेव श्रेष्ठले जानकारी दिए। तिवारी २०७४ सालको स्थानीय निर्वाचनमा जिल्ला समन्वय समिति सिन्धुलीको सभापतिमा निर्वाचित भएका थिए। नेकपा एमाले सिन्धुलीको जिल्ला कमिटी सदस्य, सचिवालय सदस्य हुँदै बागमती प्रदेश कमिटी सदस्य समेत भएका बर्मा २०५४ सालको आम निर्वाचनमा तत्कालिन निपाने गाविसको अध्यक्षमा समेत निर्वाचित भएका थिए। २०७९ सालको स्थानीय निर्वाचनमा वडा सदस्यमा पराजित भएका थिए। त्यसपश्चात बर्मा एकाएक बिरामी भएका थिए। उनको पेटमा समस्या आएको र ज्वरो आएपछि उपचारका क्रममा अस्पताल लगिएपनि उपचार सफल हुन सकेको थियन। उपचारकै क्रममा अचेत भएका बर्माको होस आएन। झण्डै दुई वर्ष अचेत अवस्थामा रहनु भएका बर्माको आइतबार दुःखद निधन भएको छ, उहाँ प्रति हामी भावपूर्ण श्रद्धान्जली अर्पण गर्दछौं। उहाँको निधनले सिंगो एमाले पार्टी र जिल्लाको राजनितिमा अपूरणीय क्षति पुगेको छ, श्रेष्ठले थपे। शर्माको श्रीमती एक छोरा र एक छोरी रहेका छन्। उनको सोमबार धार्मिक संस्कार अनुसार अन्त्येष्टि गरिने बताइएको छ।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : सोमबार प्रि ओपन सेसनमा नेप्से परिसूचक सामान्य अंकले बढेर बन्द भएको छ। नेप्से परिसूचक ०७९ अंकले बढेर २६९८७० मा अडिएको छ। अघिल्लो कारोबार दिन आइतबार नेप्से परिसूचक ४७४४ अंकले घटेर २६९७९१ विन्दुमा झरेको थियो। आज यो समयमा ३६ स्क्रिप्सको ४ हजार ८७७ कित्ता सेयर २२ लाख २५ हजार ४४८ रुपैयाँमा खरिदबिक्री भए। कारोबारमा आएका १६ स्टक्सको मूल्य बढ्दा १६ वटाको घट्यो। बाँकी ४ स्टक्सको मूल्य यो समयमा स्थिर रह्यो।
"जुम्ला पुगे प्रचण्ड, जनसभालाई सम्बोधन गर्दै",जुम्ला : नेकपा माओवादी केन्द्रका अध्यक्ष तथा पूर्वप्रधानमन्त्री पुष्पकमल दाहाल प्रचण्डले आज जुम्लामा हुने जनसभालाई सम्बोधन गर्ने कार्यक्रम छ। उनले सिंजा कनकासुन्दरीको गोरुचौरमा आयोजना गरिएको जनसभालाई सम्बोधन गर्ने कार्यक्रम तय भएको प्रचण्डको सचिवालयले जनाएको छ। अध्यक्ष प्रचण्डले खस भाषा र सभ्यताको केन्द्र सिंजा कनकासुन्दरीको अवलोकन तथा जनसभालाई सम्बोधन गर्ने कार्यक्रम तय भएको छ । त्यसअघि अध्यक्ष प्रचण्डले मुगु रारा क्षेत्रको पनि अवलोकन गरेका छन् । आजै काठमाडौंबाट नेपालगञ्जहुँदै मुगुको रारा र जुम्लाको सिंजा कनकासुन्दरी अवलोकन गरी यहाँ आयोजित जनसभालाई सम्बोधन गरेर फर्कने कार्यक्रम रहेको छ ।
"आशा जगाऔं, विदेश पलायन रोकौं","मातृभूमिप्रतिको अगाध स्नेहलाई बिर्सेर युवाहरू बिदेसिन बाध्य हुनुका पछाडि विविध कारण छन्। नागरिकको पलायन रोक्न नसके भविष्यमा मुलुकले अकल्पनीय क्षति व्यहोर्नुपर्ने देखिन्छ। नेपाली युवाहरूको देश छोडने क्रम तीव्र छ। करिब एक तिहाइ जनसंख्या देश बाहिर गइसकेको छ। यस सन्दर्भमा हाम्रा नीति निर्माता वा राजनीतिज्ञ न यो बारेमा चिन्तित छन् न भविष्यमा आउन सक्ने सम्भावित भयावह अवस्थाको बारेमा केही तयारी गरिरहेका छन्। जसले गर्दा देश अनिश्चयको भुँमरीमा फस्न लागिरहेको देखिन्छ। स्वदेशमै आकर्षक तलबभत्ता पाइने अन्तर्राष्ट्रिय संस्थामा कार्यरत एकजना साथीलाई सपरिवार विदेशमा बसोबासको लागि बिदावारी गर्न एक महिनाअघि त्रिभुवन अन्तर्राष्ट्रिय विमानस्थल जाँदा मन अमिलो भयो। देशमा साँच्चै भविष्य नभएको हो त ? भन्ने प्रश्नले सोच्न बाध्य तुल्यायो। केही लाखको मासिक तलब पाउने, काठमाडौंमा घर बनाइसकेको, राम्रै कम्पनीको गाडी चढ्ने र पुख्यौली सम्पत्तिसमेत ती साथीको बाहिर बसाइँ सर्ने निर्णय अप्रत्याशित होइन। ती मित्रले अवसरको कमीको कारणभन्दा पनि समाजमा कायम असहिष्णुता तथा सबै कुरामा राजनीतीकरण गर्ने र राजनीतिक संरक्षणबिना केही गर्न नसकिने अवस्था उत्पन्न भएकोले बिदेसिने निर्णय लिन बाध्य भएको बताउँदा मनमा चिसो पस्न पुग्यो। मेरा मित्र लाखौं नेपालीहरूमध्ये एक पात्र हुन्। मातृभूमिप्रतिको अगाध स्नेहलाई बिर्सेर जुनसुकै उमेरमा भए पनि देश छोडेर परदेसिन बाध्य हुनुका पछाडि विविध कारण छन्। हो, वास्तवमा देशको ढुकुटी लुट्न पल्किएका राजनीतिक कार्यकर्ताबाहेक आम नेपाली स्वदेशमै सम्मानपूर्ण वातावरण होस् र परिवारको प्रगति तथा करको माध्यमबाट देशको विकासमा योगदान गर्न सकियोस् भन्ने चाहन्छन्। तर आफूले कर तिरेको करचुक्ता प्रमाणपत्र लिनसमेत अनेक दुःख खेप्नुपर्ने अवस्था छ। घूस नदिई सामान्य कामसमेत गराउन नसक्ने वातावरण तथा आफूमाथि अन्याय भयो भने सो कुराको सुनुवाइ हुने निकाय प्रभावहीन छ। जसका कारण पनि देश बिस्तारै रित्तिँदै गइरहेको छ। हालसालै एक अन्तर्राष्ट्रिय तालिमको सिलसिलामा अमेरिकाले कसरी आम नागरिकको सेवामा केन्द्रित भएर विश्वभरका मानिसलाई आकर्षित गरेर देशको विकास गरेको छ भन्ने प्रत्यक्ष अनुभव गर्ने मौका मिल्यो। हुन त विशाल देशलाई बुझ्न १० हप्ताको समय पर्याप्त होइन तर पनि मैले जे अनुभव गरेको छु। त्यही लेख्दैछु। अमेरिकामा मानिसलाई एकदमै महत्त्व दिइने रहेछ। आफ्नो कारणले अरूलाई असुविधा हुन्छ कि भनेर मानिसहरू एकदमै सचेत रहने पाइयो। त्यहाँको सरकारका नीति, नियमहरू तथा अन्य कार्यक्रमहरूमा जनतालाई सजिलो हुन्छ भन्नमै केन्द्रित रहेर बनाइँदो रहेछ । हाम्रो मुलुकमा ठीक उल्टो छ। सायद नियममा चलेको भएर होला मानिसहरू त्यहाँको प्रणालीप्रति आश्वस्त छन् जसले गर्दा हाम्रोमा जस्तो नियम मिच्न होडबाजी गर्नु पर्दैन। हवाई राज्यका सर्वसाधारण तथा नीति निर्मातासँग कुरा गर्दा उनीहरू कुनै कुरा लागू गर्दा सात पुस्तासम्म सोचेर गर्नुपर्छ भन्ने मान्यता राख्दा रहेछन्। सानो होस् वा ठूलो व्यक्ति नियम सबैलाई एकै प्रकारले लागू हुँदो रहेछ। हाम्रोमा जस्ता सानालाई ऐन र ठूलालाई चैनको अवस्था रहेन छ। यसले आम नागरिकमा सकारात्मक सन्देश दिएको पाइयो। नागरिकले सही अर्थमा स्वतन्त्रपूर्वक आफूलाई लागेको कुरा बोल्न र असहमति जाहेर गर्न पाउने रहेछन्। किनकि बोलेको वा आफूभन्दा वरिष्ठ व्यक्तिभन्दा फरक विचार राख्दैमा केही नकारात्मक परिणामको सामना गर्नु पर्दैन। हाम्रोमा जस्तो अध्यक्षको भन्दा फरक मत राख्दैमा वा उसको गुणगान नगाउँदैमा वर्षौंको राजनीतिक भविष्य अन्धकारमा जाने चिन्ता त्यहाँका नागरिकलाई नहुने रहेछ। तर्क र बहसको माध्यमबाट असल परिणामहरूको विकास गरेको पाइयो। सरकारी वा गैरसरकारी कार्यालयहरूका उपल्लो तहका कर्मचारीहरूले समेत इमेलको आधारमा विषयवस्तु सान्र्दभिक छन् भने भेटेर कुरा गर्ने रहेछन्। र विषयवस्तु सान्र्दभिक छैनन् भने प्रस्ट रूपमा सो विषयवस्तुमा अरू व्यक्तिले सहयोग गर्न सक्छन् भनेर उनीहरूसँग सम्र्पक स्थापित गर्न सहयोग गर्ने रहेछन्। हाम्रोमा जस्तो कुनै व्यक्तिलाई भेट्न सोर्सफोर्स लगाउनु पर्ने वा अलिकति लोकप्रिय भएमा आफूलाई भगवान् ठानेर खाली प्रवचन दिने तर अरूको कुराको प्रतिक्रिया नदिने चलन त्यहाँ रहेनछ। व्यक्तिको स्वतन्त्रता अमेरिकीहरूको लागि अत्यन्त प्रिय रहेछ। तर, नेपालको अवस्था दर्शाउन एउटा उदाहरण दिन चाहन्छु। केही समयपहिले फर्म भरेको डेढ वर्षपछि नागरिक परिचयपत्र लिन आउने म्यासेज आएपछि परिचयपत्र लिन गएर करिब तीन घण्टा लाइन लाग्नु पर्यो। पछि म्यासेज डिलिट भएको कारण देखाउँदै परिचयपत्र वितरण गर्ने राष्ट्रसेवकले अर्को कोठामा जान निर्देशन गरे। उनको कम्प्युटरमा एक मिनेटमा हेर्न सकिने विवरण हेरेर आउन मलाई करिब एक घण्टा लाग्यो। यो प्रतिनिधिमूलक घटना हो। चाहे अध्यागमन कार्यालयमा जानुस् वा मालपोत वा यातायात वा कम्पनी रजिस्ट्रारको कार्यालय त्यहाँ गरिने व्यवहार प्रायः यस्तै नै हो। त्यस खालको व्यवहारबाट प्रताडित नहुन हामी घूस दिन बाध्य हुन्छौं। हो नियम मिचेपछि कारबाहीको भागीदार हुनुपर्छ। तर आधा बाटो छेकेर प्रत्येक दिन मापसे चेकको नाममा दिने सास्तीलाई कम गर्ने उपाय प्रहरीका हाकिमसँग छैन होला र ? किनकि उनीहरूले धेरै देशका असल अभ्यासहरू हेरेका छन् । तर ती अभ्यास यहाँ लागू गर्दैनन्। चुनावी घोषणापत्र र भाषणमा बाहेका आम नागरिकहरूलाई सम्मानको दृष्टिले हेरिएको पाइँदैन। आम नागरिकले सुनुवाइको लागि याचना गर्ने निकायहरू मृत प्रायः अवस्थामा छन्। नेपाललाई सिंगापुर बनाउँछु भनेर भाषण गर्ने नेताहरूले विश्वासको वातावरण बनाउन नसक्दा देशको स्रोत र साधन गुमाइरहेका छन्। रेमिट्यान्सले धानिरहेको हाम्रो देशमा रेमिट्यान्स पठाउने मुख्य स्रोत वैदेशिक रोजगारीमा जाने नागरिकहरूको पीडामा राज्यले सहयोग गर्ने त पर जाओस सहानुभूतिसमेत व्यक्त गर्न सक्दैन। मासिक दुई वा तीन सय डलर कमाउने व्यक्तिले पठाएको रकमले धानिरहेको छ, हाम्रो अर्थतन्त्र। अन्तर्राष्ट्रिय निकायहरूमा काम गर्ने नेपालीहरूले पठाएको रकमले थप अवसर सिर्जना गर्न सक्थ्यो। तर देशमा विश्वासको वातावरण बन्न नसक्दा आफ्नो र परिवारको सुरक्षाको लागि अन्यत्र बसाइँ सर्न र त्यस्तो रकम अरू देशमा पठाउन बाध्य भएका छन्। तर राजनीतिक दलका नेताहरूलाई यो विषयमा न चासो छ न केही पहलकदमी नै। आम नागरिकको पलायन रोक्न नसके भविष्यमा मुलुकले अकल्पनीय क्षति व्यहोर्नुपर्ने देखिन्छ । तसर्थ नेपाली निरोहरूले पहलकदमी लिनको लागि बाध्य पार्न सबैले भूमिका खेल्ने कि ? अन्यथा तपाईं हाम्रो मौन समर्थन रहेको मानिनेछ। आगामी पुस्ताले पनि भयानक परिस्थितिको सामना गर्नुपर्ने छ।"
सिरहामा आफ्नै साथीको हत्या गर्ने ५ जना पक्राउ,"सिरहा : आपसी विवादमा आफ्नै साथीलाई हत्या गर्ने ५ जना पक्राउ परेका छन्। जिल्ला प्रहरी कार्यालय सिरहाका अनुसार गोलबजार नगरपालिका१३ डंगराहा टोलका २७ वर्षीय सन्तोष कुमार महरा, २८ वर्षीय रोहित कुमार महरा, २१ वर्षीय धर्मेन्द्र महरा, १९ वर्षीय धिरज कुमार राम र २० वर्षीय मोहमद जमसेद पक्राउ परेका हुन्। उनीहरुले आफ्नै गाउँकै साथी कृष्ण कुमार महरालाई हत्या गरेको आरोप लागेको छ। असोज २७ गते राति कृष्ण र रोहित सुखिपुर नगरपालिका१० शिवचौकमा दुर्गा पूजाको अवसरमा लागेको मेला हेर्न गएका थिए। त्यहाँ अन्य साथीहरु भेटेका थिए। सबै जनाले नसालु पदार्थ सेवन गर्ने योजना बनाए। सोही अनुसार मेला स्थानदेखि पुर्व खोला नजिक चौरमा गए। त्यहाँ उनीहरुले गाँजा र नाईट्राभेट ट्याबलेट सेवन गरे। सोहीक्रममा कृष्णले आफूले चिनेका महिला साथीलाई भेट्न बोलाए। त्यसपछि अन्य साथीहरुले आफूहरू पनि ती महिलालाई भेट्ने इच्छा जाहेर गरे। त्यसमा कृष्ण राजी भएनन्। कृष्णले साथीहरूको कुरा इन्कार गर्दा उनीहरू रिसाए र हत्या गर्ने योजना बनाएको प्रारम्भिक अनुसन्धानमा देखिएको छ। मोहमद जमसेद, धिरज कुमार राम, धर्मेन्द्र महरा, संतोष कुमार महरा, रोहित कुमार महरा र अरविन कुमार महरासमेत मिलेर ज्यान मार्ने योजनाअनुसार कृष्ण कुमार महरालाई चारैतिरबाट घेरा हाली समाती धारिलो कैँचीले घाटी तथा पेटमा रोपी अमानवीय हिसाबले क्रुर यातना दिई हत्या गरेका हुन्। अपराधबाट बच्नको लागि उनीहरूले गागन खोलाको पश्चिम पट्टीको डिलमा खाल्टो खनेर कृष्णको कम्मरभन्दा माथिको भाग बालुवाले छोपी फरार भएका थिए। असोज २८ गते उनको शव हत्या गरेको अवस्थामा फेला परेका थिए। प्रहरीले अनुसन्धान गर्दै जाँदा आफ्नैबाट हत्या भएको पुष्टि भएको । घरमै लुकेर बसिरहेका हत्या आरोपितहरूलाई शुक्रबार नै पक्राउ गरेको हो। आइतवार अदालतबाट म्याद थप सार्वजनिक गरेका छन्। ज्यान सम्बन्धी कसुर (कर्तव्य ज्यान) मुद्दामा अदालतबाट म्याद थप गरि अनुसन्धान भइरहेको प्रहरीले जानकारी गराएको छ।"
गणेशमान सिंह टेनिस सोमबारदेखि,"काठमाडौं : नेपालको प्रजातान्त्रिक आन्दोलनका शिखर पुरुष गणेशमान सिंहको स्मृतिमा आयोजना हुने चौथो वीर गणेशमान सिंह राष्ट्रिय खुला टेनिस प्रतियोगिताको तयारी पूरा भएको छ। प्रतियोगिता सोमबारदेखि सातदोबाटोस्थित टेनिस कम्प्लेक्समा आयोजना हुँदैछ। गणेशमान सिंह फाउन्डेसनअन्तर्गतको गणेशमान सिंह स्पोर्ट्स कमिटीको आयोजनामा हुने प्रतियोगितामा सिनियर, जुनियर र भेट्रान गरी २३ स्पर्धामा प्रतिस्पर्धा हुनेछ। प्रतियोगितामा एक सय ५० खेलाडीको सहभागिता रहने संयोजक भाष्करमान सिंहले जानकारी दिए। प्रतियोगितामा पुरुषमहिला सिंगल्स र डबल्स तथा भेट्रान पुरुष ३५ वर्षमाथि, ४५ वर्षमाथि, ५५ वर्षमाथि र ६५ वर्षमाथि सिंगल्सडबल्समा खेल हुनेछ। जुनियरतर्फ यू८, यू९, यू१०, यू१२, यू१४ ब्वाइजगल्र्स सिंगल्सडबल्स तथा खुला डबल्समा प्रतिस्पर्धा हुनेछ। जुनियरमा बाहेक सबैमा नगद पुरस्कार राखिएको छ। प्रतियोगिताको कुल पुरस्कार राशि नौ लाख ३२ हजार ३ सय ७५ रुपैयाँ रहेको छ। सर्वाधिक नगद पुरस्कार पुरुषमहिला सिंगल्समा रहेको छ। उक्त स्पर्धामा शीर्ष तीन स्थान हात पार्नेले क्रमशः एक लाख, ५० हजार र २५ हजार नगद पुरस्कार प्राप्त गर्ने छन्। जुनियरका पदक विजेतालाई आकर्षक पुरस्कार प्रदान गरिने छ।"
हारबाट जोगियो बंगलादेश,"काठमाडौं : साबिक विजेता बंगलादेश दक्षिण एसियाली फुटबल महासंघ (साफ) महिला च्याम्पियनसिपको पहिलो खेलमै हारबाट जोगिएको छ । त्रिपुरेश्वरस्थित दशरथ रंगशालामा आइतबार भएको समूह ए को खेलमा बंगलादेश पाकिस्तानसँग ११ गोलको बराबरीमा रोकिएको हो । एक गोलले पछि परेको बंगलादेशले इन्जुरी समयमा गोल गर्दै बराबरी गरेको थियो । निकै प्रतिस्पर्धात्मक खेलको ३२औं मिनेटमा जहमेना मलिकले गोल गर्दै पाकिस्तानलाई अग्रता दिलाएकी थिइन् । दुई विपक्षी रक्षकलाई बिट गर्दै जहमेनाले उत्कृष्ट गोल गरेकी थिइन् । इन्जुरी समयमा सम्सुनुहार जुनियरले गोल गर्दै बंगलादेशलाई हारबाट जोगाएकी थिइन् । यसअघि सर्वाधिक सफल टोली भारतसँगको पहिलो खेलमा पाकिस्तान ५२ गोलले पराजित भएको थियो । समूह एमा भारतले एक खेलमा तीन अंक जोडेको छ । बंगलादेश र पाकिस्तानको भने एकएक अंक छ । बंगलादेश र पाकिस्तानबीच बुधबार हुने खेलपछि समूहको विजेता र उपविजेताको टुंगो लाग्नेछ । प्रतियोगिताअन्तर्गत सोमबार दुई खेल हुनेछ । पहिलो खेलमा भुटान र श्रीलंका आमनेसामने हुँदा अर्को खेलमा घरेलु टोली नेपालले माल्दिभ्सको सामना गर्नेछ । प्रतियोगितामा नेपालसहित माल्दिभ्स, पाकिस्तान, श्रीलंका, भारत, भुटान र बंगलादेश गरी सात टोलीले प्रतिस्पर्धा गर्ने छन् । च्याम्पियनसिपमा सहभागी सात टोलीलाई दुई समूहमा विभाजन गरिएको छ । साविक विजेता बंगलादेश, भारत र पाकिस्तान समूह ए मा छन् । यस्तै समूह बीमा नेपाल, भुटान, श्रीलंका र माल्दिभ्स छन् । साफ च्याम्पियनसिप नेपालले आयोजना गर्न लागेको तेस्रो पटक हो । यसअघि सन् २०१९ र २०२२ मा पनि नेपालले नै आयोजना गरेको थियो । सन् २०२२ को संस्करणमा नेपाल फाइनलमा बंगलादेशसँग ३१ गोलले पराजित भएको थियो । साफ च्याम्पियनसिपको सबैभन्दा सफल राष्ट्र भारत हो । भारतले अहिलेसम्म पाँच पटक उपाधि जितिसकेको छ । यस्तै बंगलादेशले एक पटक उपाधि चुमेको छ । ६ संस्करणमध्ये पाँच संस्करणमा फाइनलमा पुगेको नेपाल उपविजेतामै सीमित बन्दै आएको छ । चार पटक भारतसँग पराजय बेहोरेको नेपाल अघिल्लो संस्करणमा बंगलादेशसँग घरेलु मैदानमै स्तब्ध बनेको थियो ।"
अरिङ्गालको टोकेर घाइते भएका साउदको मृत्यु,बाजुरा : बडीमालिका नगरपालिकामा अरिङ्गालको टोकाइबाट एक जनाको मृत्यु भएको छ। असोज २५ गते अरिङ्गालले टोकेर गम्भीर घाइते भएका ६० वर्षीय डम्मबहादुर साउदको मृत्यु भएको हो। भारतको मुम्बइ सेन्टरस्थित नायर अस्पतालमा उपचारका क्रममा दश दिनपछि साउदको मृत्यु भएको आफन्त नरेन्द्र थापाले बताए। भैंसी गोठनजिकै अरिङ्गालले बनाएको घार भत्काउन खोज्दा टोकेर उनी गम्भीर घाइते भएका थिए। उपचारका लागि जिल्ला अस्पताल बाजुरा हुँदै प्रादेशिक अस्पतालमा सम्भव नभएपछि उनलाई भारत लगिएको थियो। अरिङ्गालले टोकेर ६५ वर्षीय अङ्गे बडुवालको घटनास्थलमै मृत्यु भएको थियो।
बालिकालाई बन्धक बनाइ आफ्नै घरमा यौनधन्दा चलाउने महिला पक्राउ,"काठमाडौं : बालिकालाई जबर्जस्ती यौन कार्यमा लगाएको आरोपमा प्रहरीले एक महिलालाई पक्राउ गरेको छ। प्रहरीले नुवाकोट तादी गाउँपालिका३ की हाल कागेश्वरी मनोहरा नगरपालिका ४ मुलपानी बस्ने ४३ वर्षीया सीता गोतामेलाई पक्राउ गरेको हो। मानव बेचविखन अनुसन्धान ब्युरोका सूचना अधिकारी प्रहरी उपरीक्षक गौतम मिश्रले बालिका तथा युवतीहरूलाई जबरजस्ती यौनधन्दामा लगाउने गरेको पाइएपछि गोतामेलाई पक्राउ गरिएको बताए। उनीविरुद्ध मानव वेचबिखन तथा ओसारपसार मुद्दामा काठमाडौं जिल्ला अदालतबाट म्याद थप अनुमति लिइ अनुसन्धान भइरहेको प्रहरीले जनाएको छ। कार्त्तिक २ गते सीताको घरबाट प्रहरीले ४ जना बालिका तथा युवतीको उद्दार गरेको थियो। पक्राउ परेकी सीताले बालिकालाई भाडा माझ्ने ,सरसफाइको काममा लगाउने र मासिक २० हजार रुपैयाँ दिने भनेर आफ्नै घरमा राखेको प्रहरीको अनुसन्धानबाट खुल्न आएको छ। पीडित बालिकाको घरको कमजोर आर्थिक अवस्थाको फाइदा उठाइ,आर्थिक प्रलोभनमा पारी वेश्यावृत्तिको काममा लगाउने र शारीरिक सम्पर्क राखेको १ हजारदेखि ३ हजार रुपैयाँसम्म लिने गरेको प्रहरी अनुसन्धानले देखाएको छ। उनले बालिका तथा अन्य युवतीहरूलाई प्रयोग गरी पुरूष ग्राहकहरूलाई घरमै बोलाएर यौनधन्दा चलाउने गरेको पाइएको छ।"
नेपालले थाल्यो वन कार्बन व्यापार,"काठमाडौं : नेपाल सरकारले वन कार्बन व्यापारबाट पहिलो चरणमा डेढ अर्ब बढी रकम प्राप्त गर्ने भएको छ। नेपालमा वन क्षेत्र विस्तार भएसँगै कार्बन उत्सर्जन कटौती गरेबापत उक्त रकम प्राप्त गर्ने सम्झौता भएको हो। नेपालको कुल कार्बन संचिति क्षमता १ अर्ब ५ करोड ५० लाख टन (औसत १७६९५ टनप्रति हेक्टर) रहेको अनुमान छ। यसमध्ये पहिलो चरणमा २३ लाख टन बराबरको कार्बन सञ्चिति बापत नेपालले विश्व बैंकसँग गरेको सम्झौताअनुसार उक्त रकम प्राप्त गर्न लागेको हो। वन कार्बन बिक्री नेपालको ऐतिहासिक कदम मान्न सकिने सरोकारवाला बताउँछन्। यद्यपि यसअघि नेपालले वायोग्यास अर्थात बैकल्पिक ऊर्जाबापत भने कार्बन बिक्री गरिसकेको छ। तर, वनकार्बन व्यापारमा भने दक्षिण एसियामै नेपाल पहिलो र समग्र एसियामा उत्कृष्ट १० भित्र रहेको दाबी गर्छन् वन तथा वातावरण मन्त्रालयअन्तर्गतको रेड कार्यान्वयन केन्द्रका प्रमुख तथा सहसचिव नवराज पुडासैनी। सहसचिव पुडासैनीका अनुसार नेपालले कार्बन बिक्री बापतको १ अर्ब ६० करोड रुपैयाँ यही कात्तिक महिनाभित्र प्राप्त गर्दै छ। नेपालले कार्बन उत्सर्जन घटाउन वन वित्त बढाउने साझेदारी कार्यक्रम गर्दै आएको थियो। हाल लुम्बिनी, गण्डकी र बागमती प्रदेशका १३ जिल्लाको १७ लाख हेक्टरबाट प्राप्त २३ लाख टन (२३ मिलियन टन) कार्बन उत्सर्जन घटाउने क्षमता बनाएकाले पहिलो किस्तावापत १ अर्ब ६० करोड रुपैयाँमा बिक्री गर्न विश्व बैंकसँग सम्झौता भएको थियो, उनले भने, सम्झौता यसअघि नै भए पनि चाडपर्वले गर्दा तोकिएको रकम कोषमा आउन ढिला भएको हो। अब यही कात्तिक महिनाभित्र उक्त रकम कोषमा जम्मा हुनेछ। यसबाहेक विश्व बैंकले दोस्रो किस्तामा करिब ७ मिलियन टन हाराहारीको कार्बन बापतको रकम सन् २०२५ सम्म दिने सम्झौता भएको छ। केन्द्रका प्रमुख पुडासैनी आगामी कात्तिक १५ गते (अक्टोबर अन्तिम)सम्ममा नेपाललाई उक्त रकम प्राप्त हुने जानकारी दिन्छन्। अझ नेपालले २ वर्षअघि नै यस्तो रकम पाउनुपर्ने बताउँदै रूख नाप्ने प्रक्रिया र लेखन प्रक्रिया ढिलो हुँदा बल्ल कार्बन बिक्रीवापतको रकम प्राप्त गर्न लागेको उनले बताए। नेपालमा वन विनास र अत्यधिक दाउरा संकलनका कारण हुने वन क्षयीकरणबाट बर्सेनि करिब १३ लाख टन कार्बन डाइअक्साइड ग्यास ऊत्सर्जन हुने अनुमान छ। नेपालको तराई भूपरिधि क्षेत्रका १३ जिल्लामा कार्बन उत्सर्जन न्यूनीकरण कार्यक्रम सञ्चालन गरी सन् २०२८ सम्म करिब ३ करोड ४२ लाख टन कार्बन डाइअक्साइड ग्यास उत्सर्जन कम गर्ने लक्ष्य लिइएको छ। तर, पहिलो चरणमा सन् २०२३ मा मापन गर्दा २३ लाख टन कार्बन उत्सर्जन कटौती भएको केन्द्रले जनाएको छ। यता नेपालले सन् २०३० सम्ममा ४५ प्रतिशत वन क्षेत्र पूरा गर्ने भनेर गरेको प्रतिबद्धता ६ वर्ष अघि अर्थात् अहिले नै पूरा गरिसकेको छ। यो नेपालको ३ महत्वकांक्षी प्रतिबद्धतामध्ये एक थियो। यसबाहेक नेपालले सन् २०३० सम्ममा जलवायु जोखिमबाट मुक्ति र सन् २०४५ मा खुद शून्य कार्बन उत्सर्जन गर्ने महत्वकांक्षी प्रतिबद्धता गरेको छ। नेपालको वन विस्तार जुन गतिले बढेको छ त्यसबाट अब कार्बन व्यापार गरेर आम्दानी गर्ने बाटो खुलेको छ। रेड कार्यान्वयन केन्द्रका प्रमुख पुडासैनीका अनुसार देशभरका वन क्षेत्रबाट ५ वर्षमा औसत १ सय ७५ मिलियन टन कार्बन स्टक हुने छ। तर नेपालमा बन विनास हुन थाले कार्बन उत्सर्जन भनेअनुसार नघट्ने र यसलाई बिक्री गरेको भए पनि सम्झौता जोखिममा पर्नेबारे पनि उनले ध्यानाकर्षण गराए। नेपालले सन् २०२७ भित्र कार्बन बिक्रीबाट सबै पैसा ल्याउने योजना छ। सरकारले कार्बन बिक्रीका लागि पनि स्वतन्त्रपूर्वक सुसूचित सहमति जनताबाट लिनुपर्ने प्रावधान छ। यसबाट स्वीकृति पाएपछि मात्रै बिक्री गर्न सकिन्छ, उनले भने। प्राप्त रकम मनोमानी खर्च गर्न नपाइने नेपालले कार्बन उत्सर्जन कटौतीबापत प्राप्त गरेको रकम मनोमानी रूपमा खर्च गर्न पाउँदैन। कार्बन बिक्रीबाट आएको ८० प्रतिशत रकम सरकारले जनताको जीविकोपार्जन, समुदायको विकास र क्षमतावृद्धि, वनको संरक्षण, विकासमा, खानेपानी, सरसफाई, हाइड्रो र वातावरण जस्ता जनहितमा खर्च गर्नुपर्ने छ। यस्तो रकम सोलारमा खर्च गर्न पाइँदैन। यो रकम ल्याएर रेल बनाउँछु भन्न पनि पाइँदैन। नेपालमा वन क्षेत्र विस्तार भएसँगै कार्बन उत्सर्जन कटौती गरेबापत आर्थिक लाभका अलावा अन्य क्षेत्रमासमेत प्रत्यक्षअप्रत्यक्ष रूपमा अनगिन्ती फाइदा पुगेको छ । फाइल तस्बिर हाल नेपालले प्रति टन कार्बन उत्सर्जन न्यूनीकरणबापत ५ डलरमा बिक्री गरेको छ। अहिले घाना जस्ता केही देशले प्रतिटन कार्बन उत्सर्जन न्यूनीकरणबापत १० डलरमा बिक्री गरेका छन्। अब नेपालले निजी कम्पनीलाई मार्केट बेसमा बिक्री गर्दा भने राम्रो मूल्य पाउने छ। जसमा युनिलिभर, नेस्ले, विसिजी, इवाई, डेल्टा, इन्डिटेक जस्ता २६ खाले निजी कम्पनीलाई नेपालले कार्बन बेच्न सक्छ। यी कम्पनीलाई वन कार्बन व्यापार गर्दा प्रतिटन २५ डलरसम्म बिक्री गर्न सकिने सम्भावना छ। यसरी बेच्दा विभिन्न ४ मुलुक साक्षी बस्छन्। नेपालको वनमा कुल कार्बन संचिति कुनबाट कति ? नेपालमा वनले करिब ५९ लाख ६२ हजार हेक्टर भूभाग ओगटेको छ। यो नेपालको कुल क्षेत्रफलको ४०३६५ प्रतिशत हुन आउँछ। नेपालको वनमा कुल कार्बन संचिति १ अर्ब ५ करोड ५० लाख टन (औसत १७६९५ टन प्रतिहेक्टर) रहेको अनुमान गरिएको छ। यसमध्ये ६१५३५ प्रतिशत रुखमा (जीवित, सुखड खडा, ढलापडा र सतहमुनिको भागसमेत), ३७८०५ प्रतिशत माटोमा र ०६७५ प्रतिशत पातपतिंगरमा रहेको छ। यसको अतिरिक्त नेपालमा ६ लाख ४८ हजार हेक्टर बुट्यान क्षेत्र (कुल क्षेत्रफलको ४३८५ प्रतिशत) रहेको छ। जसमा करिब ६ करोड ९ लाख टन (औसतः १०५२४ टन प्रतिहेक्टर) कार्बन संचिति छ। वनकार्बन बिक्रीका पूर्वतयारी वन विनास र वन क्षयीकरणलाई न्यूनीकरण गर्न नेपालले दशकौं अघिदेखि विभिन्न नीतिगत, संरचनागत तथा कार्यक्रमगत रुपमा पहलकदमी लिँदै आएको छ। सन् २००८ मा नेपालले रेड प्लसको तयारीका लागि विश्व बैंकको वन कार्बन साझेदारी सहयोग कार्यक्रमबाट सहयोग प्राप्त गर्न स्वयमसेवी रूपमा अवधारणा पत्र तयार गरी रेड प्लससम्बन्धी विभिन्न विषयमा चेतनामूलक गोष्ठी र छलफलहरूको सुरुवात गर्यो। सन् २००८ मा वन तथा वातावरण मन्त्रालयअन्तर्गत रेड फरेष्ट्री तथा जलवायु परिवर्तन एकाइ स्थापना गरिएको थियो। जुन हाल रेड कार्यान्वयन केन्द्रको रुपमा रहेको छ। यस अवधिमा नेपाल सरकारका अलावा विभिन्न दातृ निकाय, गैरसरकारी संघसंस्था तथा विकास साझेदार निकायहरूबाट समेत रेड प्लसका वारेमा परीक्षण परियोजनाहरूको सुरुवात भएको थियो। सन् २००८ पछि नै नेपालबाट सरकारी तथा गैरसरकारी क्षेत्रका प्रतिनिधिहरू रेडप्लससम्बन्धी वार्ता तथा छलफलमा भाग लिन जाने क्रममा वृद्घि भएको देखिन्छ। सन् २०१० को अप्रिलमा विश्व बैंकमा पेस भएको तथा सोही वर्षको जुनमा विश्व बैंकबाट नेपालको रेडप्लससम्बन्धी पूर्वतयारी प्रस्तावना पारित गरेपछि रेडप्लसको तयारीमा तीव्रता आएको थियो। विश्व बैंकबाहेक नेपालमा रेड प्लसको परीक्षणका लागि नर्वे, अमेरीका, बेलायत, स्विट्जरल्याण्ड, फिनल्याण्ड, जापान लगायतका मुलुकहरूले सहयोग सुरु गरेका थिए। यसैगरी सन् २०१३ देखि २०१५ सम्ममा रेडप्लस तयारी चरणका विभिन्न महत्वपूर्ण कार्यहरू सम्पन्न भएको पाइन्छ। यस अवधिमा विश्व बैंकमा तराई भूपरिधि क्षेत्रका लागि उत्सर्जन कटौती कार्यक्रम अवधारणापत्र तयार गरी पेस गरियो। रेडप्लस तयारीका लागि आवश्यक रेडप्लस रणनीति तयारी, मापन, प्रतिवेदन र प्रमाणीकरण प्रणालीको विकास तयारी, लाभांश वितरण तथा कार्बन उत्सर्जन आधार रेखा आदि विषयमा अध्ययनको पनि सुरुवात भएको थियो। यसका साथै रेडप्लस रणनीति र यसको कार्यान्वयनका लागि आवश्यक पर्ने संस्थागत संरचना र अन्य दस्तावेजहरूको तयारी, खास गरी तराई भूपरिधि क्षेत्रका लागि उत्सर्जन कटौती कार्यक्रम तयार गर्ने प्रक्रिया यस अवधिमा सुरु भएको पाइन्छ। वन कार्बन बिक्रीमा नेपाल दक्षिण एसियामै पहिलो र एसियामा उत्कृष्ट १० मा पहिलो चरणमा १ अर्ब ६० करोड कार्बन बिक्री सम्झौता प्राप्त रकम जथाभावी खर्च गर्न नपाउने, ८० प्रतिशत जनताको जीविकोपार्जनमा खर्चनुपर्ने नेपालको कुल कार्बन संचिति क्षमता १ अर्ब ५ करोड ५० लाख टन (औसत १७६९५ टन प्रतिहेक्टर) रहेको अनुमान सन् २०१७ मा तराई भूपरिधि क्षेत्रका १३ जिल्लाका लागि कार्बन उत्सर्जन न्यूनीकरण दस्तावेज र रेडप्लस कार्यक्रममा लैंगिक सम्मिलन सम्बन्धमा मार्ग चित्र तथा लैंगिक कार्ययोजना तयार गरी विश्व बैंकमा पेस गरिएको थियो। यसै वर्षको अन्त्यमा नेपालबाट पेस भएको वन लगानी योजनालाई स्वीकृत गरिएको थियो। सन् २०१९ मा नेपालको तराई भूपरिधि क्षेत्रका १३ जिल्ला (नवलपरासी जिल्ला दुई जिल्लामा विभाजन भएपश्चात् १३ जिल्ला भएको) मा सञ्चालन हुने कार्बन उत्सर्जन न्यूनीकरण कार्यक्रमअन्तर्गत कार्बन व्यापारबाट प्राप्त लाभको बाँडफाँड योजना तयार गरिएको छ। कार्बन बिक्रीमा सन् २०२३ र २४ मा भएका कामहरू सन् २०२३ सेप्टेम्बरमा नेपालले पहिलो चरणको भुक्तानीका लागि २३ मिलियन टन कार्बन उत्सर्जन कटौती गरेको दाबीसहित विश्व वैंकमा प्रतिवेदन पेस गर्यो। समुदाय तथा वन व्यवस्थापकको लाभांश बाँडफाँटको खाका तयार गरी मन्त्रालयमा पेस गरियो जसमा कार्वन बिक्रीबाट प्राप्त रकम वन व्यवस्थापक समक्ष ८० प्रतिशत पुग्ने गरी तयार गरिएको थियो। स्वतन्त्र तेस्रो पक्षबाट नेपालको कार्बन उत्सर्जन कटौतीको फिल्ड भेरीकेसन सम्पन्न भयो। २०२४ भित्र नै नेपालले १ अर्ब ६० करोड रुपैयाँ प्राप्त गर्दै छ। हरेक वर्ष कोपमा शून्य कार्बन उत्सर्जनको चर्चा वर्षौंदेखि कोपमा शून्य कार्बन उत्सर्जनबारे चर्चा हुने गरेको छ । सन् १९९७ मा सम्पन्न कोप ३ अन्तर्गत क्योटो प्रोटोकल तयार गरिएको थियो। यस्तै सन् २००७ मा भएको कोप १३ मा वन बिनास घटाउने र जलवायु परिवर्तनको समाधान खोज्ने भनियो। सन् २००८ मा भएको कोप १४, सन् २०१० को कोप १६, सन् २०१५को कोप २१ र सन् २०२१ को कोप २६ मा यसको समाधानका उपायबारे चर्चा भयो। आगामी कोप २९ मा पनि कार्बन उत्सर्जन न्यूनीकरणबारे वार्ता हुने जनाइएको छ। यद्यपि नेपालले पनि सन् २०४५ सम्ममा खुद शून्य कार्बन उत्सर्जन गर्ने महत्वकांक्षि प्रतिबद्धता गरेको छ। यसैक्रममा वातावरणविद् डा सुनिलबाबु श्रेष्ठ भन्छन्, बर्सेनि कोपमा विकसित मुलुक र विकासोन्मुख मुलुकबीच वार्ता हुन्छ। हाम्रो जस्तो मुलुक जलवायु परिवर्तनको मारमा परेको छ। हामीले थोरै हरितगृह ग्यास उत्पादन गर्छौं तर धेरै मारमा परेका छौं। हाम्रो पर्यटन क्षेत्र, कृषि क्षेत्र लगायतमा ठूलो असर परेको छ। यसअवस्थामा हाम्रो वार्ता गर्ने सीप जुन हुनुपर्ने हो, त्यो भएको छैन। उनका अनुसार कोपमा माहोल हेर्दा ठूलै होलाजस्तो देखिन्छ तर जत्ति हाम्रो नेगोसियसन हुनुपर्ने भएको छैन। यसअघिका कोपमा भएका थुप्रै प्रतिवद्धताहरू विकसित मुलुकबाट विकासोन्मुख मुलुकलाई भएको देखिँदैन। आगामी दिनमा होला भन्ने आशा गरेका छौं। यसअघिका प्रतिबद्धता पूरा सदुपयोग नभएकाले अब मुलुकले हरित गृह ग्यास उत्सर्जन कटौतीबाट कार्बन व्यापारमार्फत फाइदा लिन प्राविधिक क्षमता बढाउनु जरुरी छ, उनले अन्नपूर्णसँग भने। यसकारण कार्बन उत्सर्जन कटौती जरुरी पृथ्वीको तापक्रम क्रमिक रूपमा बढ्दै गएको छ। विश्वव्यापी रूपमा महसुस गरिएको जलवायु परिवर्तन र यसले पारेका असरहरू सबैको चासोको विषय वनेको छ। २० औंं शताब्दीको अवधिमा ०७ डिग्री सेल्सियसका दरले बढेको तापक्रम २१ औं शताब्दीमा १८ देखि ४ डिग्री सेल्सियससम्मले बढ्न सक्ने भनी वैज्ञानिकहरूले अनुमान गरेका छन्। यसरी क्रमिक रूपमा बढिरहेको तापक्रमले मौसममा परिवर्तन आउँदा कतिपय स्थानमा खडेरी बढ्न गई मरुभूमीकरण हुने तथा कतिपय स्थानमा भारी वर्षाका कारण बाढी पहिरो आदिको प्रकोप बढ्न गई विपत्तिको सिर्जना हुने अनुमान गरिएको छ। स्थिर रहनुपर्ने जलवायु सूचकांकहरू जस्तै तापक्रम, वर्षा, समुद्री सतह वृद्घि, प्राणी तथा वनस्पतिमा बढ्दो रोग किराको आक्रमण र प्रकोपजन्य घटनाको वृद्घिलाई जलवायु परिवर्तनको मुख्य प्रभाव मानिएको छ। जस्तै मुसलधारे र भारी वर्षाका घटनाहरू बढ्नु, व्यापक बाढी पहिरो आदिको अवस्था देखा पर्नु र पानी पर्ने दिनहरूको संख्या कम हुनु आदि जलवायु परिवर्तनका असरहरू हुन्। पृथ्वीको सबैभन्दा बाहिरी सतहमा रहेर पृथ्वीबाट परावर्तन भई बाहिर निस्किने तापिए किरणहरूलाई रोक्ने र पृथ्वीको तापक्रम क्रमिक रूपमा बढाउन भूमिका खेल्ने ग्यासहरूलाई हरितगृह ग्यास भनिन्छ। सबै ग्यासहरूले हरितगृह प्रभाव नदेखाउने भए तापनि कार्बनडाइअक्साइड, मिथेन, नाइट्रस अक्साइड, हाइड्रोफ्लोरो कार्वन, परफ्लोरो कार्बन, सल्फहेक्जाफ्लोराइड, नाइट्रोजन टाइफ्लोराइड जस्ता ग्यासहरूलाई हरितगृह ग्यासका रूपमा लिइन्छ। जलवायु परिवर्तनको मुख्य कारण पनि विभिन्न स्वरूपमा रहेका हरितगृह ग्यासहरू वायुमण्डलमा प्रवेश गर्नुलाई मानिएको छ। यसो हुनुमा मानव उपयोगका लागि गरिने प्राकृतिक स्रोतहरूको अत्याधिक दोहन, वातावरण प्रदूषण र पर्यावरणीय विनासलाई मानिएको छ। जलवायु परिवर्तनका लागि अन्तरसरकारी मञ्चले सन् २००७ मा गरेको विश्लेषणअनुसार जलवायु परिवर्तनका मुख्य कारण वायुमण्डलमा बढिरहेको हरितगृह ग्यासको क्रमिक उत्सर्जन हो। हरितगृह ग्यासहरूमा सबैभन्दा बढी भूमिका खेल्न सक्ने ग्यासको रूपमा कार्बनडाइअक्साइड ग्याँसलाई मानिएको छ। सन् १९५८ देखि २००१ सम्मको अवधिमा वायुमण्डलमा कार्वन डाइअक्साइड ग्यासको मात्रा ३१५ पीपएमबाट ३७० पीपीएमसम्म क्रमिक रूपमा बढिरहेको पाइएको छ। यसो भन्छन् सरोकारवाला डा सुनिलबाबु श्रेष्ठ, वातावरणविद् कार्बन व्यापारबाट हामीले धेरै फाइदा लिन सक्ने अवसर भए पनि लिन सकेका छैनौं। ४५ प्रतिशत वन जंगल विस्तार भएको छ। यो कार्बन सञ्चित गरेको अवस्था छ। यसबाहेक नेपालमा कार्बन व्यापारको अथाह सम्भावना छ। जसअन्तर्गत फोहोर व्यवस्थापनबाट पनि कार्बन व्यापार गर्न सकिन्छ । तर, अहिले नेपालमा कार्बन व्यापार गर्न सक्ने अवसर भए पनि यसका लागि प्राविधिक क्षमतामा हामी कमजोर छौं। जसले गर्दा मुलुकले कार्बन व्यापारबाट थुप्रै फाइदा लिन सक्ने ठाउँ भए पनि त्यस्ता परियोजना ल्याउन सकेका छैनौं। वन बाहेकका अन्य क्षेत्रमा सरकारले नीतिगत व्यवस्था बनाएर कार्बन व्यापार गर्न सक्छ। नेपालका अझै थुप्रै बाँझो जमिनमा फलफूलका रूख रोपेर कार्बनवापत रकम र फलफूल बिक्रीबाट अर्थोपार्जन गर्न सक्ने ठाउँ छ। यता बर्सेनि कोपमा विकसित मुलुक र विकासोन्मुख मुलुकबीच वार्ता हुन्छ। कोपमा माहोल हेर्दा ठूलै होलाजस्तो देखिन्छ तर जति हाम्रो नेगोसियसन हुनुपर्ने भएको छैन। यसअघिका कोपमा भएका थुप्रै प्रतिबद्धताहरू विकसित मुलुकबाट विकासोन्मुख मुलुकलाई भएको देखिँदैन। अब मुलुकले हरित गृह ग्यास उत्सर्जन कटौतीबाट कार्बन व्यापारमार्फत फाइदा लिन प्राविधिक क्षमता बढाउनु जरुरी छ। भूषण तुलाधर, वातावरणविद् नेपालले वन कार्बन व्यापार सुरु गर्नु राम्रो कदम हो। यद्यपी यसअघि पनि गोबरग्यास, वायोग्यास, सुधारिएको चुलो जस्ताबाट नेपालले कार्बन व्यापार गरिसकेको छ। तर, वन संरक्षणबाट गरेको यो पहिलो कदम हो। अझ नेपालमा अन्य सम्भावना छन्। स्वच्छ ऊर्जा स्रोत छ। हाइड्रोपावर, सोलारलगायत खाना पकाउन प्रयोग हुने ग्यास, यातायात, उद्योग क्षेत्रहरूलाई पनि कार्बन व्यापारमार्फत रकम जुटाउन सकिन्छ। फोहोरबाट निस्कने मिथेन ग्यासलाई वायोग्यास र कम्पोष्ट बनाएर पनि यसलाई कार्बन व्यापारमा लैजान सकिन्छ। नवराज पुडासैनी, प्रमुख, वन तथा वातावरण मन्त्रालयअन्तर्गतको रेड कार्यान्वयन केन्द्र नेपालले वन कार्बन बिक्री सुरु गरिसकेको छ। हामी दक्षिण एसियामै पहिलो भएका छौं र एसियामा उत्कृष्ट १० मा पर्न सफल भएका छौं। वास्तवमा वनजंगलको संरक्षण गरी वायुमण्डलमा रहेको प्रमुख हरितगृह ग्यास, कार्बन डाइअक्साइडको खपत गरी कार्बनको भण्डार वृद्घि गर्ने र वनबाट हुने कार्बन डाइअक्साइडको उत्सर्जनमा कमी ल्याई जलवायु परिवर्तनको असरलाई कम गर्न सकिन्छ भन्ने सोचबाट रेड प्लसको अवधारणा विकास भएको हो। वन विनास तथा वन क्षयीकरणबाट हुने कार्वन उत्सर्जनलाई न्यूनीकरण गर्ने, वनको प्रभावकारी संरक्षण गर्ने र यसको दिगो व्यवस्थापनमार्फत कार्बन सञ्चिति क्षमता अभिवृद्घि गराउने कार्य गरे वापत विकासोन्मुख मुलुकलाई विकसित राष्ट्रहरूबाट प्रोत्साहन स्वरुप प्राप्त हुने भुक्तानीको अवधारणालाई समग्रमा रेडप्लस भनिन्छ। रेड प्लस कार्यक्रमअन्तर्गत पाँचवटा क्रियाकलाप पर्छन्। जसमा वन विनाशका माध्यमवाट हुने उत्सर्जन न्यूनीकरण, वन क्षयीकरणका माध्यमबाट हुने उत्सर्जन न्यूनीकरण, वन कार्बन सञ्चितिको संरक्षण, वनको दिगो व्यवस्थापन र वन कार्बनको सञ्चितिमा अभिवृद्घि हुन्। रेडप्लस कार्यक्रमको सिलसिलामा नेपाल तयारी चरणबाट कार्यान्वयन चरणमा प्रवेश गरेको छ। दिगो वन व्यवस्थापनका माध्यमबाट वातावरणमा उत्सर्जन हुने कार्बन डाइअक्साइड ग्यासको परिमाण कम गर्ने, वातावरणमा कार्बन डाइअक्साइड ग्यासको खपत अभिवृद्घि गर्ने र जमिनमा कार्बन संचिति बढाउने जस्ता कार्य जलवायु परिवर्तन न्यूनीकरणका लागि अति आवश्यकीय कुराहरू हुन्। बढ्दो जलवायु परिवर्तनलाई न्यूनीकरण गर्न हरितगृह ग्यासहरूको उत्सर्जनमा कमी ल्याउन सक्नुपर्छ।"
पर्यटकीय क्षेत्रमा चिया खेती विस्तार,"भोजपुर : भोजपुर पर्यटन प्रबर्द्धनसँगै स्थानीय आयस्तरमा सुधार गर्ने लक्ष्यले आमचोक गाउँपालिकाले पर्यटकीय क्षेत्रमा चिया खेतीको विस्तार थालेको छ। पर्यटकीय प्रचूर सम्भावना बोेकेका १४ रोपनी बराबरको क्षेत्रलाई हरियाली बनाउँदै गाउँपालिकालाई आयस्तरमा जोड्न चिया खेती विस्तार गरिएको हो। खाली खुलाखर्क क्षेत्रहरूको जमिन सदुपयोग गर्दै पर्यटकीय प्रवद्र्धन गर्न गाउँपालिकाले आव २०७४७५ बाटै योजनाबद्ध रूपमा चिया खेती विस्तार गरिरहेको छ। हालसम्म चिया खेती विस्तारका लागि गाउँपालिकाले ४ करोड ५० लाख रुपैयाँबराबरको लगानी गरिसकेको गाउँपालिका अध्यक्ष अशोक राईले बताए। चियाखेतीका लागि उपयुक्त हावापानी रहेको गाउँपालिका क्षेत्रभित्रका वडा नं १, २, ३ र ६ मा खेती विस्तार गरिएको अध्यक्ष राईले सुनाए। उक्त क्षेत्रहरूमा प्रशस्त खाली जमिनसँगै पर्यटनको राम्रो सम्भावना रहेकाले गाउँपालिकाले दीर्घकालीन योजनाका साथ चियाखेती विस्तारमा जोड दिएको उनले सुनाए। गाउँपालिकाले ६ वर्षअघिदेखि नै सम्भावित खाली क्षेत्रहरूमा योजनाबद्ध रूपमा चिया खेती विस्तार गरिरहेको छ, अध्यक्ष राईले भने, यहाँका खाली जमिनको सदुपयोग गर्दै आयस्तरमा सुधारसँगै पर्यटनको विकास गर्ने लक्ष्यले काम गरिरहेका छौं। हालसम्म करिब १ हजार ४ सय रोपनी खालीखर्क क्षेत्रमा चियाखेती विस्तार भइसकेको अवस्था छ। गाउँपालिकाको उच्च भेगहरूमा धेरै खाली चउर, खर्क क्षेत्रहरू रहेकाले यहाँ चियाखेतीका लागि राम्रो सम्भावना रहेको उनको ठम्याइँ छ। गाउँपालिकासँगै स्थानीयलाई पनि आफ्ना निजी खाली जमिनमा चियाखेती विस्तारमा प्रोत्साहन गर्न कार्यक्रमहरू सञ्चालन गरिने उनले बताए। चियाखेतीको दृष्टिकोणले हाम्रो गाउँपालिकाका उच्च भेगहरू उत्तम छन्, यहाँको हावापानी र भौगोलिक रूपमा चियाखेतीका लागि प्रशस्त सम्भावना रहेका छन्, बालंखाका स्थानीय कृषक राजिनकुमार राईले भने, चियालाई पर्यटन र आयस्रोतको रूपमा स्थापित गराउन गाउँपालिकाले चियाखेती विस्तारमा जोड दिएको छ। यहाँका खाली निजी जमिनमा पनि खेती विस्तारमा हामी स्थानीयवासीलाई उत्प्रेरित गराउन प्रोत्साहनका कार्यक्रमहरू पनि गाउँपालिकाले सञ्चालन गरेको छ। स्थानीयको जनसहभागितामा सामूहिक रूपमै व्यवस्थित र प्रणालीगत रूपमा अघि बढाउन आमचोक चिया तथा कफी सहकारी गठन गरिएको छ। गाउँपालिकाले स्थानीयको आयस्तरको वर्गीकरण गरेर कमजोर आर्थिक क्षमता भएका स्थानीयलाई सेयरको व्यवस्था गरिएको छ। वर्गीकरणमध्ये घ वर्गमा परेका गरिब तथा विपन्न परिवारलाई गाउँपालिकाले ९ हजार र स्वयं व्यक्तिले एक हजार गरी १० हजारबराबरको सेयर वितरण गरिएको गाउँपालिका अध्यक्ष राईले बताए। गाउँपालिकाको तथ्यांकअनुसार प्रभावित क्षेत्रका अति विपन्न १ हजार १ सय ६३ परिवारलाई सेयर वितरण गरिएको छ। आमचोक गाउँपालिकाले ऐन निर्माण गरेरै चिया विकास संस्था सञ्चालन गर्ने उनले बताए। उत्पादित चियाको प्रशोधन गर्नका लागि वडा नं २ मा चिया कारखाना स्थापना भइरहेको प्रमुख प्रशासकीय अधिकृत धनकुमार राईले बताए। गाउँपालिकाको ४५ लाख र कोशी प्रदेश सरकारको १ करोड रुपैयाँ लागतमा निर्माणाधीन प्रशोधन केन्द्र निर्माणको काम अन्तिम चरणमा रहेको गाउँपालिकाले जनाएको छ। गाउँपालिका क्षेत्रको चिया खेतीको सम्भावनालाई मूर्तरूप दिन बृहत् रूपमा चिया खेती विस्तारको काम भइरहेको छ, प्रशासकीय अधिकृत राईले भने, उत्पादित चियाको प्रशोधनका लागि कारखाना निर्माणको काम पनि अन्तिम चरणमा पुगेको छ। पछिल्लो समयमा गाउँपालिकाले आफ्नै चिया नर्सरी स्थापना गरेर खेती विस्तार गरिरहेको छ। दीर्घकालीन सोचका साथ चियाखेती विस्तार तथा उत्पादित चियाको बजारीकरणसँगै थप व्यवस्थापन गर्ने काम भइरहेको गाउँपालिकाले जनाएको छ। चिया नर्सरीमा आउँदो सिजनमा रोप्नका लागि करिब पाँच लाख बिरुवा उत्पादन भइरहेको प्रशासकीय अधिकृत राईले जानकारी दिए। चियासँगै कफी खेती विस्तारको लागि समेत काम भइरहेको उनले बताए। कफीको नर्सरी स्थापना गरेर विस्तारको काम भइरहेको उनले बताए।"
"सुनको मूल्यमा ऐतिहासिक रेकर्ड, तोलाको १ लाख ६५ हजार नाघ्यो",काठमाडौं : नेपाली बजारमा सुनको भाउले फेरि नयाँ रेकर्ड कायम गरेको छ। आइतबार प्रतितोला १ लाख ६५ हजारमा कारोबार भएको सुन आज ६ सय रुपैयाँले बढेर तोलाको १ लाख ६५ हजार ६०० रुपैयाँ पुगेको हो। नेपाल सुन चाँदी व्यवसायी महासंघका अनुसार आज तोलामा ६ सय रुपैयाँले बढेर प्रतितोला सुन १ लाख ६५ हजार ६०० रुपैयाँमा कारोबार भइरहेको छ। सुनको भाउ बढेसँगै चाँदी पनि महंगिएको छ। चाँदी प्रतितोला २ हजार ९५ रुपैयाँमा कारोबार भइरहेको महासंघले जनाएको छ। आइतबार चाँदी प्रतितोला २ हजार ७५ रुपैयाँमा खरदबिक्री भएको थियो। अन्तर्राष्ट्रिय बजारमा सुनको माग बढ्दा नेपाली बजारमा भाउ बढेको विज्ञहरू बताउँछन्। अन्तर्राष्ट्रिय बजारमा सुन प्रतिआउन्स (२६६ तोला) करिब २७ सय अमेरिकी डलर छ। अन्तर्राष्ट्रिय बजारमा मूल्य बढेसँगै त्यसको प्रभाव नेपाली बजारमा पर्ने गरेको हो।
प्राकृतिक विपद्मा सञ्चारकर्मीको सुरक्षा,"प्राकृतिक विपद्को समयमा हुने तनाव र आघातले सञ्चारकर्मीको मानसिक स्वास्थ्यमा प्रभाव पार्न सक्छ। पत्रकारिता स्वाभाविक रूपमा जोखिमपूर्ण पेशा हो। विशेषगरी प्राकृतिक विपद् र विषम मौसमी घटनाहरूको रिपोर्टिङ गर्ने क्रममा पत्रकारहरूले प्रतिकूल अवस्थाहरू झेल्नुपर्ने हुन्छ। यस्ता परिस्थितिहरूमा पत्रकारहरूको भौतिक सुरक्षा प्राथमिकता हुनु आवश्यक छ। बाढी, डढेलो, आँधीबेहरी, भूकम्प, पहिरो र अत्यधिक गर्मीजस्ता विपद् पत्रकारहरूको जीवनमा ठूलो खतरा पुर्याउन सक्छन्। जसकारण तिनीहरूले सुरक्षा प्रोटोकलको पालन गर्नु र उचित तयारी गर्न अनिवार्य छ। विपद्को समयमा रिपोर्टिङ गर्दा पत्रकारहरू प्रायः खतरनाक वातावरणमा सुरक्षा मानकहरूको अवहेलना गर्दा उनीहरूको जीवनलाई गम्भीर जोखिममा पार्न सक्छ। विपद्को क्रममा रिपोर्टिङ गर्दा समग्र सुरक्षा मापनहरूको पालन गर्नु अत्यन्त महत्त्वपूर्ण छ। स्थानीय परिस्थितिको बुझाइ, सम्भावित जोखिमहरूको मूल्यांकन र तदनुरूप तयारी गर्नु पत्रकारहरूको सुरक्षा सुनिश्चित गर्ने महत्त्वपूर्ण कदम हो। पत्रकारहरूको सुरक्षा सुनिश्चित गर्न कमिटी टु प्रोटेक्ट जर्नालिस्टस ( सीपीजे) को दिशानिर्देशअनुसार, सञ्चार संस्थाहरू र स्वतन्त्र पत्रकारहरूले खतरनाक घटनाहरूको रिपोर्टिङका लागि विशेष सुरक्षा प्रोटोकलहरू बनाउनुपर्छ। यी दिशानिर्देशहरूले तयारी, सुरक्षा उपकरण, र वातावरणको ज्ञानलाई जोखिम घटाउनका लागि प्रमुख पक्षको रूपमा जोड दिन्छन्। बाढीको रिपोर्टिङ गर्दा पत्रकारहरूले बाढीको पानीको गतिको र अनपेक्षिततालाई ध्यानमा राख्नुपर्छ। तीव्र गतिको पानी चाँडै बढ्न सक्छ जसले पत्रकारलाई निकै खतरामा पार्न सक्छ। पत्रकारहरूले बाढीको पानीमा नपर्नु र सुरक्षित स्थानमा रहनु अनिवार्य छ। डुब्ने जोखिमसँगै बाढीले पानीबाट हुने रोग र विषाक्त पदार्थ फैलाउन सक्छ। पत्रकारहरूले प्रदूषित पानीको सम्पर्कमा आउनेबारे सचेत रहनुपर्छ। डढेलोका जोखिम : डढेलोको रिपोर्टिङ गर्दा आगोको गतिको र हावाको अवस्थाको निरन्तर अनुगमन गर्नुपर्छ। डढेलो चाँडै फैलिन सक्छ र हावाको दिशा परिवर्तन हुनसक्छ । जसले पत्रकारलाई जोखिममा पार्न सक्छ। सुरक्षित दूरीमा रहनु र आगो प्रतिरोधी कपडा र मास्कजस्ता व्यक्तिगत सुरक्षा उपकरण (पीपीई)को प्रयोग गर्नु महत्त्वपूर्ण हुन्छ। सीपीजेका दिशानिर्देशले पत्रकारहरूले भाग्नका लागि मार्गहरू चिन्नु र तिनीहरूको टोलीसँग सञ्चार कायम राख्न सिफारिस गर्छ। भूकम्पको समयमा संरचनाहरू र अन्य भवनहरूबाट टाढा रहनु महत्त्वपूर्ण छ। पत्रकारहरूले परकम्पको निरन्तर जोखिमको बारेमा जानकार रहनुपर्छ। जसले थप क्षति निम्त्याउन सक्छ। ठूलो भूकम्पको पछि खुला क्षेत्रमा रहनु र अस्थिर संरचनाबाट टाढा रहनु सुरक्षा सुनिश्चित गर्नका लागि महत्त्वपूर्ण हुन्छ। पहिरोको जोखिम : पहिरोको रिपोर्टिङ गर्दा, पत्रकारहरूले थप पहिरो खस्न सक्ने सम्भावनाबारे सजग रहनुपर्छ। सुरक्षित दूरीमा रहेर सम्भावित पहिरो पहिचान गर्न सजिलो स्थानमा खस्न सक्ने स्थलहरूको अनुगमन गर्नु महत्त्वपूर्ण हुन्छ। अत्यधिक गर्मीको अवस्थामा रिपोर्टिङ गर्दा, निर्जलीकरण, गर्मीको मार र अन्य स्वास्थ्य समस्याको जोखिम हुन्छ। पत्रकारहरूले पानीको पहुँच सुनिश्चित गर्नु, छायामा विश्राम गर्नुपर्छ। र दिनको सबैभन्दा गर्मी समयमा फिल्डमा काम गर्नु हँुदैन। सीपीजेको सिफारिसअनुसार पत्रकारहरूले पर्याप्त पिउने जलयोजनको सामग्री बोकेर जानुपर्छ। अत्यधिक तापमानमा काम गर्दा शारीरिक थकानका लागि तयार रहनुपर्छ। प्राकृतिक विपद्को रिपोर्टिङ गर्ने पत्रकारहरूले अनिवार्य सुरक्षा उपकरण र सामग्रीहरू बोकेर जानु आवश्यक छ। यसमा नबिग्रिने खानेकुरा, सफा पानी, पीपीई (जस्तै फेस मास्क र सुरक्षात्मक कपडा), फ्ल्यास लाइट र स्याटलाइट फोनजस्ता सञ्चार उपकरणहरू समावेश छन्। विशेषगरी विपद्को समयमा सामान्य सञ्चार नेटवर्कहरूसँग प्रायः सम्पर्कविहीन हुने हुँदा विश्वसनीय सञ्चार उपकरणहरूको प्रयोग गर्ने सुविधा हुनु आवश्यक छ। विपद्ग्रस्त क्षेत्रहरूमा पत्रकारहरूले आपत्कालीन प्राथमिक उपचार किटको पहुँच सुनिश्चित गर्नु र प्राथमिक उपचारका आधारभूत सीपमा प्रशिक्षित हुनु आवश्यक छ। सही उपकरण र तयारीले महत्त्वपूर्ण परिस्थितिहरूमा जीवन र मृत्युको बीचको भिन्नता हुन सक्छ। सीपीजेका सुरक्षा सिफारिसहरूले खतरनाक स्थितिमा पत्रकारहरूको तयारी र प्रशिक्षणको आवश्यकता पनि जोड दिन्छ। पत्रकारहरूले आफ्नो वरिपरिका वातावरणसँग परिचित हुनु र आपत्कालीन स्थितिमा वैकल्पिक योजना बनाउनुपर्छ। विपद्को समयमा सञ्चार नेटवर्क विफल हुने सम्भावनालाई ध्यानमा राख्दै, पत्रकारहरूले स्याटलाइट फोन वा अन्य वैकल्पिक सञ्चार उपकरणहरू प्रयोग गर्नुपर्छ। जसले उनीहरूको टोलीसँग सम्पर्कमा रहन मद्दत गर्दछ। सीपीजेले उच्च जोखिमका घटनाहरूको रिपोर्टिङ गर्दा नियमित रूपमा विशेष टोली सदस्य वा समाचार कक्षसँग सम्पर्कमा रहन सिफारिस गर्दछ। स्थानीय परिस्थितिको बुझाइ, सम्भावित जोखिमहरूको मूल्यांकन र तदनुरूप तयारी गर्नु पनि सुरक्षा सुनिश्चित गर्ने महत्वपूर्ण कदम हो। एक प्रमुख सुरक्षा उपाय भनेको स्थानीय सहयोग खोज्नु हो। स्थानीय गाइडहरू वा सहजकर्ताहरूसँग सहकार्य गर्नाले भौगोलिक, मौसमको प्रवृत्तिहरू र जोखिमहरूको बारेमा बुझ्न सजिलो हुनुका साथै पत्रकारहरूलाई खतरनाक क्षेत्रहरूबाट टाढा रहन र महत्त्वपूर्ण जानकारी सुरक्षित रूपमा संकलन गर्न मद्दत पुर्याउँछन्। भौतिक सुरक्षा अत्यन्त महत्त्वपूर्ण हुनुका साथै मानसिक स्वास्थ्य पनि उत्तिकै महत्त्वपूर्ण हुन्छ। प्राकृतिक विपद्को समयमा हुने तनाव र आघातले पत्रकारहरूको मानसिक स्वास्थ्यमा प्रभाव पार्न सक्छ। सीपीजेका सिफारिसअनुसार समाचार कक्षहरूले घटनाहरूको रिपोर्टिङ गर्ने पत्रकारहरूलाई मनोवैज्ञानिक टेवा प्रदान गर्नुपर्छ। यस्तो टेवाले उनीहरूलाई उनीहरूको कामको भावनात्मक प्रभावलाई बुझेर रिपोर्टिङ प्रक्रिया मद्दत गर्न सक्छ। पत्रकारहरूले आफ्नो मानसिक स्वास्थ्यको ध्यान राख्नु र आवश्यक परेको समयमा सहयोग खोज्नु महत्त्वपूर्ण छ। विपद्को रिपोर्टिङको समयमा र पछि आत्मकेयर गर्नु दीर्घकालीन भावनात्मक र मनोवैज्ञानिक तनाव रोक्न सक्छ। प्राकृतिक विपद्को रिपोर्टिङ गर्दा पत्रकारहरूले जनतालाई जानकारी गराउने जिम्मेवारी र आफ्नै जीवनको सुरक्षाबीच सन्तुलन कायम राख्नुपर्छ। विपद्को रिपोर्टिङका साथमा आबद्ध जोखिमहरू बुझ्न सहयोग गर्छ। कमिटी टु प्रोटेक्ट जर्नलिस्टसद्वारा उल्लेखित सुरक्षा प्रोटोकलहरूको पालन गर्दा पत्रकारहरूको सुरक्षा सुनिश्चित गर्न मद्दत गर्न सक्छ। सही उपकरण, तयारी र सहयोगको साथ पत्रकारहरूले यस्ता महत्त्वपूर्ण घटनाहरूको रिपोर्टिङ गर्न सक्छन्।"
बाघ संरक्षण र व्यवस्थापन,"बाघ संरक्षणमा नेपालले ठूलो प्रगति हासिल गर्यो भनेर हर्ष बढाइँ भएको दुई वर्षअघिमात्रै हो। सन् २०१० मा नेपालले प्रतिबद्धता गर्यो बाघको संख्या दोब्बर बनाउने। सन् २०२२ सम्मका लागि त्यो लक्ष्य लिँदा नेपालमा बाघको संख्या १ सय २१ थियो। तर, लक्ष्यमा दुई सय प्रतिशतको प्रगति देखापर्यो। त्यो १० वर्षमा बाघ ३ सय ५५ पुगे। सन् १९०० मा एक लाखको संख्यामा थिए विश्वभर बाघ। तर २०१० मा आइपुग्दा दुई सयमा सीमित भए। त्यसैले बाघ संरक्षणलाई संसारले नै प्राथमिकता दिएको थियो। नेपालले त तरक्की नै गर्यो। चितवन, बर्दिया निकुञ्जसहित शुक्लाफाँटा आरक्षलगायतमा नेपालमा बाघ पाइन्छ। दुर्लभ पाटेबाघ पनि नेपालको जंगलमा छ। बाघको संख्या बढ्नु खुसी छँदै थियो, चुनौती तिनको व्यवस्थापन थियो। अहिले आएर फेरि पश्चिम नेपालमा बाघको चोरी सिकारी भइरहँदा नयाँ चुनौती देखा परेको छ। कैलालीका सामुदायिक वनमा कहिले चितुवा पासोमा परेका भेटिएका छन् त कहिले दुर्लभ पाटेबाघ। कैलाली टीकापुर क्षेत्रको वनमा बुधबार चितुवा पासोमा भेटियो। असोज ७ गते पाटेबाघ नै मृत फेला परेको थियो। जबकि सरकारले पाटेबाघ संरक्षणकै खातिर जीपीएस जडान गरेको छ। जसबाट बाघ कता छ र कता गइरहेको छ भन्ने अनुगमन गर्न सकिन्छ। त्यसका बाबजुद पनि मारिनु भनेको सिकारीको निसानामा पर्नु हो। बाघको सिकार वन्यजन्तुमाथिको अपराध र वातावरणीय अवपराध दुवै हो। वनमा बाघको अस्तित्व समाजमा मानव अस्तित्वसँग जोडिएको छ। प्राणीका हिसाबमा बाघदेखि कीटपतंगसम्मलाई बाँच्ने अधिकार छ, त्यसमाथि पृथ्वीका वनस्पतिदेखि प्राणीसम्मको अस्तित्वले प्रकृतिलाई सन्तुलित बनाएको छ। तिनको अस्तित्वको रक्षा नभए लय भंग भएर प्रलयले निम्तो पाउँछ। बाघ संरक्षण र व्यवस्थापनलाई यिनै सन्दर्भमा राखेर चुनौती सामनाको खाका सरकारले बनाउनुपर्छ। बाघ बढे, मानवसँगको द्वन्द्व पनि बढ्यो। फेरि अहिले सिकारीको निसाना पनि लाग्न थाल्यो। बाघ संरक्षण र व्यवस्थापनलाई स्थायित्व दिन चुकियो भने फेरि यो प्राणी दुर्लभ भइजान सक्छ।"
अमेरिकाले नेपाललाई दियो १५७ रनको लक्ष्य,"काठमाडौं : अमेरिकाले टी २० सिरिजको अन्तिम खेलमा नेपाललाई १५७ रनको लक्ष्य दिएको छ। सोमबार अमेरिकाको डालासमा भएको टी२० शृंखलाको तेस्रो खेलमा अमेरिकाले निर्धारित ओभरमा ५ विकेटको क्षतिमा १५६ रन बनाएको हो। नेपालका लागि सोमपाल कामीले शानदार बलिङ गर्दै ३ विकेट लिए। ललित राजवंशी र रिजन ढकालले ११ विकेट लिन सफल भए। यसैगरी अमेरिकाका लागि सैतेजा मुखमलाले सर्वाधिक ६८ रन बनाए। उनलाई सोमपालको बलमा अनिल शाहले क्याच गरेर पेभेलियन फर्काएका हुन्। त्यसैगरी मिलिन्द कुमार ४३ रन, एरोन जोन्सले १३ रन र हरमीत सिंहले १० रनको योगदान गरे। अन्य खेलाडीले दोहोरो अंक जोड्न सकेनन्। टस जितेर अमेरिकाले पहिले ब्याटिङ गर्ने निर्णय गरेको हो। नेपालले आजको खेल जित्दै सिरिज क्लिन स्वीप गर्ने लक्ष्य लिएको छ।नेपालले पहिलो खेलमा अमेरिकालाई १७ रन र दोस्रो खेलमा सुपर ओभरमा रोमाञ्चक जित हात पारेको हो।"
अमेरिकाविरुद्ध नेपाललाई तेस्रो विकेट,"काठमाडौं : अमेरिकाविरुद्धको टी २० सिरिजको अन्तिम खेलमा नेपालले तेस्रो विकेट लिएको छ। ग्रान्ड प्रेरि स्टेडियममा जारी खेलमा नेपालका लागि ललित राजबंशीले विकेट लिएका हुन्। ७३ ओभरमा राजवंशीको बलमा रिजन ढकालले एरोन जोन्सलाई क्याच आउट गरेका हुन्। उनले १३ रनको योगदान गरे। यस अगाडि रिजन ढकालले दोस्रो विकेट लिएका थिए। उनले अमेरिकाका एन्ड्रिज गौस २ रनमा आउट गरेका हुन्। त्यसैगरी सोमपाल कामीले नेपालका लागि पहिलो विकेट लिएका थिए। अमेरिकाले ८ ओभरको समाप्तिमा ३ विकेटको क्षतिमा ५८ रन बनाएको छ। टस जितेर अमेरिकाले पहिले ब्याटिङ गर्ने निर्णय गरेको हो। नेपालले आजको खेल जित्दै क्लिन स्वीप गर्ने लक्ष्य लिएको छ। यो पनि पढ्नुहोस टि२०आई सिरिज : नेपालसँग अमेरिका १७ रनले पराजित नेपालले अमेरिकालाई सुपरओभरमा हरायो, एक खेल अगावै जित्यो सिरिज"
बालुवाटारमा देउवाओली भेटवार्ता,"काठमाडौं : प्रधानमन्त्री केपी शर्मा ओली र नेपाली कांग्रेसका सभापति शेरबहादुर देउवाबीच भेटवार्ता भएको छ। बालुवाटारमा आइतबार बेलुका दुई नेताबीच भेटवार्ता भएको हो। भेटमा एमालेबाट प्रधानमन्त्री ओलीसहित उपप्रधानमन्त्री एवं उपाध्यक्ष विष्णुप्रसाद पौडेल, महासचिव शंकर पोखरेललगायत छन्। कांग्रेसकातर्फबाट सभापति देउवा, महामन्त्री गगन थापा, रमेश लेखकलगायत छन्। सरकारका काम कारबाहीको विषयमा भेटवार्तामा छलफल भएको छ। प्रधानमन्त्री ओलीको नेतृत्वमा कांग्रेस एमाले गठबन्धन सरकार बनेको १ सय दिन भएको छ। प्रधानमन्त्री ओलीले राजनीतिक दल विभाजनसम्बन्धी अध्यादेश ल्याउने तयारी गरिरहेको चर्चा छ। तर, कांग्रेसले भने यो विषयमा कुनै प्रतिक्रिया दिएको छैन। रास्वपा सभापति रवि लामिछाने पक्राउ, सरकारका काम कारबाही लगायतका विषयमा कांग्रेस र एमालेबीच छलफल भएको छ।"
जो थिए पर्यापर्यटनका अग्रणी,"काठमाडौं : नेपालमा पर्यापर्यटनका अग्रणी व्यक्तिका रूपमा चिनिने वसन्तराज मिश्रको निधन भएको छ । एक सातादेखि डेंगु लागेर थापाथलीस्थित नर्भिक अस्पतालमा रहेका उनको उपचारको क्रममा आइतबार बिहान निधन भएको परिवार स्रोतले जनाएको छ । उनको जन्म २००९ फागुन १५ गते भएको थियो । ज्वरोले थलिएका मिश्र दसैंको टीकाको दिन घरमा नै लडेका थिए । एकादशीका दिन डेंगु संक्रमण प्रमाणित भएपछि उनलाई नर्भिक अस्पताल भर्ना गरिएको थियो । भर्ना भएको भोलिपल्टै उनलाई मस्तिष्कघात भयो । त्यसपछि तुरन्तै उनको सल्यक्रिया गरियो । सल्यक्रिया सफल भएको उपचारमा संलग्न डाक्टरले बताएको परिवार स्रोतले जनायो । तर, डेंगुका कारण आन्तरिक रक्तस्राव भएर उनको निधन भएको हो । उनको आइतबार नै पशुपति आर्यघाटमा अन्तिम दाहसंस्कार गरिएको छ । उनको श्रीमती, एक छोरा र एक छोरी छन् । पर्यटन व्यवसायअन्तर्गत पर्यापर्यटनलाई नेपालमा स्थापित गर्ने र यसको सम्भावना छ भनेर वकालत गर्ने व्यक्तिका रूपमा उनलाई चिनिन्छ । पैसाभन्दा पनि नाम कमाउनुपर्छ भन्ने सोच राख्ने उनी सधैंका लागि अमर हुने गरी नाम कमाएर संसारबाट बिदा भएका छन् । जागिरे परिवेशमा हुर्किएका उनले जागिरभन्दा आफ्नो छुट्टै व्यवसायलाई चुने । स्नातकपछि युरोप भ्रमणको क्रममा व्यवसाय व्यवस्थापन, मार्केटिङ र सार्वजनिक भाषणमा छोटो अवधिको कोर्स लिएको द अन्नपूर्ण एक्सप्रेसलाई केही समय अघि उनले दिएका एक अन्तर्वार्तामा भनेका छन् । युरोपले मलाई काम अत्यावश्यक छ भन्ने सिकायो । आम्दानीको लागि मात्र नभई आफ्नो पहिचान स्थापित गर्नका लागि काम जरुरी छ । तपाईँले कति कमाउनुहुन्छ भन्ने होइन तर तपाईँ को हुनुहुन्छ भन्ने कुरा महत्वपूर्ण छ, उनले उक्त अन्तर्वार्तामा भनेका थिए । सन् १९७७ मा मिश्रले पर्यटन क्षेत्रमा करियर सुरु गरे । पर्यटन क्षेत्रमा लागेको ११ वर्षपछि टेम्पल टाइगर गु्रप अफ कम्पनिज स्थापना भएको हो । नेपालमा दिगो र जिम्मेवार पर्यटन प्रबद्र्धन गर्ने यो पहिलो कम्पनी हो । नेपालको पर्यटन उद्योग औपचारिक रूपमा १९५० को दशकमा सुरु भएको हो । ७० को दशकको उत्तरार्धमा, प्रायः सम्पन्न परिवारका मानिस र अंग्रेजीमा बोल्न र लेख्न सक्नेहरू पर्यटनमा संलग्न थिए । त्यही मध्येका मिश्र पनि थिए । होटल व्यवसाय, ट्राभल एजेन्सीबाट सुरु भएको उनको पर्यटन यात्रा संरक्षण पर्यटनमा पुगेपछि झन् स्थापित बन्यो । उनले चितवन राष्ट्रिय निकुञ्जभित्र नै टेम्पल टाइगर जंगल एन्ड लज खोले । हाईइन्डका (उच्च कोटिका) पर्यटकलाई आकर्षित गर्न, वन्यजन्तुसँगको प्रत्यक्ष अनभूति गर्न र साहसिक बसाईका रूपमा लज विश्वसामु स्थापित भयो । नेपाल वन्यजन्तु पर्यटनका लागि एसियामा नै उत्कृष्ट गन्तव्य रहेको उनी बताइरहन्थे । पर्यटन व्यवसायसँगै उनी नेपाल पर्यटन बोर्डको संस्थापक निर्देशक पनि बने । नेपाल उद्योग परिसंघका पूर्वउपाध्यक्ष, नेपाल टुर एन्ड ट्राभल एसोसिएसनका संस्थापक, प्यासिफिक एसिया ट्राभल एसोसिएसन(पाटा) का संस्थापक पनि रहेका मिश्र थुप्रै राष्ट्रिय तथा अन्तर्राष्ट्रिय संस्थामा आबद्ध थिए । पर्यापर्यटन पत्रकारिताको विकासमा सधैं चिन्तित रहने उनले सन् २०२४ मा ज्यानुवसन्तराज मिश्र फाउन्डेसन स्थापना गरी विभिन्न ३ विधामा पुरस्कार पनि वितरण गरेका थिए । सधैं सकारात्मक चिन्तनबाट अघि बढ्ने मिश्रको निधनले नेपालको पर्यटन क्षेत्रमा अतुलनीय क्षति भएको पर्यटन व्यवसायीहरूले बताएका छन् । उनी सधैं ऊर्जावान व्यक्तित्वका रूपमा रहेका नेपाल पर्यटन बोर्डका प्रमुख कार्यकारी अधिकृत दीपकराज मिश्रले बताए । नेपालको पर्यटनलाई एउटा अत्यन्त सम्भावना भएको र युनिक गन्तव्यका रूपमा विकास गर्न सकिने भनिरहने उहाँ हामीले त्यही ढंगले स्रोत बजार खोज्नुपर्छ भन्नुहुन्थ्यो । हाम्रो पर्यटन पछिल्ला दिनमा अल्मलिएको छ भन्नुहुन्थ्यो, जोशिले सुनाए । पर्यटन र पर्यावरण संरक्षणमा उनको योगदान रहेको जोशीले बताए । यो पनि पढ्नुहोस पर्यटन व्यवसायी बसन्त मिश्रको निधन"

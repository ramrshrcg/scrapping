शीर्षक,विवरण
विचार र मुद्दा मिल्ने दलहरुसँग जसपाले सहकार्य वा एकीकरण गर्न सक्छ : उपमहासचिव यादव,"पछिल्लो समय प्रधानमन्त्री केपी शर्मा ओली नेतृत्वको सरकारमा जसपा पनि सहभागी भएपछि लोकप्रिय, जनमुखी र परिणामदायी काम भइरहेको मन्त्री यादवले दाबी गरे। वीरगन्ज : जनता समाजवादी पार्टी (जसपा) का उपमहासचिव एवम् संघीय सरकारका खानेपानीमन्त्री प्रदीप यादवले विचार र मुद्दा मिल्ने दल वा शक्तिहरूसँग जसपाले सहकार्य वा एकीकरण गर्न सक्ने बताएका छन्। वीरगन्जमा दुई दिनदेखि चलिरहेको जसपाको केन्द्रीय कार्यसमितिको बैठकलाई आइतबार सम्बोधन गर्दै मन्त्री यादवले भने,हामी देश र पिछडिएका जनताको पक्षमा वकालत गर्न सहित देश विकासका लागि राजनितीमा होमिएका छौँ। बिचार, मुद्दा मिल्ने समूह, दल, शक्तिहरुसँग सहकार्य तथा एकीकरण गर्न सक्छौँ। मन्त्री यादवले आम नागरिकलाई सर्वोपरि ठानेर मधेसका मुद्दा र देशभरिका नागरिकका समस्या समाधानका लागि जसपाले उल्लेख्य भूमिका निर्वाह गरिरहेको बताए। उनले भने, हाम्रा लागि जनता सर्वोपरि हुन्। जनताको विकास र जीवनस्तर उकास्न हामी कहिले पछि पर्ने छैनौँ। पछिल्लो समय प्रधानमन्त्री केपी शर्मा ओली नेतृत्वको सरकारमा जसपा पनि सहभागी भएपछि लोकप्रिय, जनमुखी र परिणामदायी काम भइरहेको मन्त्री यादवले दाबी गरे। उनले भने, हामी सरकारमा सहभागी भएपछि नागरिकका खानेपानीका थुप्रै समस्या समाधान गरेका छौँ, कतिपय काम अझै गर्न बाँकी छ। देशभरीका खानेपानीका समस्या समाधान गरेर छाड्ने छौँ। जनताको हकहितका लागि जसपा पार्टी जन्मिएको भन्दै उनले मधेससहित समग्र देश विकास अब जसपाले नै गर्ने दाबी पनि गरे। खानेपानीको पहुँच पुग्नेगरी बजेटको व्यवस्थापन मन्त्री यादवले खानेपानीको लागि पर्याप्त बजेट नहुँदा देशभरीमा आम उपभोक्तालाई सहज रुपमा शुद्ध खानेपानी पुर्याउन समस्या भएकाले आगामी आर्थिक वर्षको बजेटमा नागरिकको घरघरमा शुद्ध अनि सफा खानेपानी पुग्ने गरी बजेट विनियोजन गराउने बताए। उनले भने, मैले मन्त्रालय सम्हालेदेखि देशका दुर्गम क्षेत्रमा खानेपानीका समस्याका विषयमा स्थलगत निरीक्षण गरेको छु। पानीको निकै समस्या रहेको पाएको छु। वर्तमान सरकार आगामी बजेटमा हिमाल, पहाड र तराईका नागरिकमा खानेपानीको पहुँच पुग्ने गरी बजेटको व्यवस्थापन गर्नेछ। काठमाडौँ उपत्यकामा बाह्रै महिना पानी खुवाउनका लागि सबै प्रक्रिया भइसकेकाले अब आउँदो वर्षातको समयमा मेलम्चीको पानी बन्द नगरिने समेत जानकारी उनले गराए। आफू मन्त्री भएपछि देशभरीका खानेपानीका रोकिएका आयोजनाहरू पुनः सञ्चालनका लागि काम भइरहेका र नयाँ आयोजनाहरू निर्माणका लागि टेण्डर आह्वान गरिने कार्य समेत भइरहेको जिकिर उनले गरे। सुर्खेत, लुम्बिनी लगायतका क्षेत्रमा खानेपानीका ठूला आयोजनाहरू आफ्नै कार्यकालमा सुरु भएकाले धरानको खानेपानी समस्या समाधानका लागि पनि आफूले पहल गरिरहेको भन्दै उनले ६ अर्ब रकमको टेण्डर यो वर्षभित्र आह्वान गराउने बताए। उनले भने,धरानवासीका खानेपानीका समस्यामा सरकार अनि खानेपानी मन्त्रालय गम्भीर छ। एडीबीको ऋण लगानीमा त्यहाँको खानेपानीको समस्या समाधान गर्नका लागि यो वर्ष छ अर्ब रुपैयाँको टेण्डर खोल्दैछौँ, ढुक्क हुनुस् धरानको खानेपानी समस्या दीर्घकालीन रुपमा समाधान हुन्छ।"
"सदन बैठकअघि अध्यादेशमा गल्ती खोज्दै कांग्रेस, विज्ञले के सुझाव दिए?","काठमाडौं : सत्ताारुढ दल नेपाली कांग्रेसले सदन बैठकअघि सरकारले ल्याएको अध्यादेशका विषयमा विस्तृत छलफल गरेको छ। संसद भवनको लोत्से हलमा आइतबार बसेको संसदीय दलको बैठकमा कांग्रेसले अध्यादेशका विषयमा छलफल चलाएको हो। कांग्रेसले तीन जना विज्ञलाई सहभागी गराएर अध्यादेशका विषयमा रायसुझाव लिएको प्रमुख सचेतक श्याम घिमिरेले बताए। 'तीन जना विज्ञलाई सहभागी गराएर अध्यादेशको कन्टेन्टका विषयमा छलफल गर्यौं। उहाँहरूले अध्यादेशका विभिन्न पक्षबारे प्रकाश पार्नुभएको छ। अध्यादेशमा केही त्रुटि छन् कि, केही कन्टेन्ट सच्याउनुपर्छ कि भनेर उहाँहरूलाई सहभागी गराएर राय सुझाव लिइएको हो,' प्रमुख सचेतक घिमिरेले भने। बैठकमा गृहमन्त्री रमेश लेखकले सरकारको काम कारबाही र अध्यादेशको औचित्यमाथि प्रकाश पारेका थिए। उनले देशको समग्र विकासलाई चलायमान बनाउन र सुशासनलाई बलियो बनाउन सरकारले अध्यादेश ल्याएको बताएका थिए। अध्यादेश देशको हितमा रहेकाले समग्र पार्टी पंक्ति एकढिक्का भएर लाग्नुपर्ने उनको भनाइ रहेको प्रमुख सचेतक घिमिरेले बताए। त्यस्तै कांग्रेसएमालेबीच बनेका विभिन्न संयन्त्रका विषयमा पनि बैठकमा छलफल भएको थियो। महामन्त्री गगनकुमार थापाले संयन्त्रमार्फत सरकारको काम कारबाहीलाई छिटो छरितो बनाउन सहयोगी भूमिका खेलेको बताएका थिए। उनले सरकारलाई अझ प्रभावकारी रूपमा अगाडि बढाउनुपर्ने सुझाव दिएको प्रमुख सचेतक घिमिरेको भनाइ छ। प्रमुख सचेतक घिमिरेले विवादास्पद अध्यादेश नल्याइएकाले प्रतिपक्षी दलहरूले विरोध गर्ने कारण नरहेको बताए। उनले प्रतिपक्षको आवाजसँग कांग्रेस नडराएको बताए। 'हामी प्रतिपक्षको आवाजसँग डराएका होइनौं। डराउनुपर्ने कारण पनि छैन। उनीहरूले विरोध गर्ने कारण पनि छैन। यहाँ कुनै राजनीतिक प्रकृति वा विवादस्पद कुरा प्रवेश गराइएको छैन,' उनले भने। बैठक भोलिसम्म चल्ने उनले बताए। 'सांसदहरूका लागि फ्लोर ओपन गरिएको छ। भोलि उहाँहरूले आफ्नो कुरा राख्नुहुन्छ। नेताहरूले त्यसको जवाफ दिनुहुन्छ,' उनले भने। कांग्रेसको पदाधिकारी बैठकले पनि सरकारले ल्याएको अध्यादेशको प्रतिरक्षा गर्ने निर्णय गरेको थियो। सिंहदरबारमा शनिबार बसेको बैठकले अध्यादेशका बारेका एकढिक्का भएर प्रतिरक्षा गर्ने निर्णय गरेको थियो।"
भारतीय दूतावासले मनायो ७६औं गणतन्त्र दिवस,"काठमाडौं : काठमाडौंमा भारतको ७६औं गणतन्त्र दिवस मनाइएको छ। लैनचौरस्थित भारतीय राजदूतावासमा आइतबार ७६औं गणतन्त्र दिवस मनाइएको हो। सो अवसरमा नेपालका लागि भारतीय राजदूत नवीन श्रीवास्तवले भारतको राष्ट्रिय झण्डा झण्डोत्तोलन गरेका थिए। उनले नेपालमा रहेका भारतीय डायस्पोराका सदस्यहरूलाई शुभकामना पनि दिए। कार्यक्रममा भारतीय राष्ट्रपति श्रीमती द्रौपदी मुर्मुले राष्ट्रका नाममा गरेको सम्बोधन प्रसारण गरिएको थियो। कार्यक्रममा भारतीय समुदायका सदस्यहरूको ठूलो उपस्थिति थियो। कार्यक्रममा राजदूत श्रीवास्तवले भारतीय सशस्त्र बलका मृतक सैनिकका श्रीमती र निकटतम नातेदारलाई ५ करोड रकम वितरण गरी सम्मान गरेका थिए। त्यस्तै भारतीय सशस्त्र बलका २१९ जना मृतक सदस्यका श्रीमती र निकटतम नातेदारलाई २३२९ करोड रकम पनि वितरण गरिएको थियो। जसमा आर्मी ग्रुप इन्स्योरेन्स (एजीआई) कार्यक्रमअन्तर्गत वर्ष २०२४ का लागि डेथइनसर्भिस, एक्सटेन्डेड इन्स्योरेन्स र एजीआई परिपक्वता भुक्तानीलगायत समावेश छन्। राजदूत श्रीवास्तवले नेपालमा बसोबास गर्ने भूतपूर्व सैनिकहरूका लागि भारत सरकारको कल्याणकारी पहलहरू समावेश गरिएको भूपू२०२५ पत्रिकाको पनि लोकार्पण गरेका थिए। त्यस्तै भारतीय दूतावासले नेपालका ६ वटा प्रदेशका २९ वटा शैक्षिक संस्थाहरूलाई २३५ लाख बराबरका पुस्तकहरु प्रदान गरेको थियो। दुर्गम क्षेत्रमा रहेका विद्यार्थीका विशेष आवश्यकता र अनुरोधअनुसार उनीहरूलाई शैक्षिक सामग्री प्रदान गरिएको दूतावासले जनाएको छ। त्यस्तै गत कात्तिक २६ देखि मंसिर २६ गतेसम्म आयोजित भारत को जानिए (बीकेजे ) क्विजमा नेपालका शीर्ष ५० स्कोररहरूलाई 'सर्टिफिकेट्स अफ अचिभमेन्ट' प्रदान गरेर सम्मान गरिएको थियो। बीकेजे क्विजको उद्देश्य विदेशी नागरिक तथा विदेशमा बस्ने भारतीय समुदायको भारतबारे ज्ञान एवं बुझाइलाई थप वृद्धि गर्ने रहेको दूतावासले जनाएको छ। पुरस्कारको अंशको रूपमा विश्वभरका क्विजका शीर्ष ३० विजेताहरूलाई यस महिनाको सुरुवातमा दुई हप्ते बीकेजे यात्राको लागि भारत आमन्त्रित गरिएको थियो। विजेताहरूमध्ये नेपालका निखिल कुमार दास पनि थिए, जसले भारतको यो विशेष यात्राको हिस्सा बन्ने मौका प्राप्त गरेको दूतावासले जनाएको छ। त्यस्तै कार्यक्रममा नेपालभारत सम्बन्धमा भएको प्रगतिबारे विस्तृत जानकारी भिडियोमार्फत प्रस्तुत गरिएको थियो। कार्यक्रममा काठमाडौंको दूतावासस्थित स्वामी विवेकानन्द सांस्कृतिक केन्द्र र केन्द्रीय विद्यालयका विद्यार्थीहरूले सांस्कृतिक प्रस्तुति देखाएका थिए।"
नयाँ पुस्तालाई साथमा लिएर राष्ट्र निर्माण गर्ने योजना छ : विप्लव,काठमाडौं : नेपाल कम्युनिस्ट पार्टी (नेकपा) का महासचिव नेत्रविक्रम चन्द विप्लवले अहिलेको गणतन्त्रलाई जनताको गणतन्त्रमा रुपान्तरण गर्ने बाटोतर्फ अघि बढेको बताएका छन् । आइतबार काठमाडौंमा आयोजित क्रान्तिकारी कम्युनिस्टहरूबीच ध्रुवीकरण कार्यक्रममा विप्लवले मुलुकमा गणतन्त्र आएपनि जनताले त्यसको महसुस गर्न नसकेको भन्दै जनताको गणतन्त्रमा रुपान्तरण गर्ने बाटोतर्फ अघि बढेको बताएका हुन् । नयाँ पुस्तालाई साथमा लिएर नेपालमा नै बसेर आफैँ ताकतमा राष्ट्र निर्माण गर्ने योजना रहेको उनले बताए । विप्लवले पार्टीले कृषिमा क्रान्ति गर्दै अहिले नेकपाको नेता र कार्यकर्ताको घरमा खानका लागि कुनै समस्या नहुने अवस्था बनाएको उल्लेख गरे । तीन वर्षमा पार्टीलाई खानका लागि चन्दा माग्नु पर्ने ठाउँबाट मुक्त गर्ने अठोटका साथ अघि बढेको उनले बताए। विप्लवले सोमबार बुढानीलकण्ठमा सी व्यापार केन्द्र खोल्न लागिएको जानकारी दिए । नेपालसँग भएका स्रोत साधनको प्रचुर मात्रामा सदुपयोग गर्न सके कुनै देशसँग सहयोग माग्न नपर्ने उनले बताए।
आगामी अधिवेशनलाई कानुन निर्माणमा केन्द्रित गर्न सभामुखले गरेको पहल स्वागतयोग्य : प्रतिपक्ष दल,परियारले आगामी अधिवेशनलाई कानुन निर्माणमा केन्द्रित गर्न सभामुखले गरेको पहल स्वागतयोग्य रहेको बताए। काठमाडौं : संघीय संसदमा रहेका बिपक्षी दलहरुले संसदमा पुगेका विधेयक फिर्ता नै नगरी अध्यादेश ल्याएको विषयमा सरकारसँग कुरा गर्न सभामुखलाई सुझाव दिएका छन्। आइतबार सिंहदरबारमा सभामुख देवराज घिमिरेले बोलाएको छलफलका क्रममा विपक्षी दलका प्रमुख सचेतकहरूले संसदको अर्थ समितिमा छलफलमा रहेको विधेयक फिर्ता नै नगरि अध्यादेश ल्याएको विषयमा सरकारसँग कुरा गर्न सभामुखलाई सुझाव दिएका हुन्। छलफलपछि नेकपा माओवादी केन्द्रका प्रमुख सचेतक हितराज पाण्डेले सरकारले संसद्को समितिमा रहेको विधेयकमा पनि अध्यादेश आएकोबारे सभामुखसँग छलफल भएको बताए। विधेयक फिर्ता नलिई अध्यादेश ल्याएकोबारे सभामुखले पनि सरकारसँग कुरा गर्नुपर्ने सुझाव दिएको उनले बताए। त्यस्तै रास्वपा प्रमुख सचेतक सन्तोष परियारले सदनको हिँउदे अधिवेशनलाई प्रभावकारी बनाउने विषयमा छलफल भएको जानकारी दिए। सरकार र सदन फरक भएपनि कानुन निर्माण प्रक्रियामा दुवैको भूमिका रहने बताए। उनले सरकारले कानुन निर्माणमा प्रभावकारी भूमिका खेल्नुपर्ने भएकाले सत्तापक्षसँग छलफल गर्न सभामुखलाई आग्रह गरेको बताए। उनले आगामी अधिवेशनलाई कानुन निर्माणमा केन्द्रित गर्न सभामुखले गरेको पहल स्वागतयोग्य रहेको बताए।
"सेयर बजारमा १० अंकको गिरावट, ९ अर्ब १२ करोडको कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले ओरालो लागेर बन्द भएको छ। नेप्से परिसूचक १०४१ अंकले घटेर २६४३९३ विन्दुमा अडिएको छ। यसदिन ३१८ स्क्रिप्सको १ करोड ५७ लाख २० हजार ३६७ कित्ता सेयर ९ अर्ब १२ करोड ८६ लाख ७३ हजार ५१४ रुपैयाँमा खरिदबिक्री भए। यसदिन दुई कम्पनीको सेयर सकारात्मक सर्किट लेभलमा कारोबार भयो। अपर लघुवित्त वित्तीय संस्था र माथिल्लो मैलुङ खोला जलविधयुतको सेयर १० प्रतिशतले घटेको हो। कर्पोरेट डेभलपमेन्ट बैंकको सेयर ९८८ प्रतिशतले बढ्दा आराम्भ चौतारी लघुवित्त वित्तीय संस्थाको ९६८ र सिकलेस हाइड्रोपावरको ८६० प्रतिशतले बढयो। कारोबार रकमका आधारमा सप्तकोशी डेभलपमेन्ट बैंक शीर्षस्थानमा रह्यो। सो कम्पनीको ३९ करोड ५३ लाख ७३ हजार २१२ रुपैयाँको सेयर कारोबार भयो। नेपाल रिइन्स्योरेन्सको ३८ करोड,एनआरएन इन्फ्राक्टक्चर एण्ड डेभलपमेन्टको २५ करोड,सिन्धु विकास बैंकको २९ करोड र सीईडीबी होल्डिङ्सको २५ करोड मूल्य बराबरको सेयर कारोबार भयो। कारोबारमा आएकामध्ये ११६ स्टक्सको मूल्य बढ्दा १२१ वटाको घट्यो। ६ स्टक्सको मूल्य भने स्थिर रह्यो। पाँच समूहबाहेक अन्य समूहको उपसूचक नकारात्मक देखिएका छन्।"
अर्थमन्त्री पौडेलको निर्देशन : प्रभावकारिता बढाउन वित्तीय क्षेत्रमा प्राथमिकता निर्धारण गरी समाधान खोज्नू,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले वित्तीय क्षेत्रको सबलीकरणका लागि संस्थागत रुपमा गर्न चाहेका कार्य र विद्यमान समस्याहरूलाई प्राथमिकीकरण गरी समाधान खोज्न निर्देशन दिएका छन्। उच्चस्तरीय वित्तीय क्षेत्र समन्वय समितिको बैठकमा अर्थमन्त्री पौडेलले अर्थतन्त्रमा सुधार हुँदै आएतापनि त्यसको प्रभावकारिता बढाउन नियामक निकायहरूका कार्यक्रम र समस्याहरूलाई प्राथमिकीकरण गरी एकपछि अर्को काम गर्न जरुरी रहेको बताएका हुन्। राष्ट्रिय योजना आयोग, नेपाल राष्ट्र बैंक, सहकारी विभाग, नेपाल बीमा प्राधिकरण, नेपाल धितोपत्र बोर्ड, नेपाल बैङ्कर्स एशोसियसन, कम्पनी रजिष्ट्रारको कार्यालयका पदाधिकारी तथा प्रतिनिधिहरूसहितको बैठकमा अर्थमन्त्रीले प्राथमिकता निर्धारण गरी काम गर्दा परिणाम निकाल्न पनि सहज हुने बताए। बैठकमा अर्थतन्त्र, बैङ्क, सहकारी, तरलता, कर्जा, बीमा, अनुदान, पूँजी बजार लगायतका विषयमा छलफल भएको थियो। बैठकमा अर्थतन्त्रका मुद्दाहरूमा थप छलफल गर्दै जाने, अर्थतन्त्रको एउटा क्षेत्रमा असर देखिदा त्यसको अर्को क्षेत्रमा पनि प्रभाव पर्ने हुँदा एक अर्को निकायबीच समन्वय बढाउनेबारे पनि छलफल भएको थियो।"
कांग्रेस संसदीय दलको बैठक जारी,"काठमाडौं : सत्तारुढ दल नेपाली कांग्रेसको संसदीय दलको बैठक जारी रहेको छ। आज दिउँसो संसद भवनको लोत्से हलमा नेपाली कांग्रेसको संसदीय दलको बैठक जारी रहेको छ। बैठकमा विज्ञहरूले सरकारले ल्याएको अध्यादेशबारे ब्रिफिङ गरिरहेका छन्। बैठकमा संसद्को हिउँदे अधिवेशनमा कसरी अघि बढ्ने, विचाराधीन विधेयक, अध्यादेश लगायतका विषयमा पनि छलफल हुँदैछ। एमाले र कांग्रेसको कार्यदलले संसदमा पेश हुने विधेयकलाई प्राथमिकतामा राखेर अध्ययन गरिरहेका छन्।विचाराधीन विधेयकहरूलाई छिटो अघि बढाएर संसदको आगामी बैठकबाट पारित गर्ने गरी छलफल गर्ने सत्ता पक्षको तयारी छ। सरकारको सिफारिसमा राष्ट्रपतिबाट संसद बैठक १८ माघमा बस्ने गरी बैठक आह्वान भएको छ। सिंहदरबारमा शनिबार बसेको कांग्रेस पदाधिकारी र पूर्वपदाधिकारीसहित सरकारमा प्रतिनिधित्व गरेका मन्त्रीहरूसहितको बैठकले अध्यादेशका बारेका आफ्ना सांसदहरूसँग सघनरूरुपमा छलफल गरेर सदनमा एकढिक्का भएर प्रतिरक्षा गर्ने निर्णय गरेको थियो। बैठकमा कांग्रेसका तर्फबाट मन्त्री भएकाहरूले मुलुकलाई सुशासनका साथै आर्थिक गतिविधिलाई चलायमान बनाउन सरकारले अध्यादेश ल्याएको जानकारी गराएको प्रवक्ता प्रकाशशरण महतले बताए। उनले अध्यादेशका बारेमा संसदीय दलको बैठकबाट समान धारणा बनाउने र संसदमा त्यही अनुसार प्रस्तुत हुने बताए। यो पनि पढ्नुहोस विज्ञ बोलाएर अध्यादेशका विषयमा एमालेले दियो सांसदहरूलाई प्रशिक्षण आर्थिक गतिविधिलाई चलायमान बनाउन अध्यादेशमार्फत कानुन संशोधन : कांग्रेस सदनमा अध्यादेशको प्रतिरक्षा गर्ने कांग्रेसको निर्णय एमालेको संसदीय दलको बैठक मंगलबार बस्ने"
"सुप्रिम सहकारी ठगी प्रकरण : थुनछेक बहस सकियो, आदेश लेखिँदै","भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेसमेत विरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहस सकिएको छ। जिल्ला अदालत रुपन्देहीका न्यायाधीश प्रल्हाद कुमार योगीको इजलासमा बिहीबारदेखि सुरु भएको मद्दाको थुनछेक बहस आइतबार सकिएको अदालतका श्रेष्तेदार यज्ञमूर्ती ज्ञवालीले बताए। उनले थुनछेक बहसको आदेश आजै आउने बताए। न्यायाधीश योगीले इजलासको बेन्च सहायकको सहयोगमा आदेश लेखिरहेको स्रोतले बतायो। आइतबार थुनछेकको जवाफी बहसमा जिल्ला सरकारी वकिल कार्यालयको तर्फबाट जिल्ला न्यायाधीवक्ता प्रेमराज पौडेल र जाहेरवालाको तर्फबाट अधिवक्ता रमन कुमार कर्ण गरेका थिए। उनीहरूले जाहेरी दरखास्तहरू, जीसीएस बैंकिङ सफ्टवेयर प्रणाली, सहकारीको डे बुक, आन्तिरक बैंक भौउचर, बैंक स्टमेन्टलगायत तत्काल प्राप्त प्रमाणहरूको आधार प्रतिवादीलाई पूर्पक्षका लागि थुनामा राखेर मुद्दाको प्रक्रिया अगाडि बढाउन आदेशको माग गरेको बुझिएको छ। त्यस्तै प्रतिवादीको तर्फबाट वरिष्ठ अधिवक्ता रमन श्रेष्ठले बहस गर्दै सहकारी संचालक समितिमा नै नरहेको र अन्यले अपचलन गरेको रकमको जिम्मा आफ्नो पक्षको नहुने भएको लगायत विषय राख्दै साधरण तारेखमा राखेर मुद्दाको पूर्पक्षको आदेशको माग गरे।"
रवि लामिछानेलाई एक करोड रुपैयाँ धरौटीमा छाड्न रुपन्देही अदालतको आदेश,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलाई जिल्ला अदालत रुपन्देहीले धरौटीमा छाड्न आदेश गरेको छ। बुटवलको सुप्रिम बचत तथा ऋण सहकारी संस्थाको रकम अपचलन प्रकरणमा लामिछानेसमेत विरुद्ध दर्ता भएको सहकारी ठगी र संगठित अपराध मुद्दाको बिहीबारदेखि सरु भएको थुनछेक बहस आइतबार सकिएपछि अदालतले लामिछानेलाई धरौटीमा छाड्ने आदेश गरेको हो। जिल्ला अदालत रुपन्देहीका न्यायाधीश प्रल्हाद कुमार योगीको इजलासले मुद्दाको प्रतिवादी लामिछानेलाई एक करोड रुपैयाँ धरौटीमा छाड्न आदेश दिएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले बताए। लामिछाने धरौटी बुझाएपछि रिहा हुनेछन्। आइतबार थुनछेकको जवाफी बहसमा जिल्ला सरकारी वकिल कार्यालयको तर्फबाट जिल्ला न्यायाधिवक्ता प्रेमराज पौडेल र जाहेरवालाको तर्फबाट अधिवक्ता रमन कुमार कर्णले गरेका थिए। उनीहरुले जाहेरी दरखास्तहरु, जीसीएस बैंकिङ सफ्टवेयर प्रणाली, सहकारीको डे बुक, आन्तिरक बैंक भौउचर, बैंक स्टमेन्ट लगायत तत्काल प्राप्त प्रमाणको आधारमा प्रतिवादीलाई पूर्पक्षका लागि थुनामा राखेर मुद्दाको प्रक्रिया अगाडी बढाउन आदेशको माग गरेका थिए। त्यस्तै प्रतिवादीको तर्फबाट वरिष्ठ अधिवक्ता रमन श्रेष्ठले बहस गर्दै सहकारी संचालक समितिमा नै नरहेको र अन्यले अपचलन गरेको रकमको जिम्मा आफ्नो पक्षको नहुने भएको लगायत विषय राख्दै साधारण तारेखमा राखेर मुद्दाको पूर्पक्षको आदेशको माग गरेका थिए। गत माघ ६ जिल्ला सरकारी वकिल कार्यालयले पूरक अभियोग पत्रबाट लामिछानेसहित २२ जनाविरुद्ध अदालतमा मुद्दा दर्ता गरेपछि माघ ९ गते लामिछाने अदालतमा हाजिर भएका थिए। सुप्रिम सहकारीको रकम ठगी प्रकरणमा सहकारी ठगी, संगठित अपराध र सम्पत्ति शुद्धीकरण छुट्टाछुट्टै मुद्दामा ४२ जनालाई प्रतिवादी बनाइएको छ । यी प्रतिवादीहरूबाट कूल एक अर्ब ४३ करोड ८६ लाख २ हजार एक सय ३५ रुपैयाँ माग दाबफ गरिएको छ। लामिछाने पोखराको सूर्यदर्शन सहकारी रकम ठगीको अभियोगमा जिल्ला अदालत कास्कीमा ६५ लाख र काठमाडौंको कालिमाटीस्थित स्वर्णलक्ष्मी सहकारीको रकम ठगीको अभियोगमा जिल्ला अदालत काठमाडौंमा ६० लाख धरौटी बुझाएर थुनामुक्त भएका थिए।"
संविधानका आधारभूत विषयहरूलाई चलाउन हुँदैन : महामन्त्री थापा,"काठमाडौं : नेपाली कांग्रेसका महामन्त्री गगनकुमार थापाले संविधानका आधारभूत विषयहरूलाई चलाउन नहुने बताएका छन्। आइतबार भक्तपुरमा आयोजित कार्यक्रममा थापाले संविधानका केही विषयहरूलाई संशोधनमार्फत फेरबदल गर्न सकिने भएपनि आधारभूत विषयहरूलाई चलाउन नहुने बताएका हुन्। उनले अर्को विकल्प वा व्यवस्थाका विषयमा बहस भए अर्को दश वर्ष खेर जाने भन्दै असफलताको भारी व्यवस्थालाई बोकाउन नहुने धारणा राखे। पाँचपाँच वर्षमा हुने निर्वाचनमा दलहरु जित्ने हार्ने स्वभाविक प्रक्रिया भएकाले यसलाई सबैले स्वीकार गर्न सक्नुपर्ने उनले बताए। महामन्त्री थापाले एउटा नेता मन्त्री, प्रधानमन्त्री हुने पनि ठूलो कुरा नभएपनि नेतृत्व बदल्ने कुरा महत्वपूर्ण भएको उल्लेख गरे। उनले आफूहरूले अवसर पाउने हो भने अहिलेका प्रधानमन्त्रीभन्दा राम्रोसँग देश चलाउन सक्ने बताए। थापाले कांग्रेसले ८४ को चुनावलाई पर्खेर बस्ने नभइ अहिलेको अवसरलाई नै सदूपयोग गरेर देश र जनताको सम्मुन्नतीका लागि काम गर्नुपर्ने बताए।"
बझाङमा किशोरीमाथि जबरजस्तीकरणी गर्ने युवक पक्राउ,बझाङ : बझाङमा १८ वर्षीया किशोरीलाई जबरजस्ती करणी गरेको आरोपमा एकजना युवकलाई प्रहरीले नियन्त्रणमा लिएको छ। जिल्लाको छबिसपाथिभेरा गाउँपालिका१ बस्ने २४ वर्षीय धर्मराज गिरीलाई शनिबार प्रहरीले पक्राउ गरेको हो। गिरीले ती किशोरीलाई माघ १२ गते शनिबार बेलुकी जबरजस्ती करणी गरेको भन्ने उजुरीको आधारमा जिल्ला प्रहरी कार्यालय बझाङबाट खटिएको प्रहरी टोलिले उनलाई शनिबार राति नै घरबाट पक्राउ गरेको जिल्ला प्रहरी कार्यालय बझाङका सूचना अधिकारी किशोर जोशीले बताए । आरोपित गिरीलाई जिल्ला प्रहरी कार्यालय बझाङको हिरासतमा राखेर थप अनुसन्धान भइरहेको समेत जोशीले बताए। प्रहरीका अनुसार कैलालीको अत्तरियाबाट दिवा बसमा चढेर आएकी ती किशोरी काम विशेषले छबिसपाथिभेरा १ भाँडेबगरमा उत्रिएकी थिइन्। साँझपख गाडी कुर्दै बसेकी ती किशोरीलाई गिरीले बाइकमा पुर्याइदिन्छु भन्दै जालेबगर लगेर जबर्जस्तीकरणी गरेको आरोपपत्रमा उल्लेख छ।
रविबारे अदालतको आदेश 'कसूर नगरेको विश्वास गर्नुपर्ने मनासिव आधार देखिएन',"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलाई जिल्ला अदालत रुपन्देहीले धरौटीमा छाड्न आदेश गरेको छ। जिल्ला अदालत रुपन्देहीका न्यायाधीश प्रल्हाद कुमार योगीको इजलासले मुद्दाको प्रतिवादी लामिछानेलाई एक करोड रुपैयाँ धरौटीमा छाड्न आदेश दिएको हो। 'गोर्खा मिडिया नेटवर्कका तत्कालीन प्रबन्ध निर्देशक रवि लामिछानेले नै आर्थिक कारोबार गर्ने गरेको पाइएको भन्ने वित्तीय विश्लेषणको प्रतिवेदन ग्लोबल आइएमई बैंकमा रहेको खाता न ००४०१०१०००००५७७, नविल बैंकको खाता नं०१९०१०१७५०२१८१ र सिभिल बैंकको खाता नं ००२१०६१२११००१२ यी प्रतिवादी रवि लामिछाने समेतका अन्य सह प्रतिवादीहरूको संयुक्त नामबाट सञ्चालनमा रही यी प्रतिवादी रवि लामिछानेको हस्ताक्षरबाट चेकहरू जारी भएको मिसिलमा पैन भएको चेकहरूबाट देखिएको र उक्त खाताबाट जारी भएका चेकहरूमा मेरो सही रहेको भनी प्रतिवादी रवि लामिछानेले बयान गरेको समेतका मिसिल संलग्न तत्काल प्राप्त प्रमाणबाट देखिएकाले यी प्रतिवादीले आरोपित कसूर नगरेको विश्वास गर्नुपर्ने मनासिव आधार नदेखिँदा पछि प्रमाण परीक्षण गर्दै जाँदा ठहरेबमोजिम हुने गरी हाललाई यी प्रतिवादी रवि लामिछानेलाई मुलुकी फौजदारी कार्यविधि संहिता, २०७४ को दफा ६८ बमोजिम रु१,००,००,०००। (अक्षरुपी एक करोड रुपैयाँ) नगद धरौट जेथा जमानत वा शर्तरहित () बैंक ग्यारेन्टी दिएमा लिई तारेखमा राख्नू,' आदेशमा भनिएको छ।"
महोत्तरीमा भेटिए १ सय कुष्ठरोगी,"महोत्तरी : महोत्तरीमा एक सय जनामा कुष्ठरोग फेला परेको छ। आइतबार जिल्ला स्वास्थ्य कार्यालय महोत्तरीले उपलब्ध गराएको तथ्यांकअनुसार ५४ पुरुष र ४६ महिला गरी १ सय जनामा कुष्ठरोग फेला परेको जनाएको । जुन गत वर्षको तुलनामा १३ जनाले बढी हो। गत वर्ष यो रोगीको संख्या ८७ थियो। जिल्लाभरिमा विभिन्न समयमा समुदायमा गई गरिएको स्क्रिनिङपछिको प्रतिवेदनको आधारमा सो तथ्यांक तयार पारिएको क्षय कुष्ठ अधिकृत उमेश यादवले बताए। जुन प्रतिवेदनमा सर्ने खाले (एमवी) ७३ जना र नसर्ने किसिम (पीवी) का २७ जना रहेको यादवले जनाए। क्षय कुष्ठ अधिकृत यादवले भने, समुदायमा पुगेर गरिएको स्क्रिनिङपछि नयाँ बिरामी थपिएको हो। बिरामी थपिँदै जानु एकातिर चिन्ताको विषय हो भने अर्कोतर्फ नयाँ पहिचानले उपचार र निर्वारणमा सहयोग पुर्याएको छ। जिल्ला स्वास्थ्य कार्यालय महोत्तरीका अनुसार सवैभन्दा बढी एकडारा गाउँपालिकामा ५ दशमलव ४१ प्रतिशत आर्थात् १७ जनामा कुष्ठ रोगी फेला परेको छ दोस्रोमा मटिहानीमा यसको दर ३ दशमलव ७६ प्रतिशत अर्थात् १४ जना पाइएको छ। त्यस्तै, बलवामा ३ दशमलव १६ प्रतिशत, समसीमा २ दशमलव ०७ प्रतिशत, सोनमामा १ दशमलव १७ प्रतिशत, मनरा सिसवामा १ दशमलव १२ प्रतिशत, महोत्तरी गाउँपालिकामा १ दशमलव ७४ प्रतिशत, पिपरामा १ दशमलव २९ प्रतिशत र लोहरपट्टीमा १ दशमलव ०६ प्रतिशतमा कुष्ठ रोगी रहेको यादवले बताएका छन्। रामगोपालपुर नगरपालिका बाहेक सबै स्थानीय तहमा कुष्ठ रागी पाइएपनि गौशाला, औरही, भंगाहा र जलेश्वरमा भने प्रति दश हजारमा एक जनाभन्दा कम अर्थात् शून्य दशमलव १५ देखि शून्य दशमलव ९४ प्रतिशत रहेको छ। स्वास्थ्य कार्यालय महोत्तरीका क्षय कुष्ठ अधिकृत उमेश यादवका अनुसार अहिले नेदरल्याण्ड सरकारको एनएलआर कार्यक्रमअन्तर्गत पुराना कष्ठरोगीको घर वरपरका छिमेकीलाई घरदैलोमै पुगेर स्क्रिनिङ गर्ने काम भइरहेको छ। यसै क्रममा पहिचान भएकालाई तत्काल उपचारको दायरामा लिने, रोग फेल नपरेकालाई पनि भविष्यमा संक्रमण नहोस भनेर एक डोज औषधी खुवाउनु जस्ता कार्यक्रम अहिले प्रभावकारी देखिएको छ।"
जसपाको संघीय परिषद् भेला चैतमा हुने,"वीरगन्ज : जनता समाजवादी पार्टी (जसपा)को संघीय परिषद्को भेला आगामी चैतमा हुने भएको छ। आइतबार वीरगन्जमा सम्पन्न जसपाको केन्द्रीय समितिको दुई दिने बैठकले आगामी चैतमा संघीय राजधानी काठमाडौंमा संघीय परिषद्को भेला गर्ने निर्णय गरेको जसपाका उपमहासचिव प्रदीप यादवले जानकारी दिए। उनका अनुसार, बैठकमा अध्यक्ष अशोक राईले पेस गरेका राजनीतिक प्रतिवेदन सर्वसम्मतिले पारित गर्दै संघीय परिषद् भेला आगामी चैतमा काठमाडौंमा आयोजना गर्ने निर्णय गरेको हो । बैठकमा अध्यक्ष राईले राजनीतिक प्रतिवेदन, सांगठनिक प्रस्ताव,समसामयिक प्रस्तावसंगै संघीय परिषद्को भेला चैत महिनामा काठमाडौंमा आयोजना गर्ने प्रस्ताव गरेका थिए । त्यस्तै बैठकले अहिले खाली रहेका पार्टीका विभाग र संरचनाहरूलाई पूर्णता दिने निर्णय समेत गरेको संघीय खानेपानी मन्त्री समेत रहेका यादवले जानकारी दिए। संघीय परिषदको भेलाभन्दा पहिले नै पार्टीको जिल्ला र प्रदेश समितिहरूलाई पूर्णता दिने निर्णयपनि बैठकले गरेको उनले बताए। शनिबारदेखि सुरु भई आइतबार सकिएको बैठकमा विचार वा मुद्दा मिल्ने राजनीतिक दल र शक्तिहरूसँग सहकार्य र एकीकरण गर्न सकिने विषयमा व्यापक छलफल भएको जानकारी दिए। यस्तै बैठकमा सत्तारुढ दल र सरकारले भन्दै आएको संविधान संशोधनका एजेन्डामा पनि छलफल र चर्चा भएको बैठकमा सहभागी जसपाका केन्द्रीय सदस्यसमेत रहेका वीरगन्ज महानगरका मेयर राजेशमान सिंहले जानकारी दिए। केन्द्रीय अध्यक्ष राईको अध्यक्षतामा बसेको बैठकमा संघीय परिषद अध्यक्ष राजेन्द्र श्रेष्ठ, सहअध्यक्ष रेणुकुमारी यादव, उपाध्यक्ष तथा मन्त्री नवलकिशोर साह सुडी, उपमहासचिव तथा मन्त्री प्रदीप यादव, उपाध्यक्ष शुशीला श्रेष्ठ, उपाध्यक्ष रणध्वज लिम्बु, महासचिव मोहम्मद इश्तियाक राई, सचिव वीरेन्द्र महतो, कोषाध्यक्ष रञ्जु झाका साथै केन्द्रीय सदस्यहरुको सहभागिता रहेको थियो।"
नवजात शिशु जन्मनासाथ श्रवण शक्तिको परीक्षण गरिने,"काठमाडौं : स्वास्थ्य तथा जनसंख्याले नवजात शिशुको श्रवण शक्तिमा समस्या भए नभएको परीक्षण अनिवार्य गर्ने गरी नवजात शिशुको श्रवण स्क्रिनिंङ, निर्देशिका २०८१ स्वीकृत गरेको छ। समयमै उपचार पाएमा बालबालिकामा देखिने नसुन्ने समस्या कम गर्न सकिने विश्वासका साथ स्वास्थ्य मन्त्री प्रदीप पौडेलले देशैभरका प्रजनन केन्द्रमा जन्मने बालबालिकाहरूको श्रवणशक्ति परीक्षणसम्बन्धी निर्देशिका स्वीकृत गरेको सचिवालयले जनाएको छ। बालबालिकाको जन्मजात सुन्न नसक्ने अपांगता समयमै उपचार पाएमा धेरै हदसम्म रोक्न सकिन्छ भन्ने विज्ञहरुको सुझावका आधारमा निर्देशिका बनाएर परीक्षण अनिवार्य गर्ने निर्णय गरेका हौं, मन्त्री पौडेलले भने अब यस निर्देशिकाअनुसार महिलाको सुत्केरी गराउने सबै अस्पताल तथा स्वास्थ्य संस्थाहरुले प्रारम्भिक रुपमा बालबालिकामा श्रवणसम्बन्धी समस्या भए नभएको परीक्षण गर्नुपर्ने मन्त्रालयका प्रवक्ता प्रकाश बुढाथोकीले बताए। स्वास्थ्यकर्मीहरुले श्रवण सम्बन्धी कुनै जानकारी अभिभावकबाट प्राप्त गरेमा जाँच गरी थप पड्तालका लागि नाक,कान, घाँटी र अडियोलोजी सेवा भएको नजिकैको स्वास्थ्य संस्थामा प्रेषण गर्नुपर्ने निर्देशिकामा छ, उनले भने। निर्देशिकामा जन्मिएको १२ देखि २४ घण्टाभित्र वा फलोअपका लागि पहिलो पटक आएका बेला प्रजनन क्षमताबारे अभिभावकसँगसमेत जानकारी लिएर परीक्षण गर्नुपर्ने भनिएको छ। निर्देशिकाअनुसार प्रारम्भिक परीक्षण स्थानमा उपचार सम्भव नभएका बालबालिकाका लागि प्रविधियुक्त ओएइ उपकरण भएका नाक, कान, घाँटीसम्बन्धी अस्पतालमार्फत परीक्षण र उपचार गर्ने व्यवस्था गरिएको छ। परीक्षण उपकरण विशिष्टिकृत अस्पतालहरुमा विस्तार गर्ने मन्त्रालयले तयारी पनि अघि बढाएको छ। नेपालमा जन्मिएका एक हजार शिशुमध्ये १८ मा जन्मजात नै श्रवण ह्रासको समस्या देखिने गरेको मन्त्रालयको विवरणमा छ। २०७८ को जनगणना अनुसार ५ वर्ष मुनिका ३ हजार बालबालिकामा श्रवण शक्तिसँग सम्बन्धित अपांगता देखिने गरेको थियो। तर, बालबालिकामा हुने ६० प्रतिशत बहिरोपन रोकथाम गर्न सकिने अध्ययनहरुले देखाएका छन्। यस आधारमा धेरैभन्दा धेरै बालबालिकाको समयमै उपचारका लागि पहिचान गर्न देशभर नवजातको जाँचलाई गुणस्तरीय बनाइ एकरुपता कायम गर्न आवश्यक भएकाले यो निर्देशिका निर्माण भएको मन्त्रालयका प्रवक्ता बुढाथोकीले बताए। यसअघि केही अस्पतालमा यस्तो परीक्षण भएपनि प्रजनन सेवा भएका सबै स्थानमा सामान्यस्तरको परीक्षणसमेत हुने गरेको थिएन।"
सरकारले ल्याएको अध्यादेशप्रति सभामुख घिमिरेलाई विपक्षी दलको ध्यानाकर्षण,"काठमाडौं : सभामुख देवराज घिमिरेले प्रतिपक्षी दलका प्रमुख सचेतकहरूसँग छलफल गरेका छन्। माघ १८ गतेदेखि सुरू हुने हिउँदे अधिवेशनको बैठक सञ्चालनका विषयमा सभामुख घिमिरेले उनीहरूसँग छलफल गरेका हुन्। हिउँदे अधिवेशनमा कसरी बढीभन्दा बढी विजनेस ल्याउन सकिने र कार्यव्यवस्था तथा परामर्श समितिमा के कस्तो एजेन्डा राख्न सकिने विषयमा सभामुखसँग छलफल भएको माओवादी केन्द्रका प्रमुख सचेतक हितराज पाण्डेले बताए। सभामुख घिमिरेले संसद बैठकलाई प्रभावकारी बनाउने विषयमा उनीहरूसँग सुझाव मागेका थिए। प्रतिपक्षभन्दा सत्तापक्षकै सांसद, मन्त्रीहरू बढी अनुपस्थित हुने गरेको र बैठकलाई प्रभावकारी बनाउन सत्तापक्षको भूमिकालाई बढी ध्यान दिनुपर्ने सुझाव दिएको उनले बताए। प्रमुख सचेतक पाण्डेले संसद छलेर अध्यादेश ल्याएकोप्रति सभामुखको ध्यानाकर्षण जनाएको बताए। उनले संसदको समितिमा रहेको विधेयक फिर्ता नलिई अध्यादेश ल्याउनु गलत रहेको बताएका थिए। 'संसदको समितिमा रहेको विधेयकलाई फिर्ता नलिई अध्यादेश ल्याउनु असंवैधानिक काम भयो। यस विषयमा संसद सचिवालयले नै सरकारको ध्यानाकर्षण गराउनुपर्ने हो,' उनले भने। उनले सरकारले संसदलाई राम्रो रेस्पोन्स नगरेको आरोप लगाए। 'हामीले अझ अध्यादेशको कन्टेन्टमा केही भनेकै छैनौं। अध्यादेशको कन्टेन्टमा संसदमै कुरा राख्छौं। तर यस विषयमा संसद सचिवालयले पनि सरकारलाई सचेत गराउनुपर्थ्यो,' उनले भने। प्रतिपक्षी दलका प्रमुख सचेतकहरूले कार्यव्यवस्था तथा परामर्श समितिको बैठकमा कार्यतालिका बनाएर अघि बढ्न सुझाव दिएका थिए। सभामुख घिमिरेले आज सत्तापक्ष दलका प्रमुख सचेतकरूसँग पनि छलफल गरेका थिए। छलफलपछि एमालेका प्रमुख सचेतक महेश बर्तौलाले माघ १८ गते प्रधानमन्त्री केपी शर्मा ओलीले संसदमा सम्बोधन गर्ने बताएका थिए।"
सरकार पूर्णरूपमा असफल भएको राप्रपाको निष्कर्ष,"काठमाडौं : राष्ट्रिय प्रजातन्त्र पार्टीले वर्तमान सरकार पूर्णरूपमा असफल भएको निष्कर्ष निकालेको छ। आइतबार काठमाडौंमा सम्पन्न राप्रपा केन्द्रीय कार्यसमिति बैठकले एमालेकांग्रेसको गठबन्धनको वर्तमान सरकार पूर्णरूपमा असफल भएको निष्कर्ष निकालेको राप्रपा अध्यक्ष राजेन्द्र लिङदेनले जानकारी दिए। आर्थिक गतिविधिलाई चलायमान बनाउन, रोजगारी सिर्जना गर्न, भ्रष्टाचारजन्य गतिविधि नियन्त्रण गर्न, मूल्यवृद्धि नियन्त्रण गर्न सरकार असफल भएको उनले बताए। राजनीतिक स्थायित्व र संविधान संशोधनका लागि भन्दै बनेको सरकार आफ्नो उद्देश्यबाट च्युत भएको राप्रपाको निष्कर्ष छ। त्यस्तै बैठकले कांग्रेसएमाले दुईदलीय सर्वसत्तावादतर्फ उन्मुख हुँदै गएको संकेत देखा परेको ठहर गर्दै संसदलाई छलेर अध्यादेश ल्याइनु दुई दलीय सर्वसत्तावादको प्रारम्भिक अभ्यासको रूपमा रहेको देखिएको लिङ्देनले बताए। बैठकले पार्टीको आफ्नो राजनीतिक एजेण्डा र जनजीविकाका पक्षमा आगामी दिनमा सडक र सदनमा सशक्त र प्रभावकारी ढंगले प्रस्तुत हुने निर्णय गरेको उनले जानकारी दिए। उनले आफूलाई प्रधानमन्त्रीको प्रस्ताव आए पनि ८४ सम्म सरकारमा नजाने प्रष्ट पारे। लिङ्देनले पार्टी एकतावद्ध भएर अघि बढ्ने बताए। राप्रपा बैठकले महाधिवेशन गर्न बाँकी रहेका पार्टीका भातृ संगठनहरूको महाधिवेशन २०८१ चैत मसान्तसम्म सम्पन्न गर्न निर्देशन दिएको छ भने समान विचार भएका व्यक्ति, समूह र दलसँग सहकार्य र मोर्चा निर्माण गर्न राप्रपाले संवाद र सहकार्यको प्रयासलाई निरन्तरता दिने निर्णय गरेको छ।"
"राजस्व संकलनमा चाप छ, लक्ष्य भेट्ने गरी काम गर्नुपर्छ : अर्थमन्त्री","काठमाडौं : उपप्रधानमन्त्री तथा अर्थमन्त्री विष्णुप्रसाद पौडेलले सरकारी राजस्व सङ्कलनमा गत वर्षको तुलनामा केही सुधार देखिए पनि चालु आर्थिक वर्षको लक्ष्य भेट्न नसकेको बताएका छन्। भन्सार विभागले आइतबार आयोजना गरेको ७३औँ अन्तर्राष्ट्रिय भन्सार दिवसका अवसरमा अर्थमन्त्री पौडेलले राजस्व सङ्कलनमा राखेको वार्षिक लक्ष्य पूरा गर्न चाप देखिएकाले भन्सारलगायत कर प्रशासनले चुस्त रुपमा काम गर्नुपर्ने बताए। 'अहिले हामी राजस्वको लक्ष्यका हिसाबले चापमा छौँ । गत वर्षको तुलनामा केही बढेको भएपछि यस वर्षका लागि तोकिएको लक्ष्यअनुसार सन्तोषजनक छैन,' अर्थमन्त्री पौडेलले भने,' हामीले यो वर्षका लागि निर्धारण भएको लक्ष्य भेट्ने गरी काम गर्नुपर्छ।' सार्वजनिक सेवा प्रवाहमा सुधार गर्न, निजी क्षेत्रको मनोबल उकास्न र लगानीयोग्य वातावरण सिर्जना गर्न सरकारले अध्यादेशमार्फत केही कानुन ल्याएकामा निजी क्षेत्रबाट पनि सरकारको यो कदमको स्वागत भएको उनको भनाइ छ । मुलुकको आर्थिक विकास र समृद्धिका लागि सरकारले निरन्तर प्रयास गरिरहेको पनि अर्थमन्त्री पौडेलले स्पष्ट पारे। उनले भने,'अहिले अर्थतन्त्रमा देखिएका समस्या समाधान गर्ने,उत्पादनउत्पादकत्व र आर्थिक वृद्धिका लागि सरकारले चालेको यो कदम अन्तिम होइन । यस्ता कदम थप चाल्दै जानेछौँ। सरकार बन्दैगर्दा अर्थतन्त्रमा जुन निराशा र शिथिलता थियो,त्यसलाई चिर्न सरकार सफल भएको छ । निराशालाई आशामा बदलेर अर्थतन्त्रमा गतिशीलता दिनुपर्छ भन्ने दिशामा सरकार निर्देशित छ । सबैले यही भावनाका साथ काम गरौँ ।' भन्सार कार्यालय र सुरक्षा निकायबीच समन्वय बढाउनुपर्नेमा पनि अर्थमन्त्री पौडेलले जोड दिए । यसैगरी राजस्व सचिव दिनेशकुमार घिमिरेले भन्सार प्रशासन सुधारका लागि प्रविधिको प्रयोग बढाउँदै लैजाने र जाँचपास प्रक्रियालाई सहज बनाउन सरकार गम्भीर रहेको बताए। भन्सार प्रशासनलाई पूर्ण स्वचालित बनाउनका लागि प्रविधिको प्रयोग बढाउँदै लगिएको उनको भनाइ छ ।"
एमालेको संसदीय दलको बैठक मंगलबार बस्ने,काठमाडौं : सत्तारुढ दल नेकपा एमालेले संसदीय दलको बैठक बोलाएको छ। एमालेका सचेतक सुनिता बरालका अनुसार बानेश्वरस्थित संसद् भवनको ल्होत्से हलमा मंगलबार दिउँसो १ बजे संसदीय दलको बैठक बोलाइएको हो। संसद्को हिउँदे अधिवेशन यही माघ १८ गते आह्वान गरिएको छ। आगामी संसद्मा अधिवेशनमा कसरी अगाडि बढ्ने भन्ने विषयमा बैठकमा छलफल हुने उनले बताइन्। उनका अनुसार संसद्मा पेश हुन लागेका विधेयकहरूमा कसरी सहभागी हुने भन्नेबारे पनि सांसदहरूलाई जानकारी गराइने उनको भनाइ छ। गत बुधबार एमाले संसदीय दलले विज्ञहरूसमेत बोलाएर एमाले संसदीय दलले अध्यादेशबारे सांसदहरूलाई प्रशिक्षण दिएको थियो। हिउँदे अधिवेशनमा एमालेका सांसदले खेल्ने भूमिकाको विषयमा पनि छलफल हुनेछ। सरकारले ल्याएको अध्यादेशको महत्वका बारेमा सांसदहरुलाइ जानकारी गराएको र सदनमा थप सशक्त रुपमा धारणा राख्ने गरि अघि बढ्न प्रशिक्षणको आयोजना गरिएको उनको भनाई छ। संवैधानिक दायराभित्र रहेर ल्याइएको अध्यादेशलाई माघ १८ गते सदनमा पेश गर्ने र प्रतिस्थापन विधेयकमार्फत व्यवस्थित रुपमा अघि बढाउन सरकारलाई सुझाव समेत दिने एमालेको तयारी छ।
नक्कली भुटानी शरणार्थी प्रकरण : सचिव पाण्डेलाई थुनामुक्तको माग गर्दै सर्वोच्चमा बन्दीप्रत्यक्षीकरण रिट,"काठमाडौं : नक्कली भुटानी शरणार्थी प्रकरणमा पक्राउ परेका सचिव टेकनारायण पाण्डेलाई थुनामुक्तको माग गर्दै सर्वोच्च अदालतमा बन्दीप्रत्यक्षीकरणको रिट दायर भएको छ। आफ्ना पतिलाई गैरकानुनी रुपमा थुनामा राखेको भन्दै पाण्डेकी श्रीमती मञ्जु पाण्डेले शुक्रबार सर्वोच्चमा बन्दीप्रत्यक्षीकरणको रिट दायर गरेकी हुन्। उक्त रिट सुनुवाइका लागि आज प्रधानन्यायाधीश प्रकाशमान सिंहको इजलासमा तोकिए पनि 'हेर्न नमिल्ने' सूचीमा परेको छ। प्रधानमन्त्री तथा मन्त्रिपरिषदको कार्यलय,गृह मन्त्रालय, काठमाडौँ जिल्ला अदालत ,महान्यायाधिवक्ताको कार्यालय ,काठमाडौँ जिल्ला सरकारी वकिलको कार्यालय,काठमाडौँ जिल्ला प्रहरी परिसर र सर्वोच्च अदालतलाई रिटमा विपक्षी बनाइएको छ। नक्कली भुटानी शरणार्थी प्रकरणमा पाण्डे गत बैशाख २० गते पक्राउ परेका थिए। नक्कली शरणार्थी प्रकरणमा जिल्ला अदालत काठमाडौंले बालकृष्ण खाँण,टोपबहादुर रायमाझी तथा सचिव पाण्डेसहित १६ जनालाई पुर्पक्षका लागि जेल चलान गर्ने आदेश गरेको थियो। जिल्ला अदालतको उक्त आदेशविरुद्ध खाँणसहित १६ जना उच्च अदालत पाटन पुगेका थिए। पछि खाँण उच्च अदालतको आदेशमा ३० लाख धरौटी बुझाएर रिहा भएका थिए। पाण्डेसहित अन्यलाई भने कारागारमै पठाएको थियो।"
"सुप्रिम सहकारी ठगी प्रकरण : थुनछेक बहस जारी, आज आउँला त आदेश ?",भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेसमेत विरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दामा तेस्रो दिन थुनछेक बहस जारी छ। न्यायाधीय प्रल्हादकुमार योगीको इजलासमा बिहीबारदेखि जारी थुनछेक बहस आइतबार पनि जारी रहेको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले जानकारी दिए । शुक्रबार थुनछेक बहस नसकिएपछि हेर्दाहेर्दैमा राखेर आइतबार बिहान साढे १० बजे हाजिर हुने गरी लामिछानेलाई परिवार र कानुन व्यवसायीको जिम्माजमानीमा पठाइएको थियो। बुटवलको सुप्रिम बचत तथा ऋण सहकारी संस्थाको रकम ठगी प्रकरणमा लामिछानेसमेतलाई प्रतिवादी बनाउँदै अदालतमा मुद्दा दर्ता भएपछि गत बुधबार लामिछाने अदालतमा उपस्थित भएका थिए । बुधबार अदालतको उनको बयान भएको थियो । दुवै पक्ष बहस सकिएपछि आजै इजलासले पुर्पक्षाका लागि थुनामा पठाउने वा धरौटीमा छाड्ने वा साधारण तारेखमा छाड्ने आदेश जारी गर्नेछ।
भरत ताल प्रकरण : मुद्दा चलाएपछि मधेशमा माओवादी केन्द्र आन्दोलित,"जनकपुरधाम : भरत ताल को विषयमा झूटो मुद्दामा नेताहरूलाई फसाउन खोजिएको भन्दै मधेशमा माओवादी आन्दोलित भएको छ। सागरनाथ वन विकास परियोजना अन्तर्गतको वन क्षेत्रमा स्वीकृति नलिइ माछापोखरी निर्माण गरेको सरकारी आरोपमा जिल्ला वन कार्यालय सर्लाहीले मुद्दा चलाउने प्रक्रिया अगाडि बढाएपछि मधेशमा माओवादी आन्दोलित भएका हुन्। भरत ताल भनी नाम राखिएको उक्त माछा पोखरीको प्रारम्भिक परीक्षण प्रतिवेदन स्वीकृत नभएको तथा गलत कागजात तयार तथा नगर कार्यपालिकाबाट माछा पोखरीको विस्तृत परियोजना प्रतिवेदन समेत तयार नगरी वन मासेको सरकारी आरोप लगाएर मुद्दाको प्रक्रिया अगाडि बढाएपछि मधेशमा माओवादी आन्दोलित हुन पुगेको हो। मधेश प्रदेश सरकार तथा वन कार्यालय सर्लाहीले नगरपालिकाका तत्कालीन मेयर (हाल निलम्बित) भरत थापा, उपमेयर लिलाकुमारी मोक्तानसहित कर्मचारीहरुले सागरनाथ वन परियोजना र नेपाल सरकारको स्वीकृति विना बागमतीको बहाव प्रयोग गरेर ताल निर्माण गरेको आरोपमा वन ऐन अन्तर्गत मुद्दाको प्रक्रिया अगाडि बढाएपछि माओवादी आन्दोलित बन्न पुगेको हो। नेपाल कम्युनिष्ट पार्टी सर्लाही जिल्ला ईन्चार्ज अच्युत्तम काफ्लेले मधेशका मुख्यमन्त्री मुख्यमन्त्री सतिष कुमार सिंहलाई बुझाएको ज्ञापनपत्रमा साबिकको ढुङ्ग्रेखोला, कर्मैया, राजघाट र शंकरपुर गाविस (हाल बागमती नगरपालिका) का सार्वजनिक, ऐलानी, नदी उकास क्षेत्रलाई व्यवस्थित गरेर पर्यटकको आकर्षण केन्द्र बनाउँदा राज्यले राजनीतिक प्रतिशोध साध्न झुठा मुद्दा चलाउन लागेकोप्रति सरकारको ध्यानाकर्षण गराउँदै आन्दोलनको कार्यक्रम अघि बढाएको छ। २०६४०६५ सालदेखि जिल्ला प्रशासन कार्यालय, सागरनाथ वन विकास परियोजना सर्लाहीले सर्वदलीय सर्वपक्षीय बैठकबाट अव्यवस्थित बसोबासलाई व्यवस्थित गर्ने निर्णय अनुरुप काम भएको दाबी गर्दै राजनीतिक प्रतिशोध खोज्न माओवादी नेता कार्यकर्ता तथा राष्ट्रसेवक कर्मचारी माथि मुद्दा लगाउन निन्दनीय भएको ईन्चार्ज काफ्लेले बताए। ज्ञापनपत्र बुझाउन आएका टोली पूर्वमन्त्री गिरिराज मणि पोखरेलले २०७४ मा स्थानीय तहमा निर्वाचित नगर प्रमुख भरत कुमार थापा र उपप्रमुख लिला कुमारी मोक्तानमाथि अन्यायोचित मुद्दामा मुछ्न खोज्नु राजनीतिक प्रतिशोध बाहेक केही होइन। उनले भने, नगरप्रमुख भरतकुमार थापा, उपप्रमुख लिला कुमारी मोक्तान लगायत कर्मचारीहरुलाई समेत जोडी कपोकल्पित झुट्टा वन मुद्दा लगाउने षड्यन्त्रको सामाना गरिन्छ। यस्ता खाले षड्यन्त्र र राजनितिक प्रतिशोधपूर्ण कार्यको गतिलो जवाफ सडकबाट दिन्छौं। लोकप्रिय इमान्दार, विकासप्रेमी जनप्रतिनिधीहरु र कर्मचारीहरुलाई झुट्टामा मुद्दामा फसाउन खोज्नु तथा राजनीतिक प्रतिशोधको कदम चालिनु खेदजनक छ। अख्तियार दुरुपयोग अनुसन्धान आयोगले विशेष अदालतमा भ्रष्टाचार मुद्दा दायर गरेपछि हाल मेयर थापा र उपमेयर मोक्तान निलम्बित अवस्थामा छन्। बागमती नगर क्षेत्रको खाली पर्ती जग्गामा सुकुम्बासी बस्ती बसाएको आरोपमा सरकारले थापा र मोक्तानलाई थप वन मुद्दा लगाएर फसाउन खोजेको आरोप माओवादी केन्द्रले लगाएको हो। यता अख्तियारको अनुसन्धानमा बागमती नगर कार्यपालिकाबाट यो माछा पोखरीको विस्तृत परियोजना प्रतिवेदन (डीपीआर) तयार गरेको देखाए पनि बहुउद्देशीय माछा पोखरी निर्माण गर्ने कार्यको गुरु योजना स्वीकृतसमेत नगराएको पाइएको थियो। अख्तियारको अनुसन्धानमा बागमती नदीको वहाव प्रयोग गर्न स्वीकृति नलिई माछा पोखरी (हाल ताल) निर्माण गर्ने भनी सागरनाथ वन विकास परियोजना अन्तर्गतको वन क्षेत्रमा नगरपालिकाले यो पोखरी बनाएको देखिएको छ। अख्तियारको अनुसन्धानमा वन परियोजनाले सो क्षेत्रबाट ढुंगा, गिटी, बालुवा झिक्न नमिल्ने भन्ने पटकपटक नगरपालिकालाई पत्र पठाएको भए पनि त्यसको अन्देखा गरेको देखिन्छ। सरकारको स्वीकृतबिना २०७५७६ देखि बागमती नगरपालिकाले ३९,७३,१९११८ घनमिटर उत्खनन गरेको आरोपपत्रमा उल्लेख छ। अख्तियारको अनुसार ब्लकिङसहित गणना गर्दा ४७,००,२८५१६ घनमिटर नदीजन्य पदार्थ उत्खनन भएको देखिन्छ। सर्लाही जिल्लामा सार्वजनिक ऐलानी जग्गामा वर्षौंदेखि बसोबास गर्दै आएका भूमिहीन दलित, सुकुम्बासी तथा अव्यवस्थित बसोबासीलाई घरबार बिहीन बनाउन सरकारीस्तरबाट मेयर थापा र उपमेयर मोक्तानलाई झुटा मुद्दा लगाउने षड्यन्त्रप्रति हाम्रो गम्भीर ध्यानाकर्षण भएको छ, नेकपा माओवादी केन्द्रका संसदीय दलका नेता भरत प्रसाद साहले भने, थापा र मोक्तान जस्ता इमानदार जनप्रतिनिधिलाई झुटा वन मुद्दामा फसाउन खोज्नु, सुकुम्बासी जनतालाई विस्थापित गर्ने प्रयास गर्नु र वन क्षेत्रको नाममा कपोलकल्पित आरोप लगाउनु सरकारको अन्यायपूर्ण र अमानवीय कदम हो। यस्ता कुनै पनि षड्यन्त्रलाई स्वीकार गर्न नसकिने भन्दै माओवादी सर्लाहीले झुटा आरोपविरुद्ध सशक्त आन्दोलन गर्ने चेतावनी समेत दिएको छ। जनताको अधिकार र न्यायमाथि गरिएको आक्रमणलाई हामी दृढताका साथ प्रतिरोध गर्नेछौँ, माओवादी संसदीय दलका प्रमुख सचेतक फकिरा महतोले भने, यदि सरकारले झुटा मुद्दा लगाएर जनप्रतिनिधि तथा नागरिकमाथि दमनको प्रयास गर्यो भने हाम्रो पार्टी सशक्त आन्दोलन गर्न बाध्य हुनेछ। सरकारले षड्यन्त्रपूर्ण गतिविधि नरोके नेपाली जनताको हितमा कुनै पनि स्तरको आन्दोलन गर्न तयार हुने चेतावनी छ। जनताको अधिकारको रक्षा हाम्रो पहिलो प्राथमिकता हो। माओवादी सर्लाहीले आन्दोलनको कार्यक्रम अन्तर्गत माघ १३ गते मोटरसाइकल र्यालीसहित विरोध प्रदर्शन र जिल्ला वन कार्यालयमा धर्ना, विरोध कार्यक्रम १४ गते जिल्लाभरि मशाल जुलुश प्रदर्शन, १५ गते बागमती नगरपालिका पुतलि चोकमा पूर्वपश्चिम राजमार्ग चक्का जाम तथा जनसभा र १६ गते अनिश्चितकालिन चक्का जाम तथा सर्लाही बन्दको आव्हान गरेको छ। यो पनि पढ्नुहोस पोखरी निर्माणमा अनियमितता : बागमतीका नगर प्रमुखसहित ६ जनाविरुद्ध भ्रष्टाचार मुद्दा भरत ताल निर्माण रोक्ने पत्रको बेवास्ता, वन विनाश गरी उत्खनन्"
सरकार अर्थतन्त्रलाई चलायमान बनाउँदैछ : महासचिव पोखरेल,"बर्दिबास : नेकपा एमालेका महासचिव शंकर पोखरेलले वर्तमान सरकार धरायसी अवस्थामा पुगिसकेको देशको अर्थतन्त्रलाई चलायमान बनाउनेतर्फ अग्रसर भएको बताएका छन्। आइतबार बिहान महोत्तरीको बर्दिबासमा प्रेस चौतारी नेपालले आयोजना गरेको पत्रकार सम्मेलनमा उनले मुलुकलाई अर्थतन्त्रलाई सुदृढ बनाउने प्रयत्न गरिरहेको बताएका हुन्। देशकै अर्थतन्त्र धरायसी अवस्थामा पुगिसकेको समयमा सरकारको बागडोर सम्हालेका केपी शर्मा ओली नेतृत्वको सरकारले पछिल्लो समयमा अर्थतन्त्रलाई सुदृढ बनाउनेका लागि हरसम्भव प्रयासरत रहेको धारणा राखेका छन्। उनले भने, सरकारले राजश्व वृद्धि गरिसकेको छ। सहकारी ठगि प्रकरणमा संलग्नलाई सुक्ष्म रुपमा अनुसन्धान गरि कारवाही प्रक्रिया अगाडि बढाएको छ। खासगरी अर्थतन्त्रलाई चलायमान बनाउनका निम्ति सरकार हरसम्भव प्रयासरत रहेका छन्। एक अर्को प्रसंगमा महासचिव पोखरेलले पार्टी पछिल्लो समयमा आएर मधेशमा लोकप्रियता कमाएको धारणा राखेका छन्। प्रदेशबासीको चाहनालाई ध्यानमा राख्दै कृषि, स्वास्थ्य, रोजगार लगायतका समग्र विषयमा नेकपा एमाले नेतृत्वका सरकारले चासो दिएकै कारण पछिल्लो समयमा आएर पार्टी मधेशमा मजबुत सावित भएको पोखरेलले दाबी गरेका छन्। जसका उदाहरण उपनिर्वाचनको मत परिमाणले प्रमाणित गरिसकेको उनले खुलासा गरेका छन्।"
हिउँदे अधिवेशनको पहिलो बैठकमा प्रधानमन्त्रीले सम्बोधन गर्ने,"काठमाडौं : प्रधानमन्त्री केपी शर्मा ओलीले हिउँदे अधिवेशनको पहिलो बैठकमा सम्बोधन गर्ने भएका छन्। आइतबार सभामुख देवराज घिमिरेसँग भएको सत्तारुढ दलहरूका प्रमुख सचेतकहरूसँग भएको छलफल पछि नेकपा एमालेका प्रमुख सचेतक महेश बर्तौलाले पहिलो बैठकमा प्रधानमन्त्रीसहित शीर्ष नेताहरूले सम्बोधन गर्ने तय भएको जानकारी दिए। उनले भने, 'पहिलो दिनको बैठकमा प्रधानमन्त्रीसहित शीर्ष नेताहरूले सम्बोधन गरेर आगामी दिनमा हाउस अत्यन्त प्रभावकारी हुनेगरी अगाडि बढ्नेछ। हाउसले प्राप्त गर्ने बिजनेसहरूमा कुनै कमी नहुने गरी तयारी भइरहेको छ।' उनले संविधान कार्यान्वयनका लागि आवश्यक विधेयकहरुलाई पनि अघि बढाउन पहलकदमी गर्न सभामुखले आग्रह गरेको उनले जानकारी दिए। संघीय संसद्को हिउँदे अधिवेशनको पहिलो बैठकअघि सभामुखले सत्ता र प्रतिपक्षका प्रमुख सचेतकहरूसँग सोमबार सामूहिक रुपमा छलफल गर्ने तय भएको छ । त्यस्तै मंगलबार कार्यव्यवस्था परामर्श समितिको बैठक समेत बोलाइएको छ । संघीय संसद्का राष्ट्रिय सभा र प्रतिनिधिसभाको अधिवेशन माघ १८ गते १ बजेका लागि आह्वान गरिएको छ ।"
सभामुख घिमिरे र प्रतिपक्ष दलका प्रमुख सचेतकबीच छलफल जारी,काठमाडौं : सभामुख देवराज घिमिरे र प्रतिपक्ष दलका प्रमुख सचेतकबीच छलफल जारी रहेको छ। सभामुखको कार्यकक्षमा संसदको आगामी हिउँदे अधिवेशनका बारेमा विपक्ष दलका प्रमुख सचेतकसँग छलफल जारी रहेको सभामुखका प्रेस सल्लाहकार शेखर अधिकारीले जानकारी दिए। यस अगाडि सभामुख घिमिरेले सत्ता पक्ष दलका प्रमुख सचेतकसँग छलफल गरेका थिए। संसद्को हिउँदे अधिवेशनको मिति नजिकिएसँगै सभामुख घिमिरेले आफ्नो सक्रियता बढाएका हुन्। छलफलमा सभामुख घिमिरेले संवैधानिक परिषद्सम्बन्धी विधेयकमा सत्तापक्षका सांसदहरूको धारणा मागेका थिए। सत्तारुढ दलहरूका प्रमुख सचेतकहरूसँग भएको छलफलपछि नेकपा एमालेका मुख्य सचेतक महेश बर्तौलाले पहिलो बैठकमा प्रधानमन्त्रीसहित शीर्ष नेताहरूले सम्बोधन गर्ने तय भएको जानकारी दिए। सभामुख घिमिरेले सोमबार बिहान ११ बजे प्रमुख पाँच दलका मुख्य सचेतक र प्रमुख सचेतकसँग सिंहदरबारमा छलफल गर्ने तयारी छ। यसैगरी मंगलबार दिउँसो १ बजे कार्यव्यवस्था परामर्श समितिको बैठक सिंहदरबारमा तय गरिएको सभामुखका प्रेस सल्लाहकार अधिकारीले बताए। विधेयक रहेका संसदीय समितिका सभापतिसँग अलगअलग संवाद पनि गरिरहेछन्। संसद् अधिवेशन माघ १८ गते आह्वान भएको छ।
गाजा क्षेत्र खाली गर्ने ट्रम्पको योजना,"काठमाडौं : अमेरिकी राष्ट्रपति डोनाल्ड ट्रम्पले गाजा क्षेत्रलाई खाली गर्ने योजना अघि सारेका छन्। मध्यपूर्वमा शान्ति स्थापनाका लागि इजिप्ट र जोर्डनले प्यालेस्टिनीलाई त्यहाँबाट हटाउनु उचित भएको बताएका छन्। इजरायलहमास युद्धपछि गाजालाई विध्वंसस्थलको संज्ञा दिँदै ट्रम्पले जोर्डनका राजा अब्दुल्लाह द्वितीयसँग यस विषयमा कुरा भएको र आइतबार इजिप्टका राष्ट्रपति अब्देल फताह अलसिसीसँग कुरा गर्ने योजना रहेको बताए। 'इजिप्टले गाजामा रहेका आफ्ना मानिसहरूलाई लिएर जाओस् र जोर्डनले पनि त्यसै गरोस् भन्ने म चाहन्छु,' ट्रम्पले एयर फोर्स वनमा पत्रकारहरूसँगको कुराकानीमा भने, 'तपाईं शायद १५ लाख मानिसहरूको बारेमा चिन्ता व्यक्त गर्दै हुनुहुन्छ। हामी त्यो सबै खाली गर्न चाहन्छौं। तपाईंलाई थाहा छ, शताब्दियौंदेखि यो स्थानमा धेरै सङ्घर्षहरू थिए। मलाई थाहा छैन तर त्यहाँ केही हुनुपर्छ। सन् २०२३ को अक्टोबर ७ मा दक्षिणी इजरायलमा हमासले गरेको आक्रमणपछि भएको युद्धका कारण गाजाका २४ लाख जनसङ्ख्यामध्ये अधिकांश विस्थापित भएका छन्। ट्रम्पले गाजाका बासिन्दालाई स्थानान्तरण गर्नु अस्थायी वा दीर्घकालीन पनि हुनसक्ने बताएका छन्। उनले भने, 'यो वास्तवमै अहिले भत्काइने ठाउँ हो। लगभग सबै ध्वस्त भएको छ र मानिसहरू त्यहाँ मरिरहेका छन्। त्यसैले म बरु केही अरब राष्ट्रहरूसँग वार्ता गर्न चाहन्छु र फरक स्थानमा आवास निर्माण गर्न चाहन्छु जहाँ उनीहरू परिवर्तनसँगै शान्तिसाथ बस्न सकून्। पूर्वअमेरिकी राष्ट्रपति जो बाइडनको प्रशासनको अन्तिम दिन इजरायल र हमासबीच भएको युद्धविराम र बन्धक मुक्त गर्ने सम्झौता दोस्रो हप्तामा प्रवेश गरेको बेला शनिबार उनको उक्त भनाइ आएको हो। ट्रम्प प्रशासनले इजरायललाई अटूट समर्थन गर्ने वचन दिएको छ। तर, मध्यपूर्व नीतिको विस्तृत विवरण भने सार्वजनिक गरेको छैन। राष्ट्रपति ट्रम्पले आफ्ना पूर्ववर्ती बाइडेनले रोकेको इजरायलका लागि दुई हजार पाउण्ड बराबरको बम पठाउन पेन्टागनलाई आदेश दिएको शनिबार पुष्टि गरेका छन्। 'हामीले त्यसलाई छोडिदियौं। हामीले त्यसलाई आज पठाएका छौं,' ट्रम्पले इजरायलले माग गरेका र पूर्ववर्ती सरकारले रोकेका विस्फोटक पदार्थ इजरायलतर्फ पठाइएको पुष्टि गर्दै भने। उनले भने, 'उनीहरूले त्यस (विष्फोटक पदार्थ)का लागि पैसा तिरी लामो समयदेखि पर्खिरहेका छन्।' सन् २०२३ को अक्टोबरमा प्यालेष्टिनी इस्लामी समूह (हमास) ले इजरायलमाथि गरेको आक्रमणपछि इजरायलको प्रतिशोधात्मक आक्रमणले प्यालेस्टिनी भूभागको अधिकांश भाग भग्नावशेषमा परिणत भएको छ र पूर्वाधारहरू ध्वस्त भएका छन् । संयुक्त राष्ट्रसङ्घले पुनर्निर्माणमा धेरै वर्ष लाग्ने अनुमान गरेको छ। गत अक्टोबरमा आफ्नो चुनावी अभियानका क्रममा पूर्व रियल स्टेट डेभलपरसमेत रहेका ट्रम्पले युद्धग्रस्त गाजालाई सही तरिकाले पुनर्निर्माण गरिएमा मोनाकोभन्दा राम्रो हुने सञ्चारकर्मीसँगको कुराकानीमा बताएका छन् । ट्रम्पका ज्वाइँ तथा ह्वाइट हाउसका पूर्वकर्मचारी जारेड कुश्नरले गत फेब्रुअरीमा इजरायलले गाजालाई सर्वसाधारणको वस्तीका रूपमा खाली गर्न सुझाव दिएका छन्। प्यालेस्टिनीहरूका लागि गाजाबाट अन्यत्र सार्ने कुनै पनि प्रयासलाई अरब संसारले नक्बा वा विपत्ति भनेको छ। अरब जगत्ले प्यालेस्टिनीहरूका लागि गाजाबाट अन्यत्र सार्ने कुनै पनि प्रयास इजरायलको स्थापनाको समय अर्थात् ७५ वर्षअघि प्यालेस्टिनीहरूको सामूहिक विस्थापनको अँध्यारो ऐतिहासिक सम्झनाहरू जगाउनेछ। इजरायलले गाजावासीलाई अन्यत्र जान बाध्य पार्ने कुनै योजना नरहेको बताउँदै आएको छ। तर इजरायली सरकारका केही अति दक्षिणपन्थी सदस्यहरूले सार्वजनिक रूपमा गाजावासीहरूले प्यालेस्टिनी भूमि सामूहिक रूपमा छोड्नुपर्ने विचारको समर्थन गरेका छन्।"
सभामुख घिमिरे र सत्तापक्षका मुख्य सचेतकबीच छलफल जारी,"काठमाडौं : सभामुख देवराज घिमिरे र सत्तापक्षका मुख्य सचेतक, प्रमुख सचेतकबीच छलफल जारी रहेको छ। सभामुखको कार्यकक्षमा संसदको आगामी हिउँदे अधिवेशनका बारेमा सत्तापक्षका मुख्य सचेतक, प्रमुख सचेतकसँग छलफल जारी रहेको सभामुखका प्रेस सल्लाहकार शेखर अधिकारीले जानकारी दिए। उनका अनुसार त्यसपश्चात दिउँसो २ बजे सभामुख घिमिरेले प्रमुख प्रतिपक्ष तथा प्रतिपक्षी दलका प्रमुख सचेतकसँग छलफल गर्ने कार्यतालिका छ। सभामुख घिमिरेले सोमबार बिहान ११ बजे प्रमुख पाँच दलका मुख्य सचेतक र प्रमुख सचेतकसँग सिंहदरबारमा छलफल गर्ने तयारी छ। यसैगरी मंगलबार दिउँसो १ बजे कार्यव्यवस्था परामर्श समितिको बैठक सिंहदरबारमा तय गरिएको सभामुखका प्रेस सल्लाहकार अधिकारीले बताए। विधेयक रहेका संसदीय समितिका सभापतिसँग अलगअलग संवाद पनि गरिरहेछन्। संसद् अधिवेशन माघ १८ गते आह्वान भएको छ।"
चितवनमा विद्युत् महसुल नतिर्ने ३६८ ग्राहकको बिजुली काटियो,"भरतपुर : नेपाल विद्युत् प्राधिकरण भरतपुर वितरण केन्द्रले एक हजार ३६८ जना ग्राहकको लाइन काटेको छ। समयमा विद्युत् महसुल नबुझाउने उनीहरुको लाइन गत साउनयता काटिएको हो। कार्यालयका प्रमुख रामु श्रेष्ठकाअनुसार साउनदेखि पुस मसान्तसम्म महसुल नतिर्ने उनीहरुको लाइन काटिएको हो। यस अवधिमा एक हजार ४५६ जनाले बक्यौता रकम तिरेका छन्। उनीहरूबाट दुई करोड ८२ लाख २१ हजार ९१६ राजस्व संकलन भएको छ। प्रमुख श्रेष्ठका अनुसार एक हजार ६६८ जना ग्राहकबाट ४ करोड १३ लाख ९५ हजार ५६७ बक्यौता उठाउन बाँकी थियो। वितरण केन्द्रले पुस मसान्तसम्म २८१ जना ग्राहकलाई कालोसूचीमा राखेको छ। उनीहरूबाट एक करोड पाँच लाख ४६ हजार १८८ बक्यौता उठाउन बाँकी छ। वितरण केन्द्र प्रमुख श्रेष्ठले भने, 'नेपाल विद्युत् प्राधिकरणको प्रचलित विनियम अनुसार ६ महिनासम्म महसुल नबुझाएका ग्राहकलाई कालोसूचीमा राख्ने प्रावधान छ।' भरतपुर वितरण केन्द्रमा मासिक महसुल बुझाउने ग्राहकमध्ये ६२ प्रतिशतले अहिले अनलाइनबाट महसुल बुझाउने गरेका छन्। यस केन्द्रमा हाल ७२ हजार बढी ग्राहक छन्।"
विद्यार्थीलाई न्यानो पोसाक वितरण,"नुवाकोट : विद्यार्थीहरूलाई अध्ययनप्रति जागरूक बनाउने उद्देश्यले नुवाकोटको विद्यालयमा अध्ययनरत विद्यार्थीहरूलाई पोसाक प्रदान गरिएको छ । न्यानो कपडासहितको पोसाक पाएपछि विद्यार्थीहरू अध्ययनप्रति उत्साहित भएका छन् । लिखु गाउँपालिका ३ मा रहेको नवप्रकाश माविमा अध्ययनरत ८० जना विद्यार्थीहरूलाई एकएक सेट पोसाक हस्तान्तरण गरिएको हो । शिक्षा, स्वास्थ्यलगायत सामाजिक गतिविधि गर्दै आएको लायन्स क्लव अफ नुवाकोट क्यापिटल र नुवाकोट आदर्शको संयुक्त आयोजनामा उक्त विद्यालयमा अध्ययनरत विद्यार्थीहरूको लागि न्यानो कपडा विद्यालय हस्तान्तरण गरिएको हो । दुई महिनाको अवधिमा लायन्स क्लवले नुवाकोटको विविभन्न पाँच विद्यालयमा अध्ययनरत तीनसय ५० जना विद्यार्थीहरूलाई विद्यालय पोसाक प्रदान गरिसकेको छ ।"
श्रीलंकामा पूर्व राष्ट्रपति महिन्दा राजपक्षेका छोरा पक्राउ,"कोलम्बो : श्रीलंकामा पूर्व राष्ट्रपति महिन्दा राजपक्षेका छोरा योशिता राजपक्षेलाई भ्रष्टाचारको आरोपमा प्रहरीले शनिबार पक्राउ गरेको छ। योशितामाथि उनका बुबा राष्ट्रपति हुँदा गैरकानूनी रूपमा सम्पत्ति खरिद गरेको आरोप छ। महिन्दा राजपक्षे २००५ देखि २०१५ सम्म राष्ट्रपति थिए। योशिता महिन्दा राजपक्षेका तीन छोरामध्ये माइला छोरा हुन्। उनलाई गृहनगर बेलियाट्टाबाट पक्राउ गरिएको हो। महान्यायाधिवक्ताले शनिबार सीआईडीलाई योशितालाई पक्राउ गर्न निर्देशन दिएका थिए। यो सम्पूर्ण मामिला 'डेजी वन'सँग सम्बन्धित रहेको जनाइएको छ। डेजी महिन्दा राजपक्षेकी आमा हुन्। योशितामाथि आफ्नी हजुरआमाको नाममा माउन्ट लाभिनियामा जग्गा खरिद गरेको आरोप छ। प्रहरीले त्यो जग्गा किन्न प्रयोग भएको पैसाको अनुसन्धान गरिरहेको छ। यो मुद्दा मनी लाउन्डरिङ ऐन अन्तर्गत अनुसन्धान भइरहेको छ। कोलम्बोमा एक मजिस्ट्रेट समक्ष पेश गरिएपछि योशितालाई जनवरी २७ सम्मको लागि रिमान्डमा राखिएको छ। फौजदारी अनुसन्धान विभागले गत हप्ता भ्रष्टाचार मुद्दामा महिन्दा राजपक्षेका भाइ तथा पूर्व राष्ट्रपति गोटाबाया राजपक्षेलाई पनि सोधपुछ गरेको थियो। गत वर्ष नोभेम्बरमा राष्ट्रपति अनुरा कुमार दिसानायकेको सरकार सत्तामा आएपछि राजपक्षे परिवारको समस्या बढेको छ। दिसानायकेले महिन्दा राजपक्षेको राष्ट्रपतित्वमा गलत काम गरेको आरोप लागेका सबैलाई जेल पठाउने वाचा गरेका थिए। गत महिना, राजपक्षेका जेठा छोरा तथा विधायक नमल राजपक्षेलाई पनि प्रहरीले अर्को सम्पत्ति मुद्दामा सोधपुछ गरेको थियो।"
ताप्लेजुङका घाइतेलाई विराटनगरबाट काठमाडौं पठाइयो,"विराटनगर : ताप्लेजुङको पाथीभरा मन्दिर क्षेत्रमा झडपमा परेर घाइते भएकालाई आइतबार दिउँसो विराटनगरबाट थप उपचारका लागि काठमाडौं पठाइएको छ । शनिबारको झडपमा आन्दोलनकारी र सुरक्षाकर्मी गरेर २६ जना घाइते भएका थिए । तीमध्ये तीनजनालाई थप उपचारका लागि आइतबार बिहानै विराटनगरको नोबेल शिक्षण अस्पताल ल्याइएको थियो । नोबेलबाट थप उपचारका लागि काठमाडौं पठाएको मोरङका प्रमुख जिल्ला अधिकारी इन्द्रदेव यादवले बताए । उनका अनुसार तेह्रथुमको म्याङलुङ नगरपालिका९ का यामबहादुर लिम्बू,पाँचथरको मिक्लाजुङ गाउँपालिका५ का सुगन लावती र ताप्लेजुङको फुङलिङ नगरपालिका८ का धर्म पालुङ्वालाई थप उपचाका लागि काठमाडौं पठाइएको हो । घाइतेहरूलाई नेपाली सेनाको स्काई ट्रकमार्फत काठमाडौं पठाइएको जानकारी प्रजिअ यादवले दिए । घाइतेमध्ये सगुन र यामबहादुरलाई गोली लागेको हो । सगुनको छात्तीमा र यामबहादुरको तिघ्रामा गोलीले लागेको पाइएको जानकारी यादवले दिए । उनका अनुसार धर्मको कुमको हड्डी भाँचिएको छ । धर्मलाई भने गोली नलागेको उनले बताए । ताप्लेजुङको फुङलिङ नगरपालिका११ बलुडाँडास्थित पाथीभरा क्षेत्रमा पहिचान पक्षधर र प्रहरीबीच शनिबार दुईपटक झडप भएको थियो । झडपमा पाँचजना आन्दोलनकारी र २१ जना सुरक्षाकर्मी घाइते भएको प्रदेश प्रहरी कार्यालय विराटनगरले जनाएको छ । पाथीभरा क्षेत्रको काफ्लेपाटीभन्दा करिब १ किलोमिटर माथि पहिचान पक्षधरको नो केबलकार समूह तथा प्रहरीबीच शनिबार दिउँसो ४ बजेतिर र साँझ ६ बजेतिर झडप भएको हो । दिउँसो अश्रुग्यास प्रहार गरेर स्थिति नियन्त्रणमा लिएको प्रहरीले साँझ भने गोली नै चलाएको थियो । पाथीभरा माता केबलकार कम्पनीले पाथीभरा क्षेत्रमा केबलकार निर्माण प्रक्रिया अघि बढाएपछि विरोध गर्दै पहिचान पक्षधरले मुक्कुमलुङ संघर्ष समिति,केबलकार खारेजी संघर्ष समितिलगायतका समिति गठन गरेर आन्दोलन गर्दै आएका छन् । आन्दोलनकारीले केबलकार निर्माणको काममा अवरोधको प्रयास गरेपछि स्थिति तनावपूर्ण बनेको प्रहरीको भनाइ छ । आन्दोलनकारीले हतियार लुकाएर राखेको सूचना प्रहरीले पाएको थियो । हतियारको खोजीका लागि गएको सुरक्षाकर्मीको टोलीलाई माथिबाट ढुंगा र गुलेलीले हानिएपछि आत्मरक्षाका लागि गोली चलाउनु परेको प्रहरीको भनाइ छ । आन्दोलनकारीबाट प्रहरीले खुकुरी,गुलेलीलगायत बरामद गरेको छ ।"
सुप्रिम सहकारी ठगी प्रकरण : तेस्रो दिन थुनछेक बहस सुरु,भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेसमेत विरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दामा तेस्रो दिन थुनछेक बहस सुरु भएको छ । न्यायाधीय प्रल्हादकुमार योगीको इजलासमा बिहीवारदेखि जारी थुनछेक बहस आइतबार पनि सुरु भएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले जानकारी दिए । शुक्रवार थुनछेक बहस नसकिएपछि हेर्दाहेर्दैमा राखेर आइतबार बिहान साढे १० बजे हाजिर हुने गरी लामिछानेलाई परिवार र कानुन व्यवसायीको जिम्माजमानीमा पठाइएको थियो। बुटवलको सुप्रिम बचत तथा ऋण सहकारी संस्थाको रकम ठगी प्रकरणमा लामिछानेसमेतलाई प्रतिवादी बनाउँदै अदालतमा मुद्दा दर्ता भएपछि गत बुधवार लामिछाने अदालतमा उपस्थित भएका थिए । बुधवार अदालतको उनको बयान भएको थियो । दुवै पक्ष बहस सकिएपछि इजलासले पुर्पक्षाका लागि थुनामा पठाउने वा धरौटीमा छाड्ने वा साधारण तारेखमा छाड्ने आदेश गर्ने बताइएको छ ।
"संसद् अधिवेशन आह्वान भएपछि सभामुखको सक्रियता, सत्तापक्ष र प्रतिपक्षसँग छुट्टाछुट्टै छलफल","काठमाडौं : सभामुख देवराज घिमिरेले संसदको आगामी हिउँदे अधिवेशनका बारेमा छुट्टाछुट्टै छलफल गर्दैछन्। सुरुमा सत्तापक्षका मुख्य सचेतक, प्रमुख सचेतकसँग छलफल गर्ने कार्यतालिका तय भएको सभामुखका प्रेस सल्लाहकार शेखर अधिकारीले जानकारी दिए। उनका अनुसार त्यसपश्चात दिउँसो २ बजे सभामुख घिमिरेले प्रमुख प्रतिपक्ष तथा प्रतिपक्षी दलका प्रमुख सचेतकसँग छलफल गर्ने कार्यतालिका छ। सभामुख घिमिरेले सोमबार बिहान ११ बजे प्रमुख पाँच दलका मुख्य सचेतक र प्रमुख सचेतकसँग सिंहदरबारमा छलफल गर्ने तयारी छ। यसैगरी मंगलबार दिउँसो १ बजे कार्यव्यवस्था परामर्श समितिको बैठक सिंहदरबारमा तय गरिएको सभामुखका प्रेस सल्लाहकार अधिकारीले बताए। विधेयक रहेका संसदीय समितिका सभापतिसँग अलगअलग संवाद पनि गरिरहेछन्। संसद् अधिवेशन माघ १८ गते आह्वान भएको छ।"
प्रचण्डलाई सञ्चारमन्त्रीको सुझाव : क्रान्तिकारी काम गर्न खोज्दा सरकारबाट हटाइयो भनेर जनतालाई ढाट्ने काम नगर्नुहोस्,काठमाडौं : सञ्चार एवं सूचना प्रविधिमन्त्री पृथ्वीसुब्बा गुरुङले यसअघिको सरकारले मुलुकलाई अस्तव्यस्त बनाउने काम गरेको बताएका छन्। आइतबार सिंहदरबारमा आयोजित हुलाक सेवाको पुनसंरचना अनुसार एक स्थानीय तह एक हुलाक कार्यालय स्थापना घोषणा कार्यक्रममा मन्त्री गुरुङले यसअघिको सरकारका कारण हरेक क्षेत्रमा अस्तव्यस्त भएकाले वर्तमान सरकारले त्यसलाई सुधार गर्न खोजेको बताए। अत्यावश्यक क्षेत्रलाई छिटो भन्दा छिटो सुधार गर्नकै लागि सरकारले अध्यादेश ल्याउनुपरेको उनले बताए । मन्त्री गुरुङले क्रान्तिकारी काम गर्न खोज्दा सरकारबाट हटाइयो भन्ने तर्क गरेर जनतालाई ढाट्ने काम नगर्न सुझाव समेत दिए । मन्त्री गुरुङले मुलुकको स्थायी सरकार कर्मचारीतन्त्र भएपनि यसमा नै सबैभन्दा बढि राजनीतिकरण भएकाले सरकारले सिस्टम बनाउन खोजेको बताए । सहकारी ठगी प्रक्रियामा संलग्न सबैलाई कारबाही गर्दै नियमन प्राधिकरण गठन गर्न सरकारले आवश्यक कानुन ल्याउन खोजेको उनले बताए। मन्त्री गुरुङले नेपालको हुलाक क्षेत्रलाई राज्यले सधैं उपेक्षा गरेको भन्दै अब यसलाई आधुनिकिरण गर्दै अघि बढाउने प्रतिवद्धता जनाए । मन्त्री गुरुङले हुलाक जनसेवामुखी बनाउन कर्मचारीलाई निर्देशन समेत दिए।
८० वर्षीय छयाङी लामा तीन सातादेखि बेखबर,"गोरखा : गत पुस २५ गतेदेखि हराइरहेका सिरानडाँडाका ८० वर्षीय छ्याङी लामा अझै फेला परेका छैनन्। अजिरकोट गाउँपालिका२ सिरानडाँडास्थित घरबाट अपरान्ह भैँसी खोज्न निस्केका उनी १८ दिन बितिसक्दा पनि नफर्केका वडाअध्यक्ष कृष्ण गुरुङले जानकारी दिए। जंगलमा चर्न गएको भैँसी खोज्न भनी अपरान्ह चारबजेतिर घरबाट निस्केका लामा रातिसम्म नफर्केपछि भोलिपल्टदेखि स्थानीयवासी, जनप्रतिनिधि, प्रहरीको संयुक्त टोली निरन्तर खोजी गरिरहेको थियो। चार दिन लगातार खोज्दा पनि नभेटिएपछि खोज्नसमेत छोडिएको वडाअध्यक्ष गुरुङले जानकारी दिए। भच्चेक चौकीको प्रहरी, जौबारी इलाका प्रहरी कार्यालयको प्रहरी र पोखराबाट कुकुरसहितको प्रहरी टोलीले पनि खोजी गरेको हो, उनले भने, संयुक्त रूपमा चारदिनसम्म लगातार खोजी गर्दा पनि भेटिएन। आजभोलि त्यसरीचाहिँ खोजेको छैन। तिब्बत केरुङमा जन्मेका छेङी चार वर्षको उमेरमा नेपाल प्रवेश गरेका थिए। चुमनुब्री ७ निले र छ्योकङमा १२ वर्षको उमेरसम्म बसेपछि उनी आमासँग सिरानडाँडामा आएर बसोबास गरेका थिए। उनको अझै खोजी गरिदिन परिबारजनले माग गरेको छ।"
जब ड्युटीमा रहेका प्रहरीले नै अनुशासन गुमाउँछन्,"काठमाडौं : प्रहरी प्रधान कार्यालयले माघ ७ गते एक सूचना सार्वजनिक गरेको छ। सूचनामा भरतपुर महानगरपालिका बसेनी चोकमा गस्ती गर्ने क्रममा एक युवकलाई प्रहरीले कुटपिट गरिरहेको भिडियोको सम्बन्धमा ध्यानाकर्षण भएको बताइएको छ। पदीय मर्यादा र आचरणविपरीत क्रियाकलाप गर्ने प्रहरी कर्मचारीलाई कारबाहीको दायरामा ल्याउन घटनामा संलग्न प्रहरीलाई विभागीय कारबाही गर्न प्रक्रिया अगाडि बढाएको उल्लेख छ। केही दिन अघिदेखि सामाजिक सञ्जालमा प्रहरीले एक व्यक्तिलाई बुटैबुटले कुटपिट गरेको भिडियो सार्वजनिक भएको थियो। भरतपुरको बाइपास रोडमा रातको समयमा चेकिङ गर्ने क्रममा कागजपत्र माग्दा नदिएपछि असई बुद्धिबहादुर भुजेलले ती युवकमाथि बुट बजारेका थिए। सडकमा ड्युटीमा रहेका भुजेलले सडक किनारामा भएका मोटरसाइकल चालकलाई भुइँमा लडाएरै कुटपिट गरेका थिए। निकै आक्रोशित बनेका भुजेलले ती व्यक्तिको खुट्टा, शरीर र टाउकोमा समेत बुटैबुटले प्रहार गरेका थिए। घटनाको विषयमा बेखबर प्रहरी संगठन सामाजिक सञ्जालमा भिडियो बाहिरिएपछि मात्रै कारबाहीको प्रक्रिया अगाडि बढाएको हो। साथै घटनाको छानबिन गर्नका लागि समिति गठन गरेको हो।  गत वर्षको पुसमा ललितपुरको बालकुमारीमा प्रहरीले अनुशासन र संयम गुमाउँदा दुई जना युवाको ज्यान गएको थियो। कोरिया भाषा परीक्षाको विषयमा आन्दोलनरत युवाहरूमाथि प्रहरीले गोली चलाएको थियो।  सुन तस्करीमा संलग्न भएको आरोप पुष्टि भएपछि जिल्ला प्रहरी कार्यालय रूपन्देहीका तत्कालीन डीएसपी ठगबहादुर केसी प्रहरी सेवाबाट बर्खास्त भएका थिए। प्रहरी प्रधान कार्यालय नक्सालको सिफारिसमा गृह मन्त्रालयले २०८० साउनमा उनलाई प्रहरी सेवाबाट बर्खास्त गरेको थियो। उनी एक व्यक्तिलाई सार्वजनिक कार्यक्रममै लात्ती प्रहार गरेर पोखरीमा धकेलेको घटनामा पनि चर्चित भएका थिए।  प्रहरी प्रधान कार्यालय नक्सालले दिएको तथ्यांकअनुसार आव २०८००८१ मा २ हजार ३ सय ८७ प्रहरी कर्मचारी विभागीय कारबाहीमा परे। जसमा २ जना एसएसपीसमेत छन्। विभागीय कारबाहीमा पर्ने अन्यमा ४ जना एसपी र ११ जना डीएपी छन्। अन्य विभिन्न पद र मर्यादाका प्रहरी कर्मचारी विभिन्न कसुरमा विभागीय कारबाहीमा परे। यो आव सुरु भएपछि आव २०८१०८२ को ६ महिनामा १ हजार ५७ जना प्रहरी कर्मचारी विभागीय कारबाहीमा परेका छन्। जसमा १ जना एसएसपी, २ जना डीएसपी र अन्य विभिन्न पद र मर्यादाका प्रहरी कर्मचारी छन्। ड्युटीमा रहँदै आखिर किन गुमाउँछन् त संयम ? नेपाल प्रहरीका प्रवक्ता दिनेशकुमार आचार्यका अनुसार संयम र अनुशासन गुमाउने प्रहरी संगठनको कमजोरी नभएर व्यक्ति विशेषको कमजोरी भएको स्विकार्छन्। उनी भन्छन्, कमजोरी नै नभएको अन्य संगठन पनि त हँुदैन, केही घटनालाई लिएर समग्र संगठनलाई दोष दिनु गलत हो। काम गर्ने सिलसिलामा कहिलेकाहीँ आवेशमा यस्ता घटना घट्न सक्छ। लामो समयसम्म योजना बनाएर यस्ता घटना घटाउनेभन्दा पनि ससाना कुरामा रिस नियन्त्रण गर्न नसक्दा र आवेशमा यस्ता घटना घट्ने गर्छन्। जुनसुकै बहानामा अनुशासनहीन काम गरे पनि संगठनमा भने क्षम्य नहुने प्रवक्ता आचार्यको तर्क छ। प्रवक्ता आचार्य अगाडि भन्छन्, कानुनको रक्षा गर्ने र संरक्षण गर्ने ठाउँमा रहेको प्रहरी कर्मचारीले आवेश र रिस नियन्त्रण गर्न जरुरी छ। जायज कारण नै भए पनि यस्ता यातना र कुटपिटका घटनालाई संगठनले माफी गर्दैन। ऊ माथि विभागीय कारबाही नै हुन्छ। उसको कसुरअनुसार कुन खालको अपराध गरेको छ, प्रहरी नियमावलीबमोजिम नै कारबाही हुने डीआईजी आर्चायले जानकारी दिए। प्रहरी संगठनभित्र आचरण र पदीय मर्यादा सिकाउनका लागि संगठनले पनि विभिन्न आन्तरिक कार्यक्रमहरू चलाउँदै आएको छ। प्रहरी र नागरिकको सम्बन्धमा निकटता ल्याउन समुदाय प्रहरी साझेदारी कार्यक्रम पनि चलिरहेको छ। यस्तै प्रहरी मेरो साथीलगायतका स्लोगन राखेर प्रहरी संगठनले काम गरिरहेको प्रवक्ता आचार्यले बताए।"
बाल यौन दुरुपयोग मुद्दामा कृषि विज्ञ मदन राई दोषी ठहर,धरान : बाल यौन दुरुपयोग मुद्दामा कृषि विज्ञ मदन राई दोषी ठहर भएका छन्। दिक्तेल रुपाकोट मझुवागडी नगरपालिका२ स्थित सुभद्रा मदन फाउन्डेसनद्वारा सञ्चालित जनजागृति माविका नाबालिकालाई यौन दुर्व्यवहार गरेको मुद्दामा जिल्ला अदालत खोटाङले राईलाई दोषी ठहर गरेको हो। उक्त विद्यालयमा अध्यनरत छात्राहरूलाई राईले यौन दुर्व्यवहार गरेको भन्दै भिडियोसमेत सार्वजनिक भएको थियो। विद्यालयमा अध्ययनरत एक छात्राले मदन राईविरुद्द बाल यौन दुरुपयोग गरेको अभियोगमा जिल्ला प्रहरी कार्यालय खोटाङमा किटानी जाहेरी दिएकी थिइन्। प्रहरीले घटनाको अनुसन्धान सकेर जिल्ला सरकारी वकिल कार्यालयमार्फत उक्त मुद्दा जिल्ला अदालत खोटाङमा दर्ता भएको थियो। बाल यौन दुर्व्यवहार मुद्दामा जिल्ला अदालत खोटाङका न्यायाधीश नारायण दाहालको इजलासले राईलाई दोषी ठहर गरेको अदालतका श्रेस्तेदार सिताराम खडकाले बताए। अदालतको आदेशले दोषी ठहर भएका राई अन्तत जेल जाने भएका छन्। यसअघि पनि पक्राउ परेका राईलाई अगाडिका न्यायाधीशले धरौटीमा छाड्ने आदेश दिएका थिए। अदालतले राईलाई दोषी ठहर गरे पनि कैद सजायको फैसला भने गरेको छैन। यो मुद्दाको कैद सजायको फैसला भने माघ २५ गएको इजलासले तोक्ने श्रेस्तेदार खडकाले बताए।
"भोक, भोजन र रोग","भोक शरीरको प्राकृतिक प्रक्रिया हो। जब शरीरमा इनर्जी कम हुन थाल्दछ, अनि भोकप्यास लाग्छ। सामान्यतया: मानिस सास बिना ३ मिनेट, पानी बिना ३ दिन र भोजनबिना ३ हप्ताभन्दा बढी बाँच्न सक्दैन। त्यसैले मानिसले शरीरको आवश्यकताअनुसार सास लिनुपर्छ, पानी पिउनुपर्छ र भोजन गर्नुपर्छ। अत: भोजन शरीरको इन्धन हो। भोजनबिना मानिसको जीवन चल्न सक्दैन। भोजनबाट नै शरीर, स्वास्थ्य, मन, भावना र संस्कार बन्दछ। जस्तो आहार त्यस्तै मन र जस्तो मन त्यस्तै जीवन चरित्र हुने भएकाले भोजनमा शुद्धता र पौष्टिकता जरुरी भएको हो। यो नै प्रकृतिको नियम र अनुशासन हो। त्यसैले स्वस्थ जीवनका लागि कस्तो भोजन, कति र कसरी ग्रहण गर्ने जान्नुपर्ने महत्वपूर्ण विषय हो। आयुर्वेद भन्छ, सात्विक र सन्तुलित भोजन ठीक ढंगबाट गर्ने हो भने भोजन ठीक ढंगबाट पच्छ र कब्जियत हुन दिँदैन। खाएपिएको भोजन पूरा पचेपछि मात्र शरीरलाई पोषण मिल्दछ भने यसबाट ओज बढ्न थाल्दछ र शरीरका धातुहरू स्वस्थ र सुदृढ अवस्थामा रहन्छन्। अनि तनमन दुवै निरोगी, स्वस्थ तथा सुन्दर बन्दै जान्छन्। हिजोआज देखा परेका अधिकांश रोगहरू गलत खानपिनबाट नै सिर्जना भएका छन्। र, रोगव्याधिहरूका कारण मानिस दु:खी र अशान्त छन्। त्यसैले तनमनलाई स्वस्थ र मजबुत राख्न खानपिनमा ध्यान दिन जरुरी छ। यदि खानपिन ठीक भएन भने संसारको कुनै पनि औषधिले मानिसलाई स्वस्थ बनाउन सक्दैन। तनमनलाई स्वास्थ्य राख्ने भोजन भनेको रूप र गुण नबिगारिकन तयारी पारिएका वनस्पतिजन्य प्राकृतिक पदार्थहरू हुन्। त्यसैले प्राकृतिक फलपूल तथा ताजा भोजन सेवन गर्नु उत्तम हुन्छ। यस्तो भोजन नै मानिसको स्वाभाविक भोजन हो। यस्तो भोजन स्वादिष्ट हुनुका साथै पौष्टिक तथा अग्नि बढाउने सुपाच्य हुन्छ। तर, बासी र चिसो भोजन भारी, तामसिक र अपौष्टिक हुन्छ। आयुर्वेदको अनुसार भोजनलाई फ्रिजमा राखेरपछि तताएको, संरक्षक आदि पदार्थ हाली डिब्बामा बन्द गरिएको भोजन सेवन गर्न उचित हुँदैन। भोजन सधैं शान्त र प्रसन्न मनले तयार पार्ने तथा सेवन गर्नुपर्दछ। क्रोध, ईर्ष्या, द्वेष, चिन्ता, डर आदिमा रहेर सेवन गरेको भोजनमा स्वाद आउँदैन, पाचक रसको स्राव पनि ठीक प्रकारसँग हुन पाउँदैन। जसले गर्दा भोजनको पाचन समुचित रूपमा हुन पाउँदैन। भोजन गर्दा नबोली प्रशन्न मुद्रामा पलेटी मारी बसेर सेवन गर्नु राम्रो हुन्छ। गफ गर्दै वा टिभी हेर्दै भोजन गर्नु हानिकारक हुनसक्छ। भोजन सधैं निश्चित समयमा भोजन गर्नुपर्दछ। दिनभर काम गर्नुपर्ने हुँदा बिहानको खाना राम्रोसँग खानुपर्दछ। सूर्याेदयसँगै बिहान १० बजेसम्म जठराग्नी बढी सक्रिय हुने हुँदा यही समयमा दिनको मुख्य खाना खानुपर्छ। बिहानको खाना राम्रो भएमा कोलेस्ट्रोल बढ्ने तथा मधुमेहको खतरा हँुदैन। खानामा काँचो अंकुुरित अन्नहरू जस्तै मेथी, गहुँ, मुंगी, चना र सानो केराउको मिश्रण तथा फलफूलहरूको प्रयोग भएमा सबै खालको भिटामिन तथा मिनरलहरू प्राप्त हुन सक्दछ। फाइवरयुक्त खानाहरू जस्तै: आटा, सलाद, ढिंकीमा कुटेको चामल (पोलिस नगरेको) प्रयोग गर्नु उपयुक्त हुन्छ। भोजन गर्ने उचित समय पहिचान गर्दा पहिला सेवन गरेको भोजन राम्रोसँग पचेको तथा पेटमा भारिपन नभएको महसुस भएपश्चात् मात्र भोजन सेवन गर्नुपर्दछ। भोक लाग्दा पनि भोजन नगरेमा शरीर कमजोर, थकावट, अरुचि, छालाको रंगमा परिवर्तन, दृष्टिमा कमी आदि जस्ता समस्याहरू उत्पन्न हुन थाल्छन्। अर्को कुरा के भने सन्तुलित मात्रामा भोजन गरेमा मात्र शरीरले पोषकतत्व प्राप्त गर्न सक्दछ। भोजन गर्दा पेटको एकतिहाइ भाग खाली रहने गरी सेवन गर्नुपर्दछ। यसरी भोजन सेवन गर्दा पाचक रस र कफ भोजनमा मिलेर पाचन हुनसक्छ र बातको गति पनि ठीक प्रकारसँग हुनसक्छ। भोजनको मात्राको निर्णय गर्न मानिसको आफ्नो प्रकृति, आयु, पाचक अग्निको शक्ति र अग्निको तीव्रतालाई विचार गर्नुपर्दछ। पाचनशक्ति राम्रो हुने मानिसले केही धेरै मात्रामा भोजन गरे तापनि धेरै कष्ट हुँदैन। तर, पाचनशक्ति कमजोर भएकाहरूले भारी भोजन गरेमा कष्ट उठाउनुपर्ने हुन्छ। आवश्यकताभन्दा कम भोजन गर्नाले शरीरलाई आवश्यक ऊर्जा प्रदान गर्न सक्दैन र अत्याधिक मात्रामा सेवन गरेको भोजनले आलश्य, भारीपन, मोटोपन तथा अपच आदि जस्ता समस्याहरू उत्पन्न गराउँछ। अनि विकारको जन्म हुन्छ। त्यसैले बिहान पर्याप्त भोजन गर्ने र बेलुकी आफ्नो शरीरको प्रकृति तथा गरीने शारीरिक श्रमअनुसार १, २ वटा सुक्खा रोटी, तरकारी र सुप सेवन आदिको हलुका भोजन मात्र गर्ने तथा सुत्नु अगाडि मनतातो दूध सेवन गर्नु राम्रो। बेलुकी पौष्टिक तत्व बढी भएको भोजन सेवन गर्दा त्यसबाट नै विकारको जन्म हुन्छ। मुखमा पुगेको भोजन सबैभन्दा पहिला र्यालसँग मिल्दछ। भोजनलाई जति चपायो उति नै र्यालसँग मिल्दछ, मसिनो पनि हुन्छ, जसले गर्दा भोजनको पाचन क्रिया सरलतापूर्वक सम्पन्न हुन्छ। राम्रोसँग नचपाएको भोजन ठीकसँग पाचन हुन सक्दैन र अजीर्ण, कब्ज तथा गैस जस्ता रोगहरू उत्पन्न गराउँछ। त्यसैले भोजन राम्रोसँग चपाएर तरल जस्तो भएपछि मात्र निल्नुपर्दछ। तरल पदार्थ सेवन गर्दा विस्तारै पिउनुपर्दछ जसका कारण पाचन प्रक्रियामा सरलता हुन्छ। भोजन बिस्तारै चपाइचपाइ सेवन गर्ने, पेय पदार्थलाई पनि ठोस पदार्थ खाएझै बिस्तारै चपाइचपाइझै खाने गर्दा भोजन पचाउन सजिलो हुन्छ र थोरै खानाले पनि आवश्यक पोषण प्राप्त हुन सक्दछ। भोजन गरेको करिब १ घन्टासम्म पानी पिउनु उचित हुँदैन। यहाँ बुझ्नुपर्ने कुरा के भने साधारण शब्दमा भोजनलाई आहार भनिन्छ। तर, आयुर्वेदिक दृष्टिकोणले आहारको अर्थ व्यापक छ। मुख र जिब्रोले लिने खाद्य पदार्थहरू मात्र आहार होइनन् । आहारको वास्तविक अर्थ हुन्छ, बाहिरको चिज शरीरभित्र लिनु। जेसुकै कुरा पनि हामीले बाहिरबाट भित्र लिन्छौं भने त्यो आहार हो। भोजन आहार हो, जसलाई हामीले मुख र जिब्रोद्वारा भित्र लिन्छौं। तर, आँखाद्वारा पनि हामीले बाहिरको दृश्यहरू भित्र लिन्छौं। दृश्य पनि आहार नै हो। कानले लिने आवाज, छालाले लिने स्पर्श तथा मनले सीधै ग्रहण गर्ने विचार र कल्पना पनि आहार नै हो। मनोविज्ञान भन्छ, विचारको आहार त यति शक्तिशाली छ, जसले मानिसको बे्रनबोडीको रसायनिक संरचनालाई तुरुन्त परिवर्तन गरिदिन्छ। मानिसको विचारले नै मानिसको जीवन बनाउँछ। मानिसको जीवन बिर्गाछ। मानिसलाई स्वस्थ बनाउँछ। मानिसलाई रोगी बनाउँछ। जब व्यक्तिले नकारात्मक भावनाहरू अवचेतन मनमा दबाएर राख्दछ, बाहिर निक्लने बाटो दिँदैन, तब शरीरको रासायनिक प्रक्रिया विषाक्त हुन्छ, अनि तनाव, चिन्ता, हृदयरोग तथा अल्सर आदि जस्ता रोगहरू पैदा हुन्छन्। वास्तवमा रोगहरूको जरो भनेको नै अवचेतनमा दबेर रहेको नकारात्मक भावना हो। त्यसैले रोगहरूबाट छुटकारा पाउन, निरोग र स्वस्थ जीवन जिउन आयुर्वेद र मनोविज्ञानको यस धारणालाई हृदयांम गर्दै सात्विक र सन्तुलित भोजनका साथै आफ्नो आचारविचार पनि ठीक राख्नु अति आवश्यक हुन्छ। अत: रूप र गुण नबिगारिएका वनस्पतिजन्य पदार्थहरूबाट तयार पारिएका खानालाई उचित समय र मात्रामा मजाले चपाइचपाइ खाने तथा आचारविचार ठीक राख्ने हो भने ९० प्रतिशत रोगहरूबाट बच्न सकिन्छ। यो कुरा वैज्ञानिक रूपमा नै प्रमाणि भइसकेको छ। त्यसैले अस्पताल र औषधि होइन खानपिनमा ध्यान दिऔं र स्वस्थ र सुखी जीवन बाँचौं।"
महँगो चुनाव : असफल राज्य,"राजनीतिक इतिहास उतारचढाव झेल्दै आएको नेपालले संघीय गणराज्यको लोकतान्त्रिक व्यवस्था गम्भीर चुनौतीहरूको सामना गर्दै आएको छ। निर्वाचन प्रक्रिया पछिल्लो समय अत्यधिक महँगो हुँदै गएका कारण राष्ट्रिय राजनीतिक संरचनामा पर्ने प्रभावलाई लिएर गम्भीर चिन्ता उत्पन्न गरेको छ। जनप्रतिनिधिका लागि हुने निर्वाचनका अत्यधिक खर्चहरूले देशले थेग्नै नसकिने गरी राज्यकोषमा हुने लुटले अधिनायकवादी अभ्यासहरू सतहमा देखा परेका छन्। नेपालका चुनावहरूको महँगो प्रकृति : संघीय संसद्का, प्रदेश सभाका वा स्थानीय निकायका निर्वाचनहरू अत्यधिक महँगो भएका छन्। चुनावी अभियानका खर्चमा प्रचारप्रसार, र्याली र मतदाता सम्पर्कका सीधा खर्चहरूको मात्र नभएर, प्रभावशाली राजनीतिक परिवारहरू, व्यापारिक चासोहरू र यहाँसम्म कि व्यक्तिगत वा पार्टीगत फाइदाका लागि उम्मेदवारलाई आर्थिक सहयोग गर्ने आपराधिक समूहहरूको सक्रिय छन्। पछिल्लो संसदीय चुनावको परिणामस्वरूप, उम्मेदवारहरूलाई संसद्मा स्थान प्राप्त गर्न करोडौं रुपैयाँ खर्च गर्न बाध्य पारिएको छ। उच्च आर्थिक अवरोध र चुनावको प्रतिस्पर्धात्मक प्रकृतिले केवल अत्यधिक धनी व्यक्ति वा ठूलो संसाधन पहुँच भएका व्यक्तिहरू मात्र चुनावमा उभिन सक्छन्। यस प्रवृत्तिले नेपालको लोकतन्त्रका लागि विभिन्न नकारात्मक परिणामहरू ल्याएको छ। कलेप्टोक्रेसी : सार्वजनिक स्रोतहरूको योजनाबद्ध चोरी : चुनावका बढ्दो खर्चहरूका कारण उम्मेदवारहरू चुनाव जित्न विशाल रकम खर्च गरेर सत्ता पाउँदा उनीहरूलाई आफ्नो लगानी फिर्ता लिन तत्पर रहन्छन्। यसले कलेप्टोक्रेटिक प्रणालीलाई प्रोत्साहन दिन्छ। जहाँ निर्वाचित प्रतिनिधिहरू जनताको सेवा गर्नको सट्टा, सार्वजनिक कोष र राज्य स्रोतहरूको दुरुपयोग गरेर व्यक्तिगत समृद्धि प्राथमिकता दिन्छन्। भोट किन्ने प्रथाले सरकार गएकाहरूले सार्वजनिक कोष हेराफेरी गरेर लुटपात गर्ने प्रवृत्ति बढेको छ। कलेप्टोक्रेसी केवल व्यक्तिगत व्यवहारको विषय नभएर यो एक प्रणालीगत समस्या हो। जसमा भ्रष्ट अभ्यासहरू सामान्य र संस्थागत बनेका छन्। नेपालका राजनीतिक सम्भ्रान्तहरू प्राय: आपसी लाभका लागि नेटवर्क बनाउँछन्। तिनीहरू चुनावी अभियानको वित्तीय सहयोगको साटो व्यापारिक ठेकेदार र विदेशी दाताहरूमा निर्भर रहन्छन्। यस अनैतिक गठबन्धनले सार्वजनिक कोषको ठूलो हेराफेरीलाई जन्म दिएको छ जसले लोकतान्त्रिक शासनको आधारभूत सिद्धान्तलाई कमजोर बनाएको छ। धनी र शक्ति सम्पन्न केही व्यक्तिहरूको हातमा धन र शक्ति संकेन्द्रित हुने क्रमले असमानता बढाएको छ र आर्थिक विकासमा अवरोध पुगेको छ। यसको परिणाम स्वरूप, नागरिकहरूका बीचमा राजनीतिक प्रक्रियाप्रति असन्तुष्टि बढेको छ। सरकार जनताको भलाइका लागि नभएर धनी र शक्तिशालीको फाइदाका लागि मात्र अस्तित्व रहेको कुरा भन्ने जनमानसले अनुभव गर्न थालेका छन्। फासिवाद : अधिनायकवादतर्फको क्रमिक बदलाव : राजनीतिक प्रक्रियामा प्रवेशका लागि आर्थिक अवरोधहरूले लोकतन्त्रिक मूल्य र मान्यतालाई बन्धकीमा राखेर अधिनायकवादलाई प्रश्रय दिन थालेका छन्। चुनाव महँगो हुँदै गएको अवस्थामा राजनीतिक शक्ति केही व्यक्तिको हातमा संकेन्द्रित हुँदै गएको छ। समयक्रममा यसले लोकतान्त्रिक मान्यताहरूको विघटन गर्न सक्छ र शासक वर्ग आफ्नो शक्ति मजबुत गर्न राजनीतिक विरोधलाई दबाउन, मिडिया दुरुपयोग गर्न र असहमतिहरूलाई दबाउन अनैतिक उपाय अपनाउँछन्। नेपालको सन्दर्भमा, चुनावका खर्च र राजनीतिमा धनको बढ्दो प्रभावले यस्तो वातावरण सिर्जना गरेको छ। जहाँ राजनीतिक नेताहरू अधिनायकवादी रणनीतिहरू अपनाउन प्रेरित हुन्छन्। राज्य प्रणाली, जसले जनताको सेवा गर्नुपर्छ। अब विरोध दबाउन, आलोचकहरूलाई चुप पार्न र नियन्त्रण केन्द्रीयकरण गर्न प्रयोग हुने गरेको छ। यो विशेषगरी कार्यकारीको शक्ति संकेन्द्रणमा देखिन्छ, जसले विधायिका र न्यायपालिकाको भूमिका कमजोर पारेको छ। राज्य स्रोतहरूलाई चुनावी हेरफेर र विरोधलाई दबाउन प्रयोग गर्ने गरिएको छ। प्राय: विपक्षी आवाजहरूको नियन्त्रणसँग फासिवादतर्फको बदलाव प्राय: बिस्तारै सुरु हुन्छ। शासक दलहरू, वित्तीय स्रोतहरूले बलियो बनाइएका, जनतालाई अधिकार खोसिएको तर्फबाट ध्यान हटाउन अनेक भ्रम छर्न सक्छन्। चुनावी सुधार र परिवर्तनको आवश्यकता : नेपालमा बढ्दो चुनावका खर्चले लोकतान्त्रिक प्रणालीलाई ठूलो चुनौती दिएको छ। चुनावी प्रक्रिया महँगो हुँदै जानु भनेको केवल धनी र प्रभावशाली व्यक्तिहरू मात्र चुनावमा भाग लिने स्थिति उत्पन्न गर्नु हो। जसले लोकतन्त्रको आधारभूत सिद्धान्त (समान अवसर र समावेशिता)लाई कमजोर बनाउँछ। यसरी चुनावी खर्चको अत्यधिक वृद्धि नेपालका लागि एक समस्या मात्र नभएर राज्यलाई असफल बनाउने कारकतत्व बन्ने संकेतहरू देखा पर्न थालेका छन्। यस चुनौतीलाई पार गर्न असम्भव छैन। चुनावी सुधारहरू आवश्यक छन् जसले चुनावको प्रक्रिया पारदर्शी, निष्पक्ष र जवाफदेह बनाउन मद्दत गर्ने छन्। यसका लागि चुनाव खर्चमा प्रभावकारी ढंगले सीमा तय गर्नुपर्ने छ। यदि चुनावी खर्चमा सिमा नहुञ्जेल, उम्मेदवारहरूले चुनाव जित्न अनावश्यक रकम खर्च गर्ने र यसका कारण प्राय: भ्रष्टाचार र कलेप्टोक्रेसीको जन्म हुने सम्भावना रहन्छ। चुनाव खर्चको पारदर्शिता बढाउनु पर्ने छ, जसले उम्मेदवारहरूले खर्च गरेको रकमको स्रोत र यसको उपयोगको तथ्यगत विवरण जनताको सामु पुर्याउनेछ। यसले चुनावमा भाग लिन चाहने सबै उम्मेदवारलाई समान अवसर प्रदान गर्ने छ। चुनावी प्रक्रिया कुनै एक विशेष वर्गको हातमा नजाने सुनिश्चित गर्ने छ। राजनीतिक क्षेत्रमा धनको अत्यधिक प्रभावलाई नियन्त्रण गर्न कडा उपायहरू अपनाउनुपर्ने छ। राजनीतिक चन्दा र खर्चमा कडाइ ल्याउनु अत्यन्त महत्वपूर्ण छ। राजनीतिक चन्दा र व्यावसायिक संस्थाहरूबाट प्राप्त हुने चन्दा अनियन्त्रित र अवैध भएपछि राज्यको निर्णय प्रक्रियामा अनैतिक प्रभाव पार्न सक्छ। यसका लागि, चन्दा दिने प्रक्रियामा पारदर्शिता ल्याउनु, राजनीतिक चन्दा सन्तुलित राख्न र निजी क्षेत्रको अत्यधिक दखललाई रोक्न कडा कानुनी व्यवस्थाको आवश्यकता छ। यी सुधारहरू क्लेप्टोक्रेसीको उदयलाई रोक्न र अत्यधिक शक्ति केन्द्रित हुने सम्भावनालाई घटाउन मद्दत गर्ने छन्। जब राजनीतिक दल र उम्मेदवारहरूले आफ्नो अभियान सञ्चालनका लागि सार्वजनिक स्रोतको दुरुपयोग गरेर केवल आफ्नो स्वार्थ पूरा गर्ने कोसिस गर्छन्, तब त्यसको परिणाम देशमा अनियमितता र असमानता निम्त्याउँछ। क्लेप्टोक्रेसीको प्रतिरोधका लागि यी सुधार अनिवार्य छन्। अर्काे महत्वपूर्ण कुरा भनेको राजनीतिक शिक्षा र जनचेतना अभियानहरूको संचालन गर्नु हो। नेपालमा मतदाताको ठूलो संख्या चुनावी प्रक्रिया र यसको महत्वका बारेमा पर्याप्त जानकारी राख्दैनन्। यसैले, जनचेतना फैलाउन अभियानहरू सञ्चालन गर्न आवश्यक छ, जसले मतदातालाई निष्पक्ष र पारदर्शी चुनावको महत्व र अनियन्त्रित राजनीतिक शक्ति र भ्रष्टाचारबाट उत्पन्न हुने खतरा बुझाउनेछ। राजनीतिक शिक्षा र सचेतना अभियानहरूले लोकतान्त्रिक प्रक्रियामा जनताको सक्रिय र सकारात्मक भागीदारी सुनिश्चित गर्ने छन्। यसका अतिरिक्त नागरिक समाजलाई सुदृढ गर्ने र मिडियालाई राजनीतिक प्रभावबाट मुक्त राख्ने उपायहरू अपनाउनु पनि अत्यन्त महत्वपूर्ण छ। यदि मिडिया र नागरिक समाज स्वतन्त्र रूपमा कार्य गर्न सक्षम हुन्छ भने त्यसले राजनीतिक दल र सरकारी निकायहरूको अनियमित क्रियाकलापलाई निगरानी गर्ने काम गर्न सक्छ। यसले सरकारी संस्थाहरूलाई जवाफदेही र पारदर्शी बनाउन मद्दत पुर्याउँछ। समग्रमा यी सबै उपायहरूले नेपालको लोकतान्त्रिक प्रणालीलाई मजबुत बनाउने र चुनावी प्रक्रिया पारदर्शी, निष्पक्ष र सबैका लागि समान अवसर दिने दिशामा सुधार ल्याउन मद्दत पुर्याउनेछन्। यदि चुनावी खर्च र धनको प्रभावलाई नियन्त्रित गर्न सकिन्छ भने नेपालको लोकतन्त्र अझ बलियो र समावेशी बन्न सक्छ। निष्कर्ष : नेपालमा चुनावका महँगो प्रकृतिले क्लेप्टोक्रेसीका अभ्यासहरूको उदय गराएको छ र अधिनायकवादी प्रवृत्तिहरूको बाटो खोलेको छ। केही धनी व्यक्तिहरूको हातमा राजनीतिक शक्ति संकेन्द्रित हुनु र चुनावलाई व्यक्तिगत सम्पत्ति संकलनको उपकरणको रूपमा प्रयोग गर्नुले लोकतान्त्रिक प्रणालीलाई कमजोर पारेको छ। नेपाललाई कलेप्टोक्रेसी र फासिवादको खतरनाक बाटोमा धकेलिरहेको छ। उचित सुधारहरूको साथ चुनाव खर्चमा सीमा, पारदर्शिता सुनिश्चित गर्न र राजनीतिक समावेशिता प्रबर्द्धन गर्न बढ्दो चुनावी खर्चको कूचक्र तोड्न सम्भव छ। महँगो चुनावका मूलजडलाई सम्बोधन गरेर नेपाल आफ्नो लोकतान्त्रिक आत्मालाई पुनर्जीवित गर्न सक्छ। जनताको प्रतिनिधिहरूलाई साँच्चिकै राष्ट्रका हितमा कार्य गर्न सुनिश्चित गर्न सक्छ।"
बैंकमा चोर्न प्रयास गर्ने एकजना पक्राउ,"दाङ : दाङमा बैंकमा चोरीको प्रयास गर्दै गरेको अवस्थामा प्रहरीले एकजनालाई पक्राउ गरेको छ। शनिबार राती २ बजे तुलसीपुर उपमहानगरपालिका५ स्थित एनएमबी बैंकको तुलसीपुर शाखा कार्यालयमा चोरीको प्रयास गर्दै गरेको अवस्थामा प्रहरीले एकजनालाई नियन्त्रणमा लिएको हो। इलाका प्रहरी कार्यालय तुलसीपुरबाट खटिएको प्रहरी निरीक्षक विनोदराज खत्रीको कमाण्डमा पुगेको टोलीले चोरीको प्रयास गर्ने एक व्यक्तिलाई नियन्त्रणमा लिएको हो। प्रहरीका अनुसार पक्राउ पर्नेमा तुलसीपुर उपमहानगरपालिका वडा नम्बर १८ दुधराज बस्ने २७ वर्षीय सन्तोष चौधरी रहेका छन् । चौधरीलाई बैंकको च्यानल गेटको ताला तोडेर भित्र पस्ने क्रममा पक्राउ गरिएको हो। पक्राउ परेका चौधरीको साथबाट चोरीको लागि प्रयोग हुने हतियार र उपकरणहरू बरामद गरिएको छ, जसमा हतौडा, छिना, प्लास, ह्याक्सा ब्लेडलगायत सामाग्री रहेका छन् । साथै घटनास्थलबाट रा ५ प ९७९ नम्बरको स्कुटी पनि नियन्त्रणमा लिइएको छ। घटनाको थप अनुसन्धान भइरहेको प्रहरीले जनाएको छ ।"
विद्यालयबाटै बालिकालाई एचपीभीविरुद्धको खोप,"काठमाडौं : सरकारले पाठेघरको मुखको क्यान्सरविरुद्धको ह्युमन प्यापिलोमा भाइरस ९एचपीभी० खोप अब मुलुकभरका १६ लाख ८८ हजार ७६८ बालिकालाई लगाउने भएको छ। १० देखि १४ वर्षसम्मका बालिकाहरूलाई लक्षित गर्दै माघ २२ देखि फागुन ६ गतेसम्म विद्यालयबाट खोप लगाउने भएको हो। विशेष गरेर ६ कक्षादेखि १० कक्षासमम अध्ययनरत छात्राहरू यो उमेर समूहभित्र पर्ने भएकाले पनि सुरुवातीको यो चरणमा खोप लगाउँदा प्रभावकारी हुने भएको हो। एचपीभी खोप लगाउन जाँदा विद्यालय नजाने १० देखि १४ वर्ष सम्मका किशोरीहरूले उमेर खुल्ने प्रमाणपत्र लिएर खोप लगाउन जानुपर्छ भने विद्यालय जाने कक्षा ६ देखि १० सम्मका छात्राहरूले विद्यालयको परिचयपत्र देखाउनुपर्छ। राष्ट्रिय स्वास्थ्य शिक्षा, सूचना तथा सञ्भमर केन्द्रका अनुसार देशभरका १९ हजार ८ सय विद्यालय खोप केन्द्र तोकिएको छ। विद्यालय नपढेका सोही उमेरसमूहका छोरीहरूलाई पनि खोप नछुटाउने र उनीहरूलाई पनि विद्यालयमै समेट्ने केन्द्रले बताएको छ। तर आआफ्नो गाउँ टोलमा एचपीभी खोप अभियान सञ्चालन हुने दिन फरकफरक हुनसक्ने भएकाले यसबाट थाहा पाउन महिला सामुदायिक स्वास्थ्य स्वयंसेविका, विद्यालय नर्स, विद्यालयका शिक्षकशिक्षिका, स्वास्थ्यकर्मी स्थानीय तहका निवर्वाचित जनप्रतिनिधिहरूलाई सोध्न केन्द्रले अनुरोध गरेको छ। केन्द्रले मंगलबार सञ्चारकर्मीसँग अन्तरक्रिया गर्दै एचपीभी खोप विश्व स्वास्थ्य संगठनले गुणस्तरयुक्त भनी प्रमाणित गरेकाले अत्यन्तै सुरक्षित भएको बताएको छ। यसैक्रममा बाल स्वास्थ्य तथा खोप सेवा शाखा प्रमुख डा। अभियान गौतम विश्वका १ सय ४५ मुलुकले प्रयोग गरिसकेको यो खोप नेपालका लागि बल्ल अवसर जुटेको समेत बताउँछन्। उनका अनुसार एचपीभी खोप विश्व स्वास्थ्य संगठनले गुणस्तरयुक्त भनी प्रमाणित भएपछि नेपालमा प्रयोग गर्नका लागि औषधि व्यवस्था विभागले समेत अनुमति प्रदान गरेको हो। एचपीभी खोप लगाएपछि सामान्य प्रकारका असरहरू देखिनसक्ने बताइएको छ। जस्तै सुई लगाएको ठाउँमा दुरुने, सुन्निने, रातो हुने, ज्वरो आउने, टाउको दुरुने, जिउ दुख्ने, रिंगाटा लाग्ने मांसपेसी दरूने चकाई लाग्ने, पेट दुख्ने, वाकवाकी लाग्ने, बान्ता हुने। तर यस प्रकारका असरहरू केही समयपछि आफैं ठीक हुने भएकाले नआत्तिन पनि अनुरोध गरिएको छ। एचपीभी खोपले किशोरीहरूको महिनावारी ९रजश्वला० भएका बेला पनि लगाउन मिल्ने उनले जानकारी दिए। यो खोप विद्यालय नजाने १० वर्षमुनि र १४ वर्षभन्दा माथिका किशोरीहरू, गर्भवती महिलाहरू, पहिला कुनै खोप लगाउँदा गम्भीर एलर्जी प्रतिक्रिया भएको व्यक्तिलाई यो खोप लगाउन नहुने परिवार कल्याण महाशाखाबका निर्दैशक डा।विवेककुमार लाले जानकारी दिए। उनकाअनुसारएच पीभी खोपमा भएका कनै तत्वबाट विगतमा गम्भीर एलजी भएको व्यक्ति विगतमा एच पीभी खोप लगाएका किशोरीहरूले पनि यो खोप लगाउन जरुरी छैन। यस खोपबारे थप जानकारीका लागि टोल फ्री नम्बर १११५ मा अथवा नजिकैको स्वास्थ्य संस्थामा सम्पर्क गर्न सकिने छ। पाठेघरको मुखको क्यान्सर हुनबाट हामी कसरी सुरक्षित बन्ने ? एचपीभी संक्रमण र पाठेघरको मुखको क्यान्सर हुने सम्भावनाबाट निम्न दुई तरिकाले सक्षित हुन सकिन्छ। एचपीभी खोप लगाउँदा एचपीभी संक्रमणबाट हुने पाठेघरको मुखको क्यान्सर हुनबाट बचाउँछ। यो खोप कक्षा ६ देखि १० सम्मका छात्राहरू र विद्यालय नजाने १० देखि १४ वर्ष उमेर सम्मका किशोरीहरूले लगाउनुपर्छ। साथै, पाठेघरको मुखको क्यान्सरको जाँच गराउने पाठेघरको मुखको क्यान्सरको पहिचान सुरुकै अवस्थामा ने भयो भने उपचार गरेर निको हुन सक्छ। पाठेघरको मुखको क्यान्सर कस्तो किसिमको रोग हो ? महिलाको पाठेघरको मुखमा हुने क्यान्सरलाई पाठेघरको मुखको क्यान्सर भनिन्छ । यो रोगलाई कार्भिकल क्यान्सर पनि भनिन्छ। यो क्यान्सर मुख्य गरेर एचपीभी भाइरसको संक्रमणबाट हुन्छ। पाठेघरको मुखको क्यान्सरबाट नेपालमा हरेक दिन ४ जना महिलाहरूको मृत्यु हुन्छ भन्ने अनुमान छ। नेपालमा महिलाहरूमा हुने क्यान्सरहरूमध्ये पाठेघरको मुखको क्यान्सर दोस्रो मुख्य कारण रहेको छ भने क्यान्सरबाट महिलाको मृत्यु हुनेमा यो पहिलो मुख्य कारण देखिएको छ। पाठेघरको मुखको क्यान्सर खोपबाट रोकथाम गर्न सकिने रोग हो र सुरुको अवस्थामा यो रोगको पहिचान भयो भने उपचार गरेर निको हुनसक्छ। पाठेघरको मुखको क्यान्सर गराउने एचपीभी कसरी सर्छ ? एचपीभी यौन सम्पर्कबाट फैलने संक्रमण हो। सबै यौनजन्य क्रियाकलापमा सक्रिय व्यक्तिहरू कुनै न कुनै समयमा यो भाइरसबाट संक्रमित हुन्छन् तर अधिकांशमा कुनै पनि लक्षण देखिँदैन। उच्च जोखिम भएका एचपीभीसँगको निरन्तर संक्रमणले असामान्य कोशिकाहरूको विकास गराउन सक्छ जुन पछि क्यान्सर बन्न सक्छ। पाठेघरको मुखको क्यान्सर भएमा केकस्ता लक्षण र चिन्हहरू देखिन्छन् ? एचपीभी संक्रमण पटकपटक भएर २० वर्षसम्म संक्रमण रहिरह्यो भने पाठेघरको मुखको क्यान्सर हुनसक्छ। तर, एचपीभी संक्रमणको सुरुको अवस्थामा कुनै लक्षण चिन्हहरू देखिँदैनन्। पाठेघरको मुखको क्यान्सर भएमा यौन सम्पर्क पछि रगत आउने, तलो पेट दुख्ने योनिबाट गन्हाउने पानी बग्ने, अनियमित रूपमा रगत बग्ने, धेरै रगत बग्ने, रक्तअल्पता हुने, कमजोर महसूस हुने जस्ता लक्षण चिन्हहरू देखिन्छन्। एचपीभी भनेको के हो ? यो एक प्रकारको भाइरस हो। यसलाई ह्युमन प्यापिलोमा भाइरस भनिन्छ। पाठेघरको मुखको क्यान्सरको प्रमुख कारक एचपीभी हो। एचपीभीका २०० भन्दा बढी किसिमका प्रजातिहरू हुन्छन् र यसमध्ये कम्तीमा १२ वटा प्रजाति पाठेघरको मुखको क्यान्सर गराउने प्रमुख कारक मानिन्छ भने यसमध्ये पनि १६,२१८ प्रजाति प्रमुख कारक हुन्। नेपालमा ८० प्रतिशत पाठेघरको मुखको क्यान्सर १६ र १८ प्रजातिबाट भएको देखिन्छ। अर्घाखाँचीका ८ हजार बढीलाई एचपीभीविरुद्धको खोप दिइँदै अर्घाखाँची : अर्घाखाँचीका आठ हजार बढी किशोरीलाई एचपीभीविरुद्धको खोप लगाइने भएको छ। पाठेघरको मुखको क्यान्सरको प्रमुख कारक एचपीभी भाइरसविरुद्धको खोप यही माघ २२ गतेदेखि देशव्यापी लगाइँदै छ। स्वास्थ्य कार्यालय अर्घाखाँचीको आयोजनामा माघ २२ गतेदेखि फागुन ३ गतेसम्म एचपीभीविरुद्धको खोप कार्यक्रम सञ्चालन हुने स्वास्थ्य कार्यालय अर्घाखाँचीले जनाएको छ। जिल्लास्तरीय खोप समन्वय समिति तथा सञ्चारकर्मीहरूको अभिमुखीकरण कार्यक्रममा खोप अभियानका बारेमा जानकारी गराइएको हो। अर्घाखाँचीका कुल ८ हजार १ सय ६० किशोरीलाई खोप लगाइने स्वास्थ्य कार्यालय अर्घाखाँचीका प्रमुख शिव नेपालीले जानकारी दिए। जसमध्ये विद्यालयमा अध्ययनरत ७ हजार ८ सय ५१ छात्रा तथा विद्यालय बाहिर रहेका ३ सय ९ रहेका उनले बताए। जिल्लाका ६ स्थानीय तहमा कक्षा ६ देखि १० सम्म अध्ययनरत छात्रा तथा १० देखि १४ वर्ष उमेरसमूहका किशोरीलाई एचपीभीविरुद्धको खोप लगाइने छ। खोप लगाउन विद्यालयस्तरमा १ सय ४५ र वडामा ६१ गरी २ सय ६ वटा खोप केन्द्र तोकिएको स्वास्थ्य कार्यालयका सूचना अधिकारी विजय बरालले बताए। खोप लगाउन जिल्लाभरमा २ सय ४ जना स्वास्थ्यकर्मी, ४ सय ६ जना महिला स्वास्थ्य स्वयंसेविका र विद्यालय शिक्षिका खट्ने स्वास्थ्य कार्यालयले जनाएको छ। जिल्ला समन्वय समितिका प्रमुख जीवनारायण कोइरालाले खोप अभियान सफल पार्न सबै क्षेत्र क्रियाशील बन्नुपर्ने बताए। जिल्ला स्वास्थ्य कार्यालयका अनुसार एक दिनमा नेपालमा चार जना महिलाको पाठेघरको क्यान्सरबाट मृत्यु हुने गरेकाले किशोरीलाई खोप लगाउँदा भविष्यमा हुने क्यान्सरबाट बच्न सकिन्छ। शारीरिक सम्पर्कमा आउनुभन्दा पहिला खोप लगाउँदा प्रभावकारी हुने भएकाले १० देखि १४ वर्ष उमेरसमूहका किशोरी छनोट गरिएको स्वास्थ्य कार्यालय अर्घाखाँचीका कृष्णप्रसाद पोख्रेलको भनाइ छ। स्याङ्जाका ९ हजार बढीलाई एचपीभीविरुद्धको खोप स्याङ्जा : स्याङ्जाका किशोरीलाई लक्षित गर्दै यही माघ २२ देखि २७ गतेसम्म महिलाका पाठेघरको मुखको क्यान्सरबिरुद्धको एचपीभी खोप लगाइने भएको छ। स्याङ्जाका ११ पालिकाका ९ हजार ३१९ जना किशोरीलाई पाठेघरको मुखको क्यान्सरविरुद्ध प्रयोग गरिने ह्युमन प्यापिलोमा भाइरस ९एचपीभी० खोप लगाइने भएको हो। यहाँका १० देखि १४ वर्ष उमेरसमूहका किशोरीलाई एचपीभी खोप लगाइने भएको जनस्वास्थ्य कार्यालय पुतलीबजार स्याङ्जाका प्रमुख केशव चापागाईंले जानकारी दिए। प्रमुख चापागाईंका अनुसार यहाँका ५ नगरपालिकासहित ६ गाउँपालिकामा अध्ययनरत कक्षा ६ देखि १० कक्षाका ९ हजार २८८ जना छात्राहरू र विद्यालय नजाने ३१ जना किशोरीलाई खोप लगाइने छ। तीमध्ये कक्षा ६ मा अध्ययरत १ हजार ८७७ जना छन् भने कक्षा ७ देखि १० सम्म अध्ययरत छात्राको संख्या ७ हजार ४११ छ। विद्यालय नगएकामध्ये १० वर्ष उमेरका ७ जना र ११ देखि १४ वर्ष उमेरका २४ जना रहेको जनस्वास्थ्य कार्यालय पुतलीबजार स्याङ्जाले जनाएको छ। पुतलीबजार नगरपालिका १ हजार ७२०, वालिङ्का १ हजार ९८०, गल्याङका १ हजार १११ जना, चापाकोटका ८९० र भीरकोटका ८३३ जना किशोरीले खोप लगाउनेछन्। फेदीखोलाका ४६४, आँधीखोलाका ३९९, हरिनासका ४६१, बिरुवाका ४२६, अर्जुनचौपारीका ४३७ र कालीगण्डकीका ५९८ जना किशोरी छन्।"
सडक स्तरोन्नतिको काम दुई वर्षमा ८ प्रतिशत,"गोरखा : ठेकेदारले कानमा तेल हालेर बँसिदिँदा अँबुवाबिर्दीसेरापौवाटार सडक कालोपत्रे गर्ने काम दुई वर्षमा जम्मा ८ प्रतिशत मात्र प्रगति भएको छ। १६ किलोमिटर सडक कालोपत्रे गर्न ठेक्का सम्झौता गरेको अमर भीबीइपीएलएसीपीएल जेभी निर्माण कम्पनीले काम अलपत्र छाड्दा कार्यप्रगति नभएको ग्रामीण सडक सञ्जाल सुधार आयोजना कार्यान्वयन एकाइ पोखराले जनाएको छ। गोरखा नगरपालिका वडा नं १३ र १४ तथा पालुङटा नगरपालिका ६, ९ र १० का बासिन्दा लाभान्वित हुनेगरी सो सडक कालोपत्रे गर्न लागिएको हो। सो कम्पनीले ३० करोड ६१ लाख लागतमा २०८२ साल चैत १३ गतेभित्र सम्पन्न गर्ने गरी सन् २०२३ मार्च ३१ मा ठेक्का सम्झौता गरेको एकाइका प्रमुख लक्ष्मी भण्डारीले बताए। तर कार्यान्वयनमा ठेकेदारको लापरबाहीले कार्य प्रगतिमा ढिलाइ भएको हो। एसियाली विकास बैंकको ऋण सहयोगमा ग्रामीण सडक सञ्जाल सुधार आयोजना कार्यान्वय एकाइ पोखराले उक्त सडक कालोपत्रे गर्न लागेको हो। सडक कालोपत्रेका लागि अहिलेसम्म काम अघि नबढाएको हो। कार्यालयको पटकपटकको ताकेता मिल्काउँदै निर्माण कम्पनीले काम अघि नबढाएको उनले जानकारी दिए। हामीले ठेकेदार कम्पनीलाई काम सुरु गर्न भन्दै पटकपटक पत्र काटिसकेका छौं, उनले भने, अहिले बल्ल काम सुरु गर्न लागेको भन्ने जानकारी छ। उनका अनुसार ठेकेदारले केही दिनअघि मात्र कामदार ल्याएर काम सुरु गरेको छ। हाल संरचनाको कामअन्तर्गत माटो काट्ने र नाली निर्माणको काम भइरहेको छ, उनले भने, छिट्टै कालोपत्रेको काम पनि सुरु गर्ला। सो सडकखण्ड निर्माणका लागि चालु आर्थिक वर्षमात्र १२ करोड रुपैयाँ मात्र बिनियोजन भएको बताइएको छ। कालोपत्रे हुन लागेको अंबुवादेखि पौवाटारसम्मको करिब १६ किलोमिटर सडक ५५ मिटर फराकिलो रहने छ। एकाइका इन्जिनियर सतिस सुवेदीका अनुसार सडक डिभिएसटी प्रविधिबाट निर्माण हुँदै छ। एकाइले निर्माण कार्यमा सहजीकरण गरिदिन गोरखा र पालुङटार नगरपालिकालाई आग्रहसमेत गरेको छ।"
"जबसम्म कमलामा पानी, तबसम्म खेतमा हरियाली","जनकपुरधाम : धनुषा औरही गाउँपालिकाका परवाहाका किसान रामहृदय यादवलाई यो वर्ष धानखेतीको समयमा सिँचाइको खासै समस्या भएन। विगतमा आकासेपानीको भरमा खेती गर्दै आएका उनलाई यस वर्ष खेतमै सिँचाइ सुविधा पुगेपछि धानखेतीका लागि चाहिने पानीको समस्या भएन। कमला सिँचाइ व्यवस्थापन कार्यालय धनुषाले कमला सिँचाइ नहर प्रणालीअन्तर्गत परवाहा शाखाबाट सिँचाइ सुविधा पाएपछि किसान यादवले बर्सेनि बाली लगाउने बेलामा भोग्दै आएको पानीको समस्याबाट छुटकारा पाएका हुन्। अघिल्ला वर्षहरूमा खेती गर्न सिँचाइको ठूलै समस्या भोग्नुपर्थ्यो। तर, यो वर्ष नहरमा पानी आयो। त्यसैले समयमै धान खेती गर्न पाइयो। उनले पहिलाको जस्तो खेती गर्न पानीको कुनै समस्या नभएको बताए। धान, गहुँ, आलुजस्ता खेतीका लागि वैकल्पिक सिँचाइको भर पर्नुपर्ने समस्या भोग्दै आएका औरही मखनाहाका किसान प्रदीप यादव पनि यस वर्ष धान खेतीका लागि पानीको समस्या भोग्नु परेन। सिँचाइ सुविधा नहुँदा खेतीपातीका लागि पहिला कि त आकासेपानीको भर पर्नुपथ्र्यो। कि विद्युतीय मोटर वा अन्य वैकल्पिक सिँचाइको व्यवस्था गरेर खेती गर्नुपर्दथ्यो, तर यो वर्ष नहरमा पानी आएपछि सहज रूपमा सिँचाइ गर्न पाएँ। विगत १२ वर्षदेखि कमला सिँचाइ व्यवस्थापन कार्यालयअन्तर्गतको परवाहा सिँचाइ शाखा अलपत्र अवस्थामा हुँदा सिँचाइबाट बञ्चित भएका किसान नहरमा पानी आउन थालेपछि खुसी छन्। गत वर्षसम्म गाउँका अधिकांश किसान आकासेपानीको भरमा खेती गर्दै आएका थिए। जसको मुख्य कारण समयमा वर्षाको भएको वर्षमा धान खेती हुन्थ्यो। वर्षा नहुँदा अधिकांश खेत बाँझो नै रहन्थ्यो। तर, परवाहा शाखाको अध्यक्ष सुजित मिश्र चुनिएदेखि नहरमार्फत किसानको खेतमा पानी आएपछि खेती गर्न सहज भएको किसान सितापाल मोरहा बताउँछन्। सिँचाइ अभावमा बाँझिएका जमिन अहिले हरियालीमय हराभरा बनेका छन्। एक वर्षअघिसम्म सिँचाइको अभावमा खेती गर्न छाडेका किसान अहिले बाँझो खेतमा हरियाली अन्नपात फलाएका छन्। वर्षामा धेरै पानी पर्ने र हिउँदमा पानीको अभावले किसानमा छाएको निराशाको बेलामा १२ वर्षपछि गाउँमा कमला सिँचाइ प्रणालीअन्तर्गतको परवाहा शाखामा पानी आएपछि किसानमा हर्ष छाएको अध्यक्ष सुजित मिश्र बताउँछन्। धेरैजसो खेतबारीमा पानी नहुँदा असार महिनामा धानको बिउबिजनसमेत राख्न समस्या हुन्थ्यो। सिँचाइका लागि नहर मर्मत सम्भार तथा सञ्चालन भएपछि कमला सिँचाइ प्रणालीअन्तर्गत परवाहा शाखा डुमरियाका किसानहरू खेतमा बाली लगाउन पाएका छन्। औरही गाउँपालिका डुमरियाका किसान शेषनारायण यादवले बालबच्चा लालनपालन गर्न खेती लगायो, उचित समयमा सिँचाइ हुन नसक्दा बिउ पनि उब्जाउन मुस्किल हुने जग्गामा लटरम्म अन्नपात फलेको देख्दा खुसी व्यक्त गरे। उनले भने, विगत वर्षमा वर्षाको समयमा मात्रै धान रोप्ने गथ्यौं तर यस वर्षदेखि हिउँदको समयमा पनि आलु, मकै, गहुँ बाली लगाउन थालेको छु। हिउँदमा एक सिजनको बाली भिœयाइसकियो। अब फेरि मकै रोप्ने तयारीमा छौं, पानीको दुःख छैन, जबसम्म पानी हुन्छ, तबसम्म अब हाम्रो खेतबारीमा हरियाली हुन्छ। सिँचाइ अभावमा हिउँदमा बाँझै हुने जग्गामा पछिल्लो समय कमला सिँचाइ प्रणालीअन्तर्गतको परवाहा शाखाको पानी खेतबारीमा आएपछि १२ महिना खेती गर्न पाएको औरही गाउँपालिका बिर्ताकटिका किसान घुरण मुखियाले बताए। कमलाको ठूलो पानी त्यसैखेर गइरहेको थियो तर किनाराकै जग्गा बाँझो हुँदा निकै पिर लाग्थ्यो, तर पछिल्लो समय नहरको मर्मत सम्भारपछिको सिँचाइ गर्न पाएपछि बाह्रैमहिना खेती गर्न पाएका छौं उनले भने, सिँचाइ सुविधा भएपछि हामीलाई अब कृषिबाटै आम्दानी लिन सहज भएको छ। धनुषाको पोर्ताहास्थित कमला सिँचाइ आयोजना मधेसप्रदेशको धनुषा र सिरहाका किसानका लागि वरदान सावित भएको परवाहा शाखाका अध्यक्ष मिश्र बताउँछन्। परवाहा शाखाको २७ किलोमिटर नहरबाट तीन हजार किसान लाभान्वित भइरहेका छन्। जसबाट किसानको चार हजार हेक्टर जग्गामा सिँचाइ हुन्छ। कमला सिँचाइ आयोजनाबाट धनुषा र सिरहाका २५ हजार हेक्टर कृषियोग्य जमिनमा सतह सिँचाइ सुविधा पाइरहेको छ। जसबाट ४० हजार किसान घरपरिवार लाभान्वित भएका छन्। आयोजनाको पश्चिमी नहर प्रणालीमार्फत धनुषाको १२ हजार ५ सय हेक्टर जमिनमा सिँचाइ सुविधा पुगेको छ। धनुषाको ६ नगरपालिका र दुर्ई गाउँपालिका गणेशमान चारनाथ, सबैला, सहिद, विदेह, कमला, हंसपुर नगरपालिका र औरही तथा जनकनन्दनी गाउँपालिकामा सिँचाइ सुविधा पुर्याएको छ। आयोजनामार्फत सिरहाको १२ हजार ५ सय हेक्टर जमिनमा सिँचाइ सुविधा पुगेको छ। कर्जन्हा, मिर्चैया, कल्यानपुर, सिरहा, सुखीपुर नगरपालिका र विष्णुपुर तथा औरही गाउँपालिकामा सिँचाइ सुविधा पुर्याएको छ। कमला पश्चिमी नहर प्रणालीको क्षमता १४ क्युसेक तथा लम्बाइ १४३ किलोमिटर रहेको छ। त्यसका चारवटा शाखा नहर छन्। कमला पूर्वी नहर प्रणालीको क्षमता १४ क्युसेक तथा लम्बाइ ३१६ किमि रहेको छ। जसअन्तर्गत ८ शाखा छ। नेपालका ठूलामध्ये कमला सिँचाइ आयोजना पनि एक हो। २०१७ साल कात्तिक २६ गते तत्कालीन सिँचाइमन्त्री गणेशमान सिंहले शिलान्यास गरेको आयोजनाले २०४० सालबाट सिँचाइ सुविधा दिँदै आएको छ।"
श्रीलंकामा पूर्व राष्ट्रपति महिन्दा राजपक्षेका छोरा पक्राउ,"कोलम्बो : श्रीलंकामा पूर्व राष्ट्रपति महिन्दा राजपक्षेका छोरा योशिता राजपक्षेलाई भ्रष्टाचारको आरोपमा प्रहरीले शनिबार पक्राउ गरेको छ। योशितामाथि उनका बुबा राष्ट्रपति हुँदा गैरकानूनी रूपमा सम्पत्ति खरिद गरेको आरोप छ। महिन्दा राजपक्षे २००५ देखि २०१५ सम्म राष्ट्रपति थिए। योशिता महिन्दा राजपक्षेका तीन छोरामध्ये माइला छोरा हुन्। उनलाई गृहनगर बेलियाट्टाबाट पक्राउ गरिएको हो। महान्यायाधिवक्ताले शनिबार सीआईडीलाई योशितालाई पक्राउ गर्न निर्देशन दिएका थिए। यो सम्पूर्ण मामिला 'डेजी वन'सँग सम्बन्धित रहेको जनाइएको छ। डेजी महिन्दा राजपक्षेकी आमा हुन्। योशितामाथि आफ्नी हजुरआमाको नाममा माउन्ट लाभिनियामा जग्गा खरिद गरेको आरोप छ। प्रहरीले त्यो जग्गा किन्न प्रयोग भएको पैसाको अनुसन्धान गरिरहेको छ। यो मुद्दा मनी लाउन्डरिङ ऐन अन्तर्गत अनुसन्धान भइरहेको छ। कोलम्बोमा एक मजिस्ट्रेट समक्ष पेश गरिएपछि योशितालाई जनवरी २७ सम्मको लागि रिमान्डमा राखिएको छ। फौजदारी अनुसन्धान विभागले गत हप्ता भ्रष्टाचार मुद्दामा महिन्दा राजपक्षेका भाइ तथा पूर्व राष्ट्रपति गोटाबाया राजपक्षेलाई पनि सोधपुछ गरेको थियो। गत वर्ष नोभेम्बरमा राष्ट्रपति अनुरा कुमार दिसानायकेको सरकार सत्तामा आएपछि राजपक्षे परिवारको समस्या बढेको छ। दिसानायकेले महिन्दा राजपक्षेको राष्ट्रपतित्वमा गलत काम गरेको आरोप लागेका सबैलाई जेल पठाउने वाचा गरेका थिए। गत महिना, राजपक्षेका जेठा छोरा तथा विधायक नमल राजपक्षेलाई पनि प्रहरीले अर्को सम्पत्ति मुद्दामा सोधपुछ गरेको थियो।"
लिफ्ट खानेपानी योजनाका लागि बजेट,"नुवाकोट : नुवाकोटको विदुर नगरवासीका लागि लिफ्ट प्रविधिको खानेपानी योजनाको निर्माण भइरहेको छ। यसका लागि सम्बन्धित निकायबाट बजेट सुनिश्चित भएको छ। तादीखोला नुवाकोट दरबार क्षेत्र लिफ्ट खानेपानी आयोजनाका लागि कुल १२ करोड ९४ लाख रुपैयाँको बजेट स्रोत सुनिश्चित भएको हो। नुवाकोटको टाकुरोमा रहेको साततले दरबार क्षेत्रका बासिन्दालाई लक्षित गर्दै सुरु गरिएको तादीखोला नुवाकोट दरबार क्षेत्र लिफ्ट खानेपानी आयोजना का लागि आवश्यक झन्डै १३ करोड रुपैयाँको बजेटको स्रोत सुनिश्चित भएको विदुर नपा कार्यालयले जनाएको छ। बागमती प्रदेशको आर्थिक मामिला तथा योजना मन्त्रालयमार्फत खानेपानी, ऊर्जा तथा सिँचाइ मन्त्रालयले बजेटको व्यवस्थापन सुनिश्चित गरेको हो। नुवाकोट दरबार क्षेत्रका स्थानीय ५ सय १२ घरधुरी अर्थात् २ हजार ५ सय ६० जना जनसंख्यालाई लक्ष्यित गरी आधारभूत स्तरको खानेपानी सेवा उपलब्ध गराउँदै स्वच्छ पानीको पहुँच सहज बनाउने उद्देश्यअनुसार कार्य भइरहेको विदुर नपाका मेयर राजन श्रेष्ठको भनाइ छ। मेयर श्रेष्ठका अनुसार बागमती प्रदेश खानेपानी तथा सरसफाइ आयोजनाको मापदण्डअनुसार उक्त आयोजनालाई २ देखि ३ वर्षभित्र सम्पन्न गर्नुपर्ने लक्ष्य रहेको छ। ठेक्का बन्दोबस्त गर्नुअघि स्रोत सहमति स्वीकृत गराउनुपर्ने प्रक्रियासमेत पूरा भइसकेको मेयर श्रेष्ठले बताए। आयोजनाको कुल लागत १२ करोड ९४ लाख ५८ हजार ५ सय ५५ रुपैयाँ रहेको छ भने आयोजनाको कार्यान्वयनमा र स्रोत सुनिश्चिततामा बागमती प्रदेशका मुख्यमन्त्री बहादुरसिंह लामा तामाङको पहल रहेको जनाइएको छ। नगरको महत्त्वपूर्ण योजनासहित मूल लक्ष्य लिएर सुरु भएको उक्त आयोजना सो स्थानका लागि कोसेढुंगा सावित हुने स्थानीयवासी वीरेन्द्रकुमार शाहीको भनाइ छ। उक्त आयोजनाले पानीको समस्या झेलिरहेका स्थानीयलाई दीर्घकालीन समाधान दिन महत्त्वपूर्ण भूमिका खेल्ने शाहीले बताए। मेयर राजन श्रेष्ठको पहलमा तादीखोला नुवाकोट दरबार क्षेत्र लिफ्ट खानेपानी आयोजना विदुर२ नुवाकोट दरबार क्षेत्रमा खानेपानी सेवा सहज बनाउन सुरु गरिएको विदुर नपाले जनाएको छ।"
कसरी बन्छ बेलायतमा गैरकानुनी हैसियत ?,"लन्डन : सन् २०२१ मा ६ महिने सिजनल भिसामा बेलायत आउँदा गोरखाकी कविता (नाम परिवर्तन) ले एजेन्टलाई २५ लाख रुपैयाँ बुझाइन्। उनको भिसा सकिँदा फरक रुटमा भिसा थपिदिएर बेलायतमा सेटल गराउने जिम्मा एजेन्टले लिएका थिए। एजेन्टले कविता नेपाल फर्केमा जीवन नै जोखिममा पर्ने झुटो दाबी प्रस्तुत गर्दै शरणार्थीको रूपमा असाइलम आवेदन गराइदिए। आवेदन विचाराधिन रहँदा सिजनल भिसाकै जस्तै काम गर्न पाउने वर्क पर्मिट पनि पाइन् उनले। तर, शर्त स्पष्ट नबुझेकी उनले क्षेत्र फेरेर एक नेपाली व्यवसायीको रेष्टुरेन्टमा काम गर्न थालिन्। जब होम अफिसको छापा पयो, कविताले वर्क पर्मिटको शर्तविपरीत काम गरेको ठहरियो। उनले सशर्त काम गर्न पहिला पाएको अधिकार मात्र गुमाइनन्, उनलाई काम दिने रेष्टुरेन्ट मालिकलाई २५ हजार पाउण्ड (करिब ४३ लाख रुपैयाँ) जरिवाना पनि भयो। पछि असाइलम आवेदनसमेत अस्वीकृत भएपछि अहिले कविताको इमिग्रेसन हैसियत गैरकानुनी बनेको छ। सर्लाही घर भएका चौधरी थरका एक युवा लन्डनस्थित युनिभर्सिटीमा अध्ययनका लागि केही महिनाअघि मात्रै बेलायत आएका थिए। ऋणधन गरेर विद्यार्थी भिसामा बेलायत छिरेका उनको प्राथमिकता भने पढाइभन्दा बेलायतको सेटलमेन्ट बढी थियो। युनिभर्सिटीलाई वार्षिक १०औं हजार पाउन्ड बुझाउनुभन्दा मात्र २ हजार पाउन्ड बुझाउँदा २ वर्षको भिसा मिलाइदिने एक एजेन्टको प्रलोभनमा उनी फसे। लन्डन आएको एक महिना नपुग्दै पढाइ त्यागेका उनलाई युनिभर्सिटीले निष्कासन गयो र होम अफिसले भिसा रद्ध गरिदियो। असाइलम आवेदन पनि स्वीकृत नभएपछि उनी अहिले गैरकानुनी रूपमा बेलायतमा बसिरहेका छन्। नेपाल फर्किन दूतावासले सहयोग गर्छ, भिसा प्रक्रियामा हाम्रो कुनै संलग्नता हुँदैन। विपिन दुवाडी, उपनियोग प्रमुख, नेपाली दूतावास, लन्डन ४० लाख रुपैयाँ खर्च गरेर बेलायतको वर्क पर्मिट भिसा पाउँदा बुटवलकी सीता (नाम परिवर्तन) निकै उत्साहित थिइन्। बेलायतको बर्मिङहम विमानस्थलमा उत्रिएपछि भने उनको उत्साह धेरैबेर टिक्न पाएन। डकर्मीका रूपमा सीता काम गर्न आएको कम्पनीको विश्वसनियता नदेखिएको भन्दै अध्यागमन अधिकृतले उनलाई विमानस्थलमै रोकिदिए। लामो केरकारपछि उनलाई होम अफिसमा नियमित हाजिर लगाउने शर्तमा केही समयका लागि मात्र बेलायत प्रवेश गर्ने अनुमति (टेम्पोरेरी एडमिसन) दिइयो। सीताले बेलायत प्रवेश त पाइन्, तर उनको कम्पनी फर्जी रहेको ठहर गर्दै होम अफिसले भिसा कर्टेल (रद्ध) गरिदियो। भिसा रद्ध भएपछि उनलाई ६० दिनभित्र डकर्मीकै कामका लागि कुनै लाइसेन्सप्राप्त कम्पनीबाट वर्क पर्मिट स्पोन्सर खोजेर फेरि भिसा आवेदन गर्नुपर्ने भयो। तर, तोकिएको समयभित्र स्पोन्सर फेला पार्न नसकेपछि उनी अहिले गैरकानुनी हैसियतमा लुकिछिपी बस्न बाध्य छिन्। यी त केही उदाहरण मात्र हुन् जसले हाल बेलायतमा गैरकानुनी हैसियतमा लुकिछिपी बसेका हजारौं संख्याका नेपालीको अवस्थालाई प्रतिनिधित्व गर्छन्। नेपालबाट कानुनी बाटोबाटै बेलायत प्रवेश गर्नेहरू पनि अहिले इमिग्रेसन हैसियत बिगारेर गैरकानुनी अवस्थामा छन्। तथ्यांक छैन तर हजारौंमा छन् बेलायतमा गैरकानुनी नेपाली बेलायतमा गैरकानुनी हैसियतमा बस्ने नेपालीहरू कति छन् भन्ने यकिन तथ्यांक उपलब्ध छैन। तर, विभिन्न भिसा रुटमा बेलायत आएर यतै ओभरस्टे गरी गैरकानुनी बनेका नेपालीहरूको संख्या हजारौंमा रहेको अनुमान गर्न अफ्ठेरो छैन। गैरकानुनी हैसियतमा बेलायतमा रहेका नेपालीमध्ये अधिकांश सिजनल वर्कर, विद्यार्थी, वर्कपर्मिट र भिजिट भिसालगायतका रुटबाट आएकाहरू छन्। नेपालबाट कानुनी रूपमै भिसा लिएर बेलायत भित्रिएका भए पनि भिसा अवधि सकिएर ओभरस्टे गरेका वा कुनै कारणले भिसा रद्ध भएकाहरू अहिले गैरकानुनी हैसियतमा पुगेका छन्। गैरकानुनी हैसियतमा रहने नेपालीमध्ये अधिकांश सिजनल वर्कर, विद्यार्थी, वर्क पर्मिट र भिजिट भिसालगायतका रुटबाट आएकाहरू छन्। दीपक भट्टराई, सोलिसिटर लन्डनस्थित गोर्डन एन्ड थम्पसन सोलिसिटर फर्मका सोलिसिटर दीपक भट्टराईको अनुभवमा पछिल्लो समय सिजनल भिसामा आएर ओभरस्टे गरेका नेपाली नै हजारौं छन्। सिजनल भिसामा ६ महिने भिसा लिएर आएका अधिकांश भिसा अवधि सकिएपछि पनि नेपाल नफर्किएर गैरकानुनी हैसियतमा बेलायतमै बसिरहेका छन्। ६ महिनाको वर्किङ भिसा लिएर आएकामध्ये धेरैले ओभरस्टे गर्ने र पछि असाइलम आवेदन गर्ने ट्रेन्ड देखिएको छ। तर, यो रुटमा अपवादबाहेक असाइलम स्वीकृत भएको पाइएको छैन, ब्रिटेन नेपाल लयर्स एसोसिएसन अध्यक्षसमेत रहेका भट्टराई भन्छन्, असाइलम अस्वीकृत भएपछि हैसियत सिधै गैरकानुनी बन्छ र बेलायतमा रहने कुनै कानुनी आधार बाँकी रहँदैन। विद्यार्थी भिसा लिएर अध्ययनका लागि बेलायत आएका कैयौं नेपाली विद्यार्थीको इमिग्रेससन हैसियत पनि अहिले गैरकानुनी छ। कतिपयको हकमा नेपालबाट ऋणधन गरेर आउँछन्। यहाँ भनेजस्तो काम पाउन सक्दैनन्। जब दशौं हजार युनिभर्सिर्टी फि तिर्ने बेला आउँछ, तब समस्या पर्छ, सोलिसिटर भट्टराईले सुनाए, नेपालमा पहिले आउँदाकै ऋण छ, फेरि कसरी मगाउनु ? यता कामै पाएको छैन, कमाइ हुँदैन। अनि फि बुझाउन नसकेपछि युनिभर्सिर्टीले निष्कासन गरिदिन्छ। त्यसपछि भिसा रद्ध हुन्छ र हैसियत गैरकानुनी बन्छ। गलत सूचना र सल्लाहको कारण पनि कैयौं नेपालीले इमिग्रेसन हैसियत बिगारेर इलिगल बन्न पुगेका छन्। विष्णु खरेल, इमिग्रेसन एड्भाइजर पछिल्लो समय बेलायतमा सेटल हुने प्रलोभनमा एजेन्टलाई दशौं लाख बुझाएर भिजिट भिसामा आउने नेपालीहरू पनि रहेको अनुभव इमिग्रेसन एड्भाइजर विष्णु खरेलको छ। ठूलो धन खर्च गरेर बेलायत त आउँछन्। तर, भिजिट भिसाबाट अन्य रुटमा परिवर्तन गर्ने वा सेटलमेन्ट लिने बाटो सजिलो छैन, बेलायतमा इमिग्रेसन सेवा दिँदै आएको भिजा क्वेस्टका निर्देशक खरेलले भने, भिजिट भिसाको अवधि सकिन्छ, अरू भिसा मिल्दैन। दशौं लाख खर्च भइसकेकाले त्यत्तिकै नेपाल फर्किन मन मान्दैन। अनि गैरकानुनी हैसियतमा बेलायतमै लुकेर बस्नुको विकल्प बाँकी रहँदैन। गलत सूचना र सल्लाहको कारण पनि कयौं नेपालीको इमिग्रेसन हैसियत बिग्रिएको ठहर खरेलको छ। आवेदन स्वीकृत हुने कुनै आधार नै नरहेका अवस्थामा समेत गलत उक्साहटमा परेर असाइलम आवेदन गर्ने र अन्ततः गैरकानुनी हैसियतमा पुग्ने नेपाली धेरै रहेको उनी बताउँछन्। बेलायतले नेपाललाई एक सुरक्षित राष्ट्रको सूचीमा राखेको छ। जसकारण नेपालमा मेरो जीवन असुरक्षित भयो भनेर गरिएको असाइलम आवेदन सिधै अस्वीकृत हुने सम्भावना बढी रहन्छ, खरेल भन्छन्, असाइलम आवेदन गरेपछि नतिजा नआउञ्जेल मजाले काम गर्न पाइन्छ भन्ने भ्रम पनि देखिन्छ। तर, गैरकानुनी हैसियत हुनेहरूलाई अहिले असाइलम आवेदन गरेको अवधिभर नियन्त्रणमा लिएर डिटेन्सन सेन्टरमै राख्न थालिएको छ। लन्डनस्थित नेपाली दूतावाससँग पनि बेलायतमा गैरकानुनी हैसियतमा रहेका नेपालीसम्बन्धी कुनै तथ्यांक छैन। नेपालमा भिसा लिएर बेलायत आउँदा र यहाँबाट नेपाल फर्किंदासमेत दूतावासलाई जानकारी गराउने कुनै प्रबन्ध नरहेकाले कति आए, कति समयभित्रै फर्किए वा कति गैरकानुनी रूपमा ओभरस्टे गरेका छन् भन्ने जानकारी दूतावासलाई रहँदैन। बेलायती निकायले पनि दूतावासलाई त्यस्तो तथ्यांक दिने गरेको छैन। बेलायती अध्यागमनले कुनै नेपाली नागरिकलाई इमिग्रेसन डिटेन्सेन सेन्टरमा राखेको जानकारी मात्रै दूतावासलाई गराउँछ। पछि उनीहरूलाई छोडेर बेलायतमै बस्न दिइन्छ वा नेपाल फर्काइन्छ केही अपडेट आउँदैन, दूतावासका उपनियोग प्रमुख विपिन दुवाडी भन्छन्, कतिपय अवस्थामा कुनै सहयोग खोज्दै व्यक्ति आफैंले सम्पर्क गरेपछि मात्र दूतावासलाई थाहा हुन्छ। गैरकानुनी इमिग्रेसन हैसियतमा बेलायतमा रहेको कुनै नेपाली नागरिक नेपाल फर्किन चाहन्छ भने दूतावासले सहजीकरण गर्न सक्छ। पासपोर्ट नहुनेलाई समेत एकतर्फी ट्राभल डकुमेन्ट बनाइदिने गरिएको छ। तर, नेपाली नागरिकका रूपमा दूतावासको सेवा लिन नेपाली हो भन्ने देखाउने कुनै प्रमाण भने आवश्यक रहन्छ। नेपाली नागरिक रहेको कुनै प्रमाण नै नहुनेहरू समेत बेलामौकामा दूतावास आउनुहुन्छ। पासपोर्ट, नागरिकता सबै हरायो। कागज बनाइदिनुपयो भन्नुहुन्छ। तर, नेपाली भन्ने प्रमाण नै छैन भने कसरी कागज बनाइदिने ? दुवाडीले भने। नेपाली नागरिक नेपाल फर्किने कार्यमा दूतावासको सहयोग रहने तर यहाँको भिसा प्रक्रिया मिलाउनमा कुनै भूमिका वा संलग्नता रहन नसक्ने उनले स्पष्ट बनाए। राम्रोसँग बुझेर मात्रै आउनुहोस्। आफ्नो भिसा सकिँदा नियमपूर्वक नेपाल फर्किनुहोस्। समयमै फर्किने हो भने फेरि पनि भिसा लिएर आउन सकिन्छ। फर्किन मन छैन र बेलायतमै बस्न चाहना छ भने पहिलाको भिसा अवधि पूरा नहुँदै प्रक्रिया मिलाएर भिसा थप गराउनुहोस्, दुवाडीको सुझाव छ। कष्टकर छ जीवन इमिग्रेसन हैसियत गैरकानुनी बनेपछिको बेलायतको बसाई निकै कष्टकर छ। बेलायत सरकारले नीति नै बनाएर गैरकानुनी आप्रवासीहरूलाई हतोत्साही गराउने नियतले होस्टाइल वातावरण सिर्जना गरेको छ। गैरकानुनी आप्रवासीहरूलाई कानुनी हिसाबले बेलायतमा रहने कुनै अधिकार रहँदैन। जसको अर्थ उनीहरू फेला पर्नेबित्तिकै आफैं देशमा डिपोर्ट गरिन्छन्। घर, कार्यक्षेत्र, ट्रेन स्टेसन र बाटोमै समेत अध्यागमन प्रहरीले छापा मार्ने र गैरकानुनी भेटिएका आप्रवासीलाई डिपोर्ट गर्ने गरिएको छ। इमिग्रेसन हैसियत नभएपछि कानुनलाई छलेर बेलायतमै लुकिछिपी बस्दासमेत सुख छैन। बेलायतमा घर भाडामा लगाउँदा घरधनीले भाडामा बस्ने व्यक्तिको इमिग्रेसन हैसियत जाँच गर्नुपर्ने बाध्यकारी व्यवस्था छ। गैरकानुनी आप्रवासीलाई काम गर्ने अधिकार दिइएको हुँदैन। हरेक रोजगारदाता कम्पनीले रोजगारी दिनुपूर्व कामदारको कानुनी हैसियत र काम गर्न पाउने अधिकार अनिवार्य जाँच गर्नुपर्ने व्यवस्था छ। गैरकानुनी इमिग्रेसन हैसियतको कामदारलाई काम लगाएबापत एक कामदारबराबर ६० हजार पाउन्डसम्म जरिवाना गरिने प्रावधान छ। नियतपूवर्क गैरकानुनी कामदार राखेको अपराध प्रमाणित भएमा ५ वर्षसम्मको जेल सजायसमेत हुन सक्ने कानुन छ। लुकिछिपी कुनै काम पाउने अवस्थामा पनि धेरैलाई न्यूनतम ज्यालाभन्दा निकै थोरै तलबमा काम गर्नुपर्ने बाध्यता रहन्छ। बैंकिङ र स्वास्थ्य सेवाजस्ता आधारभूत सुविधा निर्वाध लिन सक्ने अवस्था हुँदैन। भिसा मिलाउने आशामा वकिलदेखि एजेन्टसम्म धाउँदा ठूलो रकम खर्च त छँदै छ, निरन्तर मानसिक तनाव र लामो समयसम्मको पारिवारिक बिछोडबाट गुज्रिनु पनि पीडादायक छ। बेलायतको इमिग्रेसन कानुनका जानकारहरूका अनुसार इमिग्रेसन हैसियत गैरकानुनी बनिसकेपछि पुनः कानुनी हैसियतमा फर्किन सक्ने सम्भावना निकै न्यून रहन्छ। गैरकानुनी आप्रवासीहरूलाई भिसा वा पीआर आवेदन गर्न सक्ने आधार निकै साँघुरो पारिएको छ। कुनै व्यक्ति गैरकानुनी हैसियतमा लगातार २० वर्ष बेलायतमा बसिसकेपछि मात्रै प्राइभेट लाइफको जगमा आवासीय भिसाका लागि आवेदन गर्न सक्छ। त्यो पनि स्वतः मिल्दैन। आवेदन स्वीकृत भएमा अढाई वर्षका लागि अस्थायी भिसा मिल्न सक्छ। तर, यहाँको पीआरकै आवेदन गर्न भने कम्तीमा लगातार ३० वर्ष बेलायतमा बसेको हुनुपर्छ, सोलिसिटर भट्टराई भन्छन्, गैरकानुनी हैसियतका बाबुआमाबाट बेलायतमै जन्मिएको बच्चाले पनि ७ वर्ष पुग्दा प्राइभेट लाइफअन्तर्गत अस्थायी भिसा र १० वर्ष पुग्दा नागरिकता आवेदन गर्न सक्छ। गैरकानुनी आप्रवासीमाथि चरम कडाइबीच वर्षौंसम्म टिकेर यो सुविधाको लाभ लिनु फलामको चिउरा चपाएसरह हुन्छ। इमिग्रेसन हैसियत बिग्रिसकेपछि लुकेरै बेलायतमा बस्नुका धेरै बेफाइदा हुने राय उनको छ। काम गर्न अनुमति छैन। घर भाडामा लिन पाइँदैन। बैंक, जीपीलगायतका सेवा पनि स्वतन्त्र भएर उपभोग गर्न सकिँदैन। जतिबेला जहाँ पक्रिन्छ, त्यहींबाट डिपोर्ट गरिदिने अवस्था रहन्छ। पक्राउ परेर डिपोर्ट हुँदा १० वर्षसम्म र आफैं (भोलुन्ट्री) डिपोर्ट हुँदासमेत ५ वर्षसम्म ब्यान्ड हुने व्यवस्था छ। इमिग्रेसन रेकर्ड बिग्रिँदा भविष्यलाई पनि असर पर्छ, सोलिसिटर भट्टराईको सुझाव छ, बरु भिसा सकिनुपूर्व नियमपूर्वक नेपाल फर्किने हो भने फेरि त्यस्तै भिसा पाउने सम्भावना उच्च रहन्छ। यहाँ गैरकानुनी बसेरपछि फेरि कानुनी हैसियतमा फर्किने सम्भावना असम्भवप्राय रहने भएकाले पनि सकेसम्म आफ्नो इमिग्रेसन हैसियत बिग्रिन नदिनु र बिग्रिएमा समयमै फर्किनु बद्धिमानी हुन्छ। बेलायतमा १० लाख गैरकानुनी आप्रवासी हाल बेलायतभर रहेका गैरकानुनी आप्रवासीहरूको अनुमानित संख्या १० लाखभन्दा बढी छ। उनीहरूमध्ये ६० प्रतिशत राजधानी शहरमै छन्। थेम्स वाटरका लागि गरिएको एक अध्ययनले देखाएको तथ्यांकअनुसार अहिले लन्डनमा गैरकानुनी इमिग्रेसन हैसियत हुने विदेशीहरूको संख्या ५ लाख ८५ हजार छ। जुन संख्या लन्डनको कुल जनसंख्याका आधारमा हरेक १२ जनामा एकजना बराबर हो। यसरी अहिले बेलायतमा गैरकानुनी हैसियतमा बस्नेहरूमध्ये अधिकांश कानुनी बाटोबाटै बेलायत भित्रिएका ठानिएको छ। विभिन्न मुलुकबाट अध्ययन, काम वा भ्रमण भिसा लिएर यहाँ आएकाहरू भिसा अवधि सकिएपछि पनि ओभरस्टे गरेर गैरकानुनी रूपमा बस्दै आएका हुन्। बेलायतमा रहने कानुनी आधार नभएका झन्डै ६ लाख विदेशी लन्डनमै रहेको तथ्यांक बाहिरिएपछि यसले बेलायत सरकार र उसले अवलम्बन गरेको इमिग्रेसन नीतिको चर्को आलोचना भएको छ। यूकेआईपी नेता नाइजेल फाराजले आक्रोशपूर्ण प्रतिक्रिया दिँदै भनेका छन्, (प्रधानमन्त्री) सर केयर स्टार्मर र (लन्डन मेयर) सर सादिक खानले हाम्रो राजधानी सहरलाई निरन्तर परिवर्तन गराइरहनेछन्। बेलायत सरकारकी गृहमन्त्री इभेट कुपरले भने सरकारको बचाउ गर्दै पछिल्लो समय गैरकानुनी आप्रवासीहरूलाई डिपोर्ट गर्ने कार्यलाई तीव्र पारिएको बताएकी छन्। पछिल्लो ६ महिनामा मात्रै हामीले १६ हजार ४ सय जना गैरकानुनी आप्रवासीलाई बेलायतबाट निकाला गरेका छौं। यो आधा दशक यताकै उच्च संख्या हो। यसले प्रष्ट पार्छ कि यहाँ गैरकानुनी बाटोबाट आउनेहरू फर्काइनेछन्, उनले भनेकी छन्। तर, छायाँ गृहमन्त्री क्रिस फिलिपले भने सरकारले गैरकानुनी इमिग्रेसनका मुद्दामा नियन्त्रण गुमाएको आरोप लगाएका छन्। गैरकानुनी आप्रवासीहरूलाई उनीहरूकै देश फर्काउने कार्यलाई थप गति दिनुपर्ने उनको धारणा छ। थेम्स वाटरले लन्डनमा पानीको वितरण व्यवस्थापनका लागि इन्डिपेन्डेन्ट फर्मको सहयोगमा गरेको अध्ययनका क्रममा लन्डनमा बस्ने गैरकानुनी हैसियतका मानिसहरूको संख्यासमेत तथ्यांकमा उतारिएको हो। अध्ययनमा समावेश कैयौं विवरण केही वर्षअघिका रहेकाले गैरकानुनी आप्रवासीहरूको संख्या अहिले अध्ययनले देखाएभन्दा पनि अझै बढी हुन सक्ने अनुमान छ।"
अर्घाखाँचीका ९९ प्रतिशतभन्दा बढी घरमा बिजुली,"अर्घाखाँची : लुम्बिनी प्रदेशको पहाडी जिल्ला अर्घाखाँचीका ९९ प्रतिशतभन्दा धेरै घरधुरीमा बिजुलीबत्ती बलेको छ। तीन नगरपालिका र तीन गाउँपालिका रहेको अर्घाखाँची जिल्लाका शीतगंगा नगरपालिकाको भित्री गाउँबाहेक अन्य सबै स्थानमा बिजुलीबत्ती पुगेको नेपाल विद्युत् प्राधिकरण अर्घाखाँचीका प्रमुख इन्जिनियर त्रिलोचन भट्टराईले बताए। जिल्लाभर झन्डै ३९ हजार घरधुरीमा मिटर जडान भएका छन्। जिल्लामा रहेका चार वटा सबस्टेसन र छिमेकी जिल्लाका सबस्टेसनबाट विद्युत् सप्लाई भइरहेको छ, उनले भने। विद्युत् नपुगेको शीतगंगा९ को घरधुरीलाई विद्युत् विस्तार गर्न बजेट स्वीकृत भएर फाइल अगाडि बढेको विद्युत् प्राधिकरण अर्घाखाँचीका प्रमुख भट्टराईको भनाइ छ। अर्घाखाँची वितरण केन्द्रले जिल्लाभर विद्युत् आपूर्ति सहज ढंगले अगाडि बढेको छ। केन्द्रले विद्युतीय वितरण प्रणालीलाई सुरक्षित बनाउँदै विद्युतीय घटनालाई शून्यमा झारेर जिल्लाभर वितरण भइरहेको सूचना अधिकारी खिमराज आचार्यले जानकारी दिए। नेपाल विद्युत् प्राधिकरण वितरण शाखाका प्रमुख त्रिलोचन भट्टराईले पहाडी जिल्ला भएका कारण विद्युत् आपूर्तिमा असहज हुने भएकाले आपूर्ति व्यवस्थामा सुधार गरिएको बताए । भट्टराईका अनुसार अहिले सेवाग्राही मैत्री विद्युत् कार्यालयका रूपमा परिचित हुने गरी सेवाग्राहीको जनगुनासो तत्काल सम्बोधन गर्ने र कार्यालयमा सेवा लिन आउने ग्राहकको समस्या हेरी १० मिनेटभित्रै काम सम्पन्न गर्न निर्देशन दिएको बताए। वितरण केन्द्रले गत वर्ष भोल्टेज सुधार कार्यक्रमअन्र्तगत ११ वटा नयाँ ट्रान्सर्फमर जडान कार्य सम्पन्न गरेको छ। जसमध्ये एउटा २०० केभीका ट्रान्सर्फमर जडान गरिएकोेले यस वर्ष जिल्लामा विद्युत् लाइनमा कुनै समस्य नआउने गरी सुधार गरिएको भट्टराईको भनाइ छ। जिल्लामा अहिले विद्युतीय सवारीको चापसमेत बढ्दै गएको छ। विद्युतीय गाडी चार्जिङ स्टेसन जडानका लागि प्राधिकरणले व्यवसायीहरूलाई सहज सुविधा दिने उद्देश्यले सहजीकरण गरिरहेको छ। विद्युतीय सुरक्षालाई प्राथमिकता दिँदै जिल्लाभरिका विभिन्न स्थानहरूमा रहेका जोखिमपूर्ण वितरण ट्रान्सर्फमरहरूमा घेराबार गर्ने काम सम्पन्न गरेको नेपाल विद्युत् प्राधिकरण अर्घाखाँचीका सूचना अधिकारी खिमराज आचार्यको भनाइ छ। जसअन्तर्गत मालारानी गाउँपालिकामा २४, शीतगंगा नगरपालिकामा २०, पाणिनि गाउँपालिकामा ३, सन्धिखर्क नगरपालिकामा ३ र छत्रदेव गाउँपालिकामा ६ गरी ५६ वितरण ट्रान्सर्फमरहरूमा घेराबार कार्य सम्पन्न भएको हो। विद्युत् वितरण प्रणालीलाई सुरक्षित तथा जोखिममुक्त बनाउने क्रममा बजार क्षेत्र र घनाबस्ती क्षेत्रमा नांगो तारलाई विस्थापित गरी कालो तार जडान गर्ने काम तीव्र गतिमा अगाडि बढेको छ ।"
आज भारतमा ७६ औं गणतन्त्र दिवस मनाइँदै,"नयाँ दिल्ली : आज भारतमा ७६ औं गणतन्त्र दिवस मनाइँदै छ। प्रधानमन्त्री नरेन्द्र मोदीले गणतन्त्र दिवसको शुभकामना दिएका छन्। उनले सामाजिक सञ्जालमा लेखेका छन्, 'गणतन्त्र दिवसको धेरै धेरै शुभकामना। यस अवसरमा, हामी ती सबै महान् व्यक्तित्वहरूलाई श्रद्धाञ्जली अर्पण गर्दछौं, जसले हाम्रो संविधानको मस्यौदा तयार गरेर हाम्रो विकास यात्रा लोकतन्त्र, मर्यादा र एकतामा आधारित छ भनी सुनिश्चित गरे।' गणतन्त्र दिवस विभिन्न कार्यक्रम गरी मनाइने भएको छ। यसको सुरुवात गर्दै राष्ट्रपति द्रौपदी मुर्मुले बिहान १०:३० बजे ड्युटी मार्गमा तिरंगा फहराउने कार्यक्रम रहेको छ। त्यसपछि परेड सुरु हुनेछ, जुन लगभग ९० मिनेटसम्म चल्नेछ। इन्डोनेसियाका राष्ट्रपति प्रबोवो सुबियान्तो प्रमुख अतिथिका रुपमा रहनेछन्। प्रधानमन्त्री मोदीका साथै राजनाथ सिंह र विपक्षी नेता राहुल गान्धी पनि उपस्थित हुने जनाइएको छ। देशभरका ३०० कलाकारहरूले परम्परागत वाद्ययन्त्रहरूमा 'सारे जहाँ से अच्छा' को धुन बजाउँदै परेड सुरु हुनेछ। यसपछि, ५ हजार कलाकारहरूले मिलेर भारतको विकास, सम्पदा र संस्कृति प्रदर्शन गर्नेछन्। परेडमा १६ राज्य र केन्द्र सरकारका १५ मन्त्रालयका ३१ वटा झाँकीहरू सहभागी छन्। यस पटकको गणतन्त्र दिवसको थिम 'स्वर्ण भारत  सम्पदा र विकास' रहेको छ। यस पटक सांस्कृतिक कलाकारहरूले सम्पूर्ण परेड मार्गमा आफ्नो कला प्रदर्शन गर्नेछन्। पहिले कलाकारहरूले राष्ट्रपतिको बाकस अगाडि मात्र प्रस्तुति दिन्थे। यस पटक परेड हेर्न भारतभरबाट करिब १० हजार विशेष पाहुनाहरूलाई आमन्त्रित गरिएको छ। यसमा प्यारालम्पिक टोलीहरू, उत्कृष्ट प्रदर्शन गर्ने गाउँका सरपञ्चहरू, हस्तकला कारीगरहरू, वन र वन्यजन्तु संरक्षणकर्मीहरू समावेश छन्। भारतको केन्द्र सरकारले शनिबार गणतन्त्र दिवसको पूर्वसन्ध्यामा २०२५ का लागि १३९ जना पद्म पुरस्कार प्राप्त गर्नेको नाम घोषणा गरेको थियो।"
"ताप्लेजुङमा पहिचान पक्षधर र प्रहरीबीचको झडपमा २६ जना घाइते, ४ जनालाई गोली लाग्यो","विराटनगर : ताप्लेजुङको पाथीभरा क्षेत्रमा पहिचान पक्षधर र प्रहरीबीच झडप हुँदा २६ जना घाइते भएका छन्। घाइतेमध्ये ५ जना आन्दोलनकारी र २१ जना सुरक्षाकर्मी छन्। झडपका क्रममा प्रहरीले हानेको गोली ४ जनालाई लागेको पहिचान पक्षधरको दाबी छ। उनीहरुका अनुसार गोली लागेकामध्ये ३ जनाको अवस्था गम्भीर रहेको छ। १ जना भने अश्रुग्यास प्रहार गर्दा घाइते भएका हुन्। पाथीभरा क्षेत्रको काफ्लेपाटीभन्दा करिब १ किलोमिटर माथि पहिचान पक्षधरको नो केबलकार समूह तथा प्रहरीबीच शनिबार दिउँसो र साँझ दुईपटक झडप भएको हो। दिउँसोको झडपमा प्रहरीले अश्रु्ग्यास मात्रै प्रहार गरेको थियो। साँझ स्थिति भड्किन थालेपछि गोली नै चलाउनु परेको प्रहरीले जनाएको छ। दिउँसो ४ बजेतिर झडप हुँदा ३ जना सशस्त्र प्रहरी र आन्दोलनरत पक्षका १ जना घाइते भएका थिए । थप घाइते साँझ ६ बजेतिरको झडपमा भएका हुन्। कोशी प्रदेशका प्रहरी प्रमुख डीआईजी राजन अधिकारीले आन्दोलनकारीतर्फ ५ जना र सुरक्षाकर्मीतर्फ २१ जना घाइते भएको जानकारी दिए। घाइतेमध्ये २ जना अन्दोलनकारीलाई गोली लागेजस्तो चोट छ। माहोल नियन्त्रण बाहिर जाने अवस्था बनेपछि प्रहरीले हवाईफायर गरेको हो, उनले भने। अधिकारीका अनुसार घाइते सुरक्षाकर्मीमध्ये नेपाल प्रहरीका १२ र सशस्त्र प्रहरीका ९ जना छन्। इन्स्पेक्टरसहित घाइते भएको उनले बताए। प्रहरीको गोली लागेर तेह्रथुमको म्याङलुङ नगरपालिका९ का यामबहादुर लिम्बू, पाँचथरको मिक्लाजुङ गाउँपालिका५ का मंगल लावती, सगुन लावती र ताप्लेजुङको फुङलिङ नगरपालिका८ का धर्म पालुङ्वा घाइते भएका छन्। घाइतेमध्ये ३ जनालाई थप उपचारका लागि विराटनगरको नोबेल शिक्षण अस्पताल ल्याइएको छ। यामबहादुर, सगुन र धर्मलाई थप उपचारका लागि विराटनगर ल्याइएको हो। त्यसअघि जिल्ला अस्पताल ताप्लेजुङमै उपचार गराइएको थियो। सामान्य अवस्थाका मंगल डिस्चार्ज भइसकेका छन्। घाइतेहरुको स्वास्थ्य अवस्थाका बारेमा जानकारी लिन डीआईजी अधिकारी आफैं नोबेल अस्पताल जाँदैछन्। २ जनालाई गोली लागेजस्तो देखिने चोट छ। १ जनालाई चैं गोली लागेजस्तो देखिँदैन। तर, सबै घाइते बोल्न सक्ने अवस्थामा छन्भन्ने जानकारी छ, उनले भने। पाथीभरा माता केबलकार कम्पनीले पाथीभरा क्षेत्रमा केबलकार निर्माण प्रक्रिया अघि बढाएको छ। त्यसको विरोध गर्दै पहिचान पक्षधरले मुक्कुमलुङ संघर्ष समिति, केबलकार खारेजी संघर्ष समितिलगायतका समिति गठन गरेर आन्दोलन गर्दै आएका छन्। कम्पनीले मंगलबारदेखि केबलकार निर्माणस्थलमा जमिन सम्याउन थालेको थियो। त्यसपछि आन्दोलनकारीहरु पाथीभरा केन्द्रित भएर विरोध गरिरहेका छन्। आन्दोलनकारीले केबलकार निर्माणको काममा अवरोधको प्रयास गरेपछि स्थिति तनावपूर्ण बनेको प्रहरीको भनाइ छ। आन्दोलनकारीले हतियार लुकाएर राखेको सूचना प्रहरीले पाएको थियो। हतियारको खोजीका लागि गएको सुरक्षाकर्मीको टोलीलाई माथिबाट ढुंगा र गुलेलीले हानिएको प्रहरीको भनाइ छ। आन्दोलनकारीबाट खुकुरी, गुलेलीलगायत बरामद भएको डीआईजी अधिकारीले बताए। उनका अनुसार सुरक्षाकर्मी लक्षित आक्रमण हुन थालेपछि सुरुमा अश्रुग्यास हानिएको थियो। आन्दोलनकारी झन् आक्रामक बनेपछि गोली चलाउनु परेको दाबी प्रहरीको छ। तर, शान्तिपूर्ण आन्दोलन गर्दा पनि प्रहरीले दमन गरेको दाबी पहिचान पक्षधरको छ। पहिचान पक्षधरले केबलकार निर्माण नरोकेमा आन्दोलन थप चर्काउने चेतावनी दिएको छ। हडताललगायतका आन्दोलनमा उत्रने चेतावनी दिइएको हो। पाथीभरा मन्दिर क्षेत्रको फुङलिङ नगरपालिका१० काफ्लेपाटीदेखि मन्दिरनजिकसम्म २७ किलोमिटर केबलकार बनाउन काम सुरु भएको छ। पाथीभरा मुक्कुमलुङ केबलकार प्रालिले फुङलिङ नगरपालिकाबाट निर्माण अनुमति लिएर काम सुरु गरेको छ। केबलकारको लागत अनुमान करिब ३ अर्ब रूपैयाँ छ।"
"थ्रेस होल्ड ३ कि ५ प्रतिशत ? : आयोगले मस्यौदा गर्यो ३ नै, गृहले बढाएर पुर्यायो ५","काठमाडौं : संघमा ३ कि ५ प्रतिशत ? प्रदेशमा डेढ कि ३ प्रतिशत ? यसै विषयमा राजनीतिक दलदेखि निर्वाचन विज्ञहरूबीच चौतर्फी बहस भइरहेको छ। ठूला दलका नेताहरू भन्छन्, ससाना पार्टी धेरै भए। राजनीति स्थिरता भएन। त्यसैले थ्रेस होल्ड बढाउनुपर्छ। यसको विपरीत छन्, साना दलका नेताहरू। उनीहरू भन्छन्, थेस्र होल्ड बढाएर देशमा दुई पार्टी सिस्टम ल्याउन खोजिँदै छ। त्यसलाई हामी मान्दै नौं। सशक्त प्रतिकार गर्छौं। निर्वाचन आयोगले भने यथास्थितमा रहेर नयाँ निर्वाचन कानुनको मस्यौदा तयार पारेको छ। प्रमुख निर्वाचन आयुक्त दिनेशकुमार थपलिया भन्छन्, प्रदेशका डेढ र संघमा ३ प्रतिशत हुनुपर्ने जे अवस्था थियो त्यही नै कानुनमा राखेर मस्यौदा पठाएका छौं। के थ्रेस होल्ड बढाउनुपर्छ ? भन्ने प्रश्नमा आयोगका अर्का आयुक्त रामप्रसाद भण्डारीले बढाउनुपर्ने संकेत गरे, अहिलेको राजनीतिक अवस्थाले मुलुक दर्दनाक भयो। देशलाई संगलो बनाउनुपर्छ। तर, मुलुक धमिलो भयो। पूर्वप्रमुख निर्वाचन आयुक्त नीलकण्ठ उप्रेत्ती, आयुक्त इला शर्मा र निर्वाचन विज्ञ गोपालकृष्ण शिवाकोटीको उस्तै अभिव्यक्ति छ, देशको विविध पहिचान, सांस्कृतिक, भौगोलिकता, भाषिकता, समावेशितालाई मार्नुहुँदैन। थ्रेस होल्ड बढाउने हो भने निर्वाचन आयोगले गहिरो अध्ययन गर्नुपर्छ। गृहले थप्यो निर्वाचन आयोगले तयार गरेको निर्वाचन व्यवस्थापन विधेयक मस्यौदामा २०८० असार १८ मा गृह मन्त्रालयमार्फत सरकारलाई बुझाइसकेको छ। हिउँदे अधिवेशनमा सरकारले सो विधक मस्यौदा संसद्मा पेस गर्न लागेको छ। निर्वाचनलाई स्वच्छ, निष्पक्ष, विवादरहित बनाउन आयोगले निर्वाचन व्यवस्थापन विधेयक को मस्यौदा तयार गरेको थियो। यसलाई गृहले प्रदेशतर्फ डेढबाट बढाए ३ र संघमा ३ बाट बढाए ५ प्रतिशत थ्रेस होल्ड बनाइएको पूर्वनिर्वाचन आयुक्त इला शर्माले बताइन्। यो मस्यौदा कानुन, न्याय तथा संसदीय मामिला मन्त्रालयमा छ। निर्वाचन, विविधता, समावेशी प्रतिनिधित्व तथा राजनीतिक स्थिरताको सन्दर्भमा निर्वाचन थ्रेस होल्ड बारे शुक्रबार काठमाडौंमा भएको बहसमा बोल्दै पूर्वनिर्वाचन आयुक्त शर्माले आयोगले तयार गरेको निर्वाचन कानुन मस्यौदामा गृह मन्त्रालयले कैंची चलाएकामा आपत्ति जनाइन्। आयोगले पेस गरेको मस्यौदामा थ्रेस होल्डलाई बढाएर गृह मन्त्रालयबाट प्रदेशमा ३ र संघमा ५ प्रतिशत पुर्याएको सुन्नमा आएको छ। थप घट गर्ने अधिकार संसदीय समिति र संसद्को हो। आयोग संवैधानिक निकाय हो। गृह मन्त्रालय आयोगको तालुकदार मन्त्रालय पनि होइन, हुलाकी मात्रै हो, उनले बहसमा भनिन्, आयोगले यो कार्यको विरोध र आपत्ति जनाउनुपर्छ। राष्ट्रिय निर्वाचन पर्यवेक्षण समिति (नियोक)ले सो बहस आयोजन गरेको थियो। थ्रेस होल्ड बढाउँदा के हुन्छ ? राजनीति स्थिरता र दल टुटफुट नहोस् भन्ने उद्देश्यले विश्वका देशहरूमा थ्रेस होल्ड राख्ने गरिन्छ। निर्वाचन विज्ञ गोपालकृष्ण शिवाकोटीका अनुसार राजनीतिक आवरणमा आउने समूहलाई रोक्न पनि थ्रेड होल्ड राखिन्छ। उनले भने, पब्लिकको धारणा, गहिरो अध्ययन गरेर थ्रेस होल्ड बढाउनुपर्छ वा घटाउनुपर्छ। यो निर्णय दलहरूले गोप्य कोठामा गर्नुहुँदैन। तीनै तहमा पूर्ण समानुपातिक निर्वाचन प्रणाली जरुरी राजनीतिक स्थिरताको बहानामा थ्रेस होल्ड बढाउनु नहुने पूर्वप्रमुख निर्वाचन आयुक्त नीलकण्ठ उप्रेतीले तर्क गरेका छन्। बहस कार्यक्रममा उनले साना दलले देश स्थिर भएन भन्नेहरूका लागि जवाफ दिँदै भने, यसअघि पनि बहुतको सरकार थियो। किन ढल्यो ? र, दुई दलीय प्रणालीले स्थिर हुन्छ भन्ने छैन। समानुपातिक निर्वाचन प्रणालीलाई दलहरूले गलत तरिकाले प्रयोग गरेको पूर्वप्रमुख निर्वाचन आयुक्त उप्रेतीले बताए। उनले भने, नेताहरूले राजनीतिमा समानुपातिक प्रतिनिधित्वलाई जागिर खुवाउने माध्यम बनाए। अहिलेको समानुपातिक निर्वाचन प्रणालीले झनै बर्दाद भयो। परिवारकै लागि ल्याइदिए जस्तो भयो। तीनै तहको निर्वाचनलाई पूर्ण समानुपातिक बनाउन जरुरी रहेको उनले बताए। उनले भने, उम्मेदवार कसलाई बनाउने विषयमा दलभित्र आन्तरिक चुनाव गराउनुपर्छ। कार्यकर्ताले कसलाई समानुपातिक बन्दसूचीमा नाम पठाउनेबारे आन्तरिक रूपमा निर्वाचनका माध्यले छनौट गर्छ। सबैतिर थ्रेस होल्ड एकै किसिमको हुनुपर्छ थ्रेस होल्डको विषय दुईवटा कानुनमा आउँछ। पहिलो प्रतिनिधिसभा र प्रदेशसभामा समानुपातिक तर्फबाट प्रतिनिधित्व गर्ने सवालमा र दोस्रो कुनै पनि राष्ट्रिय पार्टी हो ? प्रादेशिक पार्टी हो ? कि स्थानीय तहको पार्टी हो ? भन्ने पार्टीको वर्गीकरण गर्ने विषयमा थ्रेस होल्ड सम्बन्धित छ। हाल प्रतिनिधित्वको विषयमा संघमा तीन प्रतिशत र प्रदेशमा डेढ प्रतिशत हुनुपर्ने र एक जना प्रत्यक्षतर्फ जित्नुपर्ने व्यवस्था छ। हामीले पुरानै थ्रेस होल्डलाई समावेश गरेर प्रस्ताविक निर्वाचन ऐनको मस्यौदामा राखेर पठाएका छौं। संघ र प्रदेशको फरकफरक प्रतिशत राख्नु हुँदैन भन्ने आयोगको धारणा छ। केन्द्र भनेको देशभरिको हो, प्रदेश भनेको त्यो प्रदेशभरिको हो। त्यसैले प्रदेश र संघका लागि एउटै थ्रेस होल्ड राख्नुपर्छ। मतदाताको भ्यालु सबैतिर बराबर हुनुपर्छ। कहीँ डेढ प्रतिशत हुने कहीँ ३ प्रतिशत हुनुहुँदैन। मतदाताको मतको भ्यालु हो थ्रेस होल्ड। मतदाताको मतको भ्यालु घटाउनु हुँदैन। मतदाताको सारभौम अधिकार र मतको मूल्य जता पनि समान कदर हुनुपर्छ। हामी कहाँ राष्ट्रिय पार्टीको व्यवस्था छ। तर, प्रादेशिक पार्टीको व्यवस्था छैन। कुनै पनि राष्ट्रिय पार्टी हुनका निम्ति उसले एउटा निश्चित मत प्रतिशत प्राप्त गर्नुपर्छ। त्यसलाई थ्रेस होल्ड भनिन्छ। जति नै राखे भो। यसका अतिरिक्त उसको प्रतिनिधित्व राष्ट्रिय पार्टी हुनका निम्ति कम्तीमा तीनवटा प्रदेशमा प्रतिनिधित्व त हुनुपर्छ। एउटै प्रदेशबाट केन्द्रमा प्रतिनिधित्व हुन्छ भने त्यो प्रादेशिक पार्टी हो। दुई वा सोभन्दा बढी वा तीन कतिवटा वा कतिवटा हुन्छ ? त्योबाट एक जना प्रतिनिधित्व हुनुपर्छ। अहिले एक जना मात्रै छ। प्रतिनिधिसभामा कम्तीमा तीनवटा प्रतिनिधित्व हुनुपर्छ। यसबारे नयाँ कानुनमा प्रस्ताव गर्न लागेका छौं। जस्तो, इन्डियामा तीनवटा राज्यबाट तीनतीन जनाको दरले प्रतिनिधित्व नभई त्यो राष्ट्रिय पार्टी हुँदैन। अर्को दलले कति क्षेत्रमा उम्मेदवार उठाउँछ र संगठन संरचाना कस्तो हुनुपर्छ भन्ने विषय पनि कानुनमा राख्न लागेका छौं। देशभरि संगठन संरचना भयो भने मात्रै त्यसलाई राष्ट्रिय पार्टीको मान्यता दिनुपर्छ। यसको ७७ जिल्लामा कमिटी हुनैपर्छ।"
चिकित्सा शिक्षा पुनरावलोकनको खाँचो,"मेडिकल काउन्सिलको हालैको चिकित्सा शिक्षामा स्नातक तह एमबीबीएस र बीडीएसको चिकित्सक दर्ता प्रमाणपत्र (लाइसेन्सिङ) परीक्षामा झन्डै ६८ प्रतिशत परीक्षार्थी फेल भएका छन् । परीक्षामा एमबीबीएस र बीडीएसतर्फ ८ सय ४४ जना परीक्षार्थी सहभागी थिए । तीमध्ये २ सय ६२ जनामात्र उत्तीर्ण भएका छन् । त्यो भनेको (३१ दशमलव शून्य ४ प्रतिशत हो । ५ सय ८२ जना फेल भए । अर्थात् ६८ दशमलव ९६ प्रतिशतले परीक्षा उत्तीर्ण गर्न सकेनन् । यसले चिकित्सा शिक्षाको वर्तमान अवस्था प्रष्ट झल्काएको छ । नतिजा परीक्षार्थीहरूको कमजोरीको मात्रै चित्र होइन । चिकित्सा शिक्षा शैक्षिक प्रणाली, विद्यार्थी छनोट प्रक्रियालगायत मै व्यापक पुनरावलोकनको आवश्यकता पनि यसले दर्शाउँछ । नेपाल र विदेशमा अध्ययन गरेका विद्यार्थीहरू उस्तैउस्तै संख्यामा अनुत्तीर्ण भएका छन् । मेडिकल कलेजहरूमा पाठ्यक्रमको प्रभावकारिता, विद्यार्थीहरूको तयारी र शिक्षण पद्धतिमा यो नतिजाले ठूलो प्रश्न खडा गरेको छ । अझ हालै नेपालबाट उत्तीर्णहरूमाथि अमेरिकाले शंका नै व्यक्त गरेको थियो । हाम्रो परीक्षा प्रणालीमाथि शंका गरेर विश्वसनीयतामाथि प्रश्न उठेको थियो । अन्तर्राष्ट्रिय रूपमा पनि त्यसले लज्जा उत्पन्न गराएको थियो । ५५ वर्ष पढेका विद्यार्थीले लाइसेन्स परीक्षा उत्तीर्ण गर्न नसक्नु भनेको ठूलो बिडम्वना हो । शैक्षिक गुणस्तरमाथि ठूलो प्रश्न हो । आखिर चिकित्सा शिक्षा आयोगको परीक्षा उत्तीर्णहरूले मात्रै चिकित्सा शिक्षा पढ्ने योग्यता राख्छन् । त्यसरी उत्तीर्ण भएर पढिवरि कलेजका परीक्षा उत्तीर्णहरू लाइसेन्स लिनचाहिँ किन योग्य हुन सकेनन् अहम् प्रश्न हो । जबरजस्ती डाक्टरी पढ्नु पर्ने पारिवारिक दबाबकै कारण विद्यार्थी फेल भएका हुन् ? होइन भने ५० प्रतिशतमात्र नम्बर ल्याए पुग्ने वस्तुपरक प्रश्नहरूको लाइसेन्स परीक्षा पनि किन उत्तीर्ण हुन सकेनन् ? यसबाट विद्यार्थी छनोट प्रक्रियाबाट सुधार गर्नुपर्ने स्थिति देखापरेको छ । अनि मेडिकल कलेजहरूमा भइरहेको पढाइको गुणस्तरको अनुगमन र निगरानीमा पनि कडाइ गर्नुपर्ने आवश्यकता देखिएको छ । त्यो नियामक निकायको दायित्व हो । समग्र चिकित्सा शिक्षाको समीक्षा र पुनरावलोकन नगरिए यो प्रवृत्ति दोहोरिने निश्चित छ । त्यसको प्रत्यक्ष प्रभाव राज्यको लगानी र स्वास्थ्य क्षेत्रसमेतमा पर्छ ।"

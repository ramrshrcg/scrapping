शीर्षक,विवरण
"ट्रम्प प्रशासन आक्रामक, अमेरिकामा पहिलो दिन करिब ५ सय आप्रवासी पक्राउ","काठमाडौं : अमेरिकी राष्ट्रपति डोनाल्ड ट्रम्पले नयाँ कार्यदेश जारी गरेको पहिलो दिन नै करिब ५ सय आप्रवासीहरू पक्राउ परेका छन्। गैरकानुनी रूपमा अमेरिकामा बस्दै आएका करिब ५ सय आप्रवासीहरूलाई प्रकाउ गरिएको बीबीसीले जनाएको छ। ह्वाइट हाउसका प्रेस सचिव क्यारोलिन लेभिटका अनुसार ट्रम्प प्रशासनले पहिलो ३३ घण्टामा उनीहरूलाई पक्राउ गरेको हो। ट्रम्प प्रशासनले उनीहरूलाई कागजात नभएका अपराधीहरूको संज्ञा दिएको छ। आप्रवासनसम्बन्धी नयाँ कार्यदेश जारी गरेलगत्तै ट्रम्प प्रशासनले सीमा गस्ती, अध्यागमन र भन्सार प्रवर्तनलगायत सम्बन्धित निकायलाई आफ्नो नीति कार्यान्वयनका लागि कडा निर्देशन दिएको छ। लेभिटले गैरकानुनी तरिकाले बसिरहेका अपराधिहरूलाई छिट्टै देश निकाला गरिने बताए। पक्राउ परेकाहरूलाई प्रक्रिया पुर्याएर तुरुन्तै डीपोर्ट गरिने र गैरकानुनी तरिकाले बसिरहेकाहरूको खोजी तीव्र पारिने उनले बताए। ट्रम्पले आप्रवासन नीतिलाई एजेन्डा नै बनाएर चुनावमा होमिएका थिए। गत सोमबार सपथग्रहण गर्नेवित्तिकै उनले आप्रवासनसम्बन्धी विभिन्न कार्यदेशहरू जारी गरेका थिए। जसमा उनले अमेरिकाको दक्षिणी सीमा अर्थात् मेक्सिकोसँग जोडिएको सीमामा आपतकालीन घोषणा गर्ने आदेशमा हस्ताक्षर गरेका थिए। ट्रम्पले अमेरिकी सीमाहरू बन्द गर्ने र मानव बेचबिखनसहितका आपराधिक गतिविधिलाई रोक्ने घोषणा गरेका थिए। आप्रवासीले जन्म दिएका बच्चाले स्वतः अमेरिकी नागरिकता प्राप्त गर्ने व्यवस्था खारेज गरेका थिए। अमेरिकामा रहेका शरणार्थीहरूको पुनर्वास नीतिमा पनि फेरबदल गरिएको थियो। त्यस्तै बाइडेन प्रशासनले सुरु गरेको योजनालाई पनि ट्रम्पले रोक लगाएका थिए। बाइडेनले क्युबा, हाइटी, निकारगुआ र भेनेजुयलाबाट करिब २० हजार आप्रवासीलाई अमेरिकामा शरण दिने घोषणा गरेका थिए। ट्रम्पले उक्त योजना उल्टाएका हुन्। ट्रम्पले जारी गरेका नीतिहरूलाई द्रूत गतिमा कार्यान्वयन गरिरहेका छन्। अमेरिकामा जन्म दिने बच्चाले 'जन्मसिद्ध अधिकार' पाउने व्यवस्थालाई पनि ट्रम्पले खारेज गरेका थिए। यो नीति १ फेब्रुअरीदेखि लागु हुने बीबीसले जनाएको छ। अमेरिकामा गैरकानुनी बसिरहेका आप्रवासीले जन्माउने बच्चाहरूले १९ फेब्रअरीपछि जन्मसिद्ध अधिकार पाउनेछैन। त्यस्तै डीईआइ अर्थात् विविधता, समानता र समावेशीकरणसम्बन्धी कार्यक्रम लुकाउने प्रयासबारे उजुरी गर्न आह्वान गरिएको छ। १० दिन भित्र यस खालको जानकारी नदिइए प्रतिकूल परिणाम आउने चेतावनीसमेत दिइएको छ।"
असनमा आगलागीबाट ३५ लाखको क्षति,काठमाडौं : काठमाडौं महानगरपालिका वडा नं २७ असनको अन्नपूर्ण मन्दिर नजिकैको एक घरमा आगलागी हुँदा रु ३५ लाख बराबरको क्षति भएको जिल्ला प्रहरी परिसर काठमाडौँले जनाएको छ। आज दिउँसो असनस्थित सुनील तुलाधरको पाँचतले पक्की घरको भुइँ तलामा रहेको विद्युतीय सामान तथा भाँडाको गोदाममा सटर वेल्डिङका क्रममा विद्युत्को तार सर्ट भई आगलागी भएको परिसरका प्रहरी नायब उपरीक्षक एवं प्रवक्ता पूर्णिमाकुमारी चन्दले जानकारी दिइन् । घटनास्थलमा परिसरबाट प्रहरी नायब उपरीक्षक रुकेश तन्डुकारको कमाण्डमा गएको १५ जनाको टोली र जुद्ध बारुण न्युरोडको दुई वटा बारुणयण्त्र र ललितपुरको एक गरी तीन वटा दमकलको सहयोगमा आगो निभाइएको उनले बताइन् । आगलागीबाट कुनै मानवीय क्षति भने नभएको परिसरले जनाएको छ।
ठगी मुद्दाका प्रतिवादी अनिल पोखरेल ५ लाख धरौटीमा छुटे,"विराटनगर : ठगी मुद्दाका प्रतिवादी मोरङको रंगेली नगरपालिका२ घर भइ काठमाडौंमा बस्दै आएका ४३ वर्षीय अनिलकुमार पोखरेल ५ लाख रूपैयाँ धरौटी बुझाएर छुटेका छन्। जिल्ला अदालत मोरङका न्यायाधीश चित्रबहादुर गुरुङको इजलासले उनीसँग धरौटीबाट ५ लाख रूपैयाँ लिएर मुद्दाको पुर्पक्ष गर्न बिहीबार आदेश दिएको हो। उनी संघीय संसदको सार्वजनिक लेखा समितिका सभापति ऋषिकेश पोखरेलका पूर्वस्वकीय सचिव हुन्। आदेशलगत्तै उनी धरौटीबापतको रकम बुझाएर छुटेको जिल्ला अदालत मोरङका सूचना अधिकारी हेमबहादुर बुढाथोकीले जानकारी दिए। तत्काल प्राप्त प्रमाणका आधारमा पछि ठहरे बमोजिम हुने गरी इजलासबाट आदेश भएको हो, बुढाथोकीले भने। उनका अनुसार अदालतले अनिलसँग बिहीबार नै बयान लिएपछि वादी नेपाल सरकार र प्रतिवादीतर्फका कानुन व्यवसायीबीच थुनछेक बहस भएको थियो। बहस सकिएपछि अदालतले उनलाई धरौटी लिएर छाड्न आदेश दिएको हो। अनिलविरुद्ध ३८ लाख ८० हजार रूपैयाँ बिगो मागदाबीसहित मुद्दा दायर भएको थियो। उनी गत पुस २५ गते पक्राउ परेका थिए। प्रहरीले अनुसन्धान टुंग्याएर मंगलबार मिसिल (अनुसन्धान प्रतिवेदन) सरकारी वकिल कार्यालयमा बुझाएको थियो। मिसिलका आधारमा अभियोगपत्र तयार पार्दै वकिल कार्यालयले अनिललाई प्रतिवादी बनाएर बुधबार ठगी मुद्दा दर्ता गरेको हो। उनले एमबीबीएसमा छोरीको नाम निकालिदिने भन्दै सप्तरीको अग्नीसाईर कृष्णासवरन गाउँपालिका५ बकधुवाका बौआलाल चौधरीसँग विभिन्न मितिमा ३८ लाख ८० हजार रुपैयाँ लिएको आरोप छ। अनिल नेकपा (एमाले) मोरङका जिल्ला सदस्य हुन्। पार्टीको कोटाबाट छोरीलाई एमबीबीएस भर्ना गरिदिने भन्दै आफूसँग २०७१ देखि २०७३ सालसम्म रकम लिएको बयान बौआलालले दिएका छन्। एबीबीबीएसमा छोरीको नाम ननिस्किएपछि बौआलालले पैसा फिर्ता मागेका थिए। पैसा फिर्ता माग्दा उल्टै आफूसँग जबरजस्ती ५० लाख रुपैयाँ ऋण लिएको कागज अनिलले बनाएको बौआलालले दिएको बयानमा उल्लेख छ। बौआलालले २ वर्षअघि आफू ठगीमा परेको भन्दै अनिलविरुद्ध प्रहरीमा जाहेरी दिएका थिए। तर, प्रहरीले लिन मानेन। हुलाकमार्फत जाहेरी पठाएर उनले उच्च अदालत विराटनगरमा पनि रिट दायर गरेका थिए। उच्च अदालतले अनुसन्धान गर्न आदेश दिएपछि प्रहरीले पक्राउ गरेर अनिलमाथि ठगी मुद्दामा अनुसन्धान गरेको थियो।"
ब्राउन सुगरसहित दुई जना पक्राउ,सिरहा : सिरहा नगरपालिका१७ भन्सार गेट छेउबाट प्रहरीले चेकजाँच क्रममा दुई जनालाई लागूऔषधसहित पक्राउ गरेका छन्। गोलबजार नगरपालिका७ हृदय सिंह र वडा८ का धर्मेन्द्र यादवलाई लागूऔषधसहित पक्राउ गरेको जिल्ला प्रहरी कार्यालय सिरहा प्रवक्ता तथा डीएसपी विरेन्द्र पासवानले जानकारी दिए। उनीहरु जयनगर (भारत)बाट माडरतर्फ प्रदेश ३०३००१ प ९८३६ नम्बरको मोटरसाइकलमा आएका थिए। शंका लागेपछि चेकजाँच गर्दा मोटरसाइकल चालक सिंहले लगाएको पेन्टको गोजीमा लुकाई छिपाई राखेको अवस्थामा ब्राउन सुगरजस्तो देखिने पदार्थ प्लाष्टिकसहित तौल गर्दा ५ ग्राम २०० मिलिग्राम फेला परेको हो। सिंह र सोही मोटरसाइकल पछाडी सवार गोलबजार नगरपालिका८ का २२ वर्षीय धर्मेन्द्र यादवलाई मोटरसाइकलसहित नियन्त्रणमा कारबाही प्रहरीले अगाडि बढाएको छ। अदालतबाट म्याद थप गरि अनुसन्धान भइरहेको प्रहरीले जनाएको छ।
इजरायलमा बर्ड फ्लुको नयाँ संक्रमण,"तेल अभिभ : इजरायलको मातेह येहुदा क्षेत्रीय परिषद्को किबुट्ज जोरामा टर्कीको बथानमा एच५एन१ बर्ड फ्लु संक्रमण पत्ता लागेको छ। चारवटा कुखुरा तथा करिब १९ हजार ३०० टर्कीको असाधारण मृत्यु भएपछि कृषि तथा खाद्य सुरक्षा मन्त्रालयको प्रयोगशालामा नमुना पठाइएको थियो, जसले शंकाको पुष्टि गरेको थियो। यो हालको फ्लु सिजनमा व्यावसायिक कुखुरामा बर्ड फ्लुको १६औँ केस हो। विगत दुई हप्तामा बर्ड फ्लुका दुई थप केसहरू फेला परेका थिए। यस रोगको फैलावट रोक्नको लागि कृषि तथा खाद्य सुरक्षा मन्त्रालयले एभियन इन्फ्लुएन्जाको उपचारका लागि विश्व पशु स्वास्थ्य संगठन (डब्ल्यूओएएच)ले सिफारिस गरेको प्रक्रियाअनुसार काम गरिरहेको छ। कृषि तथा खाद्य सुरक्षा मन्त्रालयका भेटेरिनरी सेवाहरूले यस क्षेत्रका सबै कुखुरा घरहरूको सक्रिय अनुगमन गर्न जारी राखेका छन्। कृषि तथा खाद्य सुरक्षा मन्त्रालयले कुखुरा फार्मका प्रजननकर्ताहरूलाई आफ्नो कुखुरालाई भवनभित्र राख्न र खुला ठाउँमा घुम्नबाट रोक्न आह्वान गरेको छ।"
सुप्रिम सहकारी ठगी प्रकरण : रवि लामिछानेविरुद्धको थुनछेक बहस हेर्दाहेर्दैमा,"भैरहवा : राष्ट्रिय स्वतन्त्र पार्टीका सभापति रवि लामिछानेविरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहस हेर्दाहेर्दैमा राखिएको छ। बिहीबारदेखि सुरु भएको थुनछेक बहस नसकिएपछि मुद्दा हेर्दाहेर्दै राखिएको हो। बुधबार अदालतमा हाजिर भएका लामिछानेको बयान सकिएपछि परिवार र कानुन व्यवसायीको जिम्माजमानी छाडिएको थियो। बिहीबार थुनछेक बहस नसकिएपछि हेर्दाहेर्दैमा राखेर शुक्रबार बिहान साढे १० बजे हाजिर हुने गरी लामिछानेलाई परिवार र कानुन व्यवसायीको जिम्माजमानीमा पठाइएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले बताए। थुनछेक बहस सुरु हुनु अघिनै सरकारी वकिल, जाहेरवालाका अधिवक्ताले अभियुक्तलाई प्रहरी हिरासतमा पठाउनुपर्नेमा परिवार र कानुन व्यवसायीको जिम्माजमानीमा लगाउनु अहिलेसम्म नभएको अभ्यास गरिएको भन्दै इजलासमा प्रतिवाद गरेका थिए। सुनुवाइका क्रममा थुनछेक बहस चलिरहँदा रवि लामिछानेलाई हिरासत पठाउनुपर्नेमा बाहिरै रहने गरी श्रीमतीको जिम्मा लगाएपछि सरकार पक्षले प्रश्न उठाएको हो। बहसमा वादीका तर्फबाट जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेल, सहायक जिल्ला न्यायाधिवक्ता बसन्तराज पोखरेल, गोकर्णराज घिमिरे, सुनिल लामिछाने, पवित्र भण्डारी, सोमकान्त भण्डारी, उप न्यायाधिवक्ता रवि न्यौपाने, प्रकाश मरासिनीले बहस गरेका थिए। त्यस्तै जाहेरवालाको तर्फबाट वरिष्ठ अधिवक्ता दिनेश त्रिपाठीले बहस गरेका थिए। शुक्रबार जाहेरावाला र प्रतिवादीको तर्फबाट बहस हुने बताइएको छ।"
ढाका जान लागेका भारतीय नागरिक पेस्तोलसहित त्रिभुवन विमानस्थलबाट पक्राउ,काठमाडौं : त्रिभुवन अन्तर्राष्ट्रिय विमानस्थलबाट पेस्तोलसहित एक भारतीय नागरिक पक्राउ परेका छन्। काठमाडौंबाट ढाका जाँदै गरेका भारतीय नागरिक मोहम्मद निजामुद्दिनलाई पेस्तोलसहित विमानस्थल प्रहरीले पक्राउ गरेको हो। उनी आज अपरान्ह काठमाडौं हुँदै बंगलादेश जाँदै थिए। प्रहरीले उनीमाथि थप अनुसन्धान गरिरहेको जनाएको छ।
"१६ औं योजना समृद्ध नेपाल, सुखी नेपालीको आधारशिलामा तयार : राष्ट्रिय योजना आयोग","सामाजिक न्याय र समान विकासलाई सुनिश्चित गर्न सबै वर्ग र समुदायलाई योजनाको फाइदा पुर्याउने गरि कार्यक्रमहरू निर्माण र कार्यान्वयन गरिने आयोगले जनाएको छ । काठमाडौं : राष्ट्रिय योजना आयोगले तीनै तहका सरकारबीच सहकार्य र समन्वय गर्दै १६ औं योजनाको कार्यान्वयनलाई व्यवस्थित बनाइने जनाएको छ । बिहीबार काठमाडौंमा पत्रकार सम्मेलन गर्दै आयोगले १६ औं योजना समृद्ध नेपाल, सुखी नेपालीको आधारशिलामा तयार भएकाले तीनै तहका सरकारबीच सहकार्य र समन्वय गर्दै कार्यान्वयनलाई व्यवस्थित बनाइने जनाएको हो । १६ औं योजना कार्यान्वयनमा दिगो विकास लक्ष्य स्थानीयकरण र अतिकम विकसित देशबाट स्तरोन्नती हुने लक्ष्यलाई प्राथमिकतामा राखिएको आयोगका उपाध्यक्ष प्रा डा शिवराज अधिकारीले बताए । आयोगले आन्तरिक सुधारका महत्वपूर्ण कदमहरु चालेको र आयोजना बैंकको व्यवस्थित र अध्यावधिक गर्न खोजिएको जनाएको छ । योजनाले सुशासन, सामाजिक न्याय र समृद्धिलाई केन्द्रमा राख्दै आर्थिक वृद्धिलाई प्रवर्द्धन र जनताको जीवनस्तर सुधार गर्नका लागि मार्गदर्शन प्रदान गरेको उपाध्यक्ष अधिकारीले बताए। यस योजनाको प्रभावकारी कार्यान्वयनका लागि विषयगत योजनालाई क्षेत्रीय कार्यान्वयन रणनीतिमा रूपान्तरण गर्नु आवश्यक रहेको उनको भनाइ छ । सामाजिक न्याय र समान विकासलाई सुनिश्चित गर्न सबै वर्ग र समुदायलाई योजनाको फाइदा पुर्याउने गरि कार्यक्रमहरू निर्माण र कार्यान्वयन गरिने आयोगले जनाएको छ । राष्ट्रिय योजना आयोगले समपुरक अनुदान र विशेष अनुदान मार्फत स्रोतको वितरणमा समानतामा आधारित प्रणाली लागू गरेको जनाएको छ ।"
राष्ट्रिय सहमतिमा मात्र संविधान संशोधन हुन्छ : सञ्चारमन्त्री गुरुङ,काठमाडौं : सञ्चार एवं सूचना प्रविधिमन्त्री पृथ्वीसुब्बा गुरुङले राष्ट्रिय सहमतिमा मात्र संविधान संशोधन हुने बताएका छन्। रुपन्देहीमा आयोजित पत्रकार भेटघाटमा गुरुङले संविधान संशोधनका विषयमा प्रतिपक्षले अनावश्यक प्रचार गरेको आरोप लगाए। उनले कांग्रेसएमालेले संशोधनका लागि एजेण्डा तयार गर्ने र त्यसलाई राष्ट्रिय छलफलमा लैजाने बताए। उनले मुलुक र नागरिकको लागि सुशासन कायम गर्न पुराना कानुनलाई अध्यादेशमार्फत संशोधन गर्न खोजेको बताए। मन्त्री गुरुङले अध्यादेशको विरोध गर्नुभन्दा पनि यसको विषयवस्तुमा ध्यान दिन आग्रह गरे। सरकारले ल्याएको अध्यादेशको विभिन्न प्रतिपक्षी दलले विरोध गर्नुको कुनै अर्थ नभएको उनको भनाइ छ। सहकारीसम्बन्धी विधेयक ल्याएर सहकारी पीडितको समस्या समाधान गर्ने र बचतकर्ताहरूको बचत फिर्ताका लागि सहकारी कोष निर्माण गर्नेगरी सरकार अघि बढ्न खोजेको उनले बताए। सहकारी ठगीमा संलग्नहरूको कारबाहीका लागि सरकारले संसदीय छानबिन विशेष समितिको प्रतिवेदनलाई कार्यान्वयनको दिशामा लगेको पनि मन्त्री गुरुङले बताए। उनले लामो समय अलपत्र परेको बुटवलनारायण सडक खण्डले अहिलेको सरकार आएपछि गति लिएको भन्दै विकासका काममा सरकार द्रुत गतिमा अगाडि बढिरहेको पनि बताए।
"कांग्रेसका सांसद गुरुङ पुन: निलम्बन हुने सम्भावना, सर्वोच्चले दियो निस्सा","काठमाडौं : भ्रष्टाचार मुद्दामा दोषी ठहर भएका नेपाली कांग्रेसका सांसद टेकबहादुर गुरुङ पु्न : निलम्बन हुने सम्भावना बढेको छ। न्यायाधीश सपना प्रधान मल्ल, बालकृष्ण ढकाल र नृपध्वज निरौलाको पूर्ण इजलासले गुरुङको मुद्दा पुनरवलोकनका लागि अनुमति दिएको हो। अदालतले निस्सा दिने आदेश गरेको हो। भ्रष्टाचार मुद्दा लागेका गुरुङको सांसद पद निलम्बन फुकुवा गर्न सर्वोच्च अदालतले नै आदेश गरेको थियो। भृकुटीमण्डपको जग्गा फनपार्कलाई भाडामा दिँदा भ्रष्टाचार गरेको ठहर गर्दै विशेष अदालतले गुरुङलाई दोषी ठहर गरेको हो। यस अगाडि संघीय संसद्का महासचिव पद्यप्रसाद पाण्डेयका अनुसार निलम्बनसम्बन्धी सर्वोच्च अदालतका न्यायाधीशद्वय मनोजकुमार शर्मा र विनोद शर्माको इजलासले गुरुङको उत्प्रेषणको आदेशद्वारा बदर गरिएसँगै निलम्बन फुकुवा भएको थियो। अख्तियार दुरुपयोग अनुसन्धान आयोगले उनीविरुद्ध भ्रष्टाचार निवारण ऐनबमोजिम विशेष अदालतमा मुद्दा दायर गरिएपछि निलम्बनमा परेका सांसद गुरुङ सर्वोच्च अदालतको आदेशसँगै फुकुवा भएका थिए। मनाङबाट प्रतिनिधिसभा सदस्यमा निर्वाचित गुरुङ निर्वाचित भएका हु्न्।"
पेस्तोलसहित ४ भारतीय नागरिक पक्राउ,"कञ्चनपुर : भीमदत्त नगरपालिका६ ऐठपुर नजिक पूर्वपश्चिम राजमार्गबाट चार भारतीय नागरिकलाई पक्राउ परेका छन्। जिल्ला प्रहरी कार्यालयले भारतीय युके ०६ एआर ०८४६ नम्बरको कारलाई गएराति जाँच गर्दा पेस्तोल फेला पारेको हो । जिल्ला प्रहरी कार्यालयका प्रहरी नायब उपरीक्षक उमेशराज जोशीले कारको चालकको सिटको पछाडिको भागमा पेस्तोल राखेको फेला परेको जानकारी दिए । पेस्तोल फेला परेपछि कारमा रहेका भारतीय नागरिक सञ्जय जेठी,कोमल विष्ट, जीवन सिंह र उमेद सिंह अधिकारी पक्राउ परेका हुन्। उनीहरुलाई पक्राउ गरी अनुसन्धानको कार्य अगाडि बढाइएको प्रहरीको भनाई छ।"
क्यालिफोर्नियामा कन्सुलर शिविर सञ्चालन,"सान् फ्रान्सिस्को : नेपाली राजदूतावास वासिङटन डीसीको आयोजनामा क्यालिफोर्नियाको सान् फ्रान्सिस्कोमा कन्सुलर, राहदानी शिविर सुरु भएको छ। नेपाली एसोसिएसन अफ नर्दन क्यालिफोर्निया (नान्स) र गैरआवासीय नेपालीस संघ क्यालिफोर्निया च्याप्टरको सहयोगमा यो ५ दिने शिविर सञ्चालन भएको हो। ५ दिने शिविरमा ७ सय जनाको आवेदन लिएर काम सुरु गरिएको दूतावासका कार्यबाहक राजदूत एवं नियोग उपप्रमुख शरदराज आरनले जानकारी दिए। दूतावासमा पुग्न लाग्ने समय र खर्चका हिसाबले शिविरबाट धेरै नै लाभ हुने देखियो र यो काम गरेर ठीक गरियो भन्ने लागेको छ, आरनले संक्षिप्त उद्घाटनका क्रममा भने। घरदैलोमा सेवा दिने सरकारको प्राथमिकतालाई अनुशरण गर्दै शिविर सञ्चालन गरिएको उहाँको भनाइ थियो। त्यस्तै, क्यालिफोर्नियाका अवैतनिक महावाणिज्य दूत ऋषि ढकालले बे एरियामा धेरै नेपालीको बसोबास छ भनेर नै दूतावासले शिविर सञ्चालन गरेको जानकारी दिए। स्थानीय आयोजक संस्था नान्सका अध्यक्ष प्रितेश कार्कीले ५ दिनमा आवश्यक परेका सबैले सेवा पाउन नसक्ने उल्लेख गर्दै समय थप्न आग्रह गरेका थिए। त्यस्तै अर्का आयोजक एनआरएनए क्यालिफोर्नियाका अध्यक्ष हरी ओझाले दूतावास र स्थानीय स्वयं सेवकको प्रयासका लागि आभार प्रकट गरे। सो शिविरमा राहदानीका साथै वारेसनामालगायतको सेवा पनि उपलब्ध भइरहेको छ।"
थुनछेक बहसमा अधिवक्ताको प्रश्न : अभियुक्त रविलाई हिरासतमा किन नपठाएको ?,"भैरहवा : जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहसमा बुधबार अभियुक्त रवि लामिछानेलाई हिरासतमा किन नराखेको भन्दै इजलासमा प्रश्न उठेको छ। बहसका क्रममा वादी (पीडित) तर्फबाट बरिष्ठ अधिवक्ता दिनेश त्रिपाठीले अभियुक्त लामिछानेलाई प्रहरी हिरासतमा किन नराखिएको भन्दै प्रश्न गरेका हुन्। स्रोतका अनुसार अधिवक्ता त्रिपाठीले अभियुक्त लामिछानेलाई हिरासतमै राखेर थुनछेक बहस गर्नुपर्नेलगायत विषयमा बहस गरेका छन्। यसअघि सहकारी ठगी प्रकरणमा काठमाडौं जिल्ला अदालतले बयान सकिएकै दिन थुनछेक नभएपछि लामिछानेलाई न्यायिक हिरासतमा पठाएको थियो। बुधबार मुद्दामा लामिछानेको बयान सकिएपछि बिहीबार बिहान साढे १० बजे हाजिर हुने गरी परिवार र कानुनी व्यवसायीको जिम्माजमानीमा उनलाई छाडिएको थियो । बिहीबार बिहान अदालतमा लामिछाने हाजिर भएपछि जिल्ला अदालत रुपन्देहीका न्यायाधीश प्रल्हाद कुमार योगीको इजलासमा थुनछेक बहस जारी छ । स्रोतका अनुसार अहिले वादीकै तर्फबाट सरकारी वकिलले बहस गरिरहेका छन् । वादी तर्फको बहसपछि प्रतिवादीतर्फको बहस हुनेछ । दुवै तर्फका बहस सकिएपछि अभियुक्तलाई पुर्पक्षका लागि थुनामा पठाउने वा धरौटीमा छाड्ने वा साधरण तारेखमा छोड्ने भन्ने आदेश आउनेछ । बहस आजै सकिने वा नसकिनेमा टुंगो छैन । गत माघ ६ गते जिल्ला सरकारी वकिल कार्यालयले पुरक अभियोगपत्रबाट लामिछाने,पूर्वडीआईजी छविलाल जोशीसहित १४ जनाविरुद्ध सहकारी ठगी र संगठित अपराधमा मुद्दा दर्ता गरेको थियो । सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
"भारतमा रेल दुर्घटनामा परी चार नेपालीको मृत्यु,परराष्ट्रमन्त्रीद्वारा दु:ख व्यक्त",काठमाडौं : परराष्ट्रमन्त्री डा आरजु राणा देउवाले भारतको महाराष्ट्रमा बुधबार भएको रेल दुर्घटनाप्रति दुःख व्यक्त गरेकी छन् । उनले सामाजिक सञ्जालमार्फत् उक्त दुर्घटनामा परी नेपाली र भारतीय नागरिकको मृत्यु भएको खबरले आफू दुःखी भएको उल्लेख गरेकी छन्। बुधबार भारतको महाराष्ट्रमा रेल दुर्घटना हुँदा चारनेपालीसहित ११ जनाको ज्यान गएको छ । मन्त्री राणाले दुर्घटनामा ज्यान गुमाउनेहरूप्रति श्रद्धाञ्जली अर्पण गर्दै मृतकका परिवारजनमा समवेदना व्यक्त गर्दै घाइतेहरूको शीघ्र स्वास्थ्यलाभको कामना गरेकी छन्। मन्त्री राणाले आज बिहान भारतका लागि नेपाली राजदूत र नेपालस्थित भारतीय राजदूतलाई टेलिफोन सम्पर्क गरी उद्धार तथा घाइतेको उपचारमा तदारुकताका साथ लाग्न भारत सरकार तथा सरोकार भएका निकायसँग आग्रह गरेकी छन्।
"संघीय निजामती सेवासम्बन्धी विधेयकमाथि दफावार छलफल सुरु, प्रस्तावना नै संशोधन","काठमाडौं : प्रतिनिधिसभाअन्तर्गतको राज्य व्यवस्था तथा सुशासन समितिमा निजामती सेवासम्बन्धी विधेयकमाथि दफावार छलफल सुरु भएको छ। सिंहदरबारमा बिहीबार बसेको समिति बैठकमा संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक, २०८० माथि दफावार छलफल सुरु भएको हो। छलफलका क्रममा विधेयकको प्रस्तावना नै संशोधन गर्ने सहमति भएको छ। विधेयकको प्रस्तावनामा संशोधन गरी पारदर्शी, समावेशी, जनउत्तरदायी र प्रविधिमैत्री भन्ने शब्द थप गर्ने सहमति भएको हो। विधेयकको प्रस्तावनामा संघीय निजामती सेवाको गठन, सञ्चालन र सेवाको सर्तसम्बन्धी व्यवस्था गरी सो सेवालाई राष्ट्र हित र संघीय लोकतान्त्रिक गणतन्त्रप्रति प्रतिबद्ध, राजनीतिक रूपमा तटस्थ, पेसागत रूपमा सक्षम, सुदृढ, सेवामूलक, जनउत्तरदायी, व्यावसायिक, पारदर्शी, परिणाममुखी, प्रविधिमैत्री र समावेशी बनाउँदै सुशासनयुक्त संयन्त्रको विकास गर्न वाञ्छनीय भएकोले लेखिएको छ। त्यस्तै छलफलका क्रममा विधेयकको संक्षिप्त नाम रहेको दफा १, संघीय निजामती सेवासम्बन्धी केन्द्रीय निकाय हुने भन्ने व्यवस्था रहेको दफा ३ र संघीय निजामती सेवा सञ्चालनका आधारभूत सिद्धान्त व्याख्या गर्ने दफा ४ मा पनि सहमति भएको छ। विधेयकलाई संसदको आगामी बैठकमा प्रस्तुत गर्ने गरि तीव्र रुपमा छलफल गरि पारित गर्ने समितिको तयारी छ। कर्मचारीको सेवा सर्त र सुविधासम्बन्धी कानुनलाई संघीयता अनुरुप सञ्चालन व्यवस्थापन गर्न सरकारको उक्त विधेयक ल्याएको हो।"
"स्याङ्जाको लामागे फाँटमा भेटियो बम, सेनाले गर्यो डिस्पोज",स्याङजा : पुतलीबजार नगरपलिका १४ लामागे फाँटमा बुधबार भेटिएको टुईचमोटर बम बिहीबार डिस्पोज गरिएको छ। सिंह सारदुल गुल्म आँधीखोला ब्यारेक स्याङजाको टोलीले बिहीबार बम डिस्पोज गरेको प्रहरी नायब उपरीक्षक हरिप्रसाद पौडेलले जानकारी दिए। भेटिएको सो वस्तु टुईचमोटरमा लाग्ने इचही बम भएको पौडेलको भनाई छ। लामागेस्थित बिष्णुप्रसाद पौडेलको खेतमा जैसिनीद्वारा खेत सम्याउने क्रममा खेतको सतहबाट भन्दा १ हात मुनिको भागमा तार जडित फलामको बोत्तलजस्तो देखिने शंकास्पद वस्तु फेला परेको थियो। बुधबार बिहान १० बजेतिर भेटिएको शंकास्पद वस्तु बिहीबार ११ बजे डिस्पोज गरिएको छ। डिस्पोजका क्रममा कुनै क्षति नपुगेको प्रहरीको भनाई छ। प्रहरी र सेनाको टोलीले शंकास्पद वस्तुलाई बुधबारदेखि सुरक्षित घेराबन्दी गरी राखेका थिए।
बेलायतका सय प्रभावशालीको सूचीमा नेपालीमूलका सुजन कटुवाल,"बेलायत : नेपालीमूलका बेलायती नागरिक सुजन कटुवाल २०२५ का लागि बेलायतको १०० प्रभावशाली व्यक्तिको सूचीमा परेका छन्। बेलायतको अवार्ड इन्टेलिजेन्सले हरेक वर्ष सार्वजनिक गर्दै आइरहेको यो सूचीमा यो वर्ष कटुवाल पर्न सफल भएका हुन्। उक्त सूचीमा कटुवालसहित बेलायतको समाजसेवामा अतुलनीय योगदान पुर्याउने चिकित्सक, सरकारी अधिकारी, प्रोफेसरसहित व्यवसायीहरू रहेका छन् । यो सूचीमा परेर नेपाल र नेपाली चिनाउने अवसर पाउँदा खुसी छु उनले भने, यो हामी सबै नेपालीले पाएको हो। कटुवालले २ लाख ५० हजारभन्दा बढी घरबार बिहीनहरुलाई खाना उपलब्ध गराएको र पूर्वबेलायती सेनाको मानसिक स्वास्थ्य सेवा सहयोगार्थ ६ हजार माइलको पैदलयात्रा गरी मानवीय सेवामा अतुलनीय भूमिका खेलेकाले बेलायतको १०० प्रभावशाली व्यक्तिको सूचीमा चुनिएको इन्टेलिजेन्सले जनाएको छ । कटुवाल बेलायतमा परोपकारी संस्था कम्ब्याट स्ट्रेस खोलेर समाजसेवाका कामहरु गदै आइरहेका छन् भने बेलायतको साउथ लन्डनस्थित पानस गोर्खा रेष्टुरेन्टका सञ्चालक समेत रहेका छन्।"
अर्थतन्त्रलाई सुधार्न परिणाममुखी काम भइरहेको छ : अर्थमन्त्री पौडेल,"काठमाडौं : उपप्रधान एवं अर्थमन्त्री विष्णुप्रसाद पौडेलले मुलुकको अर्थतन्त्रलाई सुधार गर्न परिणाममुखी काम भइरहेको दाबी गरेका छन्। राष्ट्रिय वाणिज्य बैंकको ६० औं वार्षिकोत्सवका अवसरमा बिहीबार काठमाडौंमा आयोजित कार्यक्रममा अर्थमन्त्री पौडेलले मुलुकको अर्थतन्त्रमा देखा परेका समस्यालाई समाधान गर्दै सुधार गर्न परिणाममुखी काम भइरहेको बताएका हुन् । सरकारमा रहेर औसत काम गरेर सूची बढाउने र दिन बिताउने पक्षमा आफूहरू नभएको भन्दै उनले दुरगामी महत्वका उपलब्धि हासिल गर्ने गरि काम गर्ने जिकिर गरे। अर्थमन्त्री पौडेलले अर्थतन्त्र क्षेत्रलाई तीव्रतर रुपमा अघि बढाउन नै सरकारले अध्यादेश ल्याएको बताए। उनले बैंकहरुमा देखिएको तरलतालाई उत्पादन, उत्पादकत्व वृद्धि र रोजगारी सिर्जनाका लागि प्रयोग गर्नुपर्नेमा जोड दिए। बैंक तथा वित्तीय क्षेत्रमाथि लगाएका भ्रममा नपर्न गभर्नरको आग्रह कार्यक्रममा नेपाल राष्ट्र बैंकका गभर्नर महाप्रसाद अधिकारीले बैंक तथा वित्तीय क्षेत्रमाथि लगाएका भ्रममा नपर्न आग्रह गर्दै कुनै पनि निक्षेपकर्तालाई डुब्न नदिने स्पष्ट पारे । उनले कुनै संस्थामा समस्या भए त्यसको तथ्यांक राष्ट्र बैकसँग हुने भएकाले अफवाहका पछाडी लाग्न नहुने बताए। उनले बैंक तथा वित्तीय संस्थामा उतारचढाव आउन सक्ने भएकाले त्यसलाई स्वभाविक रुपमा लिनुपर्ने धारणा राखे।"
सिद्धार्थका ग्राहकलाई हार्ड रक क्याफेमा छुट,काठमाडौं : सिद्धार्थ बैंक र हार्ड रक क्याफे काठमाडौंबीच बैंकका ग्राहकलाई विभिन्न सेवामा छुट प्रदान गर्नेसम्बन्धी सम्झौता भएको छ । सम्झौताअनुसार बैंकका ग्राहकले दरबारमार्गस्थित क्याफेमा बैंकको कार्ड तथा मोबाइल बैंकिङ सेवाबाट भुक्तानी गर्दा फुड र बेभरेज (नन्अल्कोहलिक) मा १० प्रतिशतसम्मको छुट प्राप्त गर्न सक्नेछन् । यस सम्झौताले ग्राहकहरूलाई छुटको सुविधा उपलब्ध गराउनुका साथै नगद कारोबारबाट डिजिटल कारोबारमा जान पनि उत्प्रेरित गर्ने विश्वास बैंकले लिएको छ । बैंकले डिजिटल भुक्तानीको प्रयोगलाई बढाउन र ग्राहकहरूलाई डिजिल माध्यमबाट भुक्तानी गर्न प्रोत्साहन गर्ने क्रममा केही समयअघि मात्रै सिद्धार्थ रिवार्डस नामक लोयल्टी सेवा पनि सञ्चालनमा ल्याएको छ ।
असनको एक घरमा आगलागी,"काठमाडौं : असनस्थित अन्नपूर्ण मन्दिर पछाडि एक घरमा आगलागी भएको छ। बिहीबार दिउँसो सवा ३ बजेतिर आगलागी भएको हो। आगो निभाउने प्रयास जारी रहेको प्रहरीले जनाएको छ। आगलागी भएको घरमा भाँडाकुँडाको गोदाम रहेको प्रहरीले जनाएको छ। जिल्ला प्रहरी परिसर काठमाडौंका डिएसपी पूर्णिमा कुमारी चन्दका अनुसार आगो निभाउने प्रयास जारी छ। उनका अनुसार अहिले प्रहरी,स्थानीयले आगो निभाउने काम गरिरहेका छन्। आगलागीबाट भएको क्षतिबारे एकिन विवरण आइसकेको छैन।"
वृज एडिटिभ्स्को निर्माण सामग्रीको नयाँ शृंखला,"काठमाडौं : वृज एडिटिभ्स्ले नयाँ उत्पादनहरूको शृंखला सुरु गरेको घोषणा गरेको छ । यो नयाँ शृंखलामा सिमेन्ट टाइल ग्राउट, टाइल एडिसिभ, फ्लोर हार्डनर, रिपेयर कंक्रिट, ब्लक मोर्टार, वाल पुटिन र वाटरप्रुफिङ सिस्टम समावेश छन् । यो घोषणा वृज एडिटिभ्स्को नेपालको निर्माण उद्योगका परिवर्तनशील आवश्यकताहरू पूरा गर्न नवीन समाधानहरू प्रदान गर्ने कम्पनीले जनाएको छ । सय वर्षभन्दा बढी समयदेखि नेपाली व्यवसायमा विश्वासिलो नाम केडिया अर्गनाइजेसन हिस्सा रहेको वृज एडिटिभ्स्ले गत तीन वर्षदेखि अत्याधुनिक उत्पादन निरन्तर उत्पादन गर्दै आएको छ । उत्पादनहरू उच्च प्रदर्शन, मजबुत टिकाउपन र उच्चस्तरको स्थायित्व प्रदान गर्नका लागि इन्जिनियर गरिएको छ । यसले देशभरि सुरक्षित र मजबुत पूर्वाधार विकासमा योगदान पुर्याउँछ ।"
जम्मू कश्मीरको एक गाउँमा अज्ञात रोगबाट डेढ महिनामा १७ जनाको मृत्यु,"कश्मीर : जम्मू कश्मीरको राजौरी जिल्लाको बधल गाउँ एक रहस्यमय रोगको कारण चर्चामा छ। राजधानी श्रीनगरबाट १८० किलोमिटर टाढा रहेको राजौरी गाउँमा पछिल्लो डेढ महिनामा रहस्यमय रोगका कारण १७ जनाको मृत्यु भएको छ। मृत्यु भएकामध्ये १२ जना बालबालिका छन्। यो रोगको पहिलो केस छ हप्ता अघि रिपोर्ट गरिएको थियो। रोगको कारण के हो भन्ने बारे भने अहिलेसम्म कुनै आधिकारिक पुष्टि भएको छैन। स्थानीयहरू डराएका छन् र अहिलेको अवस्थालाई कोभिड१९ को समयमा भएको अवस्थासँग तुलना गरिरहेका छन्। यद्यपि राजौरी सरकारी मेडिकल कलेजका स्वास्थ्य अधिकारीहरूले यो रोग संक्रामक नभएको र महामारीमा परिणत पनि नहुने जनाएका बीबीसी समाचारमा उल्लेख छ। उनीहरुका अनुसार खाना र पानीको माध्यमबाट मानव शरीरमा प्रवेश गर्ने न्यूरोटोक्सिन यो रोगको कारण हुन सक्छ। यसैबीच, राजौरीको जिल्ला मजिस्ट्रेटको कार्यालयले रोगको थप फैलावट रोक्न बरहाललाई कन्टेनमेन्ट जोन घोषणा गरेको छ। राजौरीको सरकारी मेडिकल कलेजका प्रिन्सिपल एएस भाटियाले १० जना गाउँले अझै बिरामी रहेको बताएका छन्। यीमध्ये राजौरीका छ जनालाई त्यहाँकै सरकारी मेडिकल कलेज अस्पतालमा भर्ना गरिएको छ। यसबाहेक तीन जना बिरामीलाई उपचारको लागि जम्मू र एक जनालाई चण्डीगढ पठाइएको छ। मृत्यु भएका व्यक्तिहरु तीन नजिकको परिवारहरूमा रहेको जनाइएको छ। यो रोगबाट पीडित व्यक्तिहरूमा सुरुमा ज्वरो आउने, घाँटी दुख्ने, बान्ता हुने र पखाला लाग्ने जस्ता लक्षणहरू देखा परेको थियो। पछि बिरामीहरू अचानक बेहोस हुने तथा मृत्यु हुने समेत भएको जनाइएको छ। बरहालका मानिसहरूलाई हाल स्थानीय मुहानबाट पानी लिन रोक लगाइएको छ। स्थानीय अधिकारीहरूले सोमबार परीक्षणको लागि पानीको नमुना सङ्कलन गरेका थिए। अनुसन्धानको क्रममा उनीहरूले पानीमा केही कीटनाशकहरू हुन सक्ने जनाए। बुधबार जारी गरिएको नियन्त्रण आदेश अनुसार रोगबाट प्रभावित तीन परिवारका घरहरू सिल गरिएको छ। जिल्ला मजिस्ट्रेटको आदेश अनुसार यी परिवारहरूसँग नजिकको सम्पर्कमा आएका व्यक्तिहरूलाई पनि राजौरीको सरकारी अस्पतालमा लगिनेछ। त्यहाँ उनीहरुको स्वास्थ्यको निगरानी गरिनेछ। उक्त आदेशमा बरहालका जनतालाई प्रशासनले उपलब्ध गराएको खाना र पानी मात्र प्रयोग गर्ने भनिएको छ। आदेशमा रोगबाट संक्रमित परिवारको सबै खाद्य पदार्थहरू जफत गरिने जनाइएको छ। बडहलका मानिसहरूलाई सार्वजनिक वा निजी रूपमा एकअर्कालाई भेट्न पनि प्रतिबन्ध लगाइएको छ। बीबीसी"
महाभारतको जंगलमा आगलागी : काभ्रेको पर्यटकीय क्षेत्र नारायणस्थान जान रोक,"काभ्रे : जिल्लाको महाभारत लेकस्थित खानीखोला गाउँपालिका १ थामको लेक डाँडामा आगलागीका कारण काभ्रेको पर्यटकीय क्षेत्र नारायणस्थान जान रोक लगाएको छ । मंगलबार दिउँसोबाट लागेको आगो अझै नियन्त्रण हुन नसकेको प्रहरीले जनाएको छ । बेथानचोक गाउँपालिका र खानीखोला गाउँपालिकाको सिमानामा रहेको महाभारत पर्वतको थामको लेकमा रहेको महाभारत सामुदायिक वनबाट सुरु भएको भीषण आगलागीबाट बेथानचोक गाउँपालिकास्थित पर्यटकीय क्षेत्र नारायणस्थान मन्दिरलगायत वडा नम्बर १, २, ३ र ५ का केही क्षेत्रहरू समेत जोखिममा छन्। आगलागी नियन्त्रण नभएसम्म सो क्षेत्रमा आन्तरिक तथा बाह्य पर्यटक र सर्वसाधारणलाई नजान पालिकाले सूचना जारी गरेको प्रमुख प्रशासकीय अधिकृत राजेन्द्र भण्डारीले अन्नपूर्णलाई जानकारी दिए । स्थानीय सरकार , प्रहरी, नेपाली सेनालगायत सबै आगो नियन्त्रण गर्न लागिरहेको भण्डारीले बताए । पालिकाले आगलागी क्षेत्रमा उच्च सावधानी समेत अपनाउन सम्बन्धित सबैका लागि जानकारी गराएको अधिकृत भण्डारीले जानकारी दिए ।"
कञ्चनपुरमा प्रहरी जवानले आफैंमाथि गोली चलाए,"महेन्द्रनगर : कञ्चनपुरमा एक प्रहरी जवानले आफैंमाथि गोलि चलाएका छन्। महेन्द्रनगरस्थित सुदूरपश्चिम प्रदेश प्रहरीको विपद् व्यवस्थापन शाखामा कार्यरत प्रहरी जवानले बुधबार बेलुका आफैंमाथि गोली चलाएको जिल्ला प्रहरी कार्यालय कञ्चनपुरका डीएसपी उमेश जोशीले बताए उनका अनुसार डिउटीमा रहेका प्रहरी जवान वकिल विष्टले आठ बजेतिर आफैंले बोकेको एसएलआरले गोली हानेका हुन्। साँझ सेन्ट्री (डिउटी) बसेका बेला आफैंले बोकेको हतियारले गोली चलाएका हुन्। उनले भने, उनको अवस्था गम्भीर छ । प्रहरीका अनुसार बिष्टको दाहिने कानको माथि टाउकोमा गोली लागेको छ । महाकाली प्रादेशिक अस्पतालमा उपचार सम्भव नभएपछि धनगढी रेफर गरिएको छ । उनले के कारणले गोलि प्रहार गरे भन्ने खुलेको छैन। एक महिनाअघि जिल्ला प्रहरी कार्यालयको प्रबन्ध (हातहतियारको रेखदेख गर्ने) शाखामा कार्यरत प्रहरी जवान चक्र न्यौपानेले पनि आफैंमाथि गोली चलाएका थिए ।"
"महाराष्ट्रमा रेल दुर्घटना : १३ जनाको मृत्यु, सनाखत भएका ७ मध्ये तीन नेपाली","नयाँ दिल्ली : भारतको महाराष्ट्रमा रेल दुर्घटनामा परेर ३ जना नेपालीसहित १३ जनाको मृत्यु भएको स्थानीय सञ्चारमाध्यमहरुमा उल्लेख छ। तीन नेपालीसहित ७ जना मृतकको सनाखत भइसकेको जनाइएको छ। अन्यको भने सनाखत हुन बाँकी रहेको जनाइएको छ। उक्त दुर्घटनामा नेपालका ११ वर्षीय हिमु नन्दराम विश्वकर्मा, २३ वर्षीय लच्छी राम पासी, ४३ वर्षीया कमला नवीन भण्डारीको मृत्यु भएको जनाइएको छ। उनीहरु नेपालका कुन ठाउँका हुन् भन्ने जानकारी आएको छैन। लखनउबाट मुम्बई जाँदै गरेको पुष्पक एक्सप्रेस रेलमा आगो लागेको सूचना हल्ला फैलिएपछि जलगाव जिल्लामा भागदौड मच्चिएको र अर्को लिकमा आइरहेको रेलले किचेर उनीहरूको मृत्यु भएको भारतीय सञ्चारमाध्यमहरूले उल्लेख गरेका छन्। 'रेलको कुनै डिब्बामा आगो फैलिएको सूचनापछि उक्त रेल रोकिन पुगेको थियो। रोकिएपछि यात्रुहरू भागदौड गर्न थालेका थिए। त्यही बेला अर्को लिकमा आएको कर्नाटक एक्सप्रेसको रेलमा पर्दा उनीहरूको मृत्यु भएको हो,' प्रत्यक्षदर्शीलाई उद्धृत गर्दै बीबीसीले उल्लेख गरेको छ। कर्नाटक एक्सप्रेस मनमाडबाट भुसावल गइरहेको बताइएको छ। महाराष्ट्रका मुख्यमन्त्री देवेन्द्र फढणवीसले घटनाप्रति दुःख व्यक्त गरेका छन्। उनले घाइतेहरूको उद्धार र स्वास्थ्य उपचारका निम्ति सम्बन्धित निकायलाई निर्देशन दिएका छन्। चिया बेच्ने मान्छेले हल्ला फैलाएको महाराष्ट्रका उपमुख्यमन्त्री अजित पवारले बिहीबार पुष्पक रेलमा आगलागी भएको हल्ला चिया बेच्ने व्यक्तिले फैलाएको बताएका छन्। उक्त कुरा उक्त रेलमा यात्रा गरिरहेका उदल कुमार र विजय कुमारले सुने। दुवै जना डराएर ज्यान बचाउन रेलबाट हामफाले। पवारले मिडियालाई बताएअनुसार केही यात्रु आगोबाट बच्न चलिरहेको रेलबाट हाम फालेका थिए। रेल तीव्र गतिमा चलिरहेको थियो। यात्रुमध्ये एकजनाले चेन ताने। रेल रोकिएपछि धेरै मानिसहरू ओर्लिए। अर्को ट्रयाकबाट आउँदै गरेको कर्नाटक एक्सप्रेसले रेलवे ट्रयाक पार गरिरहेका यात्रुहरूलाई कुल्चँदै अगाडि बढ्यो। जलगाउँ कलेक्टरेटका अनुसार जनवरी २२ साँझ ४:२७ मा पचोरा स्टेशनमा भएको रेल दुर्घटनामा मृत्यु हुनेको संख्या १३ पुगेको छ। यी मध्ये १० जनाको पहिचान भइसकेको ३ जनाको पहिचान हुन सकेको छैन। दुर्घटनामा १० जना यात्रु गम्भीर घाइते भएका छन्। उनीहरुको उपचार भइरहेको छ। त्यहाँका रेलमन्त्री अश्विनी वैष्णवले मृतकका परिवारलाई प्रतिव्यक्ति भारू १५ लाख, गम्भीर घाइतेलाई प्रतिव्यक्ति ५०,००० र सामान्य घाइतेलाई ५,००० रुपैयाँ क्षतिपूर्ति दिने घोषणा गरेका छन्। प्रत्यक्षदर्शीका अनुसार रेल रोकिएपछि केही मानिसहरू आगो लाग्यो भन्दै चिच्याउँदै दौडिरहेका थिए। महिला र केटाकेटीहरू तल ओर्ले र भाग्न थाले। अगाडिबाट एउटा रेल आयो र मानिसहरूलाई कुल्चँदै गयो। ब्रेक लगाउँदा रेलको पाङ्ग्राबाट धुवाँ निस्किएको थियो रेल नम्बर १२६२७ कर्नाटक एक्सप्रेस बेंगलुरुबाट नयाँ दिल्ली जाँदै थियो। पुष्पक एक्सप्रेस (१२५३३) लखनऊबाट मुम्बई जाँदै थियो। एक वरिष्ठ रेलवे अधिकारीले प्रारम्भिक जानकारी अनुसार पुष्पक एक्सप्रेसको कोच भित्र 'तातो एक्सल' वा 'ब्रेकबाइन्डिङ (जाम)' को कारणले गर्दा झिल्काहरू उत्पन्न भएको थियो र केही यात्रुहरू आत्तिएका थिए। उनीहरूले सिक्री तानेर तल हाम फाले।"
हिमोफिलियाका बिरामीलाई सरकारले निःशुल्क औषधी उपलब्ध गराउने,"काठमाडौं : रगत नजम्ने वंशाणुगत समस्या हिमोफिलिया रोगका बिरामीलाई सरकारले निःशुल्क औषधी दिने भएको छ। जटिल किसिमको वंशाणुगत तथा पछिसमेत देखिने हिमोफिलिया रोगको उपचारका लागि आवश्यक औषधी स्वास्थ्य तथा जनसंख्या मन्त्रालयले मातहतका संघीय अस्पताल तथा प्रादेशिक अस्पताल, अन्य सरकारी अस्पतालबाट उपलब्ध गराउने भएको हो। निकै महंगो औषधी आवश्यक पर्ने रोगको उपचारका लागि धेरै बिरामी तथा सरोकारवालामार्फत सरकारले आफैं व्यवस्था गर्न सरकारलाई आग्रह गर्दै आएका थिए। विश्व हिमोफिलिया महासंघबाट अनुदान प्राप्त गरी सरकारी अस्पतालबाट बिरामीलाई उपलब्ध गराउने निर्णय गरेका छौं, स्वास्थ्य तथा जनसंख्या मन्त्री प्रदीप पौडेलले भने, धेरै पीडित तथा सरोकारवालाबाट महँगो उपचार सरकारमार्फत होस् भन्ने अनुरोध स्वीकार गरेका छौं। मन्त्रालयले यस औषधीका लागि राज्यकोषमा भार नपर्ने गरी विश्व हिमोफिलिया महासंघमार्फत प्राप्त गर्ने मन्त्रालय अन्तर्गतको नीति, योजना तथा अनुगमन महाशाखा प्रमुख डा कृष्ण पौडेलले बताए। नेपालमा हाल करिब नौ सय जना यो रोगका बिरामीका रुपमा पहिचान भएका छन्। तर विश्व स्वास्थ्य संगठनले नेपालमा पहिचान हुन नसकेका यस्ता करिब ५ हजार बिरामी रहेको अनुमान गरेको छ। २०७८ को जनगणनामा २२ प्रतिशतमा अपांगता देखिएका मध्ये ०८ मा हिमोफिलिया भएको हुन सक्ने ठानिएको छ। मन्त्रालयले संघीय, सरकारी तथा प्रादेशिक तहमा मागका आधारमा औषधी उपलब्ध गराउने तयारी गरेको छ।"
महाभारतको जंगलमा आगलागी,काभ्रे : जिल्लाको महाभारत लेकस्थित खानीखोला गाउँपालिका १ थामको लेक डाँडामा आगलागी भएको छ । माघ ८ गते दिउँसोबाट लागेको आगो अझै नियन्त्रण हुन नसकेको प्रहरीले जनाएको छ । प्रहरी चौकी फलामेटारबाट गएको प्रहरी टोली र स्थानीय आगो निभाउन खटिए पनि नियन्त्रणमा आउन सकेको छैन। सामुदायिक वनको भीरमा लागेको आगो तत्काल निभाउन नसकिने अवस्था भएको प्रहरीले जनाएको छ । गाउँबस्तीबाट करिब ४ किलोमिटर टाढा उत्तरमा पर्ने सो जंगलमा आगो लागेको हो।
स्वदेशी लगानीलाई प्रोत्साहन गर्नका लागि अध्यादेश ल्याइएको हो : मन्त्री भण्डारी,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले स्वदेशी लगानीलाई प्रोत्साहित गर्न र बाह्य लगानीलाई आकर्षित गर्न सरकार प्रतिबद्ध रहेको बताएका छन्। बिहीबारदेखि काठमाडौंमा नेपाल पश्मिना अन्तर्राष्ट्रिय एक्स्पो २०८१ को उद्घाटन गर्दै उनले प्रदर्शनीले नेपाली उत्पादनका नयाँ सम्भावनाहरू पहिचान गर्न र विदेशी लगानीलाई आकर्षित गर्न सहयोग पुर्याउने बताएका हुन्। लगानीलाई प्रोत्साहित गर्नका लागि कानून बनाउन अध्यादेश जारी गरिएको उनले जानकारी गराए। नियन्त्रणमूखी कानुनलाई परिमार्जन गर्दै स्वदेशी लगानीलाई प्रवर्द्धनमार्फत मुलुकको आर्थिक विकास गर्ने लक्ष्य रहेको उनको भनाइ छ। त्यस्तै नेपाल उद्योग वाणिज्य महासंघका अध्यक्ष चन्द्र ढकालले नेपालले धेरै राम्रा वस्तुको उत्पादन गर्न सकेको भन्दै यसलाई राष्ट्रिय तथा अन्तराष्ट्रिय बजारीकरण गर्न आवश्यक रहेको बताए। नेपालको पश्मिना धेरै मुलुकमा निर्यात हुने भएकाले यस क्षेत्रमा देखिएका समस्याहरु समाधान गर्नुपर्नेमा उनले जोड दिए। नेपालमा उत्पादित उत्कृष्ट पश्मिना सामग्रीहरूलाई प्रस्तुत गर्दै यस क्षेत्रको मौलिकता, गुणस्तर र अन्तर्राष्ट्रिय पहिचानलाई अझ सुदृढ बनाउने लक्ष्य लिइएको आयोजकले जनाएको छ। पश्मिना एक्स्पोको साथै मेक इन नेपाल एक्स्पो २०२५ समेत भृकुटीमण्डपमा सुरु भएको छ। एक्स्पोमा शुद्ध नेपाली पश्मिना हस्तकला, कृषि, र घरेलु उत्पादनको विशेष स्टलहरू रहेका छन्। मेला आयोजना अवधिभर २० हजार भन्दा बढी अवलोकनकर्ताले अवलोकन गर्ने अपेक्षा आयोजकले गरेको छ।"
"केई एक्स३ प्रो अब ९९ किलोवाटमा उपलब्ध, सुरुवाती मूल्य ४३ लाख ९६ हजार","काठमाडौं : केई मोटर्सको नेपालका लागि आधिकारिक वितरक लक्ष्मी ईमोबिलिटीले ९९ किलोवाट मोटर पावरमा केई एक्स३ प्रो ईभी नेपालमा उपलब्ध गराएको छ । अझै बढी पर्फमेन्स र दक्षतायुक्त एक्स३ प्रो को सुरुवाती मूल्य ४३ लाख ९६ हजार रुपैयाँ तोकिएको छ । यो अफर केहि अवधिका लागि मात्र लागू हुनेछ । कम्प्याक्ट एसयूभी सेगमेन्टमा यो सबैभन्दा अफोर्डेबल एसयूभी हुनेछ । एक्स३ प्रो एक इलेक्ट्रिक सवारी साधन मात्र नभएर अत्याधुनिक प्रविधि,स्लिक डिजाइन र अतुलनीय पर्फमेन्सको संगम समेत हो । यसमा ५३६ किलोवाट आवर क्षमतायुक्त सीएटीएल (क्याटल) को लिथियम आइरन फस्फेट ब्याट्री छ, जसले २६० एनएम सम्मको उच्चतम टर्क प्रदान गर्छ । यसले सिंगल चार्जमा ३७० किलोमिटर () सम्मको रेन्ज दिन्छ । यसको ब्याट्रीलाई फुल चार्ज गर्न ५ देखि ७ घण्टा लाग्छ । यसलाई घरैमा ७ किलोवाटको एसी चार्जर प्रयोग गरी ८ घण्टामा चार्ज गर्न सकिन्छ । त्यसैगरी डीसी फास्ट चार्जिङको सहयोगबाट ३० देखि ८० प्रतिशत सम्म चार्ज गर्न सकिन्छ । एक्स३ प्रो ईभीको लम्बाई ४४४३ एमएम,चौडाई १८३१ एमएम र उचाई १६४६ एमएम छ भने यसको ह्विलबेस २६३२ एमएम छ । यी सबैका कारण पाँच सिट क्षमताको यो गाडीमा पर्याप्त इन्टेरियर स्पेस छ । केई एक्स३ प्रोको फ्रन्टमा म्याकफर्सन इन्डिपेन्डेन्ट सस्पेन्सन र रियरमा मल्टीलिंक इन्डिपेन्डेन्ट सस्पेन्सन छ । यसको ग्राउन्ड क्लियरेन्स १८३ एमएम छ । विभिन्न पाँच कलर अप्सनमा केई एक्स३ प्रो ईभी उपलब्ध हुनेछ । नेपालभरि बलियो उपस्थितीसँग, केई नेपालले भाटभटेनी नक्सल, धनगढी, नेपालगञ्ज, दाङ, भैरहवा, भरतपुर, हेटौडा, दमक र बिरतामोडमा स्थित नौ वटा शोरूम सञ्चालन गर्दै आएको छ । थप जानकारीका लागि ९८०१२०११०३ मा सम्पर्क गर्न सकिन्छ । केई अटोका बारेमा यीवीन केई अटोमोवाइल कम्पनी लिमिटेड (केई अटो) चेरी अटोमोवाइल कम्पनीको लगानीमा स्थापना भएको हो । सन् २०१४ मा स्थापना भएको केई अटोमोवाइलसँग आफ्नै आरएण्डडी र मुख्य टेक्नोलोजी रहेको छ । कम्पनीले प्रयोग गर्ने हाई पर्फमेन्स, मल्टीसेन्स, एक्पान्डेवल एण्ड मोडूलर प्लेटफर्म रहेको छ । पेट्रोलियम इन्जिन र ईभी दुबैमा काम गर्दै आएको कम्पनीसँग सेडान, एसयूभी र एमपीभी छन् । यसको मुख्यालय चीनको सिचुवान प्रान्तमा रहेको यीवीन सिटीमा रहेको छ ।"
भाषा विधेयकको विवादले मधेश प्रदेशमा सदन अवरुद्ध,"मधेश सरकारले प्रस्ताव गरेको कामकाजको भाषामध्ये हिन्दी ०२३ प्रतिशत जनताले मात्रै बोल्छन्। यो भाषा मधेशमा १० औं बोलिने भाषाको रुपमा प्रयोग भएको तथ्यांकले देखाउँछ। सर्वाधिक बोलिने मातृभाषा मैथिली हो। जनकपुरधाम : मधेश प्रदेशसभामा प्रस्तुत गरिएको प्रदेशको सरकारी कामकाजको भाषा सम्बन्धमा व्यवस्था गर्न बनेको विधेयक,२०८१ फिर्ता लिनुपर्ने मागसहित सत्तापक्ष र प्रतिपक्षका संसदहरूले सदन अवरुद्ध गरेका छन्। बुधबार शिक्षा मन्त्री रानी शर्मा तिवारीले विधेयकमार्फत प्रदेशको कामकाजको भाषाको रुपमा नेपाली भाषा बाहेक मैथिली, भोजपुरी, बज्जिका, हिन्दी र अंग्रेजी भाषालाई प्रस्तावित गरेकी थिइन्। तर, मधेश प्रदेशमा बोलिने अन्य मातृभाषाहरुलाई कामकाजको भाषाको रुपमा प्रस्ताव नगरिएको भन्दै संसदहरूले सदन अवरुद्ध गरेका हुन्। बिहीबारको बैठक सुरु हुन बित्तिकै नेकपा एमालेका तर्फबाट प्रदेशसभा सांसद राजेन्द्र प्रसाद चौधरीले ढ्यापढ्याप गर्दै विरोध जनाए। हिजो प्रस्तुत भएको भाषा सम्बन्धी विधेयकप्रति हाम्रो घोर आपत्ति छ, कुन मालिकलाई खुसी पार्न हिन्दी र अंग्रेजी जस्ता आयातित भाषालाई प्रदेशको कामकाजको भाषाको रुपमा प्रस्तुत गरिएको हो ? त्यसको जवाफ मन्त्रीज्यूले लिनुपर्दछ। अहिलेको यो विधेयक फिर्ता नभएसम्म हामी सदन चल्न दिँदैनौं। विधेयकमाथि विरोध गर्दै सत्तारुढ दल जनमत पार्टीका सचेतक चन्दन सिंहले भाषा सम्बन्धी विधेयक त्रुटीपूर्ण रहेको र यसलाई फिर्ता लिन माग गरेका थिए। सांसद जयनुल राईनले उर्दु भाषालाई समेत कामकाजको रुपमा प्रस्तावित गर्न माग गरे। नेपाली कांग्रेसका सांसद रामसरोज यादवले हचुवाको भरमा यो विधेयक ल्याएको भन्दै विरोध गरे। प्रदेशमा बोलिने सबै भाषालाई कामकाजको भाषाको रुपमा प्रस्तावित गर्दा हुन्थ्यो तर, कुनै विचार विमर्श नै नगरी र त्यसमा पनि भाषा विज्ञहरुसँग कुनै छलफल नै नगरी यो विधेयक ल्याइएको हुनाले यसलाई फिर्ता गर्न माग गर्दछु, सांसद यादवले भने। राष्ट्रिय जनगणना २०७८ अनुसार मधेश प्रदेशमा जम्मा बोलिने भाषा ६२ वटा छन्। जसमध्ये सर्वाधिक बोलिने मातृभाषा मैथिली ४१७३ प्रतिशत, दोस्रो भोजपुरी १८८१ प्रतिशत, बज्जिका १८४४ प्रतिशत, नेपाली ५७६ प्रतिशत, थारु, ४१७ प्रतिशत, उर्दु ४०८, मगही, ३५२, तामाङ १६५ प्रतिशत बोलिन्छ। मधेश प्रदेश सरकारले प्रस्तावित गरेको कामकाजको भाषामध्ये हिन्दी भने यस प्रदेशमा ०२३ प्रतिशत जनताले मात्रै बोल्छन् भने यो १० औं बोलिने भाषाको रुपमा प्रयोग भएको तथ्यांकले देखाउँछ। त्यसैगरी अंग्रेजी भाषा यस प्रदेशमा मात्रै ० (जम्मा ४५ जना) प्रतिशत कामकाजको भाषाको रुपमा प्रयोगमा आएको तथ्यांक छ।"
अन्नपूर्णको साप्ताहिक उपहार विजेता बन्यो सेभ द चिल्ड्रेन,"काठमाडौं : अन्नपूर्ण मिडिया नेटवर्कले देशभर सञ्चालन गरिरहेको हात खाली नजाने जसले पढ्छ, अवश्य पर्छ वार्षिक ग्राहक योजनाको पहिलो साप्ताहिक विजेता सेभ द चिल्ड्रेन सिंनामगल बनेको छ। बिहीबार तिनकुनेस्थित अन्नपूर्ण मिडिया नेटवर्कको हेडक्वार्टरमा आयोजित साप्ताहिक लक्की ड्रबाट अन्नपूर्णको वार्षिक ग्राहक बनेको रसिद न १०२४८१ रहेको सेभ द चिल्ड्रेन सिंनामंगल विजेता बनेको हो। अन्नपूर्ण मिडिया नेटवर्कका अप्रेशन तथा फाइनान्स विभाग प्रमुख सुनिल पौडेलले लक्की ड्र गरेका थिए। विजेता बनी उसले ओपोको मोबाइल फोनसहित ट्याङकुलिटी स्पाको ५ हजारको भौचर जितेको छ। अन्नपूर्ण पोस्ट् र द अन्नपूर्ण एक्सप्रेसको ग्राहक नवीकरण गर्ने र नयाँ वार्षिक ग्राहक बन्ने पाठकले ग्राहक बन्नसाथ हातहातै उपहारै उपहार पाउनेछन्। वार्षिक ग्राहक शुल्क अन्नपूर्ण पोस्टको तीन हजार चार सय रुपैयाँ र द अन्नपूर्ण एक्सप्रेसको पनि तीन हजार चार सय रुपैयाँ रहेको छ। वार्षिक ग्राहक बन्नेले हातहातै वन्डरल्याण्डको १५ सय रुपैयाँको भौचर (जहां रोमाञ्चित खेलको मज्जा लिन सकिनेछ), साथै आईएनआई सिनेमाको मुभि भौचर पाउनेछन्। यो नलिए उनीहरुले छनोट पनि गर्न पाउँछन्। जसमा नगद ५ सयदेखि ३४ सय सम्मको नगद छुटको स्क्रयाच कार्ड साथसाथै आईएनआई सिनेमाको मुभि भौचर र अन्नपूर्ण केबलकारको टिकट पाउनेछ। त्यसैगरी साप्ताहिक पुरस्कारमा हरेक हप्ता लक्की ड्रबाट ओपोको मोबाइल फोनसहित ट्याङकुलिटी स्पाको ५ हजारको भौचर पाउनेछन्। मासिक पुरस्कारमा वासिङ मेसिनसहित ट्याङकुलिटी स्पाको ५ हजारको भौचर पाउनेछन्। यो वार्षिक ग्राहक योजना देशभर लागू भएको छ। ४ महिनासम्म सञ्चालन हुनेछ।"
"सेयर बजारमा दोहोरो अंकको गिरावट, कारोबार रकम पनि घट्यो","काठमाडौं : साताको अन्तिम सेयर कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १११० अंकले घटेर ६५४३५ बिन्दुमा अडिएको छ। परिसूचक घटेसँगै कारोबार रकम पनि बुधबारको तुलनामा घटेको छ। यसदिन ३१८ स्क्रिप्सको १ करोड ५१ लाख ४ हजार ३३ कित्ता सेयर ७ अर्ब ८५ करोड ७७ लाख ९२ हजार ३२६ रुपैयाँमा खरिदबिक्री भए। बुधबार ५२३६ अंकले बढेर बन्द भएको सेयर बजारमा ९ अर्ब २० करोड मूल्य बराबरको कारोबार भएको थियो। आज सेन्सेटिभ इण्डेक्स अंकले घटेर बिन्दुमा पुगेको छ। नेप्से घटेपनि तीन कम्पनीको सेयर सकारात्मक सर्किट लेभलमा कारोबार भएको छ। सामुदायिक लघुवित्त वित्तीय संस्था,कर्पोरेट डेभलपमेन्ट बैंक र सिकलेस हाइ्रोपावरको सेयर सकारात्मक सर्किट लेभलमा कारोबार भयो। यसैगरी सप्तकोशी डेभलपमेन्ट बैंकको ९८९ र धवलागिरी लघुवित्त वित्तीय संस्थाको सेयर ९८४ प्रतिशतले घट्यो। दोहोरो अंकले घटेको बजारमा दुईवटा कम्पनीको सेयर १० प्रतिशतले घट्यो। कारोबार रकमका आधारमा सप्तकोशी डेभलपमेन्ट बैंक शीर्षस्थानमा रह्यो। सो कम्पनीको ३० करोड ८९ लाख २९ हजार ६५ रुपैयाँको सेयर कारोबार भयो। कारोबारमा आएकामध्ये ८६ वटा स्टक्सको मूल्य बढ्दा १५० वटाको घटयो। ७ स्टक्सको मूल्य भने स्थिर रह्यो। दुई समूहको उपसूचकबाहेक अन्य समूहका उपसूचक नकारात्मक देखिएका छन्। डेभलपमेन्ट बैंक र मनु एण्ड प्रो समूहको उपसूचक सकारात्मक देखिएका हुन्।आज फाइनान्स समूहको उपसूचक सर्वाधिक २४३ प्रतिशतले घट्यो।"
थुनछेक बहसका लागि रवि लामिछाने अदालत उपस्थित,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछाने थुनछेक बहसका लागि अदालत उपस्थित भएका छन्। बुधबार रुपन्देही जिल्ला अदालतमा बयान सकिएर थुनछेक बहसका लागि समय नहुँदा बिहीबार बिहान साढे १० बजे उपस्थित हुनेगरी लामिछानेलाई उनको परिवार र कानुन व्यवसायीको जिम्मा लगाएर पठाइएको थियो। लामिछानेविरुद्ध दर्ता सहकारी ठगी र संगठित अपराध मुद्दामा थुनछेक बहस केही समयमा सुरु हुने रुपन्देही जिल्ला अदालतका श्रेष्तेदार यज्ञमूर्ती ज्ञवालीले जानकारी दिए। मुद्दामा जिल्ला न्यायाधीश प्रल्हाद कुमार योगीको इजलासमा थुनछेक बहस हुनेछ। दुवै तर्फका कानुन व्यवसायीहरूको बहस सकिएपछि पुर्पक्षाका लागि थुनामा पठाउने , धरौटीमा छोड्ने वा साधारण तारेखमा छोड्ने भन्ने आदेश आउनेछ। बुटवलस्थित सुप्रिम बचत तथा ऋण सहकारी संस्थाको रकम अपचलन गरेको आरोपमा लामिछाने,पूर्वडीआईजी छविलाल जोशीसहित १४ जनाविरुद्ध ठगी,केहीविरुद्ध संगठित ठगी र सम्पत्ति शुद्धिकरणमा मुद्दा दर्ता भएको छ। यसअघि सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
प्रदेश सरकारले बढाउन सकेनन् विकास खर्च,"कोशी प्रदेश सरकारले चालु आर्थिक वर्षको ६ महिनामा जम्मा ८ अर्ब मात्रै बजेट खर्च गरेको छ। आर्थिक वर्ष २०८१८२ का लागि ३५ अर्ब २७ करोड ९३ लाख बराबरको बजेट विनियोजन भएको थियो। पुससम्म ६ महिनाको अवधिमा ८ अर्ब ८७ करोड ७६ लाख २० हजार रुपैयाँ खर्च भएको हो। यो खर्च विवरण २४८५ प्रतिशत हो। मंसिर महिनासम्म सरकारले ७ अर्ब ७ करोड ८५ लाख रुपैयाँ खर्च गरेको थियो। सरकारले अब ६ महिनामा खर्च गर्नुपर्ने बजेट २६ अर्ब ४१ करोड १६ लाख ७९ हजार ८ सय ४१ रुपैयाँ छ। पछिल्लो ६ महिनामा खर्च भएको रकममा चालु खर्चको हिस्सा ठूलो छ। प्रदेश कोष तथा लेखा नियन्त्रण कार्यालयका अनुसार ६ महिनाको अवधिमा ६ अर्ब २० करोड ९६ लाख ७३ हजार रुपैयाँ चालु खर्च भएको छ। ६ महिनाको अवधिमा पुँजीगत खर्च भने २ अर्ब ५५ करोड ८५ लाख ३४ हजार मात्रै भएको छ। प्रदेशमा चालुतर्फ १८ अर्ब ७३ करोड ४९ लाख र पुँजीगततर्फ १६ अर्ब ५२ करोड ४३ लाख ९३ हजार रुपैयाँ विनियोजन भएको थियो। प्रदेश सरकारले चालुतर्फ विनियोजन गरेकामध्ये ३३१४ र पुँजीगततर्फ १५४८ प्रतिशत बजेट खर्च गरेको हो। कुल बजेटको २४८५ प्रतिशत बजेट खर्च भएको कार्यालयले जनाएको छ। प्रदेशमा आर्थिक वर्षको अन्त्यमा मात्रै बजेट खर्च गर्ने प्रवृत्ति छ। प्रदेशले बजेट खर्च गर्न नसकेको प्रतिपक्षी दलहरूले आरोप लगाउँदै आएका छन्। सोमबार सुरु प्रदेशसभाको छैटौं एवं हिउँदे अधिवेशनको पहिलो बैठकमा नेकपा (माओवादी केन्द्र) संसदीय दलका नेता इन्द्रबहादुर आङ्बो र पूर्वमुख्यमन्त्री राजेन्द्र राईले २ ठूला दल मिलेर बनेको सरकारले बजेट खर्च गर्न नसकेको गुनासो गरेका थिए। दुईतिहाइ बहुमत प्राप्त सरकारको विकास खर्च निराशाजनक रहेको बताउँदै उनीहरूले तत्काल बजेट कार्यान्वयन गर्न आग्रह गरेका थिए। उनीहरूले बहुवर्षीय योजनाहरूको काम पनि छिटो सक्न सरकारसँग आग्रह गरेका छन्। मधेसमा ६ प्रतिशत मात्र बजेट खर्च मधेस प्रदेशमा चालु आर्थिक वर्षमा प्रदेश सरकारले हालसम्म ६ प्रतिशत मात्रै बजेट खर्च गर्न सकेको छ। ४१ अर्ब ९३ करोड ३८ लाख २० हजार कुल बजेट रहेको छ। जसमध्ये चालु बजेट १५ अर्ब ३५ करोड ९१ लाख ४१ हजार र पुँजीगत बजेट २६ अर्ब ५७ करोड ४६ लाख ७९ हजार छ। प्रदेश सरकारले हालसम्म चालुतर्फ २ अर्ब १७ करोड ९२ लाख ६१ हजार रुपैयाँ (१४ प्रतिशत) र पुँजीगततर्फ ४५ करोड ४३ लाख ९० हजार (१७ प्रतिशत) मात्रै खर्च गरेको प्रदेश कोष तथा लेखा नियन्त्रक कार्यालयले जनाएको छ। जनमत पार्टीको नेतृत्वमा गठित मधेस प्रदेशमा सरकारले चालु आर्थिक वर्षमा विकास निर्माण खुला प्रतिस्पर्धा (ठेक्का) प्रक्रियाबाट गराउने निर्णय गरेको थियो। तर, सत्ता गठबन्धनबाटै विरोध भएको थियो। सत्ता साझेदार नेपाली कांग्रेस र नेकपा एमाले लगायतका दलहरूको अवरोध र समन्वय अभावले गर्दा सरकारको कामकाज नै ठप्प भएको थियो। ठेक्का प्रक्रियाबाट विकास निर्माणको काम गराउने सरकारले आफ्नै निर्णयलाई उल्ट्याउँदै उपभोक्ता समितिबाट काम गर्ने भएको छ। प्रदेशसभाको गत आइतबार बसेको बैठकले सत्तारुढ लोसपाकी प्रदेश सांसद रुपाकुमारी यादवले प्रस्तुत गरेको उपभोक्ता समितिबाट काम गर्न बजेट संशोधनसम्बन्धी संकल्प प्रस्ताव बहुमतले पारित गयो। गत पुस २९ गते संकल्प प्रस्ताव सदनमा दर्ता भएको थियो। प्रस्तावमा ५० लाख रुपैयाँभन्दा माथिका काम अनिवार्य ठेक्का प्रक्रियाबाट गर्ने र अन्यको हकमा नेपालको सार्वजनिक खरिद ऐनअनुसार गर्ने भनिएको छ। यसैगरी जोडिएका दुईवटा योजना सम्बन्धित मन्त्रालयको निर्णयबाट कार्यान्वयन गर्न सकिनेसमेत उल्लेख छ। प्रदेश सरकारले एकैखालका विकास योजनालाई एकीकृत गरेर विनियोजन गरेको काम र रकमसमेत बाँडफाँट गरिने जनाएको छ। चालु आर्थिक वर्षमा मधेस सरकारको करिब ५ हजार योजना छन्। विगतमा सांसदहरूबाटै योजना खरिदबिक्री हुने गरेको आरोप अत्याधिक लागेपछि त्यस्तो प्रवृत्तिलाई रोक्न मुख्यमन्त्री सतिश सिंहको सरकारले बजेट वक्तव्यमा खुला प्रतिस्पर्धामार्फत विकास निर्माणको काम गराउने प्रावधान ल्याएको थियो। तर, सरकारको यस प्रस्तावलाई गठबन्धनकै दलहरूले समर्थन नगरेपछि चालु आर्थिक वर्षको ६ महिना बितिसक्दा समेत प्रदेश सरकारको कामकाज ठप्प हुन पुगेको हो। बागमती सरकारको खर्च १६ प्रतिशत बागमती प्रदेश सरकारले चालु आर्थिक वर्ष २०८१८२ को छ महिनामा जम्मा १६ दशमलव २७ प्रतिशत बजेट खर्च गरेको छ। चालु आर्थिक वर्षका लागि प्रदेश सरकारले ६४ अर्ब ५४ करोड चार लाख ३१ हजार बजेट विनियोजन गरेकोमा पुस अन्तिमसम्म १० अर्ब ५० करोड २९ लाख ९ हजार खर्च भएको आर्थिक मामिला तथा योजना मन्त्रालयको तथ्यांक छ। प्रदेश सरकारले चालुतर्फ २५ अर्ब ९४ करोड ९१ लाख ८२ हजार रुपैयाँ, पुँजीगततर्फ ३७ अर्ब ९ करोड १२ लाख ४९ हजार र वित्तीय व्यवस्थातर्फ एक अर्ब ५० करोड रुपैयाँ बजेट विनियोजन गरेको थियो। पुस मसान्तसम्म चालुतर्फ विनियोजित बजेटमा २५७२ प्रतिशत अर्थात् छ अर्ब ६७ करोड ४७ लाख ९१ हजार रुपैयाँ र पुँजीगततर्फ १०३२ प्रतिशत अर्थात् तीन अर्ब ८२ करोड ८१ लाख १८ हजार रुपैयाँ खर्च भएको मन्त्रालयले जनाएको छ। बागमती प्रदेशमा सबैभन्दा बढी विकास बजेट विनियोजन भएको भौतिक पूर्वाधार विकास मन्त्रालयले जम्मा १२५२ प्रतिशत बजेट खर्च गरेको छ। चालुतर्फ १३ करोड ८१ लाख ३२ हजार र पुँजीगततर्फ दुई अर्ब ७१ करोड ६१ लाख २८ हजार रुपैयाँ खर्च गरेको मन्त्रालयको तथ्यांक छ। सबैभन्दा कम बजेट खर्च गर्नेमा पर्यटन तथा संस्कृति मन्त्रालय रहेको छ। उक्त मन्त्रालयको दुई अर्ब ४६ करोड दुई लाख १६ हजार रुपैयाँ बजेट रहेकोमा यस अवधिमा ४०६ प्रतिशत अर्थात् ९ करोड ९८ लाख सात हजार रुपैयाँ मात्र खर्च गरेको छ। विनियोजित बजेटमध्ये सबैभन्दा बढी प्रदेश मुख्य न्यायाधिवक्ताको कार्यालयले ४१ दशमलव ५६ प्रतिशत, प्रदेशसभा सचिवालयले २८ दशमलव ३६ प्रतिशत बजेट खर्च गरेको मन्त्रालययका सूचना अधिकारी सुरज पौडेलले बताए। प्रतिशतका आधारमा हालसम्म बढी प्रतिशत बजेट खर्च गर्ने अन्य निकायमा प्रदेश व्यवस्थापिका, प्रदेश लोक सेवा आयोग, स्वास्थ्य मन्त्रालय, आन्तरिक मामिला तथा कानुन मन्त्रालय र प्रदेश नीति तथा योजना आयोग रहेको उनले जानकारी दिए। अर्धवार्षिक वित्तीय प्रगति विवरणअनुसार यी मन्त्रालय, आयोग र कार्यालयले २० प्रतिशतभन्दा बढी र करिब ४२ प्रतिशतसम्म कुल बजेटको रकम खर्च गरेका छन्। वित्तीय व्यवस्था तथा सेयर लगानी र अर्थ विविध शीर्षकमा विनियोजन भएकोे बजेट खर्चको अवस्था शून्य छ। स्थानीय तहहरूका लागि विनियोजन गरिएको ८ अर्ब ३० करोड १९ लाख रुपैयाँमध्ये हालसम्ममा ४०२७ प्रतिशत अर्थात् तीन अर्ब ३३ करोड ६४ लाख रुपैयाँ बजेट निकासा भइसकेको मन्त्रालयले जनाएको छ। मन्त्रालयका सचिव कृष्ण मैनालीले भौतिक प्रगति भए पनि भुक्तानी नगएका कारण वित्तीय प्रगति कम भएको हुन सक्ने बताए। चालु आवका पुँजीगत खर्चको बजेटको ठेक्का लगाउने काम धमाधम भइरहेको छ, काम भएर भुक्तानी हुँदा वित्तीय प्रगति बढ्छ, उनले भने। बागमती प्रदेशमा प्रत्येक आवको अन्तिम महिनाहरूमा सरकारको कुल बजेको ५० प्रतिशत बढी भुक्तानी हुने गरेको छ। गण्डकीमा पुँजीगत खर्च १७०२ प्रतिशत गण्डकी प्रदेशमा आर्थिक वर्ष २०८१८२ को पुस मसान्तसम्म पुँजीगत खर्च १७०२ प्रतिशत भएको छ। यसैगरी चालुतर्फ जम्मा २३२८ प्रतिशत खर्च भएको गण्डकी प्रदेशको आर्थिक मामिला मन्त्रालयका तथ्यांक अधिकृत अनुप पौडेलले बताए। कुल बजेट १९३६ प्रतिशत खर्च भएको छ। आर्थिक मामिलामन्त्री टकराज गुरुङले चालुतर्फ १३ अर्ब १६ करोड अर्थात् ३९ प्रतिशत र पुँजीगततर्फ ६० प्रतिशत अर्थात् १९ अर्ब ५१ करोड बजेट विनियोजन गरेका थिए। गण्डकी प्रदेशमा आर्थिक वर्ष २०८१८२ मा कुल बजेट ३२ अर्ब ९७ करोड ८५ लाख ७५ हजार रहेको थियो। यो बजेट २०८०८१ कोभन्दा कम बजेट हो। २०८१८२ मा गण्डकी प्रदेशमा पुँजीगततर्फ १९ अर्ब ५१ करोड ७९ लाख ९३ हजार बजेट विनियोजन गरिएको थियो। यसै गरी चालुतर्फ १३ अर्ब १६ करोड ५ लाख ८२ हजार विनियोजन भएको थियो। वित्तीय तर्फ ३० करोड विनियोजन गरिएको थियो। गण्डकी प्रदेशमा आर्थिक वर्ष २०८०८१ मा प्रदेश सरकारबाट विनियोजन गरिएको कुल रकम ३३ अर्ब ४२ करोड ७२ लाखमध्ये जम्मा २२ अर्ब २० करोड ६१ लाख १६ हजार खर्च भएको थियो। कुल खर्चमध्ये चालुतर्फ विनियोजनको ५९४८ प्रतिशत पुँजीगततर्फ ७२४६ प्रतिशत खर्च भएको छ। वित्तीय व्यवस्थापनतर्फ विनियोजन गरिएको रकममध्ये २०८०८१ मा ० ५८ खर्च भएको थियो। २०८०८१ मा कुल खर्च ६६४३ प्रतिशत भएको थियो। गण्डकी प्रदेशले पर्यटन, कृषि, खानेपानीमा जोड दिए पनि पूर्वाधारमा ठूलो बजेट छुट्ट्याएको छ। व्यावसायिक कृषि र यसको रूपान्तरण गर्दै उत्पादन र रोजगारमा बजेटले जोड दिएको थियो। गण्डकीमा भौतिक पूर्वाधार क्षेत्रमा १२ अर्ब ७० करोड रुपैयाँ विनियोजन भएको थियो। यसैगरी खाद्यान्न उत्पादन वृद्धि गर्न १२ करोड रुपैयाँ छुट्ट्याएको थियो। पोखरा पर्यटकीय राजधानीको रुपमा घोषणा भएकोले पर्यटन प्रवद्र्धनमा केन्द्रित बजेट पनि प्रदेशले छुट्ट्याएको थियो। लुम्बिनीमा प्रदेश योजना आयोगको खर्च शून्य चालु आर्थिक वर्षको पुस मसान्तसम्म लुम्बिनी प्रदेस सरकारको पुँजीगत खर्च जम्मा १६ दशमलव ६४ प्रतिशत मात्र भएको छ। प्रदेशका १२ वटा विभिन्न मन्त्रालय, प्रदेशसभा, प्रदेश योजना आयोग र प्रदेश लोकसेवा आयोगको गरी उक्त खर्च भएको हो। कुल पुँजीगत बजेट २४ अर्ब ५८ करोड ५९ लाखमध्ये ४ अर्ब ९१ करोड ३७ लाख ३ हजार ७ सय ६८ रुपैयाँ खर्च भएको प्रदेश लेखा नियन्त्रक कार्यालयले जनाएको छ। महिला, बालबालिका तथा ज्येष्ठ नागरिक मन्त्रालय र प्रदेश योजना आयोगको पुँजीगत खर्च हालसम्म शून्य छ। त्यस्तै, आन्तरिक मामिला, कानुन तथा सहकारी मन्त्रालयले शून्य दशमलव १६ प्रतिशत, उद्योग, पर्यटन तथा यातायात व्यवस्था मन्त्रालयले दुई दशमलव शून्य ६ प्रतिशत मात्र खर्च गरेका छन्। वन तथा वातावरण मन्त्रालय पनि कर्म पुँजीगत खर्च गर्नेमा छ। यस मन्त्रालयको चार दशमलव ६० प्रतिशत मात्र खर्च भएको छ। सबैभन्दा धेरै पुँजीगत खर्च गर्नेमा स्वास्थ्य मन्त्रालय छ। स्वास्थ्यले पुस मसान्तसम्म ४२ दशमलव १० प्रतिशत खर्च गरेको छ। दुई अर्ब ५७ करोड ४९ लाख पुँजीगत बजेटमध्ये स्वास्थ्यले १ अर्ब ८४ करोड १ लाख ५ हजार ५ सय ५७ रुपैयाँ खर्च भएको छ। प्रदेशको चालु खर्च २३ दशमलव ९५ प्रतिशत भएको प्रदेश कोलेनिकाले जनाएको छ। विनियोजित कुल १४ अर्ब ३८ करोड ४१ लाख रुपैयाँ विनियोजित बजेटमध्ये ३ अर्ब ४४ करोड ४६ लाख ७७ हजार ९७ रुपैयाँ खर्च भएको छ। पुँजीगत खर्चको अवस्था अघिल्लो आर्थिक वर्ष पनि यही अनुपातमा भएको प्रदेश लेखा नियन्त्रक दीपक ज्ञवालीले जानकारी दिए। यो समयमा पुँजीगतको तुलनामा चालु खर्च नै बढी हुन्छ, ज्ञवालीले भने, पुँजीगत खर्च बढ्ने समय जेठ, असारमा नै हो। अहिले विकास निर्माणको ठेक्का आह्वान, योजना सम्झौता गर्ने समय भएकाले असारको मुखैमा काम गर्ने र भुक्तानी माग गर्ने भएकाले पुँजीगत खर्च असारकै मुखैमा हुने गरेको ज्ञवाली बताउँछन्। धेरैजसो विकासे कार्यालयले यो समयमा काम गरे पनि भूक्तानी नमाग्ने गरेको सम्बन्धित कार्यालयका प्रमुखहरू सुनाउँछन्। कर्णालीमा विकास खर्च न्यून कर्णालीमा विकास खर्च न्यून छ। विगतमा बजेट कार्यान्वयनमा असफल देखिएको कर्णाली सरकारले यसपटक पनि बजेट खर्च बढाउन सकेको छैन। चालु आर्थिक वर्षको ६ महिनामा प्रदेश सरकारको विकासतर्फको खर्च निराशाजनक रहेको हो। कर्णालीमा ६ महिनाको अवधिमा जम्मा ८ प्रतिशत पुँजीगत खर्च भएको छ। चालु आर्थिक वर्षको पुस मसान्तसम्म पुँजीगततर्फको ८ दशमलव ९० प्रतिशत बजेट खर्च भएको हो। विगतमा बजेट कार्यान्वयनमा असफल बनेको प्रदेश सरकारले यो आर्थिक वर्षमा बजेट कार्यान्वयनलाई सुधार ल्याउने बताएको थियो। तर, ६ महिनाको अवधिलाई हेर्दा प्रदेश सरकार यो आर्थिक वर्षमा पनि बजेट कार्यान्वयनमा चुक्ने देखिन्छ। यो आर्थिक वर्षका लागि प्रदेश सरकारले ३१ अर्ब ४१ करोड ४१ हजार रुपैयाँ बराबरको बजेट ल्याएको छ। त्यसमा पुँजीगततर्फ १८ अर्ब ७५ करोड ५१ लाख ६८ हजार रुपैयाँ रहेको छ। तर, पुस मसान्तसम्ममा प्रदेश सरकारले जम्मा १ अर्ब ६६ करोड ९३ लाख ६० हजार ३८९ रुपैयाँ मात्रै खर्च गरेको छ। यो पुँजीगततर्फ छुट्ट्याइएको बजेटको ८ दशमलव ९० प्रतिशत हो। प्रदेश लेखा नियन्त्रण कार्यालयका अनुसार सबैभन्दा धेरै विकास बजेट भएको भौतिक पूर्वाधार तथा सहरी विकास मन्त्रालयले ६ महिनाको अवधिमा जम्मा १० प्रतिशत बजेट खर्च गरेको छ। कार्यालयका अनुसार १० अर्ब १७ करोड ८२ लाख २४ हजार रुपैयाँ विकास बजेट रहेको भौतिक मन्त्रालयले हालसम्म जम्मा १ अर्ब १ करोड ९३ लाख ७५ हजार ७२६ रुपैयाँ खर्च गरेको छ। यस्तै पुँजीगततर्फ २ अर्ब ६० करोड ९० लाख तीन हजार बजेट भएको जलस्रोत तथा ऊर्जा विकास मन्त्रालयले यो अवधिमा जम्मा ५ दशमलव ६८ प्रतिशत बजेट खर्च गरेको छ। पुँजीगततर्फ १ अर्ब ११ करोड ४९ लाख ६१ हजार बजेट भएको उद्योग पर्यटन, वन तथा वातावरण मन्त्रालयले पुँजीगततर्फ जम्मा ४ दशमलव ७२ प्रतिशत बजेट खर्च गरेको छ। त्यसैगरी भूमि व्यवस्था, कृषि तथा सहकारी मन्त्रालयले चालु आर्थिक वर्षको ६ महिनामा जम्मा ४ दशमलव ९१ प्रतिशत विकास बजेट खर्च गरेको छ। मन्त्रालयसँग चालु आर्थिक वर्षका लागि पुँजीगततर्फ ४९ करोड ५१ लाख ५० हजार बजेट छ। सामाजिक विकास मन्त्रालयले भने ६ महिनाको अवधिमा १४ दशमलव ९३ प्रतिशत विकास खर्च गरेको छ। यो मन्त्रालयसँग २ अर्ब ७२ करोड ७८ लाख ५३ हजार पुँजीगततर्फको बजेट छ। मुख्यमन्त्री तथा मन्त्रिपरिषद्को कार्यालयले भने ६ प्रतिशत विकास खर्च गरेको छ। आन्तरिक मामिला तथा कानुन मन्त्रालयले ६ महिनामा ८ लाख ५१ हजार ७२१ रुपैयाँ खर्च गरेको छ। यो विकास बजेटको १ दशमलव ९३ प्रतिशत मात्र हो। यो मन्त्रालयसँग पुँजीगततर्फ ४ करोड ४१ लाख ४० हजार बजेट छ। यस्तै आर्थिक मामिला तथा योजना मन्त्रालयले भने ६ महिनामा विकासतर्फको ७० दशमलव १८ प्रतिशत बजेट खर्च गरेको छ। १ करोड ३१ लाख ४९ हजार विकास बजेटमध्ये यो मन्त्रालयले ९१ लाख २७ हजार ४ सय २२ रुपैयाँ खर्च गरेको छ। बजेट खर्च निराशाजनक रहे पनि प्रदेश सरकारले बजेट खर्चमा सुधार हुने दाबी गरेको छ। प्रदेश सरकारका प्रवक्तासमेत रहेका भूमि व्यवस्था, कृषि तथा सहकारी मन्त्री विनोदकुमार शाहले बजेट खर्चमा सुधार आउने बताए। उनले भने, हामीले रणनीतिक योजना बनाएर बजेट कार्यान्वयन थालेका छौं, अहिले खर्च कम देखिए पनि आर्थिक बर्षको अन्त्यसम्म खर्चमा सुधार गर्ने छौं। बजेट खर्च प्रभावकारी बनाउन कार्ययोजना बनाएर कार्यान्वयन अगाडि बढाइएको उनको भनाइ छ। यो वर्ष पुँजीगत बजेट कार्यान्वयन गर्नेगरी मार्गदर्शन तयार पारिएको उनले बताए। दुई महिना बजेट शून्यताले सुदूरको खर्च न्यून चालु आर्थिक वर्षको झन्डै दुई महिना बजेट शून्यतामा गएको सुदूरपश्चिम प्रदेश सरकारको पुँजीगत खर्च अत्यन्तै न्यून छ। नेकपा समाजवादीका नेता दीर्घबहादुर सोडारी नेतृत्वको सरकारले ल्याएको आर्थिक वर्ष २०८१०८२ को बजेट प्रदेश सभाबाट पारित नहुँदै भएको सत्ता परिवर्तनले सुदूरपश्चिम दुई महिना बजेट शून्यतामा पुगेको थियो। संघीय सरकारमा भएको फेरबदलबाट नेपाली काँग्रेस सुदूरपश्चिम संसदीय दलका नेता कमलबहादुर शाह मुख्यमन्त्री भएपछि गत असोज ६ गते मात्रै प्रदेश सरकारले बजेट पारित गरेको थियो। चालु आर्थिक वर्ष ०८१८२ को पुस मसान्तसम्मको अवधिमा पुँजीगत खर्च १ अर्ब ८७ करोड ११ लाख मात्रै छ। यो खर्च ९९८ प्रतिशत हो। यो रकममा एक अर्ब बढी रकम गत आर्थिक वर्षको बाँकी रकम भुक्तानी गरिएको हो। चालु आर्थिक वर्षमा पुँजीगत बजेट १८ अर्ब ७६ करोड २४ लाख २३ हजार छ। प्रदेश लेखा नियन्त्रक कार्यालयका अनुसार चालुतर्फको बजेट १२ अर्ब ८५ करोड ७४ लाख ५ हजार रहेकामा पुस मसान्तसम्म २ अर्ब ८१ करोड ५८ लाख ५२ हजार अर्थात् २१९० प्रतिशत मात्रै खर्च भएको छ। प्रदेश सरकारले कुल बजेट ३१ अर्ब ६२ करोड ९८ लाख २८ हजारको बजेट ल्याएको थियो। यस अवधिको कुल खर्च ४ अर्ब ६८ करोड ७० लाख ५ हजार अर्थात् १४८२ प्रतिशत रहेको नियन्त्रक कार्यालयले जनाएको छ। सुदूरपश्चिम सरकारले आर्थिक वर्ष ०७९८० को पहिलो चौमासिक अवधिमा कुल बजेटमा साढे ६ प्रतिशत खर्च गरेको थियो। त्यस आर्थिक वर्षको पुँजीगत बजेट २४ अर्ब १४ करोड ४४ लाख ६७ हजार रहेकामा ९६ करोड ३ लाख ४४ हजार अर्थात् चार प्रतिशत हाराहारी मात्र खर्च गरेको थियो। सो आर्थिक वर्षमा कुल बजेट ३६ अर्ब ७४ करोड ६४ लाख ६५ हजार रहेकामा २ अर्ब ४४ करोड ३९ लाख ४६ हजार खर्च थियो। चालु आर्थिक वर्षमा सबैभन्दा बढी पुँजीगत बजेट रहेको भौतिक पूर्वाधार विकास मन्त्रालयमा १४ अर्ब १० करोड ६७ लाख ५२ हजार पुँजीगत बजेट छ। पुस मसान्तसम्म १ अर्ब ७४ करोड २ लाख ३५ हजार खर्च भएको प्रदेश लेखा नियन्त्रक कार्यालयले जनाएको छ। भौतिक पूर्वाधार विकास मन्त्रालयका प्रवक्ता सिनियर डिभिजनल इञ्जिनियर मोहनबहादुर कुँवर दुई महिना ढिलो गरी बजेट आएकाले पुँजीगत खर्च बढ्न नसकेको बताउँछन्। असोज पहिलो साता बजेट आएको हो, नयाँ बजेट आएपछि सर्भे, डिजाइनहरू गर्दा नै समय गएको छ, खरिद प्रक्रिया बल्ल सुरु भएको छ, प्रवक्तासमेत रहेका इञ्जिनियर कुँवरले भने, यो खर्चसमेत एक अर्बभन्दा बढी गत वर्षदेखि कार्यान्वयनमा रहेको योजनाको भुक्तानीको हो, बजेट नै ढिला आएकाले चालु आर्थिक वर्षमा पुँजीगत खर्च हुन समय लाग्ने नै भयो। मुख्यमन्त्री तथा मन्त्रिपरिषद्को कार्यालयका प्रवक्ता नवराज ओझा भने चालु आर्थिक वर्षका योजनाहरूको खरिद प्रक्रिया सुरु भएकाले दुई महिनाभित्रै पुँजीगत खर्च वृद्धि हुने दाबी गर्छन्। दुई महिना ढिलो बजेट आयो, बजेट पारित भएपछि दशैंतिहार लाग्यो, हामीले काम गरेको दुई महिना पनि भएको छैन, प्रवक्ता ओझाले भने, खरिद प्रक्रियामा गएका योजनाको खर्चमा गणना भएको छैन, भुक्तानी नभए पनि काम भने भइरहेको छ। सरकारको खरिद प्रक्रियामा रहेका जटिलताका कारण आर्थिक वर्षको छ महिना बितिसक्दासमेत पुँजीगत खर्चमा उल्लेख्य सुधार हुन नसकेको समाजशास्त्री दीपकबहादुर थापा बताउँछन्। खरिद प्रक्रिया नै लामो छ। योजनाको इस्टिमेट बजेट विनियोजन भएपछि हुन्छ, थापाले भने, इस्टिमेट गरेर मात्रै योजना छुट्ट्याउने हो र खरिद प्रक्रियालाई समानुकूल परिमार्जन गर्ने हो भने खर्चमा सुधार हुनसक्छ। किशोर बुढाथोकी विराटनगर मनिका झा जनकपुरधाम कृष्ण सारु मगर हेटौंडा कृष्णमणि बराल पोखरा केशरराज क्षेत्री बुटवल ललितबहादुर बुढा सुर्खेत परमानन्द पाण्डे टीकापुर"
केई एक्स३ प्रो अब ९९ किलोवाटमा,"काठमाडौं : केई मोटर्सको नेपालका लागि आधिकारिक वितरक लक्ष्मी ईमोबिलिटीले ९९ किलोवाट मोटर पावरमा केई एक्स३ प्रो ईभी नेपालमा उपलब्ध गराएको घोषणा गरेको छ । अझै बढी पर्फमेन्स र दक्षतायुक्त एक्स३ प्रो को सुरुवाती मूल्य ४३ लाख ९६ हजार रुपैयाँ तोकिएको छ । कम्प्याक्ट एसयूभी सेगमेन्टमा यो सबैभन्दा अफोर्डेबल एसयूभी हुने समेत कम्पनीको भनाइ छ । एक्स३ प्रो एक इलेक्ट्रिक सवारी साधन मात्र नभएर अत्याधुनिक प्रविधि, स्लिक डिजाइन र अतुलनीय पर्फमेन्सको संगम समेत हो । यसमा ५३६ किलोवाट आवर क्षमतायुक्त सीएटीएल (क्याटल) को लिथियम आइरन फस्फेट ब्याट्री छ, जसले २६० एनएम सम्मको उच्चतम टर्क प्रदान गर्छ । यसले सिंगल चार्जमा ३७० किलोमिटर () सम्मको रेन्ज दिन्छ । यसको ब्याट्रीलाई फुल चार्ज गर्न ५ देखि ७ घण्टा लाग्छ । यसलाई घरैमा ७ किलोवाटको एसी चार्जर प्रयोग गरी ८ घण्टामा चार्ज गर्न सकिन्छ । त्यसैगरी डीसी फास्ट चार्जिङको सहयोगबाट ३० देखि ८० प्रतिशत सम्म चार्ज गर्न सकिन्छ । एक्स३ प्रो ईभीको लम्बाई ४४४३ एमएम, चौडाई १८३१ एमएम र उचाई १६४६ एमएम छ भने यसको ह्विलबेस २६३२ एमएम छ । यी सबैका कारण पाँच सिट क्षमताको यो गाडीमा पर्याप्त इन्टेरियर स्पेस छ । केई एक्स३ प्रोको फ्रन्टमा म्याकफर्सन इन्डिपेन्डेन्ट सस्पेन्सन र रियरमा मल्टीलिंक इन्डिपेन्डेन्ट सस्पेन्सन छ । यसको ग्राउन्ड क्लियरेन्स १८३ एमएम छ । विभिन्न पाँच कलर अप्सनमा केई एक्स३ प्रो ईभी उपलब्ध हुनेछ । काठमाडौंको भाटभटेनीमा यसको शोरुम अवस्थित छ । नेपालभरि बलियो उपस्थितिसँगै केई नेपालले भाटभटेनीका साथै धनगढी, नेपालगञ्ज, दाङ, भैरहवा, भरतपुर, हेटौडा, दमक र विर्तामोड सहित नौ वटा शोरूम सञ्चालन गर्दै आएको छ । यीवीन केई अटोमोबाइल कम्पनी लिमिटेड (केई अटो) चेरी अटोमोवाइल कम्पनीको लगानीमा स्थापना भएको हो । सन् २०१४ मा स्थापना भएको केई अटोमोबाइलसँग आफ्नै आरएण्डडी र मुख्य टेक्नोलोजी रहेको छ । कम्पनीले प्रयोग गर्ने हाई पर्फमेन्स, मल्टीसेन्स, एक्पान्डेवल एण्ड मोडूलर प्लेटफर्म रहेको छ । पेट्रोलियम इन्जिन र ईभी दुबैमा काम गर्दै आएको कम्पनीसँग सेडान, एसयूभी र एमपीभी छन् । यसको मुख्यालय चीनको सिचुवान प्रान्तमा रहेको यीवीन सिटीमा रहेको छ ।"
मधेसको सरकारी कामकाजका लागि ५ भाषा प्रस्ताव,"जनकपुरधाम : मधेस प्रदेश स्थापना भएको सात वर्षपछि प्रदेशसभामा प्रदेशको सरकारी कामकाजको भाषासम्बन्धमा व्यवस्था गर्न बनेको विधेयक, २०८१ ले प्रवेश पाएको छ। बुधबार बसेको प्रदेशसभाको बैठकमा शिक्षा तथा संस्कृतिमन्त्री रानी शर्मा तिवारीले भाषासम्बन्धमा व्यवस्था गर्न बनेको विधेयक सभामा प्रस्तुत गरेकी हुन्। प्रस्तुत विधेयकमा नेपालीबाहेक पाँचवटा भाषालाई सरकारी कामकाजको भाषाको रूपमा प्रस्तुत गरिएको छ। राष्ट्रिय जनगणना २०७८ अनुसार मधेस प्रदेशमा जम्मा बोलिने भाषा ६२ छन्। जसमध्ये सर्वाधिक बोलिने मातृभाषा मैथिली ४१७३ प्रतिशत, दोस्रो भोजपुरी १८८१ प्रतिशत, बज्जिका १८४४ प्रतिशत, नेपाली ५७६ प्रतिशत, थारु, ४१७ प्रतिशत, उर्दु ४०८, मगही, ३५२, तामाङ १६५ छ। मधेस प्रदेश सरकारले प्रस्तावित गरेको कामकाजको भाषामध्ये हिन्दी यस प्रदेशमा ०२३ प्रतिशत जनताले मात्रै बोल्छन् भने यो १०औं बोलिने भाषाको रूपमा प्रयोग भएको तथ्यांकले देखाउँछ। त्यसैगरी अंग्रेजी भाषा यस प्रदेशमा जम्मा ४५ जनाले मात्रै कामकाजको भाषाको रूपमा प्रयोगमा ल्याएको तथ्यांक छ। मधेस प्रदेशमा बहुसंख्यक जनताले बोल्ने नेपाली भाषाबाहेक मैथिली, भोजपुरी, बज्जिका, हिन्दी र अंग्रेजीलगायतका भाषाहरूको संरक्षण, संवद्र्धन तथा विकास गरी सरकारी कामकाजलाई सरल र सहज बनाउन सरकारी वा सार्वजनिक निकायबाट प्रवाह हुने सेवामा जनताको सहज पहुँच र प्रत्याभूतिलाई अभिवृद्धि गरी बहुजातीय र बहुभाषिक विविधता, एकता र सामाजिक भाषिक न्याय काम गर्न, यो ऐन बनाइएको विधेयकको प्रस्तावनामा उल्लेख गरिएको छ। पछिल्लो सरकारहरूले प्रदेशमा कामकाजको भाषालाई प्राथमिकता नदिएकाले हालसम्म प्रदेशको भाषा निर्धारण हुन सकेको थिएन। अन्य सरकारहरूले भाषाको विषयलाई किन प्राथमिकतामा राख्नु भएन त्यो त मलाई थाहा भएन तर, मैले शिक्षा मन्त्रालयको जिम्मेवारी सम्हालेको दिनदेखि नै यस विषयमा विशेष ध्यान केन्द्र्रित गरेर विधेयक बनाउन पहल थालेकी हुँ, मधेस प्रदेशकी शिक्षा मन्त्री तिवारीले अन्नपूर्णसँग कुरा गर्दै भनिन्, हामी संघीयताको मर्मलाई अपनाएर संघीय प्रणालीमा आएका हौं। हाम्रो आन्दोलन पहिचानको लागि भएको थियो जसमा हाम्रो भाषा र संस्कृतिलाई पहिचान दिलाउनु पनि मुख्य उद्देश्य थियो। तसर्थ आफ्नो पहिचान र भाषिक अधिकारका लागि पनि यो विधेयक ल्याएको छु। विधेयकमा मधेस प्रदेश सरकारले प्रदेशभित्रका सरकारी निकाय, सार्वजनिक संस्थान तथा प्रतिष्ठानलगायतका सरकारी कार्यालयहरूमा सरकारी कामकाजको भाषाको प्रयोग गर्ने गराउने उल्लेख छ। यस प्रदेशमा देवनागरी लिपिमा लेखिने नेपाली भाषाका अतिरिक्त मैथिली, भोजपुरी, बज्जिका, हिन्दी र अंग्रेजी भाषाहरूको लागि देवनागरी लिपि र अंग्रेजी भाषाको लागि रोमन लिपि सरकारी कामकाजको भाषाको रूपमा प्रयोग गरिनेछ भनी विधेयकमा उल्लेख गरिएको छ। साथै नेपाली भाषाबाहेक अन्य सरकारी कामकाजको भाषामा लिखत तयार गर्दा नेपाली भाषाको अनुवाद पनि प्रस्तुत गर्नुपर्ने व्यवस्था गरिएको छ। विधेयकमा भएको व्यवस्थाअनुसार मधेस प्रदेशमा सेवाग्राहीले चाहेका सरकारी कामकाजको भाषामा लिखित तथा मौखिक सूचना प्रदान गर्न वा प्राप्त गर्न सक्ने व्यवस्था छ। त्यसैगरी प्रदेशभित्रका कार्यालयहरूमा सेवाग्राहीले सरकारी कामकाजको भाषामा पेस गर्ने निवेदन, प्रमाण, कागजातलगायतका दस्ताबेजहरू सोही भाषामा समेत दस्ताबेजीकरण र अभिलेखीकरण गर्न सकिनेछ। साथै प्रदेश सरकारले प्रदेश राजपत्र प्रकाशन गर्दा नेपाली भाषाका अतिरिक्त मैथिली, भोजपुरी, बज्जिका, हिन्दी र अंग्रेजी भाषामा पनि प्रकाशन गर्न सक्नेछ। विधेयकमा व्यवस्था भएअनुसार सरकारी तथा सार्वजनिक निकायको कार्यक्षेत्र तथा संगठित संस्था, समुदाय र सार्वजनिक संस्थानमा नेपाली भाषाको अतिरिक्त कुनै पनि सरकारी कामकाजको भाषाहरूको प्रयोग गर्न निषेध गर्न पाईने छैन भनि उल्लेख छ। साथै भाषाको प्रयोगमा सरकारी तथा सार्वजनिक पद धारण गरेको व्यक्ति वा पदाधिकारीले निषेध गरेमा सम्बन्धित निकायले १० हजारदेखि २५ हजारसम्म जरिबाना गर्न सक्ने व्यवस्था छ। पहिचानको मागअन्तर्गत भाषा सबैभन्दा महत्वपूर्ण रहेको हुँदा पनि आफूलाई संघीयताको जननी भन्ने मधेस प्रदेशमा सात वर्षपछि प्रदेशसभामा भाषाको विषयले स्थान पाउनु सरकारको ढिलासुस्तीको प्रमाण रहेको छ, मैथिली भाषाका प्राध्यापक तथा पत्रकार श्यामसुन्दर शशि भन्छन्, प्रदेश सरकारले एक त सात वर्षपछि भाषाको विषय अगाडि ल्याएको छ। त्यसमा पनि पाँचवटा भाषालाई कामकाजको भाषाको रूपमा प्रस्तावित गरेको छ जुन कि मधेसको सन्दर्भमा उपयुक्त छैन। यहाँ सबैभन्दा बढी बोलिने भाषा मैथिली, भोजपुरी रबज्जिका छन् तर, सरकारले हिन्दी र अंग्रेजीलाई समेत कामकाजको भाषाको रूपमा प्रस्ताव गर्नुले यसलाई सरकारको गलत नियतको रूपमा व्याख्या गर्न सकिन्छ।"
युद्धविरामको स्थायित्व र ट्रम्पको भूमिका,"अन्तत : इजरायल र हमासबीच युद्धविराम भयो। सम्झौता आइतबारदेखि लागू भएको छ। यसले विगत १५ महिनादेखि जारी युद्धलाई औपचारिक रूपमै विश्राम लगाएको छ। युद्धविरामको खबरले इजरायल र गाजाका बासिन्दा प्रफुल्लित छन्। युद्धविरामसँगै लत्ताकपडाको पोकोपन्तरो बोकेर घर फर्कनेको लर्को लागेको छ। परिवार, आफन्त र साथीभाइ गुमाउँदाको पीडा लुकाउँदै जीवनमा बाँकी रहेका पलहरू शान्तिपूर्ण तवरमा बिताउने आशा बोकी उनीहरू गन्तव्यतिर लम्किरहेका छन्। अक्टोबर ७, २०२३ मा सुरु भएको पछिल्लो युद्धमा मारिने प्यालेस्टिनीको संख्या करिब ४७ हजार पुगेको छ। करिब १५ सय इजरायलीले पनि युद्धमा ज्यान गुमाए। प्यालेस्टिनी स्वास्थ्य मन्त्रालयका अनुसार करिब एक हजारभन्दा बढी स्वास्थ्यकर्मी मारिएका छन् भने ११ हजार बेपत्ता छन्। गाजापट्टीमा करिब ४ लाख ३६ हजार आवास पूर्ण नष्ट वा आंशिक क्षतिग्रस्त छन्। गाजाको जनसंख्याको करिब ९० प्रतिशत अर्थात् १९ लाख मानिस सैन्य कारबाहीका कारण विस्थापित भएका अनुमान छ। त्यहाँ ९१ प्रतिशत मानिस भोकमरीको संकट सामना गरिरहेका छन्। प्यालेस्टिनीविरुद्धको नरसंहारको विरोध गर्दै थुप्रै मानवअधिकारबादी संघ संगठनले आवाज उठाए। त्यतिमात्रै होइन, अन्तर्राष्ट्रिय फौजदारी अदालतले गत नोभेम्बरमा इजरायली प्रधानमन्त्री बेन्जामिन नेतन्याहुु र पूर्वरक्षामन्त्री योअभ गालान्टविरुद्ध पक्राउ पुर्जीसमेत जारी गर्यो। युद्धमा इजरायली जनताको तुलनामा ज्यान गुमाउने प्यालेस्टिनीको संख्या कैयौं गुणा बढी छ। उनीहरूमाथि बम र गोलीको वर्षा त भयो नै। त्यसमाथि अति निष्क्रिष्ट र अमानवीय व्यवहार पनि प्रदर्शन गरियो। खाद्यान्न र पानीको आपूर्तिसमेत बन्द गरेर इजरायलले सम्पूर्ण मानवतालाई जरैदेखि निमोठ्ने काम गर्यो। युद्धले ठूलो मानवीय संकट निम्त्याएको थियो। विशेषगरी महिला र बालबालिका यसको प्रत्यक्ष सिकार बने। यस युद्धविरामले उनीहरूको जीवनरक्षाका लागि आवश्यक पहलकदमी गर्ने आशा जगाएको छ। यसले अब धेरैको जीवन बचाउने मात्र होइन ठूलो मानवीय संकटलाई पनि धेरै हदसम्म कम गर्न मद्दत पुर्याउनेछ। यसले शान्ति र मानवअधिकारको मूल्यलाई प्राथमिकता दिन्छ, जुन विश्वव्यापी शान्तिको लागि अति महत्त्वपूर्ण छ। युद्धविरामले विश्वलाई मानवताको हितमा कार्य गर्न र दीर्घकालीन शान्ति पथमा चल्न प्रेरित गरेको छ। इजरायल हमास युद्धविराममा विशेषगरी संयुक्त राष्ट्रसंघ र संयुक्त राज्य अमेरिकाको दबाबले महत्त्वपूर्ण भूमिका निभायो। यीबाहेक कतार, इजिप्ट, टर्की, साउदी अरेबियालगायतका देशले पनि युद्धविराममा मध्यस्थता गरे। कतारको हमाससँगको दीर्घकालीक सम्बन्धका कारण यसका कूटनीतिक प्रयासहरू मध्यस्थतामा निकै फलदायी सावित भए। इजिप्टले पनि यस कार्यमा ऐतिहासिक भूमिका निभाउँदै आएको छ। गाजा क्षेत्रको छिमेकी देशको रूपमा यसले दुबै पक्षलाई सिधा संवादमा ल्याउने काम गर्य भने टर्कीले त्यसलाई अघि बढायो। साउदी अरब, युनाइटेड अरब इमिरेट्स (यूएई)लगायतका केही अरब राष्ट्रहरूले पनि युद्धविरामको पक्षमा कूटनीतिक दबाब पैदा गरे। लामो समयको द्वन्द्व समाधान गरी क्षेत्रीय स्थिरता कायम गर्नु उनीहरूको उद्देश्य रह्यो। त्यसैगरी युद्धविराम र शान्ति प्रक्रियामा युरोपेली संघको भूमिकालाई पनि नकार्न मिल्दैन। यी राष्ट्रहरूको दबाब र कूटनीतिक प्रयासहरूले युद्धविरामलाई सम्भव त बनायो। यद्यपि दीर्घकालिक शान्ति निर्माणका लागि अब आवश्यक पर्ने गहिरो र निरन्तर प्रयासमा यी कसरी खडा उत्रिन्छन् भन्ने प्रश्न उब्जिएको छ। अमेरिकी पूर्वराष्ट्रपति जो बाइडनले आफ्नो अन्तिम सम्बोधनमा इजरायल र हमासबीच युद्धविराम र बन्धक आदानप्रदान सम्झौताको घोषणा गरे। त्यसपछि इजरायल सरकारले गत शुक्रबार हमाससँगको नयाँ गाजा युद्धबिराम लगाउने र बन्धक रिहाइ सम्झौतालाई अनुमोदन गर्ने निर्णय गर्यो। युद्धविरामलाई तीन चरणमा कार्यान्वयन गरिने जनाइएको छ। ६ साताको पहिलो चरणमा ३३ जना इजरायली बन्धकलाई फुकुवा गरिनेछ। इजरायलले पनि हजारभन्दा बढी प्यालेस्टाइनी बन्दीलाई रिहा गर्नेछ। त्यसैगरी गाजा क्षेत्रबाट इजरायली सेनालाई आंशिक रूपमा फिर्ता बोलाइनेछ। खाद्यान्न र औषधि बोकेका दैनिक ६ सयभन्दा बढी ट्रकलाई इजरायलले गाजामा प्रवेश गर्न दिनेछ। युद्धविरामलाई स्थायी टुंगोमा पुर्याउन दोस्रो चरणमा बाँकी सम्पूर्ण बन्धकलाई छाड्ने, प्यालेस्टाइनी बन्दी रिहा, इजरायलले गाजाबाट पूर्ण रूपमा सेना फिर्ता बोलाउने बुँदा उल्लेख छन्। तेस्रो चरणमा भने बाँकी रहेका कैदीहरूको शब इजरायललाई सुम्पिने र गाजाका लागि दीर्घकालीन पुनर्निर्माणको योजना समेटिएका छन्। इजरायल र हमासबीच युद्धविरामको विषयमा २०२३ को अन्त्यतिर र २०२४ को प्रारम्भमा केही महत्त्वपूर्ण सम्झौताहरू भएका थिए। ती सम्झौताहरूको उद्देश्य युद्धविरामको प्रयास र युद्धका पीडितको स्थितिलाई सुधार गर्ने थियो। तथापि, इतिहासमा बेलाबेलामा भएका युद्धविरामका सम्झौताहरू तोडिँदै आएका छन्। गत आइतबार पनि सम्झौता लागू गर्ने केही घण्टाअघि एक टेलिभिजन सम्बोधनमा इजरायलका प्रधानमन्त्री नेतन्याहुले भनेका थिए, युद्धविराम अस्थायी हो। गाजामा फेरि आक्रमण सुरु गर्ने अधिकार इजरायलसँग सुरक्षित छ। अमेरिकी नवनिर्वाचित राष्ट्रपति डोनाल्ड ट्रम्पकोसमेत यसमा समर्थन रहेको उनको जिकिर थियो। निकै शंकी स्वभावका व्यक्तिका रूपमा चिनिने ट्रम्पको शपथ ग्रहण अगाडि नै इजरायल र हमास युद्धविरामको निर्णयमा पुग्नुले पनि यसमा ट्रम्पको भूमिका प्रष्ट्याएको छ। ट्रम्पले नेतन्याहुमाथि लगाएका ठूलो दबाबका कारण अन्तत युद्धविराम सम्भव भएको मानिन्छ। अब यसको दिगोपनामा पनि राष्ट्रपति ट्रम्पले महत्त्वपूर्ण भूमिका निभाउनुपर्ने देखिन्छ। ट्रम्प प्रशासनले आफ्नो अघिल्लो कार्यकाल सन् २०२० को जनवरी २८ तारिखमा इजरायल प्यालेस्टाइनी संघर्ष समाधान गर्ने आफ्नो योजना घोषणा गरेको थियो। जुन आज पनि डिल अफ द सेन्चुरी नामले चर्चित छ। त्यसैले युद्धविरामको स्थिरता र शान्ति स्थापनामा अन्तर्राष्ट्रिय जगत्को जति भूमिका छ त्यति नै अमेरिकी सरकारको पनि निरन्तरको प्रयास जरुरी देखिन्छ। युद्धको पूर्ण अन्त्य र शान्ति सुनिश्चितताका लागि दीर्घकालिक कूटनीतिक रणनीतिहरूको आवश्यकता पर्छ। यसमा राष्ट्रपति ट्रम्पले आफ्नो विशेषज्ञता प्रस्तुत गर्दै डिल अफ द सेन्चुरी लाई गन्तव्यमा पुर्याउनेछन् भन्नेमा विश्वका शान्तिप्रेमीहरू आशावादी देखिन्छन्। निश्चय नै इजरायल र हमासबीचको युद्धविराममा अमेरिकाको भूमिका अतुलनीय रह्यो। यसले इजरायलको एक प्रमुख सहयोगी राष्ट्रको रूपमा संघर्ष समाधानमा कूटनीतिक र सैन्य दबाबको माध्यमबाट अहम् भूमिका निभाएको पाइन्छ। अमेरिका इजरायलको प्रमुख सैन्य सहयोगी भएकाले पनि युद्धविरामको प्रक्रियामा यसले ठूलो प्रभाव पार्न सकेको देखिन्छ। अमेरिकाले इजरायललाई सैन्य सहायताका साथै वस्तु र प्रविधिमार्फत पनि समर्थन गर्दै आएको थियो, जसले इजरायललाई संघर्षका समयमा मजबुत बनायो। त्यसैले पनि अमेरिका युद्धविरामका लागि कूटनीतिक दबाब सिर्जना गर्न सक्रिय र सक्षम रह्यो। अमेरिकाले युद्धविरामका पक्षमा सघन कूटनीतिक प्रयास जारी मात्रै राखेन, यसले अन्य प्रमुख क्षेत्रीय र अन्तर्राष्ट्रिय शक्तिहरूलाई पनि निरन्तर दबाब दिन उत्प्रेरित गर्यो। गाजा क्षेत्रमा मानवतावादी राहत प्रदान गर्न यूएसएआईडीजस्ता अमेरिकी सहायता एजेन्सीहरूलाई प्रभावित क्षेत्रमा परिचालन गर्यो। इजरायल र अरब देशहरू बीचको कूटनीतिक मध्यस्थतामा पनि अमेरिकाको हात महत्त्वपूर्ण मानिन्छ। इजरायल र हमासको युद्धले क्षेत्रीय तनाव निकै बढाएको थियो। अमेरिकाले मध्यपूर्वमा तनाव कम गरी शान्ति, स्थिरता र सुरक्षा कायम गर्न सघायो। त्यसैगरी यसले युरोपियन संघ र रूसजस्ता वैश्विक शक्तिहरूसँग मिलेर कूटनीतिक पहलमा अग्रगामी भूमिका प्रदर्शन गर्यो। यद्यपि, युद्धविरामलाई दीर्घकालिक शान्तिमा परिणत गर्न यसका सामु अझै कठिन चुनौतीहरू छन्। संघर्षको जटिलता, ऐतिहासिक पृष्ठभूमि र क्षेत्रीय र अन्तर्राष्ट्रिय नीतिहरूको प्रभावका कारण यो धेरै जटिल विषय बन्ने निश्चित छ। इजरायल हमासबीचको युद्धले क्षेत्रीय, आर्थिक र सामाजिक रूपमा पनि ठूलो असर पुर्यायो। अब युद्धविरामले पुनर्निर्माण र पुनस्र्थापनाका प्रक्रियालाई महत्त्वका साथ अगाडि बढाउनु जरुरी देखिन्छ। जुन विषयमा युद्धविरामको सम्झौतामा पनि उल्लेख छ। इजरायल र हमासबीचको संघर्षमा युद्धविरामको सम्झौताहरू संवेदनशील र अस्थिर छन्। युद्धविरामको प्रायः सम्झौतालाई द्वन्द्वको घातक परिणामलाई कम गराउन तत्कालको राहतको रूपमा हेर्न सकिन्छ। यी सम्झौताहरूले लामो अवधिको शान्ति निर्माणको ग्यारेन्टी भने गर्दैनन्। पक्कै पनि दुवै पक्षका पीडितको चराइरहेको घाउमा युद्धविरामले केही हदसम्म शान्तिरूपी मल्हम लगाउनेछ। तर त्यो शान्ति दिगो र टिकाउ हुनेमा कुनै सुनिश्चितता भने देखिन्न। किनकि इजरायलले झन्डै एक शताब्दी अघिदेखि प्यालेस्टिनीविरुद्ध दमन गर्दै आएको इतिहास साक्षी छ। यसबीचमा इजरायलले कैयौं पटक आफ्नो दोहोर चरित्र प्रदर्शन गर्दा दीर्घकालीन शान्ति स्थापनामा प्रश्न उठ्ने गरेको पाइन्छ। दिगो शान्तिको मुख्य बाधकको रूपमा इजरायलका दक्षिणपन्थी दलहरू नै छन्, जसमा प्रधानमन्त्री नेतन्याहु स्वयं पनि हुन्। त्यसैले युद्धविरामको सम्झौता सम्भावित खतराहरूबाट मुक्त छैन। यो कुनै पनि चरणमा भंग हुन सक्छ। तर यस्तो अवस्थालाई रोक्न राष्ट्रपति ट्रम्पले नै अहम् भूमिका निभाउनुपर्ने देखिन्छ। साउदी अरेबिया, यूएई, टर्की, कतार, जोर्डन र इजिप्टजस्ता क्षेत्रीय सहयोगीहरूलाई परिचालन गर्दै सम्झौतालाई पूर्ण कार्यान्वयन गरी शान्ति स्थायित्वका लागि दबाब सिर्जना गर्नुपर्नेछ। अन्यथा युद्धविराम शान्ति सम्झौताभन्दा पनि बन्धकको सम्झौतामा मात्रै सीमित नहोला भन्न सकिन्न।"
देशको राजनीति सहज देखिएको छैन : प्रचण्ड,उनले यो सरकारको आयु लामो नभएपनि आफूहरुले सरकार बदल्न खोजेको भन्ने बुझाइ चाहिँ सही नभएको बताएका छन्। सुर्खेत : नेकपा (माओवादी केन्द्र)का अध्यक्ष पुष्पकमल दाहाल प्रचण्डले सरकारमा जानेबारे आफ्नो पार्टीको कुनै रुचि नभएको दोहोर्याएका छन्। सुर्खेत विमानस्थलमा पत्रकारहरूसँग कुरा गर्दै उनले नीतिगत रुपमा हेर्दा यो सरकारको आयु लामो नभए पनि आफूहरुले सरकार बदल्न खोजेको भन्ने बुझाइ चाहिँ सही नभएको बताएका छन्। देशको राजनीति सहज नदेखिएको उल्लेख गर्दै अध्यक्ष प्रचण्डले प्रधानमन्त्रीको क्रियाकलापका कारण एमालेभित्र पनि निकै उकुसमुकुस रहेको बताए । सरकारले गलत तरिकाले अध्यादेश ल्याएर शासन गर्न खोजिएको बताए। अध्यक्ष प्रचण्डले अब विपक्षी दलहरूले संसदमा जनताका एजेन्डा प्रभावकारीरुपमा र आवश्यक कानुन निर्माणमा जोड दिने जानकारी दिए। यसैबीच अध्यक्ष प्रचण्डले सुर्खेत भेरीगंगाको छिन्चुमा पार्टी कार्यकर्तालाई सम्बोधन गर्दै देशव्यापी पार्टीको पक्षमा जनलहर सिर्जना भएकाले मेहनतका साथ लाग्न निर्देशन दिए । अब पार्टी निरन्तर अभियानमा लाग्ने केन्द्रीय समिति बैठकले निर्णय गरेको जानकारी दिँदै उनले फागुनदेखि जनतासँग माओवादी अभियानलाई प्रभावकारी बनाउन कार्यकर्तालाई निर्देशन दिए। अध्यक्ष प्रचण्डले बर्दियाको बबई पुल क्षेत्रका जनतासित भेटघाट गर्दै मध्यवर्ती क्षेत्रका जनताको समस्या समाधानका लागि संसदमा आवाज उठाउने र आवश्यक कानुन परिमार्जन गरेर जानुपर्ने बताए। यो पनि पढ्नुहोस सत्ता बाहिर हुँदा प्रचण्डको छटपटी
कोशीका पूर्वमुख्यमन्त्री राजेन्द्र राईले फिर्ता गरेनन् सरकारी गाडी,"विराटनगर : कोशी प्रदेशका पूर्वमुख्यमन्त्री राजेन्द्रकुमार राईले लामो समयदेखि कानुनविपरीत सरकारी गाडी प्रयोग गरिरहेको पाइएको छ। उनले मुख्यमन्त्री कार्यालयको प्रदेश १०४००१ झ ००५३ नम्बरको स्कोरपिओ गाडी चढिरहेका हुन्। राई नेकपा (एकीकृत समाजवादी) प्रदेश संसदीय दलको नेतासमेत हुन्। कोशी प्रदेशमा पूर्वमुख्यमन्त्रीलाई गाडी सुविधा दिने कुनै पनि कानुन छैन।यद्यपि, तत्कालीन मुख्यमन्त्री केदार कार्कीले पूर्वमुख्यमन्त्रीहरुलाई राज्यकोषबाट सुविधा दिने गरी २०८० माघ ६ गते अध्यादेश जारी गर्दै प्रदेशसभाका पदाधिकारी तथा सदस्यहरूको सेवा सम्बन्धी ऐन, २०७५ को दफा २ को ख संशोधन गरी प्रदेशसभाका पदाधिकारीको संख्या थप गरेका थिए। अध्यादेशमार्फत प्रदेशसभा सदस्य रहेका पूर्वमुख्यमन्त्री र सरकारमा सहभागी दलका संसदीय दलका नेता र प्रतिपक्षी दलका संसदीय दलका नेतालाई पनि पदाधिकारीको सूचीमा राखिएको थियो। त्यसअघि ऐनमा सभामुख, उपसभामुख, प्रमुख प्रतिपक्षी दलको नेता, सत्ता पक्षको प्रमुख सचेतक, प्रमुख प्रतिपक्षी दलको प्रमुख सचेतक, प्रतिपक्षी दलको नेता, सत्ता पक्ष दलको सचेतक र प्रदेशसभा समितिका सभापतिलाई मात्र प्रदेशसभाको पदाधिकारीमा राखिएको थियो। राज्यकोषलाई ठूलो भार पर्ने गरी पदाधिकारीको संख्या थप गरेर सुविधा दिन अध्यादेश ल्याएसँगै तत्कालीन मुख्यमन्त्री केदार कार्कीको व्यापक आलोचना भयो। नेकपा (एमाले) प्रदेश संसदीय दलका नेता हिक्मतकुमार कार्की २०८१ वैशाख २७ गते मुख्यमन्त्री भएपछि अध्यादेश खारेज गर्ने प्रतिबद्धता जनाए। असार २० गते बसेको मन्त्रिपरिषद् बैठकले अध्यादेश खारेज गर्नका लागि प्रदेश प्रमुखलाई सिफारिस गर्ने निर्णय लियो। सरकारको सिफारिसमा प्रदेश प्रमुख पर्शुराम खापुङले गत असार २६ गते केही प्रदेश ऐनलाई संशोधन गर्न बनेको अध्यादेश, २०८० खारेज गरिदिए। तत्कालीन मुख्यमन्त्री केदार कार्कीले अध्यादेश ल्याउनसाथ पूर्वमुख्यमन्त्री राईले भने सरकारी नम्बर प्लेटको स्कोरपिओ लिएर चढ्न थालेका हुन्। मुख्यमन्त्री कार्यालयको गाडी जबरजस्ती लगेर हालसम्म फिर्ता गरेका छैनन्। व्यक्तिगत र पार्टीको कामका लागि राईले सरकारी गाडीको दुरुपयोग गरिरहेका छन्। बेलाबखत उनको सचिवालयका व्यक्तिहरुले पनि प्रयोग गर्छन्। उनले गाडी बुझेर लगेको मिति मुख्यमन्त्री कार्यालयले उपलब्ध गराएन। स्रोतका अनुसार मुख्यमन्त्रीबाट हटेदेखि नै राईबाट सरकारी गाडीको दुरुपयोग भइरहेको छ। पूर्वमुख्यमन्त्रीबाट चरम दुरुपयोग भइरहेको सरकारी गाडी फिर्ता गर्नुपर्ने मुख्यमन्त्री कार्यालय चुपचाप छ। कार्यालयले फिर्ताका लागि कुनै पहल गरेको पाइएन। पूर्वमुख्यमन्त्री केदार कार्कीले भने अध्यादेश खारेज हुनसाथ सरकारी गाडी फिर्ता गरेका थिए। प्रदेशका प्रमुख सचिव केदारनाथ शर्मा पूर्वमुख्यमन्त्री राईले आफू आउनुभन्दा अघिदेखि नै गाडी सुविधा लिइरहेको बताउँछन्। म आउनुभन्दा अघि नै गाडी पठाइएको रहेछ। अहिलेसम्म फिर्ता आएको देखिँदैन। तर, धेरै कुरा मैले पनि बुझेकै छैन। बुझेर फिर्ताका लागि पहल गर्छौं, शर्माले भने। मुख्यमन्त्री कार्यालय स्रोतका अनुसार गाडी फिर्ताका लागि पटक पटक मौखिक आग्रह गरे पनि राईले अटेर गरिरहेका छन्। लिखित रूपमा फिर्ताको पहल भएको छैन। मौखिक आग्रह बारम्बार गरिएको हो। तर, उहाँले फिर्ता गर्न मानिरहनु भएको छैन, स्रोतले भन्यो। पूर्वमुख्यमन्त्री एवं सत्तारुढ नेपाली कांग्रेस प्रदेश संसदीय दलका नेता उद्धव थापालाई प्रदेश सरकारले सवारी सुविधा दिएकोप्रति संसदको रोष्टमबाटै राईले गत सोमबार विरोध गरेका थिए। सत्तापक्षको प्रमुख घटक दलको नेता थापालाई असोज गत १३ गते प्रदेशको मन्त्रिपरिषद् बैठकबाटै निर्णय गरेर एमाले नेतृत्वको प्रदेश सरकारले एउटा हलुका सवारीसाधन, एक जना सवारी चालक र मासिक १ सय २५ लिटर इन्धन उपलब्ध गराएको थियो। उक्त निर्णय राजपत्रमा प्रकाशित भएपछि थापाले सुविधा लिँदै आएका थिए। तर, त्यो निर्णय भने कानुनसम्मत नदेखिएको भन्दै उच्च अदालत विराटनगरले थापालाई सुविधा दिने प्रदेश सरकारको निर्णयमाथि अंकुश लगाइसकेको छ। उनलाई सवारी सुविधा दिने सरकारको निर्णय तत्काललाई कार्यान्वयन नगर्न अदालतले सोमबार अन्तरिम आदेश जारी गरेको हो। यद्यपि, थापाले पनि गाडी फिर्ता गरेका छैनन्। पूर्वमुख्यमन्त्री थापालाई दिएको सुविधाप्रति असन्तुष्टि पोखेका राईले भने लामो समयदेखि कानुनविपरीत सरकारी गाडी प्रयोग गरिरहेको पाइएको हो। संसदमा सुविधाको विरोध गर्ने र आफू सरकारी गाडी प्रयोग गर्ने दोहोरो चरित्र उनले देखाइरहेका हुन्। यस विषयमा बुझ्न खोज्दा राई सम्पर्कमा आउन चाहेनन्। बारम्बार गरेको फोन उठाएनन्। म्यासेजको जवाफसमेत फर्काएनन्।"
रुसको कुर्स्कमा तीन महिनामा १००० उत्तर कोरियाली सैनिकको मृत्यु,"मस्को : रुसको कुर्स्क क्षेत्रमा भएको युद्धमा तीन महिनामा करिब १००० उत्तर कोरियाली सैनिक मारिएको जनाइएको छ। सो स्थानमा भएको लडाइमा मृत्यु हुनेमध्ये उत्तर कोरियाली सेना करिब ४० रहेका बीबीसी समाचारमा उल्लेख छ। त्यहाँ युद्धका लागि उत्तर कोरियाबाट ११,००० सैनिक आएका थिए। तीमध्ये ४ हजार सैनिक मरेका, घाइते भएका, हराएका वा बन्दी बनाइएका उल्लेख छ। ती नै ४ हजारमध्ये करिब १ हजार जना सैनिक भनेको मरेको अनुमान गरिएको छ। यसलाई उत्तर कोरियाको लागि धेरै ठूलो मानिएको छ। घाइते सैनिकहरूको उपचार कहाँ हुँदैछ भन्ने पनि जानकारी आएको छैन। युक्रेनले अगस्टमा कुर्स्क क्षेत्रमा अचानक हमला गरी केही समयका लागि रूसी भूभाग कब्जा गरेको थियो। उक्त स्थानमा पछि उत्तर कोरियाली सैनिक आए। त्यसपछि रूसी सेना बलियो बनेको देखिन्छ। तर युक्रेनले अझै धेरै रूसी भूभाग कब्जा गरिरहेको छ र रूसी सेनालाई धेरै क्षति पुर्याइरहेको छ। उत्तर कोरियाबाट पठाइएका 'स्टोर्म कोर्प्स' सैनिकहरू त्यहाँका लागि पठाइएका छन्। उनीहरु धेरै कम तालिम पाएका र कमजोर रहेको बताइएको छ। बेलायती सेनाका पूर्व अधिकारी कर्नल ह्यामिशले बीबीसीसँग भनेका छन्, 'यी सैनिकहरू कम तालिम प्राप्त छन् र उनीहरूलाई युद्धमा बलिको बोकोसरह बनाइएको छ। उनीहरूको बाँच्ने सम्भावना निकै कम छ।' दक्षिण कोरियाली रिपोर्टले पनि यी सैनिकहरू आधुनिक युद्धका लागि तयार नरहेको जनाएको छ।"
"लस एन्जलसमा फेरि आगो फैलियो, हजारौं मानिसलाई सुरक्षित स्थानमा सारियो",वासिङटन डिसी : लस एन्जलसमा फेरि डढेलो फैलिएको छ। हजारौं मानिसहरूलाई सुरक्षित स्थानहरूमा सारिएको छ। अहिले आगलागी भएको क्षेत्र शहरबाट ४५ माइल टाढा छ। यो आगलागी कास्टेइक ताल नजिकैको पहाडी क्षेत्रमा भएको हो। यसको नजिकै धेरै आवासीय क्षेत्र र विद्यालयहरू छन्। आगोको ज्वालाले ८ हजार एकडभन्दा बढी क्षेत्रफललाई ध्वस्त पारेको छ। तीव्र हावा र सुख्खा झाडीहरूले आगो छिटो फैलिरहेको छ। यस आगलागीबाट अहिलेसम्म कुनै पनि घरमा क्षति नभए पनि करिब १९ हजार बासिन्दाहरू उक्त क्षेत्र छोड्न बाध्य भएका छन्। अमेरिकाको क्यालिफोर्नियाका अग्निनियन्त्रकहरूले अझै पनि जंगलमा लागेको आगो निभाउने प्रयास गरिरहेका छन्। आगलागी भएको एक हप्ताभन्दा बढी भइसक्यो। आगलागीमा परेर धेरै मानिसहरूका आलिशान घरहरू ध्वस्त भएका छन् । हालसम्म आगलागीबाट २५ जनाको मृत्यु भएको छ। बीबीसी
वित्तीय समावेशीकरण प्रवर्द्धन गर्न नयाँ प्रविधि सँगसँगै निओ मनी ट्रान्सफर,"काठमाडौं : जुनसुकै काम सुरु गर्न अठोट, धैर्य, मेहनत, अनुसन्धान र लगानी चाहिन्छ सागर खनालले यही भनाइलाई विश्वास राखेर नयाँ काम सुरु गरे। सन् २०१६ मा भारतबाट चार्टड एकाउन्टेन्ट सकेका सागरले लामो समय अनुसन्धान गरी निओ मनी ट्रान्सफरको स्थापना गरेका हुन्। मनी ट्रान्सफरमा सात वर्ष बिताउँदा उनले नेपालमा रेमिट्यान्सको अवस्था, डिजिटल रेमिट्यान्स आदिबाट धेरै जानकारीहरू बटुलिसकेका थिए। उनले यही कुरालाई आफ्नो सपना बनाए। सपनालाई पूरा गर्न खुल्ला आँखाले नै सपना देखिरहे, पृथक् खालको मनी ट्रान्सफर बनाउने। आफ्नो रुचिको व्यवसायले छिट्टै अघि बढाउँछ भन्ने दृष्टान्त हुन् सागर। सागरले खुल्ला आँखाले देखेका सपनालाई २०८० सालमा वास्तविकतामा परिणत गराए। हुन त उनले चार्टड एकाउन्टेन्टको पढाइ पूरा गरेपछि भारतमा नै काम गर्ने सोच नबनाएका पनि होइनन्। किनकि अवसर र नतिजा उतै राम्रो थियो। उनी चार्टड एकाउन्टको परीक्षामा भारतभर अल इन्डिया र्यांकमा नाम निकाल्न सफल भएका थिए। भारतभरबाट टप २० भित्र नाम निकालेका थिए। तर परिवारले उनको कुरा मानेन्। बुवाआमाले सागरलाई जे गर्नु मन छ, नेपालमा नै गर्नू भनेपछि उनले बुवाआमाका कुरा मानिदिए र जन्मभूमि फर्किए। भारतबाट फर्किपछि उनले सिटी एक्सप्रेस मनी टान्सफरमा काम गर्न थाले। सिटी एक्सप्रेसमा काम गर्दा उनी ग्रुपको बिजनेस हेर्ने गर्थे। सिटी एक्सप्रेसमा चार वर्षको कामलाई अन्त्य गर्दै उनले ईसेवामा जनरल म्यानेजरका रूपमा काम सुरु गरे। त्यहाँ पनि उनले दुई वर्षसम्म काम गर्दा उनले धेरै अनुभव बटुलिसकेका थिए। तर त्यो पर्याप्त थिएन। उनले पुनः एक वर्ष नेपाल रेमिट कम्पनीमा काम गरे। जहाँ उनले नेपालमा रेमिट्यान्सको अवस्था, स्थिति, प्रयोग आदिबारे सबै जान्ने मौका पाए। दुईतीन वटा कम्पनीमा काम गरिसकेका उनलाई आफ्नै केही गर्ने सोच थियो। सात वर्षको कामको अनुभव र पढाइ उनले दुवैलाई सँगालेर लगे। अनि जन्मियो निओ मनी ट्रान्सफर। निओ मनी ट्रान्सफरको स्थापना यो कम्पनी सन् २००९ मा स्थापना भएको हो। नेपाल राष्ट्र बैंकबाट लाइसेन्स लिँदा सुरुमा यसको नाम पानस रेमिट थियो। स्थापनासँगै कम्पनीको अवस्था राम्रो थियो। मध्यपूर्वी राष्ट्रहरूमा राम्रो बजार थियो। विश्वभर कोभिडले आतंक मच्चाएपछि त्यो समयमा केही व्यवसायहरू बन्द भए भने धेरैको राम्रो ग्रोथ हुन सकेन। तत्कालीन विकराल अवस्थामा पानस रेमिटले पनि राम्रो व्यापार गर्न सकेन। मैले ७८ वर्ष विभिन्न कम्पनीमा जागिरेका रूपमा काम गरेँ। बिस्तारै रोजगारी दिन सक्ने तरिकाको काम गर्ने सोच आयो। पछिल्लो समय डिजिटल मार्केटिङले बजार लिइरहेको छ। ऊर्जावान् र प्रविधिमैत्री साथीहरूको समूह मिलेर पानसलाई रिब्रान्ड गरेर अगाडि बढेका हौं। कम्पनीका सीईओ खनाल भन्छन्, ७८ महिना अगाडि राष्ट्र बैंकमा निवेदन दिएर पुँजी वृद्धि गर्यौँ। अहिले निओ मनी ट्रान्सफरको नामबाट बजारमा आएका छौं। निओ मनी ट्रान्सफरको अर्थ निओ आफैंमा पृथक् नाम छ। यसको अर्थ नयाँ भन्ने हुन्छ। रेमिट्यान्समा डिजिटाइजेसनलाई केन्द्रित गरिएको हो। नयाँ प्रविधिलाई सँगै लिएर अगाडि बढौं भन्ने सोच हो। नेपालमा रेमिट्यान्स उद्योग अगाडि बढ्दैछ। हरेक महिना ५०६० हजार युवाहरू रोजगारीका लागि विभिन्न मुलुकमा जाने गर्छन्। देशको राजनैतिक उतारचढावका कारण केही वर्ष अझै नेपालीहरू विदेशी भूमिमा जानुपर्ने बाध्यता छ। बाहिर जाने चाप सँगै उद्योगधन्दा पनि बढ्दै गइरहेका छन्। प्रविधिलाई आत्मसात् गर्दै अगाडि बढ्ने कम्पनीहरू बजारमा टिक्न सक्छन्। ऊर्जावान्, युवा जोस र जाँगरले भरिएको समूहले निओ मनी नामको उच्चतम उपयोग गर्नेछन्। निओ मनी ट्रान्सफर स्थापनाको उद्देश्य निकै नै चुनौतीपूर्ण समयमा हामीले निओ मनीको सुरुवात गरेका छौं। यसको उद्देश्य भनेको उपभोक्ताले समयमै भुक्तानी पाउनुपर्छ भन्ने हो। अहिले हामीले बजार युरोप, मध्यपूर्वी देशहरूमा केन्द्रित गरेका छौं। ग्राहकले पठाएको रकम ६० सेकेन्डभित्र सम्बन्धितको खातामा पुगिसक्छ। हरेक महिना सोसल मिडियामा उपभोक्ताले प्राप्त गरेको कारोबारको सही समय प्रकाशित गर्ने गरेका छौं। अघिल्लो महिनाको ९० प्रतिशत रकम ६० सेकेन्डभित्र भएको प्रमाण हामीसँग छ। मैले नेपालका प्रतिष्ठित ३४ कम्पनीसँग काम गर्ने क्रममा रेमिट्यान्सको कारोबार गर्दा केके कमजोरी हुन्छ ? के गर्दा भएका कमजोरीलाई सुधार्न सकिन्छ ? भनेर मसिनोगरी अध्ययन गरेको छु, खनालले भने। यस्तै कम्पनी सबै कमजोरीलाई व्यवस्थापन गर्ने गरी उपभोक्तालाई कम शुल्कमा सेवा दिने उद्देश्य रहेको उनको भनाइ छ। उनी भन्छन्, नयाँ सिस्टम बनाउँदा सबै कमजोरीलाई व्यवस्थापन गर्ने गरी गरेका छौं। सेवा द्रुतगतिमा दिन्छौं। हाम्रो ९० प्रतिशतभन्दा बढी कारोबार बैंक खातामा जान्छन् र केही सेकेन्डभित्र सम्पन्न हुन्छन्। उपभोक्तालाई कम शुल्क लागोस् भनेर हामी सचेत छौं। हामीले पाएको छुट रकम ग्राहकलाई सहज होस् र थोरै शुल्क तिर्न परोस् भनेर काम गरिरहेका छौं। हाल विभिन्न पार्टनरसँग मिलेर काम गर्दै आएका छौं। उनीहरूले ग्राहकबाट शुल्क नलिई काम गरिरहेका छन्। ग्राहकले पाउने शुल्क तथा सुविधा सस्तो र सहज होस् भन्नेमा हामी केन्द्रित छौं। द्रुत सेवासँगै सुरक्षित कारोबार होस् भन्नेमा हाम्रो जोड रहेको छ। हाल रेमिट्यान्सको अवस्था तुलनात्मक रूपमा अघिल्लो र यो वर्षको कारोबार हेर्दा २० देखि २२ प्रतिशतसम्मको रेमिट्यान्समा ग्रोथ छ। यो वर्ष १२ बिलियनको रनरेटमा छौं। रेमिट्यान्सको क्षेत्रमा यो एकदमै सकारात्मक पक्ष हो। मध्यवर्ती देशहरूमा मात्र होइन कि अहिले युरोप, यूके, अस्ट्रेलिया, जापान, कोरियालगायतमा जाने क्रम एकदमै बढेको छ। मध्यपूर्वी देशहरूमा ३५० डलर बचत हुन्छ भने युरोपियन देशहरूमा ७००८०० डलरसम्म बचत हुन्छ। त्यसकारण पनि पछिल्लो समयमा नेपालमा रेमिट्यान्स धेरै नै भित्रिरहेको छ। युवाहरूको बाहिर जाने क्रम बढेसँगै रेमिट्यान्सको आकार पनि बढ्दै जान्छ। नियामक निकायले अनौपचारिक रूपमा भित्रिरहेको कारोबारलाई नियन्त्रण गर्नेगरी काम गर्यो भने यसको आकार अझैं बढ्ने देखिन्छ। कम्पनीको रणनीतिक योजनाहरू निओ मनी बजारमा ठूलो लगानी गरेर सफल हुन सकिन्छ भन्ने विश्वास गर्दैन। अहिलेको समय भनेको प्रविधिको समय नै हो। नेपालबाट पढ्न र रोजगारीका लागि पुगेका नेपाली दाजुभाइ तथा दिदीबहिनीहरू भएका ठाउँसम्म पुग्ने यस कम्पनीको उद्देश्य रहेको कम्पनीका प्रोडक्ट हेड अभिनाश कर्ण बताउँछन्। हाल मिडिया र सामाजिक सञ्जालका माध्यमबाट हामी हाम्रो यात्रा तय गरिराखेका छौं। केही समयअगाडि लोकप्रिय गायक प्रकाश सपूतलाई ब्रान्ड एम्बेसडरका रूपमा नियुक्त गरेका छौं। प्रकाशजी बिदेसिएका दाजुभाइ तथा दिदीबहिनीसँग एकदमै कनेक्टेड हुनुहुन्छ। उहाँसँगको सहकार्यले लक्षित वर्गसम्म पुग्न सहज हुन्छ भन्ने विश्वास राखेका छौं। चाँडै नै इन्भेट पनि गर्ने योजनामा छौं। हाम्रो मुख्य रणनीति भनेको डिजिटल मार्केटिङलाई फोकस गर्ने हो। तत्कालको मुनाफाभन्दा पनि दिगो व्यापारमा केन्द्रित छौं। आजको भोलि टप फाइभ कम्पनी बन्ने होइन कि बिस्तारै एउटा राम्रो ब्रान्डका रूपमा बजारमा स्थापित हुने लक्ष्य राखेका छौं। कम्पनीको हालको अवस्था सबैभन्दा पहिले बाहिर रेमिट्यान्स गर्ने कम्पनी पत्ता लगाउनुपर्छ। अनि व्यापार सम्झौता हुन्छ। त्यसपछि नेपालको केन्द्रीय बैंकबाट हरेक साझेदारको अनुमति लिनुपर्छ। उताको कम्पनी पनि उस्तै प्रक्रियामा जानुपर्छ। यसबीचमा केही कम्पनीसँग सम्झौता गरेर काम सुरु गर्र्यौं। अन्य केही कम्पनीसँग सम्झौता गरी केन्द्रीय बैंकबाट अनुमति लिएर एपीआई सिस्टम इन्टिग्रेसनको प्रक्रियामा छौं। यो आव हाम्रो लागि सुरुवात नै हो। अबको तीन महिनामा नयाँ कम्पनीहरूसँग सम्झौता गर्ने प्रक्रियामा छौं। कुबेत, मलेसिया, कतार, युरोपमा काम भइरहेका छन्। नेपालीहरू भएको ठाउँमा हाम्रो पहुँच हुनुपर्छ भनेर लागेका छौं। हामीसँग मिलेर काम गर्ने पार्टनरहरू एकदमै सन्तुष्ट भएको पाएका छौं। २४ सै घण्टा सेवा दिन्छौं। निओ मनी बजारमा बेग्लै ब्रान्डका रूपमा चिनिनेछ भनेर अतिनै आशावादी छौं। नेपालमा र विदेशमा रहेका नेपालीहरूका लागि निओ मनी ट्रान्सफरबाट रेमिट्यान्स सेवाहरूका साथै वित्तीय समावेशीकरणलाई प्रवद्र्धन गर्ने र चेतना जगाउने हाम्रो प्रमुख सोच रहेको छ, सीईओ खनालले भने।"
पर्यटन क्षेत्र : कुन देशमा कति योगदान ?,"विश्व अर्थतन्त्रमा पर्यटन क्षेत्रको योगदान कम छैन। त्यस्तै नेपालको समग्र अर्थतन्त्रमा पनि पर्यटन क्षेत्रको योगदान निकै महत्त्वपूर्ण छैन। भनिन्छ, कुनै बेला नेपालको कुल गार्हस्थ्य उत्पादन अथवा भनौं जीडीपीमा समग्र पर्यटन क्षेत्रबाट ११ प्रतिशतसम्म योगदान रहेको थियो। तर, पर्यटन क्षेत्रबाट हुने यस्तो योगदानमा एकरूपता भने छैन। एकरूपता नभएको मात्रै होइन कि कुनै आर्थिक वर्षमा त कुल गार्हस्थ्य उत्पादनमा पर्यटन क्षेत्रको योगदान १०७ प्रतिशतमा झरेको तथ्यांक पनि रहेको देखिन्छ। त्यसो त नेपालको समग्र अर्थतन्त्रलाई आधार मानेर प्रकाशित हुने आर्थिक दैनिक कारोबार दैनिकमा केही महिनाअघि आएको समाचारअनुसार नेपालको कुल गार्हस्थ्य उत्पादन (जीडीपी) मा समग्र पर्यटन क्षेत्रबाट ३७७ प्रतिशत पुगेको छ। समाचारमा जनाइएअनुसार राष्ट्रिय तथ्यांक कार्यालय, नेपाल पर्यटन बोर्ड, राष्ट्र बैंक र विश्व पर्यटन संगठनले संयुक्त रूपमा गरेको टुरिज्म सेटलाइट एकाउन्ट को सुरुवाती अध्ययनअनुसार नेपालको कुल गार्हस्थ्य उत्पादनमा समग्र पर्यटन क्षेत्रबाट ३७७ प्रतिशत पुगेको रिपोर्ट प्रकाशित भएको हो। त्यस्तै गरेर समाचारमा जनाइएअनुसार राष्ट्रिय तथ्यांक कार्यालय, नेपाल पर्यटन बोर्ड, राष्ट्र बैंक र विश्व पर्यटन संगठनले संयुक्त रूपमा गरेको टुरिज्म सेटलाइट एकाउन्ट को सो अध्ययनअनुसार ११५ प्रतिशत रोजगारी सिर्जना भएको छ, पर्यटन क्षेत्रबाट। तर, कोरोनाकालमा, सन् २०२०२०२१ ताका चाहिँ पर्यटन क्षेत्रबाट नेपालको कुल गार्हस्थ्य उत्पादन लगभग १६ प्रतिशतमा झरेको थियो। त्यस्तै गरेर केही समयअघि अंग्रेजी दैनिक द काठमाडौं पोस्टमा प्रकाशित एक समाचारअनुसार (जुन समाचार संगम प्रसाईद्वारा लेखिएको थियो, हो) नेपालमा विगत सन् २०१६१७, सन् २०१७१८, २०१८१९, २०१९२०, २०२१२१, २०२१२२, २०२२२३ र २०२३२४ त्यसो त लामो समयदेखि विश्वका विभिन्नि देशको कुल गार्हस्थ्य उत्पादन वा भनौं जीडीपीमा पर्यटन उद्योगबाट प्रमुख योगदान रहने गरेको देखिन्छ भने केही देशको कुल गार्हस्थ्य उत्पादन वा भनौं जीडीपीमा चाहिँ पर्यटन क्षेत्रबाट नगन्य मात्रै जीडीपीमा योगदान रहेको देखिन्छ। यसरी तथ्यतथ्यांक हेर्दाखेरि विभिन्न देशको जीडीपीमा पर्यटन उद्योगबाट फरकफरक योगदान रहेको देखिन्छ। हुन पनि कुनै बेला (कोरोना महामारीअघि) विश्वको केही देशको कुल गार्हस्थ्य उत्पादन वा भनौं जीडीपीमा पर्यटन उद्योगबाट ५२५३ प्रतिशतदेखि ५७५८ प्रतिशतसम्म योगदान रहेको थियो भने केही देशको कुल गार्हस्थ्य उत्पादन अर्थात् ग्रस डोमेस्टिक प्रडक्टमा केवल ०००२००३ देखि ०००४००५ प्रतिशतसम्म मात्रै रहेको थियो। यसरी हेर्दाखेरि हरेक देशको जीडीपीमा पर्यटन उद्योगको फरक अंशमा योगदान रहेको देखिन्छ। केही देशको जीडीपीमा देशको आधाभन्दा बढी जीडीपीको योगदान पर्यटन उद्योगबाट रहेको देखिन्छ भने केही देशको चाहिँ जीडीपीमा पर्यटन उद्योगको योगदान अत्यन्तै न्यून रहेको देखिन्छ। जे होस्, अहिले विश्वमा १ सय ९५ वटा स्वतन्त्र र अरू देशको छातामुिन रहेका १५ वटा ससाना टापु देशहरू गरेर २ सय २० वटा देश रहेको मानिन्छ। ती २ सय २० देशहरूमध्ये केही देशको जीडीपीमा पर्यटनबाट ००१ प्रतिशतमात्रै योगदान रहेको देखिन्छ भने केही देशको चाहिँ पर्यटनबाट जीडीपीमा योगदान ४१२६ प्रतिशत रहेको देखिन्छ। यस सम्बन्धमा थप व्याख्यासहित तल विस्तृतमा लेखिनेछ। विश्व पर्यटनका सम्बन्धमा भन्नुपर्दा सन् २०१९ को डिसेम्बरदेखि चीनको हुपेई प्रान्तको राजधानी बुहानबाट फैलन सुरु भएको नोभेल कोरोना भाइरस (कोभिड१९) को महामारीले गर्दा सन् २०२० मा विश्व पर्यटन आगमनमा एकै पटक ७८ प्रतिशतले गिरावट आएको थियो। हुन पनि विश्व पर्यटन आगमनको तथ्यांक हेर्दाखेरि के देखिन्छ भने सन् २०१९ मा एक दशमलव पाँच बिलियन पर्यटकले विश्वका विभिन्न देशको भ्रमण गरेका थिए। तर सन् २०२० मा चाहिँ ४१५ मिलियन पर्यटकमात्रै विश्वका विभिन्न देश भ्रमण गरे। त्यस्तै गरेर स्न २०२१ मा त अझै घटेर चार सय मिलियन पर्यटकले मात्रै विश्वको विभिन्न देशको भ्रमण गरेका थिए। तर सन् २०२२ मा विश्व पर्यटन र विश्वभरिका पर्यटन व्यवसायीहरूका लागि केही राम्रो प्रगति भयो। किनभने सन् २०२२ मा एकैचोटि ९ सय ६० मिलियन मानिसहरू विश्वका विभिन्न देशमा पर्यटक भई घुम्न निक्लेका थिए। त्यस्तै गरेर सन् २०२३ मा ९ सय ७५ मिलियन पर्यटकले विश्वका विभिन्न देश भ्रमण गर्न निक्ले। त्यस्तै गरेर सन् २०२४ मा एक बिलियन चार बिलियन पर्यटकले विश्व भ्रमण गरेका छन्। सो तथ्यांक हालै संयुक्त राष्ट्रसंघ मातहत रहेको विश्व पर्यटन संगठन (डब्लूटीओ)ले प्रकाशित गरेको छ। डब्लूटीओले प्रकाशित गरेको यो तथ्यांकअनुसार अब विश्व पर्यटन सन् २०१९ को स्थितिमा पुग्न केवल दुई प्रतिशतमात्रै बाँकी रहेको छ। त्यसो त सन् २०२० मै विश्वभरिका पर्यटन विज्ञ र विशेषज्ञहरूले कोरोना महामारीले सन् २०२१२२ मा स्वाभाविक रूपमा बिदा लिएमा विश्व पर्यटनले सन् २०१९ वा सो समयभन्दा अघिको गतिमा पुग्न कम्तीमा पनि सन् २०२३२४ सम्म लाग्न सक्ने बताएका थिए। विश्व पर्यटन संख्या र गतिविधि अझ अघि बढ्नका लागि चाहिँ सन् २०२५२६ सम्म लाग्ने अनुमान गरेका थिए। नभन्दै कोरोना महामारीले बीचैमा स्वाभाविक रूपमा बिदा लिएन, त्यसको सट्टा कोरोना महामारी अस्वाभाविक रूपमा अनेक खालका एवं झन् नयाँनयाँ भेरियन्ट (उत्परिवर्तन) हरूको रूप लिएर फैलियो। जस्तै अल्फा, डेल्टा, बेटा, गामा, ओमिक्रोन आदिको विकास भयो। तर पटक फेरि ओमिक्रोनको विभिन्न उपसमूहहरू बन्ने र फैलने क्रममा अहिले फेरि जेएन१ नामक कोरोना भाइरस फैलिरहेको अवस्था छ। त्यसैले मानिसहरू फेरि पनि के हुने हो, कसो हुने हो ? शंकामा रहेका छन्। तापनि स्मरणीय के छ भने, ओमिक्रोनको पछिल्लो पटक फैलन थालेको जेएनवाननामक भाइरस त्यति खतरनाक भने नभएको भनी भाइरल रोगविज्ञ तथा जनस्वास्थ्यविद्हरूले किटानी साथ भनेका छन्। कोरोना महामारीपछिको नेपाली पर्यटनको सन्दर्भमा पनि थेरै कुरो गर्नु पर्र्दा नेपालमा सन् २०२० मा २ लाख ३० हजार ८५ विदेशी पर्यटक नेपाल भ्रमणमा आएका थिए। सन् २०२० मा नेपाल भ्रमण गर्न आएका विदेशी पर्यटकको संख्या अघिल्लो वर्षको तुलनामा माइनस ८०७ प्रतिशत कम रहेको थियो। त्यस्तै गरेर सन् २०२१ मा अघिल्लो वर्ष (सन् २०२०) को तुलनामा अझ अर्थात् लगभग ४६ प्रतिशतले कमी भयो। सन् २०२१ मा १ लाख ५० हजार ९ सय ६२ जना विदेशी पर्यटकले मात्रै नेपाल भ्रमण गरे। तर सन् २०२२ मा भने नेपाल भ्रमण गर्ने विदेशी पर्यटकको संख्या ह्वात्तै बढेर ६ लाख १४ हजार ८ सय ६९ जना पुगेको थियो भने सन् २०२३ मा अझ अनपेक्षित रूपमा बढेर १० लाख १४ हजार ८ सय ७६ जना विदेशी पर्यटक नेपाल भ्रमण गर्न आएका थिए। त्यस्तै, सन् २०२४ मा पनि नेपाल भ्रमण गर्न आएका विदेशी पर्यटकको संख्या एक लाखभन्दा केही बढी संख्यामा बढेर ११ लाख ४७ हजार ५ सय ६७ जना पुगेको छ। तर नेपाल भ्रमण गर्न आएका विदेशी पर्यटकबाट जीडीपीमा भने खासै योगदान पुग्न सकेको देखिँदैन। द ग्लोबल इकोनोमी डट कमका अनुसार सन् २०२० मा नेपाल भ्रमण गर्न आएका विदेशी पर्यटकको योगदान ०७१ प्रतिशत रहेको देखिन्छ। त्यसो त विश्वभरि पर्यटनबाट कुन देशमा कति योगदान पुग्यो ? भनेर तथ्यांक हेर्दा सन् २०२० मा पर्यटनबाट जीडीपीमा सबैभन्दा धेरै योगदान आरुबानामक सानो टापु देशको रहेको थियो। जुन देशको जीडीपीमा पर्यटनको योगदान ४१ दशमलव २६ (४१२६) प्रतिशत रहेको थियो भने दोस्रोमा माल्दिभ्स रहेको थियो। माल्दिभ्सको जीडीपीमा पर्यटनको योगदान ३७६१ रहेको थियो। त्यस्तै गरेर तेस्रोमा मकाउ रहेको थियो। स्मरण रहोस्, मकाउको जीडीपीमा पर्यटनको योगदान ३७०७ प्रतिशत रहेको थियो। उता चौथो स्थानमा रहेको चौथोमा एन्टिगुवा एन्ड बारबाडोेसको जीडीपीमा पर्यटनको योगदान २९३७ प्रतिशत रहेको थियो भने, पाँचौंमा सेसेल्स रहेको थियो। एकदमै सानो टापु देश सेसेल्सको जीडीपीमा पर्यटनको योगदान १९२६ प्रतिशत रहेको थियो। खास कुरो के छ भने, माथिका सबै देशहरू ससाना टापु देशहरू हुन्। त्यस्तै गरेर विश्वको समग्र पर्यटनसम्बन्धी अध्ययन गर्ने संस्था द ग्लोबल इकोनोमी डट कम ले नै सन् २०२० मा प्रकाशित गरेको तथ्यांकअनुसार पर्यटन क्षेत्रबाट विश्वमा सबैभन्दा कम जीडीपीमा योगदान गर्ने पाँच देशहरूमा गिनिया रहेको थियो। अफ्रिकी महादेशमा रहेको गिनियाको जीडीपीमा पर्यटनको योगदान ००१ प्रतिशत रहेको थियो भने, अफ्रिकाकै अर्को देश अल्जेरियाको जीडीपीमा पर्यटनको योगदान ००३ प्रतिशत रहेको थियो। त्यस्तै गरेर अँगोलाको जीडीपीमा पर्यटनको योगदान ००४ प्रतिशत रहेको थियो भने बंगलादेशको जीडीपीमा पर्यटनको योगदान केवल ००६ प्रतिशत रहेको थियो। त्यस्तै गरेर नाइजेरियाको जीडीपीमा पनि पर्यटन क्षेत्रको योगदान ००७ प्रतिशत रहेको थियो। यसरी तथ्यांक हेर्दाखेरि पर्यटनबाट अति कम योगदान दिएका विश्वका पाँच देशमध्ये बंगलादेश (एसिया महादेश) बाहेक अरू सबै अफ्रिकी देशहरू रहेका छन्।"
वैदेशिक रोजगारमा वार्षिक साढे १४ प्रतिशत वृद्धि,"काठमाडौं : सरकारले युवालाई स्वदेशमै टिकाउने योजनाअनुरूप विभिन्न नीति अवलम्बन गर्दै आए पनि बर्सेनि वैदेशिक रोजगारमा बाहिरिने युवाको संख्या झन् बढ्दै गएको छ। चालु आर्थिक वर्षको ६ महिनासम्ममा मात्रै ३ लाख ९३ हजार ६७ जना वैदेशिक रोजगारमा गएका छन्। यो कुल संख्यामध्ये नयाँ श्रम स्वीकृति लिएर २ लाख २५ हजार ६ सय २५ र १ लाख ६२ हजार ६ सय २८ पुनः श्रम स्वीकृति लिएर बिदेसिएका छन्। अझ बिदेसिने कुल संख्यामा पुरुषको हिस्सा ८९ प्रतिशत (६० हजार १ सय ५३) छ भने महिला ११ प्रतिशत (७ हजार १ सय ५) छन्। चालु आवको बिदेसिनेको तथ्यांक गत आर्थिक वर्षको तुलनामा १४४६ प्रतिशत बढी हो। आर्थिक वर्ष २०८०८१ को पुससम्ममा नेपालबाट ३ लाख ४३ हजार ४ सय ५ युवाहरू बिदेसिएका थिए। यसअनुसार गत आवको तुलनामा चालु आवको ६ महिनामा ४९ हजार ६ सय ६२ थप बिदेसिने युवा बढेको वैदेशिक रोजगार विभागको तथ्यांकमा उल्लेख छ। विगत ४ आवको ६ महिनासम्म बिदेसिएको संख्यालाई आधार मान्दा वार्षिक ३ लाख ६३ हजार युवा विदेश उडेको देखिन्छ। चालु आवको आधा वर्षमा बाहिरिएका श्रमिकको संख्याबाहेक ईपीएस कोरिया र इजरायलमा भने कुल ४ हजार ८ सय १४ युवा बिदेसिएका छन्। अझ यसरी बिदेसिएको तथ्यांकमा अध्ययनमा बिदेसिएका युवाको संख्या समेटिदैन। समग्रमा सबैलाई जोड्ने हो भने नयाँ अवसर र राम्रो आम्दानीका लागि युवाहरूको रोजाइ विदेश बनेको देखिन्छ। वैदेशिक रोजगार विभागका अनुसार चालु आवको पहिलो अर्थात् साउनमा मात्रै ५९ हजार ५ सय ७५ जना युवा वैदेशिक रोजगारीमा बाहिरिएका छन् । यसपछि क्रमशः भदौमा ५७ हजार ४ सय ९३, असोजमा ५३ हजार ५ सय २५, कात्तिकमा ७० हजार ९ सय ९०, मंसिरमा ८४ हजार २ सय २६ र पुसमा ६७ हजार २ सय ५८ जना युवा रोजगारीमा बाहिरिएका छन्। ६ महिनामा औसत हेर्दा मासिक साढे ६५ हजार युवा रोजगारीको खोजीमा विदेश जाने गरेका छन्। यसैक्रममा वैदेशिक रोजगारीमा जाने युवा कतिपय रहर त कतिपय बाध्यताले जाने गरेको बताउँदै वैदेशिक रोजगार विभागका महानिर्देशक सूर्यबहादुर खत्री धेरैजसो यहाँ भनेजस्तो रोजगार नभएपछि अझै राम्र्रो अवसर र राम्रै कमाईका कारण बाहिरिएको बताउँछन्। उनका अनुसार धेरैजसो नेपालमा राम्रै अवस्था भए पनि रहरले अझै राम्रो अवसरको खोजीमा बाहिरिएका छन्। वैदेशिक रोजगारीमा जाने, अन्तर्राष्ट्रिय बसाइँसराइ भन्ने कुराहरू नेपालमा मात्रै बढी होइन संसारभरि नै छ। अमेरिकाका मान्छे जापान क्यानडा, अस्ट्रेलियामा पनि छन्। यसर्थ अन्तर्राष्ट्रिय स्तरमै माइग्रेसनको उस्तै प्रवृत्ति देखिन्छ, उनले अन्नपूर्णसँग भने। वैदेशिक श्रमिकमा जाने जनशक्ति पहिलाको भन्दा विस्तारै दक्ष जनशक्ति जाने क्रम बढ्दै गएको उनको दाबी छ। वैदेशिक रोजगार विभागका महानिर्देशक खत्री भन्छन्, राम्रा मुलुकमा जानेहरूले भाषा र केही सीप सिकेर जाने गरेका छन्। विशेष गरेर होटलको हस्पिटालीटी, कुकिङ, वेटर, प्याकिङलगायतबारे जानेर र अन्य तालिम केन्द्रबाट तालिम प्राप्त गरेर विदेशी रहेका छन्। दक्ष बनाएर वैदेशिक रोजगारमा पठाउनुपर्छ भन्ने सरकारको धारणा रहेको उनको भनाइ छ। यससँगै उनले केही सीप सिकेर जाने दक्ष जनशक्ति बढेका कारण मुलुक भित्रिने रेमिट्यान्स पनि बढेकोे दाबी गरे। दक्ष भएकाले राम्रो आम्दानी पनि भएको छ, उनले थपे। सबैभन्दा बढी रोजगारको रोजाइ दुबई(यूएई) नेपाली युवाहरूको रोजगारको मुख्य देश अर्थात् गन्तव्य युनाइटेड अरब इमिरेट्स (यूएई) रहेको विभागको तथ्यांकमा उल्लेख छ। चालु आवको पुस महिनामा मात्रै उक्त मुलुकमा २१ हजार १ सय २१ जनाले श्रम स्वीकृति लिएर कामदार बनेका छन्। जसमा पुरुष १८ हजार ७ सय ९ जना र महिला २ हजार ४ सय १२ जना रहेका छन्। यसैगरी क्रमशः साउदी अरब १३ हजार ६ सय ४२, कतार ११ हजार ९ सय ८३ , कुवेत ६ हजार ५०, मलेसिया ३ हजार १ सय ७५, जापान १ हजार ९ सय ४६, रोमानियामा १ हजार ७ सय ४३, क्रोएसियाका लागि १ हजार १ सय ३४ जना विदेशी रोजगारमा छन्। यसबाहेकका अन्य मुलुकमा हजारभन्दा कम युवा रोजगारमा उडेका छन्। माल्दिभ्समा मात्रै यो महिना ९ सय ६ जना रोजगारीमा गए। विभागको तथ्यांकअनुसार करिब १ सय मुलुकमा नेपालीहरू कामदारका रूपमा श्रम स्वीकृत लिएर उडेका छन्। धेरै जस्तो विकसित मुलुकमा विद्यार्थी भिसामा बाहिरिए पनि कामदारका रूपमा श्रम स्वीकृति लिएर पुस महिनामा मात्रै अमेरिकामा ३० जना, अष्ट्रेलियामा २२, क्यानडामा ३२ जना बिदेसिएका छन्। वैदेशिक रोजगारमा गएका मध्यबाट यो ६ महिनामा कुल ९ सय ५४ जनाको उजुरी परेको ६ सयमध्ये ६४ जना श्रमिकको उद्धार गरिएको र ४ सय १९ मा क्षतिपूर्ति दिन लगाएको छ। यससँगै यसबीच २ हजार १६ दर्ता भएको र २ सय ९७ मुद्दामा मिलापत्र भएको विभागले बताएको छ। यससँगै, यसअवधिमा ९८ मुद्दा अदालतमा दायर भएको र प्रहरी शाखामा २ हजार १ सय ४६ उजुरी दर्ता र १२ मिलापत्र भएको देखिन्छ। वैदेशिक रोजगार विभागका महानिर्देशक सूर्यबहादुर खत्री सरकारले श्रमिक अनुकूलको वातावरण तय गरेको बताउँछन्। उनका अनुसार संस्थागत रूपमा वैदेशिक रोजगारमा गएकाहरूले सम्झौताअनुसार सेवासुविधा नपाएमा सम्बन्धित कामदारले विभागसमक्ष उजुरी दिनसक्ने अवस्था हुन्छ। उनी भन्छन्, यसअवस्थामा विभागले राहात दिने उद्धार गर्नै गरेको छ। संस्थागत दक्ष जनशक्ति जाँदा भने कमाई पनि बढेको देखिन्छ। मुलुकभरबाट सबैैभन्दा बढी जनसंख्या धनुषाको अधिक छ। पुसमा बिदेसिएका कुल संख्यामा बढी हिस्सा भएको धनुषाको ३ हजार ३ सय ३० जना वैदेशिक रोजगारमा उडेका छन्। कुल संख्यामा ३४ जना मात्रै महिला छन भने यो जिल्लाको पुरुष बढी विदेश कामदारमा गएका देखिन्छ। यसपछि बढी बिदेसिएको जिल्ला झपा हो। जहाँका ३ हजार ६६ जना जनसंख्या उडेका छन्। यसैगरी क्रमशः मोरङबाट २ हजार ७ सय ७२, सिरहाबाट २ हजार ६ सय ३९, महोत्तरीबाट २ हजार ३ सय ४९, सुनसरीबाट २ हजार २ सय ६८ र रुपन्देहीबाट २ हजार ९५ जना कामका लागि बिदेसिएका छन्। यसबाहेकका जिल्लाको संख्या २ हजारभन्दा कम छ। सबैभन्दा कम मुस्ताङ मनाङ जिल्लाका बासीन्दा वैदेशिक रोजगारमा गएका छन्। मुस्ताङबाट ३० जना र मनाङबाट २६ जना युवा रोजगारका क्रममा उडेका छन्।"
शहीद सप्ताह सुरु,काठमाडौं : मुलुकमा प्रजातन्त्र स्थापनाका लागि आफ्नो जीवन उत्सर्ग गरेका शहीदहरूको सम्झनामा बिहीबारदेखि शहीद सप्ताह सुरु भएको छ। काठमाडौं महानगरपालिकाको समन्वयमा प्रत्येक वर्ष माघ १० देखि १६ गतेसम्म अमर शहीदलाई स्मरण गरी शहीद सप्ताह मनाउने गरिन्छ। शहीद सप्ताहको पहिलो दिन बिहीबार शुक्रराज शास्त्रीलाई प्राणदण्ड दिइएको टेकुस्थित उनको सालिकमा माल्यार्पणका साथ श्रद्धाञ्जली अर्पण गरिएको छ। शुक्रराज शास्त्रीको शालिकमा माल्यार्पण गर्दै काठमाडौं महानगरका उपप्रमुख सुनिता डंगोलले शुक्रराज शास्त्रीले जनअधिकार प्राप्तिका लागि गरेको त्याग र नेपालको साहित्यिक क्षेत्रमा गरेको योगदानको स्मरण गरिन्। विसं १९५० मा वनारसमा जन्मिएका शुक्रराज शास्त्री धार्मिक गतिविधिमार्फत जहानियाँ शासनविरुद्ध जागरण अभियानमा सक्रिय थिए। उनलाई काठमाडौंको इन्द्रचोकबाट पक्राउ गरी जेलमा राखिएको थियो। राणा सरकारले उहाँलाई १९९७ माघ १० गते टेकु पचलीस्थित खरीबोटमा झुण्ड्याएर मृत्युदण्ड दिएको थियो। देशका लागि जीवन बलिदान गर्ने शहीदहरुप्रति सम्मान व्यक्त गर्दै हरेक वर्ष माघ १६ गते शहीद दिवस मनाइन्छ।
मोरङबाट डेढ किलो चाँदीका गहना बरामद,"विराटनगर : मोरङको धनपालथान गाउँपालिका२ गोसाई पोखरीनजिक नेपालभारत सीमा क्षेत्रबाट प्रहरीले बुधबार चाँदीका गहना र मूर्ति बरामद गरेको छ। मोरङ प्रहरीका प्रवक्ता डीएसपी वेदप्रकाश जोशीले डेढ किलोभन्दा बढी चाँदीबाट बनाइएको गरगहना र मूर्ति बिहान ११:१५ बजेतिर बरामद भएको जानकारी दिए। उनका अनुसार भारतबाट अवैध चाँदी नेपालतर्फ आइरहेको सूचना प्रहरीले प्राप्त गरेको थियो। निगरानी गरेर बसिरहेको प्रहरी टोलीलाई देख्नसाथ सीमा क्षेत्रको दशगजानजिक कपडाको एउटा पोको फालेर एक जना महिला भारततिरै फरार भएको उनको भनाइ छ। चाँदी बरामद गर्न र त्यसको तस्करीमा संलग्नलाई नियन्त्रणमा लिन भनेर प्रहरी चौकी अमाहीवरियातीबाट टोली खटिएको थियो। तर, चाँदी ओसारपसारमा संलग्न महिला प्रहरीलाई देख्नसाथ कपडाको पोको फालेर भारततिरै भागेको डीएसपी जोशीले बताए। पोको खोलेर हेर्दा १ किलो ६ सय ग्राम चाँदीका गहना र मूर्ति फेला परेको उनको भनाइ छ। फरार भएकी महिलाको खोजी जारी राखिएको उनले बताए। बरामद भएको गहना र मूर्ति २ लाख ६० हजार मूल्य बराबरको रहेको जानकारी जोशीले दिए। गहना र मूर्ति भारतमै बनाएर तस्करी गरी नेपालतर्फ ल्याइएको प्रहरीको भनाइ छ। यस विषयमा इलाका प्रहरी कार्यालय रंगेलीका इन्स्पेक्टर सन्तोषकुमार खड्का नेतृत्वको टोलीले थप अनुसन्धान अघि बढाएको छ।"
उत्कृष्ट भिडियोलाई डलरमा पुरस्कार,"प्रथम पुरस्कार १ हजार डलर(१ लाख ३५ हजार रुपैयाँ), दोस्रो पुरस्कार ५ सय डलर(६७ हजार ५ सय रुपैयाँ) र तेस्रो पुरस्कार २ सय ५० डलर(३३ हजार ७ सय ५० रुपैयाँ) पाउनेछन् । भर्जिनिया : संसारभर छरिएर रहेका नेपालीहरूको लुकेको प्रतिभालाई विश्वसामू चिनाउने लक्ष्य राखेर अमेरिकी कम्पनी बाईस्ट्रिम्स् एलएलसी डिबिए एएमएनयुएसएले एएमएनयूसएए कन्टेन क्रियटर अफ द २०२५ प्रतियोगिता घोषणा गरेको छ । बुधवार अमेरिकाको भजिर्नियामा आयोजित एक समारोहमा एएमएनयुएसएका चेयरम्यान एड्रियन पोखरेलले एएमएनयूसएए कन्टेन क्रियटर अफ द २०२५ प्रतियोगिता घोषणा गरेका हुन् । संसारभर छरिएर रहेका नेपालीहरुमा लुकेको प्रतिभालाई प्रोत्साहन गर्न एएमएनयूसएए कन्टेन क्रियटर अफ द २०२५ घोषणा गरेका हौं, उनले भने, टिकटकमा भिडियो बनाएर पठाएपछि उत्कृष्ठ भिडियो कन्टेनलाई डलरमा नगद पुरस्कार र सम्मानपत्र सहित उनीहरूलाई अन्तरराष्ट्रिय मंच दिनेछौं । उनका अनुसार यो प्रतियोगितामा सहभागी जनाउन अनिर्वाय रुपमा युटुब च्यानल एएमएनयुएसए च्यानल सस्क्राईब गरिएको हुनुपर्दछ । टिकटकमा विविध विषयमा भिडियो बनाई त्यो भिडियोलाई  मा मेल गर्नुपर्दछ । पठाइएका ती भिडियोहरू मध्येबाट ३ भिडियोलाई नगद पुरस्कार सहित सम्मानपत्र प्रदान गरिनेछ । प्रथम पुरस्कार १ हजार डलर(१ लाख ३५ हजार रुपैयाँ), दोस्रो पुरस्कार ५ सय डलर(६७ हजार ५ सय रुपैयाँ) र तेस्रो पुरस्कार २ सय ५० डलर(३३ हजार ७ सय ५० रुपैयाँ) पाउनेछन् ।"
निर्वाचन प्रणालीमा स्वागतयोग्य सुधार,"मुलुकमा राजनीतिक अस्थिरताले धेरैलाई पिरोलेको छ। राजनीतिक व्यवस्था त स्थिर छ। तर, सरकार फेरिरहने हुँदा राजनीतिक अस्थिरताको आभास जनताले गरेका छन्। सरकार फेरिरहने र दलहरूले सत्ताको म्युजिकल चियर गेम खेलिरहने गर्दा नै मुलुकमा व्यापक निराशा उत्पन्न भएको छ। कतिपयले समानुपातिक प्रणालीलाई दोष दिने गरेका छन्। तर त्यसलाई दोष दिन मिल्दैन। बहुमतै आउँदा पनि दलहरूले सरकार पूर्ण कार्यकाल चलाएका छैनन्। गठबन्धन बदलिरहेका छन्, अनि सरकार फेरिरहेका छन्। त्यो दलहरूमा सर्वथा अभाव रहेको इमान्दारी र नैतिकताको कारण हो। तसर्थ निर्वाचन प्रणालीमा परिवर्तन गर्ने सन्दर्भमा त्यतापट्टिभन्दा अरू कमजोरी सुधारमै केन्द्रित हुनु श्रेयष्कर हुन्छ। निर्वाचनसम्बन्धी कानुनलाई संशोधन र एकीकरण गर्न बनेको विधेयक कानुन, न्याय तथा संसदीय मामिला मन्त्रालयमा छ। सरकारले अब यसलाई आउँदो संसद् अधिवेशनमा पेस गर्ने तयारी छ। विधेयकले मुलुकको राज्यसत्तामा महिलाको अग्रगामी प्रतिनिधित्वको परिकल्पना गरेको देखिन्छ। जस्तो कि प्रत्यक्ष निर्वाचनका उम्मेदवार नै दलहरूले ३३ प्रतिशत महिला उम्मेदवार बनाउने प्रस्ताव अत्यन्तै स्वागतयोग्य छ। र, पालिकाहरूको प्रमुख, उपप्रमुखको उम्मेदवारी दिँदा एउटा पदमा मात्रै दिने हो भने दलहरूले महिलालाई नै उम्मेदवार बनाउनुपर्ने प्रस्ताव पनि उपयुक्त छ। जस्तो कि गठबन्धन गरेका दलहरूले एकएक पद लिएर उम्मेदवार दिई प्रमुख र उपप्रमुख दुवैमा पुरुषको मात्रै प्रतिनिधित्व धेरैतिर भएको छ। निर्वाचनमा देखिएका थुप्रै कमजोरी सुधार गर्न नयाँ कानुनले योगदान दिने अपेक्षा गर्न सकिन्छ। ५० प्रतिशतभन्दा बढी मतदाताले उम्मेदवारलाई समर्थन गर्न नचाहेको मत पनि जाहेर गरे पुन निर्वाचन गर्ने व्यवस्था जनपक्षीय हुनेछ र सीमित उम्मेदवारमध्येबाट रोज्नै पर्ने बाध्यताबाट मुक्ति मिल्नेछ। निर्वाचनको मिति ४ वर्ष ११ महिनाको अवधि सकिएपछिको आइतबार गर्ने प्रस्तावले पनि निर्वाचनको सुनिश्चितता गर्नेछ। भ्रष्टाचारमा संलग्न, फौजदारी कसुरमा दोषी ठहरिएका र कर तिर्न बाँकी व्यक्तिलाई उम्मेदवार बन्नबाट रोक्ने प्रावधानले राजनीतिक प्रणालीप्रति नै विश्वास जगाउनेछ। निर्वाचन खर्च पारदर्शी बनाउने र तोकिएको खाताबाट मात्रै खर्च गर्नुपर्ने व्यवस्था, उम्मेदवारले पहिल्यै सम्पत्ति विवरण बुझाउनुपर्ने व्यवस्थाले पनि निर्वाचनलाई थप स्वच्छ बनाउने अपेक्षा गर्न सकिन्छ। लोकतन्त्रलाई बलियो बनाउने हो भने स्वच्छ निर्वाचन गराउन सक्नुपर्छ। तसर्थ प्रस्तावित निर्वाचन कानुनले लोकतान्त्रिक अभ्यासलाई अझै बलियो बनाउने अपेक्षा गर्न सकिन्छ।"
सुप्रिम सहकारी ठगी प्रकरण : लामिछानेविरुद्ध मुद्दामा थुनछेक बहस जारी,"भैरहवा : रुपन्देहीको बुटवलस्थित सुप्रिम बचत तथा ऋण सहकारी संस्था रकम अपचलन प्रकरणमा राष्ट्रिय स्वतन्त्र पार्टीका सभापति रवि लामिछानेविरुद्ध समेत जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दामा थुनछेक बहस जारी छ। बुधबार मुद्दामा लामिछानेको बयानपछि बिहीबार बिहान साढे १० बजे उपस्थित हुने गरी परिवार र कानुनी व्यवसायीको जिम्माजमानीमा छाडिएको थियो। सोहीअनुसार लामिछाने करिब साढे १० बजे अदालतमा हाजिर भएका थिए । अदालतमा लामिछाने उपस्थित भएपछि जिल्ला अदालत रुपन्देहीका न्यायाधीश प्रल्हाद कुमार योगीको इजलासमा थुनछेक बहस सुरू भएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले जानकारी दिए। मुद्दामा वादी (पीडित)को तर्फबाट जिल्ला सरकारी वकिल कार्यालका न्यायाधिवक्ता प्रेमराज पौडेल सहित गोकर्ण घिमिरे, बसन्त पोख्रेलले बहस गर्ने र महान्यायाधिवक्ता कार्यालयले उच्च अदालत तुलसीपुर, बुटवलबाट वकिल खटाएको अवस्थामा त्यहाँबाट पनि वकिल बहस गर्ने बुझिएको छ । त्यस्तै प्रतिवादी रहेका लामिछानेको तर्फबाट सुशिलदेव पन्तको नेतृत्वमा बहस गर्ने तयारी छ । दुवै तर्फका कानुन व्यवसायीहरूको बहस सकिएपछि ईजलासबाट पुर्पक्षाका लागि थुनामा पठाउने, धरौटीमा छोड्ने वा साधरण तारेखमा राख्ने आदेश आउनेछ। गत माघ ६ गते जिल्ला सरकारी वकिल कार्यालयले पुरक अभियोगपत्रबाट लामिछाने, पूर्वडीआईजी छविलाल जोशीसहित १४ जनाविरुद्ध सहकारी ठगी र संगठित अपराधमा मुद्दा दर्ता गरेको थियो । सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्। यो पनि पढ्नुहोस सुप्रिम सहकारी ठगी प्रकरण : लामिछानेविरुद्ध रुपन्देही अदालतमा मुद्दा दर्ता सुप्रिम सहकारी ठगी प्रकरण : एक अर्ब ४३ करोड ८६ लाख रुपैयाँ बढी बिगो माग"
अवैध मोटर पार्टसका सामानसहित भारतीय नागरिक पक्राउ,अर्घाखाँची : अर्घाखाँचीमा अवैध मोटर पार्टसका सामानसहित एकजना भारतीय नागरिक पक्राउ परेका छन् । जिल्ला प्रहरी कार्यालय अर्घाखाँचीबाट खटिएको प्रहरी टोलीले सन्धिखर्क २ चुत्रावेसीवाट विलविजक विना झन्डै ९७ हजार मुल्य बराबरको अवैध मोटर पार्टसका सामाग्रीसहित भारतीय नागरिकलाई पक्राउ गरेको हो । पक्राउ पर्नेमा भारतको बलरामपुर जिल्लाका ४५ वर्षीय मोहम्मद ईरफान रहेको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले बताए । कालो र कम्व्याट रंगको झोलामा विभिन्न कम्पनीका ३९ प्रकारका मोटरसाइकलका मोटर पार्टसका सामग्रीसहित पक्राउ परेका भारतीय नागरिक ईरफानलाई भन्सार कार्यालय सिद्धार्थ नगर रुपन्देही पठाइएको जिल्ला प्रहरी कार्यालय अर्घाखाँचीका सूचना अधिकारी विष्णुप्रसाद पौडेलले जानकारी दिए।
निर्वाचन प्रणालीमा स्वागतयोग्य सुधार,"मुलुकमा राजनीतिक अस्थिरताले धेरैलाई पिरोलेको छ। राजनीतिक व्यवस्था त स्थिर छ। तर, सरकार फेरिरहने हुँदा राजनीतिक अस्थिरताको आभास जनताले गरेका छन्। सरकार फेरिरहने र दलहरूले सत्ताको म्युजिकल चियर गेम खेलिरहने गर्दा नै मुलुकमा व्यापक निराशा उत्पन्न भएको छ। कतिपयले समानुपातिक प्रणालीलाई दोष दिने गरेका छन्। तर त्यसलाई दोष दिन मिल्दैन। बहुमतै आउँदा पनि दलहरूले सरकार पूर्ण कार्यकाल चलाएका छैनन्। गठबन्धन बदलिरहेका छन्, अनि सरकार फेरिरहेका छन्। त्यो दलहरूमा सर्वथा अभाव रहेको इमान्दारी र नैतिकताको कारण हो। तसर्थ निर्वाचन प्रणालीमा परिवर्तन गर्ने सन्दर्भमा त्यतापट्टिभन्दा अरू कमजोरी सुधारमै केन्द्रित हुनु श्रेयष्कर हुन्छ। निर्वाचनसम्बन्धी कानुनलाई संशोधन र एकीकरण गर्न बनेको विधेयक कानुन, न्याय तथा संसदीय मामिला मन्त्रालयमा छ। सरकारले अब यसलाई आउँदो संसद् अधिवेशनमा पेस गर्ने तयारी छ। विधेयकले मुलुकको राज्यसत्तामा महिलाको अग्रगामी प्रतिनिधित्वको परिकल्पना गरेको देखिन्छ। जस्तो कि प्रत्यक्ष निर्वाचनका उम्मेदवार नै दलहरूले ३३ प्रतिशत महिला उम्मेदवार बनाउने प्रस्ताव अत्यन्तै स्वागतयोग्य छ। र, पालिकाहरूको प्रमुख, उपप्रमुखको उम्मेदवारी दिँदा एउटा पदमा मात्रै दिने हो भने दलहरूले महिलालाई नै उम्मेदवार बनाउनुपर्ने प्रस्ताव पनि उपयुक्त छ। जस्तो कि गठबन्धन गरेका दलहरूले एकएक पद लिएर उम्मेदवार दिई प्रमुख र उपप्रमुख दुवैमा पुरुषको मात्रै प्रतिनिधित्व धेरैतिर भएको छ। निर्वाचनमा देखिएका थुप्रै कमजोरी सुधार गर्न नयाँ कानुनले योगदान दिने अपेक्षा गर्न सकिन्छ। ५० प्रतिशतभन्दा बढी मतदाताले उम्मेदवारलाई समर्थन गर्न नचाहेको मत पनि जाहेर गरे पुन निर्वाचन गर्ने व्यवस्था जनपक्षीय हुनेछ र सीमित उम्मेदवारमध्येबाट रोज्नै पर्ने बाध्यताबाट मुक्ति मिल्नेछ। निर्वाचनको मिति ४ वर्ष ११ महिनाको अवधि सकिएपछिको आइतबार गर्ने प्रस्तावले पनि निर्वाचनको सुनिश्चितता गर्नेछ। भ्रष्टाचारमा संलग्न, फौजदारी कसुरमा दोषी ठहरिएका र कर तिर्न बाँकी व्यक्तिलाई उम्मेदवार बन्नबाट रोक्ने प्रावधानले राजनीतिक प्रणालीप्रति नै विश्वास जगाउनेछ। निर्वाचन खर्च पारदर्शी बनाउने र तोकिएको खाताबाट मात्रै खर्च गर्नुपर्ने व्यवस्था, उम्मेदवारले पहिल्यै सम्पत्ति विवरण बुझाउनुपर्ने व्यवस्थाले पनि निर्वाचनलाई थप स्वच्छ बनाउने अपेक्षा गर्न सकिन्छ। लोकतन्त्रलाई बलियो बनाउने हो भने स्वच्छ निर्वाचन गराउन सक्नुपर्छ। तसर्थ प्रस्तावित निर्वाचन कानुनले लोकतान्त्रिक अभ्यासलाई अझै बलियो बनाउने अपेक्षा गर्न सकिन्छ।"
प्रदेश सरकारले बढाउन सकेनन् विकास खर्च,"कोशी प्रदेश सरकारले चालु आर्थिक वर्षको ६ महिनामा जम्मा ८ अर्ब मात्रै बजेट खर्च गरेको छ। आर्थिक वर्ष २०८१८२ का लागि ३५ अर्ब २७ करोड ९३ लाख बराबरको बजेट विनियोजन भएको थियो। पुससम्म ६ महिनाको अवधिमा ८ अर्ब ८७ करोड ७६ लाख २० हजार रुपैयाँ खर्च भएको हो। यो खर्च विवरण २४८५ प्रतिशत हो। मंसिर महिनासम्म सरकारले ७ अर्ब ७ करोड ८५ लाख रुपैयाँ खर्च गरेको थियो। सरकारले अब ६ महिनामा खर्च गर्नुपर्ने बजेट २६ अर्ब ४१ करोड १६ लाख ७९ हजार ८ सय ४१ रुपैयाँ छ। पछिल्लो ६ महिनामा खर्च भएको रकममा चालु खर्चको हिस्सा ठूलो छ। प्रदेश कोष तथा लेखा नियन्त्रण कार्यालयका अनुसार ६ महिनाको अवधिमा ६ अर्ब २० करोड ९६ लाख ७३ हजार रुपैयाँ चालु खर्च भएको छ। ६ महिनाको अवधिमा पुँजीगत खर्च भने २ अर्ब ५५ करोड ८५ लाख ३४ हजार मात्रै भएको छ। प्रदेशमा चालुतर्फ १८ अर्ब ७३ करोड ४९ लाख र पुँजीगततर्फ १६ अर्ब ५२ करोड ४३ लाख ९३ हजार रुपैयाँ विनियोजन भएको थियो। प्रदेश सरकारले चालुतर्फ विनियोजन गरेकामध्ये ३३१४ र पुँजीगततर्फ १५४८ प्रतिशत बजेट खर्च गरेको हो। कुल बजेटको २४८५ प्रतिशत बजेट खर्च भएको कार्यालयले जनाएको छ। प्रदेशमा आर्थिक वर्षको अन्त्यमा मात्रै बजेट खर्च गर्ने प्रवृत्ति छ। प्रदेशले बजेट खर्च गर्न नसकेको प्रतिपक्षी दलहरूले आरोप लगाउँदै आएका छन्। सोमबार सुरु प्रदेशसभाको छैटौं एवं हिउँदे अधिवेशनको पहिलो बैठकमा नेकपा (माओवादी केन्द्र) संसदीय दलका नेता इन्द्रबहादुर आङ्बो र पूर्वमुख्यमन्त्री राजेन्द्र राईले २ ठूला दल मिलेर बनेको सरकारले बजेट खर्च गर्न नसकेको गुनासो गरेका थिए। दुईतिहाइ बहुमत प्राप्त सरकारको विकास खर्च निराशाजनक रहेको बताउँदै उनीहरूले तत्काल बजेट कार्यान्वयन गर्न आग्रह गरेका थिए। उनीहरूले बहुवर्षीय योजनाहरूको काम पनि छिटो सक्न सरकारसँग आग्रह गरेका छन्। मधेसमा ६ प्रतिशत मात्र बजेट खर्च मधेस प्रदेशमा चालु आर्थिक वर्षमा प्रदेश सरकारले हालसम्म ६ प्रतिशत मात्रै बजेट खर्च गर्न सकेको छ। ४१ अर्ब ९३ करोड ३८ लाख २० हजार कुल बजेट रहेको छ। जसमध्ये चालु बजेट १५ अर्ब ३५ करोड ९१ लाख ४१ हजार र पुँजीगत बजेट २६ अर्ब ५७ करोड ४६ लाख ७९ हजार छ। प्रदेश सरकारले हालसम्म चालुतर्फ २ अर्ब १७ करोड ९२ लाख ६१ हजार रुपैयाँ (१४ प्रतिशत) र पुँजीगततर्फ ४५ करोड ४३ लाख ९० हजार (१७ प्रतिशत) मात्रै खर्च गरेको प्रदेश कोष तथा लेखा नियन्त्रक कार्यालयले जनाएको छ। जनमत पार्टीको नेतृत्वमा गठित मधेस प्रदेशमा सरकारले चालु आर्थिक वर्षमा विकास निर्माण खुला प्रतिस्पर्धा (ठेक्का) प्रक्रियाबाट गराउने निर्णय गरेको थियो। तर, सत्ता गठबन्धनबाटै विरोध भएको थियो। सत्ता साझेदार नेपाली कांग्रेस र नेकपा एमाले लगायतका दलहरूको अवरोध र समन्वय अभावले गर्दा सरकारको कामकाज नै ठप्प भएको थियो। ठेक्का प्रक्रियाबाट विकास निर्माणको काम गराउने सरकारले आफ्नै निर्णयलाई उल्ट्याउँदै उपभोक्ता समितिबाट काम गर्ने भएको छ। प्रदेशसभाको गत आइतबार बसेको बैठकले सत्तारुढ लोसपाकी प्रदेश सांसद रुपाकुमारी यादवले प्रस्तुत गरेको उपभोक्ता समितिबाट काम गर्न बजेट संशोधनसम्बन्धी संकल्प प्रस्ताव बहुमतले पारित गयो। गत पुस २९ गते संकल्प प्रस्ताव सदनमा दर्ता भएको थियो। प्रस्तावमा ५० लाख रुपैयाँभन्दा माथिका काम अनिवार्य ठेक्का प्रक्रियाबाट गर्ने र अन्यको हकमा नेपालको सार्वजनिक खरिद ऐनअनुसार गर्ने भनिएको छ। यसैगरी जोडिएका दुईवटा योजना सम्बन्धित मन्त्रालयको निर्णयबाट कार्यान्वयन गर्न सकिनेसमेत उल्लेख छ। प्रदेश सरकारले एकैखालका विकास योजनालाई एकीकृत गरेर विनियोजन गरेको काम र रकमसमेत बाँडफाँट गरिने जनाएको छ। चालु आर्थिक वर्षमा मधेस सरकारको करिब ५ हजार योजना छन्। विगतमा सांसदहरूबाटै योजना खरिदबिक्री हुने गरेको आरोप अत्याधिक लागेपछि त्यस्तो प्रवृत्तिलाई रोक्न मुख्यमन्त्री सतिश सिंहको सरकारले बजेट वक्तव्यमा खुला प्रतिस्पर्धामार्फत विकास निर्माणको काम गराउने प्रावधान ल्याएको थियो। तर, सरकारको यस प्रस्तावलाई गठबन्धनकै दलहरूले समर्थन नगरेपछि चालु आर्थिक वर्षको ६ महिना बितिसक्दा समेत प्रदेश सरकारको कामकाज ठप्प हुन पुगेको हो। बागमती सरकारको खर्च १६ प्रतिशत बागमती प्रदेश सरकारले चालु आर्थिक वर्ष २०८१८२ को छ महिनामा जम्मा १६ दशमलव २७ प्रतिशत बजेट खर्च गरेको छ। चालु आर्थिक वर्षका लागि प्रदेश सरकारले ६४ अर्ब ५४ करोड चार लाख ३१ हजार बजेट विनियोजन गरेकोमा पुस अन्तिमसम्म १० अर्ब ५० करोड २९ लाख ९ हजार खर्च भएको आर्थिक मामिला तथा योजना मन्त्रालयको तथ्यांक छ। प्रदेश सरकारले चालुतर्फ २५ अर्ब ९४ करोड ९१ लाख ८२ हजार रुपैयाँ, पुँजीगततर्फ ३७ अर्ब ९ करोड १२ लाख ४९ हजार र वित्तीय व्यवस्थातर्फ एक अर्ब ५० करोड रुपैयाँ बजेट विनियोजन गरेको थियो। पुस मसान्तसम्म चालुतर्फ विनियोजित बजेटमा २५७२ प्रतिशत अर्थात् छ अर्ब ६७ करोड ४७ लाख ९१ हजार रुपैयाँ र पुँजीगततर्फ १०३२ प्रतिशत अर्थात् तीन अर्ब ८२ करोड ८१ लाख १८ हजार रुपैयाँ खर्च भएको मन्त्रालयले जनाएको छ। बागमती प्रदेशमा सबैभन्दा बढी विकास बजेट विनियोजन भएको भौतिक पूर्वाधार विकास मन्त्रालयले जम्मा १२५२ प्रतिशत बजेट खर्च गरेको छ। चालुतर्फ १३ करोड ८१ लाख ३२ हजार र पुँजीगततर्फ दुई अर्ब ७१ करोड ६१ लाख २८ हजार रुपैयाँ खर्च गरेको मन्त्रालयको तथ्यांक छ। सबैभन्दा कम बजेट खर्च गर्नेमा पर्यटन तथा संस्कृति मन्त्रालय रहेको छ। उक्त मन्त्रालयको दुई अर्ब ४६ करोड दुई लाख १६ हजार रुपैयाँ बजेट रहेकोमा यस अवधिमा ४०६ प्रतिशत अर्थात् ९ करोड ९८ लाख सात हजार रुपैयाँ मात्र खर्च गरेको छ। विनियोजित बजेटमध्ये सबैभन्दा बढी प्रदेश मुख्य न्यायाधिवक्ताको कार्यालयले ४१ दशमलव ५६ प्रतिशत, प्रदेशसभा सचिवालयले २८ दशमलव ३६ प्रतिशत बजेट खर्च गरेको मन्त्रालययका सूचना अधिकारी सुरज पौडेलले बताए। प्रतिशतका आधारमा हालसम्म बढी प्रतिशत बजेट खर्च गर्ने अन्य निकायमा प्रदेश व्यवस्थापिका, प्रदेश लोक सेवा आयोग, स्वास्थ्य मन्त्रालय, आन्तरिक मामिला तथा कानुन मन्त्रालय र प्रदेश नीति तथा योजना आयोग रहेको उनले जानकारी दिए। अर्धवार्षिक वित्तीय प्रगति विवरणअनुसार यी मन्त्रालय, आयोग र कार्यालयले २० प्रतिशतभन्दा बढी र करिब ४२ प्रतिशतसम्म कुल बजेटको रकम खर्च गरेका छन्। वित्तीय व्यवस्था तथा सेयर लगानी र अर्थ विविध शीर्षकमा विनियोजन भएकोे बजेट खर्चको अवस्था शून्य छ। स्थानीय तहहरूका लागि विनियोजन गरिएको ८ अर्ब ३० करोड १९ लाख रुपैयाँमध्ये हालसम्ममा ४०२७ प्रतिशत अर्थात् तीन अर्ब ३३ करोड ६४ लाख रुपैयाँ बजेट निकासा भइसकेको मन्त्रालयले जनाएको छ। मन्त्रालयका सचिव कृष्ण मैनालीले भौतिक प्रगति भए पनि भुक्तानी नगएका कारण वित्तीय प्रगति कम भएको हुन सक्ने बताए। चालु आवका पुँजीगत खर्चको बजेटको ठेक्का लगाउने काम धमाधम भइरहेको छ, काम भएर भुक्तानी हुँदा वित्तीय प्रगति बढ्छ, उनले भने। बागमती प्रदेशमा प्रत्येक आवको अन्तिम महिनाहरूमा सरकारको कुल बजेको ५० प्रतिशत बढी भुक्तानी हुने गरेको छ। गण्डकीमा पुँजीगत खर्च १७०२ प्रतिशत गण्डकी प्रदेशमा आर्थिक वर्ष २०८१८२ को पुस मसान्तसम्म पुँजीगत खर्च १७०२ प्रतिशत भएको छ। यसैगरी चालुतर्फ जम्मा २३२८ प्रतिशत खर्च भएको गण्डकी प्रदेशको आर्थिक मामिला मन्त्रालयका तथ्यांक अधिकृत अनुप पौडेलले बताए। कुल बजेट १९३६ प्रतिशत खर्च भएको छ। आर्थिक मामिलामन्त्री टकराज गुरुङले चालुतर्फ १३ अर्ब १६ करोड अर्थात् ३९ प्रतिशत र पुँजीगततर्फ ६० प्रतिशत अर्थात् १९ अर्ब ५१ करोड बजेट विनियोजन गरेका थिए। गण्डकी प्रदेशमा आर्थिक वर्ष २०८१८२ मा कुल बजेट ३२ अर्ब ९७ करोड ८५ लाख ७५ हजार रहेको थियो। यो बजेट २०८०८१ कोभन्दा कम बजेट हो। २०८१८२ मा गण्डकी प्रदेशमा पुँजीगततर्फ १९ अर्ब ५१ करोड ७९ लाख ९३ हजार बजेट विनियोजन गरिएको थियो। यसै गरी चालुतर्फ १३ अर्ब १६ करोड ५ लाख ८२ हजार विनियोजन भएको थियो। वित्तीय तर्फ ३० करोड विनियोजन गरिएको थियो। गण्डकी प्रदेशमा आर्थिक वर्ष २०८०८१ मा प्रदेश सरकारबाट विनियोजन गरिएको कुल रकम ३३ अर्ब ४२ करोड ७२ लाखमध्ये जम्मा २२ अर्ब २० करोड ६१ लाख १६ हजार खर्च भएको थियो। कुल खर्चमध्ये चालुतर्फ विनियोजनको ५९४८ प्रतिशत पुँजीगततर्फ ७२४६ प्रतिशत खर्च भएको छ। वित्तीय व्यवस्थापनतर्फ विनियोजन गरिएको रकममध्ये २०८०८१ मा ० ५८ खर्च भएको थियो। २०८०८१ मा कुल खर्च ६६४३ प्रतिशत भएको थियो। गण्डकी प्रदेशले पर्यटन, कृषि, खानेपानीमा जोड दिए पनि पूर्वाधारमा ठूलो बजेट छुट्ट्याएको छ। व्यावसायिक कृषि र यसको रूपान्तरण गर्दै उत्पादन र रोजगारमा बजेटले जोड दिएको थियो। गण्डकीमा भौतिक पूर्वाधार क्षेत्रमा १२ अर्ब ७० करोड रुपैयाँ विनियोजन भएको थियो। यसैगरी खाद्यान्न उत्पादन वृद्धि गर्न १२ करोड रुपैयाँ छुट्ट्याएको थियो। पोखरा पर्यटकीय राजधानीको रुपमा घोषणा भएकोले पर्यटन प्रवद्र्धनमा केन्द्रित बजेट पनि प्रदेशले छुट्ट्याएको थियो। लुम्बिनीमा प्रदेश योजना आयोगको खर्च शून्य चालु आर्थिक वर्षको पुस मसान्तसम्म लुम्बिनी प्रदेस सरकारको पुँजीगत खर्च जम्मा १६ दशमलव ६४ प्रतिशत मात्र भएको छ। प्रदेशका १२ वटा विभिन्न मन्त्रालय, प्रदेशसभा, प्रदेश योजना आयोग र प्रदेश लोकसेवा आयोगको गरी उक्त खर्च भएको हो। कुल पुँजीगत बजेट २४ अर्ब ५८ करोड ५९ लाखमध्ये ४ अर्ब ९१ करोड ३७ लाख ३ हजार ७ सय ६८ रुपैयाँ खर्च भएको प्रदेश लेखा नियन्त्रक कार्यालयले जनाएको छ। महिला, बालबालिका तथा ज्येष्ठ नागरिक मन्त्रालय र प्रदेश योजना आयोगको पुँजीगत खर्च हालसम्म शून्य छ। त्यस्तै, आन्तरिक मामिला, कानुन तथा सहकारी मन्त्रालयले शून्य दशमलव १६ प्रतिशत, उद्योग, पर्यटन तथा यातायात व्यवस्था मन्त्रालयले दुई दशमलव शून्य ६ प्रतिशत मात्र खर्च गरेका छन्। वन तथा वातावरण मन्त्रालय पनि कर्म पुँजीगत खर्च गर्नेमा छ। यस मन्त्रालयको चार दशमलव ६० प्रतिशत मात्र खर्च भएको छ। सबैभन्दा धेरै पुँजीगत खर्च गर्नेमा स्वास्थ्य मन्त्रालय छ। स्वास्थ्यले पुस मसान्तसम्म ४२ दशमलव १० प्रतिशत खर्च गरेको छ। दुई अर्ब ५७ करोड ४९ लाख पुँजीगत बजेटमध्ये स्वास्थ्यले १ अर्ब ८४ करोड १ लाख ५ हजार ५ सय ५७ रुपैयाँ खर्च भएको छ। प्रदेशको चालु खर्च २३ दशमलव ९५ प्रतिशत भएको प्रदेश कोलेनिकाले जनाएको छ। विनियोजित कुल १४ अर्ब ३८ करोड ४१ लाख रुपैयाँ विनियोजित बजेटमध्ये ३ अर्ब ४४ करोड ४६ लाख ७७ हजार ९७ रुपैयाँ खर्च भएको छ। पुँजीगत खर्चको अवस्था अघिल्लो आर्थिक वर्ष पनि यही अनुपातमा भएको प्रदेश लेखा नियन्त्रक दीपक ज्ञवालीले जानकारी दिए। यो समयमा पुँजीगतको तुलनामा चालु खर्च नै बढी हुन्छ, ज्ञवालीले भने, पुँजीगत खर्च बढ्ने समय जेठ, असारमा नै हो। अहिले विकास निर्माणको ठेक्का आह्वान, योजना सम्झौता गर्ने समय भएकाले असारको मुखैमा काम गर्ने र भुक्तानी माग गर्ने भएकाले पुँजीगत खर्च असारकै मुखैमा हुने गरेको ज्ञवाली बताउँछन्। धेरैजसो विकासे कार्यालयले यो समयमा काम गरे पनि भूक्तानी नमाग्ने गरेको सम्बन्धित कार्यालयका प्रमुखहरू सुनाउँछन्। कर्णालीमा विकास खर्च न्यून कर्णालीमा विकास खर्च न्यून छ। विगतमा बजेट कार्यान्वयनमा असफल देखिएको कर्णाली सरकारले यसपटक पनि बजेट खर्च बढाउन सकेको छैन। चालु आर्थिक वर्षको ६ महिनामा प्रदेश सरकारको विकासतर्फको खर्च निराशाजनक रहेको हो। कर्णालीमा ६ महिनाको अवधिमा जम्मा ८ प्रतिशत पुँजीगत खर्च भएको छ। चालु आर्थिक वर्षको पुस मसान्तसम्म पुँजीगततर्फको ८ दशमलव ९० प्रतिशत बजेट खर्च भएको हो। विगतमा बजेट कार्यान्वयनमा असफल बनेको प्रदेश सरकारले यो आर्थिक वर्षमा बजेट कार्यान्वयनलाई सुधार ल्याउने बताएको थियो। तर, ६ महिनाको अवधिलाई हेर्दा प्रदेश सरकार यो आर्थिक वर्षमा पनि बजेट कार्यान्वयनमा चुक्ने देखिन्छ। यो आर्थिक वर्षका लागि प्रदेश सरकारले ३१ अर्ब ४१ करोड ४१ हजार रुपैयाँ बराबरको बजेट ल्याएको छ। त्यसमा पुँजीगततर्फ १८ अर्ब ७५ करोड ५१ लाख ६८ हजार रुपैयाँ रहेको छ। तर, पुस मसान्तसम्ममा प्रदेश सरकारले जम्मा १ अर्ब ६६ करोड ९३ लाख ६० हजार ३८९ रुपैयाँ मात्रै खर्च गरेको छ। यो पुँजीगततर्फ छुट्ट्याइएको बजेटको ८ दशमलव ९० प्रतिशत हो। प्रदेश लेखा नियन्त्रण कार्यालयका अनुसार सबैभन्दा धेरै विकास बजेट भएको भौतिक पूर्वाधार तथा सहरी विकास मन्त्रालयले ६ महिनाको अवधिमा जम्मा १० प्रतिशत बजेट खर्च गरेको छ। कार्यालयका अनुसार १० अर्ब १७ करोड ८२ लाख २४ हजार रुपैयाँ विकास बजेट रहेको भौतिक मन्त्रालयले हालसम्म जम्मा १ अर्ब १ करोड ९३ लाख ७५ हजार ७२६ रुपैयाँ खर्च गरेको छ। यस्तै पुँजीगततर्फ २ अर्ब ६० करोड ९० लाख तीन हजार बजेट भएको जलस्रोत तथा ऊर्जा विकास मन्त्रालयले यो अवधिमा जम्मा ५ दशमलव ६८ प्रतिशत बजेट खर्च गरेको छ। पुँजीगततर्फ १ अर्ब ११ करोड ४९ लाख ६१ हजार बजेट भएको उद्योग पर्यटन, वन तथा वातावरण मन्त्रालयले पुँजीगततर्फ जम्मा ४ दशमलव ७२ प्रतिशत बजेट खर्च गरेको छ। त्यसैगरी भूमि व्यवस्था, कृषि तथा सहकारी मन्त्रालयले चालु आर्थिक वर्षको ६ महिनामा जम्मा ४ दशमलव ९१ प्रतिशत विकास बजेट खर्च गरेको छ। मन्त्रालयसँग चालु आर्थिक वर्षका लागि पुँजीगततर्फ ४९ करोड ५१ लाख ५० हजार बजेट छ। सामाजिक विकास मन्त्रालयले भने ६ महिनाको अवधिमा १४ दशमलव ९३ प्रतिशत विकास खर्च गरेको छ। यो मन्त्रालयसँग २ अर्ब ७२ करोड ७८ लाख ५३ हजार पुँजीगततर्फको बजेट छ। मुख्यमन्त्री तथा मन्त्रिपरिषद्को कार्यालयले भने ६ प्रतिशत विकास खर्च गरेको छ। आन्तरिक मामिला तथा कानुन मन्त्रालयले ६ महिनामा ८ लाख ५१ हजार ७२१ रुपैयाँ खर्च गरेको छ। यो विकास बजेटको १ दशमलव ९३ प्रतिशत मात्र हो। यो मन्त्रालयसँग पुँजीगततर्फ ४ करोड ४१ लाख ४० हजार बजेट छ। यस्तै आर्थिक मामिला तथा योजना मन्त्रालयले भने ६ महिनामा विकासतर्फको ७० दशमलव १८ प्रतिशत बजेट खर्च गरेको छ। १ करोड ३१ लाख ४९ हजार विकास बजेटमध्ये यो मन्त्रालयले ९१ लाख २७ हजार ४ सय २२ रुपैयाँ खर्च गरेको छ। बजेट खर्च निराशाजनक रहे पनि प्रदेश सरकारले बजेट खर्चमा सुधार हुने दाबी गरेको छ। प्रदेश सरकारका प्रवक्तासमेत रहेका भूमि व्यवस्था, कृषि तथा सहकारी मन्त्री विनोदकुमार शाहले बजेट खर्चमा सुधार आउने बताए। उनले भने, हामीले रणनीतिक योजना बनाएर बजेट कार्यान्वयन थालेका छौं, अहिले खर्च कम देखिए पनि आर्थिक बर्षको अन्त्यसम्म खर्चमा सुधार गर्ने छौं। बजेट खर्च प्रभावकारी बनाउन कार्ययोजना बनाएर कार्यान्वयन अगाडि बढाइएको उनको भनाइ छ। यो वर्ष पुँजीगत बजेट कार्यान्वयन गर्नेगरी मार्गदर्शन तयार पारिएको उनले बताए। दुई महिना बजेट शून्यताले सुदूरको खर्च न्यून चालु आर्थिक वर्षको झन्डै दुई महिना बजेट शून्यतामा गएको सुदूरपश्चिम प्रदेश सरकारको पुँजीगत खर्च अत्यन्तै न्यून छ। नेकपा समाजवादीका नेता दीर्घबहादुर सोडारी नेतृत्वको सरकारले ल्याएको आर्थिक वर्ष २०८१०८२ को बजेट प्रदेश सभाबाट पारित नहुँदै भएको सत्ता परिवर्तनले सुदूरपश्चिम दुई महिना बजेट शून्यतामा पुगेको थियो। संघीय सरकारमा भएको फेरबदलबाट नेपाली काँग्रेस सुदूरपश्चिम संसदीय दलका नेता कमलबहादुर शाह मुख्यमन्त्री भएपछि गत असोज ६ गते मात्रै प्रदेश सरकारले बजेट पारित गरेको थियो। चालु आर्थिक वर्ष ०८१८२ को पुस मसान्तसम्मको अवधिमा पुँजीगत खर्च १ अर्ब ८७ करोड ११ लाख मात्रै छ। यो खर्च ९९८ प्रतिशत हो। यो रकममा एक अर्ब बढी रकम गत आर्थिक वर्षको बाँकी रकम भुक्तानी गरिएको हो। चालु आर्थिक वर्षमा पुँजीगत बजेट १८ अर्ब ७६ करोड २४ लाख २३ हजार छ। प्रदेश लेखा नियन्त्रक कार्यालयका अनुसार चालुतर्फको बजेट १२ अर्ब ८५ करोड ७४ लाख ५ हजार रहेकामा पुस मसान्तसम्म २ अर्ब ८१ करोड ५८ लाख ५२ हजार अर्थात् २१९० प्रतिशत मात्रै खर्च भएको छ। प्रदेश सरकारले कुल बजेट ३१ अर्ब ६२ करोड ९८ लाख २८ हजारको बजेट ल्याएको थियो। यस अवधिको कुल खर्च ४ अर्ब ६८ करोड ७० लाख ५ हजार अर्थात् १४८२ प्रतिशत रहेको नियन्त्रक कार्यालयले जनाएको छ। सुदूरपश्चिम सरकारले आर्थिक वर्ष ०७९८० को पहिलो चौमासिक अवधिमा कुल बजेटमा साढे ६ प्रतिशत खर्च गरेको थियो। त्यस आर्थिक वर्षको पुँजीगत बजेट २४ अर्ब १४ करोड ४४ लाख ६७ हजार रहेकामा ९६ करोड ३ लाख ४४ हजार अर्थात् चार प्रतिशत हाराहारी मात्र खर्च गरेको थियो। सो आर्थिक वर्षमा कुल बजेट ३६ अर्ब ७४ करोड ६४ लाख ६५ हजार रहेकामा २ अर्ब ४४ करोड ३९ लाख ४६ हजार खर्च थियो। चालु आर्थिक वर्षमा सबैभन्दा बढी पुँजीगत बजेट रहेको भौतिक पूर्वाधार विकास मन्त्रालयमा १४ अर्ब १० करोड ६७ लाख ५२ हजार पुँजीगत बजेट छ। पुस मसान्तसम्म १ अर्ब ७४ करोड २ लाख ३५ हजार खर्च भएको प्रदेश लेखा नियन्त्रक कार्यालयले जनाएको छ। भौतिक पूर्वाधार विकास मन्त्रालयका प्रवक्ता सिनियर डिभिजनल इञ्जिनियर मोहनबहादुर कुँवर दुई महिना ढिलो गरी बजेट आएकाले पुँजीगत खर्च बढ्न नसकेको बताउँछन्। असोज पहिलो साता बजेट आएको हो, नयाँ बजेट आएपछि सर्भे, डिजाइनहरू गर्दा नै समय गएको छ, खरिद प्रक्रिया बल्ल सुरु भएको छ, प्रवक्तासमेत रहेका इञ्जिनियर कुँवरले भने, यो खर्चसमेत एक अर्बभन्दा बढी गत वर्षदेखि कार्यान्वयनमा रहेको योजनाको भुक्तानीको हो, बजेट नै ढिला आएकाले चालु आर्थिक वर्षमा पुँजीगत खर्च हुन समय लाग्ने नै भयो। मुख्यमन्त्री तथा मन्त्रिपरिषद्को कार्यालयका प्रवक्ता नवराज ओझा भने चालु आर्थिक वर्षका योजनाहरूको खरिद प्रक्रिया सुरु भएकाले दुई महिनाभित्रै पुँजीगत खर्च वृद्धि हुने दाबी गर्छन्। दुई महिना ढिलो बजेट आयो, बजेट पारित भएपछि दशैंतिहार लाग्यो, हामीले काम गरेको दुई महिना पनि भएको छैन, प्रवक्ता ओझाले भने, खरिद प्रक्रियामा गएका योजनाको खर्चमा गणना भएको छैन, भुक्तानी नभए पनि काम भने भइरहेको छ। सरकारको खरिद प्रक्रियामा रहेका जटिलताका कारण आर्थिक वर्षको छ महिना बितिसक्दासमेत पुँजीगत खर्चमा उल्लेख्य सुधार हुन नसकेको समाजशास्त्री दीपकबहादुर थापा बताउँछन्। खरिद प्रक्रिया नै लामो छ। योजनाको इस्टिमेट बजेट विनियोजन भएपछि हुन्छ, थापाले भने, इस्टिमेट गरेर मात्रै योजना छुट्ट्याउने हो र खरिद प्रक्रियालाई समानुकूल परिमार्जन गर्ने हो भने खर्चमा सुधार हुनसक्छ। किशोर बुढाथोकी विराटनगरमनिका झा जनकपुरधाम कृष्ण सारु मगर हेटौंडाकृष्णमणि बराल पोखरा केशरराज क्षेत्री बुटवलललितबहादुर बुढा सुर्खेतपरमानन्द पाण्डे टीकापुर"
वित्तीय समावेशीकरण प्रवर्द्धन गर्न नयाँ प्रविधि सँगसँगै निओ मनी ट्रान्सफर,"काठमाडौं : जुनसुकै काम सुरु गर्न अठोट, धैर्य, मेहनत, अनुसन्धान र लगानी चाहिन्छ सागर खनालले यही भनाइलाई विश्वास राखेर नयाँ काम सुरु गरे। सन् २०१६ मा भारतबाट चार्टड एकाउन्टेन्ट सकेका सागरले लामो समय अनुसन्धान गरी निओ मनी ट्रान्सफरको स्थापना गरेका हुन्। मनी ट्रान्सफरमा सात वर्ष बिताउँदा उनले नेपालमा रेमिट्यान्सको अवस्था, डिजिटल रेमिट्यान्स आदिबाट धेरै जानकारीहरू बटुलिसकेका थिए। उनले यही कुरालाई आफ्नो सपना बनाए। सपनालाई पूरा गर्न खुल्ला आँखाले नै सपना देखिरहे, पृथक् खालको मनी ट्रान्सफर बनाउने। आफ्नो रुचिको व्यवसायले छिट्टै अघि बढाउँछ भन्ने दृष्टान्त हुन् सागर। सागरले खुल्ला आँखाले देखेका सपनालाई २०८० सालमा वास्तविकतामा परिणत गराए। हुन त उनले चार्टड एकाउन्टेन्टको पढाइ पूरा गरेपछि भारतमा नै काम गर्ने सोच नबनाएका पनि होइनन्। किनकि अवसर र नतिजा उतै राम्रो थियो। उनी चार्टड एकाउन्टको परीक्षामा भारतभर अल इन्डिया र्यांकमा नाम निकाल्न सफल भएका थिए। भारतभरबाट टप २० भित्र नाम निकालेका थिए। तर परिवारले उनको कुरा मानेन्। बुवाआमाले सागरलाई जे गर्नु मन छ, नेपालमा नै गर्नू भनेपछि उनले बुवाआमाका कुरा मानिदिए र जन्मभूमि फर्किए। भारतबाट फर्किपछि उनले सिटी एक्सप्रेस मनी टान्सफरमा काम गर्न थाले। सिटी एक्सप्रेसमा काम गर्दा उनी ग्रुपको बिजनेस हेर्ने गर्थे। सिटी एक्सप्रेसमा चार वर्षको कामलाई अन्त्य गर्दै उनले ईसेवामा जनरल म्यानेजरका रूपमा काम सुरु गरे। त्यहाँ पनि उनले दुई वर्षसम्म काम गर्दा उनले धेरै अनुभव बटुलिसकेका थिए। तर त्यो पर्याप्त थिएन। उनले पुनः एक वर्ष नेपाल रेमिट कम्पनीमा काम गरे। जहाँ उनले नेपालमा रेमिट्यान्सको अवस्था, स्थिति, प्रयोग आदिबारे सबै जान्ने मौका पाए। दुईतीन वटा कम्पनीमा काम गरिसकेका उनलाई आफ्नै केही गर्ने सोच थियो। सात वर्षको कामको अनुभव र पढाइ उनले दुवैलाई सँगालेर लगे। अनि जन्मियो निओ मनी ट्रान्सफर। निओ मनी ट्रान्सफरको स्थापना यो कम्पनी सन् २००९ मा स्थापना भएको हो। नेपाल राष्ट्र बैंकबाट लाइसेन्स लिँदा सुरुमा यसको नाम पानस रेमिट थियो। स्थापनासँगै कम्पनीको अवस्था राम्रो थियो। मध्यपूर्वी राष्ट्रहरूमा राम्रो बजार थियो। विश्वभर कोभिडले आतंक मच्चाएपछि त्यो समयमा केही व्यवसायहरू बन्द भए भने धेरैको राम्रो ग्रोथ हुन सकेन। तत्कालीन विकराल अवस्थामा पानस रेमिटले पनि राम्रो व्यापार गर्न सकेन। मैले ७८ वर्ष विभिन्न कम्पनीमा जागिरेका रूपमा काम गरेँ। बिस्तारै रोजगारी दिन सक्ने तरिकाको काम गर्ने सोच आयो। पछिल्लो समय डिजिटल मार्केटिङले बजार लिइरहेको छ। ऊर्जावान् र प्रविधिमैत्री साथीहरूको समूह मिलेर पानसलाई रिब्रान्ड गरेर अगाडि बढेका हौं। कम्पनीका सीईओ खनाल भन्छन्, ७८ महिना अगाडि राष्ट्र बैंकमा निवेदन दिएर पुँजी वृद्धि गर्यौँ। अहिले निओ मनी ट्रान्सफरको नामबाट बजारमा आएका छौं। निओ मनी ट्रान्सफरको अर्थ निओ आफैंमा पृथक् नाम छ। यसको अर्थ नयाँ भन्ने हुन्छ। रेमिट्यान्समा डिजिटाइजेसनलाई केन्द्रित गरिएको हो। नयाँ प्रविधिलाई सँगै लिएर अगाडि बढौं भन्ने सोच हो। नेपालमा रेमिट्यान्स उद्योग अगाडि बढ्दैछ। हरेक महिना ५०६० हजार युवाहरू रोजगारीका लागि विभिन्न मुलुकमा जाने गर्छन्। देशको राजनैतिक उतारचढावका कारण केही वर्ष अझै नेपालीहरू विदेशी भूमिमा जानुपर्ने बाध्यता छ। बाहिर जाने चाप सँगै उद्योगधन्दा पनि बढ्दै गइरहेका छन्। प्रविधिलाई आत्मसात् गर्दै अगाडि बढ्ने कम्पनीहरू बजारमा टिक्न सक्छन्। ऊर्जावान्, युवा जोस र जाँगरले भरिएको समूहले निओ मनी नामको उच्चतम उपयोग गर्नेछन्। निओ मनी ट्रान्सफर स्थापनाको उद्देश्य निकै नै चुनौतीपूर्ण समयमा हामीले निओ मनीको सुरुवात गरेका छौं। यसको उद्देश्य भनेको उपभोक्ताले समयमै भुक्तानी पाउनुपर्छ भन्ने हो। अहिले हामीले बजार युरोप, मध्यपूर्वी देशहरूमा केन्द्रित गरेका छौं। ग्राहकले पठाएको रकम ६० सेकेन्डभित्र सम्बन्धितको खातामा पुगिसक्छ। हरेक महिना सोसल मिडियामा उपभोक्ताले प्राप्त गरेको कारोबारको सही समय प्रकाशित गर्ने गरेका छौं। अघिल्लो महिनाको ९० प्रतिशत रकम ६० सेकेन्डभित्र भएको प्रमाण हामीसँग छ। मैले नेपालका प्रतिष्ठित ३४ कम्पनीसँग काम गर्ने क्रममा रेमिट्यान्सको कारोबार गर्दा केके कमजोरी हुन्छ ? के गर्दा भएका कमजोरीलाई सुधार्न सकिन्छ ? भनेर मसिनोगरी अध्ययन गरेको छु, खनालले भने। यस्तै कम्पनी सबै कमजोरीलाई व्यवस्थापन गर्ने गरी उपभोक्तालाई कम शुल्कमा सेवा दिने उद्देश्य रहेको उनको भनाइ छ। उनी भन्छन्, नयाँ सिस्टम बनाउँदा सबै कमजोरीलाई व्यवस्थापन गर्ने गरी गरेका छौं। सेवा द्रुतगतिमा दिन्छौं। हाम्रो ९० प्रतिशतभन्दा बढी कारोबार बैंक खातामा जान्छन् र केही सेकेन्डभित्र सम्पन्न हुन्छन्। उपभोक्तालाई कम शुल्क लागोस् भनेर हामी सचेत छौं। हामीले पाएको छुट रकम ग्राहकलाई सहज होस् र थोरै शुल्क तिर्न परोस् भनेर काम गरिरहेका छौं। हाल विभिन्न पार्टनरसँग मिलेर काम गर्दै आएका छौं। उनीहरूले ग्राहकबाट शुल्क नलिई काम गरिरहेका छन्। ग्राहकले पाउने शुल्क तथा सुविधा सस्तो र सहज होस् भन्नेमा हामी केन्द्रित छौं। द्रुत सेवासँगै सुरक्षित कारोबार होस् भन्नेमा हाम्रो जोड रहेको छ। हाल रेमिट्यान्सको अवस्था तुलनात्मक रूपमा अघिल्लो र यो वर्षको कारोबार हेर्दा २० देखि २२ प्रतिशतसम्मको रेमिट्यान्समा ग्रोथ छ। यो वर्ष १२ बिलियनको रनरेटमा छौं। रेमिट्यान्सको क्षेत्रमा यो एकदमै सकारात्मक पक्ष हो। मध्यवर्ती देशहरूमा मात्र होइन कि अहिले युरोप, यूके, अस्ट्रेलिया, जापान, कोरियालगायतमा जाने क्रम एकदमै बढेको छ। मध्यपूर्वी देशहरूमा ३५० डलर बचत हुन्छ भने युरोपियन देशहरूमा ७००८०० डलरसम्म बचत हुन्छ। त्यसकारण पनि पछिल्लो समयमा नेपालमा रेमिट्यान्स धेरै नै भित्रिरहेको छ। युवाहरूको बाहिर जाने क्रम बढेसँगै रेमिट्यान्सको आकार पनि बढ्दै जान्छ। नियामक निकायले अनौपचारिक रूपमा भित्रिरहेको कारोबारलाई नियन्त्रण गर्नेगरी काम गर्यो भने यसको आकार अझैं बढ्ने देखिन्छ। कम्पनीको रणनीतिक योजनाहरू निओ मनी बजारमा ठूलो लगानी गरेर सफल हुन सकिन्छ भन्ने विश्वास गर्दैन। अहिलेको समय भनेको प्रविधिको समय नै हो। नेपालबाट पढ्न र रोजगारीका लागि पुगेका नेपाली दाजुभाइ तथा दिदीबहिनीहरू भएका ठाउँसम्म पुग्ने यस कम्पनीको उद्देश्य रहेको कम्पनीका प्रोडक्ट हेड अभिनाश कर्ण बताउँछन्। हाल मिडिया र सामाजिक सञ्जालका माध्यमबाट हामी हाम्रो यात्रा तय गरिराखेका छौं। केही समयअगाडि लोकप्रिय गायक प्रकाश सपूतलाई ब्रान्ड एम्बेसडरका रूपमा नियुक्त गरेका छौं। प्रकाशजी बिदेसिएका दाजुभाइ तथा दिदीबहिनीसँग एकदमै कनेक्टेड हुनुहुन्छ। उहाँसँगको सहकार्यले लक्षित वर्गसम्म पुग्न सहज हुन्छ भन्ने विश्वास राखेका छौं। चाँडै नै इन्भेट पनि गर्ने योजनामा छौं। हाम्रो मुख्य रणनीति भनेको डिजिटल मार्केटिङलाई फोकस गर्ने हो। तत्कालको मुनाफाभन्दा पनि दिगो व्यापारमा केन्द्रित छौं। आजको भोलि टप फाइभ कम्पनी बन्ने होइन कि बिस्तारै एउटा राम्रो ब्रान्डका रूपमा बजारमा स्थापित हुने लक्ष्य राखेका छौं। कम्पनीको हालको अवस्था सबैभन्दा पहिले बाहिर रेमिट्यान्स गर्ने कम्पनी पत्ता लगाउनुपर्छ। अनि व्यापार सम्झौता हुन्छ। त्यसपछि नेपालको केन्द्रीय बैंकबाट हरेक साझेदारको अनुमति लिनुपर्छ। उताको कम्पनी पनि उस्तै प्रक्रियामा जानुपर्छ। यसबीचमा केही कम्पनीसँग सम्झौता गरेर काम सुरु गर्र्यौं। अन्य केही कम्पनीसँग सम्झौता गरी केन्द्रीय बैंकबाट अनुमति लिएर एपीआई सिस्टम इन्टिग्रेसनको प्रक्रियामा छौं। यो आव हाम्रो लागि सुरुवात नै हो। अबको तीन महिनामा नयाँ कम्पनीहरूसँग सम्झौता गर्ने प्रक्रियामा छौं। कुबेत, मलेसिया, कतार, युरोपमा काम भइरहेका छन्। नेपालीहरू भएको ठाउँमा हाम्रो पहुँच हुनुपर्छ भनेर लागेका छौं। हामीसँग मिलेर काम गर्ने पार्टनरहरू एकदमै सन्तुष्ट भएको पाएका छौं। २४ सै घण्टा सेवा दिन्छौं। निओ मनी बजारमा बेग्लै ब्रान्डका रूपमा चिनिनेछ भनेर अतिनै आशावादी छौं। नेपालमा र विदेशमा रहेका नेपालीहरूका लागि निओ मनी ट्रान्सफरबाट रेमिट्यान्स सेवाहरूका साथै वित्तीय समावेशीकरणलाई प्रवद्र्धन गर्ने र चेतना जगाउने हाम्रो प्रमुख सोच रहेको छ, सीईओ खनालले भने।"
वैदेशिक रोजगारमा वार्षिक साढे १४ प्रतिशत वृद्धि,"काठमाडौं : सरकारले युवालाई स्वदेशमै टिकाउने योजनाअनुरूप विभिन्न नीति अवलम्बन गर्दै आए पनि बर्सेनि वैदेशिक रोजगारमा बाहिरिने युवाको संख्या झन् बढ्दै गएको छ। चालु आर्थिक वर्षको ६ महिनासम्ममा मात्रै ३ लाख ९३ हजार ६७ जना वैदेशिक रोजगारमा गएका छन्। यो कुल संख्यामध्ये नयाँ श्रम स्वीकृति लिएर २ लाख २५ हजार ६ सय २५ र १ लाख ६२ हजार ६ सय २८ पुनः श्रम स्वीकृति लिएर बिदेसिएका छन्। अझ बिदेसिने कुल संख्यामा पुरुषको हिस्सा ८९ प्रतिशत (६० हजार १ सय ५३) छ भने महिला ११ प्रतिशत (७ हजार १ सय ५) छन्। चालु आवको बिदेसिनेको तथ्यांक गत आर्थिक वर्षको तुलनामा १४४६ प्रतिशत बढी हो। आर्थिक वर्ष २०८०८१ को पुससम्ममा नेपालबाट ३ लाख ४३ हजार ४ सय ५ युवाहरू बिदेसिएका थिए। यसअनुसार गत आवको तुलनामा चालु आवको ६ महिनामा ४९ हजार ६ सय ६२ थप बिदेसिने युवा बढेको वैदेशिक रोजगार विभागको तथ्यांकमा उल्लेख छ। विगत ४ आवको ६ महिनासम्म बिदेसिएको संख्यालाई आधार मान्दा वार्षिक ३ लाख ६३ हजार युवा विदेश उडेको देखिन्छ। चालु आवको आधा वर्षमा बाहिरिएका श्रमिकको संख्याबाहेक ईपीएस कोरिया र इजरायलमा भने कुल ४ हजार ८ सय १४ युवा बिदेसिएका छन्। अझ यसरी बिदेसिएको तथ्यांकमा अध्ययनमा बिदेसिएका युवाको संख्या समेटिदैन। समग्रमा सबैलाई जोड्ने हो भने नयाँ अवसर र राम्रो आम्दानीका लागि युवाहरूको रोजाइ विदेश बनेको देखिन्छ। वैदेशिक रोजगार विभागका अनुसार चालु आवको पहिलो अर्थात् साउनमा मात्रै ५९ हजार ५ सय ७५ जना युवा वैदेशिक रोजगारीमा बाहिरिएका छन् । यसपछि क्रमशः भदौमा ५७ हजार ४ सय ९३, असोजमा ५३ हजार ५ सय २५, कात्तिकमा ७० हजार ९ सय ९०, मंसिरमा ८४ हजार २ सय २६ र पुसमा ६७ हजार २ सय ५८ जना युवा रोजगारीमा बाहिरिएका छन्। ६ महिनामा औसत हेर्दा मासिक साढे ६५ हजार युवा रोजगारीको खोजीमा विदेश जाने गरेका छन्। यसैक्रममा वैदेशिक रोजगारीमा जाने युवा कतिपय रहर त कतिपय बाध्यताले जाने गरेको बताउँदै वैदेशिक रोजगार विभागका महानिर्देशक सूर्यबहादुर खत्री धेरैजसो यहाँ भनेजस्तो रोजगार नभएपछि अझै राम्र्रो अवसर र राम्रै कमाईका कारण बाहिरिएको बताउँछन्। उनका अनुसार धेरैजसो नेपालमा राम्रै अवस्था भए पनि रहरले अझै राम्रो अवसरको खोजीमा बाहिरिएका छन्। वैदेशिक रोजगारीमा जाने, अन्तर्राष्ट्रिय बसाइँसराइ भन्ने कुराहरू नेपालमा मात्रै बढी होइन संसारभरि नै छ। अमेरिकाका मान्छे जापान क्यानडा, अस्ट्रेलियामा पनि छन्। यसर्थ अन्तर्राष्ट्रिय स्तरमै माइग्रेसनको उस्तै प्रवृत्ति देखिन्छ, उनले अन्नपूर्णसँग भने। वैदेशिक श्रमिकमा जाने जनशक्ति पहिलाको भन्दा विस्तारै दक्ष जनशक्ति जाने क्रम बढ्दै गएको उनको दाबी छ। वैदेशिक रोजगार विभागका महानिर्देशक खत्री भन्छन्, राम्रा मुलुकमा जानेहरूले भाषा र केही सीप सिकेर जाने गरेका छन्। विशेष गरेर होटलको हस्पिटालीटी, कुकिङ, वेटर, प्याकिङलगायतबारे जानेर र अन्य तालिम केन्द्रबाट तालिम प्राप्त गरेर विदेशी रहेका छन्। दक्ष बनाएर वैदेशिक रोजगारमा पठाउनुपर्छ भन्ने सरकारको धारणा रहेको उनको भनाइ छ। यससँगै उनले केही सीप सिकेर जाने दक्ष जनशक्ति बढेका कारण मुलुक भित्रिने रेमिट्यान्स पनि बढेकोे दाबी गरे। दक्ष भएकाले राम्रो आम्दानी पनि भएको छ, उनले थपे। सबैभन्दा बढी रोजगारको रोजाइ दुबई(यूएई) नेपाली युवाहरूको रोजगारको मुख्य देश अर्थात् गन्तव्य युनाइटेड अरब इमिरेट्स (यूएई) रहेको विभागको तथ्यांकमा उल्लेख छ। चालु आवको पुस महिनामा मात्रै उक्त मुलुकमा २१ हजार १ सय २१ जनाले श्रम स्वीकृति लिएर कामदार बनेका छन्। जसमा पुरुष १८ हजार ७ सय ९ जना र महिला २ हजार ४ सय १२ जना रहेका छन्। यसैगरी क्रमशः साउदी अरब १३ हजार ६ सय ४२, कतार ११ हजार ९ सय ८३ , कुवेत ६ हजार ५०, मलेसिया ३ हजार १ सय ७५, जापान १ हजार ९ सय ४६, रोमानियामा १ हजार ७ सय ४३, क्रोएसियाका लागि १ हजार १ सय ३४ जना विदेशी रोजगारमा छन्। यसबाहेकका अन्य मुलुकमा हजारभन्दा कम युवा रोजगारमा उडेका छन्। माल्दिभ्समा मात्रै यो महिना ९ सय ६ जना रोजगारीमा गए। विभागको तथ्यांकअनुसार करिब १ सय मुलुकमा नेपालीहरू कामदारका रूपमा श्रम स्वीकृत लिएर उडेका छन्। धेरै जस्तो विकसित मुलुकमा विद्यार्थी भिसामा बाहिरिए पनि कामदारका रूपमा श्रम स्वीकृति लिएर पुस महिनामा मात्रै अमेरिकामा ३० जना, अष्ट्रेलियामा २२, क्यानडामा ३२ जना बिदेसिएका छन्। वैदेशिक रोजगारमा गएका मध्यबाट यो ६ महिनामा कुल ९ सय ५४ जनाको उजुरी परेको ६ सयमध्ये ६४ जना श्रमिकको उद्धार गरिएको र ४ सय १९ मा क्षतिपूर्ति दिन लगाएको छ। यससँगै यसबीच २ हजार १६ दर्ता भएको र २ सय ९७ मुद्दामा मिलापत्र भएको विभागले बताएको छ। यससँगै, यसअवधिमा ९८ मुद्दा अदालतमा दायर भएको र प्रहरी शाखामा २ हजार १ सय ४६ उजुरी दर्ता र १२ मिलापत्र भएको देखिन्छ। वैदेशिक रोजगार विभागका महानिर्देशक सूर्यबहादुर खत्री सरकारले श्रमिक अनुकूलको वातावरण तय गरेको बताउँछन्। उनका अनुसार संस्थागत रूपमा वैदेशिक रोजगारमा गएकाहरूले सम्झौताअनुसार सेवासुविधा नपाएमा सम्बन्धित कामदारले विभागसमक्ष उजुरी दिनसक्ने अवस्था हुन्छ। उनी भन्छन्, यसअवस्थामा विभागले राहात दिने उद्धार गर्नै गरेको छ। संस्थागत दक्ष जनशक्ति जाँदा भने कमाई पनि बढेको देखिन्छ। मुलुकभरबाट सबैैभन्दा बढी जनसंख्या धनुषाको अधिक छ। पुसमा बिदेसिएका कुल संख्यामा बढी हिस्सा भएको धनुषाको ३ हजार ३ सय ३० जना वैदेशिक रोजगारमा उडेका छन्। कुल संख्यामा ३४ जना मात्रै महिला छन भने यो जिल्लाको पुरुष बढी विदेश कामदारमा गएका देखिन्छ। यसपछि बढी बिदेसिएको जिल्ला झपा हो। जहाँका ३ हजार ६६ जना जनसंख्या उडेका छन्। यसैगरी क्रमशः मोरङबाट २ हजार ७ सय ७२, सिरहाबाट २ हजार ६ सय ३९, महोत्तरीबाट २ हजार ३ सय ४९, सुनसरीबाट २ हजार २ सय ६८ र रुपन्देहीबाट २ हजार ९५ जना कामका लागि बिदेसिएका छन्। यसबाहेकका जिल्लाको संख्या २ हजारभन्दा कम छ। सबैभन्दा कम मुस्ताङ मनाङ जिल्लाका बासीन्दा वैदेशिक रोजगारमा गएका छन्। मुस्ताङबाट ३० जना र मनाङबाट २६ जना युवा रोजगारका क्रममा उडेका छन्।"
"संघीय निजामती सेवासम्बन्धी विधेयकमाथि दफावार छलफल सुरु, प्रस्तावना नै संशोधन","काठमाडौं : प्रतिनिधिसभाअन्तर्गतको राज्य व्यवस्था तथा सुशासन समितिमा निजामती सेवासम्बन्धी विधेयकमाथि दफावार छलफल सुरु भएको छ। सिंहदरबारमा बिहीबार बसेको समिति बैठकमा संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक, २०८० माथि दफावार छलफल सुरु भएको हो। छलफलका क्रममा विधेयकको प्रस्तावना नै संशोधन गर्ने सहमति भएको छ। विधेयकको प्रस्तावनामा संशोधन गरी पारदर्शी, समावेशी, जनउत्तरदायी र प्रविधिमैत्री भन्ने शब्द थप गर्ने सहमति भएको हो। विधेयकको प्रस्तावनामा संघीय निजामती सेवाको गठन, सञ्चालन र सेवाको सर्तसम्बन्धी व्यवस्था गरी सो सेवालाई राष्ट्र हित र संघीय लोकतान्त्रिक गणतन्त्रप्रति प्रतिबद्ध, राजनीतिक रूपमा तटस्थ, पेसागत रूपमा सक्षम, सुदृढ, सेवामूलक, जनउत्तरदायी, व्यावसायिक, पारदर्शी, परिणाममुखी, प्रविधिमैत्री र समावेशी बनाउँदै सुशासनयुक्त संयन्त्रको विकास गर्न वाञ्छनीय भएकोले लेखिएको छ। त्यस्तै छलफलका क्रममा विधेयकको संक्षिप्त नाम रहेको दफा १, संघीय निजामती सेवासम्बन्धी केन्द्रीय निकाय हुने भन्ने व्यवस्था रहेको दफा ३ र संघीय निजामती सेवा सञ्चालनका आधारभूत सिद्धान्त व्याख्या गर्ने दफा ४ मा पनि सहमति भएको छ। विधेयकलाई संसदको आगामी बैठकमा प्रस्तुत गर्ने गरि तीव्र रुपमा छलफल गरि पारित गर्ने समितिको तयारी छ। कर्मचारीको सेवा सर्त र सुविधासम्बन्धी कानुनलाई संघीयता अनुरुप सञ्चालन व्यवस्थापन गर्न सरकारको उक्त विधेयक ल्याएको हो।"
भाषा विधेयकको विवादले मधेश प्रदेशमा सदन अवरुद्ध,"मधेश सरकारले प्रस्ताव गरेको कामकाजको भाषामध्ये हिन्दी ०२३ प्रतिशत जनताले मात्रै बोल्छन्। यो भाषा मधेशमा १० औं बोलिने भाषाको रुपमा प्रयोग भएको तथ्यांकले देखाउँछ। सर्वाधिक बोलिने मातृभाषा मैथिली हो। जनकपुरधाम : मधेश प्रदेशसभामा प्रस्तुत गरिएको प्रदेशको सरकारी कामकाजको भाषा सम्बन्धमा व्यवस्था गर्न बनेको विधेयक,२०८१ फिर्ता लिनुपर्ने मागसहित सत्तापक्ष र प्रतिपक्षका संसदहरूले सदन अवरुद्ध गरेका छन्। बुधबार शिक्षा मन्त्री रानी शर्मा तिवारीले विधेयकमार्फत प्रदेशको कामकाजको भाषाको रुपमा नेपाली भाषा बाहेक मैथिली, भोजपुरी, बज्जिका, हिन्दी र अंग्रेजी भाषालाई प्रस्तावित गरेकी थिइन्। तर, मधेश प्रदेशमा बोलिने अन्य मातृभाषाहरुलाई कामकाजको भाषाको रुपमा प्रस्ताव नगरिएको भन्दै संसदहरूले सदन अवरुद्ध गरेका हुन्। बिहीबारको बैठक सुरु हुन बित्तिकै नेकपा एमालेका तर्फबाट प्रदेशसभा सांसद राजेन्द्र प्रसाद चौधरीले ढ्यापढ्याप गर्दै विरोध जनाए। हिजो प्रस्तुत भएको भाषा सम्बन्धी विधेयकप्रति हाम्रो घोर आपत्ति छ, कुन मालिकलाई खुसी पार्न हिन्दी र अंग्रेजी जस्ता आयातित भाषालाई प्रदेशको कामकाजको भाषाको रुपमा प्रस्तुत गरिएको हो ? त्यसको जवाफ मन्त्रीज्यूले लिनुपर्दछ। अहिलेको यो विधेयक फिर्ता नभएसम्म हामी सदन चल्न दिँदैनौं। विधेयकमाथि विरोध गर्दै सत्तारुढ दल जनमत पार्टीका सचेतक चन्दन सिंहले भाषा सम्बन्धी विधेयक त्रुटीपूर्ण रहेको र यसलाई फिर्ता लिन माग गरेका थिए। सांसद जयनुल राईनले उर्दु भाषालाई समेत कामकाजको रुपमा प्रस्तावित गर्न माग गरे। नेपाली कांग्रेसका सांसद रामसरोज यादवले हचुवाको भरमा यो विधेयक ल्याएको भन्दै विरोध गरे। प्रदेशमा बोलिने सबै भाषालाई कामकाजको भाषाको रुपमा प्रस्तावित गर्दा हुन्थ्यो तर, कुनै विचार विमर्श नै नगरी र त्यसमा पनि भाषा विज्ञहरुसँग कुनै छलफल नै नगरी यो विधेयक ल्याइएको हुनाले यसलाई फिर्ता गर्न माग गर्दछु, सांसद यादवले भने। राष्ट्रिय जनगणना २०७८ अनुसार मधेश प्रदेशमा जम्मा बोलिने भाषा ६२ वटा छन्। जसमध्ये सर्वाधिक बोलिने मातृभाषा मैथिली ४१७३ प्रतिशत, दोस्रो भोजपुरी १८८१ प्रतिशत, बज्जिका १८४४ प्रतिशत, नेपाली ५७६ प्रतिशत, थारु, ४१७ प्रतिशत, उर्दु ४०८, मगही, ३५२, तामाङ १६५ प्रतिशत बोलिन्छ। मधेश प्रदेश सरकारले प्रस्तावित गरेको कामकाजको भाषामध्ये हिन्दी भने यस प्रदेशमा ०२३ प्रतिशत जनताले मात्रै बोल्छन् भने यो १० औं बोलिने भाषाको रुपमा प्रयोग भएको तथ्यांकले देखाउँछ। त्यसैगरी अंग्रेजी भाषा यस प्रदेशमा मात्रै ० (जम्मा ४५ जना) प्रतिशत कामकाजको भाषाको रुपमा प्रयोगमा आएको तथ्यांक छ।"
शहीद सप्ताह सुरु,काठमाडौं : मुलुकमा प्रजातन्त्र स्थापनाका लागि आफ्नो जीवन उत्सर्ग गरेका शहीदहरूको सम्झनामा बिहीबारदेखि शहीद सप्ताह सुरु भएको छ। शहीद सप्ताहको पहिलो दिन बिहीबार शुक्रराज शास्त्रीलाई प्राणदण्ड दिइएको टेकुस्थित उनको सालिकमा माल्यार्पणका साथ श्रद्धाञ्जली अर्पण गरिएको छ। शुक्रराज शास्त्रीको शालिकमा माल्यार्पण गर्दै काठमाडौं महानगरका उपप्रमुख सुनिता डंगोलले शुक्रराज शास्त्रीले जनअधिकार प्राप्तिका लागि गरेको त्याग र नेपालको साहित्यिक क्षेत्रमा गरेको योगदानको स्मरण गरिन्। विसं १९५० मा वनारसमा जन्मिएका शुक्रराज शास्त्री धार्मिक गतिविधिमार्फत जहानियाँ शासनविरुद्ध जागरण अभियानमा सक्रिय थिए। उनलाई काठमाडौंको इन्द्रचोकबाट पक्राउ गरी जेलमा राखिएको थियो। राणा सरकारले उहाँलाई १९९७ माघ १० गते टेकु पचलीस्थित खरीबोटमा झुण्ड्याएर मृत्युदण्ड दिएको थियो। देशका लागि जीवन बलिदान गर्ने शहीदहरुप्रति सम्मान व्यक्त गर्दै हरेक वर्ष माघ १६ गते शहीद दिवस मनाइन्छ।
देशको राजनीति सहज देखिएको छैन : प्रचण्ड,उनले यो सरकारको आयु लामो नभएपनि आफूहरुले सरकार बदल्न खोजेको भन्ने बुझाइ चाहिँ सही नभएको बताएका छन्। सुर्खेत : नेकपा (माओवादी केन्द्र)का अध्यक्ष पुष्पकमल दाहाल प्रचण्डले सरकारमा जानेबारे आफ्नो पार्टीको कुनै रुचि नभएको दोहोर्याएका छन्। सुर्खेत विमानस्थलमा पत्रकारहरूसँग कुरा गर्दै उनले नीतिगत रुपमा हेर्दा यो सरकारको आयु लामो नभए पनि आफूहरुले सरकार बदल्न खोजेको भन्ने बुझाइ चाहिँ सही नभएको बताएका छन्। देशको राजनीति सहज नदेखिएको उल्लेख गर्दै अध्यक्ष प्रचण्डले प्रधानमन्त्रीको क्रियाकलापका कारण एमालेभित्र पनि निकै उकुसमुकुस रहेको बताए । सरकारले गलत तरिकाले अध्यादेश ल्याएर शासन गर्न खोजिएको बताए। अध्यक्ष प्रचण्डले अब विपक्षी दलहरूले संसदमा जनताका एजेन्डा प्रभावकारीरुपमा र आवश्यक कानुन निर्माणमा जोड दिने जानकारी दिए। यसैबीच अध्यक्ष प्रचण्डले सुर्खेत भेरीगंगाको छिन्चुमा पार्टी कार्यकर्तालाई सम्बोधन गर्दै देशव्यापी पार्टीको पक्षमा जनलहर सिर्जना भएकाले मेहनतका साथ लाग्न निर्देशन दिए । अब पार्टी निरन्तर अभियानमा लाग्ने केन्द्रीय समिति बैठकले निर्णय गरेको जानकारी दिँदै उनले फागुनदेखि जनतासँग माओवादी अभियानलाई प्रभावकारी बनाउन कार्यकर्तालाई निर्देशन दिए। अध्यक्ष प्रचण्डले बर्दियाको बबई पुल क्षेत्रका जनतासित भेटघाट गर्दै मध्यवर्ती क्षेत्रका जनताको समस्या समाधानका लागि संसदमा आवाज उठाउने र आवश्यक कानुन परिमार्जन गरेर जानुपर्ने बताए।
सुप्रिम सहकारी ठगी प्रकरण : रवि लामिछानेविरुद्धको थुनछेक बहस हेर्दाहेर्दैमा,"भैरहवा : राष्ट्रिय स्वतन्त्र पार्टीका सभापति रवि लामिछानेविरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहस हेर्दाहेर्दैमा राखिएको छ। बिहीबारदेखि सुरु भएको थुनछेक बहस नसकिएपछि मुद्दा हेर्दाहेर्दै राखिएको हो। थुनछेक बहस सुरु हुनु अघिनै सरकारी वकिल, जाहेरवालाका अधिवक्ताले अभियुक्तलाई प्रहरी हिरासतमा पठाउनुपर्नेमा परिवार र कानुन व्यवसायीको जिम्माजमानीमा लगाउनु अहिलेसम्म नभएको अभ्यास गरिएको भन्दै इजलासमा प्रतिवाद गरेका थिए। सुनुवाइका क्रममा थुनछेक बहस चलिरहँदा रवि लामिछानेलाई हिरासत पठाउनुपर्नेमा बाहिरै रहने गरी श्रीमतीको जिम्मा लगाएपछि सरकार पक्षले प्रश्न उठाएको हो। बहसमा वादीका तर्फबाट जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेल, सहायक जिल्ला न्यायाधिवक्ता बसन्तराज पोखरेल, गोकर्णराज घिमिरे, सुनिल लामिछाने, पवित्र भण्डारी, सोमकान्त भण्डारी, उप न्यायाधिवक्ता रवि न्यौपाने, प्रकाश मरासिनीले बहस गरेका थिए। त्यस्तै जाहेरवालाको तर्फबाट वरिष्ठ अधिवक्ता दिनेश त्रिपाठीले बहस गरेका थिए। शुक्रबार जाहेरावाला र प्रतिवादीको तर्फबाट बहस हुने बताइएको छ।"
"१६ औं योजना समृद्ध नेपाल, सुखी नेपालीको आधारशिलामा तयार : राष्ट्रिय योजना आयोग","सामाजिक न्याय र समान विकासलाई सुनिश्चित गर्न सबै वर्ग र समुदायलाई योजनाको फाइदा पुर्याउने गरि कार्यक्रमहरू निर्माण र कार्यान्वयन गरिने आयोगले जनाएको छ । काठमाडौं : राष्ट्रिय योजना आयोगले तीनै तहका सरकारबीच सहकार्य र समन्वय गर्दै १६ औं योजनाको कार्यान्वयनलाई व्यवस्थित बनाइने जनाएको छ । १६ औं योजना कार्यान्वयनमा दिगो विकास लक्ष्य स्थानीयकरण र अतिकम विकसित देशबाट स्तरोन्नती हुने लक्ष्यलाई प्राथमिकतामा राखिएको आयोगका उपाध्यक्ष प्रा डा शिवराज अधिकारीले बताए । आयोगले आन्तरिक सुधारका महत्वपूर्ण कदमहरु चालेको र आयोजना बैंकको व्यवस्थित र अध्यावधिक गर्न खोजिएको जनाएको छ । योजनाले सुशासन, सामाजिक न्याय र समृद्धिलाई केन्द्रमा राख्दै आर्थिक वृद्धिलाई प्रवर्द्धन र जनताको जीवनस्तर सुधार गर्नका लागि मार्गदर्शन प्रदान गरेको उपाध्यक्ष अधिकारीले बताए। यस योजनाको प्रभावकारी कार्यान्वयनका लागि विषयगत योजनालाई क्षेत्रीय कार्यान्वयन रणनीतिमा रूपान्तरण गर्नु आवश्यक रहेको उनको भनाइ छ । सामाजिक न्याय र समान विकासलाई सुनिश्चित गर्न सबै वर्ग र समुदायलाई योजनाको फाइदा पुर्याउने गरि कार्यक्रमहरू निर्माण र कार्यान्वयन गरिने आयोगले जनाएको छ । राष्ट्रिय योजना आयोगले समपुरक अनुदान र विशेष अनुदान मार्फत स्रोतको वितरणमा समानतामा आधारित प्रणाली लागू गरेको जनाएको छ ।"
राष्ट्रिय सहमतिमा मात्र संविधान संशोधन हुन्छ : सञ्चारमन्त्री गुरुङ,काठमाडौं : सञ्चार एवं सूचना प्रविधिमन्त्री पृथ्वीसुब्बा गुरुङले राष्ट्रिय सहमतिमा मात्र संविधान संशोधन हुने बताएका छन्। रुपन्देहीमा आयोजित पत्रकार भेटघाटमा गुरुङले संविधान संशोधनका विषयमा प्रतिपक्षले अनावश्यक प्रचार गरेको आरोप लगाए। उनले कांग्रेसएमालेले संशोधनका लागि एजेण्डा तयार गर्ने र त्यसलाई राष्ट्रिय छलफलमा लैजाने बताए। उनले मुलुक र नागरिकको लागि सुशासन कायम गर्न पुराना कानुनलाई अध्यादेशमार्फत संशोधन गर्न खोजेको बताए। मन्त्री गुरुङले अध्यादेशको विरोध गर्नुभन्दा पनि यसको विषयवस्तुमा ध्यान दिन आग्रह गरे। सरकारले ल्याएको अध्यादेशको विभिन्न प्रतिपक्षी दलले विरोध गर्नुको कुनै अर्थ नभएको उनको भनाइ छ। सहकारीसम्बन्धी विधेयक ल्याएर सहकारी पीडितको समस्या समाधान गर्ने र बचतकर्ताहरूको बचत फिर्ताका लागि सहकारी कोष निर्माण गर्नेगरी सरकार अघि बढ्न खोजेको उनले बताए। सहकारी ठगीमा संलग्नहरूको कारबाहीका लागि सरकारले संसदीय छानबिन विशेष समितिको प्रतिवेदनलाई कार्यान्वयनको दिशामा लगेको पनि मन्त्री गुरुङले बताए। उनले लामो समय अलपत्र परेको बुटवलनारायण सडक खण्डले अहिलेको सरकार आएपछि गति लिएको भन्दै विकासका काममा सरकार द्रुत गतिमा अगाडि बढिरहेको पनि बताए।
"कांग्रेसका सांसद गुरुङ पुन: निलम्बन हुने सम्भावना, सर्वोच्चले दियो निस्सा","काठमाडौं : भ्रष्टाचार मुद्दामा दोषी ठहर भएका नेपाली कांग्रेसका सांसद टेकबहादुर गुरुङ पु्न : निलम्बन हुने सम्भावना बढेको छ। न्यायाधीश सपना प्रधान मल्ल, बालकृष्ण ढकाल र नृपध्वज निरौलाको पूर्ण इजलासले गुरुङको मुद्दा पुनरवलोकनका लागि अनुमति दिएको हो। अदालतले निस्सा दिने आदेश गरेको हो। भ्रष्टाचार मुद्दा लागेका गुरुङको सांसद पद निलम्बन फुकुवा गर्न सर्वोच्च अदालतले नै आदेश गरेको थियो। भृकुटीमण्डपको जग्गा फनपार्कलाई भाडामा दिँदा भ्रष्टाचार गरेको ठहर गर्दै विशेष अदालतले गुरुङलाई दोषी ठहर गरेको हो। यस अगाडि संघीय संसद्का महासचिव पद्यप्रसाद पाण्डेयका अनुसार निलम्बनसम्बन्धी सर्वोच्च अदालतका न्यायाधीशद्वय मनोजकुमार शर्मा र विनोद शर्माको इजलासले गुरुङको उत्प्रेषणको आदेशद्वारा बदर गरिएसँगै निलम्बन फुकुवा भएको थियो। अख्तियार दुरुपयोग अनुसन्धान आयोगले उनीविरुद्ध भ्रष्टाचार निवारण ऐनबमोजिम विशेष अदालतमा मुद्दा दायर गरिएपछि निलम्बनमा परेका सांसद गुरुङ सर्वोच्च अदालतको आदेशसँगै फुकुवा भएका थिए। मनाङबाट प्रतिनिधिसभा सदस्यमा निर्वाचित गुरुङ निर्वाचित भएका हु्न्।"
"भारतमा रेल दुर्घटनामा परी चार नेपालीको मृत्यु,परराष्ट्रमन्त्रीद्वारा दु:ख व्यक्त",काठमाडौं : परराष्ट्रमन्त्री डा आरजु राणा देउवाले भारतको महाराष्ट्रमा बुधबार भएको रेल दुर्घटनाप्रति दुःख व्यक्त गरेकी छन् । उनले सामाजिक सञ्जालमार्फत् उक्त दुर्घटनामा परी नेपाली र भारतीय नागरिकको मृत्यु भएको खबरले आफू दुःखी भएको उल्लेख गरेकी छन्। बुधबार भारतको महाराष्ट्रमा रेल दुर्घटना हुँदा चारनेपालीसहित ११ जनाको ज्यान गएको छ । मन्त्री राणाले दुर्घटनामा ज्यान गुमाउनेहरूप्रति श्रद्धाञ्जली अर्पण गर्दै मृतकका परिवारजनमा समवेदना व्यक्त गर्दै घाइतेहरूको शीघ्र स्वास्थ्यलाभको कामना गरेकी छन्। मन्त्री राणाले आज बिहान भारतका लागि नेपाली राजदूत र नेपालस्थित भारतीय राजदूतलाई टेलिफोन सम्पर्क गरी उद्धार तथा घाइतेको उपचारमा तदारुकताका साथ लाग्न भारत सरकार तथा सरोकार भएका निकायसँग आग्रह गरेकी छन्।
मधेसको सरकारी कामकाजका लागि ५ भाषा प्रस्ताव,"जनकपुरधाम : मधेस प्रदेश स्थापना भएको सात वर्षपछि प्रदेशसभामा प्रदेशको सरकारी कामकाजको भाषासम्बन्धमा व्यवस्था गर्न बनेको विधेयक, २०८१ ले प्रवेश पाएको छ। बुधबार बसेको प्रदेशसभाको बैठकमा शिक्षा तथा संस्कृतिमन्त्री रानी शर्मा तिवारीले भाषासम्बन्धमा व्यवस्था गर्न बनेको विधेयक सभामा प्रस्तुत गरेकी हुन्। प्रस्तुत विधेयकमा नेपालीबाहेक पाँचवटा भाषालाई सरकारी कामकाजको भाषाको रूपमा प्रस्तुत गरिएको छ। राष्ट्रिय जनगणना २०७८ अनुसार मधेस प्रदेशमा जम्मा बोलिने भाषा ६२ छन्। जसमध्ये सर्वाधिक बोलिने मातृभाषा मैथिली ४१७३ प्रतिशत, दोस्रो भोजपुरी १८८१ प्रतिशत, बज्जिका १८४४ प्रतिशत, नेपाली ५७६ प्रतिशत, थारु, ४१७ प्रतिशत, उर्दु ४०८, मगही, ३५२, तामाङ १६५ छ। मधेस प्रदेश सरकारले प्रस्तावित गरेको कामकाजको भाषामध्ये हिन्दी यस प्रदेशमा ०२३ प्रतिशत जनताले मात्रै बोल्छन् भने यो १०औं बोलिने भाषाको रूपमा प्रयोग भएको तथ्यांकले देखाउँछ। त्यसैगरी अंग्रेजी भाषा यस प्रदेशमा जम्मा ४५ जनाले मात्रै कामकाजको भाषाको रूपमा प्रयोगमा ल्याएको तथ्यांक छ। मधेस प्रदेशमा बहुसंख्यक जनताले बोल्ने नेपाली भाषाबाहेक मैथिली, भोजपुरी, बज्जिका, हिन्दी र अंग्रेजीलगायतका भाषाहरूको संरक्षण, संवद्र्धन तथा विकास गरी सरकारी कामकाजलाई सरल र सहज बनाउन सरकारी वा सार्वजनिक निकायबाट प्रवाह हुने सेवामा जनताको सहज पहुँच र प्रत्याभूतिलाई अभिवृद्धि गरी बहुजातीय र बहुभाषिक विविधता, एकता र सामाजिक भाषिक न्याय काम गर्न, यो ऐन बनाइएको विधेयकको प्रस्तावनामा उल्लेख गरिएको छ। पछिल्लो सरकारहरूले प्रदेशमा कामकाजको भाषालाई प्राथमिकता नदिएकाले हालसम्म प्रदेशको भाषा निर्धारण हुन सकेको थिएन। अन्य सरकारहरूले भाषाको विषयलाई किन प्राथमिकतामा राख्नु भएन त्यो त मलाई थाहा भएन तर, मैले शिक्षा मन्त्रालयको जिम्मेवारी सम्हालेको दिनदेखि नै यस विषयमा विशेष ध्यान केन्द्र्रित गरेर विधेयक बनाउन पहल थालेकी हुँ, मधेस प्रदेशकी शिक्षा मन्त्री तिवारीले अन्नपूर्णसँग कुरा गर्दै भनिन्, हामी संघीयताको मर्मलाई अपनाएर संघीय प्रणालीमा आएका हौं। हाम्रो आन्दोलन पहिचानको लागि भएको थियो जसमा हाम्रो भाषा र संस्कृतिलाई पहिचान दिलाउनु पनि मुख्य उद्देश्य थियो। तसर्थ आफ्नो पहिचान र भाषिक अधिकारका लागि पनि यो विधेयक ल्याएको छु। विधेयकमा मधेस प्रदेश सरकारले प्रदेशभित्रका सरकारी निकाय, सार्वजनिक संस्थान तथा प्रतिष्ठानलगायतका सरकारी कार्यालयहरूमा सरकारी कामकाजको भाषाको प्रयोग गर्ने गराउने उल्लेख छ। यस प्रदेशमा देवनागरी लिपिमा लेखिने नेपाली भाषाका अतिरिक्त मैथिली, भोजपुरी, बज्जिका, हिन्दी र अंग्रेजी भाषाहरूको लागि देवनागरी लिपि र अंग्रेजी भाषाको लागि रोमन लिपि सरकारी कामकाजको भाषाको रूपमा प्रयोग गरिनेछ भनी विधेयकमा उल्लेख गरिएको छ। साथै नेपाली भाषाबाहेक अन्य सरकारी कामकाजको भाषामा लिखत तयार गर्दा नेपाली भाषाको अनुवाद पनि प्रस्तुत गर्नुपर्ने व्यवस्था गरिएको छ। विधेयकमा भएको व्यवस्थाअनुसार मधेस प्रदेशमा सेवाग्राहीले चाहेका सरकारी कामकाजको भाषामा लिखित तथा मौखिक सूचना प्रदान गर्न वा प्राप्त गर्न सक्ने व्यवस्था छ। त्यसैगरी प्रदेशभित्रका कार्यालयहरूमा सेवाग्राहीले सरकारी कामकाजको भाषामा पेस गर्ने निवेदन, प्रमाण, कागजातलगायतका दस्ताबेजहरू सोही भाषामा समेत दस्ताबेजीकरण र अभिलेखीकरण गर्न सकिनेछ। साथै प्रदेश सरकारले प्रदेश राजपत्र प्रकाशन गर्दा नेपाली भाषाका अतिरिक्त मैथिली, भोजपुरी, बज्जिका, हिन्दी र अंग्रेजी भाषामा पनि प्रकाशन गर्न सक्नेछ। विधेयकमा व्यवस्था भएअनुसार सरकारी तथा सार्वजनिक निकायको कार्यक्षेत्र तथा संगठित संस्था, समुदाय र सार्वजनिक संस्थानमा नेपाली भाषाको अतिरिक्त कुनै पनि सरकारी कामकाजको भाषाहरूको प्रयोग गर्न निषेध गर्न पाईने छैन भनि उल्लेख छ। साथै भाषाको प्रयोगमा सरकारी तथा सार्वजनिक पद धारण गरेको व्यक्ति वा पदाधिकारीले निषेध गरेमा सम्बन्धित निकायले १० हजारदेखि २५ हजारसम्म जरिबाना गर्न सक्ने व्यवस्था छ। पहिचानको मागअन्तर्गत भाषा सबैभन्दा महत्वपूर्ण रहेको हुँदा पनि आफूलाई संघीयताको जननी भन्ने मधेस प्रदेशमा सात वर्षपछि प्रदेशसभामा भाषाको विषयले स्थान पाउनु सरकारको ढिलासुस्तीको प्रमाण रहेको छ, मैथिली भाषाका प्राध्यापक तथा पत्रकार श्यामसुन्दर शशि भन्छन्, प्रदेश सरकारले एक त सात वर्षपछि भाषाको विषय अगाडि ल्याएको छ। त्यसमा पनि पाँचवटा भाषालाई कामकाजको भाषाको रूपमा प्रस्तावित गरेको छ जुन कि मधेसको सन्दर्भमा उपयुक्त छैन। यहाँ सबैभन्दा बढी बोलिने भाषा मैथिली, भोजपुरी रबज्जिका छन् तर, सरकारले हिन्दी र अंग्रेजीलाई समेत कामकाजको भाषाको रूपमा प्रस्ताव गर्नुले यसलाई सरकारको गलत नियतको रूपमा व्याख्या गर्न सकिन्छ।"
कोशीका पूर्वमुख्यमन्त्री राजेन्द्र राईले फिर्ता गरेनन् सरकारी गाडी,"विराटनगर : कोशी प्रदेशका पूर्वमुख्यमन्त्री राजेन्द्रकुमार राईले लामो समयदेखि कानुनविपरीत सरकारी गाडी प्रयोग गरिरहेको पाइएको छ। राई नेकपा (एकीकृत समाजवादी) प्रदेश संसदीय दलको नेतासमेत हुन्। कोशी प्रदेशमा पूर्वमुख्यमन्त्रीलाई गाडी सुविधा दिने कुनै पनि कानुन छैन।यद्यपि, तत्कालीन मुख्यमन्त्री केदार कार्कीले पूर्वमुख्यमन्त्रीहरुलाई राज्यकोषबाट सुविधा दिने गरी २०८० माघ ६ गते अध्यादेश जारी गर्दै प्रदेशसभाका पदाधिकारी तथा सदस्यहरूको सेवा सम्बन्धी ऐन, २०७५ को दफा २ को ख संशोधन गरी प्रदेशसभाका पदाधिकारीको संख्या थप गरेका थिए। अध्यादेशमार्फत प्रदेशसभा सदस्य रहेका पूर्वमुख्यमन्त्री र सरकारमा सहभागी दलका संसदीय दलका नेता र प्रतिपक्षी दलका संसदीय दलका नेतालाई पनि पदाधिकारीको सूचीमा राखिएको थियो। त्यसअघि ऐनमा सभामुख, उपसभामुख, प्रमुख प्रतिपक्षी दलको नेता, सत्ता पक्षको प्रमुख सचेतक, प्रमुख प्रतिपक्षी दलको प्रमुख सचेतक, प्रतिपक्षी दलको नेता, सत्ता पक्ष दलको सचेतक र प्रदेशसभा समितिका सभापतिलाई मात्र प्रदेशसभाको पदाधिकारीमा राखिएको थियो। राज्यकोषलाई ठूलो भार पर्ने गरी पदाधिकारीको संख्या थप गरेर सुविधा दिन अध्यादेश ल्याएसँगै तत्कालीन मुख्यमन्त्री केदार कार्कीको व्यापक आलोचना भयो। नेकपा (एमाले) प्रदेश संसदीय दलका नेता हिक्मतकुमार कार्की २०८१ वैशाख २७ गते मुख्यमन्त्री भएपछि अध्यादेश खारेज गर्ने प्रतिबद्धता जनाए। असार २० गते बसेको मन्त्रिपरिषद् बैठकले अध्यादेश खारेज गर्नका लागि प्रदेश प्रमुखलाई सिफारिस गर्ने निर्णय लियो। सरकारको सिफारिसमा प्रदेश प्रमुख पर्शुराम खापुङले गत असार २६ गते केही प्रदेश ऐनलाई संशोधन गर्न बनेको अध्यादेश, २०८० खारेज गरिदिए। तत्कालीन मुख्यमन्त्री केदार कार्कीले अध्यादेश ल्याउनसाथ पूर्वमुख्यमन्त्री राईले भने सरकारी नम्बर प्लेटको स्कोरपिओ लिएर चढ्न थालेका हुन्। मुख्यमन्त्री कार्यालयको गाडी जबरजस्ती लगेर हालसम्म फिर्ता गरेका छैनन्। व्यक्तिगत र पार्टीको कामका लागि राईले सरकारी गाडीको दुरुपयोग गरिरहेका छन्। बेलाबखत उनको सचिवालयका व्यक्तिहरुले पनि प्रयोग गर्छन्। उनले गाडी बुझेर लगेको मिति मुख्यमन्त्री कार्यालयले उपलब्ध गराएन। स्रोतका अनुसार मुख्यमन्त्रीबाट हटेदेखि नै राईबाट सरकारी गाडीको दुरुपयोग भइरहेको छ। पूर्वमुख्यमन्त्रीबाट चरम दुरुपयोग भइरहेको सरकारी गाडी फिर्ता गर्नुपर्ने मुख्यमन्त्री कार्यालय चुपचाप छ। कार्यालयले फिर्ताका लागि कुनै पहल गरेको पाइएन। पूर्वमुख्यमन्त्री केदार कार्कीले भने अध्यादेश खारेज हुनसाथ सरकारी गाडी फिर्ता गरेका थिए। प्रदेशका प्रमुख सचिव केदारनाथ शर्मा पूर्वमुख्यमन्त्री राईले आफू आउनुभन्दा अघिदेखि नै गाडी सुविधा लिइरहेको बताउँछन्। म आउनुभन्दा अघि नै गाडी पठाइएको रहेछ। अहिलेसम्म फिर्ता आएको देखिँदैन। तर, धेरै कुरा मैले पनि बुझेकै छैन। बुझेर फिर्ताका लागि पहल गर्छौं, शर्माले भने। मुख्यमन्त्री कार्यालय स्रोतका अनुसार गाडी फिर्ताका लागि पटक पटक मौखिक आग्रह गरे पनि राईले अटेर गरिरहेका छन्। लिखित रूपमा फिर्ताको पहल भएको छैन। मौखिक आग्रह बारम्बार गरिएको हो। तर, उहाँले फिर्ता गर्न मानिरहनु भएको छैन, स्रोतले भन्यो। पूर्वमुख्यमन्त्री एवं सत्तारुढ नेपाली कांग्रेस प्रदेश संसदीय दलका नेता उद्धव थापालाई प्रदेश सरकारले सवारी सुविधा दिएकोप्रति संसदको रोष्टमबाटै राईले गत सोमबार विरोध गरेका थिए। सत्तापक्षको प्रमुख घटक दलको नेता थापालाई असोज गत १३ गते प्रदेशको मन्त्रिपरिषद् बैठकबाटै निर्णय गरेर एमाले नेतृत्वको प्रदेश सरकारले एउटा हलुका सवारीसाधन, एक जना सवारी चालक र मासिक १ सय २५ लिटर इन्धन उपलब्ध गराएको थियो। उक्त निर्णय राजपत्रमा प्रकाशित भएपछि थापाले सुविधा लिँदै आएका थिए। तर, त्यो निर्णय भने कानुनसम्मत नदेखिएको भन्दै उच्च अदालत विराटनगरले थापालाई सुविधा दिने प्रदेश सरकारको निर्णयमाथि अंकुश लगाइसकेको छ। उनलाई सवारी सुविधा दिने सरकारको निर्णय तत्काललाई कार्यान्वयन नगर्न अदालतले सोमबार अन्तरिम आदेश जारी गरेको हो। यद्यपि, थापाले पनि गाडी फिर्ता गरेका छैनन्। पूर्वमुख्यमन्त्री थापालाई दिएको सुविधाप्रति असन्तुष्टि पोखेका राईले भने लामो समयदेखि कानुनविपरीत सरकारी गाडी प्रयोग गरिरहेको पाइएको हो। संसदमा सुविधाको विरोध गर्ने र आफू सरकारी गाडी प्रयोग गर्ने दोहोरो चरित्र उनले देखाइरहेका हुन्। यस विषयमा बुझ्न खोज्दा राई सम्पर्कमा आउन चाहेनन्। बारम्बार गरेको फोन उठाएनन्। म्यासेजको जवाफसमेत फर्काएनन्।"
थुनछेक बहसका लागि रवि लामिछाने अदालत उपस्थित,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछाने थुनछेक बहसका लागि अदालत उपस्थित भएका छन्। बुधबार रुपन्देही जिल्ला अदालतमा बयान सकिएर थुनछेक बहसका लागि समय नहुँदा बिहीबार बिहान साढे १० बजे उपस्थित हुनेगरी लामिछानेलाई उनको परिवार र कानुन व्यवसायीको जिम्मा लगाएर पठाइएको थियो। लामिछानेविरुद्ध दर्ता सहकारी ठगी र संगठित अपराध मुद्दामा थुनछेक बहस केही समयमा सुरु हुने रुपन्देही जिल्ला अदालतका श्रेष्तेदार यज्ञमूर्ती ज्ञवालीले जानकारी दिए। मुद्दामा जिल्ला न्यायाधीश प्रल्हाद कुमार योगीको इजलासमा थुनछेक बहस हुनेछ। दुवै तर्फका कानुन व्यवसायीहरूको बहस सकिएपछि पुर्पक्षाका लागि थुनामा पठाउने , धरौटीमा छोड्ने वा साधारण तारेखमा छोड्ने भन्ने आदेश आउनेछ। बुटवलस्थित सुप्रिम बचत तथा ऋण सहकारी संस्थाको रकम अपचलन गरेको आरोपमा लामिछाने,पूर्वडीआईजी छविलाल जोशीसहित १४ जनाविरुद्ध ठगी,केहीविरुद्ध संगठित ठगी र सम्पत्ति शुद्धिकरणमा मुद्दा दर्ता भएको छ। यसअघि सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
महाभारतको जंगलमा आगलागी : काभ्रेको पर्यटकीय क्षेत्र नारायणस्थान जान रोक,"काभ्रे : जिल्लाको महाभारत लेकस्थित खानीखोला गाउँपालिका १ थामको लेक डाँडामा आगलागीका कारण काभ्रेको पर्यटकीय क्षेत्र नारायणस्थान जान रोक लगाएको छ । मंगलबार दिउँसोबाट लागेको आगो अझै नियन्त्रण हुन नसकेको प्रहरीले जनाएको छ । बेथानचोक गाउँपालिका र खानीखोला गाउँपालिकाको सिमानामा रहेको महाभारत पर्वतको थामको लेकमा रहेको महाभारत सामुदायिक वनबाट सुरु भएको भीषण आगलागीबाट बेथानचोक गाउँपालिकास्थित पर्यटकीय क्षेत्र नारायणस्थान मन्दिरलगायत वडा नम्बर १, २, ३ र ५ का केही क्षेत्रहरू समेत जोखिममा छन्। आगलागी नियन्त्रण नभएसम्म सो क्षेत्रमा आन्तरिक तथा बाह्य पर्यटक र सर्वसाधारणलाई नजान पालिकाले सूचना जारी गरेको प्रमुख प्रशासकीय अधिकृत राजेन्द्र भण्डारीले अन्नपूर्णलाई जानकारी दिए । स्थानीय सरकार , प्रहरी, नेपाली सेनालगायत सबै आगो नियन्त्रण गर्न लागिरहेको भण्डारीले बताए । पालिकाले आगलागी क्षेत्रमा उच्च सावधानी समेत अपनाउन सम्बन्धित सबैका लागि जानकारी गराएको अधिकृत भण्डारीले जानकारी दिए ।"
ढाका जान लागेका भारतीय नागरिक पेस्तोलसहित त्रिभुवन विमानस्थलबाट पक्राउ,काठमाडौं : त्रिभुवन अन्तर्राष्ट्रिय विमानस्थलबाट पेस्तोलसहित एक भारतीय नागरिक पक्राउ परेका छन्। काठमाडौंबाट ढाका जाँदै गरेका भारतीय नागरिक मोहम्मद निजामुद्दिनलाई पेस्तोलसहित विमानस्थल प्रहरीले पक्राउ गरेको हो। उनी आज अपरान्ह काठमाडौं हुँदै बंगलादेश जाँदै थिए। प्रहरीले उनीमाथि थप अनुसन्धान गरिरहेको जनाएको छ।
पेस्तोलसहित ४ भारतीय नागरिक पक्राउ,"कञ्चनपुर : भीमदत्त नगरपालिका६ ऐठपुर नजिक पूर्वपश्चिम राजमार्गबाट चार भारतीय नागरिकलाई पक्राउ परेका छन्। जिल्ला प्रहरी कार्यालयले भारतीय युके ०६ एआर ०८४६ नम्बरको कारलाई गएराति जाँच गर्दा पेस्तोल फेला पारेको हो । जिल्ला प्रहरी कार्यालयका प्रहरी नायब उपरीक्षक उमेशराज जोशीले कारको चालकको सिटको पछाडिको भागमा पेस्तोल राखेको फेला परेको जानकारी दिए । पेस्तोल फेला परेपछि कारमा रहेका भारतीय नागरिक सञ्जय जेठी,कोमल विष्ट, जीवन सिंह र उमेद सिंह अधिकारी पक्राउ परेका हुन्। उनीहरुलाई पक्राउ गरी अनुसन्धानको कार्य अगाडि बढाइएको प्रहरीको भनाई छ।"
महाभारतको जंगलमा आगलागी,काभ्रे : जिल्लाको महाभारत लेकस्थित खानीखोला गाउँपालिका १ थामको लेक डाँडामा आगलागी भएको छ । माघ ८ गते दिउँसोबाट लागेको आगो अझै नियन्त्रण हुन नसकेको प्रहरीले जनाएको छ । प्रहरी चौकी फलामेटारबाट गएको प्रहरी टोली र स्थानीय आगो निभाउन खटिए पनि नियन्त्रणमा आउन सकेको छैन। सामुदायिक वनको भीरमा लागेको आगो तत्काल निभाउन नसकिने अवस्था भएको प्रहरीले जनाएको छ । गाउँबस्तीबाट करिब ४ किलोमिटर टाढा उत्तरमा पर्ने सो जंगलमा आगो लागेको हो।
ठगी मुद्दाका प्रतिवादी अनिल पोखरेल ५ लाख धरौटीमा छुटे,"विराटनगर : ठगी मुद्दाका प्रतिवादी मोरङको रंगेली नगरपालिका२ घर भइ काठमाडौंमा बस्दै आएका ४३ वर्षीय अनिलकुमार पोखरेल ५ लाख रूपैयाँ धरौटी बुझाएर छुटेका छन्। जिल्ला अदालत मोरङका न्यायाधीश चित्रबहादुर गुरुङको इजलासले उनीसँग धरौटीबाट ५ लाख रूपैयाँ लिएर मुद्दाको पुर्पक्ष गर्न बिहीबार आदेश दिएको हो। उनी संघीय संसदको सार्वजनिक लेखा समितिका सभापति ऋषिकेश पोखरेलका पूर्वस्वकीय सचिव हुन्। आदेशलगत्तै उनी धरौटीबापतको रकम बुझाएर छुटेको जिल्ला अदालत मोरङका सूचना अधिकारी हेमबहादुर बुढाथोकीले जानकारी दिए। तत्काल प्राप्त प्रमाणका आधारमा पछि ठहरे बमोजिम हुने गरी इजलासबाट आदेश भएको हो, बुढाथोकीले भने। उनका अनुसार अदालतले अनिलसँग बिहीबार नै बयान लिएपछि वादी नेपाल सरकार र प्रतिवादीतर्फका कानुन व्यवसायीबीच थुनछेक बहस भएको थियो। बहस सकिएपछि अदालतले उनलाई धरौटी लिएर छाड्न आदेश दिएको हो। अनिलविरुद्ध ३८ लाख ८० हजार रूपैयाँ बिगो मागदाबीसहित मुद्दा दायर भएको थियो। उनी गत पुस २५ गते पक्राउ परेका थिए। प्रहरीले अनुसन्धान टुंग्याएर मंगलबार मिसिल (अनुसन्धान प्रतिवेदन) सरकारी वकिल कार्यालयमा बुझाएको थियो। मिसिलका आधारमा अभियोगपत्र तयार पार्दै वकिल कार्यालयले अनिललाई प्रतिवादी बनाएर बुधबार ठगी मुद्दा दर्ता गरेको हो। उनले एमबीबीएसमा छोरीको नाम निकालिदिने भन्दै सप्तरीको अग्नीसाईर कृष्णासवरन गाउँपालिका५ बकधुवाका बौआलाल चौधरीसँग विभिन्न मितिमा ३८ लाख ८० हजार रुपैयाँ लिएको आरोप छ। अनिल नेकपा (एमाले) मोरङका जिल्ला सदस्य हुन्। पार्टीको कोटाबाट छोरीलाई एमबीबीएस भर्ना गरिदिने भन्दै आफूसँग २०७१ देखि २०७३ सालसम्म रकम लिएको बयान बौआलालले दिएका छन्। एबीबीबीएसमा छोरीको नाम ननिस्किएपछि बौआलालले पैसा फिर्ता मागेका थिए। पैसा फिर्ता माग्दा उल्टै आफूसँग जबरजस्ती ५० लाख रुपैयाँ ऋण लिएको कागज अनिलले बनाएको बौआलालले दिएको बयानमा उल्लेख छ। बौआलालले २ वर्षअघि आफू ठगीमा परेको भन्दै अनिलविरुद्ध प्रहरीमा जाहेरी दिएका थिए। तर, प्रहरीले लिन मानेन। हुलाकमार्फत जाहेरी पठाएर उनले उच्च अदालत विराटनगरमा पनि रिट दायर गरेका थिए। उच्च अदालतले अनुसन्धान गर्न आदेश दिएपछि प्रहरीले पक्राउ गरेर अनिलमाथि ठगी मुद्दामा अनुसन्धान गरेको थियो।"
ब्राउन सुगरसहित दुई जना पक्राउ,सिरहा : सिरहा नगरपालिका१७ भन्सार गेट छेउबाट प्रहरीले चेकजाँच क्रममा दुई जनालाई लागूऔषधसहित पक्राउ गरेका छन्। गोलबजार नगरपालिका७ हृदय सिंह र वडा८ का धर्मेन्द्र यादवलाई लागूऔषधसहित पक्राउ गरेको जिल्ला प्रहरी कार्यालय सिरहा प्रवक्ता तथा डीएसपी विरेन्द्र पासवानले जानकारी दिए। उनीहरु जयनगर (भारत)बाट माडरतर्फ प्रदेश ३०३००१ प ९८३६ नम्बरको मोटरसाइकलमा आएका थिए। शंका लागेपछि चेकजाँच गर्दा मोटरसाइकल चालक सिंहले लगाएको पेन्टको गोजीमा लुकाई छिपाई राखेको अवस्थामा ब्राउन सुगरजस्तो देखिने पदार्थ प्लाष्टिकसहित तौल गर्दा ५ ग्राम २०० मिलिग्राम फेला परेको हो। सिंह र सोही मोटरसाइकल पछाडी सवार गोलबजार नगरपालिका८ का २२ वर्षीय धर्मेन्द्र यादवलाई मोटरसाइकलसहित नियन्त्रणमा कारबाही प्रहरीले अगाडि बढाएको छ। अदालतबाट म्याद थप गरि अनुसन्धान भइरहेको प्रहरीले जनाएको छ।
अन्नपूर्णको साप्ताहिक उपहार विजेता बन्यो सेभ द चिल्ड्रेन,"काठमाडौं : अन्नपूर्ण मिडिया नेटवर्कले देशभर सञ्चालन गरिरहेको हात खाली नजाने जसले पढ्छ, अवश्य पर्छ वार्षिक ग्राहक योजनाको पहिलो साप्ताहिक विजेता सेभ द चिल्ड्रेन सिंनामगल बनेको छ। बिहीबार तिनकुनेस्थित अन्नपूर्ण मिडिया नेटवर्कको हेडक्वार्टरमा आयोजित साप्ताहिक लक्की ड्रबाट अन्नपूर्णको वार्षिक ग्राहक बनेको रसिद न १०२४८१ रहेको सेभ द चिल्ड्रेन सिंनामंगल विजेता बनेको हो। अन्नपूर्ण मिडिया नेटवर्कका अप्रेशन तथा फाइनान्स विभाग प्रमुख सुनिल पौडेलले लक्की ड्र गरेका थिए। विजेता बनी उसले ओपोको मोबाइल फोनसहित ट्याङकुलिटी स्पाको ५ हजारको भौचर जितेको छ। अन्नपूर्ण पोस्ट् र द अन्नपूर्ण एक्सप्रेसको ग्राहक नवीकरण गर्ने र नयाँ वार्षिक ग्राहक बन्ने पाठकले ग्राहक बन्नसाथ हातहातै उपहारै उपहार पाउनेछन्। वार्षिक ग्राहक शुल्क अन्नपूर्ण पोस्टको तीन हजार चार सय रुपैयाँ र द अन्नपूर्ण एक्सप्रेसको पनि तीन हजार चार सय रुपैयाँ रहेको छ। वार्षिक ग्राहक बन्नेले हातहातै वन्डरल्याण्डको १५ सय रुपैयाँको भौचर (जहां रोमाञ्चित खेलको मज्जा लिन सकिनेछ), साथै आईएनआई सिनेमाको मुभि भौचर पाउनेछन्। यो नलिए उनीहरुले छनोट पनि गर्न पाउँछन्। जसमा नगद ५ सयदेखि ३४ सय सम्मको नगद छुटको स्क्रयाच कार्ड साथसाथै आईएनआई सिनेमाको मुभि भौचर र अन्नपूर्ण केबलकारको टिकट पाउनेछ। त्यसैगरी साप्ताहिक पुरस्कारमा हरेक हप्ता लक्की ड्रबाट ओपोको मोबाइल फोनसहित ट्याङकुलिटी स्पाको ५ हजारको भौचर पाउनेछन्। मासिक पुरस्कारमा वासिङ मेसिनसहित ट्याङकुलिटी स्पाको ५ हजारको भौचर पाउनेछन्। यो वार्षिक ग्राहक योजना देशभर लागू भएको छ। ४ महिनासम्म सञ्चालन हुनेछ।"
असनमा आगलागीबाट ३५ लाखको क्षति,काठमाडौं : काठमाडौं महानगरपालिका वडा नं २७ असनको अन्नपूर्ण मन्दिर नजिकैको एक घरमा आगलागी हुँदा रु ३५ लाख बराबरको क्षति भएको जिल्ला प्रहरी परिसर काठमाडौँले जनाएको छ। आज दिउँसो असनस्थित सुनील तुलाधरको पाँचतले पक्की घरको भुइँ तलामा रहेको विद्युतीय सामान तथा भाँडाको गोदाममा सटर वेल्डिङका क्रममा विद्युत्को तार सर्ट भई आगलागी भएको परिसरका प्रहरी नायब उपरीक्षक एवं प्रवक्ता पूर्णिमाकुमारी चन्दले जानकारी दिइन् । घटनास्थलमा परिसरबाट प्रहरी नायब उपरीक्षक रुकेश तन्डुकारको कमाण्डमा गएको १५ जनाको टोली र जुद्ध बारुण न्युरोडको दुई वटा बारुणयण्त्र र ललितपुरको एक गरी तीन वटा दमकलको सहयोगमा आगो निभाइएको उनले बताइन् । आगलागीबाट कुनै मानवीय क्षति भने नभएको परिसरले जनाएको छ।
सुप्रिम सहकारी ठगी प्रकरण : रवि लामिछानेविरुद्धको थुनछेक बहस हेर्दाहेर्दैमा,"भैरहवा : राष्ट्रिय स्वतन्त्र पार्टीका सभापति रवि लामिछानेविरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहस हेर्दाहेर्दैमा राखिएको छ। बिहीबारदेखि सुरु भएको थुनछेक बहस नसकिएपछि मुद्दा हेर्दाहेर्दै राखिएको हो। बुधबार अदालतमा हाजिर भएका लामिछानेको बयान सकिएपछि परिवार र कानुन व्यवसायीको जिम्माजमानी छाडिएको थियो। बिहीबार थुनछेक बहस नसकिएपछि हेर्दाहेर्दैमा राखेर शुक्रबार बिहान साढे १० बजे हाजिर हुने गरी लामिछानेलाई परिवार र कानुन व्यवसायीको जिम्माजमानीमा पठाइएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले बताए। थुनछेक बहस सुरु हुनु अघिनै सरकारी वकिल, जाहेरवालाका अधिवक्ताले अभियुक्तलाई प्रहरी हिरासतमा पठाउनुपर्नेमा परिवार र कानुन व्यवसायीको जिम्माजमानीमा लगाउनु अहिलेसम्म नभएको अभ्यास गरिएको भन्दै इजलासमा प्रतिवाद गरेका थिए। सुनुवाइका क्रममा थुनछेक बहस चलिरहँदा रवि लामिछानेलाई हिरासत पठाउनुपर्नेमा बाहिरै रहने गरी श्रीमतीको जिम्मा लगाएपछि सरकार पक्षले प्रश्न उठाएको हो। बहसमा वादीका तर्फबाट जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेल, सहायक जिल्ला न्यायाधिवक्ता बसन्तराज पोखरेल, गोकर्णराज घिमिरे, सुनिल लामिछाने, पवित्र भण्डारी, सोमकान्त भण्डारी, उप न्यायाधिवक्ता रवि न्यौपाने, प्रकाश मरासिनीले बहस गरेका थिए। त्यस्तै जाहेरवालाको तर्फबाट वरिष्ठ अधिवक्ता दिनेश त्रिपाठीले बहस गरेका थिए। शुक्रबार जाहेरावाला र प्रतिवादीको तर्फबाट बहस हुने बताइएको छ।"
असनको एक घरमा आगलागी,"काठमाडौं : असनस्थित अन्नपूर्ण मन्दिर पछाडि एक घरमा आगलागी भएको छ। बिहीबार दिउँसो सवा ३ बजेतिर आगलागी भएको हो। आगो निभाउने प्रयास जारी रहेको प्रहरीले जनाएको छ। आगलागी भएको घरमा भाँडाकुँडाको गोदाम रहेको प्रहरीले जनाएको छ। जिल्ला प्रहरी परिसर काठमाडौंका डिएसपी पूर्णिमा कुमारी चन्दका अनुसार आगो निभाउने प्रयास जारी छ। उनका अनुसार अहिले प्रहरी,स्थानीयले आगो निभाउने काम गरिरहेका छन्। आगलागीबाट भएको क्षतिबारे एकिन विवरण आइसकेको छैन।"
सुप्रिम सहकारी ठगी प्रकरण : लामिछानेविरुद्ध मुद्दामा थुनछेक बहस जारी,"भैरहवा : रुपन्देहीको बुटवलस्थित सुप्रिम बचत तथा ऋण सहकारी संस्था रकम अपचलन प्रकरणमा राष्ट्रिय स्वतन्त्र पार्टीका सभापति रवि लामिछानेविरुद्ध समेत जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दामा थुनछेक बहस जारी छ। बुधबार मुद्दामा लामिछानेको बयानपछि बिहीबार बिहान साढे १० बजे उपस्थित हुने गरी परिवार र कानुनी व्यवसायीको जिम्माजमानीमा छाडिएको थियो। सोहीअनुसार लामिछाने करिब साढे १० बजे अदालतमा हाजिर भएका थिए । अदालतमा लामिछाने उपस्थित भएपछि जिल्ला अदालत रुपन्देहीका न्यायाधीश प्रल्हाद कुमार योगीको इजलासमा थुनछेक बहस सुरू भएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले जानकारी दिए। मुद्दामा वादी (पीडित)को तर्फबाट जिल्ला सरकारी वकिल कार्यालका न्यायाधिवक्ता प्रेमराज पौडेल सहित गोकर्ण घिमिरे, बसन्त पोख्रेलले बहस गर्ने र महान्यायाधिवक्ता कार्यालयले उच्च अदालत तुलसीपुर, बुटवलबाट वकिल खटाएको अवस्थामा त्यहाँबाट पनि वकिल बहस गर्ने बुझिएको छ । त्यस्तै प्रतिवादी रहेका लामिछानेको तर्फबाट सुशिलदेव पन्तको नेतृत्वमा बहस गर्ने तयारी छ । दुवै तर्फका कानुन व्यवसायीहरूको बहस सकिएपछि ईजलासबाट पुर्पक्षाका लागि थुनामा पठाउने, धरौटीमा छोड्ने वा साधरण तारेखमा राख्ने आदेश आउनेछ। गत माघ ६ गते जिल्ला सरकारी वकिल कार्यालयले पुरक अभियोगपत्रबाट लामिछाने, पूर्वडीआईजी छविलाल जोशीसहित १४ जनाविरुद्ध सहकारी ठगी र संगठित अपराधमा मुद्दा दर्ता गरेको थियो । सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्। यो पनि पढ्नुहोस सुप्रिम सहकारी ठगी प्रकरण : लामिछानेविरुद्ध रुपन्देही अदालतमा मुद्दा दर्ता सुप्रिम सहकारी ठगी प्रकरण : एक अर्ब ४३ करोड ८६ लाख रुपैयाँ बढी बिगो माग"
अवैध मोटर पार्टसका सामानसहित भारतीय नागरिक पक्राउ,अर्घाखाँची : अर्घाखाँचीमा अवैध मोटर पार्टसका सामानसहित एकजना भारतीय नागरिक पक्राउ परेका छन् । जिल्ला प्रहरी कार्यालय अर्घाखाँचीबाट खटिएको प्रहरी टोलीले सन्धिखर्क २ चुत्रावेसीवाट विलविजक विना झन्डै ९७ हजार मुल्य बराबरको अवैध मोटर पार्टसका सामाग्रीसहित भारतीय नागरिकलाई पक्राउ गरेको हो । पक्राउ पर्नेमा भारतको बलरामपुर जिल्लाका ४५ वर्षीय मोहम्मद ईरफान रहेको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले बताए । कालो र कम्व्याट रंगको झोलामा विभिन्न कम्पनीका ३९ प्रकारका मोटरसाइकलका मोटर पार्टसका सामग्रीसहित पक्राउ परेका भारतीय नागरिक ईरफानलाई भन्सार कार्यालय सिद्धार्थ नगर रुपन्देही पठाइएको जिल्ला प्रहरी कार्यालय अर्घाखाँचीका सूचना अधिकारी विष्णुप्रसाद पौडेलले जानकारी दिए।
थुनछेक बहसमा अधिवक्ताको प्रश्न : अभियुक्त रविलाई हिरासतमा किन नपठाएको ?,"भैरहवा : जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहसमा बुधबार अभियुक्त रवि लामिछानेलाई हिरासतमा किन नराखेको भन्दै इजलासमा प्रश्न उठेको छ। बहसका क्रममा वादी (पीडित) तर्फबाट बरिष्ठ अधिवक्ता दिनेश त्रिपाठीले अभियुक्त लामिछानेलाई प्रहरी हिरासतमा किन नराखिएको भन्दै प्रश्न गरेका हुन्। स्रोतका अनुसार अधिवक्ता त्रिपाठीले अभियुक्त लामिछानेलाई हिरासतमै राखेर थुनछेक बहस गर्नुपर्नेलगायत विषयमा बहस गरेका छन्। यसअघि सहकारी ठगी प्रकरणमा काठमाडौं जिल्ला अदालतले बयान सकिएकै दिन थुनछेक नभएपछि लामिछानेलाई न्यायिक हिरासतमा पठाएको थियो। बुधबार मुद्दामा लामिछानेको बयान सकिएपछि बिहीबार बिहान साढे १० बजे हाजिर हुने गरी परिवार र कानुनी व्यवसायीको जिम्माजमानीमा उनलाई छाडिएको थियो । बिहीबार बिहान अदालतमा लामिछाने हाजिर भएपछि जिल्ला अदालत रुपन्देहीका न्यायाधीश प्रल्हाद कुमार योगीको इजलासमा थुनछेक बहस जारी छ । स्रोतका अनुसार अहिले वादीकै तर्फबाट सरकारी वकिलले बहस गरिरहेका छन् । वादी तर्फको बहसपछि प्रतिवादीतर्फको बहस हुनेछ । दुवै तर्फका बहस सकिएपछि अभियुक्तलाई पुर्पक्षका लागि थुनामा पठाउने वा धरौटीमा छाड्ने वा साधरण तारेखमा छोड्ने भन्ने आदेश आउनेछ । बहस आजै सकिने वा नसकिनेमा टुंगो छैन । गत माघ ६ गते जिल्ला सरकारी वकिल कार्यालयले पुरक अभियोगपत्रबाट लामिछाने,पूर्वडीआईजी छविलाल जोशीसहित १४ जनाविरुद्ध सहकारी ठगी र संगठित अपराधमा मुद्दा दर्ता गरेको थियो । सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
कञ्चनपुरमा प्रहरी जवानले आफैंमाथि गोली चलाए,"महेन्द्रनगर : कञ्चनपुरमा एक प्रहरी जवानले आफैंमाथि गोलि चलाएका छन्। महेन्द्रनगरस्थित सुदूरपश्चिम प्रदेश प्रहरीको विपद् व्यवस्थापन शाखामा कार्यरत प्रहरी जवानले बुधबार बेलुका आफैंमाथि गोली चलाएको जिल्ला प्रहरी कार्यालय कञ्चनपुरका डीएसपी उमेश जोशीले बताए उनका अनुसार डिउटीमा रहेका प्रहरी जवान वकिल विष्टले आठ बजेतिर आफैंले बोकेको एसएलआरले गोली हानेका हुन्। साँझ सेन्ट्री (डिउटी) बसेका बेला आफैंले बोकेको हतियारले गोली चलाएका हुन्। उनले भने, उनको अवस्था गम्भीर छ । प्रहरीका अनुसार बिष्टको दाहिने कानको माथि टाउकोमा गोली लागेको छ । महाकाली प्रादेशिक अस्पतालमा उपचार सम्भव नभएपछि धनगढी रेफर गरिएको छ । उनले के कारणले गोलि प्रहार गरे भन्ने खुलेको छैन। एक महिनाअघि जिल्ला प्रहरी कार्यालयको प्रबन्ध (हातहतियारको रेखदेख गर्ने) शाखामा कार्यरत प्रहरी जवान चक्र न्यौपानेले पनि आफैंमाथि गोली चलाएका थिए ।"
हिमोफिलियाका बिरामीलाई सरकारले निःशुल्क औषधी उपलब्ध गराउने,"काठमाडौं : रगत नजम्ने वंशाणुगत समस्या हिमोफिलिया रोगका बिरामीलाई सरकारले निःशुल्क औषधी दिने भएको छ। जटिल किसिमको वंशाणुगत तथा पछिसमेत देखिने हिमोफिलिया रोगको उपचारका लागि आवश्यक औषधी स्वास्थ्य तथा जनसंख्या मन्त्रालयले मातहतका संघीय अस्पताल तथा प्रादेशिक अस्पताल, अन्य सरकारी अस्पतालबाट उपलब्ध गराउने भएको हो। निकै महंगो औषधी आवश्यक पर्ने रोगको उपचारका लागि धेरै बिरामी तथा सरोकारवालामार्फत सरकारले आफैं व्यवस्था गर्न सरकारलाई आग्रह गर्दै आएका थिए। विश्व हिमोफिलिया महासंघबाट अनुदान प्राप्त गरी सरकारी अस्पतालबाट बिरामीलाई उपलब्ध गराउने निर्णय गरेका छौं, स्वास्थ्य तथा जनसंख्या मन्त्री प्रदीप पौडेलले भने, धेरै पीडित तथा सरोकारवालाबाट महँगो उपचार सरकारमार्फत होस् भन्ने अनुरोध स्वीकार गरेका छौं। मन्त्रालयले यस औषधीका लागि राज्यकोषमा भार नपर्ने गरी विश्व हिमोफिलिया महासंघमार्फत प्राप्त गर्ने मन्त्रालय अन्तर्गतको नीति, योजना तथा अनुगमन महाशाखा प्रमुख डा कृष्ण पौडेलले बताए। नेपालमा हाल करिब नौ सय जना यो रोगका बिरामीका रुपमा पहिचान भएका छन्। तर विश्व स्वास्थ्य संगठनले नेपालमा पहिचान हुन नसकेका यस्ता करिब ५ हजार बिरामी रहेको अनुमान गरेको छ। २०७८ को जनगणनामा २२ प्रतिशतमा अपांगता देखिएका मध्ये ०८ मा हिमोफिलिया भएको हुन सक्ने ठानिएको छ। मन्त्रालयले संघीय, सरकारी तथा प्रादेशिक तहमा मागका आधारमा औषधी उपलब्ध गराउने तयारी गरेको छ।"
मोरङबाट डेढ किलो चाँदीका गहना बरामद,"विराटनगर : मोरङको धनपालथान गाउँपालिका२ गोसाई पोखरीनजिक नेपालभारत सीमा क्षेत्रबाट प्रहरीले बुधबार चाँदीका गहना र मूर्ति बरामद गरेको छ। मोरङ प्रहरीका प्रवक्ता डीएसपी वेदप्रकाश जोशीले डेढ किलोभन्दा बढी चाँदीबाट बनाइएको गरगहना र मूर्ति बिहान ११:१५ बजेतिर बरामद भएको जानकारी दिए। उनका अनुसार भारतबाट अवैध चाँदी नेपालतर्फ आइरहेको सूचना प्रहरीले प्राप्त गरेको थियो। निगरानी गरेर बसिरहेको प्रहरी टोलीलाई देख्नसाथ सीमा क्षेत्रको दशगजानजिक कपडाको एउटा पोको फालेर एक जना महिला भारततिरै फरार भएको उनको भनाइ छ। चाँदी बरामद गर्न र त्यसको तस्करीमा संलग्नलाई नियन्त्रणमा लिन भनेर प्रहरी चौकी अमाहीवरियातीबाट टोली खटिएको थियो। तर, चाँदी ओसारपसारमा संलग्न महिला प्रहरीलाई देख्नसाथ कपडाको पोको फालेर भारततिरै भागेको डीएसपी जोशीले बताए। पोको खोलेर हेर्दा १ किलो ६ सय ग्राम चाँदीका गहना र मूर्ति फेला परेको उनको भनाइ छ। फरार भएकी महिलाको खोजी जारी राखिएको उनले बताए। बरामद भएको गहना र मूर्ति २ लाख ६० हजार मूल्य बराबरको रहेको जानकारी जोशीले दिए। गहना र मूर्ति भारतमै बनाएर तस्करी गरी नेपालतर्फ ल्याइएको प्रहरीको भनाइ छ। यस विषयमा इलाका प्रहरी कार्यालय रंगेलीका इन्स्पेक्टर सन्तोषकुमार खड्का नेतृत्वको टोलीले थप अनुसन्धान अघि बढाएको छ।"
"स्याङ्जाको लामागे फाँटमा भेटियो बम, सेनाले गर्यो डिस्पोज",स्याङजा : पुतलीबजार नगरपलिका १४ लामागे फाँटमा बुधबार भेटिएको टुईचमोटर बम बिहीबार डिस्पोज गरिएको छ। सिंह सारदुल गुल्म आँधीखोला ब्यारेक स्याङजाको टोलीले बिहीबार बम डिस्पोज गरेको प्रहरी नायब उपरीक्षक हरिप्रसाद पौडेलले जानकारी दिए। भेटिएको सो वस्तु टुईचमोटरमा लाग्ने इचही बम भएको पौडेलको भनाई छ। लामागेस्थित बिष्णुप्रसाद पौडेलको खेतमा जैसिनीद्वारा खेत सम्याउने क्रममा खेतको सतहबाट भन्दा १ हात मुनिको भागमा तार जडित फलामको बोत्तलजस्तो देखिने शंकास्पद वस्तु फेला परेको थियो। बुधबार बिहान १० बजेतिर भेटिएको शंकास्पद वस्तु बिहीबार ११ बजे डिस्पोज गरिएको छ। डिस्पोजका क्रममा कुनै क्षति नपुगेको प्रहरीको भनाई छ। प्रहरी र सेनाको टोलीले शंकास्पद वस्तुलाई बुधबारदेखि सुरक्षित घेराबन्दी गरी राखेका थिए।

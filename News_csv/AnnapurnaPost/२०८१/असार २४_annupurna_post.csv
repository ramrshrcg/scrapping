शीर्षक,विवरण
विपद् सामना गर्न कमजोर पूर्वतयारी,"सधैं झैं यो वर्ष पनि पूर्वसूचनाप्रणाली, जोखिम नक्सांकन, स्थानीय स्तरमा तालिम प्राप्त जनशक्ति र आवश्यक उपकरणहरूको व्यवस्था गर्न सरकार चुकेको छ। नेपालीले बर्सेनि प्राकृतिक विपद्को सामना गर्दै आएका छन्। प्रत्येक वर्ष सरकारले यस्ता विपद्को सामना गर्न पूर्वतयारी गर्ने गर्छ पनि। तर, तयारी समयमै र पर्याप्त नहुँदा लाखौं नागरिकले ठूलो जनधनको क्षति व्यहोर्दै आएका छन्। भर्खरै सुरु भएको वर्षात्ले गरेको बितण्डाले यो वर्ष पनि ठूलो विपद्को सामना गर्नुपर्ने संकेत गरेको छ। तर दुर्भाग्यवश, हरेक पटक सरकार अपर्याप्त तयारीका साथ यस्ता विपद्को सामना गर्छ। यसो गर्नु भनेको नागरिकले सास्ती खेप्नु नै हो। विगतका अनुभवहरूबाट पाठ सिकेर सरकारले ठोस योजना र कार्यक्रम तयार गर्नुपर्ने हो तर गर्दैन। २०७२ सालको विनाशकारी भूकम्प होस् वा हरेक वर्ष दोहोरिने बाढी पहिरोका घटनाहरू, यी सबैले पूर्वतयारीको कमजोरीलाई उजागर गरेकै हुन्छ। घटना वा दुर्घटना जे जे भए पनि सरकार र प्रमुख राजनीतिक दलहरू भने सत्तास्वार्थमै केन्द्रित देखिन्छन्। लाग्छ, उनीहरूलाई नागरिकको कुनै मतलव नै छैन। सधैं झैं यो वर्ष पनि पूर्वसूचनाप्रणाली, जोखिम नक्सांकन, स्थानीय स्तरमा तालिम प्राप्त जनशक्ति र आवश्यक उपकरणहरूको व्यवस्था गर्न सरकार चुकेको छ। स्थानीय तहहरूले आफ्नो क्षमतामा गर्ने सामान्य पूर्वतयारीबाहेक प्रदेश सरकारले दिने सामान्य राहत रकमले विपद््को सामना गर्न सक्दैन। संघीय सरकारले ठूलो बाढी पहिरो आए सेना प्रहरी परिचालन गर्ने र मृत्यु भएमा क्षतिपूर्ति दिनेबाहेक ठोस काम गर्न सकेको छैन। बर्सेनिको विपद्मा अव्यवस्थित उद्धार र अपर्याप्त राहत वितरण हुने गरेको यथार्थ यसपटक दोहोरिनेमा कुनै शंका छैन। सरकारले गम्भीरतापूर्वक लिएर दीर्घकालीन रणनीति बनाउनुपर्छ। स्थानीय तहदेखि केन्द्रसम्म समन्वय गरी पूर्वतयारीलाई प्राथमिकतामा राख्नुपर्छ। अन्यथा हरेक वर्ष हजारौं नेपालीले अनावश्यक पीडा भोग्न बाध्य हुनेछन्। विपद्को सामना गर्न पूर्वसूचनाप्रणालीको विकास र सञ्चालन गर्नुपर्छ। जोखिम नक्सांकन पनि पूर्ण रूपमा गरिएको छैन। यसले गर्दा कुन क्षेत्र कस्तो विपद्को उच्च जोखिममा छ भन्ने जानकारीसम्म सरकारलाई छैन। सरकारसँग भएको सेना, प्रहरीबाहेक स्थानीय स्तरमा तालिम प्राप्त जनशक्तिको अभाव छ। आवश्यक उपकरणहरूको व्यवस्था पनि शून्य जस्तै छ। राहत वितरणमा पनि एकद्वार प्रणाली विकास हुन जरुरी छ।"
भ्रष्टाचारको दलदलमा परोपकारी रेडक्रस,"काठमाडौं : नेपाल रेडक्रस सोसाइटी भ्रष्टाचारको दलदल फसेको छ। विगतदेखि सिन्डिकेट रहेको रेडक्रसमा पछिल्लो समय त बेतिथिको शिकार भएको पाइएको छ। समाज कल्याण परिषद्द्वारा गठित छानबिन समितिले रेडक्रस सुशासनहिनता र आर्थिक अपारदर्शितालगायत गम्भीर अवस्थामा गुज्रिरहेको निश्कर्ष निकालेको छ। छानबिनमा अदालतबाट जारी आदेश कार्यान्वयन नभएको पाइएको छ। सर्वोच्च आदेशबाट बहाली भएको समितिलाई काम गर्न नदिई राजनीतिक शक्तिको आड भरोसामा स्वार्थ समूह मिली कब्जा गर्ने कार्य अवैध रहेको प्रतिवेदनले देखिएको छ। रेडक्रसले सञ्चालन गरेको ब्लड बैंकबाट उपलब्ध हुने रगतको गुणस्तरमा गम्भीर समस्या देखिएको पनि प्रतिवेदनमा छ। कार्यकारी निर्देशकको अवैधानिक नियुक्ति तथा पदवहाली गरिएको पाइएको छ। रेडक्रसले भक्तपुरमा खरिद गरेको जग्गामा भ्रष्टाचार गरेको निश्कर्षमा समिति पुगेको छ। रेडक्रसमा भएको बेतिथिविरुद्ध हालसम्म १६ वटा छानबिन समिति बनिसकेका छन्। छानबिन तथा अध्ययन समितिले दिएका सुझाव तथा सिफारिसको कार्यान्वयन नगरेको पाइएको हुँदा नेपाल रेडक्रस सोसाइटीका सम्बन्धमा समाज कल्याण परिषद्, महिला बालबालिका तथा ज्येष्ठ नागरिक मन्त्रालयमार्फत संघीय सरकार समक्ष अविलम्ब सुझाव र सिफारिस कार्यान्वयनका लागि अनुरोध गरिएको छ। पछिल्लो छानबिन समितिको संयोजकमा संजयकुमार साह छन् भने सदस्यमा दुर्गाप्रसाद भट्टराई, दीपेन्द्र पन्त, धुव्र भण्डारी र गिरिराज कँडेल छन्। बक्यौता रकमहरू उठाइएन संस्थाको लेखा अध्ययन गर्दा २ करोड १ लाख ९५ हजार ४ सय ५३८६ पैसा भाडा आम्दानीबापत उठाउनुपर्ने देखिएको प्रतिवेदनमा छ। जसमध्ये, स्टार इन्टरप्राइजेजबाट १८ लाख ८९ हजार ४ सय, पुष्पराज जोशीबाट ५ लाख ५४ हजार ३ सय ६०, रविन श्रेष्ठबाट १ लाख ८९ हजार ८ सय ९०, डोलेन्द्र शर्माबाट १ लाख ३२ हजार ६ सय ९७५०, मञ्जु रानाबाट ६५ हजार ४ सय ४० आर्थिक वर्ष २०७७०७८ देखि हालसम्म दाखिला भएको नदेखिएको छानबिनमा पाइएको छ। उठाउनुपर्ने भाडा रकममध्ये जनस्वास्थ्य सरोकार ट्रष्टबाट ७१ लाख २८ हजार ९ सय ९०, सन्तोष सापकोटाबाट १३ लाख ८० हजार १ सय ८७, गौरीशंकर दाहालबाट ९ लाख ३६ हजार ३ सय ८०, गौरव पोखरेलबाट ९ लाख ४ हजार ८ सय ५, प्रमोद ढुंगानाबाट ८ लाख ९९ हजार ३ सय ७६ ठूला रकम संस्थाको खातामा देखिएन। विभिन्न पक्षहरू जस्तैः (कर्मचारी, वहालमा लिने पक्ष, जिल्ला शाखा) रकम १ करोड ९४ लाख १६ हजार ८ सय २५ रुपैयाँ ३४ वर्षदेखि उठाउनुपर्ने हालसम्म संस्थाको खातामा दाखिला नभएको देखिएको छानबिन प्रतिवेदनमा छ। बक्यौदा रकम नउठाइएकाले संस्थालाई ठूलो हानिनोक्सानी भएको उल्लेख छ। कार्यकारी निर्देशक ढकालको कानुनी हैसियत नरहेको कार्यकारी निर्देशक उमेश ढकालको पदावधि सम्बन्धमा कानुनी हैसियत नरहेको देखिएको प्रतिवेदनमा उल्लेख छ। उनले संक्रमणकालीन अवस्था टुटेपछि गरेका आर्थिक तथा प्रशासनिक काम कारबाही कानुनबमोजिम नभएको पनि प्रतिवेदनमा उल्लेख छ। केन्द्रीय तदर्थ कार्यसमितिले कार्यकारी निर्देशक र निर्देशकहरूको पदावधि क्रमशः नियुक्ति पाएको मितिले ३ वर्ष र ५ वर्ष निर्धारण गरी नियमावली संशोधन गरेको थियो। सोहीअनुरूप २०७८ मंसिर २३ गते कार्यकारी निर्देशक र एक जना निर्देशकको पदावधी सकिएको थियो। र, उनी अनिवार्य अवकाश भएको बेहोराको नामनामेसी पत्र अध्यक्षले हस्ताक्षर गरी बुझाएको देखिन्छ। तर, छानबिन समितिलाई प्राप्त भएको विवरणअनुसार उल्लेखित विषयमा २०७८ माघ २६ गते जिल्ला प्रशासन कार्यालय काठमाडौंले अर्को व्यवस्था नभएसम्मका लागि प्रचलित ऐन कानुन र संस्थाको विधानबमोजिम नेपाल रेडक्रस सोसाइटीबाट दैनिक सम्पादन गरिने प्रशासनिक, आर्थिक र रक्तसञ्चार, कर्मचारीको तलब उपलब्ध गराउने, विभिन्न जिल्लामा सञ्चालित परियोजना तथा गोदाम घरमा बजेट पठाउने, पानी, टेलिफोन, विद्युत्को महसुल भुक्तानी गर्ने जस्ता अति आवश्यकीय कार्यहरू सूचारू गर्न हुन आदेशानुसार अनुरोध छ, साथै, सम्पादन गरिएका कार्यहरूको विवरण पाक्षिक रूपमा यस कार्यालयमा पठाउन अनुरोध छ भन्ने बेहोराको पत्र जारी भएको देखिन्छ। उल्लेखित पत्र संक्रमणकालीन अवस्थालाई सम्बोधन गर्न जारी भएको र नेरेसोको विधानबमोजिम २०८० असार २५ गते काठमाडौंमा केन्द्रीय महाधिवेशन सम्पन्न भई केन्द्रीय कार्यसमितिको गठनसमेत भइसकेको अवस्थामा सो संक्रमणकालीन अवस्था रहेको देखिएन। भक्तपुरको जग्गा खरिदमा २ करोड १० लाख भ्रष्टाचार भक्तपुरमा रेडक्रसको जग्गा खरिदमा भ्रष्टाचार भएको निश्कर्ष समितिको छ। रेडक्रसले राजेश देशेमरुसँग भक्तपुर नगरपालिका वडा नं ४ स्थित ५ रोपनी १३ आना ३ पैसा कुल क्षेत्रफल भएको भनी प्रतिरोपनी १ करोड ८० लाख रुपैयाँका दरले जम्मा ६ करोड ३२ लाख ८१ हजार २ सय ५० लागतमा जग्गा खरिद गरिएको थियो। यो जग्गा ५ रोपनी १३ आना ३ पैसा भनिए तापनि खरिदपश्चात् नापी गर्दा कम्पाउन्ड समेतको जग्गाको क्षेत्रफल ५ रोपी ७ आना २ पैसा ३ दाम मात्र रहेको विभिन्न अध्ययन प्रतिवेदनबाट देखिएको छ। यस तथ्यबाट खरिद गर्दाकै बखतमा ६ आना १ दाम क्षेत्रफल जग्गा कम भएको पुष्टि भएको छ। प्रतिवेदनमा भनिएको छ यो जग्गा खरिद गर्दा अधिकतम् लागत मूल्य निर्धारण नगरिएको, जग्गा खरिदमा ठूलो धनराशि खर्च भएको, प्रस्तावमा ३० दिन नभई १५ दिनको छोटो अवधिको सूचना प्रकाशन गरिएको, खरिद गरिएको जग्गाको मोहोडा प्रस्तावमा उल्लेख नगरिएको, सोसाइटीको केन्द्रीय कार्यालयबाट गठित समितिलाई स्पष्ट कार्यादेश नदिएको, नेपाल सरकारको खरिद ऐनअनुसार सोसाइटीको खरिद नियमावली अनुकूल नभएको समेतका आधारबाट नीतिगत रूपमै अनियमितता भएको देखिन्छ। ६ आना १ दाम क्षेत्रफल जग्गा कमी हुँदा बढी तिरेको रकम संस्थालाई फिर्ता गरेको प्रमाण उपलब्ध हुन नसकेको पनि प्रतिवेदनमा छ। नीतिगत अनियमितताका कारण ठूलो नोक्सानी भएको र कम जग्गा खरिदमा बढी रकमतिरी ४२ लाख ५२ हजार ६ सय ४२ रुपैयाँ प्रत्यक्ष हानिनोक्सानी भएको देखिएको प्रतिवेदनमा छ। बाटो नभएको जग्गा खरिद गरी यो जग्गामा बाटो जोड्ने प्रयोजनका लागि कित्ता नं ८६३ को जग्गा खरिद गरिएको पाइएको छ। जबकि बोलपत्रमा पहिले नै बाटो जोडिएको जग्गा माग गरिएको भए पनि बाटो नजोडिएको जग्गा खरिद गरी बाटो जोड्ने प्रयोजनका लागि थप १४ आना ३ पैसा जग्गा किनेका कारण सो जग्गाको मूल्य बराबर अर्थात् ९९ लाख ५६ हजार २५० रुपैयाँ संस्थालाई ठगी गर्ने कार्य भएको देखिएको छ। खरिद गरिएको जग्गामा कित्ता नं ५८१ को जग्गा गोदामघर प्रयोजनका लागि प्रयोग गर्न उपयुक्त नभएको पनि प्रतिवेदनमा छ। तथ्य र आवश्यकताको आधारमा नभई कुनै खराव मनशायबाट खरिद गरिएको देखिएकाले यो जग्गाको मूल्य बराबर अर्थात् ६७ लाख ५० हजार रुपैयाँ संस्थालाई ठगी गर्ने कार्य भएको देखिएको छ। भक्तपुरको जग्गा खरिदसम्बन्धी कारोबारमा संस्थालाई नोक्सानी परेको कुल रकम २ करोड ९ लाख ५८ हजार ८ सर ९२ रुपैयाँ देखिएको छ। छानविन समितिले जग्गा खरिदका लागि नीति तयार पार्नेदेखि खरिद गर्नेसम्म र घोटाला भएको देखिदेखि अन्देखा गरी असुलउपर नगर्ने सम्बन्धित उच्च पदस्थ कर्मचारी तथा पदाधिकारीलाई कानुनबमोजिम कारबाही गर्न सिफारिस गरेको छ। भक्तपुरको गोदाम घरका लागि उपकरण खरिद अनियमितता भक्तपुरको गोदाम घरको लागि उपकरण खरिद अनिमितता भएको निश्कर्ष छानबिन समितिको छ। उपकरण खरिदको लागि पहिलोपटक २७ लाख ५८ हजार ४ सय ५० रुपैयाँ रकममा प्रस्ताव स्वीकृत भएको थियो। यस विषयमा समयमै छनौट भएको फर्मसँग सम्झौता नगरेको कारण स्वीकृत मूल्यमा कार्य गर्न नसक्ने भनी निवेदन दिएपश्चात् कार्यकारी निर्देशकस्तरबाट छनौट गरिएको ठेक्केदार चेन लिंग इन्जिनियरिङ प्रालिसँग ठेक्का रद्द गरियो। तत्पश्चात् यो कार्यका लागि विभाजन गरी पुनः सूचना प्रकाशन गर्दा १३ थरी सामग्रीमध्ये ६ थरी सामग्रीमा विभाजन गरी सूचना प्रकाशन गरियो। यस सूचनाका आधारमा बाटा ट्राक्टर प्रालिलाई १६ लाख २४ हजार ७ सय १४ रुपैयाँमा ठेक्का सम्झौता गरेको देखिएको प्रतिवेदनमा छ। यसरी अघिल्लो पटकको ठेक्का सम्झौता समयमै नगरेको कारण रद्द गर्नुपरेको र पछिल्लोपटक गरेको ठेक्का सम्झौतालाई टुक्र्याइ गरिएको देखिएको छ। यसबाट संस्थालाई प्रत्यक्ष हानिनोक्सानी भएकाले सम्बन्धित कर्मचारी तथा पदाधिकारीलाई कानुनबमोजिम कारबाही हुनुपर्ने समितिको निश्कर्ष छ। समाज कल्याण परिषदद्वारा गठित छानबिन समितिले रेडक्रस सुशासनहिनता र अपारदर्शितालगायत गम्भीर अवस्थामा गुज्रिरहेको निश्कर्ष निकालेको छ। छानबिनमा अदालतबाट जारी आदेश कार्यान्वयन नभएको पाइएको छ। केन्द्र, प्रदेश र ५० भन्दा बढी जिल्लाको निर्वाचन अबैध प्रतिवेदनमा केन्द्र, ७ वटै प्रदेश र ५० वटाभन्दा बढी जिल्ला शाखाको निर्वाचन नेपाल रेडक्रस सोसाइटीको विधान र निर्वाचन नियमावलीविपरीत भएको देखिएको उल्लेख छ। निर्वाचनसम्बन्धी निर्णय गर्ने अधिकार कार्यसमिति र महामन्त्री मात्र रहेको व्यवस्था छ। निर्वाचन कार्यकारी निर्देशकले नियुक्त गरी मतदाता नामावलीसमेत प्रमाणित गरी गरिएका केन्द्र, ७ वटै प्रदेश र ५० वटाभन्दा बढी जिल्ला शाखाको निर्वाचन नेपाल रेडक्रस सोसाइटीको विधान र निर्वाचन नियमावलीविपरीत भएको देखियो। प्रतिवेदनमा उल्लेख छ। रेडक्रसको विधानको दफा ४९ को २ अनुसार केन्द्रीय, प्रदेश र जिल्ला कार्यसमितिको निर्वाचनको निम्ति निर्वाचन अधिकारी केन्द्रीय कार्यसमितिद्वारा निर्धारण गरिने छ भन्ने स्पष्ट व्यवस्था रहेको छ भने विधानको दफा १९ को उपदफा ३ को (ङ) अनुसार केन्द्रीय कार्यालयको आधिकारिक प्रतिनिधिको रूपमा आवश्यक कागजात प्रमाणित गर्ने, गराउने काम महामन्त्रीको रहेको छ। यसैगरी निर्वाचन नियमावलीको नियम ४ को उपनियम २ अनुसार केन्द्रीय कार्यसमिति, प्रदेश कार्यसमिति र जिल्ला कार्यसमितिको निर्वाचनको निमित्त निर्वाचन अधिकारी केन्द्रीय कार्यसमितिद्वारा नियुक्त गरिने छ भन्ने व्यवस्था प्रष्ट छ। त्यस्तै निर्वाचन नियमावलीको नियम ५ को उपनियम १ मा निर्वाचन अधिकारीलाई मतदाता नामावली उपलब्ध गराउने काम निर्वाचन अधिकारी नियुक्त गर्ने निकायबाट हुनेछ भन्ने प्रष्ट व्यवस्था छ गरिएको छ। विधानका व्यवस्थाविपरीत निर्वाचन गरिएकोले कानुनविपरीत भएको प्रतिवेदनको निश्कर्ष छ। त्यस्तै नेपाल रेडक्रस सोसाइटीले २०७९ असार ३ र ४ गते विधानको धारा १७ (ख) को अधिकार प्रयोग गरी गठन गरेको कार्य समूह मूलतः विद्यमान कानुन संवत नदेखिएको प्रतिवेदनमा छ। केन्द्रीय सभाको निर्देशनको अधिनमा रही केन्द्रीय सभाको स्पष्ट निर्देशन हुनुपर्ने। कार्य समूह गठन गर्नुपर्ने वा अधिकार प्रत्यायोजन गर्नुको औचित्य पुष्टि हुनुपर्ने। प्रतिवेदन उल्लेख छ। अधिकार प्रत्यायोजन गर्दा केन्द्रीय कार्यसमितिको कार्यकारिणी अधिकारसँग नबाझिने गरी गर्नुपर्ने, त्यस्तो अधिकार प्रयोग केन्द्रीय सभाको निर्देशन हुनुपर्ने व्यवस्था छ। नेपाल रेडक्रस सोसाइटीको विधानमा प्रष्ट रूपमा उल्लेख गरिएका दफाहरूलाई आफू अनुकूल व्याख्या गरी कार्यान्वयन गर्ने गरेको पाइएको पनि प्रतिवेदनमा छ। जबकि विधानमा स्पष्ट व्यवस्था भएको हकमा यसरी व्याख्या गर्ने परम्परा कहीँ कतै छैन। प्रतिवेदनमा भनिएको छ, विधानको दफा १७ (ख) मा भएको व्यवस्थाअनुसार केन्द्रीय कार्यसमितिको काम कर्तव्य र अधिकार अन्तर्गत केन्द्रीय तहका समितिहरू, आयोग तथा उपसमितिहरूको गठन गरी कार्यक्षेत्र निर्धारण गर्ने र आवश्यकताअनुसार कुनै निकाय वा व्यक्तिलाई अधिकार प्रत्यायोजन गर्ने भन्ने व्यवस्था कार्यसमिति सक्रिय रहेरै कार्यसमितिको काममा सहयोग पुयाउने मात्र काम दफा १७ (ख) ले गरेको बुझिन्छ। विधानमा प्रष्ट रूपमा कार्यसमितिबाटै गर्नुपर्ने काम वा कार्यसमितिका पदाधिकारीहरूले गर्नुपर्ने काम यस्ता आयोग, समिति वा व्यक्तिले गर्न मिल्ने अवस्था देखिँदैन। महाधिवेशन र वार्षिक साधारणसभा विधानविपरीत प्रचलित विधानको दफा १७ को (ङ) अनुसार केन्द्रीयसभाको महाधिवेशन र वार्षिक साधारणसभाको आह्वान गर्ने अधिकार केन्द्रीय कार्यसमितिलाई मात्र रहेकोमा कार्यकारी निर्देशकले आफ्नो क्षेत्राधिकारभन्दा बाहिर गएर आह्वान गरेको देखिएको छानबिन प्रतिवेदनमा छ। यसबाट संस्थाको विधानको अवमूल्यन हुनुका साथै अनावश्यक रूपमा ठूलो आर्थिक क्षति भएको देखिएको छानबिनले निश्कर्ष निकालेको छ। प्रतिवेदनमा नेपाल रेडक्रस सोसाइटीको विधान, निर्वाचन नियमावलीलगायत प्रचलित मूल्य मान्यताअनुसार रेडक्रस निर्वाचन संस्थाका कर्मचारीहरूले गर्न नसक्न उल्लेख गरिएको छ। रेडक्रसको विधान तथा नियमावलीमा कर्मचारीले नीतिगत निर्णय गर्ने कुनै पनि कल्पना गरेको छैन। रेडक्रसका नीतिगत कार्य गर्ने र संस्थालाई विधि, विधान, नियम र प्रचलित कानुनअनुसार सञ्चालन गर्नका लागि रेडक्रसको कार्य समितिलाई मात्र अधिकार रहेको देखिन्छ। प्रतिवेदनमा भनिएको छ, संस्था दर्ता ऐन, संस्थाको विधानका भावना र मर्मविपरीत क्षेत्राधिकारविहीन अख्तियारको दुरुपयोग तथा दूषित मनसायका साथ गरेको देखिन्छ। विधानविपरीत निर्णय अधिकारीको कानुनी हैसियत नै कानुनविपरीत रहेको अवस्थामा निज अधिकारीले उल्लेखित अधिकार प्रयोग गरी गरिएका निर्णयहरू मूलतः कानुन सम्वत् नदेखिएको विधानमा उल्लेख छ। कार्य समूह गठन वैधानिकतामा प्रश्नचिह्न केन्द्रीय कार्यसमिति गठन भएको ४ दिनमा नै अवकाश प्राप्त कार्यकारी निर्देशक उमेश ढकालको संयोजकत्वमा गठन गरेको कार्यसमूहको वैधानिकतामा पनि छानबिन समितिले प्रश्न उठाएको छ। २०७९ साल जेठ ३१ गतेको नेपाल सरकारको निर्णयअनुसार संस्थामा प्राध्यापक सुदर्शनप्रसाद नेपालको अध्यक्षतामा तदर्थ समिति गठन भएको थियो। नेपालको अध्यक्षता गठित तदर्थ समितिले अवकाश प्राप्त कार्यकारी निर्देशकको संयोजकत्वमा गठन गरेको कार्य समूह र निर्णय नं १५ को (ख) मा कार्यसमूहलाई प्रत्यायोजन गरिएको अधिकारहरू भनेर ७ वटा बुँदामा उल्लेख गरेको निर्णयको औचित्य पुष्टि हुन नसकेको छानबिन समितिको निश्कर्ष छ। कार्यसमिति बहाल रहँदारहँदै वा कार्यसमिति आएको ४ दिनमा राखिएको पहिलो बैठकबाटै कार्यसमितिले गर्ने महत्वपूर्ण अधिकारहरू कर्मचारीमात्र सम्मिलित कार्य समूहलाई दिनुपर्ने आधार स्पष्ट रूपमा नदेखिएको प्रतिवेदनमा छ। प्रचलित विधान अध्ययन गर्दा कर्मचारी भन्ने शब्द दफा ६४ को (घ) र दफा ६६ को उपदफा १ बाहेक अन्यत्र कतै पनि देखिँदैन। कर्मचारीलाई कार्यसमितिको अधिकार प्रयोग गर्नदिने विषयमा विधानले परिभाषित गरेको पाइएन। प्रतिवेदनमा भनिएको छ, देशको प्रचलित ऐन कानुनअनुसार कार्यसमिति बेगरको संस्थाको परिकल्पना नगरेको हुनाले कार्यसमितिको अधिकार कर्मचारीले प्रयोग गर्न सकिने देखिँदैन र कार्यसमूह गठन विधिसम्मत देखिएन। नेपाल सरकारबाट केन्द्रीय तदर्थ समितिको जिम्मेवारी लिएर आएको कार्यसमितिले ४ दिनमै सबै अधिकार कर्मचारीलाई दिने गरी गरिएको निर्णयबाट संस्थाको विधान र नेपाल सरकारको निर्णयको अवमूल्यन भएको देखिएको छानविन समितिले औंल्याएको छ। विधानमा भएको व्यवस्थाको अपव्याख्या गरी कार्यसमूह गठन गरी त्यो समूहबाट आफू अनुकूलित विभिन्न आर्थिक तथा प्रशासनिक निर्णय गराई नियमविपरीत कार्य गरेको देखिएको पनि छानबिन समितिको निश्कर्ष छ। अधिकारविपरीत २ करोड भुक्तानी ढकालको संयोजकत्वको कार्य समूहमा मनपरी गरेको छानबिनबाट पाइएको छ। कार्य समूहले लामा कन्सट्रक्सनलाई २० लाखसम्मको भुक्तानी दिने अधिकार हुँदाहुँदै कुल बिललाई टुक्राइ पटकपटक गरी २ करोडभन्दा बढीको भुक्तानी गरेको पाइएको छ। एउटै विलको रकम भुक्तानी गर्ने सन्दर्भमा राष्ट्र वैकको नीतिभन्दा बाहिर गई कार्यकारी निर्देशक ढकालले एकै मिति र लगातार मितिमा धेरैवटा चेक काटी २ करोडभन्दा माथिको विलको रकम लामा कन्सट्रक्सनलाई भुक्तानी गरेको देखिएको छ। कुनै पनि संस्था कार्यसमितिविहीन हुने अवस्था रहँदैन। संस्थाले नयाँ निर्वाचन नभएसम्म वा अर्को व्यवस्था प्रचलित कानुनअनुसार नभएसम्म काम गरिरहेको समितिले अविछिन्न उत्तराधिकारीका रूपमा कार्य गर्न पाउने सर्वमान्य सिद्धान्त हो। प्रतिवेदनमा भनिएको छ, के, कस्तो कारणबाट संस्थामा कार्यसमितिविहीन बन्यो भन्ने कुरा प्राप्त जवाफमा उल्लेख गरिएको छैन। प्रतिवेदनमा संस्थाको विधान र नियमावलीविपरीत प्राप्त हुने वा भएका अधिकार उच्च तहका कर्मचारीले आफ्नो पदीय जिम्मेवारी अनुरूप बुझ्न उपयुक्त हुँदैन भनेर भन्नुपर्नेमा सो नगरी सबै अधिकार कर्मचारीले स्वीकार गरी संस्थागत सुशासन र आर्थिक अनियमितता झनै बढेको देखिएको प्रतिवेदनमा छ। ढकालको संयोजकत्वको कार्यसमूहले संस्थालाई आर्थिक रूपले धरासायी बनाएको र करिब एक वर्षसम्म यस कार्यसमूहले गरेका निर्णयहरू कतै सार्वजनिक गरिएको वा समितिको बैठकमा स्पष्टसँग अभिलेख गरिएको पनि नदेखिएको प्रतिवेदनमा छ। कर्मचारीद्वारा जबरजस्ती संस्था कब्जा प्रतिवेदनमा सेवा अवधि सकिएका कर्मचारीहरूले जवरजस्ती संस्था कब्जा गरी विभिन्न निर्णयहरू गरेको देखिएको उल्लेख छ। कार्य समूहका संयोजक ढकालले कतिपय परियोजना सम्झौताहरू विधानविपरीत गरेको पाइएको पनि छानबिन प्रतिवेदनमा छ। जसले संस्थाको नै अवमूल्यन भएको देखिएको छानबिनको निश्कर्ष छ। कार्यकारी निर्देशकको थप गरिएको तीन वर्षको कार्यकाल समाप्त भइसकेपछि उनीद्वारा सम्पादित आर्थिक तथा प्रशासनीक निर्णयहरू कानुनविपरीत देखिएकाले उल्लेख गर्दै उनलाई कानुनबमोजिम अविलम्ब पदमुक्त गरी उनको अवधिभर लिएका तलब तथा सेवा सुविधाहरू कानुनबमोजिम असुलउपर गरी कानुनी कारबाही गर्न सिफारिस पनि समितिले गरेको छ। कानुन व्यवसायीको सेवा खरिद, सल्लाहकारहरूको नियुक्ति, रेडक्रसमा कानुन व्यवसायी र सल्लाहकार नियुक्त जथाभावी भएको देखिएको छ। कुनै कर्मचारीले कानुन व्यवसायीको सेवा खरिद र सल्लाहकारको नियुक्ति तथा पारिश्रमिक तोक्न नमिल्ने प्रतिवेदनले आंैल्याएको छ। कानुन व्यवसायीको सेवा खरीद गर्ने सम्बन्धमा प्राप्त जवाफ र कागजातको अध्ययन गर्दा डानेत्रप्रसाद तिम्सिना नेतृत्वको कार्यसमितिमा सदस्यका रूपमा रहेका केन्द्रीय सदस्य मोहन पोखरेललाई कानुनी सल्लाहकारमा नियुक्ति गरिएको थियो। कानुनी सल्लाहकार तोकिएका अधिवक्ता मोहन पोखरेलको नाममा सञ्चालनमा रहेको ल फर्मलाई भुक्तानी गरेको र स्वार्थ बाझिएको देखिएको पनि प्रतिवेदनमा उल्लेख छ। मनोमानी घरभाडा न्यूनतम भाडादर निर्धारण समिति नभएर मनोमानी ढंगबाट भाडामा दिने गरेको पाइएको छ। नेरेसो केन्द्रीय कार्यालयले आय वृद्धिका लागि काठमाडौं, प्रदर्शनीमार्गस्थित मोडल अस्पताल सञ्चालन भएको घरजग्गा, बागबजारस्थित घरजग्गा, कालीमाटी सोल्टीमोडस्थित घरजग्गा, वीरगञ्ज, पोखरा, नेपालगञ्ज, महेन्द्रनगर, इटहरीसमेत अवस्थित घरजग्गा भाडामा लगाउँदा न्यनूतम मूल्य निर्धारण समिति गठन नगरेको पाइएको छ। न्यूनतम मूल्य निर्धारण गरी सार्वजनिक सूचना प्रकाशित गरी भाडा रकममा बढाबढ प्रतिस्पर्धा गर्नुपर्नेमा नगरी सोझै मनोमानी ढंगबाट पदाधिकारी तथा कर्मचारीले भाडामा लगाएको छानबिनमा पाइएको छ। निश्चित अवधिका लागि भाडामा दिनुपर्नेमा त्यसो नगरी लामो समयसम्म एउटै व्यक्ति तथा संस्थाले भाडामा लिएको कारणबाट संस्थालाई ठूलो हानिनोक्सानी भएको प्रतिवेदनमा उल्लेख छ। भूकम्प प्रतिकार्य कार्यक्रम र कर्मचारी व्यवस्थापन अवैध संस्थाको स्थापित नियम र निर्देशिकाको विपरीत स्वयंसेवकहरूलाई भ्रमण आदेश स्वीकृत नगरी हवाईजहाजको टिकटको भुक्तानी गरेको पाइएको छ। के कामका लागि भ्रमण गरिएको हो सो नखुलाएको, संस्थागत काम हो भने भ्रमणपछि प्रतिवेदन बुझाउनुपर्नेमा सो बुझाएको पनि देखिएन। प्रतिवेदनमा भनिएको छ। भूकम्पको बेला विशेष गरी कार्यसमितिका पदाधिकारी र विपद् व्यवस्थापन समितिका संयोजकको भ्रमणको औचित्य नदेखिएकाको प्रतिवेदनमा छ। संस्थाको जर्जर आर्थिक अवस्थामा खर्च कटौती गर्ने र मितव्ययितताको सिद्धान्त अवलम्बन गरेको नदेखिएको प्रतिवेदनमा छ ब्लड ब्यागमा घोटाला रेडक्रसको केन्द्रीय कार्यालयले विगत ३ वर्षदेखि टेन्डर नगरी सुनसरी, चितवन, भक्तपुर, मोरङलगायतका जिल्ला शाखाहरूबाट ब्लड ब्याग सापटीका रूपमा लिने गरेको छ। तर, पछि गएर सापटी लिइएका ब्लड ब्याग खरिद गरेको भन्दै बिल बराबरको रकम भुक्तानी गर्ने गरेको छानबिनमा भेटिएको छ। एकातिर केन्द्रीय कार्यालयले रक्तसञ्चार सेवा केन्द्रको प्रयोजनका लागि टेन्डर आह्वान गरी देशु इन्टरनेसनल र पामेरसँग टेन्डर स्वीकृतसमेत भइसकेको अवस्थामा नियमानुसार खरिद प्रक्रियालाई अगाडि नबढाइ टेन्डर प्रतिस्पर्धामा अयोग्य भएको काठमाडौं डायग्नोस्टिकबाट जिल्ला शाखाहरूमार्फत चर्को मूल्यमा ब्लड ब्याग खरिद गरेको देखिएको पनि छानबिनमा पाइएको छ। सम्बन्धित शाखा कार्यालयहरूले अवलम्बन गरेको खरिद प्रक्रियामा शंका उत्पन्न भएको हुँदा थप अनुसन्धान गरी आवश्यक कारबाही गर्न छानबिन समितिले सुझाव दिएको छ। सीएमसी(रेडक्रसको अन्तर्राष्ट्रिय महासंघ), समाज कल्याणपरिषद् लगायतका निर्देशन, सुझाव कार्यान्वयन गरेको विषय पनि प्रतिवेदनमा औंल्याइएको छ। दुई समूहले समानान्तर कार्यसमिति गठन गरेको तथा नेपाल रेडक्रस सोसाइटीको आधिकारिक कार्यसमितिका सम्बन्धमा विवाद रहेकाले नेपालरेडक्रस सोसाइटीले विपद् व्यवस्थापनमा खेल्नुपर्ने प्रभावकारी भूमिकामा चुक्नुका साथै मानवीय सेवामा असर परेको देखिएको छानबिन समितिको प्रतिवेदनमा उल्लेख छ। महिला, बालबालिका तथा ज्येष्ठ नागरिक मन्त्रालयले नेपाल रेडक्रस सोसाइटीको महाधिवेशन गर्ने कार्यादेशसहित नयाँ तदर्थ कमिटी गठन गरी अगाडि बढ्न सिफारिस गरेको छ। रक्तसञ्चार केन्द्रमा गुणस्तरीयताको विषयमा गम्भीर समस्याहरू देखिएको प्राविधिक प्रतिवेदन तथा छानबिन समितिको सुझाव, सिफारिसअनुसार अविलम्ब कार्यान्वयन गर्नुपर्ने सुझाव दिइएको छ। छानबिन समितिले विभिन्न मितिमा विभिन्न निकायले गठन गरेका छानबिन तथा अध्ययन समितिले दिएका सुझाव तथा सिफारिसको कार्यान्वयन नगरेकोले सोको अबिलम्ब कार्यान्वयनका लागि कडा निर्देशन दिने दिएको छ। नेपाल रेडक्रस सोसाइटीमा एकै व्यक्ति लामो समयदेखि पदाधिकारीमा रहँदै आएको कुरालाई निरुत्साहित गर्न दुई कार्यकालभन्दा बढी एउटै पदमा बहाल रहन नपाउने गरी नेरेसोको विधान संशोधन गर्न सिफारिस गरिएको छ। नेपाल रेडक्रस सोसाइटीले बैदेशिक सहायता परिचालन गर्नुपूर्व समाज कल्याण ऐन २०४९ बमोजिम पूर्व स्वीकृति नलिई विभिन्न परियोजनाहरू विगत लामो समयदेखि सञ्चालन गर्दै आएको अवस्थालाई मध्यनजर गर्दै हालको अवस्था हेर्दा छानबिन समितिले कार्य आरम्भ भएपश्चात् समाजकल्याण परिषद्मा परियोजनाहरू स्वीकृतिका लागि ठूलो संख्यामा दर्ता हुन आएको देखिएको प्रतिवेदनमा छ। अब उप्रान्त, नियमित रूपमा परियोजना स्वीकृतिका लागि परियोजना पेस गर्न निर्देशन दिनुपर्ने। साथै समाज कल्याण ऐन, २०४९ को प्रावधानबमोजिम नेपाल राष्ट्र बैंकमार्फत नेपालका सम्पूर्ण बैंकहरूमा नेरेसोको केन्द्र, प्रदेश, स्थानीयलगायत कुनै पनि तहको कार्यालयको खातामा वैदेशिक सहायता आउनुपर्ने व्यवस्था गर्न पनि सुझाव दिएको छ। पूर्वपदाधिकारीबाट असुलउपर गर्नुपर्ने छानबिन समितिले पूर्वपदाधिकारीहरूले दिएको रकम फिर्ता गर्न पनि ध्यानाकर्षण गराएको छ। नेपाल रेडक्रस सोसाइटीको केन्द्रीय तदर्थ कार्यसमितिको निर्णयले सोसाइटीसँग सम्बन्धित पूर्वपदाधिकारी क्रमशः सञ्जीव थापा, देवरत्न धाख्वा, देवेन्द्रबहादुर प्रधान, हरिप्रसाद न्यौपाने, अजितकुमार शर्मा र भक्त खवासबाट एकमुष्ट नेपाल रेडक्रस सोसाइटीबाट अनरोरियमका रूपमा लिएको रकम फिर्ता बुझाउनुपर्ने भन्ने निर्णय भएको थियो। जसमा देवेन्द्रबहादुर प्रधान, हरिप्रसाद न्यौपाने र अजितकुमार शर्माले जनही १२ लाख ४१ हजार २०७७०९०७ गते चेकमार्फत अनरोरियम रिफन्ड भनी नेपाल रेडक्रस सोसाइटीको नाममा सञ्चालनमा रहेको खाता नं १७०००३७९४०१ मा जम्मा गरेको देखिएको छ। तर, करिब ९२ लाख रुपैयाँ संस्थाको खातामा दाखिला गर्नुपर्ने देखिएकाले उल्लेखित गैरकानुनी रूपमा लिएको रकम असुलउपर गर्न सिफारिस गरिएको छ। समितिले औंल्याएका तथ्यहरू"
अल्पमतमा परेपछि प्रचण्डलाई एक सेकेण्ड पनि सरकारका बस्ने नैतिक आधार छैन : सांसद गैरे,"काठमाडौं : नेकपा एमालेका सांसद ठाकुर गैरेले तत्काल नयाँ सरकार गठनका लागि सहज वातावरण बनाउन प्रधानमन्त्रीलाई आग्रह गरेका छन्। सोमबार प्रतिनिधिसभा बैठकको आकस्मिक समयमा उनले लोकतान्त्रिक शासनमा अल्पमतमा परेपछि एक सेकेण्डपनि सरकारका बस्ने नैतिक आधार नरहने धारणा राखेका हुन्। उनले सरकार घोर अल्पमतमा परेपनि निरोले बाँसुरी बजाए झैं बजाइरहेको दाबी गरे।सरकारको कुरा के गर्नु हामीले बेला बेलामा सुन्दै आएको,पढ्दै आएको आजपनि उद्धरण हुँदै गरेको कुरा रोम जलिरहेको बेला राजा निरोले बाँसुरी बजाएर बसेको भनेको जस्तै देशमा सरकार घोर अल्पमतमा परेको छ, तर बाँसुरी बजाइरहेको छ। सरकार घोर अल्पमतमा परेको छ, यस्तो पनि हुँदोरहेछ कहिले कहिले भनेर गीत गाएर बसिराखेको छ। बरु उडायो सबै सपनाहरु हुरीले भन्ने गीत गाए हुने नि ! गैरेले सरकारले बहुमत गुमाएपछि कुनै धारा,उपधारा खोजेर बस्नु नपर्ने धारणा राखे। आज देशमा यो तहको परिस्थिति बनिरहेको बेला प्रधानमन्त्रीज्यू धारापानी खोज्दै हुनुहुन्छ ,संविधानमा प्वाल खोज्दै हुनुहुन्छ, सरकारलाई अस्थिरतातर्फ, बेथितितर्फ, विभाजनतर्फ लैजान सकिन्छ कि भनेर प्रयत्न गर्दै हुनुहुन्छ र यहीँ सदनमा पनि अनेकन तर्क, विर्तकहरु गर्ने कोसिस गरिँदैछ। सांसद गैरेले भने,देशमा उत्पन्न भएका समस्या समाधान गर्नका लागि,लोकतान्त्रिक शासन व्यवस्थामा सरकार अल्पमतमा परिसकेपछि,सरकारले बहुमत गुमाएपछि कुनै धारा,उपधारा खोज्नुपर्ने कुनै कारण छैन र त्यो भनेको नैतिक रुपले सरकार लोकतान्त्रिक प्रणालीमा बहुमत गुमाएपछि एक मिनेट होइन, सेकेण्डपनि बस्ने कुरा नैतिक आधार रहँदैन। उनले मुलुक प्राकृतिक प्रकोपको विपतीमा परेको भन्दै मुलुकको समस्या समाधानका लागि नयाँ सरकार गठनका लागि सहज वातावरण बनाउन अनुरोध गरे। उनले वर्ष शुरु भएको छोटो समयमा नै ठूलो जनधनको क्षति भएको र जोखिम न्यूनीकरणका लागि प्रभावकारी पहल र व्यवस्थापन हुन नसकेको बताए।"
नयाँ समीकरणअनुसार कोशीमा पनि सरकार पुनर्गठनको तयारी,विराटनगर : केन्द्रमा भएको नयाँ सत्ता समीकरणअनुसार कोशी प्रदेशमा पनि सरकार पुनर्गठन गर्ने तयारी गरिएको छ। कोशी प्रदेशका मुख्यमन्त्री हिक्मत कुमार कार्कीले केन्द्रमा २८ गते नयाँ समीकरणअनुसार नयाँ सरकार बनेपछि त्यसको असर र प्रभावअनुसार कोशी प्रदेशमा सरकार पुनर्गठन हुने बताए। सोमबार विराटनगरमा सञ्चारकर्मीसँग कुरा गर्दै मुख्यमन्त्री कार्कीले तत्कालै कसैलाई सरकारबाट हटाउने आफ्नो चाहना नभए पनि केन्द्रमा नयाँ समीकरण बनेपछि कोशी प्रदेशमा पनि नेपाली कांग्रेससहितको सरकार बन्ने बताए। मुख्यमन्त्री कार्कीले सहमतिको सरकार बनाउने आफ्नो प्रयास भए पनि केन्द्रको समीकरणअनुसार नै प्रदेशमा सरकार बन्ने बताए। नयाँ समीकरणअनुसार सरकार बनेपनि प्रदेशमा रहेका मन्त्रालयको संख्या नबढाइने उनको भनाइ छ। कोशी प्रदेशमा गत बैशाख २७ गते माओवादी केन्द्रका १३ जना सांसदहरूको समर्थनमा एमालेका हिक्मत कार्की मुख्यमन्त्री बनेका थिए। १० सदस्यीय कोशी प्रदेश सरकारमा एमालेबाहेक माओवादीका ३ जना मन्त्री र एक जना राज्यमन्त्री छन्।
बागमती प्रदेश सरकारबाट बाहिरियो एमाले,"हेटौडा : बागमती प्रदेशमा नेकपा एमालेले सरकारलाई दिएको समर्थन फिर्ता लिँदै वर्तमान सरकारमा रहेका मन्त्रीहरुले सामूहिक राजीनामा दिएका छन् । सोमबार बिहान मुख्यमन्त्री शालिकराम जम्मकट्टेललाई सामूहिक राजीनामा बुझाएर एमाले सरकारबाट बाहिरिएको हो । मुख्यमन्त्री जम्मकट्टेलको नेतृत्वको सरकारमा रहेका बागमती एमाले संसदीय दलका नेता तथा आर्थिक मामिला तथा योजनामन्त्री जगन्नाथ थपलिया,वन तथा वातावरणमन्त्री केशवप्रसाद पोखरेल, स्वास्थ्यमन्त्री रामेश्वर श्रेष्ठ,खानेपानी ऊर्जा तथा सिँचाइमन्त्री एकालाल श्रेष्ठ र उद्योग, वाणिज्य तथा आपूर्तिमन्त्री प्रकाश श्रेष्ठ रहेका थिए । एमाले सरकारबाट बाहिरिएसँगै बागमतीमा मुख्यमन्त्री जम्मकट्टेल नेतृत्वको सरकार अल्पमतमा परेको छ । केन्द्रमा एमाले र कांग्रेसबीच भएको सहमतिअनुसार एमालेले प्रदेश सरकारलाई दिएको समर्थन फिर्ता लिएको हो । नेपाली र एमालेले नयाँ गठबन्धनसहित राष्ट्रिय सहमतिको सरकार निर्माण गर्ने सहमति गरेसँगै त्यसको प्रभाव प्रदेश सरकारमा परेको हो।"
"सरकारलाई एमालेको चुनौती : धम्की मात्र नदिनुस्, कुनकुन फाइल खोल्ने हो ? खोल्नुस्","काठमाडौं : नेकपा एमालेले संविधान संशोधन अंकगणितले नभई राष्ट्रिय सहमतिमा हुने बताएको छ। आज प्रतिनिधि सभाको विशेष समयमा बोल्दै एमालेका प्रमुख सचेतक महेश बर्तौलाले राष्ट्रिय सहमति र राष्ट्रिय आवश्यकताले मात्र संविधान संशोधन हुने बताएका हुन्। हिजो संसदमा कुरा चले, यो संसदमा त दुई तिहाई पुर्याउनुहोला तर राष्ट्रिय सभामा देखाइदिन्छौ भनेर। तर, सरकार निर्माणमा एउटा अंक गणित होला। राष्ट्रिय मुद्दामा सबैलाई समेटेर लैजान्छौं उनले भने। उनले सरकार बहुमत हुँदा राजीनामा दिन्छु भन्दै हिँड्ने मन्त्रीहरु सरकार अल्पमतमा परेको बेला राजीनामा पत्र कहाँ पुग्यो भन्दै प्रश्न गरे। उनले माओवादी केन्द्र र रास्वपाका सांसद र मन्त्रीतर्फ इंकित गर्दै फाइल खोल्छु भन्दै धम्की नदिई फाइल खोल्न चुनौति दिए। महत्वपूर्ण मन्त्रालयको जिम्मेवारीमा हुनुहुन्छ। कुनकुन फाइल कसरी खोल्न पर्ने हो खोल्नुस्,यो सदनमा हामी माग गर्न चाहन्छौं सरकारमा जति दिन पदमा रहनुहुन्छ फाइल खोल्नुहोस् । माग गर्न चाहन्छु कुनकुन फाइल कसरी खोल्न पर्ने हो ? खोल्नुहोस्, तपाईंहरुले धम्की मात्र दिएर पुग्छ। उनले भने,यो संसदको हार्डडिक्समा मात्र सीमित छैन हाम्रो दिमागमा पनि छ तपाईंले आज खोल्छु भनेका फाइल किन खोल्नु भएन ? भोलि राष्ट्रिय सरकार बनेपछि तपाईंले त्यो सूचना दिनुपर्छ। प्रधानमन्त्री प्रचण्डले अर्को दाउपेचमा सहभागी भएकाले एमाले सशंकित आफूहरु वर्तमान सरकारलाई बलियो ढंगबाट अघि बढाउन चाहेपनि प्रधानमन्त्री प्रचण्डले अर्को दाउपेचमा सहभागी भएकाले एमाले थप सशंकित भएको उनको भनाई छ। उनले सरकारभित्र रहँदारहँदै एमालेलाई कमजोर बनाउने कामका कारण एमाले सरकारबाट बाहिरिएको र कांग्रेससँग सहकार्य भएको जिकिर गरे। बर्तौलाले संविधानको ७६ (२) अनुसार नै सरकार निर्माण गर्ने जानकारी दिए। उनले प्रधानमन्त्री पुष्पकमल दाहालले सुरुमा ७६ (२) मा विश्वासको मत नपाएको भए उपधारा ३ मा जाने भएपनि त्यसपश्चात तीन पटक विश्वास मत पाएकाले अब २ मा नै जाने उल्लेख गरे। उनले संवैधानिक तथ्यलाई नबङ्गाउनसमेत आग्रह गरे। प्रधानमन्त्री प्रचण्डले बालुवाटारबाट दिन लब्याईंलब्याई मुलुकलाई अस्थीरतातर्फ लैजाने कोसिस जारी रहेको भन्दै उनले राजनीति इमानबाट निर्देशित हुने देखाउन राजीनामा दिनुपर्ने बताए।"
सहकारी विशेष छानबिन समितिलाई गभर्नर अधिकारीले दिए पाँच सुझाव,"काठमाडौं : नेपाल राष्ट्र बैंकका गर्भनर महाप्रसाद अधिकारीले समस्याग्रस्त सहकारीको व्यवस्थापनका लागि संसदीय छानबिन समितिलाई पाँचवटा सुझाव दिएका छन्। सिंहदरबारमा सोमबार बसेको समितिको ११ औं बैठकमा महाप्रसाद अधिकारीले एकलाख सम्मका बचतकर्ता, पाँच लाखसम्मका बचतकर्ता र सो भन्दा बढि बचत गर्ने बचतकर्ता गरि तीन चरणमा वर्गीकरण गरि रकम फिर्ता गर्न सहज हुने सुझाव दिएका हुन्। बैठकपछि सञ्चारकर्मीसँग कुरा गर्दै सहकारी छानबिन समितिका संयोजक सूर्यबहादुर थापाले समस्याग्रस्त सहकारीका सम्बन्धमा विशेष टीम गठन गर्न सकिने सुझाव दिएको जानकारी दिए। थापाका अनुसार गभर्नर अधिकारीले १ लाख,५ लाख र ५ लाख भन्दा बढी बचत गरेका बचतकर्तालाई तीन चरणमा बचन फिर्ता गर्न कार्ययोजना बनाउनुपर्ने ,समस्याग्रस्त सहकारीको सम्बन्धमा निरीक्षण गर्न विशेष टिम बनाउनुपर्नेलगायत पाँचवटा सुझाव दिएका हुन्। समयमा सुपरीवेक्षण नहुँदा सहकारीको अवस्था विकराल हुँदै गएको गभर्नर अधिकारीको बुझाइ रहेको थापाको भनाइ छ। यसैगरी भूगोलको सीमा नराखिएको, असीमित बचत संकलन गर्न दिइएको, नियमनलाई कम महत्व दिएको र सुपरीवेक्षण हुन नसकेका कारणले सहकारीमा समस्या देखिएको धारणा पनि गभर्नर अधिकारीले राखेको थापाले बताए। 'पाँचवटा बुँदामा समस्याग्रस्त सहकारी संस्थाको व्यवस्थापनका लागि सुझाव दिनु भएको छ। त्यो सुझावअनुसार अगाडि बढ्दा सहकारी क्षेत्रका समस्या समाधान गर्न सजिलो हुने छलफल भएको छ। १ लाख, ५ लाख र पाँच लाखभन्दा बढी बचत गरेका बचतकर्ताहरूको तीन चरणमा बचत फिर्ता गर्ने कार्ययोजना बनाइ लागू गर्न सकिन्छ भन्ने सुझाव दिनुभएको छ। समस्याग्रस्त सहकारीको सम्बन्धमा विशेष टिमको प्रस्ताव गर्नु भएको छ,''बैठकपछि थापाले भने,' भूगोलको सीमा नराखिएको ,असिमित बचत संकलन गर्न दिइएको, नियमनकारी निकाय नभएको,सहकारीले नियममा बस्नुपर्ने हो भनेर नियमलाई कम महत्व दिइएको छ। सुपरीवेक्षण हुन नसकेको जस्ता केही कारणहरूले सहकारीको आजको विकराल समस्या देखिएको विषयमा महाप्रसाद अधिकारीले कुरा राख्नु भएको हो।' सहकारी छानबिन संसदीय विशेष समितिले आज नेपाल राष्ट्र बैंकका गभर्नर महाप्रसाद अधिकारीलगायत पदाधिकारीहरूसँग छलफल गरेको हो। छलफलमा गभर्नर अधिकारी,नेपाल बैंकर्स संघका अध्यक्ष सुनिल केसी, कर्जा सूचना केन्द्र लिमिटेडका अध्यक्ष गुणाकार भट्ट,सहकारी सुझाव समितिका डाजयकान्त राउतलगायत अधिकारीहरू सहभागी थिए। समितिले उनीहरूसँग समग्र वित्तीय सहकारी क्षेत्रमा देखा परेको संकटको प्रभावसहितका विषयमा सुझाव माग गरेको छ। छलफलका क्रममा एउटै कर्जा सूचना केन्द्र बनाउन सकिने समेत सुझाव आएको थापाले बताए। समितिले अर्को बैठकमा सहकारी विभागका पूर्व रजिष्टारहरूसँग छलफल गर्ने जनाएको छ । समिति सभापति थापाले सहकारी पीडितको बचत स्वयं सहकारी संस्थाहरूबाटै असुलउपर गर्नुपर्छ भन्नेमा स्पष्ट रहेको जिकिर गरे।"
नागरिकका समस्या समाधानका लागि तत्काल नयाँ सरकार गठन आवश्यक : विद्या भट्टराई,"काठमाडौं : नेकपा एमाले सांसद विद्या भट्टराईले नागरिकहरूका समस्या समाधानका लागि तत्काल नयाँ सरकार गठन हुनुपर्ने बताएकी छन्। सोमबार प्रतिनिधिसभा बैठकमा बोल्दै सांसद भट्टराईले प्राकृतिक प्रकोपबाट मुलुक अस्तव्यस्त हुँदा पनि सरकार कहाँ छ? भन्ने प्रश्न उठेको बताइन्। नेकपा एमालेका सांसद ठाकुर गैरेले तत्काल नयाँ सरकार गठनका लागि सहज वातावरण बनाउन प्रधानमन्त्रीलाई अनुरोध गरे। उनले मुलक प्राकृतिक प्रकोपको बिपतीमा परेको भन्दै मुलुकको समस्या समाधानका लागि नयाँ सरकार गठनका लागि सहज वातावरण बनाउन अनुरोध गरेका हुन्। उनले लोकतान्त्रिक शासनमा सरकार अल्पमतमा परेपछि एक सेकेण्ड पनि सरकारका बस्ने नैतिक आधार नरहने धारणा राखे । उनले वर्षा शरु भएको छोटो समयमा नै ठूलो जनधनको क्षति भएको र जोखिम न्यूनीकरणका लागि प्रभावकारी पहल र व्यवस्थापन हुन नसकेको आरोप लगाए। त्यस्तै सांसदहरूले बाढी पहिरोमा बेपत्ता भएकाहरूको खोजी, घाइतेको निःशुल्क उपचार, राहत र जोखिमयुक्त स्थानमा रहेका नागरिकलाई सुरक्षित स्थानमा सार्न सरकारको ध्यानाकर्षण गराएका थिए । त्यस्तै उनीहरुले बाढी पहिरोबाट क्षतिग्रस्त संरचनाको पुर्ननिर्माण गर्दै सहज आवतजावतको वातावरण बनाउनुपर्नेमा जोड दिएका छन् ।"
संविधानभन्दा पनि दलका नेताहरुको प्रवृतिमा सुधार गरौं : सांसद घर्ती,काठमाडौं : नेकपा माओवादी केन्द्रका सांसद पूर्ण बहादुर घर्तीले कांग्रेसएमालेको समिकरणले देशमा राजनीतिक स्थिरता हुनेमा शंका नै रहेको बताएका छन् । राजनीतिक स्थिरताका लागि संविधानमा सुधार गर्ने भनिएता पनि संविधानभन्दा पनि दलका नेताहरुको प्रवृतिमा सुधार गर्नुपर्ने उनको भनाई छ । सांसद घर्तीले राजनीतिक परिर्वतन सँगै चिन्तनमा रहेको सामन्ति संस्कारलाई संशोधन गरेमात्रै देशले समृद्धिको खाका कोर्न सक्ने धारणा राखे । संसदीय प्रणालीमा सरकार र कुर्सी फेरबदल हुनु स्वभाविक रहेको भन्दै दलहरुको क्रियाकलाप देशको हितमा छ वा छैन भन्ने महत्वपूर्ण रहेको उनको भनाई छ।
माओवादीलाई पनि साथमा लिएर संविधान संशोधन गर्छौं : योगेश भट्टराई,"काठमाडौं : नेकपा एमालेका सचिव योगेश भट्टराईले माओवादीलाई समेत साथमा लिएर आवश्यकताअनुसार संविधान संशोधन गरिने बताएका छन्। सोमबार संसद भवन बानेश्वरमा सञ्चारकर्मीसँग कुरा गर्दै भट्टराईले कांग्रेसएमालेको संख्याले मात्रै संविधान संशोधन नहुने भन्दै माओवादीलगायतका दललाई साथमा लिएर अघि बढ्ने बताए। उनले आफूहरू संविधान संशोधन दुईतिहाई नभई सर्वसम्मत ढंगले गर्ने बाटोमा लाग्ने जिकिर गरे। उनले संविधान संशोधन गर्न सहज नहुने देखिएकाले कांग्रेसएमाले एकैठाउँमा आएको र बाँकी सबै दललाई साथमा लिएर राष्ट्रिय सरकार बनाउने बताए। सरकार गुमेका कारण माओवादी अध्यक्ष पुष्पकमल दाहाल आक्रोशित रहेकाले कांग्रेस र एमालेले सम्झाउने काममात्रै गरेको उनको भनाइ छ। भट्टराईले दाहाललाई माओवादीको संख्याका आधारमा नभइ व्यक्तित्वका आधारमा प्रधानमन्त्री स्वीकारेको भन्दै राष्ट्रिय हितका विषयमा दाहालले साथ दिने दाबी गरे। कांग्रेसएमालेको बाटोमा सबै दलहरू हिंड्न सके शान्तिप्रक्रियालाई निष्कर्षमा पुर्याउने, संविधानलाई गतिशिल बनाउने र मुलुकलाई सही दिशा दिने उनले बताए।"
मंगलबार देशका यी स्थानमा हुने छ वर्षा,"काठमाडौं : मंगलबार देशभर साधारणतया बदली रहने छ। देशका थोरै स्थानहरूमा मेघ गर्जनचट्याङसहित हल्का देखि मध्यम वर्षाको सम्भावना रहेको छ। मौसम पूर्वानुमान महाशाखाका अनुसार कोशी,बागमती र गण्डकी प्रदेशका एकदुई स्थानमा भारी वर्षाको सम्भावना रहेको छ। मंगलबार राति देशभर साधारणतया देखि पूर्णतया बदली रहने छ। कोशी, मधेश, लुम्बिनी,गण्डकी र सुदूरपश्चिम प्रदेशका थोरै स्थानहरू र बाँकी प्रदेशका एक दुई स्थानमा मेघ गर्जनचट्याङसहित हल्का देखि मध्यम वर्षाको सम्भावना रहेको छ। कोशी, मधेश, लुम्बिनी र गण्डकी प्रदेशका एकदुई स्थानमा भारी वर्षाको सम्भावना रहेको छ। साथै कोशी प्रदेशको एकदुई स्थानमा धेरै भारी वर्षाको सम्भावना रहेको छ।"
बिरामीको अवस्था बिग्रिएपछि फरार भए सञ्चालक,"ढल्केवर(धनुषा) : होर्डिङ बोर्ड छ उपचारको। नाममा जोडिएको छ पोलिक्लिनिक। त्यसमा न क्लिनिकको दर्ता प्रमाण। न त कुनै चिकित्सकको नाम। त्यो हो, धनुषाको क्षीरेश्वरनाथ नगरपालिका५ महेन्द्रनगरस्थित सखुवा रोडमा रहेको प्रभात पोलिक्लिनिक एण्ड अकुपञ्चर सेन्टर। त्यही क्लिनिकमा ३६ दिन भर्ना भएकी धनुषाको बटेश्वर गाउँपालिका४ की ६८ वर्षीया गायत्री देवी महतो ओछ्यानमा थलिएकी छिन्। ब्लडप्रेसर र मधुमेहले ग्रसित गायत्री गत वैशाख ११ गते त्यहाँ पोलिक्लिनिकमा भर्ना हुँदा सामान्य अवस्थामै थिइन्। गायत्रीका श्रीमान राम हृदय महतोलाई क्लिनिकका सञ्चालक रामबाबु महतोले बिरामीलाई एक साता मात्रै भर्ना गरे मधुमेह च्वाट्टै पारेर घर फर्काइदिने प्रलोभन देखाएपछि गायत्रीलाई भर्ना गरेका थिए। एक साताका लागि भर्ना गरिएकी गायत्रीलाई त्यहाँ चार सातासम्म राख्दा बिरामीको अवस्था सुधारको साटो झनै बिग्रेको बिरामीका आफन्तजनको आरोप छ। रोजगारीको सिलसिलामा बुटवल बस्दै आएका गायत्रीका छोरा वसन्त भन्छन्, सुरुमा ममीलाई हस्पिटलमा राखिएको भनेर घरबाट मलाई जानकारी गराइयो। अवस्था बिग्रिएको थाहा पाएपछि साथीलाई पठाउँदा फर्जी क्लिनिकमा राखिएको रहेछ। उपचारमा खटिएको भनिएका चिकित्सक पनि नन मेडिकल फिल्डका पो रहेछन्। त्यतिन्जेलसम्म ममीको अवस्था पुरै बिग्रिसकेको थियो। मान्छे चिन्न छाडिसक्नुभको थियो। भर्ना गरिएको पोलिक्लिनिकबाट ३६ औं दिनमा जबरजस्ती बिरामीलाई आफूहरूले काठमाडौं लगेको वसन्त बताउँछन्। काठमाडौंको उपेन्द्र देवकोटा मेमोरीयल हस्पिटलमा चेकजाँचपछि बिरामीको वास्तविक अवस्था र पोलिक्लिनिको बदमासी थाहा भएको उनी सुनाउँछन्। त्यहाँको रिपोर्टले बिरामी अवस्था नाजुक रहेको देखियो, त्यहाँका चिकित्सको भनाइलाई उद्धृत गर्दै वसन्तले भने बिरामीको मस्तिकमा ब्लकेज छ। सुरुमै ल्याइएको भए मेडिसिनबाटै निको पार्न सकिन्थ्यो। अहिले त्यहाँको नशा सुकिसकेको छ। अप्रेसन गर्ने अवस्था पनि रहेन। त्यहाँको सामान्य औषधिले तत्कालै बिरामीलाई केही सुधार भएको उनी बताउँछन्। चिकित्सकको सल्लाहमै घर बिरामीलाई ल्याएर जनकपुरको न्यूरो हस्पिटलमा फ्लोअप गराइरहेको वसन्तको भनाई छ। ममि अहिले मृत्युसँग लडिरहेको उनले दुखेसो पोखे। महेन्द्रनगरको पोलिक्लिनिकमा नक्कली चिकित्सकले उपचार गरेर बिरामीलाई मरणासन्न बनाइदिएको वसन्तको आरोप छ। त्यहाँ ममिलाई जथाभावी हाई पावर र म्याद गुज्रेका औषधिहरू खुवाएका रहेछन्। पैसा कुम्ल्याउने चक्करमा नक्कली चिकित्सकले बिरामीलाई मार्न खोजे, उनले भने। वसन्तले बिरामीलाई ३६ दिनसम्म झुक्याई छलकपट गरी मानव शरीरमा खेलवाड गरेकोले पोलिक्लिनिकका सञ्चालकलाई कानून बमोजिमको कारबाही गरी तत्कालै उक्त पोलिक्लिनिक शिलबन्दी गर्न गृह मन्त्रालय, जिल्ला प्रशासन कार्यालय, जिल्ला प्रहरी कार्यालय, क्षीरेश्वरनाथ नगरपालिकामा उजुरीसमेत गरेका छन्। तर प्रहरी प्रशासन कारवाही गर्नुको साटो पोलिक्लिनिक र त्यसका सञ्चालकलाई संरक्षण गरिरहेको वसन्तले आरोप लगाए। पोलिक्लिनिकको बोर्डमा उल्लेख भएको पान नम्बर पनि फर्जी रहेको पाइएको छ। त्यो नम्बरको रेकर्ड आन्तरिक राजश्व कार्यालयमा नरहेको भेटिएको हो। त्यहाँ बोर्डमा हालेको पान नम्बरको रेकर्ड मिलिरहेको छैन। फर्जी वा टाइपिङ मिस्टेक मध्ये एउटा कारण हुनसक्छ, आन्तरिक राजश्व कार्यालयमा कार्यरत एक कर्मचारीले भने। अहिले पोलिक्लिनिक बन्द गरेर त्यसका सञ्चालक रामबाबु महतो सम्पर्कविहीन छन्। प्रतिक्रियाका लागि पटकपटक फोन सम्पर्क गर्न खोज्दा पनि उनको फोन लागेन। यता धनुषाका प्रहरी प्रवक्ता प्रहरी नायव उपरीक्षक रञ्जन अवा यो केसमा प्रहरी गम्भीरताका साथ अनुसन्धान गरिरहेको बताउँछन्। हामीले अनुसन्धान गरिरहेका छौं। पोलिक्लिनिक र चिकित्सकको विषयमा बुझ्ने ठाउँमा पत्र काटिसकेका छौ। अनुसन्धान भई नै रहेकोले अहिले धेरै कुराहरू भन्न मिल्दैन, प्रहरी नायव उपरीक्षक अवाले भने। क्षीरेश्वरनाथ नगरपालिकाका स्वास्थ्य शाखा संयोजक रामबहादुर यादव घटना भनिएको पोलिक्लिनिकको दर्ता विषयमा नगरपालिकालाई कुनै जानकारी नभएको बताउँछन्। यहाँ दर्ता भएको कुनै प्रमाण छैन। हामी दुईतीन दिन भित्रै प्रशासनसँग समन्वय गरेर केही निचोड निकाल्छौं। अवैध ठहर भयो भने शिलबन्दी गर्छौ। कारबाही हुन्छ, स्वास्थ्य शाखा संयोजक यादवले भने।"
"मनसुनपछिको विपद्मा परी मृत्यु हुनेको संख्या ७४ पुग्यो, ८८ जना घाइते","काठमाडौं : नेपालमा मनसुन सुरु भएयता आज दिउँसोसम्म देशका विभिन्न स्थानमा आएको बाढी, पहिरो, डुबानलगायत विपद्मा परी ७४ जनाको मृत्यु भएको छ भने ८८ जना घाइते भएका छन्। विपद्जन्य घटनामा गरी काठमाडौं उपत्यकामा एक, कोशी प्रदेशमा १८, मधेस प्रदेशमा तीन, बागमती प्रदेशमा चार, गण्डकी प्रदेशमा २२, लुम्बिनी प्रदेशमा १८, कर्णाली प्रदेशमा चार र सुदूरपश्चिम प्रदेशमा चार गरी ७४ जनाको मृत्यु भएको नेपाल प्रहरीका प्रवक्ता प्रहरी नायब महानिरीक्षक दानबहादुर कार्कीले जानकारी दिए। उनका अनुसार घाइते हुनेमध्ये काठमाडौं उपत्यकामा तीन, कोशी प्रदेशमा २१, मधेसमा पाँच, बागमतीमा चार, गण्डकीमा २६, लुम्बिनीमा चार, कर्णालीमा १५ र सुदूरपश्चिममा १० जना गरी जम्मा ८८ जना रहेका छन्। कोशी प्रदेशमा ४१ र गण्डकीमा १२ गरी ५३ जनाको उद्धार गरिएको छ। बाढी पहिरामा परी कोशी प्रदेशमा दुई, बागमतीमा दुई र सुदूरपश्चिममा एक गरी पाँच जना बेपत्ता भएका छन्। बेपत्ताको खोजी कार्य जारी रहेको प्रहरीले जनाएको छ। बाढीका कारण एक सय ६१ घर डुबानमा परेका र ९४ घर, ५३ गोठ, ४१ पुल, एक विद्यालय र दुई सरकारी कार्यालयमा क्षति पुगेको छ भने तीन सय ३५ पशुचौपाया मरेका प्रवक्ता कार्कीले बताए। यस अवधिमा विपद्का घटनाबाट दुई हजार दुई सय ९६ परिवार विस्थापित भएका छन्। बाढी पहिराको जोखिममा रहेका विभिन्न जिल्लाका परिवारलाई सुरक्षित स्थानमा राख्ने, पहिरोमा पुरिएका धनमाल निकालेर सुरक्षा गर्ने कामसमेत विभिन्न निकाय र स्थानीयवासीको समन्वय तथा सहयोगमा भइरहेका र सडकको अवरोध हटाउने कार्यसमेत जारी रहेको प्रहरी प्रधान कार्यालयले जनाएको छ।"
भन्सार छलीका अवैध सामान बरामद,"बुटवल : जिल्ला प्रहरी कार्यालय रुपन्देहीले भन्सार छलेर अवैध रूपमा भारतीय सीमा नाकाबाट ल्याइएका सामानहरू बरामद गरेको छ। जिल्लाका विभिन्न स्थानमा खटेको प्रहरीले टोलीले सोमबार दुई लाख ८२ हजार ७ सय ९० रुपैयाँ बराबरको अवैध चोरी पैठारी गरेर ल्याएका सामानहरू बरामद गरिएको हो। बरामद गरिएका सामानहरू आवश्यक कारबाहीका लागी भैरहवा भन्सार कार्यालय बेलहिया बुझाइएको प्रहरी नायब उपरीक्षक एवं सूचना अधिकारी मनोहर प्रसाद भट्टले जानकारी दिए। साडी, कुर्था सुरुवाल, दौरा सुरुवाल, कोट पाइन्ट, चिनी, प्याज लगायत सामग्रीहरू बरामद गरिएको छ। प्रहरीले रोहणी गाउँपालिका२ निवासी राजमन हरिजन र सोही गाउँपालिका७ निवासी सुरज यादवलाई नियन्त्रण गरेको छ।"
मुग्लिनमलेखु सडक पुन: सञ्चालन,मुग्लिन : पहिरोका कारण अवरुद्ध बनेको मुग्लिनमलेखु सडक दुईतर्फी सञ्चालनमा आएको छ। इलाका प्रहरी कार्यालय मुग्लिनका प्रहरी निरीक्षक निरला भण्डारीका अनुसार पृथ्वीराजमार्गको मुग्लिनमलेखु सडकखण्डअन्तर्गत चितवनको इच्छाकामना३ डहकीखोलामा सोमबार १:३० बजे पहिरो खस्दा सडक अवरुद्ध थियो। पहिरो पन्छाएपछि सडक दुईतर्फी सञ्चालनमा आएको प्रहरी निरीक्षक भण्डारीले जानकारी दिए।
"१९ राजमार्ग अवरुद्ध, १४ वटा सडकखण्ड एकतर्फी सञ्चालनमा","काठमाडौं : भारी वर्षापछिको बाढीपहिरालगायत विपद्का कारण मुलुकका विभिन्न १९ ठाउँमा राजमार्ग पूर्णरुपमा अवरुद्ध हुन पुगेको छ। आज साँझ ६ बजेसम्मको विवरणअनुसार अवरुद्ध रहेका १४ स्थानमा भने एकतर्फी रूपमा सडक सञ्चालनमा ल्याइएको छ। ती सडकका पहिरो पन्छाएर तथा खोलेको बाटो मर्मत गरेर एकतर्फी सञ्चालन गरिएको नेपाल प्रहरीका केन्द्रीय प्रवक्ता प्रहरी नायब महानिरीक्षक दानबहादुर कार्कीले जानकारी दिए। उनका अनुसार कालिकोटको कर्णाली राजमार्ग, सुर्खेतको मदन भण्डारी राजमार्ग, सिमकोट हुम्लाबाट नाम्खा जानेबाटो, जाजरकोट सडकखण्ड, कर्णाली करिडोर, सुर्खेतदैलेख सडकखण्ड, कञ्चनपुरस्थित पूर्वपश्चिम राजमार्ग पूर्णरुपमा बन्द छ। त्यस्तै रोल्पाको सहिद राजमार्ग, रिडिबाग्लुङ सडकखण्ड, स्याउलीवासबाग्दुम्ला, चामेबेँसीशहरलगायतका सडकखण्ड अवरुद्ध रहेका प्रहरी प्रधान कार्यालयले जनाएको छ। त्यस्तै सङ्खुवासभाको कोशी राजमार्ग पनि बन्द नै रहेको जनाइएको छ। पहिराका कारण अवरुद्ध म्याग्दीको बेनीदरबाङ सडक तीन दिनपछि सञ्चालनमा आएको छ । अन्य विभिन्न जिल्लाका १४ स्थानमा पूर्णरूपमा अवरुद्ध रहेकामा एकतर्फी सञ्चालन गरिएको प्रहरी प्रधान कार्यालयले आज साँझ विवरण सार्वजनिक गरेको छ। प्रहरीका अनुसार विभिन्न २७ जिल्लाका सडकमा विपद्बाट प्रत्यक्ष असर पुगेको छ। भक्तपुरको चाँगुनारायण नगरपालिका६ नगरकोटमा पहिरोले अवरुद्ध सडक आज सशस्त्र प्रहरीले पुनःसञ्चालनमा ल्याएको सशस्त्र प्रहरी बल नेपालका प्रवक्ता सशस्त्र प्रहरी नायब महानिरीक्षक कुमार न्यौपानेले जानकारी दिए।"
खोटाङका ग्रामीण सडक अवरुद्ध,"खोटाङ : अविरल वर्षाले जिल्लाका सबै ग्रामीण सडक अवरुद्ध बनेका छन्। वर्षासँगै आएको भलबाढी तथा पहिरोका कच्ची अवस्थामा रहेका अधिकांश ग्रामीण सडक अवरुद्ध बनेका हुन्। ग्रामीण सडक अवरुद्ध भएपछि जिल्लाका स्थानीय तहहरु राष्ट्रिय सडक सञ्जालबाट विच्छेद भएका छन्। स्थानीय तहसँग जोडिएको सबै ग्रामीण सडक अहिलेसम्म कच्ची अवस्थामा रहेकाले समस्या भएको यातायात व्यवसायीले बताएका छन्। जन्तेढुङ्गा, बाराहापोखरी र खोटेहाङ गाउँपालिकाको कच्ची सडक हिलाम्य भएपछि सञ्चालन हुन सकेको छैन। केपिलासगढी र ऐसेलुखर्क गाउँपालिकालगायतका ग्रामीण क्षेत्रमा पनि झरीले बाटो हिलाम्य हुँदा यातायात सञ्चालन हुन नसकेको खोटाङ यातायात प्रालिका महासचिव रामकुमार हिङ्माङको जानकारी दिए। यसबाहेक सगरमाथा लोकमार्गअन्तर्गत दिक्तेलगाईघाट सडक पनि अवरुद्ध छ। यसले जिल्लाबाट तराई जान र तराईबाट जिल्ला आउन समस्या भएको छ। जिल्लाका केही ठाउँमा पहिरो तथा रुखले ग्रामीण सडक अवरुद्ध गरे पनि स्थानीय र प्रहरीले खुलाएको जिल्ला प्रहरी कार्यालयले जनाएको छ। अवरुद्ध ग्रामीण सडक खुलाउने विषयमा स्थानीय तहहरुले पहल नगरेको यातायात व्यवसायीले आरोप लगाएका छन्। राजधानी काठमाडौँ जोड्ने मध्यपहाडी लोममार्ग भने निरन्तर सञ्चालनमा रहेको जिल्ला प्रहरी कार्यालयका प्रमुख प्रहरी नायब उपरीक्षक पुरुषोत्तम खड्काले जानकारी दिए। मध्यपहाडी लोकमार्ग ठाउँठाउँमा झरेको पहिरो प्रभावित बनाएको छ। यसैबीच यही असार २० गतेदेखिको अविरल वर्षाका कारण दिप्रुङ चुइचुम्मा गाउँपालिका७ टेम्मामा एक घर भत्किएको छ। अविरल वर्षाकै कारण टेम्माको एक्लेबरस्थित जगबहादुर मगरको घर भत्किएको हो। पहिरो खस्दा हलेसी तुवाचुङ नगरपालिका३ च्यास्मिटारका अस्तजित राईको घर भत्किएको छ। पहिरोले दिक्तेल रुपाकोट मझुवागढी नगरपालिका१ दिक्तेल थर्पुका रमेश खड्काको घरमा क्षति पुगेको छ। बाढी तथा पहिरोबाट जोगिन उच्च सतर्कता अपनाउन सम्बन्धित निकायले आग्रह गरिरहेका छन्। मनसुनजन्य विपद् व्यवस्थापनका लागि जिल्लास्थित सबै संयन्त्र तयारी अवस्थामा राखिएको जिल्ला विपद् व्यवस्थापन समितिका अध्यक्ष एवं प्रमुख जिल्ला अधिकारी शिवकुमार कार्कीले जानकारी दिए। जिल्लास्थित दशवटै स्थानीय तहले समेत विपद् व्यवस्थापनका लागि आआफ्नो क्षेत्रमा तयारी गरेको पाइएको छ। प्रहरीले गरेको सर्वेक्षणअनुसार दश स्थानीय तह रहेको जिल्लामा मनसुनजन्य विपद् बाढीबाट ८५ घरधुरीको तीन २० र पहिरोबाट चार सय ३९ घरधुरीको एक हजार सात सय ६१ जना मानिस उच्च जोखिममा रहेका छन्। मनसुन सुरु भएसँगै उच्च जोखिममा रहेका स्थानीय बासिन्दालाई मातहतका प्रहरी परिचालन गरेर सतर्कता अपनाउन आग्रह गरिएको प्रनाउ खड्काले जानकारी दिए।"
बैतडीमा वीरभान विष्ट हत्या प्रकरण : पाँचजना पुर्पक्षका लागि कारागार चलान,"बैतडी : बैतडीको पाटन नगरपालिका६का ट्रक चालक वीरभान बिष्टको हत्या अभियोगमा शिक्षिकासहितका पाँचजनालाई पुर्पक्षका लागि कारागार चलान गरिएको छ । बिष्टको हत्या गरेको आरोपमा पक्राउ परेका बिष्टकी बुहारी नाता पर्ने पाटनकै शिक्षिका समेत रहेकी ३६ वर्षीया भागरथी बिष्ट,३८ वर्षीय भरतमोहन बिष्ट, २६ वर्षीय शाशिष पहरी, पाटन१ का १९ वर्षीय राजेन्द्र भट्टराई र १७ वर्षीय किशोर भट्टराईलाई कारागार चलान गरिएको हो । आइतबार जिल्ला अदालतमा भएको थुनछेक बहसपछि अदालतले पाँचैजनालाई पुर्पक्षका लागि कारागार चलान गर्न आदेश दिएको जिल्ला प्रहरी कार्यालय बैतडीका प्रमुख,प्रहरी नायब उपरीक्षक दिपक गिरीले जानकारी दिए । सोही आदेशअनुसार उनीहरुलाई कारगार चलान गरिएको हो । डीएसपी गिरीकाअनुसार पाँचैजना अभियुक्तमध्ये ३६ वर्षीया भागरथी बिष्टलाई जिल्ला कारागार डडेल्धुरा पठाइएको छ । १७ वर्षीय किशोर भट्टराईलाई बाल सुधार गृह दिपायलमा पठाइएको छ भने अन्य तीन जनालाई बैतडी कारागारमा राखिएको छ । गत १ असारको रातिदेखि बेपत्ता भएका ट्रक चालक बिष्टको शव तीन दिनपछि विभत्स हत्या गरेर फालिएको अवस्थामा पाटन नगरपालिकाकै पाटनपञ्चेश्वर सडकखण्डको घाङल खोलामा भेटिएको थियो ।"
अफलाइन राइडिङमा दुर्घटना हुँदा यात्रुको मृत्यु,काठमाडौं : अफलाइन राइडिङमा यात्रु बोकेर दुर्घटना भएपछि फरार रहेका मोटरसाइकल चालक पक्राउ परेका छन्। यही असार १५ गते ललितपुर हात्तीबन बस्ने ३५ वर्षीय अनु गुरुङ गांगबुबाट अफलाइन राइड शेयरिङ मोटरसाइकल चढेर हात्तीबन जाँदै थिइन। चालक थिए जुम्ला चन्दननाथ ८ घर भई हाल काठमाडौ बस्दै आएका २२ वर्षीय तेज रावल। उनले चलाएको मोटरसाइकल जमलस्थित होटल यल्लो प्यागोडा अगाडिको सडकखण्डमा दुर्घटना भयो। मोटरसाइकल दुर्घटना हुँदा सडकमा बजारिएकी अनुलाई पछाडिबाट आएको ३२४ नम्बरको मोटरसाइकलले टाउकोमा ठक्कर दियो। उक्त मोटरसाइकल जुम्ला गुठीचौर ५ का पदम धितालले चलाएका थिए। जिल्ला प्रहरी परिसर काठमाडौंका प्रवक्ता नवराज अधिकारीका अनुसार दुर्घटना पश्चात दुवै चालकहरू फरार भएका थिए। घाइतेलाई प्रहरी वृत्त दरवारमार्गको टोलीले उद्धार गरी ट्रमा सेन्टर पुर्याएको थियो। उपचारको क्रममा गम्भीर घाइते अनु गुरुङको यही असार १८ गते मृत्यु भएको थियो। दुर्घटना गराएर फरार रहेका उनीहरूलाई पक्राउ गर्नका लागी दरवारमार्ग वृत्तले विशेष टोली नै सञ्चालन गरेको थियो। उनीहरूलाई यही असार २१ गते गोंगबु एरियाबाट पक्राउ गरिएको छ। उनीहरू विरुद्ध सवारी ज्यान सम्बन्धी मुद्दामा अनुसन्धान भइरहेको छ। उनीहरूसँगै जुम्ला गुठीचौर ४ का २५ वर्षीय सुरेश अधिकारी पनि पक्राउ परेका छन्।
कोशीमा २ लाख ३२ हजार बढी सवारीसाधनले गरे ट्राफिक नियमको उल्लंघन,"विराटनगर : कोशी प्रदेशमा चालु आर्थिक वर्ष २०८००८१ को ११ महिनामा २ लाख ३२ हजारभन्दा बढी सवारीसाधनले ट्राफिक नियमको उल्लंघन गरेका छन्। चालु आवको जेठसम्ममा नियम उल्लंघन गरेबापत २ लाख ३२ हजार ८ सय ४८ वटा सवारीसाधन कारबाहीमा परेका हुन्। नियम उल्लंघन गर्नेमध्ये ५ हजार ६ सय ५८ वटा मापसे (मादक पदार्थ सेवन) गरेर चलाइएका सवारीसाधन रहेको नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय इटहरीका प्रवक्ता, डीएसपी मोहनविक्रम दाहालले जानकारी दिए। उनका अनुसार उक्त अवधिमा स्वरुप परिवर्तन गरिएका ३ सय २९ वटा बुलेट मोटरसाइकल कारबाहीमा परेका छन्। बुलेट मोटरसाइकल साइलेन्सर पाइप परिवर्तन गरिएको अवस्थामा फेला परेको उनको भनाइ छ। नियमविपरीत चलाइएका सवारीसाधनलाई ट्राफिक प्रहरीले ट्राफिक नियम उल्लंघनको कसुरमा कारबाही गर्ने गरेको छ। कसुरको अवस्था हेरेर एउटा सवारीसाधनलाई ५ सयदेखि १ हजार ५ रुपैयाँसम्म जरिवाना गर्ने गरिएको डीएसपी दाहालले बताए। उनका अनुसार नियम उल्लंघन गर्ने सवारीसाधनलाई कारबाहीको दायरामा ल्याएर जरिवाना गर्दा १५ करोड ७३ लाख ३० हजार रुपैयाँ राजस्व संकलन भएको छ। आर्थिक वर्ष अन्त्य हुँदासम्ममा १७ करोड हाराहारी राजस्व संकलन हुने आकलन गरिएको छ। चालु आवको ११ महिनामा कोशी प्रदेशभित्र ३ हजार १ सय ५६ वटा सवारी दुर्घटना भएका छन्। दुर्घटनामा परेर ३ सय ७७ जनाको मृत्युको छ। ५ हजार ४ सय जना घाइते भएका छन्। ८ वटा चौपाया मरेका छन्। ट्राफिकका अनुसार कोशीको दैनिक औषत मृत्युदर ११२ रहेको छ। कोशी प्रदेशका ट्राफिक प्रहरी प्रमुख, एसपी सरोज पौडेलका अनुसार दुर्घटना र दुर्घटनाबाट भइरहेको क्षति न्यूनीकरण गर्न ट्राफिक प्रहरीले विभिन्न जनचेतनामूलक कार्यक्रमहरु गरिरहेको छ। साथै, नियम उल्लंघन गरेर चलाइएका सवारीसाधनलाई कारबाहीको दायरामा ल्याउने गरिएको उनको भनाइ छ। ट्राफिकले चालु आवको हालसम्म गरेको २९ हजार ६ सय ४७ वटा जनचेतनामूलक कार्यक्रमबाट ७ लाख २८ हजार जनाभन्दा बढी लाभान्वित भएको जानकारी पौडेलले दिए। उनका अनुसार विद्यार्थीलाई लक्षित गरेर विभिन्न चरणमा गरिएका ६ सय ८८ वटा शैक्षिक संस्था केन्द्रित कार्यक्रममा ४० हजार ८ सय ८२ जना विद्यार्थी सहभागी भएका थिए। सामुदायिक सेवामार्फत कक्षा सञ्चालन गर्नेदेखि यातायात व्यवसायी, चालक एवं परिचालक र पैदलयात्रीलाई लक्षित गरेर कक्षहरु सञ्चालन गरिएको एसपी पौडेल बताउँछन्। साथै, अन्तरक्रिया, चेतनामूलक माइकिङ, ओभरटेक सम्बन्धी सचेतना, चालक र यात्रुमैत्री कार्यक्रम सञ्चालन र पर्चा, पम्प्लेट तथा पोष्टर वितरणलाई तीव्र पारिएको उनको भनाइ छ। उनका अनुसार केही समयअघि ट्राफिक सप्ताहसमेत गरिएको थियो। ट्राफिक कारबाहीलाई प्रविधियुक्त बनाउन प्रदेशका ९ जिल्लाका विभिन्न स्थानमा ट्राफिक भाइलेसन रेकर्ड सिस्टम (टिभीआरएस) लागू गरिएको पौडेलले बताए। उनका अनुसार सुनसरीको इटहरी र धरान, मोरङको विराटनगर, झापाको बिर्तामोड र दमक, उदयपुरको त्रियुगा, धनकुटा, इलाम, सोलुखुम्बु, ओखलढुंगा र भोजपुरमा टिभीआरएस लागू गरिएको छ। नियमविपरीत सञ्चालन हुने सवारी साधनलाई विगतमा सडकमै नगदी रसिद थमाएर कारबाही गर्ने गरिएको थियो। तर, यो प्रणाली सुरु भएयता नियम उल्लंघन गर्ने सवारी चालकले टिभीआरएसमा दर्ता भएर बैंकिङ प्रणालीमार्फत राजस्व बुझाएपछि मात्रै कागजपत्र फिर्ता लैजान पाउँछन्। ट्राफिकले सीटी सफारीविद्युतीय रिक्सालाई व्यवस्थित बनाउन कागजपत्र चेकजाँच, चालकलाई प्रशिक्षणलगायतलाई प्राथमिकतामा राखेर विशेष अभियान चलाएको छ। २०८० माघ ७ गतेदेखि सुरु भएको अभियानयता नियम उल्लंघन गर्ने १ हजार ५ सय २९ वटा सफारी ट्राफिक कारबाहीमा परिसकेको एसपी पौडेल बताउँछन्। उनका अनुसार इटहरीमा जडान भएको ट्राफिक लाइटको पालना, पार्किङ व्यवस्थापन, लेन अनुशासनको पालनामा कडाइ, जेब्राक्रस निर्माण, सडक डिभाईडरको व्यवस्थापनलगायतको कार्यमा अधिकतम ट्राफिक प्रहरी परिचालन गरिएको छ। विराटनगरको बरगाछी र उदयपुरको गाईघाटमा ट्राफिक लाइट जडानको प्रक्रिया अघि बढेको उनको भनाइ छ। ट्राफिकको सक्रियतामा मुख्य बजार क्षेत्रमा सडक तथा फुटपाथको अतिक्रमण हटाएर पार्किङ व्यवस्थापन, लापसे (लागू पदार्थ सेवन) चेकजाँच, विभिन्न सडकमा ५१ वटा सीसी क्यामेरा जडान, एनपीआर क्यामेरा जडान र उदयपुर हुँदै लामो दूरीमा चल्ने ११ वटा सवारीसाधनमा जीपीएससीसी टिभी जडान गरिएको छ। विभिन्न समयमा चेकजाँच गरेर लापसे गरी सवारी चलाउने १ सय ३ जना चालकलाई कारबाहीको दायरामा ल्याइएको जानकारी पौडेलले दिए। उनका अनुसार सवारी आवागमनलाई व्यवस्थित र सडक सुरक्षालाई प्रभावकारी बनाउँदै दुर्घटना एवं जनधनको क्षति न्यूनीकरण गर्न तथा यात्रुलाई सुरक्षाको प्रत्याभूति दिलाउन विभिन्न स्थानमा रोड सेक्युरिटी चेकपोइन्ट कन्सेप्ट (आरएससीसी) सञ्चालन गरिएको छ। इलामको जोरकलश, किटेनी, झापाको तारबारी, धनकुटाको मूलघाट, सुनसरीको सखुवागाछी, कटान र दुहवीमा आरएससीसी सञ्चालनमा छन्। ट्राफिक प्रहरीले चोरीका सवारीसाधन पत्ता लगाएर नियन्त्रणमा लिन २०८० पुस १९ गतेदेखि भीएसयू शाखा सञ्चालनमा ल्याएको छ। चोरी भएकामध्ये हालसम्म २१ वटा मोटरसाइकल, ६ वटा ४ पांग्रे र १ वटा ३ पांग्रे गरेर २८ वटा सवारीसाधन फेला पारिएको पौडेलले बताए। उनका अनुसार ८ वटा सम्बन्धित धनीलाई बुझाइएको छ भने अन्य अनुसन्धानकै प्रक्रियामा छन्। दुर्घटना रोक्न रातको समय तथा हुस्सु लागेका बेला परबाटै टल्किने एवं प्रष्टसँग देख्न सकिने रिफ्लेक्टर २१ हजार ७० वटा सवारीसाधनमा टाँसिएको उनले बताए। सडकमा ढिलो गतिमा कुद्ने सवारीमा रिफ्लेक्टर राख्ने गरिएको छ। रातको समय बल्ने क्याट आई प्रदेशभित्र ५६ किलोमिटर सडकमा राखिएको छ। पहाडी तथा घुमाउरो सडकमध्ये १ सय ८ स्थानमा कन्भेक्स मिरर राखिएको र यसले घुमाउरो सडकमा गुडिरहेका सवारीसाधन पत्ता लगाउन मद्धत गर्ने एसपी पौडेलले बताए। उनका अनुसार लामो दूरीका यात्रुवाहक सवारीसाधनमा चालक परिवर्तन भएनभएको चेकजाँच गर्न तथा नेपालबाट भारततर्फ बाहिरिने र भारतबाट नेपाल भित्रिने सवारीसाधनको नियमन गर्न ट्राफिक कम्युनिकेसन एप्स प्रयोगमा ल्याइएको छ। सुनसरीको कोशी कटान, भन्टाबारी, विराटनगरको रानी, झापाको तारबारी, काँकडभिट्टा र इलामको पशुपतिनगरमा एप्स प्रयोगमा ल्याइएको हो। दुर्घटना न्यूनीकरण र ट्राफिक व्यवस्थापनका लागि लेन अनुशासनको पालना, ट्राफिक सचेतना कार्यक्रमलाई तीव्रता, सवारीसाधनको गति तथा मापसे र लापसे चेकजाँच, प्रयोजनविपरीत सञ्चालन हुने सवारी नियन्त्रण, भारवान क्षमता कार्यान्वयन, राजमार्ग गस्ती परिचालन, कागजपत्र चेकजाँच, फुटपाथ एवं पार्किङ व्यवस्थापनलाई प्राथमिकतामा राखेर काम गरिएको उनको भनाइ छ। ट्राफिकले सवारीसाधनमा भाडादरको पारदर्शिता, आरक्षण सिट र टाइम कार्डको कार्यान्वयनको अवस्था अनुगमन गर्दै यात्रुका सामानको सुरक्षा, प्रयोजनविपरीतको सञ्चालनलाई निरुत्साहित, चालकको स्वास्थ्य परीक्षण, ट्राफिक संकेत तथा जानकारीमूलक बोर्डहरुको व्यवस्था एवं सडकका हाटबजार स्थानान्तरणतर्फ ध्यान दिइरहेको पौडेलले बताए।"
तोलामा चार सयले घट्यो सुनको मूल्य,काठमाडौं : सुनको मूल्य तोलामा चार सयले घटेको छ । नेपाल सुनचाँदी व्यवसायी महासंघका अनुसार आइतबार प्रतितोला १ लाख ४५ हजार चार सयमा कारोबार भएको छापावाला सुन आज १ लाख ४५ हजारमा कारोबारका निम्ति मूल्य निर्धारण भएको छ । आइतबार प्रतितोला १ लाख ४४ हजार सात सयमा कारोबार भएको तेजाबी सुनको भाउ आज १ लाख ४४ हजार सात सय कायम भएको हो। महासंघले चाँदीको मूल्य भने स्थिर रहेको जनाएको छ । आइतबार १ हजार आठ सय ९० मा एक तोला चाँदी खरिदबिक्री भएको थियो ।
बिरामीको अवस्था बिग्रिएपछि फरार भए सञ्चालक,"ढल्केवर(धनुषा) : होर्डिङ बोर्ड छ उपचारको। नाममा जोडिएको छ पोलिक्लिनिक। त्यसमा न क्लिनिकको दर्ता प्रमाण। न त कुनै चिकित्सकको नाम। त्यो हो, धनुषाको क्षीरेश्वरनाथ नगरपालिका५ महेन्द्रनगरस्थित सखुवा रोडमा रहेको प्रभात पोलिक्लिनिक एण्ड अकुपञ्चर सेन्टर। त्यही क्लिनिकमा ३६ दिन भर्ना भएकी धनुषाको बटेश्वर गाउँपालिका४ की ६८ वर्षीया गायत्री देवी महतो ओछ्यानमा थलिएकी छिन्। ब्लडप्रेसर र मधुमेहले ग्रसित गायत्री गत वैशाख ११ गते त्यहाँ पोलिक्लिनिकमा भर्ना हुँदा सामान्य अवस्थामै थिइन्। गायत्रीका श्रीमान राम हृदय महतोलाई क्लिनिकका सञ्चालक रामबाबु महतोले बिरामीलाई एक साता मात्रै भर्ना गरे मधुमेह च्वाट्टै पारेर घर फर्काइदिने प्रलोभन देखाएपछि गायत्रीलाई भर्ना गरेका थिए। एक साताका लागि भर्ना गरिएकी गायत्रीलाई त्यहाँ चार सातासम्म राख्दा बिरामीको अवस्था सुधारको साटो झनै बिग्रेको बिरामीका आफन्तजनको आरोप छ। रोजगारीको सिलसिलामा बुटवल बस्दै आएका गायत्रीका छोरा वसन्त भन्छन्, सुरुमा ममीलाई हस्पिटलमा राखिएको भनेर घरबाट मलाई जानकारी गराइयो। अवस्था बिग्रिएको थाहा पाएपछि साथीलाई पठाउँदा फर्जी क्लिनिकमा राखिएको रहेछ। उपचारमा खटिएको भनिएका चिकित्सक पनि नन मेडिकल फिल्डका पो रहेछन्। त्यतिन्जेलसम्म ममीको अवस्था पुरै बिग्रिसकेको थियो। मान्छे चिन्न छाडिसक्नुभको थियो। भर्ना गरिएको पोलिक्लिनिकबाट ३६ औं दिनमा जबरजस्ती बिरामीलाई आफूहरूले काठमाडौं लगेको वसन्त बताउँछन्। काठमाडौंको उपेन्द्र देवकोटा मेमोरीयल हस्पिटलमा चेकजाँचपछि बिरामीको वास्तविक अवस्था र पोलिक्लिनिको बदमासी थाहा भएको उनी सुनाउँछन्। त्यहाँको रिपोर्टले बिरामी अवस्था नाजुक रहेको देखियो, त्यहाँका चिकित्सको भनाइलाई उद्धृत गर्दै वसन्तले भने बिरामीको मस्तिकमा ब्लकेज छ। सुरुमै ल्याइएको भए मेडिसिनबाटै निको पार्न सकिन्थ्यो। अहिले त्यहाँको नशा सुकिसकेको छ। अप्रेसन गर्ने अवस्था पनि रहेन। त्यहाँको सामान्य औषधिले तत्कालै बिरामीलाई केही सुधार भएको उनी बताउँछन्। चिकित्सकको सल्लाहमै घर बिरामीलाई ल्याएर जनकपुरको न्यूरो हस्पिटलमा फ्लोअप गराइरहेको वसन्तको भनाई छ। ममि अहिले मृत्युसँग लडिरहेको उनले दुखेसो पोखे। महेन्द्रनगरको पोलिक्लिनिकमा नक्कली चिकित्सकले उपचार गरेर बिरामीलाई मरणासन्न बनाइदिएको वसन्तको आरोप छ। त्यहाँ ममिलाई जथाभावी हाई पावर र म्याद गुज्रेका औषधिहरू खुवाएका रहेछन्। पैसा कुम्ल्याउने चक्करमा नक्कली चिकित्सकले बिरामीलाई मार्न खोजे, उनले भने। वसन्तले बिरामीलाई ३६ दिनसम्म झुक्याई छलकपट गरी मानव शरीरमा खेलवाड गरेकोले पोलिक्लिनिकका सञ्चालकलाई कानून बमोजिमको कारबाही गरी तत्कालै उक्त पोलिक्लिनिक शिलबन्दी गर्न गृह मन्त्रालय, जिल्ला प्रशासन कार्यालय, जिल्ला प्रहरी कार्यालय, क्षीरेश्वरनाथ नगरपालिकामा उजुरीसमेत गरेका छन्। तर प्रहरी प्रशासन कारवाही गर्नुको साटो पोलिक्लिनिक र त्यसका सञ्चालकलाई संरक्षण गरिरहेको वसन्तले आरोप लगाए। पोलिक्लिनिकको बोर्डमा उल्लेख भएको पान नम्बर पनि फर्जी रहेको पाइएको छ। त्यो नम्बरको रेकर्ड आन्तरिक राजश्व कार्यालयमा नरहेको भेटिएको हो। त्यहाँ बोर्डमा हालेको पान नम्बरको रेकर्ड मिलिरहेको छैन। फर्जी वा टाइपिङ मिस्टेक मध्ये एउटा कारण हुनसक्छ, आन्तरिक राजश्व कार्यालयमा कार्यरत एक कर्मचारीले भने। अहिले पोलिक्लिनिक बन्द गरेर त्यसका सञ्चालक रामबाबु महतो सम्पर्कविहीन छन्। प्रतिक्रियाका लागि पटकपटक फोन सम्पर्क गर्न खोज्दा पनि उनको फोन लागेन। यता धनुषाका प्रहरी प्रवक्ता प्रहरी नायव उपरीक्षक रञ्जन अवा यो केसमा प्रहरी गम्भीरताका साथ अनुसन्धान गरिरहेको बताउँछन्। हामीले अनुसन्धान गरिरहेका छौं। पोलिक्लिनिक र चिकित्सकको विषयमा बुझ्ने ठाउँमा पत्र काटिसकेका छौ। अनुसन्धान भई नै रहेकोले अहिले धेरै कुराहरू भन्न मिल्दैन, प्रहरी नायव उपरीक्षक अवाले भने। क्षीरेश्वरनाथ नगरपालिकाका स्वास्थ्य शाखा संयोजक रामबहादुर यादव घटना भनिएको पोलिक्लिनिकको दर्ता विषयमा नगरपालिकालाई कुनै जानकारी नभएको बताउँछन्। यहाँ दर्ता भएको कुनै प्रमाण छैन। हामी दुईतीन दिन भित्रै प्रशासनसँग समन्वय गरेर केही निचोड निकाल्छौं। अवैध ठहर भयो भने शिलबन्दी गर्छौ। कारबाही हुन्छ, स्वास्थ्य शाखा संयोजक यादवले भने।"
"अविरल वर्षापछि बाढीपहिरो : ८६ घरमा क्षति, ७० जनाको मृत्यु, पाँच बेपत्ता","काठमाडौँ : अविरल वर्षाका कारण आएको बाढी पहिरोलगायत विपदमा परी हालसम्म ७० जनाले ज्यान गुमाएका छन्। केन्द्रीय प्रहरी प्रवक्ता एवं प्रहरी नायब महानिरीक्षक दानबहादुर कार्कीले जेठ २८ देखि आज बिहानसम्म बाढी पहिरामा परेर ७० जनाको मृत्यु, ८६ जना घाइते र पाँच जना बेपत्ता भएको जानकारी दिए। घाइतेको स्थानीय अस्पतालमा उपचार भइरहेको प्रहरीले जनाएको छ। उक्त अवधिमा बाढी पहिराका नौ सय ६६ घटना घटेका छन्। त्यसमा ८६ घरमा क्षति पुगेको र तीन सय ३५ पशु चौपायको मृत्यु भएको छ। भारी वर्षाका कारण आज पनि देशभरकै जनजीवन प्रभावित भएको छ। यो अवधिमा चार हजार सात सय ९० प्रहरी बाढीपहिरामा परिचालन गरिएको र रु नौ करोड ५६ लाख ७४ हजार दुई सय ५० मूल्य बराबरको क्षति पुगेको प्रहरी प्रधान कार्यालयले जनाएको राससमा उल्लेख छ।"
संक्रमणकालीन न्यायसँगसम्बन्धी विषयलाई पीडितमैत्री बनाएर छिटो टुंग्याउनुपर्छ : मानव अधिकार आयोग,"काठमाडौं : राष्ट्रिय मानवअधिकार आयोगले संक्रमणकालीन न्यायसँगसम्बन्धी विषयलाई पीडितमैत्री बनाएर छिटो टुङ्गो लगाउनुपर्नेमा जोड दिएको छ । सोमबार ललितपुरमा सरोकारवालासँग छलफल गर्दै आयोगका अध्यक्ष तपबहादुर मगरले आयोगले दिएका सुझावका आधारमा संक्रमणकालीन न्यायसँगसम्बन्धी विषयलाई पीडितमैत्री बनाएर छिटो टुङ्गोमा पुराउनुपर्ने बताएका हुन्। उनले संक्रमणकालीन न्यायसम्बन्धी विधेयकलाई अन्तराष्ट्रिय सिद्धान्त, सर्वोच्च अदालतको आदेश र आयोगको सिफारिस बमोजिम संशोधन गर्न पटक पटक सुझाव दिएको धारणा राखे। आयोगले गम्भीर प्रकृतिका बेपत्ता, गैरन्यायिक हत्या, अपहरण, यातना, बलात्कार, तथा यौन हिंसासम्बन्धी मुद्दामा आममाफी दिने कार्य नगर्न नगराउन पनि ध्यानाकर्षण गराउँदै आएको उनले बताए। अध्यक्ष मगरले द्वन्द्वकालीन अवस्थामा सहभागी भएका व्यक्ति, पीडित, सरकार लगायतको साझा प्रयास बेगर संक्रमणकालीन न्यायलाई टुङ्गोमा पुराउन कठिन हुने जिकिर गरे। उनले आयोगले द्वन्द्वकालीन मुद्दाहरु अध्ययन गरिरहेको र आवश्यकता अनुसार राज्यलाई निर्देशन दिइएको तर आदेश कार्यान्वयनमा समस्या देखिएको बताए।"
कालीकोटमा ठगी गर्दै हिँड्ने महिला पक्राउ,कालीकोट : जिल्लाको तिलागुफा नगरपालिकामा ठगी गर्दै हिँड्ने महिला पक्राउ परेकी छन्। पक्राउ पर्नेमा बारा जिल्ला कलैया उपमहानगरपालिका२ बस्ने वर्ष ३६ कि हजरुन खातुन रहेकी छन्। आफूलाई दुर्गामाता बताउँदै बाँझोपन भएका महिलाहरूको बाँझो पन हटाइदिन्छु भनेर ठगी गरेको आरोपमा महिलालाई प्रहरीले पक्राउ गरेको हो। उनले तीन लाख ४४ हजार बराबरको नगद तथा गरगहना ठगी गरेको आरोपमा सुर्खेतबाट पक्राउ गरिएको जिल्ला प्रहरी कार्यालय कालीकोटका प्रहरी नायब उपरीक्षक अर्जुन केसीले बताए। जिल्ला अदालतबाट म्याद थप लिई आवश्यक अनुसन्धान कार्य भइरहेको प्रहरीले जनाएको छ।
"घरमा बाढी पस्दा ७ महिने शिशुको डुबेर मृत्यु, एक जना बेपत्ता","महेन्द्रनगर : कञ्चनपुरमा घरभित्र बाढी पस्दा डुबेर शिशुको मृत्यु भएको छ। कृष्णपुर नगरपालिका१ पहरियामा आइतबार घरभित्र पसेको बाढीमा डुबेर सात महिनाका सोनु धानुकको मृत्यु भएको हो। राति सुतिरहेका बेला शिशु ओछ्यानबाट भुइँमा खस्दा पानीमा डुबेर शिशुको मृत्यु भएको जिल्ला प्रहरी कार्यालयका प्रहरी उपरीक्षक चक्रराज जोशीले जानकारी दिए। त्यसैगरी बेल्डाँडी गाउँपालिका३ वैवाहका २३ वर्षीय डम्बर चौधरी बाढीमा बगेर बेपत्ता भएका छन्। प्रहरी र स्थानीयको सहयोगमा अहिले उनको खोजी भइरहेको छ। एक हजार सात सय घर डुबान दुई दिनदेखिको वर्षाका कारण कञ्चनपुरमा हालसम्म एक हजार सात सय ५० घर डुबानमा परेका छन्। आइतबार रातिदेखि भीमदत्त, वेदकोट, दोधारा चाँदनी र पुर्नवास नगरपालिका तथा बेल्डाँडी गाउँपालिकाका सयौं घर डुबानमा परेका छन्। नेपाल प्रहरी, सशस्त्र प्रहरी बल र नेपाली सेनाले आइतबार राति बाढीमा फसेका ३९ जनाको उद्धार गरेको प्रहरी उपरीक्षक जोशीले जानकारी दिए। जिल्लाभर डुबानमा परेकाको उद्धारका लागि ठाउँ ठाउँमा सुरक्षाकर्मी परिचालन गरिएको छ। 'हालसम्म एक हजार सात सय ३८ जनालाई सुरक्षित स्थानमा लगिएको छ,' उनले भने। कञ्चनपुरका नौवटै स्थानीय तह बाढी र डुबानबाट प्रभावित छन्। भीमदत्त नगरपालिका, दोधारा चाँदनी, वेदकोट र पुर्नबास नगरपालिका तथा बेल्डाँडी गाउँपालिका बाढीबाट बढी प्रभावित छन्। त्यसैगरी आइतबार मध्यरातमा पूर्वपश्चिम राजमार्गअन्तर्गत भाँसीदैजी खण्डको सुडा चोकमा बाढीले कल्भर्ट भत्काउँदा यातायात सेवा प्रभावित भएको छ। यहाँ अहिले वैकल्पिक सडक प्रयोग गरेर सवारीसाधन सञ्चालन भइरहेका छन्। दोधाराचाँदनी नगरपालिका१० कुतियाकवरलगायत क्षेत्रमा महाकाली र जोडबुढा नदीको बाढी बस्तीमा पसेको छ। बाढी पीडित वडा कार्यालय, विद्यालय र आफन्तकहाँ आश्रय लिइरहेको प्रहरीले जनाएको छ। महाकालीको सतह बढेपछि शारदा ब्यारेजका सबै ढोका खोलिए आइतबार राति महाकालीमा पानीको सतह चार लाख क्युसेक नाघेको थियो। पानीको सतह अहिले घटेर दुई लाख ८८ हजार क्युसेक पुगेको छ। महाकालीमा पानीको सतह बढेपछि तीन दिनदेखि बनबासास्थित शारदा ब्यारेजका नेपालतर्फका २४ वटै ढोका खोलिएका छन्। महाकालीमा २०७८ कात्तिकमा सबैभन्दा बढी पाँच लाख ४७ हजार क्युसेक पानी मापन गरिएको थियो। यहाँ तीन दिनदेखि पुलमा सवारीसाधन चलाउन रोक लगाइएको प्रहरी उपरीक्षक जोशीले जानकारी दिए।"
खनीयाघाटनाग्लीवाङ सडक स्तरोन्नति,"बेनी : पर्वतको जलजला गाउँपालिका८ को खनीयाघाटडमुवाखोलानाग्लीवाङ सडक स्तरोन्नति भएको छ। २०६४ सालमा मार्ग खोलिएको यो सडक गण्डकी प्रदेश सरकार र जलजला गाउँपालिकाको साझेदारीमा स्तरोन्नति भएको हो। प्रदेश सरकार र गाउँपालिकाको ५०५० प्रतिशत लागत साझेदारीमा मार्ग खुलेको १६ वर्षपछि सडक स्तरोन्नति गरिएको जलजला८ का वडाध्यक्ष हरिविकास जिसीले बताए। साँघुरो र अप्ठ्यारो सडक तथा घुम्तीलाई फराकिलो बनाएर पर्खाल र नाली निर्माण गर्नुका साथै सडक ढलान भएको छ, उनले भने, डमुवाखोलादेखि नाग्लीवाङसम्मको ३ किलोमिटर भित्रको सडकलाई स्तरोन्नति गरिएको हो। सडक विस्तार, नाली र पर्खाल निर्माणका साथै ढलानका लागि दुई करोड रुपैयाँ बजेट विनियोजन भएको यस आयोजना निर्माणका लागि २०८० मंसिरमा साहनासक्षम जेभीले १ करोड ३३ लाख ५५ हजार २१८ रुपैयाँमा ठेक्का सम्झौता गरेको थियो। गाउँपालिकाका प्राविधिक बिगनेस रेग्मीका अनुसार ६६४ मिटर ढलान, नाली, १०५ घनमिटर पलम पर्खाल, १३० घनमिटर ग्याबिन पर्खाल निर्माण भएको छ। यसअघि ४ मिटर फराकिलो सडकलाई विस्तार गरेर ६ देखि ७ मिटर फराकिलो बनाइएको छ। सडक स्तरोन्नति भएपछि स्थानीयबासीलाई आवतजावत गर्न, कृषि उपज ढुवानी गर्न, निर्माण सामग्री तथा दैनिक उपभोग्य सामान आपूर्ति गर्न सहज भएको छ। अप्ठ्यारो ठाउँको सडक ढलान, फराकिलो बनाएपछि यात्रावअधि छोटिएको, सहज र सुरक्षित भएको स्थानीयबासीले बताए। यसअघि गाउँपालिकाको ५० लाख बजेटमा अप्ठ्यारो ठाउँमा ५०० मिटर सडक ढलान गरिएको थियो। नाग्लीवाङ र छिमेकी वडा बनौका एक हजार भन्दा बढी घरधुरीले यो सडक प्रयोग गर्छन्। राष्ट्रिय राजमार्ग कालीगण्डकी कोरीडोरमा पर्ने डमुवाखोलादेखि नाग्लीवाङ हुँदै लुप्राङ जोड्ने यो सडक ११५ किलोमिटर लामो छ। सडक पूर्ण रुपमा स्तरोन्नतिका लागि ४८ करोड रुपैयाँ लागत अनुमान गरिएको विस्तृत परियोजना प्रतिवेदन (डीपीआर) तयार पारेर स्रोतको खोजी गरिएको गाउँपालिकाका अध्यक्ष राजुप्रसाद आचार्यले बताए। प्रदेश र संघीय सरकारसँग सडक स्तरोन्नतिका लागि योजना र बजेट प्रस्ताव गरेको गाउँपालिकाले जनाएको छ।"
खोलामा डुबेर दुई जनाको मृत्यु,झापा : झापामा एक बालकसहित दुई जनाको डुबेर मृत्यु भएको छ। झापा गाउँपालिका२ स्थित सानो माई खोलामा डुबेर सोही ठाउँका सडकवाडी गाउँ निवासी रहमान आलमका अढाई वर्षका छोरा दिलसाद आलमको मृत्यु भएको जिल्ला प्रहरी कार्यालय झापाले जनाएको छ। घर अगाडि रहेको माई खोलामा डुबेर ती बालकको सोमबार बिहान ११ बजे मृत्यु भएको प्रहरीले जनाएको छ। प्रहरीले बालकको शवको कानुनी प्रक्रिया पूरा गरी पोस्टमार्टमको लागि प्रादेशिक अस्पताल भद्रपुर पठाएको थियो। त्यस्तै बाह्रदशी गाउँपालिका२ स्थित राजगढ निवासी ६५ वर्षीय मोहन राजवंशीको स्थानीय पैनीमा डुबेर मृत्यु भएको हो। स्थानीयले आइतबार राति साढे ९ बजे डुबेको अवस्थामा उनको शव पैनीबाट बाहिर निकालेका थिए। उनको शव नजिकै साइकल समेत फेला परेको थियो। प्रहरीले घटनाको बारेमा अनुसन्धान गरिरहेको जनाइएको छ।
"कञ्चनपुरमा बाढीमा डुबेर दुई किशोरीको मृत्यु, एक बेपत्ता",महेन्द्रनगर : कञ्चनपुरमा बाढीमा डुबेर दुई किशोरीको मृत्यु भएको छ। बाढीमा डुबेर एक किशोरी बेपत्ता भएकी छन्। पुनर्वास नगरपालिका५ रातोखालीकी १५ वर्षीया सिर्जना बोगटी र १५ वर्षीया लक्ष्मी बोगटीको आज दिउँसो घर नजिकै डुबेर मृत्यु भएको जिल्ला प्रहरी कार्यालयका प्रहरी उपरीक्षक चक्रराज जोशीले जानकारी दिए। सिर्जना र लक्ष्मीको शव भेटिएको छ भने आरती बोगटीको अवस्था अज्ञात छ। उनीहरूसँगै रहेकी १२ वर्षीया अञ्जली बोगटी भने बाँच्न सफल भएकी छन्। प्रहरीले आरतीको खोजी गरिरहेको छ। चारैजना गाउँमा एउटा टोलबाट अर्को टोल जाँदै गर्दा बाटोमा बाढीमा डुबेका प्रहरीले जनाएको छ। दुई दिनदेखि लगातार वर्षा हुँदा कञ्चनपुरको अधिकाकांश क्षेत्र डुबानमा परेको छ। बाटाघाटा सबै डुबानमा परेकाले घर बाहिर निस्किन सकिने अवस्था छैन। यसअघि आइतबार घरभित्र बाढी पस्दा डुबेर कृष्णपुर नगरपालिका१ पहरियामा सात महिनाको सोनु धानुकको मृत्यु भएको थियो भने बेल्डाँडी गाउँपालिका३ वैवाहका २३ वर्षीय डम्बर चौधरी चौधर नदीको बाढीमा बगेर बेपत्ता भएका थिए।
"कैलाली र कञ्चनपुर डुवानमा, ६४१ परिवार विस्थापित","धनगढी : वर्षासँगै आएको बाढी र डुवानले कैलाली र कञ्चनपुरमा ६४१ परिवार प्रभावित भएका छन् । शनिबारदेखिको वर्षापछि आएको बाढी बस्तीमा पसेपछि दुवै जिल्लाका बाढी तथा डुवानबाट प्रभावित परिवारलाई सुरक्षित स्थानमा सारिएको छ । सुदूरपश्चिमका प्रहरी प्रमुख प्रहरी नायब महानिरीक्षक (डीआईजी) रबिन्द्र केसीले दुवै जिल्लाका ६४१ परिवारका २३ सय १५ जनालाई सुरक्षित स्थानमा सारिएको जानकारी दिए । उनीहरूलाई सामुदायिक विद्यालय र सामुदायिक भवनमा राखिएको छ । कञ्चनपुरमा ५११ परिवारका १७ सय २८ जना र कैलालीमा १३० परिवारका ५८७ जनालाई सुरक्षित स्थानमा सारिएको डीआईजी केसीले बताए । आइतबार साँझदेखि वर्षा हुने क्रम बढेपछि राति प्रभावितहरुको संख्या समेत बढेको थियो । कञ्चनपुरका विभिन्न स्थानमा नदी तथा खोलाको भंगालोमा फसेका २९ जनाको सकुशल उद्दार समेत गरिएको डीआईजी केसीले जानकारी दिए । अहिलेसम्म कञ्चनपुरमा घरभित्र जमेको पानीमा डुबेर ७ महिनाको शिशुको मृत्यु तथा कैलाली र कञ्चनपुरमा नदीमा डुबेर दुईजना बेपत्ता भएको बाहेक थप मानवीय क्षति नभएको प्रदेश प्रहरी कार्यालयले जनाएको छ । डीआईजी केसीले बाढी,पहिरो तथा डुवानबाट प्रभावित भएकाहरूको उद्धारका लागि प्रदेशभर दुई हजार तीन सय भन्दा बढी प्रहरी परिचालन गरिएको जानकारी दिए । सोमबार बिहान बसेको प्रदेश सुरक्षा समितिको बैठकले बाढी, पहिरो र डुबानबाट प्रभावित भएकाहरुको उद्धारलाई तीव्रता दिने, उनीहरुको व्यवस्थापनसँगै खानपानमा समेत विशेष ख्याल गर्ने तथा उद्दार तथा राहतमा सुरक्षा निकायसँगै राजनीतिक संयन्त्रलाई समेत सक्रिय बनाउने निर्णय भएको छ । जिल्ला प्रहरी कार्यालय कैलालीका अनुसार बाढी तथा डुबानबाट कैलालीको पूर्वी भूभाग बढी प्रभावित भएको छ । कैलालीका प्रमुख प्रहरी उपरीक्षक (एसपी) पदमबहादुर बिष्टले कान्द्रा र काँडा नदीका कारण भजनी नगरपालिका र जोशीपुर गाउँपालिका क्षेत्र डुबानमा परेको जानकारी दिए । उनका अनुसार भजनी नगरपालिकाका वडा नम्बर ५ र ७, जोशीपुर गाउँपालिकाका वडा नम्बर ३ र ८ तथा टीकापुर नगरपालिकाको वडा नम्बर ६ बाढी र डुबानका कारण प्रभावित भएका छन् ।धनगढी उपमहानगरपालिकाका वडा नम्बर १८ र १९ तथा गौरीगंगा नगरपालिकाका केही वडा समेत डुबानमा परेका छन् । ती ठाउँमा पनि रातिदेखि नै उद्धारको कार्य जारी रहेको एसपी विष्टले बताए ।"
वर्षाका कारण सडक अवरुद्ध,"रसुवा : चार दिनदेखिको निरन्तर वर्षाले जिल्लाको विभिन्न सडक अवरुद्ध भएको छ। स्याफ्रुबेशीबाट आमाछोदिङमो गाउँपालिका५, थाम्बुचेत जोड्ने सडक अवरुद्ध भएको हो। यसैगरी रसुवागढी नाका जोड्ने अन्तर्राष्ट्रिय मार्ग सडक खण्डको बेत्रावतीमैलुङ्गस्याफ्रुबेशी सडक बन्द भएको छ। वर्षातको कारण ढुंगा खस्न थालेपछि सम्भावित जोखिमबाट बच्न यो मार्ग बन्द गरिएको हो। आवतजावतका लागि वैकल्पिक मार्ग प्रयोग गर्न अनुरोध गरिएको प्रमुख जिल्ला अधिकारी बेदनिधि खनालले बताए। वर्षातको कारण सम्भावित जोखिमबाट बच्न सावधानी अपनाउनका लागि जिल्ला प्रशासन कार्यालयले सूचना जारी गरेको छ।"
कर्णालीका हिमाली जिल्लामा हवाईसेवा अवरुद्ध,"हुम्ला : लगातार पानी परेपछि कर्णाली प्रदेशका हिमाली जिल्लामा पाँच दिनदेखि हवाईसेवा अवरुद्ध भएको छ। यही असार १९ गतेयता कर्णालीका चार हिमाली जिल्लामा हवाई सेवा अवरुद्ध भएको नागरिक उड्डयन प्राधिकरण, सिमकोट शाखाका प्रमुख महेन्द्रबहादुर सिंहले बताए। उनका अनुसार डोल्पा, मुगु, जुम्ला र हुम्लामा हवाई उडान अवरुद्ध छ। नेपालगञ्जबाट तारा, सीता र समिट एयरको जहाजले हिमाली चार जिल्लाका लागि उडान भर्ने तयारी गरे पनि मौसम खराब हुँदा हवाई सेवा अवरुद्ध भएको हो। हवाईसेवा अवरुद्ध भएपछि मानसरोवर कैलाशको दर्शन गरेर फिर्ता हुने तयारी गरेका पर्यटकहरू चीनको ताक्लाकोटबाट तिब्बती हुँदै केरुङ हुँदै काठमाडौं फर्किएका छन्। मानसरोवर कैलाशको दर्शन गरेर फर्केका आठ जना भने सिमकोटबाट हेलिकोप्टरबाट नेपालगञ्ज फर्केका छन्।"
पर्सामा असार तेस्रो सातासम्म ६० प्रतिशत धान रोपाइँ,"वीरगन्ज : पर्सामा असारको अन्तिम सातासम्म ६० प्रतिशतभन्दा बढी धान रोपाइँ सकिएको छ। कृषि ज्ञान केन्द्र पर्साका प्रमुख मुनिलाल प्रसादका अनुसार ४७ हजार हेक्टर क्षेत्रफलमा अगहनी धानको खेती हुने गरेको छ। असार २३ गतेसम्म पर्सामा ६० प्रतिशत अर्थात २८ हजार हेक्टर क्षेत्रफलमा धान रोपाइँ सकिएको केन्द्रका प्रमुख प्रसादले बताए। उनका अनुसार केही स्थानमा अहिले चैते धानको हार्भेष्टिङ भइरहेकाले ती स्थानमा मात्र रोपाइँ बाँकी रहेको रहेको भन्दै उनले साउन दोस्रो सातासम्म बाँकी रोपाइँ पनि सकिने अनुमान रहेको बताए। यसपालि मनसुन समयमै सुरु भई वर्षा निरन्तर भएको र गण्डक नहरमा पनि समयमै पानी आएकाले पर्याप्त सिँचाइ सुविधा उपलब्ध भएका कारण आधा भन्दा बढी रोपाइँ सकिएको उनले बताए। कार्यालय प्रमुख मुनिलालका अनुसार पर्सामा यसवर्ष अगहनी धानको उत्पादन बढ्ने सम्भावना देखिएको छ। उनले भने,यसवर्ष पानी पनि पर्याप्त पर्यो, गण्डक नहरमा पानी पनि समयमै आयो। रोपाइँ गर्दा सिँचाइको कमी भएन। साथै मलखाद पनि किसानले समयमै पाइरहेका छन्। यदि कुनै प्राकृतिक विपद् भएन भने यसवर्ष धानको उत्पादन राम्रो हुने सम्भावना छ। अन्नको भण्डार भनिने मधेश प्रदेशमा भने हालसम्म २५ दशमलव ५ प्रतिशतमात्र रोपाइँ भएको छ। मधेशमा धान खेती हुने तीन लाख ८३ हजार एक सय ५० हेक्टर क्षेत्रफल रहेको छ।तर हालसम्म मधेशमा २५ दशमलव ५ प्रतिशतमात्र रोपाइँ हुन सकेको कृषि विभागका सूचना अधिकारी तिकलराज चौलागाईंले जानकारी दिए।"
आँधीखोला किनारमा शव फेला,स्याङ्जा : भीरकोट नगरपालिका४ छाङछाङदीका ४० वर्षीय सुरेश श्रेष्ठ आँधीखोला किनारमा मृत भेटिएका छन्। सोमबाट दिउँसो पुतलीबजार नगरपालिका१३ बगालथोकस्थित आँधीखोलन किनार गैरीजाँगरमा श्रेष्ठको शव भेटिएको प्रहरीले जनाएको छ। आफन्तपरिवार भेट्न भनी आइतवार साँझ उनी पुतलीबजार नगरपालिका३ मा आएपछि सम्पर्कविहीन भएको खबर पाएपछि प्रहरीले खोजी सुरु गरेको जनाएको छ। उनले चढेको प्रदेश ३०२००९ प ०१९३ नम्बरको स्कुटर सोमबार बिहान पुतलीबजार नगरपालिका१ स्थित आँधीखोला किनार मालेबगरमा भेटिएको थियो। त्यसपछि प्रहरी र सेनाको टोलीले स्कुटर भेटिएको स्थानभन्दा करिब ४ किलोमिटर तल श्रेष्ठको शव फेला परेको प्रहरी नायब उपरीक्षक इन्द्रबहादुर रानाले जानकारी दिए। स्कुटर पूर्ण क्षति भएको र घटनाबारे अनुसन्धान जारी रहेको प्रहरी भनाई छ।
खोला तर्ने क्रममा बगेर एकजना मृत्यु,काभ्रे : काभ्रेको रोशी गाउँपालिकाको सानो भुक्देउ खोला तर्ने क्रममा बगेर एकजनाको मृत्यु भएको छ । आइतबार साँझ ७ बजेको समयमा काभ्रे जिल्लाको रोशी गाउँपालिका १ सानो भुक्देउस्थितमा सोही ठाउँ बस्ने ४५ वर्षीय कमल विक खोलाले बगाएर बेपत्ता भएका थिए। रोशी १ न वडाको वडा अध्यक्ष श्रीदास लामाले विकलाई विहान मृत अवस्थामा स्थानीयले देखेपछि प्रहरीलाई खबर गरेका थिए। प्रहरीले घटनाबारे थप अनुसन्धान गरिरहेको लामाले बताए । खोला तर्नेक्रममा विककी श्रीमती र छोरी पनि साथैमा थिए। उनीहरू भने सकुशल रहेको प्रहरीले जनाएको छ।
तोलामा चार सय रुपैयाँले घट्यो सुनको मूल्य,"काठमाडौं : आज सुनको मूल्य तोलामा चार सय रुपैयाँले घटेको छ । नेपाल सुनचाँदी व्यवसायी महासङ्घका अनुसार, आइतबार प्रतितोला एक लाख ४५ हजार चार सय रुपैयाँमा कारोबार भएको छापावाला सुन आज एक लाख ४५ हजार रुपैयाँमा कारोबारका निम्ति मूल्य निर्धारण भएको छ । आइतबार प्रतितोला एक लाख ४४ हजार सात सय रुपैयाँमा कारोबार भएको तेजाबी सुनको भाउ आज एक लाख ४४ हजार सात सय रुपैयाँ कायम भएको छ । महासङ्घले चाँदीको मूल्य आज भने स्थिर रहेको जनाएको छ । आइतबार एक हजार आठ सय ९० रुपैयाँमा एक तोला चाँदी खरिदबिक्री भएको थियो । रासस"
किरिया कर्ममा बस्दा पनि जनताकै सेवा !,"बेंसीसहर : सामान्यतयाः किरियापुत्रीले किरियाकर्मबाहेक अन्य काम गर्नुहुँदैन भन्ने मान्यता छ। हुन पनि शोकमा रहेका बेला दिवंगतको सम्झानामा किरियाकर्म गर्ने, इष्टमित्र, छिमेकी र साथीभाइहरूबाट समवेदना ग्रहण गर्दैमा किरियापुत्रीको दिन बित्छ। लमजुङको राइनास नगरपालिका१ साहिँलीटारका नरेन्द्रराज घिमिरे भने किरिया कर्ममा रहे पनि जनताको सेवा प्रवाहमा खटिरहेका छन्। घिमिरे लमजुङकै दूधपोखरी गाउँपालिकाका लेखा अधिकृत हुन्। उनलाई अहिले पितृशोक परेको छ। उनका पिता दुर्गाभक्त घिमिरेको ८२ वर्षको उमेरमा गत असार १९ गते निधन भयो। हाल उनी पिताको किरिया कर्मका लागि घरमा छन्। तर, घिमिरेले जनताको सेवा प्रवाहमा असर नपरोस भनेर नियमित काममा खटिरहेका छन्। आर्थिक वर्ष सकिन केही दिन मात्र बाँकी छ। आर्थिक वर्ष सकिन लाग्दा आर्थिक कारोबार बन्द हुने भएकाले यतिबेला सरकारी कार्यालयहरूमा चापाचाप छ। विशेषगरी यो आर्थिक वर्षभरि सञ्चालन भएका योजना, कार्यालयमा हुने अन्य थुप्रै काम कारबाही र कर्मचारीका तलबभक्ताको भुक्तानी दिने समय भएकाले पनि कार्यालयमा चाप बढेको हो। सरकारी कार्यालयसँगै स्थानीय तहहरूको आर्थिक भुक्तानीको काम भ्याइनभ्याइ छ। वर्षभरि सञ्चालन भएका योजनाको बाँकी भुक्तानी लिन पालिकाहरूमा सरोकारवालाहरूको भीड छ। कार्यालयका प्रमुखलाई तोक लगाउँदैमा र लेखा अधिकृतलाई भुक्तानी दिन भ्याइनभ्याइ छ। आर्थिक वर्ष सकिन लागेकाले विकास निर्माणका भुक्तानी, कर्मचारीको तलबलगायतका महत्वपूर्ण कामहरू ओझेलमा नपरोस् भन्ने छ। त्यसैले किरियाकर्ममा भए पनि कार्यालयको काम गरिरहेको छु, लेखापाल घिमिरेले भने। बुबाको किरियामा रहे पनि उनले कार्यालयको काम छोडेका छैनन्। सामान्यतयाः किरियापुत्रीले किरियाकर्मबाहेक अन्य काम गर्न हुँदैन भनिन्छ। तर, घिमिरेले यतिबेला कार्यालयको काम नगर्ने हो भने धेरैजसोको आर्थिक चौपट हुन्छ। कार्यालयबाट सम्पादन हुने कैयौं योजनाको भुक्तानीदेखि कार्यालयका कर्मचारीहरूको तलब भत्तासमेत रोकिन्छ। लेखा अधिकृतको पदीय जिम्मेवारीले घिमिरेले घरबाटै कार्यालयको काम गरिरहेका छन्। उनले भने, आर्थिक वर्षको अन्त्यमा मेरा कारणले जनताको सेवा प्रवाहमा असर नपरोस् भनेर घरबाटै भए पनि नियमित रूपमा कार्यालयको काम गरिरहेको छु। कार्यालयको लेखासँग सम्बन्धित सबै काम घिमिरेकै जिम्मामा हुन्छ। उनको अनुपस्थितिले कार्यालयका दैनिक कामकाज प्रभावित हुन्छन्। तर, प्रविधिको सहयोगमा घरबाटै कार्यालयको काम गर्न पाउँदा सन्तोष लागेको उनले बताए। किरियामा बसेका घिमिरेलाई गाउँपालिकाको कार्यालयले घरमै आवश्यक फाइलहरू लगिदिएको छ। ती फाइल र बिल भरपाईहरू हेरेर उनले घरबाट इन्टरनेटको माध्यमले भुक्तानी गरिरहेका छन्। दूधपोखरी गाउँपालिकाका प्रमुख प्रशासकीय अधिकृत टीकाबहादुर गोदारले लेखा अधिकृत किरियामा रहे पनि उनले सम्पादन गर्नुपर्ने काम घरबाटै गरिरहेका र कुनै पनि काम नरोकिएको बताए। हुन त सरकारी नियमअनुसार उनले पिताको किरियाका लागि १५ दिनको बिदा पाउँछन्। यो बिदामा उनलाई काम गर्न पर्दैन। तर, आर्थिक वर्षको समाप्तिका बेला उनले काम नगर्दा कार्यालयबाट हुनुपर्ने भुक्तानी रोकिएर धेरै समस्या आउन सक्ने भएकाले घरबाटै भए पनि कार्यालयको काम गरेको उनले बताए। गाउँपालिकाका प्रशासन प्रमुख रमण बरालले गाउँपालिकाबाट भुक्तानीका लागि आवश्यक कागजातसहितको फाइल राइनासको साहिँलीटारस्थित लेखा अधिकृत घिमिरेको घरमा पुर्याउने गरिएको बताए। घिमिरेले किरियामा बसेर पनि कार्यालयको काम गरिरहेकाले भुक्तानीको काम नरोकिएको गाउँपालिका अध्यक्ष धनप्रसाद गुरुङले बताए। दुःखको अवस्थामा पनि जनताको सेवा गरेकोमा सेवाग्राही भने खुसी भएका छन्।"
"कञ्चनपुरका अधिकांश बस्ती डुबानमा, घरभित्र बाढी पस्दा सात महिने शिशुको मृत्यु","महेन्द्रनगर : लगातारको वर्षापछि कञ्चनपुर जिल्लामा ७० प्रतिशत डुबान भएको छ। महाकाली र जोगबुडा नदीमा आएको बाढी बस्तीमा पसेपछि दोधारा चाँदनी नगरपालिका१० को तीन बस्ती डुबानमा परेका छन्। जोगबुडा पारीको कुतियाकभर तथा वारीका शान्ति टोल र लिसानी टोल डुबानमा परेका छन। महेन्द्रनगर बजार क्षेत्र बेदकोट,शुक्लाफाँटा,कृष्णपुर नगरपालिका र दक्षिणी क्षेत्रका अधिकांश बस्तीमा बाढी पसेको छ। जिल्ला प्रहरी कार्यालय कञ्चनपुरका प्रवक्ता प्रहरी नायव उपरीक्षक उमेश जोशीले जिल्लाभर बाढीबाट प्रभावित एक हजार ६ सय २२ जना को उद्धार गरि सुरक्षित स्थानमा सारिएको बताए। बाढीले जिल्लाका अधिकांश बस्ती डुबानमा परेका छन। उनले भने,डुबानबाट प्रभावितहरुलाई नजिकै विद्यालय र आफन्तकोमा सारिएको छ। निरन्तर वर्षा भइरहेका कारण अझै केही परिवार विस्थापित हुने अवस्थामा पुगेका छन्। बाढी बढ्दै गएका कारण टोल पूरै विस्थापित हुन सक्ने देखिएको छ। बाढीकै कारण कञ्चनपुरको पुनर्वासकैलालीको धनगढी हुलाकी राजमार्गको आवतजावत बन्द भएको छ। घरभित्र बाढी पस्दा सात महिने शिशको मृत्यु यसैबीच कञ्चनपुरमा घरभित्र बाढी पस्दा सात महिने शिशको मृत्यु भएको छ। कृष्णपुर नगरपालिका वडा नम्बर१ पहरियामा डुबान हुँदा घरभित्र खाटमा सुतिरहेका सागर धानुकको सात महिने छोरा सोनु धानुकको मृत्यु भएको जिल्ला प्रहरी कार्यालय कञ्चपुरले जनाएको छ।"
बागमतीमा ४० प्रतिशत रोपाइँ,"हेटौंडा : बागमती प्रदेशको १३ जिल्लामा कुल १ लाख १४ हजार ५ सय ६१ हेक्टर जमिनमा धानखेती हुने गरेकोमा हालसम्म ४०१९ प्रतिशत मात्रै रोपाइँ भएको छ । यस वर्ष मनसुन ढिला सुरु भएकाले रोपाइँ ढिला भएको हो । बागमतीमा बिहीबारबाट मात्रै मनसुन सुरु भएकाले एकातिर बाढी पहिरोको त्रास र अर्कोतिर रोपाइँको चटारो छ । हालसम्म ४६ हजार ४५ हेक्टर जमिनमा रोपाइँ सम्पन्न भएको कृषि तथा पशुपन्छी विकास मन्त्रालय बागमती प्रदेशका सूचना अधिकारी अनुप अधिकारीले जानकारी दिए । उनका अनुसार प्रदेशका १३ जिल्लामध्ये दोलखामा सबैभन्दा बढी रोपाइँ भएको छ । दोलखामा २ हजार ८ सय १४ हेक्टर जमिनमा धान रोपाइँ हुँदै आएकोमा यस वर्ष १ हजार ७ सय १७ हेक्टरमा रोपाइँ भएको छ । त्यस्तै, काठमाडौंमा ५ हजार ९ सय २६ हेक्टरमध्ये १ हजार ४ सय २२ हेक्टर क्षेत्रफल अर्थात् २४ प्रतिशत क्षेत्रफलमा रोपाइँ भएको हो । प्रदेशको भक्तपुरमा ३ हजार ७ सय १९ हेक्टरमा अर्थात् ८ सय ९३ हेक्टर अर्थात् २४ प्रतिशत र २४ हजार २ सय ४७ हेक्टर क्षेत्रफलमा रोपाइँ हुने गरेको चितवनमा ११ हजार ९ सय ४८ हेक्टरमा अर्थात् ४९२८ प्रतिशत रोपाइँ सकिएको हो । मनसुन सुरु भएकाले एकातिर बाढी पहिरोको त्रास र अर्कोतिर रोपाइँको चटारो छ । हालसम्म ४६ हजार ४५ हेक्टर जमिनमा मात्रै रोपाइँ भएको छ । बागमती प्रदेशका १३ जिल्लामध्ये दोलखामा सबैभन्दा बढी रोपाइँ भएको छ । दोलखामा यस वर्ष १ हजार ७ सय १७ हेक्टरमा रोपाइँ भएको छ । मकवानपुरमा भने धान रोपाइँका लागि उपयुक्त ९ हजार ४ सय ५० हेक्टर जमिनमध्ये ३ हजार ५ सय १५४ हेक्टर अर्थात् ३७२ प्रतिशत क्षेत्रफलमा र नुवाकोटमा ११ हजार ६ सय १२ हेक्टर जमिनमध्ये ४ हजार ६४२ हेक्टर अर्थात् ३५ प्रतिशत जमिनमा धान रोपाइँ सकिएको हो । सबैभन्दा कम रोपाइँ ललितपुरमा भएको छ । जहाँ ४ हजार १ सय ६३ हेक्टर क्षेत्रफलमध्ये ८ सय ३३ हेक्टर अर्थात् २० प्रतिशत क्षेत्रफलमा मात्रै रोपाइँ भएको छ । त्यस्तै, रसुवामा १ हजार ९३ हेक्टर क्षेत्रफलमा धान रोपाइँ हुने गरेकोमा यस वर्ष ४ सय १५ हेक्टर अर्थात् ३८ प्रतिशत, धादिङमा १३ हजार ६ सय हेक्टर जमिनमध्ये ४ हजार ५ सय ५ हेक्टर अर्थात् ३९८२ प्रतिशतमा रोपाइँ भएको कृषि तथा पशुपन्छी विकास मन्त्रालय बागमती प्रदेशको तथ्यांकमा उल्लेख छ । सिन्धुलीमा ११ हजार १ सय ८८ हेक्टर जमिनमध्ये ४९ प्रतिशत, रामेछापमा ७ हजार ८ सय ५९ हेक्टर जमिनमध्ये २२ प्रतिशत, काभ्रेपलाञ्चोकमा १० हजार १ सय ८ हेक्टर जमिनमध्ये ५३८४ प्रतिशत र सिन्धुपाल्चोकमा ८ हजार ७ सय ८२ हेक्टर जमिनमध्ये ४६४ प्रतिशतमा धान रोपाइँ सकिएको मन्त्रालयले जनाएको छ ।"
भ्रष्टाचारको दलदलमा परोपकारी रेडक्रस,"काठमाडौं : नेपाल रेडक्रस सोसाइटी भ्रष्टाचारको दलदल फसेको छ। विगतदेखि सिन्डिकेट रहेको रेडक्रसमा पछिल्लो समय त बेतिथिको शिकार भएको पाइएको छ। समाज कल्याण परिषद्द्वारा गठित छानबिन समितिले रेडक्रस सुशासनहिनता र आर्थिक अपारदर्शितालगायत गम्भीर अवस्थामा गुज्रिरहेको निश्कर्ष निकालेको छ। छानबिनमा अदालतबाट जारी आदेश कार्यान्वयन नभएको पाइएको छ। सर्वोच्च आदेशबाट बहाली भएको समितिलाई काम गर्न नदिई राजनीतिक शक्तिको आड भरोसामा स्वार्थ समूह मिली कब्जा गर्ने कार्य अवैध रहेको प्रतिवेदनले देखिएको छ। रेडक्रसले सञ्चालन गरेको ब्लड बैंकबाट उपलब्ध हुने रगतको गुणस्तरमा गम्भीर समस्या देखिएको पनि प्रतिवेदनमा छ। कार्यकारी निर्देशकको अवैधानिक नियुक्ति तथा पदवहाली गरिएको पाइएको छ। रेडक्रसले भक्तपुरमा खरिद गरेको जग्गामा भ्रष्टाचार गरेको निश्कर्षमा समिति पुगेको छ। वस्तु तथा सेवा खरिदमा अनियमितता भएको, घरजग्गा भाडा लगाउँदा भ्रष्टार गरिएको पाइएको छ। सरकारलाई घरबहाल कर नतिरेको, बाँकी बक्यौता उठाउन नसकेको छानबिनको निष्कर्ष छ। कानुनी परिपालना तथा सुशासनमा समस्या देखिएको, मुद्दती निक्षेप उपलब्ध गराउँदा प्रतिस्पर्धा नभएको पनि पाइएको छ। मुद्दती निक्षेपलाई चल्ती खातामा रकम राखेको अवस्थामा ब्याज आम्दानीमा घाटा भएको, स्वार्थ बाझिएको, रेडक्रसको स्वामित्वमा रहेका भौतिक संरचना तथा जग्गा जमिनको समस्या समाधान गर्न अग्रसर नरहेको पाइएको छानबिन प्रतिवेदनमा छ। रेडक्रसमा भएको बेतिथिविरुद्ध हालसम्म १६ वटा छानबिन समिति बनिसकेका छन्। छानबिन तथा अध्ययन समितिले दिएका सुझाव तथा सिफारिसको कार्यान्वयन नगरेको पाइएको हुँदा नेपाल रेडक्रस सोसाइटीका सम्बन्धमा समाज कल्याण परिषद्, महिला बालबालिका तथा ज्येष्ठ नागरिक मन्त्रालयमार्फत संघीय सरकार समक्ष अविलम्ब सुझाव र सिफारिस कार्यान्वयनका लागि अनुरोध गरिएको छ। पछिल्लो छानबिन समितिको संयोजकमा संजयकुमार साह छन् भने सदस्यमा दुर्गाप्रसाद भट्टराई, दीपेन्द्र पन्त, धुव्र भण्डारी र गिरिराज कँडेल छन्। बक्यौता रकमहरू उठाइएन संस्थाको लेखा अध्ययन गर्दा २ करोड १ लाख ९५ हजार ४ सय ५३८६ पैसा भाडा आम्दानीबापत उठाउनुपर्ने देखिएको प्रतिवेदनमा छ। जसमध्ये, स्टार इन्टरप्राइजेजबाट १८ लाख ८९ हजार ४ सय, पुष्पराज जोशीबाट ५ लाख ५४ हजार ३ सय ६०, रविन श्रेष्ठबाट १ लाख ८९ हजार ८ सय ९०, डोलेन्द्र शर्माबाट १ लाख ३२ हजार ६ सय ९७५०, मञ्जु रानाबाट ६५ हजार ४ सय ४० आर्थिक वर्ष २०७७०७८ देखि हालसम्म दाखिला भएको नदेखिएको छानबिनमा पाइएको छ। उठाउनुपर्ने भाडा रकममध्ये जनस्वास्थ्य सरोकार ट्रष्टबाट ७१ लाख २८ हजार ९ सय ९०, सन्तोष सापकोटाबाट १३ लाख ८० हजार १ सय ८७, गौरीशंकर दाहालबाट ९ लाख ३६ हजार ३ सय ८०, गौरव पोखरेलबाट ९ लाख ४ हजार ८ सय ५, प्रमोद ढुंगानाबाट ८ लाख ९९ हजार ३ सय ७६ ठूला रकम संस्थाको खातामा देखिएन। विभिन्न पक्षहरू जस्तैः (कर्मचारी, वहालमा लिने पक्ष, जिल्ला शाखा) रकम १ करोड ९४ लाख १६ हजार ८ सय २५ रुपैयाँ ३४ वर्षदेखि उठाउनुपर्ने हालसम्म संस्थाको खातामा दाखिला नभएको देखिएको छानबिन प्रतिवेदनमा छ। बक्यौदा रकम नउठाइएकाले संस्थालाई ठूलो हानिनोक्सानी भएको उल्लेख छ। कार्यकारी निर्देशक ढकालको कानुनी हैसियत नरहेको कार्यकारी निर्देशक उमेश ढकालको पदावधि सम्बन्धमा कानुनी हैसियत नरहेको देखिएको प्रतिवेदनमा उल्लेख छ। उनले संक्रमणकालीन अवस्था टुटेपछि गरेका आर्थिक तथा प्रशासनिक काम कारबाही कानुनबमोजिम नभएको पनि प्रतिवेदनमा उल्लेख छ। केन्द्रीय तदर्थ कार्यसमितिले कार्यकारी निर्देशक र निर्देशकहरूको पदावधि क्रमशः नियुक्ति पाएको मितिले ३ वर्ष र ५ वर्ष निर्धारण गरी नियमावली संशोधन गरेको थियो। सोहीअनुरूप २०७८ मंसिर २३ गते कार्यकारी निर्देशक र एक जना निर्देशकको पदावधी सकिएको थियो। र, उनी अनिवार्य अवकाश भएको बेहोराको नामनामेसी पत्र अध्यक्षले हस्ताक्षर गरी बुझाएको देखिन्छ। तर, छानबिन समितिलाई प्राप्त भएको विवरणअनुसार उल्लेखित विषयमा २०७८ माघ २६ गते जिल्ला प्रशासन कार्यालय काठमाडौंले अर्को व्यवस्था नभएसम्मका लागि प्रचलित ऐन कानुन र संस्थाको विधानबमोजिम नेपाल रेडक्रस सोसाइटीबाट दैनिक सम्पादन गरिने प्रशासनिक, आर्थिक र रक्तसञ्चार, कर्मचारीको तलब उपलब्ध गराउने, विभिन्न जिल्लामा सञ्चालित परियोजना तथा गोदाम घरमा बजेट पठाउने, पानी, टेलिफोन, विद्युत्को महसुल भुक्तानी गर्ने जस्ता अति आवश्यकीय कार्यहरू सूचारू गर्न हुन आदेशानुसार अनुरोध छ, साथै, सम्पादन गरिएका कार्यहरूको विवरण पाक्षिक रूपमा यस कार्यालयमा पठाउन अनुरोध छ भन्ने बेहोराको पत्र जारी भएको देखिन्छ। उल्लेखित पत्र संक्रमणकालीन अवस्थालाई सम्बोधन गर्न जारी भएको र नेरेसोको विधानबमोजिम २०८० असार २५ गते काठमाडौंमा केन्द्रीय महाधिवेशन सम्पन्न भई केन्द्रीय कार्यसमितिको गठनसमेत भइसकेको अवस्थामा सो संक्रमणकालीन अवस्था रहेको देखिएन। भक्तपुरको जग्गा खरिदमा २ करोड १० लाख भ्रष्टाचार भक्तपुरमा रेडक्रसको जग्गा खरिदमा भ्रष्टाचार भएको निश्कर्ष समितिको छ। रेडक्रसले राजेश देशेमरुसँग भक्तपुर नगरपालिका वडा नं ४ स्थित ५ रोपनी १३ आना ३ पैसा कुल क्षेत्रफल भएको भनी प्रतिरोपनी १ करोड ८० लाख रुपैयाँका दरले जम्मा ६ करोड ३२ लाख ८१ हजार २ सय ५० लागतमा जग्गा खरिद गरिएको थियो। यो जग्गा ५ रोपनी १३ आना ३ पैसा भनिए तापनि खरिदपश्चात् नापी गर्दा कम्पाउन्ड समेतको जग्गाको क्षेत्रफल ५ रोपी ७ आना २ पैसा ३ दाम मात्र रहेको विभिन्न अध्ययन प्रतिवेदनबाट देखिएको छ। यस तथ्यबाट खरिद गर्दाकै बखतमा ६ आना १ दाम क्षेत्रफल जग्गा कम भएको पुष्टि भएको छ। प्रतिवेदनमा भनिएको छ यो जग्गा खरिद गर्दा अधिकतम् लागत मूल्य निर्धारण नगरिएको, जग्गा खरिदमा ठूलो धनराशि खर्च भएको, प्रस्तावमा ३० दिन नभई १५ दिनको छोटो अवधिको सूचना प्रकाशन गरिएको, खरिद गरिएको जग्गाको मोहोडा प्रस्तावमा उल्लेख नगरिएको, सोसाइटीको केन्द्रीय कार्यालयबाट गठित समितिलाई स्पष्ट कार्यादेश नदिएको, नेपाल सरकारको खरिद ऐनअनुसार सोसाइटीको खरिद नियमावली अनुकूल नभएको समेतका आधारबाट नीतिगत रूपमै अनियमितता भएको देखिन्छ। ६ आना १ दाम क्षेत्रफल जग्गा कमी हुँदा बढी तिरेको रकम संस्थालाई फिर्ता गरेको प्रमाण उपलब्ध हुन नसकेको पनि प्रतिवेदनमा छ। नीतिगत अनियमितताका कारण ठूलो नोक्सानी भएको र कम जग्गा खरिदमा बढी रकमतिरी ४२ लाख ५२ हजार ६ सय ४२ रुपैयाँ प्रत्यक्ष हानिनोक्सानी भएको देखिएको प्रतिवेदनमा छ। बाटो नभएको जग्गा खरिद गरी यो जग्गामा बाटो जोड्ने प्रयोजनका लागि कित्ता नं ८६३ को जग्गा खरिद गरिएको पाइएको छ। जबकि बोलपत्रमा पहिले नै बाटो जोडिएको जग्गा माग गरिएको भए पनि बाटो नजोडिएको जग्गा खरिद गरी बाटो जोड्ने प्रयोजनका लागि थप १४ आना ३ पैसा जग्गा किनेका कारण सो जग्गाको मूल्य बराबर अर्थात् ९९ लाख ५६ हजार २५० रुपैयाँ संस्थालाई ठगी गर्ने कार्य भएको देखिएको छ। खरिद गरिएको जग्गामा कित्ता नं ५८१ को जग्गा गोदामघर प्रयोजनका लागि प्रयोग गर्न उपयुक्त नभएको पनि प्रतिवेदनमा छ। तथ्य र आवश्यकताको आधारमा नभई कुनै खराव मनशायबाट खरिद गरिएको देखिएकाले यो जग्गाको मूल्य बराबर अर्थात् ६७ लाख ५० हजार रुपैयाँ संस्थालाई ठगी गर्ने कार्य भएको देखिएको छ। भक्तपुरको जग्गा खरिदसम्बन्धी कारोबारमा संस्थालाई नोक्सानी परेको कुल रकम २ करोड ९ लाख ५८ हजार ८ सर ९२ रुपैयाँ देखिएको छ। छानविन समितिले जग्गा खरिदका लागि नीति तयार पार्नेदेखि खरिद गर्नेसम्म र घोटाला भएको देखिदेखि अन्देखा गरी असुलउपर नगर्ने सम्बन्धित उच्च पदस्थ कर्मचारी तथा पदाधिकारीलाई कानुनबमोजिम कारबाही गर्न सिफारिस गरेको छ। भक्तपुरको गोदाम घरका लागि उपकरण खरिद अनियमितता भक्तपुरको गोदाम घरको लागि उपकरण खरिद अनिमितता भएको निश्कर्ष छानबिन समितिको छ। उपकरण खरिदको लागि पहिलोपटक २७ लाख ५८ हजार ४ सय ५० रुपैयाँ रकममा प्रस्ताव स्वीकृत भएको थियो। यस विषयमा समयमै छनौट भएको फर्मसँग सम्झौता नगरेको कारण स्वीकृत मूल्यमा कार्य गर्न नसक्ने भनी निवेदन दिएपश्चात् कार्यकारी निर्देशकस्तरबाट छनौट गरिएको ठेक्केदार चेन लिंग इन्जिनियरिङ प्रालिसँग ठेक्का रद्द गरियो। तत्पश्चात् यो कार्यका लागि विभाजन गरी पुनः सूचना प्रकाशन गर्दा १३ थरी सामग्रीमध्ये ६ थरी सामग्रीमा विभाजन गरी सूचना प्रकाशन गरियो। यस सूचनाका आधारमा बाटा ट्राक्टर प्रालिलाई १६ लाख २४ हजार ७ सय १४ रुपैयाँमा ठेक्का सम्झौता गरेको देखिएको प्रतिवेदनमा छ। यसरी अघिल्लो पटकको ठेक्का सम्झौता समयमै नगरेको कारण रद्द गर्नुपरेको र पछिल्लोपटक गरेको ठेक्का सम्झौतालाई टुक्र्याइ गरिएको देखिएको छ। यसबाट संस्थालाई प्रत्यक्ष हानिनोक्सानी भएकाले सम्बन्धित कर्मचारी तथा पदाधिकारीलाई कानुनबमोजिम कारबाही हुनुपर्ने समितिको निश्कर्ष छ। समाज कल्याण परिषदद्वारा गठित छानबिन समितिले रेडक्रस सुशासनहिनता र अपारदर्शितालगायत गम्भीर अवस्थामा गुज्रिरहेको निश्कर्ष निकालेको छ। छानबिनमा अदालतबाट जारी आदेश कार्यान्वयन नभएको पाइएको छ। केन्द्र, प्रदेश र ५० भन्दा बढी जिल्लाको निर्वाचन अबैध प्रतिवेदनमा केन्द्र, ७ वटै प्रदेश र ५० वटाभन्दा बढी जिल्ला शाखाको निर्वाचन नेपाल रेडक्रस सोसाइटीको विधान र निर्वाचन नियमावलीविपरीत भएको देखिएको उल्लेख छ। निर्वाचनसम्बन्धी निर्णय गर्ने अधिकार कार्यसमिति र महामन्त्री मात्र रहेको व्यवस्था छ। निर्वाचन कार्यकारी निर्देशकले नियुक्त गरी मतदाता नामावलीसमेत प्रमाणित गरी गरिएका केन्द्र, ७ वटै प्रदेश र ५० वटाभन्दा बढी जिल्ला शाखाको निर्वाचन नेपाल रेडक्रस सोसाइटीको विधान र निर्वाचन नियमावलीविपरीत भएको देखियो। प्रतिवेदनमा उल्लेख छ। रेडक्रसको विधानको दफा ४९ को २ अनुसार केन्द्रीय, प्रदेश र जिल्ला कार्यसमितिको निर्वाचनको निम्ति निर्वाचन अधिकारी केन्द्रीय कार्यसमितिद्वारा निर्धारण गरिने छ भन्ने स्पष्ट व्यवस्था रहेको छ भने विधानको दफा १९ को उपदफा ३ को (ङ) अनुसार केन्द्रीय कार्यालयको आधिकारिक प्रतिनिधिको रूपमा आवश्यक कागजात प्रमाणित गर्ने, गराउने काम महामन्त्रीको रहेको छ। यसैगरी निर्वाचन नियमावलीको नियम ४ को उपनियम २ अनुसार केन्द्रीय कार्यसमिति, प्रदेश कार्यसमिति र जिल्ला कार्यसमितिको निर्वाचनको निमित्त निर्वाचन अधिकारी केन्द्रीय कार्यसमितिद्वारा नियुक्त गरिने छ भन्ने व्यवस्था प्रष्ट छ। त्यस्तै निर्वाचन नियमावलीको नियम ५ को उपनियम १ मा निर्वाचन अधिकारीलाई मतदाता नामावली उपलब्ध गराउने काम निर्वाचन अधिकारी नियुक्त गर्ने निकायबाट हुनेछ भन्ने प्रष्ट व्यवस्था छ गरिएको छ। विधानका व्यवस्थाविपरीत निर्वाचन गरिएकोले कानुनविपरीत भएको प्रतिवेदनको निश्कर्ष छ। त्यस्तै नेपाल रेडक्रस सोसाइटीले २०७९ असार ३ र ४ गते विधानको धारा १७ (ख) को अधिकार प्रयोग गरी गठन गरेको कार्य समूह मूलतः विद्यमान कानुन संवत नदेखिएको प्रतिवेदनमा छ। केन्द्रीय सभाको निर्देशनको अधिनमा रही केन्द्रीय सभाको स्पष्ट निर्देशन हुनुपर्ने। कार्य समूह गठन गर्नुपर्ने वा अधिकार प्रत्यायोजन गर्नुको औचित्य पुष्टि हुनुपर्ने। प्रतिवेदन उल्लेख छ। अधिकार प्रत्यायोजन गर्दा केन्द्रीय कार्यसमितिको कार्यकारिणी अधिकारसँग नबाझिने गरी गर्नुपर्ने, त्यस्तो अधिकार प्रयोग केन्द्रीय सभाको निर्देशन हुनुपर्ने व्यवस्था छ। नेपाल रेडक्रस सोसाइटीको विधानमा प्रष्ट रूपमा उल्लेख गरिएका दफाहरूलाई आफू अनुकूल व्याख्या गरी कार्यान्वयन गर्ने गरेको पाइएको पनि प्रतिवेदनमा छ। जबकि विधानमा स्पष्ट व्यवस्था भएको हकमा यसरी व्याख्या गर्ने परम्परा कहीँ कतै छैन। प्रतिवेदनमा भनिएको छ, विधानको दफा १७ (ख) मा भएको व्यवस्थाअनुसार केन्द्रीय कार्यसमितिको काम कर्तव्य र अधिकार अन्तर्गत केन्द्रीय तहका समितिहरू, आयोग तथा उपसमितिहरूको गठन गरी कार्यक्षेत्र निर्धारण गर्ने र आवश्यकताअनुसार कुनै निकाय वा व्यक्तिलाई अधिकार प्रत्यायोजन गर्ने भन्ने व्यवस्था कार्यसमिति सक्रिय रहेरै कार्यसमितिको काममा सहयोग पुयाउने मात्र काम दफा १७ (ख) ले गरेको बुझिन्छ। विधानमा प्रष्ट रूपमा कार्यसमितिबाटै गर्नुपर्ने काम वा कार्यसमितिका पदाधिकारीहरूले गर्नुपर्ने काम यस्ता आयोग, समिति वा व्यक्तिले गर्न मिल्ने अवस्था देखिँदैन। महाधिवेशन र वार्षिक साधारणसभा विधानविपरीत प्रचलित विधानको दफा १७ को (ङ) अनुसार केन्द्रीयसभाको महाधिवेशन र वार्षिक साधारणसभाको आह्वान गर्ने अधिकार केन्द्रीय कार्यसमितिलाई मात्र रहेकोमा कार्यकारी निर्देशकले आफ्नो क्षेत्राधिकारभन्दा बाहिर गएर आह्वान गरेको देखिएको छानबिन प्रतिवेदनमा छ। यसबाट संस्थाको विधानको अवमूल्यन हुनुका साथै अनावश्यक रूपमा ठूलो आर्थिक क्षति भएको देखिएको छानबिनले निश्कर्ष निकालेको छ। प्रतिवेदनमा नेपाल रेडक्रस सोसाइटीको विधान, निर्वाचन नियमावलीलगायत प्रचलित मूल्य मान्यताअनुसार रेडक्रस निर्वाचन संस्थाका कर्मचारीहरूले गर्न नसक्न उल्लेख गरिएको छ। रेडक्रसको विधान तथा नियमावलीमा कर्मचारीले नीतिगत निर्णय गर्ने कुनै पनि कल्पना गरेको छैन। रेडक्रसका नीतिगत कार्य गर्ने र संस्थालाई विधि, विधान, नियम र प्रचलित कानुनअनुसार सञ्चालन गर्नका लागि रेडक्रसको कार्य समितिलाई मात्र अधिकार रहेको देखिन्छ। प्रतिवेदनमा भनिएको छ, संस्था दर्ता ऐन, संस्थाको विधानका भावना र मर्मविपरीत क्षेत्राधिकारविहीन अख्तियारको दुरुपयोग तथा दूषित मनसायका साथ गरेको देखिन्छ। विधानविपरीत निर्णय अधिकारीको कानुनी हैसियत नै कानुनविपरीत रहेको अवस्थामा निज अधिकारीले उल्लेखित अधिकार प्रयोग गरी गरिएका निर्णयहरू मूलतः कानुन सम्वत् नदेखिएको विधानमा उल्लेख छ। कार्य समूह गठन वैधानिकतामा प्रश्नचिह्न केन्द्रीय कार्यसमिति गठन भएको ४ दिनमा नै अवकाश प्राप्त कार्यकारी निर्देशक उमेश ढकालको संयोजकत्वमा गठन गरेको कार्यसमूहको वैधानिकतामा पनि छानबिन समितिले प्रश्न उठाएको छ। २०७९ साल जेठ ३१ गतेको नेपाल सरकारको निर्णयअनुसार संस्थामा प्राध्यापक सुदर्शनप्रसाद नेपालको अध्यक्षतामा तदर्थ समिति गठन भएको थियो। नेपालको अध्यक्षता गठित तदर्थ समितिले अवकाश प्राप्त कार्यकारी निर्देशकको संयोजकत्वमा गठन गरेको कार्य समूह र निर्णय नं १५ को (ख) मा कार्यसमूहलाई प्रत्यायोजन गरिएको अधिकारहरू भनेर ७ वटा बुँदामा उल्लेख गरेको निर्णयको औचित्य पुष्टि हुन नसकेको छानबिन समितिको निश्कर्ष छ। कार्यसमिति बहाल रहँदारहँदै वा कार्यसमिति आएको ४ दिनमा राखिएको पहिलो बैठकबाटै कार्यसमितिले गर्ने महत्वपूर्ण अधिकारहरू कर्मचारीमात्र सम्मिलित कार्य समूहलाई दिनुपर्ने आधार स्पष्ट रूपमा नदेखिएको प्रतिवेदनमा छ। प्रचलित विधान अध्ययन गर्दा कर्मचारी भन्ने शब्द दफा ६४ को (घ) र दफा ६६ को उपदफा १ बाहेक अन्यत्र कतै पनि देखिँदैन। कर्मचारीलाई कार्यसमितिको अधिकार प्रयोग गर्नदिने विषयमा विधानले परिभाषित गरेको पाइएन। प्रतिवेदनमा भनिएको छ, देशको प्रचलित ऐन कानुनअनुसार कार्यसमिति बेगरको संस्थाको परिकल्पना नगरेको हुनाले कार्यसमितिको अधिकार कर्मचारीले प्रयोग गर्न सकिने देखिँदैन र कार्यसमूह गठन विधिसम्मत देखिएन। नेपाल सरकारबाट केन्द्रीय तदर्थ समितिको जिम्मेवारी लिएर आएको कार्यसमितिले ४ दिनमै सबै अधिकार कर्मचारीलाई दिने गरी गरिएको निर्णयबाट संस्थाको विधान र नेपाल सरकारको निर्णयको अवमूल्यन भएको देखिएको छानविन समितिले औंल्याएको छ। विधानमा भएको व्यवस्थाको अपव्याख्या गरी कार्यसमूह गठन गरी त्यो समूहबाट आफू अनुकूलित विभिन्न आर्थिक तथा प्रशासनिक निर्णय गराई नियमविपरीत कार्य गरेको देखिएको पनि छानबिन समितिको निश्कर्ष छ। अधिकारविपरीत २ करोड भुक्तानी ढकालको संयोजकत्वको कार्य समूहमा मनपरी गरेको छानबिनबाट पाइएको छ। कार्य समूहले लामा कन्सट्रक्सनलाई २० लाखसम्मको भुक्तानी दिने अधिकार हुँदाहुँदै कुल बिललाई टुक्राइ पटकपटक गरी २ करोडभन्दा बढीको भुक्तानी गरेको पाइएको छ। एउटै विलको रकम भुक्तानी गर्ने सन्दर्भमा राष्ट्र वैकको नीतिभन्दा बाहिर गई कार्यकारी निर्देशक ढकालले एकै मिति र लगातार मितिमा धेरैवटा चेक काटी २ करोडभन्दा माथिको विलको रकम लामा कन्सट्रक्सनलाई भुक्तानी गरेको देखिएको छ। कुनै पनि संस्था कार्यसमितिविहीन हुने अवस्था रहँदैन। संस्थाले नयाँ निर्वाचन नभएसम्म वा अर्को व्यवस्था प्रचलित कानुनअनुसार नभएसम्म काम गरिरहेको समितिले अविछिन्न उत्तराधिकारीका रूपमा कार्य गर्न पाउने सर्वमान्य सिद्धान्त हो। प्रतिवेदनमा भनिएको छ, के, कस्तो कारणबाट संस्थामा कार्यसमितिविहीन बन्यो भन्ने कुरा प्राप्त जवाफमा उल्लेख गरिएको छैन। प्रतिवेदनमा संस्थाको विधान र नियमावलीविपरीत प्राप्त हुने वा भएका अधिकार उच्च तहका कर्मचारीले आफ्नो पदीय जिम्मेवारी अनुरूप बुझ्न उपयुक्त हुँदैन भनेर भन्नुपर्नेमा सो नगरी सबै अधिकार कर्मचारीले स्वीकार गरी संस्थागत सुशासन र आर्थिक अनियमितता झनै बढेको देखिएको प्रतिवेदनमा छ। ढकालको संयोजकत्वको कार्यसमूहले संस्थालाई आर्थिक रूपले धरासायी बनाएको र करिब एक वर्षसम्म यस कार्यसमूहले गरेका निर्णयहरू कतै सार्वजनिक गरिएको वा समितिको बैठकमा स्पष्टसँग अभिलेख गरिएको पनि नदेखिएको प्रतिवेदनमा छ। कर्मचारीद्वारा जबरजस्ती संस्था कब्जा प्रतिवेदनमा सेवा अवधि सकिएका कर्मचारीहरूले जवरजस्ती संस्था कब्जा गरी विभिन्न निर्णयहरू गरेको देखिएको उल्लेख छ। कार्य समूहका संयोजक ढकालले कतिपय परियोजना सम्झौताहरू विधानविपरीत गरेको पाइएको पनि छानबिन प्रतिवेदनमा छ। जसले संस्थाको नै अवमूल्यन भएको देखिएको छानबिनको निश्कर्ष छ। कार्यकारी निर्देशकको थप गरिएको तीन वर्षको कार्यकाल समाप्त भइसकेपछि उनीद्वारा सम्पादित आर्थिक तथा प्रशासनीक निर्णयहरू कानुनविपरीत देखिएकाले उल्लेख गर्दै उनलाई कानुनबमोजिम अविलम्ब पदमुक्त गरी उनको अवधिभर लिएका तलब तथा सेवा सुविधाहरू कानुनबमोजिम असुलउपर गरी कानुनी कारबाही गर्न सिफारिस पनि समितिले गरेको छ। कानुन व्यवसायीको सेवा खरिद, सल्लाहकारहरूको नियुक्ति, रेडक्रसमा कानुन व्यवसायी र सल्लाहकार नियुक्त जथाभावी भएको देखिएको छ। कुनै कर्मचारीले कानुन व्यवसायीको सेवा खरिद र सल्लाहकारको नियुक्ति तथा पारिश्रमिक तोक्न नमिल्ने प्रतिवेदनले आंैल्याएको छ। कानुन व्यवसायीको सेवा खरीद गर्ने सम्बन्धमा प्राप्त जवाफ र कागजातको अध्ययन गर्दा डानेत्रप्रसाद तिम्सिना नेतृत्वको कार्यसमितिमा सदस्यका रूपमा रहेका केन्द्रीय सदस्य मोहन पोखरेललाई कानुनी सल्लाहकारमा नियुक्ति गरिएको थियो। कानुनी सल्लाहकार तोकिएका अधिवक्ता मोहन पोखरेलको नाममा सञ्चालनमा रहेको ल फर्मलाई भुक्तानी गरेको र स्वार्थ बाझिएको देखिएको पनि प्रतिवेदनमा उल्लेख छ। मनोमानी घरभाडा न्यूनतम भाडादर निर्धारण समिति नभएर मनोमानी ढंगबाट भाडामा दिने गरेको पाइएको छ। नेरेसो केन्द्रीय कार्यालयले आय वृद्धिका लागि काठमाडौं, प्रदर्शनीमार्गस्थित मोडल अस्पताल सञ्चालन भएको घरजग्गा, बागबजारस्थित घरजग्गा, कालीमाटी सोल्टीमोडस्थित घरजग्गा, वीरगञ्ज, पोखरा, नेपालगञ्ज, महेन्द्रनगर, इटहरीसमेत अवस्थित घरजग्गा भाडामा लगाउँदा न्यनूतम मूल्य निर्धारण समिति गठन नगरेको पाइएको छ। न्यूनतम मूल्य निर्धारण गरी सार्वजनिक सूचना प्रकाशित गरी भाडा रकममा बढाबढ प्रतिस्पर्धा गर्नुपर्नेमा नगरी सोझै मनोमानी ढंगबाट पदाधिकारी तथा कर्मचारीले भाडामा लगाएको छानबिनमा पाइएको छ। निश्चित अवधिका लागि भाडामा दिनुपर्नेमा त्यसो नगरी लामो समयसम्म एउटै व्यक्ति तथा संस्थाले भाडामा लिएको कारणबाट संस्थालाई ठूलो हानिनोक्सानी भएको प्रतिवेदनमा उल्लेख छ। भूकम्प प्रतिकार्य कार्यक्रम र कर्मचारी व्यवस्थापन अवैध संस्थाको स्थापित नियम र निर्देशिकाको विपरीत स्वयंसेवकहरूलाई भ्रमण आदेश स्वीकृत नगरी हवाईजहाजको टिकटको भुक्तानी गरेको पाइएको छ। के कामका लागि भ्रमण गरिएको हो सो नखुलाएको, संस्थागत काम हो भने भ्रमणपछि प्रतिवेदन बुझाउनुपर्नेमा सो बुझाएको पनि देखिएन। प्रतिवेदनमा भनिएको छ। भूकम्पको बेला विशेष गरी कार्यसमितिका पदाधिकारी र विपद् व्यवस्थापन समितिका संयोजकको भ्रमणको औचित्य नदेखिएकाको प्रतिवेदनमा छ। संस्थाको जर्जर आर्थिक अवस्थामा खर्च कटौती गर्ने र मितव्ययितताको सिद्धान्त अवलम्बन गरेको नदेखिएको प्रतिवेदनमा छ ब्लड ब्यागमा घोटाला रेडक्रसको केन्द्रीय कार्यालयले विगत ३ वर्षदेखि टेन्डर नगरी सुनसरी, चितवन, भक्तपुर, मोरङलगायतका जिल्ला शाखाहरूबाट ब्लड ब्याग सापटीका रूपमा लिने गरेको छ। तर, पछि गएर सापटी लिइएका ब्लड ब्याग खरिद गरेको भन्दै बिल बराबरको रकम भुक्तानी गर्ने गरेको छानबिनमा भेटिएको छ। एकातिर केन्द्रीय कार्यालयले रक्तसञ्चार सेवा केन्द्रको प्रयोजनका लागि टेन्डर आह्वान गरी देशु इन्टरनेसनल र पामेरसँग टेन्डर स्वीकृतसमेत भइसकेको अवस्थामा नियमानुसार खरिद प्रक्रियालाई अगाडि नबढाइ टेन्डर प्रतिस्पर्धामा अयोग्य भएको काठमाडौं डायग्नोस्टिकबाट जिल्ला शाखाहरूमार्फत चर्को मूल्यमा ब्लड ब्याग खरिद गरेको देखिएको पनि छानबिनमा पाइएको छ। सम्बन्धित शाखा कार्यालयहरूले अवलम्बन गरेको खरिद प्रक्रियामा शंका उत्पन्न भएको हुँदा थप अनुसन्धान गरी आवश्यक कारबाही गर्न छानबिन समितिले सुझाव दिएको छ। सीएमसी(रेडक्रसको अन्तर्राष्ट्रिय महासंघ), समाज कल्याणपरिषद् लगायतका निर्देशन, सुझाव कार्यान्वयन गरेको विषय पनि प्रतिवेदनमा औंल्याइएको छ। दुई समूहले समानान्तर कार्यसमिति गठन गरेको तथा नेपाल रेडक्रस सोसाइटीको आधिकारिक कार्यसमितिका सम्बन्धमा विवाद रहेकाले नेपालरेडक्रस सोसाइटीले विपद् व्यवस्थापनमा खेल्नुपर्ने प्रभावकारी भूमिकामा चुक्नुका साथै मानवीय सेवामा असर परेको देखिएको छानबिन समितिको प्रतिवेदनमा उल्लेख छ। महिला, बालबालिका तथा ज्येष्ठ नागरिक मन्त्रालयले नेपाल रेडक्रस सोसाइटीको महाधिवेशन गर्ने कार्यादेशसहित नयाँ तदर्थ कमिटी गठन गरी अगाडि बढ्न सिफारिस गरेको छ। रक्तसञ्चार केन्द्रमा गुणस्तरीयताको विषयमा गम्भीर समस्याहरू देखिएको प्राविधिक प्रतिवेदन तथा छानबिन समितिको सुझाव, सिफारिसअनुसार अविलम्ब कार्यान्वयन गर्नुपर्ने सुझाव दिइएको छ। छानबिन समितिले विभिन्न मितिमा विभिन्न निकायले गठन गरेका छानबिन तथा अध्ययन समितिले दिएका सुझाव तथा सिफारिसको कार्यान्वयन नगरेकोले सोको अबिलम्ब कार्यान्वयनका लागि कडा निर्देशन दिने दिएको छ। नेपाल रेडक्रस सोसाइटीमा एकै व्यक्ति लामो समयदेखि पदाधिकारीमा रहँदै आएको कुरालाई निरुत्साहित गर्न दुई कार्यकालभन्दा बढी एउटै पदमा बहाल रहन नपाउने गरी नेरेसोको विधान संशोधन गर्न सिफारिस गरिएको छ। नेपाल रेडक्रस सोसाइटीले बैदेशिक सहायता परिचालन गर्नुपूर्व समाज कल्याण ऐन २०४९ बमोजिम पूर्व स्वीकृति नलिई विभिन्न परियोजनाहरू विगत लामो समयदेखि सञ्चालन गर्दै आएको अवस्थालाई मध्यनजर गर्दै हालको अवस्था हेर्दा छानबिन समितिले कार्य आरम्भ भएपश्चात् समाजकल्याण परिषद्मा परियोजनाहरू स्वीकृतिका लागि ठूलो संख्यामा दर्ता हुन आएको देखिएको प्रतिवेदनमा छ। अब उप्रान्त, नियमित रूपमा परियोजना स्वीकृतिका लागि परियोजना पेस गर्न निर्देशन दिनुपर्ने। साथै समाज कल्याण ऐन, २०४९ को प्रावधानबमोजिम नेपाल राष्ट्र बैंकमार्फत नेपालका सम्पूर्ण बैंकहरूमा नेरेसोको केन्द्र, प्रदेश, स्थानीयलगायत कुनै पनि तहको कार्यालयको खातामा वैदेशिक सहायता आउनुपर्ने व्यवस्था गर्न पनि सुझाव दिएको छ। पूर्वपदाधिकारीबाट असुलउपर गर्नुपर्ने छानबिन समितिले पूर्वपदाधिकारीहरूले दिएको रकम फिर्ता गर्न पनि ध्यानाकर्षण गराएको छ। नेपाल रेडक्रस सोसाइटीको केन्द्रीय तदर्थ कार्यसमितिको निर्णयले सोसाइटीसँग सम्बन्धित पूर्वपदाधिकारी क्रमशः सञ्जीव थापा, देवरत्न धाख्वा, देवेन्द्रबहादुर प्रधान, हरिप्रसाद न्यौपाने, अजितकुमार शर्मा र भक्त खवासबाट एकमुष्ट नेपाल रेडक्रस सोसाइटीबाट अनरोरियमका रूपमा लिएको रकम फिर्ता बुझाउनुपर्ने भन्ने निर्णय भएको थियो। जसमा देवेन्द्रबहादुर प्रधान, हरिप्रसाद न्यौपाने र अजितकुमार शर्माले जनही १२ लाख ४१ हजार २०७७०९०७ गते चेकमार्फत अनरोरियम रिफन्ड भनी नेपाल रेडक्रस सोसाइटीको नाममा सञ्चालनमा रहेको खाता नं १७०००३७९४०१ मा जम्मा गरेको देखिएको छ। तर, करिब ९२ लाख रुपैयाँ संस्थाको खातामा दाखिला गर्नुपर्ने देखिएकाले उल्लेखित गैरकानुनी रूपमा लिएको रकम असुलउपर गर्न सिफारिस गरिएको छ। समितिले औंल्याएका तथ्यहरू संस्थाका गतिविधिहरू गैरकानुनी रूपमा सञ्चालन विधान तथा नियमावलीविपरीत संस्था सञ्चालन साधनस्रोत व्यापक दुरुपयोग अक्षय कोषहरूको अपचलन अनावश्यक कार्यक्रमहरू तय गरी आर्थिक अपचलन र व्यक्तिगत स्वार्थ पूर्तिमा उपयोग संस्थागत सुशासन कमजोर जेनेभा महासन्धिका नाममा देशका कानुनहरू उल्लंघन सामग्री, सम्पत्ति तथा सेवाको खरिदमा न्यूनतम मापदण्डको बेवास्ता संस्थागत अपारदर्शिता कानुन व्यवसायी र सल्लाहकारहरूको नियुक्ति गैरकानुनी वित्तीय विकास कोषको उपयोगमा कानुन उल्लंघन कर्मचारी नियुक्ति, बढुवा र अवकाश गैरकानुनी सानो नगदी कोषको अवैध प्रयोग घर भाडामा लगाउँदा व्यापक अनियमितता कानुनी तथा वित्तीय व्यवस्थाविपरीत मुद्दती खाता सञ्चालन म्यानेजमेन्ट सपोर्ट कस्ट मा अनियमितता वैदेशिक अनुदान तथा दातृ निकायको सहायतामा सञ्चालित परियोजनाहरूमा व्यापक घोटाला निर्देशकले विदा लिएर भूकम्प प्रतिकार्य प्रमुख भई प्रचलित कानुनविपरीत दोहोरो सेवासुविधा लिएको आर्थिक व्यवस्थापनका लागि कर्मचारीको नियुक्ति, कार्य समूह गठन, जिम्मेवारी, कार्य सम्पादन कानुनविपरीत सम्बद्ध सरकारी निकायहरूको निर्देशनको बेवास्ता संस्थामा रहेका कार्यसमितिकै सदस्यहरू लगायतले उजुरीहरू गरेको र त्यसमा छानबिन भई विभिन्न राय सुझावसहितका सिफारिसहरू भएकामा कार्यान्वयन नगरिएको समाज कल्याण ऐन, नियमावली र प्रचलित विभिन्न निर्देशिका अनुसार कानुनी प्रक्रिया र दायित्व पूरा नगरेको वैदेशिक स्रोतबाट सञ्चालित कार्यक्रमहरूको स्वीकृति समाज कल्याण परिषद्बाट लिने नगरेको"
"सप्तकोसीमा पानीको बहाव घटन थाल्यो, ब्यारेजका ४२ ढोका खोलिए",धरान : सप्तकोसी ब्यारेजका ५६ ढोकामध्ये ४२ ढोका खोलिएका छन् । पानीको बहाव घटन् थालेपछि भारत पक्षले ४२ वटा ढोका खोलेको हो । सोमबार सप्तकोसीमा पानीको बहाव प्रतिसेकेन्ड २ लाख ६१ हजार ७१० क्युसेकमा झरेको सुनसरीका प्रहरी प्रमुख एसपी बीपीन रेग्मीले बताए । उनले पानीको बहाव घट्न थालेपछि ब्यारेजका ४२ वटा ढोका खोलिएको बताए । आइतबार सप्तकोसीमा पानीको बहाव प्रतिसेकेन्ड ३ लाख ९३ हजार ७१५ क्युसेक पुगेको थियो । आइतबार ब्यारेजका ५६ वटै ढोका खोलिएका थिए । सप्तकोसीमा पानीको बहाव केही घटे पनि वर्षात् भइरहेकाले फेरि बढन सक्ने भएकाले कोसी आसपासका बासिन्दालाई सतर्कता अपनाउन आग्रह गरिएको छ।
पहिरोको त्रासले रातभर जाग्राम,"सरस्वती जैसी । गत कात्तिक १७ गते गएको जाजरकोट भूकम्पमा परी ३ नातिनातिना र एक बुहारी गरी ४ जनाको घटनास्थलमै ज्यान गयो । घर भत्किएपछि म काठको मुनि परेर बचेँ । छोरो कालापार गएकाले बच्यो । दुई आमाछोरा अस्थायी टहरा बनाएर बसेका छौं । हिउँदभरि टहरमा चिसोले सतायो । केही समय अघिसम्म गर्मीले सतायो । अहिले वर्षातले सताउन थालेको छ । ठूलो हावाहुरी सहितको पानी आउँदा टिन चुहिएर बस्नै सकिँदैन । अस्थायी घरको डिलैबाट पहिरो जान थालेको छ । भेरी नदीको किनारमा पारि जाजरकोट र वारि रुकुमपश्चिम पर्छ । वरिपरि अजंगका पहाड छन् । पहाड भूकम्पले हल्लाएको छ । कतिवेला पहिरो खस्छ भनेर रातभर निद्रै लाग्दैन । जाग्राम बस्ने गरेका छौं । अहिलेसम्म पुनर्निर्माण भइसक्नुपर्ने हो तर अस्थायी टहरामै बस्न बाध्य छौं । सरकारले घर बनाइदिएको भए ढुक्कसँग बस्न पाइन्थ्यो । भूकम्पा बाँचे पनि यो वर्षातमा बाँच्न गाह्रो छ । भूकम्पले थिलोथिलो भएका बस्ती निकै जोखिममा छन् । भिरालो जमिन, भूकम्पले हल्लाएको, विकासको नाममा डोजरले जथाभावी बाटो खनेको, बन फडानी आदि कारणले जाजरकोट र रुकुमपश्चिमका धेरै बस्ती पहिरोको उच्च जोखिममा रहेको कुरा भूगर्भविद्ले भनेका छन् । धेरै मानिसहरू पहिरोको त्रासमा छन् । घर छोडेर जाने ठाउँ पनि कतै छैन । त्यसैले हामी जस्ता निमुखाको जीवन रक्षाका लागि सरकारले समयमै आवश्यक पहलकदमी लिनुपर्छ । संकटको घडीमा नागरिक जोगाउनु तीनै तहका सरकारको कर्तव्य हो । (जैसी आठबीसकोट नगरपालिका १४ छेपारे निवासी भूकम्पपीडित हुन् ।)"
विपद् क्षेत्रमा स्वास्थ्य जोखिम,"काठमाडौं : निरन्तरको वर्षाले तपाईंको धारा, इनारको पानी धमिलो एवं दूषित भएको हुन सक्छ ! यो बेला शुद्धीकरण नगरी पानी पिउँदा झाडापखाला, हैजा, आउँ, टाइफाइडदेखि विभिन्न छालाजन्य समस्या निम्तिन सक्छ। दूषित पानीको उपभोगले विभिन्न रोग संक्रमणको उच्च जोखिम हुने विज्ञहरू बताउँछन्। सरुवा रोग विशेषज्ञ डा शेरबहादुर पुनका अनुसार, दूषित पानी पिउँदा हैजा, झाडापखाला, आउँ, टाइफाइड रोगको जोखिम उच्च हुन्छ। बाढी प्रभावितलाई हेपाटाइटिस ए र ई लगायतका स्वास्थ्य समस्याले सताउँछ। त्यस्तै नुहाउन र कपडा धुनका लागि फोहोर पानीको प्रयोग गर्दा छालाजन्य समस्याहरू लुतो, दाद, घाउखटिरा र आँखा पाक्ने रोगले पनि पिरोल्न सक्छ। अहिले बाढी, पहिरोका कारण पिउने पानी दूषित भइरहेको हुन्छ। दूषित पानी पिउँदा पानीजन्य समस्याहरू देखिन सक्छन्। झाडापखाला हुने, ज्वरो आउने, वान्ता गराउने खालका संक्रामक रोगको जोखिम उच्च हुन्छ, डा पुन भन्छन्, यी पानीजन्य समस्या र रोगको संक्रमणले बाढी प्रभावित मात्र नभई जो कोहिलाई सताउन सक्छ। यस्ता लक्षण देखिनेबित्तिकै विशेष सावधानी अपनाउनुपर्छ। यस्तो बेला घरमा नबसी अस्पताल गएर उपचार सुरु गरिहाल्नुपर्छ। बाढी प्रभावित क्षेत्रका बासिन्दा र विस्थापितहरू पानीजन्य रोग संक्रमणको उच्च जोखिममा रहेकाले पानी उमालेर पिउन पर्ने डा पुनको सुझाव छ। वर्षातको पानी बिसर्जन नहुँदा खाल्डाखुल्डी, सवारीसाधनका टायर एवं गमलामा जमेर बसेको हुन्छ। त्यस खालको पानीमा लामखुट्टे, भुसुनाहरू हुर्कने र कीटजन्य रोग उत्पन्न गर्ने जोखिम हुने डा पुन बताउँछन्। वर्षात रोकिएको केही समयपछि कीटजन्य रोगहरूको पनि जोखिम झन् बढ्न सक्छ, डा पुन भन्छन्, समयै सजग नहुने हो भने यस वर्ष कीटजन्य समस्याले झन् बढी सताउन सक्छ। लामखुट्टेको टोकाइबाट सर्ने डेंगु ७३ जिल्लामा संक्रमितहरू पाइएका छन्। त्यस्तै कीरा (माइट) को टोकाइबाट हुने स्क्रब टाइफसको पनि जोखिम हुने विज्ञहरू बताउँछन्। इपिडिमियोलोजि तथा रोग नियन्त्रण महाशाखाका पूर्वनिर्देशक एवं वरिष्ठ जनस्वास्थ्य विज्ञ डा मरासिनीका अनुसार विपद््को बेला स्थानीय निकाय बढी सक्रिय हुनुपर्छ। पिउने पानीको शुद्धीकरण गर्नमा ध्यान दिनुपर्छ। नियमित रूपमा क्लोरिन झोल वा ट्याब्लेट हालेर वा उमालेर पानीलाई शुद्धीकरण गरी पिउने व्यवस्था मिलाउनुपर्छ। यसका लागि स्वास्थ्यकर्मी, स्वयंसेविकालाई यथाशीघ्र परिचालन गर्नुपर्छ, डा मरासिनीको सुझाव छ, पिउने पानीको स्रोत (मुहान)हरू सफा नगर्ने हो भने कीटाणुहरू घरघरमा पुग्छन्। यस काममा जनप्रतिनिधि एवं विभिन्न राजनीतिक दलका कार्यकर्ताहरू परिचालित हुनुपर्छ। घरका नल्का, एवं इनारमा भलको पानी पसेको छ भने क्लोरिन राखेर मात्र पिउन योग्य हुने डा मरासिनी बताउँछन्। क्लोरिन झोल वा ट्याबलेट हालेर वा उमालेर पानीलाई शुद्धीकरण गरेपछि मात्र पिउनुपर्छ। शुद्धीकरण गरेको पानी सधैं सफा भाँडामा छोपेर राख्नुपर्छ। पानी निकाल्ने भाँडा सधैं सफा राख्नुपर्छ, डा मरासिनी भन्छन्, वर्षातको बेला सडेगलेका, बासी र झिंगा भन्नेको खानेकुराहरू खानु हुँदैन। काँक्रो, गाजर, फलफूलजस्ता काँचै खान मिल्ने खानेकुराहरू पनि सफा पानीले धोएर खानुपर्छ। सरुवा रोग विशेषज्ञ डा पुनका अनुसार, रुखाखोकी,झाडापखाला, हैजा, आउँ, निमोनिया तथा टाइफाइडका लक्षण देखिएमा नजिकको स्वास्थ्य संस्थामा उपचार गर्न जानुपर्ने सुझाउँछन्। कस्तो सावधानी अपनाउने ? पानी उमालेर मात्र पिउँ । क्लोरिन झोल वा ट्याब्लेट हालेर शुद्धीकरण गरिएको पानी पिउँ । सडेगलेका, बासी, झिंगा भन्नेका खानेकुरा नखाऔं । जथाभावी दिसा पिसाब नगरौं, नगराऔं । चर्पीमा मात्र दिसापिसाब गरौं। बच्चाको दिसा चर्पिमै बिसर्जन गरौं । फोहोरलाई निश्चित ठाउँमा सहि तरिकाले व्यवस्थापन गरौं । खोक्दा, हाच्छिउँ गर्दा सफा कपडाले नाक,मुख छोपौं । रुघाखोकी, झाडापखाला, हैजा, आउँ, निमोनिया, टाइफाइडका लक्षण देखिएमा नजिकको स्वास्थ्य संस्थामा जचाऔं।"
पहिरोले घर परिँदा बेपत्ता वृद्धाको शव भेटियो,स्याङ्जा : भीरकोट नगरपालिका५ ज्यामिरेस्थित गडीभन्ज्याङमा पहिरोले घर पुरिँदा बेपत्ता भएकी ७३ वर्षीया ख्यामकुमारी मल्लको शव भेटिएको छ। शनिबार दिउँसो घरमाथिबाट खसेको पहिरोले घर पुरिएपछि बेपत्ता मल्लको आइतबार साँझ शव भेटिएको प्रहरी नायब उपरीक्षक इन्द्रबहादुर रानाले जानकारी दिए। पहिरो झर्दा सासू ख्यामकुमारी मल्ल र बुहारी रिता मल्ल घर भित्र थिए। ख्यामकुमारीका छोरा विदेशमा छन्। पहिरो खस्दाखस्दै बुहारी रिता घरबाट निस्कन सफल भइन भने उनी निस्कन खोज्दाखोज्दै पहिरोमा पुरिएकी थिइन्। सुरक्षाकर्मी र स्थानीयबासीको निरन्तर खोजी कार्यले दोस्रो दिन शव भेटिएको हो।
"बाढीले कैलालीको जनजीवन प्रभावित, दर्जनौं परिवार विस्थापित","टीकापुर : लगातार वर्षापछि आएको बाढीका कारण कैलालीको जनजीवन प्रभावित बन्न पुगेको छ । कैलालीको भजनीमा आइतबार राति बाढी बस्तीमा पसेपछि केही परिवार विस्थापित भएका छन्। पालिका र स्थानीय मिलेर जोखिम क्षेत्रका नागरिकलाई रातभरि हुलाकी सडक र उच्च भवनमा सारिएको छ। स्थानीय कृष्ण धमालाका अनुसार भजनीमा केही परिवार रातभरि बस्ती छोडेर सडकमा सरेका छन्। नदी तथा खोलामा पानी बढेपछि राति बस्तीमा रहेका मानिसहरु बालबच्चा र बस्तुभाउसहित हुलाकी सडकमा बसेका हुन्। बाढीले भजनीका सबैजसो वडामा डुबान भएको छ। वडा नं ८ का सबै घर डुबानमा परेका छन्। निरन्तरको वर्षाले बस्ती डुबानमा परेपछि सयौँ परिवार सरसामानसहित सडक तथा उच्च घरमा सरेका हुन्, उनले भने, कतिपय आफन्तकोमा बसिरहेका छन्। बाढीका कारण विशेष गरी कैलालीको दक्षिण तथा पूर्वी क्षेत्र जलमग्न भएको छ। चुरेबाट बग्ने खोला र कर्णाली नदीमा पानीको सहत बढेपछि कैलालीको टीकापुर, भजनी, जानकी र जोशीपुरका तटीय क्षेत्रका बस्ती डुबानमा परेका हुन्। टीकापुर नगरपालिकामा केही परिवार विस्थापित भएका छन्। विपद् व्यवस्थापन शाखाका प्रमुख निर्मला चौधरीले पथरैया नदीमा आएको बाढीले वडा नम्बर ६ का पर्सेनी, भर्तापुर, भगवानपुरका ६५ घर डुबानमा परेकाले ती घरका मानिसलाई उद्धार गरी उच्च घरमा सारिएको जानकारी दिए। बाढी पसेपछि टीकापुरका जोखिममा रहेका केही परिवारलाई जेसिज हल र केहीलाई उच्च घरमा राखिएको छ, उनले भने, वडा वडामा रहेका विपद् व्यवस्थापन समिति र पालिकाले तालिम दिएका स्वयंसेवक खोज तथा उद्धारका लागि समुदायमा परिचालन गरेका छौँ। कर्णाली नदीमा पानीको सहत बढेमा टीकापुरका वडा नं २, ५, ७ र ८ डुबानको जोखिममा पर्दछन्। त्यस्तै जोशीपुर गाउँपालिकामा पनि लगातारको वर्षापछि जलमग्न भएको छ। भित्तरीयामा काडा नदीको पानी पसेर डुबान भएको जोशीपुर गाउँपालिका विपद् व्यवस्थापन शाखा प्रमुख सीता सिंहले बताए। जानकीका अधिकांश वडा जलमग्न भएका छन् भने केही घरपरिवा विस्थापित भएका छन्। विपद् व्यवस्थापन शाखा प्रमुख नेत्रप्रसाद जैसीले वडा नं ४ र ७ का धेरै बस्ती डुबानमा परेका बताए। वडा नं ४ को गिरधरपुरमा ११ परिवार बसेका छन्। वडा नं ७ को फरेलामा १५ परिवार बसेका छन्, जैसीले भने, जवलपुरमा पनि दुई घर उच्च घरमा सारेका छौँ। जानकीका दर्जनौँ बस्ती जलमग्न छन्। बस्तीमा बाढी पस्न थालेपछि यस क्षेत्रका पालिकाहरुले नाला सरसफाइजस्ता कार्यमा तीव्रता दिएका छन्। जमेका ढल खोल्ने, डुबान क्षेत्रमा पानीको निकास गर्नेलगायतका कार्यमा खटेका छन्। जिल्ला प्रशासन कार्यालयका सूचना अधिकारी शिवराज जोशी वर्षाका कारण जिल्लाका विभिन्न स्थान जलमग्न भएका र क्षति न्यूनीकरण गर्ने गरी टिम परिचालन गर्न निर्देशन दिएका बताए। सङ्कटासन्न क्षेत्र पहिचान गरेर ती ठाउँमा सुरक्षाकर्मी र उद्धार टोली तयारी अवस्थामा खटाएका छौँ, उनले भने, विपद्मा एक अर्कामा सहकार्य गर्न सघाउन पालिकालाई पनि निर्देशन दिएका छौँ। विषयगत शाखालाई तयारीमा राखेका छौँ। सबैसँग समन्वय भइरहेको छ। आइतबार राति १२ बजे कर्णाली नदीमा बाढीको तह १० दशमलव ५ पुगेको थियो। अहिले बिहान ६ बजेको मापनअनुसार कर्णालीमा जलसतह तह घट्दै गएको छ। कर्णाली नदीमा अहिले पानीको सतह ९ दशमलव ५७ मा झरेको छ। कर्णालीमा बाढीको तह १० मिटर पुग्नुलाई चेतावनी, १० दशमलव ८ पुग्नुलाई खतराको तह पार गरेको मानिन्छ। सुदूरपश्चिममा बाढी तथा पहिरोका कारण हुनसक्ने सम्भावित विपद्को समयमा उद्धारका लागि प्रदेशका सबै प्रहरी युनिटलाई तयारी अवस्थामा राखिएको छ। प्रदेश प्रहरी कार्यालय धनगढीका वरिष्ठ प्रहरी उपरीक्षक डिल्लीराज विष्टका अनुसार जिल्ला प्रशासन कार्यालय, इलाका प्रहरी कार्यालय र प्रहरीचौकीमा कार्यरत ११ सय प्रहरी तैनाथ गरिएको छ। कैलाली र कञ्चनपुरमा डुबान र बाढीबाट आउने खतरालाई मध्यनजर गरेर कर्णाली, र महाकाली नदीको पानीको सतहको प्रहरीले निगरानी गरिरहेको उनको भनाइ छ। रासस"

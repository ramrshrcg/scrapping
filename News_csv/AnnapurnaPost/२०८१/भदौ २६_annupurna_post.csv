शीर्षक,विवरण
सम्पदा घिमिरेले जितिन् मिस युनिभर्स नेपालको ताज,"काठमाडौं : मिस युनिभर्स नेपालको ताज सम्पदा घिमिरेले जितेकी छन्। २२ जना प्रतिस्पर्धीलाई पछि पार्दै २७ वर्षीया सम्पदाले मिस युनिभर्सको ताज पहिरिएकी हुन्। सम्पदाले मेक्सिकोमा हुने ७३औं मिस युनिभर्स ग्लोबलमा नेपालको तर्फबाट प्रतिनिधित्व गर्नेछिन्। ललितपुरको गोदावरीस्थित कनभेन्सन सेन्टरमा भएको फिनालेमा पहिलो रनरअप स्मृति सिंह, दोस्रो रनरअप अक्षिता क्षेत्री, तेस्रो रनरअप करिन मुर्रे र चौथो रनरअर सुजल बम भए। अमेरिकी कम्पनीका लागि डिजिटल मार्केटिङको काम पनि गर्दै आएकी सम्पदा मोडलिङ पनि गर्दै आएकी छन्। ठूला सपना देख्न र मेहनत गर्ने कुरामा विश्वास गर्ने उनले बताएकी छन्। उनले आफू पशु प्रेमी र वन्यजन्तु संरक्षणको लागि वकालत गर्ने बताएकी छन्। ग्लोबल ग्ल्यामर भेन्चर प्राइभेट लिमिटेडले आयोजना गरेको प्रतियोगितामा २२ प्रतिस्पर्धी सहभागी थिए। फिनालेका लागि जुरीमा अन्नपूर्ण मिडिया नेटवर्कका अध्यक्ष रामेश्वर थापा, पूर्व मिस युनिभर्स सोफिया भुजेल, पुर्व मिस नेपाल इसानी श्रेष्ट, गोल्डस्टारका कार्यकारी निर्देशक विदुशी राणा, शिवम सिमेन्टका अध्यक्ष गौरव गोयल, समीक्षा शारदा संघाइ र नेतृ डिना उपाध्याय रहेका थिए।"
नेपाल इन्जिनियर्स एसोसिएसन र आसन्न निर्वाचन,"राज्य निर्माण मात्र नभएर, राज्य समुन्नतको स्तर मापन गर्ने सूचकको रूपमा लिइने अभियन्ताहरूको छाता संगठन नेपाल इन्जिनियर्स एसोसिएसन आफ्नो ३४औँ कार्यकारिणी समिति छनोटको संघारमा छ । विकास, विज्ञान र प्रविधिको क्षेत्रको विश्वव्यापी गतिमा कदममा कदम मिलाउन नसकिरहेको हाम्रो मुलुकमा इन्जिनियरिङ शिक्षा तथा प्रविधिलाई प्रोत्साहन गर्ने तथा यस क्षेत्रको गरिमालाई उच्च पार्दै सम्पूर्ण इन्जिनियरहरूको पेशागत हक अधिकारलाई सुरक्षित गर्ने उद्देश्यका साथ स्थापना भएको यस संस्थाले ६२औँ वसन्त पार गरिसकेको छ। केही प्रबुद्ध इन्जिनियरहरू नै यस संस्थाको निर्वाचनमा भाग नलिने घोषणा गर्दै आम इन्जिनियरहरूमा एसोसिएसन चरम दलीयकरणको चक्रव्यूहमा फस्दै गएको छ भन्ने बुझाइ सम्प्रेषण र स्थापित गर्न अभ्यस्त रहेको आजको परिस्थितिमा, यो चक्रव्यूह तोडेर व्यवसायिकता, विज्ञता र क्षमताको कसीबाट संस्था सञ्चालन गरी दीर्घकालसम्म आम इन्जिनियरहरूको गौरव र गरिमाको संस्था बनाउने लक्ष्य नै ३४ कार्यकारिणीको प्रमुख लक्ष्य हुनुपर्ने देखिन्छ। राज्यको पहिलो दर्जाको जनशक्तिका रूपमा चिनिने इन्जिनियरहरूले यस निर्वाचनबाट एउटा यस्तो समूह चयन गर्नुपर्ने छ। जसले हालसम्मका कार्यसमितिले सुरु गरेका विभिन्न राम्रा कदमहरूको निरन्तरता दिदै संस्थाको उद्देश्य परिपूर्तिका निम्ति दृढ भएर लाग्न सकोस ताकि मतदानमा सहभागी प्रत्यक इन्जिनियरहरूले आफ्नो अभिमतमा कहिल्यै पश्चाताप गर्नु नपरोस्। मुलुकमा भएका हरेक राजनीतिक परिवर्तनहरूमा सक्रिय रूपमा सहभागी भएको यस क्षेत्र जस्तोसुकै कठिन परिस्थितिमा पनि आफ्नो कर्तब्य पूरा गर्न लागिपरेको छ। १० वर्षे सशत्र द्वन्द्व, निरङ्कुश राजतन्त्रको अवधि वा राजनीतिक अस्थिरताको अवधि नै किन नहोस मुलुक विकासमा यस क्षेत्र अविचलित रूपमा लागिरहेकै छ । २०७२ सालको महाभूकम्पपछिको जोखिम न्यूनीकरणमा होस या कोरोना महामारीको बेला उपकरण मर्मत गरेर होस्, नेपाल इन्जिनियर्स एसोसिएसनले नेपाली समुदायमा विपत पर्दा इन्जिनियरहरू परिचालित भई आम जनमानसको जनजिविकामा छोडेको छाप प्रशंसनीय छन्। बिना धितो इन्जिनियरिङ प्रोफेसनल लोन, दुर्घटना बीमा, अनलाइन मेम्बरसिप, इमतदानको सूरुवात, आफ्नै भवनको निर्माण, न्यूनतम पारिश्रमिक र सेवासुविधाका विषयमा प्रधानमन्त्रीलगायत राष्ट्रियस्तरको चासो सिर्जना, ट्रेनिङ सेन्टरको स्थापना, लुम्बिनि प्रदेशमा सातौँ तहमै स्थानान्तरण, ७५३ वटै स्थानीय तहमा इलेक्ट्रोनिक्स इन्जिनियरले काम गर्न पाउने व्यवस्था, समय समयमा इन्जिनियरलाई तालिमाको व्यवस्था लगायतका कार्य पछिल्लो समयमा संस्थाले गरेका उत्कृष्ट कार्यका दृष्टान्तहरू हुन्। त्यसैले केही हदसम्म भए पनि इन्जिनियरको आत्मसम्मान तथा हकहितको लागियो संस्थाले केही सकारात्मक थालनी गरेको छ। तथापि मुलुकको अन्य क्षेत्रजस्तै यस क्षेत्रमा पनि अनेकौ विकृतिहरू विद्यमान नै छन्, जसलाई चिर्दै यस क्षेत्रलाई अझै सबल, सक्षम र स्वाभिमानी बनाउन आगामि कार्यसमितिले महत्वपूर्ण भूमिका निर्वाह गर्नुपर्ने देखिन्छ। विश्वव्यापीरूपमै सम्मानित पेशामध्येको एक पेशा हो, इन्जिनियरिङ पेशा, तर वर्तमान स्थितिमा पनि हामी इन्जिनियरहरू न्यूनतम सुविधा र पारिश्रमिकको बहस त कहिले अपमान र घृणाको सिकार बन्नुपरेको छ । यस्ता केही आधारभूत कुराहरूमा समेत ठोस कार्य हुन नसक्दा यसको समग्र असर इन्जिनियरहरूको कार्यसम्पादनमा समेत परेको देखिन्छ। अतः यस ३३औँ कार्यसमितिले प्रधानमन्त्रीको ध्यानाकर्षण गराइसकेको अवस्थामा आगामी कार्यसमितिले कार्यान्वयनमा ल्याउन सफल भूमिकाको निर्वाह गर्नुपर्नेछ। इन्जिनियरहरूको क्षमता विकास तथा प्राविधिक कुशलता अभिवृद्धिका लागि अन्तर्राष्ट्रिय शिक्षण संस्था एवं रोजगारदाता कम्पनीहरूको समन्वय तथा देशभित्रैका प्राविधिकहरूबाट प्रशिक्षण लगायतका कार्य गनुपर्ने देखिन्छ। विकासका आयोजना छनोटदेखि कार्यान्वयनका विभिन्न चरणहरूमा इन्जिनियरहरू नै नेतृत्वमा रहेर कार्य गर्नसक्ने अवस्थामा पुर्याउनका निम्ति सकारात्मक भूमिका खेल्नुपर्ने छ । राजनीतिक लाभहानी, सस्तो लोकप्रियता र केही व्यक्तिको लहडका आधारमा बनेका आयोजना तथा त्यस्ता आयोजनाहरूमा खेर गइरहेको राज्यको लगानीहरूलाई पूर्ण निरुत्साहित गर्न आयोजना पूर्व गरिने सम्भाब्यता अध्ययन तथा प्राबिधिक पक्षहरूलाई आयोजना छनोटको आधार बनाउने परिपाटिका लागी वकालत गर्ने अर्को महत्वपुर्ण दायित्व समेत आगामी समितिलाई छ । जनप्रतिनिधि तथा सामाजिक अगुवाहरू बा टनै इन्जिनियरहरूमाथि भौतिक, आर्थिक, तथा मानसिक आक्रमणका घटनामा पूर्ण प्रतिबन्ध गर्न सरोकारवालाहरूलाई प्राविधिक पक्षको महत्व बुझाई समन्वय र सहकार्यका साथ विकास निर्माणको बाटोमा अग्रसर गराउन नेतृत्वदायी भूमिका खेल्नुपर्ने देखिन्छ । इन्जिनियरिङ क्षेत्रमा भएका लगानीहरूको बढ्दो असुरक्षा तथा प्रभावकारी नीति नियमको अभावले अवसरहरूमा ल्याएको संकुचनका कारण दैनिक कयौं इन्जिनियरहरू अवसरका खोजीमा विदेशिन बाध्य भएको तीतो यथार्थ हामीसामु छर्लंगै छ। इन्जिनियरिङ समाजमा छाएको निराशालाई थप मलजल हुने गरी विभिन्न प्रबुद्ध इन्जिनियरहरूबाटै भनाइहरू सामाजिकरूपमा अभिव्यक्त हुनु थप निराशाजनक छ। त्यसैले अवसरहरूको सिर्जना, सुविधा अभिवृद्धि, स्वाभिमान एवं हक हितको संरक्षण, राज्यसंगको निरन्तर वकालतबाट मात्र नै दक्ष जनशक्तिको बर्हिगमनलाई कम गर्न सकिने देखिन्छ। मुलुकका सक्षम जनशक्तिले अन्य देश बनाइरहनुपर्ने र स्वदेशमा रहेकाहरू समेत देशको अस्थिर व्यवस्था र दूरावस्थाको सिकार भइरहने हो भने समुन्नत नेपाल सम्मानित नेपालीको सपना सपनामै सीमित रहने अवस्था देखिन्छ। बाह्य चुनौतीहरूले घेरिएको देशको प्राविधिक क्षेत्रको चर्चा गरिरहदा हामीले हामी इन्जिनियरहरूमा भएका कमजोरी हरूको समेत समीक्षा गर्नुपर्छ। प्रविधिको सारथी बन्नुपर्ने हामी इन्जिनियरहरू डिजिटल सदस्यता, अनलाईन तथा इमतदान जस्ता नितान्त आवश्यक विषयमा समेत अनावश्यक बहस र बहानामा समय बिताउने गरेको देखिन्छ। आफू स्वयंले सरल र सहज तरिका बाटनै सदस्यता लिन सकिने अनलाईन सदस्यता कार्यक्रमलाई थप प्रभावकारी बनाउँदै सबैको पहुँचमा संस्था सदस्यता पुर्याउने कार्यको निरन्तरताबाट आफ्नो पहुँच र दायरा बढ्नुका साथै यस क्षेत्र नै थप लाभान्वित बन्नेछ। आजको युग नै लोकतन्त्रको युग हो । समानता र अपनत्वमा आधारित लोकतन्त्र हामी सबैको चाहना हो । राज्य नियन्त्रित बजार व्यवस्था र आपसी संघर्षलाई नै उपलब्धि हासिल गर्ने माध्यम ठान्ने विचारको औचित्य अबको दिनमा सायदै रहला। मुलुकको सबैभन्दा जागरुक र शिक्षित वर्गमा पर्ने इन्जिनियरहरू यस तथ्यमा रहने सम्भावना नै देखिँदैन। मुलुकमा ब्याप्त राजनीतिक अस्थिरता, सो्रत साधनको अभावलगायत विभिन्न कारणले गर्दा एसोसिएसनको गति केही सुस्त देखिए पनि इन्जिनियरिङ क्षेत्रको समस्त विकास अनि इन्जिनियरहरूको साझा संस्थाको रूपमा रहँदै आएको एसोसिएसनको गरिमालाई जोगाई राख्न सक्नुलाई सकारात्कमक रूपमा लिनुपर्ने देखिन्छ। यस्तो अबस्थामा विगतका कार्यसमितिहरूको कार्यसम्पादन तथा उपलब्धिहरूलाई अवमूल्यन गर्दै 'प्रगतिशिल' शब्दको नाममा अपनाइएको गोयबल्स शैली आफैंमा अतिरन्जनपूर्ण देखिन्छ। तसर्थ अनर्गल प्रचारमा रम्नेभन्दा, गुण र दोषको आधारमा समर्थन र विरोध गर्न सक्षम इन्जिनियर वर्गहरूले लोकतन्त्रको बिकल्प सोच्न पनि सक्ने छैनन्। तसर्थ ३४औँ कार्यकारिणी समितिले बढीभन्दा बढी इन्जिनियरहरूलाई एकताबद्ध गराई आफ्नो छाताभित्र ल्याउनु पर्दछ। इन्जिनियरहरूको न्यूनतम पारिश्रमिक तथा सेवा सुविधा, इन्जिनियरहरूको लगानी सुरक्षित गर्न उचित वकालत देखि विभिन्न अवसरहरूको सिर्जना गर्ने सम्मका योजनाहरूलाई निषकर्षमा पुर्याउन अत्यावश्यक भइसकेको छ। त्यस्तै इन्जिनियरिङ क्षेत्रमा हुने गरेका सबै किसिमका हिंसा एवं असमानतालाई हटाई क्षमता र दक्षतामा आधारित प्रणलीको थप विकास गर्नुपर्ने छ। ठूला परियोजना अध्ययन तथा निर्माण कार्यको लागि देखावटी रूपमै भए पनि विदेशी प्राविधिक तथा कम्पनी सहभागी गराउनुपर्ने व्यवस्थालाई परिवर्तन गर्नु थप आवश्यक छ किनकि नेपाली इन्जिनियरले नै गर्नसक्ने कार्यका लागि विदेशी नै ताक्नु स्वदेशी पुँजी बहिर्गमनमात्र नभइ दक्ष प्राविधिकको अवमूल्यन पनि हो। त्यसैगरी देशको विभिन्न प्राविधिक कार्यालयहरूलगायत स्थानीय तहहरूमा प्राविधिकको नेतृत्व स्थापना गर्नु आगामी कार्यसमितिले गर्नुपर्ने प्रमुख कार्यमध्यको एक हो। कठिन परिस्थितिमा पनि आफ्नो पेशागत मर्यादालाई कायम राख्दै प्रभावकारी, सक्ष्म र प्रविधिमैत्री नेतृत्व चयन गर्दै संगठित र एकताबद्ध भइ यस क्षेत्र र मुलुकको सर्वाङ्गीण हितमा कार्य गर्नु हामी सबै इन्जिनियरहरूको साझा दायित्व हो। समावेशी, लोकतन्त्र, तथा समतामूलक समाज निर्माणमा समेत एसोसिएसनको भूमिका रहन्छ त्यसैले यी सबै एजेन्डा स्थापित गर्नका निम्ति लोकतन्त्र र लोकतान्त्रिक पद्दतिमा विश्वास राख्ने समूह विजयी हुनु अपरिहार्य छ। लेखक सिभिल इन्जिनियर हुन्।"
एनसेलद्वारा कपिलवस्तुमा निःशुल्क स्वास्थ्य शिविर,"काठमाडौं : एनसेलले प्रदेशस्तरमा संचालन भईरहेको आफ्नो सामाजिक उत्तरदायित्वका कार्यक्रमहरु अन्तर्गत गत हप्ता कपिलवस्तुको बाणगंगा नगरपालिका, वडा नं ४, ठाकुरापुरमा निःशुल्क स्वास्थ्य शिविरको आयोजना गरेको छ । यस शिविरमा ३०० भन्दा बढी स्थानियहरुले निःशुल्क स्वास्थ्य परामर्श तथा सेवाहरुको लाभ लिएका थिए । नेपाल हृदयरोग निवारण प्रतिष्ठानसँगको सहकार्यमा आयोजना गरिएको यस शिविरमा मानिसहरुले मुटु रोग सम्बन्धी विशेषज्ञ डाक्टरहरुबाट मुटु रोग लगायत अन्य विभिन्न रोगका विशेषज्ञसँग परामर्श लगायत इसीजी, मधुमेह तथा रक्तचापको जाँच सेवा पाएका थिए । बिहान १० बजेबाट सुरु भएको शिविरमा आएका मानिसहरुले परामर्श अनुसारको आवश्यक निःशुल्क औषधीहरु पनि पाएका थिए । यस्ता स्वास्थ्य शिविरले स्वास्थ्य सम्बन्धी केही समस्या भए पहिल्याउँदै समयमा नै निवारक स्वास्थ्य सेवाहरुका साथ समस्यासँग जुध्न मद्दत गर्दछ । एनसेलले आफ्नो व्यावसायिक सामाजिक जिम्मेवारी (सीएसआर) अन्तर्गत कपिलवस्तुमा संचालन गरेको यो दोस्रो निःशुल्क स्वास्थ्य शिविर हो । यस अघि कपिलवस्तुको मायादेवी गाउँपालिका, वडा नं ३, फुलिका स्वास्थ्य चौकीमा यसै किसिमको निःशुल्क स्वास्थ्य शिविर आयोजना गरिएको थियो । यसका साथै एनसेलले कपिलवस्तुका अन्य ३ विकट क्षेत्रमा निःशुल्क स्वास्थ्य शिविर आयोजना गर्नेछ । एनसेल एक जिम्मेवार कपोरेट नागरिक हो र हामीले समुदायका मानिसहरुका लागि फाइदा हुने काम गर्न सधंै प्रतिबद्घ रहेका छौं । यसै अनुरुप हामीहरुले सातै प्रदेशमा विभिन्न स्थानिय समुदायका मानिसहरुलाई ध्यानमा राख्दै विभिन्न सामाविक विकासका कार्यहरु गर्दै आएका छांै । हाम्रा परियोजनाहरुले समुदायको विकासका लागि योगदान पुर्याउने कुरामा हामी विश्वस्त छौं, एनसेलकी कर्पोरेट कम्युनिकेशन एन्ड सीएसआर हेड, विशाखा लक्ष्मी खड्काले भनिन् । एनसेलले सीएसआरअन्तर्गत सातै प्रदेशमा विभिन्न सामाजिक विकासका आयोजनाहरु सञ्चालन गरिरहेको छ । कम्पनीले गत वर्ष आफ्नो १८औं वार्षिकोत्सवको अवसरमा एटीन फर एटीन अर्थात १८ औं वर्षको लागि १८ वटा सामाजिक पहलहरुका लागि आवेदन खुल्ला गरेको थियो र यसै पहल अन्तर्गत सातै प्रदेशमा विकास कार्यहरु कार्यन्वयन भइरहेका छन् । यस एटीन फर एटीन कार्यक्रम अन्तर्गत परियोजना संचालन गर्नका लागि प्रति परियोजना १० लाख रुपैयाँ आर्थिक सहायता प्रदान गरिएको छ । एनसेलले आफ्नो स्थापना पश्चात शिक्षा, वातावरण र स्वास्थ्य लगायतका विभिन्न क्षेत्रका सामाजिक परियोजनामा २ अर्ब भन्दा बढी योगदान गरिसकेको छ । साथै कम्पनीले देशको एक सबैभन्दा ठूला करदाताका रुपमा अन्तर्गत अर्थतन्त्रमा प्रभावकारी योगदान दिँदै स्थापनाकालदेखि गत आर्थिक वर्ष २०८०८१ सम्ममा सरकारलाई कर तथा गैरकर गरी रु ३२० खर्ब भन्दा बढी राजस्व तिरिसकेको छ ।"
फोकसवान पेमेन्ट सोल्युसन्सद्वारा मोको यूनिफाइड क्यूआर कोडमा मास्टरकार्ड समावेशको घोषणा,"काठमाडौं : फोकसवान पेमेन्ट सोल्युसन्सले ग्लोबल फिनटेक फेस्टमा आफ्नो प्रमुख प्राविधिक उत्पादन मोको यूनिफाइड क्यूआर कोडमा मास्टरकार्डको समावेशीकरण सार्वजनिक गरेको छ। यस कार्यक्रममा फोकसवान कम्पनीले मास्टरकार्डसँग सहकार्य गरी मोको यूनिफाइड क्यूआर कोडमा मास्टरकार्ड माध्यमद्वारा भुक्तानी गर्न मिल्ने घोषणा गरेको छ, जसले डिजिटल पेमेन्टलाई अझ अघि बढाउनमा महत्वपूर्ण कदमको रूपमा कार्यान्वयन गर्छ। मोको यूनिफाइड क्यूआर कोड नेपालकै पहिलो विदेशी मुद्राको पनि भुक्तानी सेवा प्रधान गर्ने क्यूआर हो, जसमा , , ,  ,  र अहिले मास्टरकार्ड सहित ६ वटा प्रमुख राष्ट्रिय र अन्तर्राष्ट्रिय पेमेन्ट माध्यमहरू समावेश गरिएका छन्। यो विकासले मोकोलाई नेपालको वित्तीय प्रविधि उद्योगमा व्यापारी र प्रयोगकर्ताहरूका लागि भुक्तानीमा सहज बनाउँछ। तीन दिन लामो कार्यक्रम बीच, मास्टरकार्डले नेपाल पर्यटन बोर्डसँग एमओयू पनि हस्ताक्षर भएको छ। यस सम्झौताअनुसार, मास्टरकार्ड र नेपाल पर्यटन बोर्डले मिलेर नेपाल भ्रमण गर्ने मास्टरकार्डका विश्वव्यापी कार्डहोल्डरहरूका लागि विशेष अनुभवहरू र अफरहरू तयार गर्नेछन्। यो सम्झौताले नेपाल पर्यटनलाई प्रबर्द्धन गर्न महत्त्वपूर्ण भूमिका खेल्नेछ। यस कार्यक्रममा फोकसवानका प्रमुख अधिकृत र सहसंस्थापक प्रणय राजभण्डारीले मोको यूनिफाइड क्यूआर कोडको नयाँ परिवर्तनले ल्याएको प्रभावबारे भने, 'हाम्रो नयाँ प्राबिधिक उत्पादन मार्फत, हामी नेपालका स्थानीय व्यापारीहरूलाई विश्वव्यापी ग्राहकहरूसँग जोड्न चाहन्छौं।' नेपाल पर्यटन बोर्डका प्रमुख अधिकृत नन्दनी लहे थापाले यस सहकार्यप्रति आफ्नो उत्साह व्यक्त गर्दै भनिन्, 'मास्टरकार्डसँगको साझेदारीले नेपालको समृद्ध इतिहास, सांस्कृतिक विविधता, र पर्यटन अवसरहरूलाई विश्वव्यापी मास्टरकार्ड दर्शकहरूमाझ प्रबर्द्धन गर्नेछ।' मोकोलाई पहिलो पटक २९ फागुन २०७६ मा निस्काशन गरिएको थियो र त्यसपछि यसको प्राविधिक सञ्जालहरू निरन्तररूपमा विस्तार हुँदै आएका छन्। यो पछिल्लो विकासले डिजिटल पेमेन्टको क्षमतामा महत्वपूर्ण वृद्धि ल्याएको छ। मोकोका व्यापारिहरूका लागि यो विकास महत्वपूर्ण हुनेछ। उनीहरूले अब घरेलु र अन्तर्राष्ट्रिय ग्राहकहरूबाट सिधै मास्टरकार्ड मार्फत भुक्तानी लिन सक्नेछन्, जसले व्यापारलाई सजिलो र सरल बनाउँछ।"
छिमेकी मुलुकलाई मन्त्री पाण्डेले भने : पोखरा र गौतमबुद्ध अन्तर्राष्ट्रिय विमानस्थल सञ्चालन गर्न सहयोग गर्नुहोस्,"काठमाडौं : संस्कृति, पर्यटन तथा नागरिक उड्डयनमन्त्री बद्री पाण्डेले पोखरा र गौतमबुद्ध अन्तर्राष्ट्रिय विमानस्थल सञ्चालन गर्न छिमेकी मुलुकहरुको सहयोग आवश्यक रहेको बताएका छन्। भारतको नयाँ दिल्लीमा बुधबारबाट सुरु भएको आईकाओको एशिया प्रशान्त क्षेत्रको मन्त्रीस्तरीय दोस्रो सम्मेलनको उद्घाटन सत्रलाई सम्बोधन गर्दै उनले अन्तर्राष्ट्रिय विमानस्थलहरु अहिलेसम्म सर्टिफाइ भइसकेको जानकारी दिए। उनले आइकाओ तथा अन्य सदस्य मुलुकहरुलाई नेपालमा उड्डयन क्षेत्रको अनुसन्धान तथा तालिम केन्द्र स्थापना गर्न जोडदार रुपमा आग्रह गर्दै त्यसका लागि आवश्यक सहजीकरण गर्न नेपाल तयार रहेको बताए। पाण्डेले भने, हाम्रा अन्तर्राष्ट्रिय विमानस्थलहरु अहिलेसम्म सर्टिफाइ भई सकेका छन्, पोखरा र गौतमबुद्ध अन्तर्राष्ट्रिय विमानस्थलको प्रभावकारी रुपमा सञ्चालन गर्न क्षेत्रीय सहयोगको अपेक्षा गरेका छौँ। यसबाट पनि हाम्रो नागरिक उड्डयन क्षेत्रको निरन्तर सुधारप्रतिको हाम्रो प्रतिवद्धता स्पष्ट हुने छ। नेपाल हवाई सुरक्षाका लागि क्षमता अभिवृद्धिप्रति प्रतिबद्ध रहेको र आइकाओको युनिभर्सल सेफ्टी ओभरसाइइट अडिट प्रोग्राम (यूएसओएपी) कार्यान्वयनको विषयमा नेपालले सन् २०२२ सम्ममा उच्च तथा विश्वका अरु मुलुकको हाराहारीमा उपलब्धी हासिल गरेको बताए। उनले भने,सन् २०२२ को अडिटमा नेपालले सरदर ७० प्रतिशतको हाराहारीमा अङ्क हासिल गरेको गरेको कुरा यहाँ जानकारी गराउन पाउँदा म हर्षित छु। नेपालमा उड्डयन क्षेत्रको अनुसन्धान र खोजको ठूलो सम्भावना रहेको उनको भनाई छ। नेपालको बेग्ले खाले प्रकृति, भूबनोट र भूगोल छ त्यसैले गर्दा नेपालमा उड्डयन क्षेत्रको अनुसन्धान र खोजको ठूलो सम्भावना छ। हामीले नेपालमा क्षेत्रीय अनुसन्धानर तथा तालिम केन्द्रको स्थापना गर्न सक्छौ। साथै एयर नेभिगेशन सर्भिस (एएनएस)सँग सम्बन्धित खोजी तथा उद्धार, मौसमसम्बन्धी सेवाहरु र एयर ट्राफिक फ्लो मेनेजमेन्ट जस्ता विषयमा भएका राम्रा प्रयासहरुको प्रवद्र्धनका लागि संयुक्त रुपमा काम गर्न सक्छौं उनले भने। आईकाओको मन्त्रीस्तरीय सम्मेलनमा भाग लिन मन्त्री पाण्डे मंगलबार भारत गएका हुन्। सम्मेलन दुई दिनसम्म चल्नेछ।"
"दुई दलको विवादले सदन अवरुद्ध भयो, हिंसा शब्दलाई लिएर पार्टीहरुले बखेडा खडा गर्न हुँदैन : रास्वपा",काठमाडौं : रास्वपाका प्रमुख सचेतक सन्तोष परियारले दुई दलको विवादले सदन अवरुद्ध हुनु राम्रो कुरा नभएको बताएका छन् । बुधबार प्रतिनिधिसभाको बैठक अवरुद्ध भएपछि संसद भवनमा सञ्चारकर्मीसंग कुरा गर्दै परियारले सशस्त्र द्वन्द्वका क्रममा भएका राम्रा वा नराम्रा कामलाई स्वीकार गर्दै अहिलेको अवस्थामा आइपुगेको बताएका हुन्। उनले शान्तिप्रक्रियालाई सहज रुपमा निष्कर्षमा पुर्याउनुपर्ने बताए। उनले हिंसा शब्दलाई लिएर राजनीतिक पार्टीहरुले बखेडा खडा गर्न नहुने धारणा राखे। आजको बैठकमा सभामुख देवराज घिमिरेले हिंसा शब्द असंसदीय नभएको भन्दै रेकर्डबाट हटाउन नपर्ने जानकारी गराएका थिए। संसद्को बैठकमा एमाले सांसद योगेश भट्टराईले माओवादी जनयुद्धलाई हिंसाको टिप्पणी गरेपछि सभामुख घिमिरेले शब्दमा अध्ययन गरेर आवश्यक निर्णय गर्ने अधिकार सचिवालयलाई दिएका थिए। आज सभामुखले निर्णय सुनाएपछि माओवादी केन्द्रले विरोध गरेको हो। माओवादीले उठेर संसद् अवरोध गरेपछि एमाले र माओवादी केन्द्रका सांसदहरूबीच भनाभन भएको छ। बैठकमा माओवादीले कार्यसूचीमा प्रवेश गर्न नदिएपछि बैठक स्थगित भएको थियो।
"आँबुखैरेनीमा सवारी दुर्घटना : एकको मृत्यु, ११ घाइते",गोरखा : तनहूँको आँबुखैरेनीमा बुधबार दिउँसो दुई छुट्टाछुट्टै सवारी दुर्घटनामा एकको मृत्यु र ११ जना घाइते भएका छन्। जिल्ला प्रहरी कार्यालय तनहुँका अनुसार मुग्लिनतर्फबाट डुम्रेतर्फ सवार ग १ ख ९४०२ नम्बरको यात्रुबाहक बस आँबुखैरेनी २ र ३ जोड्ने खहरेखोलाको पुलनेरबाट खस्दा बसमा सवार १५ जनामध्ये ११ जना घाइते भएका छन् । बुधबार अपरान्ह साँढे चार बजेतिर भएको सो दुर्घटनाका घाइते यात्रुको स्थानीय आँबुखैरेनी अस्पतालमा उपचार भइरहेको प्रहरी नायब उपरीक्षक दीपककुमार रायले जानकारी दिए । साथै आँबुखैरेनीकै नारीघाटमा बस र मोटरसाइकल एक आपसमा ठोक्किँदा मोटरसाइकल यात्रुको घटनास्थलमै मृत्यु भएको छ । दुई बजेतिर ग १ ख ७१४५ नम्बरको बस र विपरीत दिशातिरबाट आएको बा ९१ प २४६७ नम्बरको मोटरसाइकल ठोक्किँदा मोटरसाइकल चालक आँबुखैरेनीमा सुनचाँदी व्यवसाय गर्दै आएका अश्विन सुनारको मृत्यु भएको डीएसपी रायले जानकारी दिए । घाइतेहरुको नेपाल प्रहरी र सशस्त्र प्रहरीले उद्धार गरेका थिए ।
सुदूरपश्चिमको समग्र विकास लागि प्रतिबद्ध छु : परराष्ट्रमन्त्री,"काठमाडौं : परराष्ट्रमन्त्री डा आरजु राणा देउवाले मुलुकको सुदूरपश्चिम क्षेत्रको विकासका लागि आफू सधैं लागिपर्ने बताएकी छन्। सुदूरपश्चिमाञ्चल सरोकार मञ्च, नेपालका पदाधिकारी एवं सदस्य सम्मिलित प्रतिनिधिमण्डलसँग मन्त्री राणाले बुधबार आफूले विगत लामो समयदेखि सो क्षेत्रका नागरिकको स्वास्थ्य, महिला अधिकार, प्रजनन् स्वास्थ्य तथा सुरक्षित मातृत् लगायतका क्षेत्रमा काम गर्दै आएको स्मरण गर्दै आफू कुनै सरकारी पदमा हुँदा या नहुँदा पनि यो क्षेत्रको विकास र त्यहाँका नागरिकको जीवनस्तरमा सुधार ल्याउने गरी काम गर्ने प्रतिबद्धता व्यक्त गरिन्। उनले पछिल्लो समयमा नेपालमा आत्महत्या गर्ने व्यक्तिको सङ्ख्या बढ्दै गएको देखिएको र आत्महत्याको दर अन्यत्रको तुलनामा सुदूरपश्चिममा धेरै रहेको तथ्य बाहिर आएकाले यो अवस्थाको निराकरणका लागि काम गर्न पनि सो मञ्चलाई आग्रह गरिन्। 'अहिले आत्महत्या गर्नेमा १५ प्रतिशत जति २० वर्ष मुनिका युवायुवती रहेका तथ्य बाहिर आएको छ । यो निकै गम्भीर अवस्था हो । सुदूरपश्चिमको अवस्था झन् खराब देखिन्छ । अब हरेक पालिका तथा वडास्तरमै परामर्श केन्द्र राखेर हुन्छ या कसरी हुन्छ मानसिक स्वास्थ्यका क्षेत्रमा काम गर्नुपर्नेछ । यो उमेर समूहका नागरिकलाई व्यापक मात्रामा परामर्श सेवा दिनुपर्नेछ । यहाँहरू पनि त्यसमा लाग्नुहोला,'मन्त्री डा राणाले भनिन्। परराष्ट्रमन्त्री डा राणाले सुदूरपश्चिम क्षेत्रको विकासका पक्षमा त्यहाँका केही स्थानीय परियोजना तथा नाकाका विषयमा भारत भ्रमणका क्रममा भारतीय उच्च सरकारी तहसम्म कुरा उठाएकामा सो प्रतिनिधिमण्डलले विशेष धन्यवाद ज्ञापन गरेको थियो । उक्त सरोकार मञ्चको प्रतिनिधिमण्डलले मन्त्री डा राणाले भारत भ्रमणका क्रममा पञ्चेश्वर बहुउद्देश्यीय परियोजनाबाट नेपालले अधिकमत लाभ लिन सक्नेगरी कुरा उठाई प्रक्रिया समेत अघि बढाएकामा धन्यवाद ज्ञापन गर्दै यसको कार्यान्वयनका लागि थप लागिपर्न आग्रह पनि गरेको थियो । मन्त्री डा राणाले भारत भ्रमणका क्रममा गौरीफन्टा नाकाको पूर्ण क्षमताका साथ सञ्चालन गर्नेगरी स्तरोन्नति तथा धनगढीको फाप्लामा निर्माण हुने बहुउद्देश्यीय खेलमैदानका विषयमा पनि कुरा उठाएको बताएकी थिइन्। प्रतिनिधिमण्डदका सदस्यहरूले गौरीफन्टा तथा गड्डा चौकी नाकाबाट आहोरदोहोर गर्नेक्रममा नेपालीहरूलाई भारततर्फबाट धरपकड हुने गरेको गुनासो गर्दै त्यहाँ सुरक्षा र थप व्यवस्थापनका लागि आग्रह गरेका थिए। त्यस क्रममा मन्त्री राणाले नेपालले आफ्ना छिमेकी देशतर्फका सीमानाका एवम् सीमा सुरक्षा चौकीहरूलाई थप व्यवस्थित बनाउने विषयमा आफूले पहल गर्ने बताइन्। त्यस अवसरमा सरोकार मञ्चले मन्त्री डा राणालाई सम्मान प्रदान गरेको थियो ।"
असोज १३ देखि दसैंका लागि सुकिला नोट साट्न पाइने,"काठमाडौं : आगामी दसैंका लागि असोज १३ गतेदेखि नोट साट्न पाइने भएको छ। नेपाल राष्ट्र बैंकले बुधबार एक सूचना जारी गर्दै असोज १३ गतेदेखि २२ गतेसम्म नोट साट्न सकिने जानकारी गराएको हो। नेपाल राष्ट्र बैंकको मुद्रा व्यवस्थापन विभाग र बैंकिङ विभागबाट नोट साट्न सकिनेछ। राष्ट्र बैंकको प्रदेशस्थित कार्यालय जनकपुर,वीरगन्ज, पोखरा, सिद्धार्थनगर, नेपालगन्त्र र धनगढीबाट नोट सटहीको सुविधा लिन सकिने बैंककले जनाएको छ। साथै इजाजत प्राप्त बैंक तथा वित्तीय संस्थाका शाखा कार्यालयहरूबाट समेत नोट सटही गर्न सकिनेछ। हरेक वर्ष दसैंका लागि नयाँ नोट बाँड्दै आएको नेपाल राष्ट्र बैंकले यस पटक सुकिला नोट मात्र दिने भएको छ।"
"आँबुखैरेनीमा बस दुर्घटना,१५ जना घाइते",काठमाडौं : मुग्लिङ पोखरा सडक खण्डअन्तरगत तनहुँको आँबुखैरेनीमा बस दुर्घटना भएको छ। मुग्लिङबाट दमौलीतिर जाँदै गरेको ग १ ख ९४०२ नम्बरको बस आँबुखैरेनी नजिकै दुर्घटना भएको जिल्ला प्रहरी कार्यालयले जानकारी दिएको छ। प्रहरीका अनुसार दुर्घटनामा १५ जना यात्रु घाइते भएका छन्। घटनालगत्तै उद्दार गरी घाइतेहरूलाई आँबुखैरेनी अस्पतालमा भर्ना गरिएको छ। दुईजना यात्रु गम्भीर घाइते भएका छन्। घाइते एकजनालाई थप उपचारका लागि भरतपुर पठाइएको प्रहरीले जनाएको छ।
"खानेपानीको समस्या काठमाडौंको मात्र होइन, देशभर भएकाले योजनाबद्ध काम गरिरहेका छौं : यादव","काठमाडौं : खानेपानी मन्त्री प्रदीप यादवले काठमाडौँ उपत्यकामा खानेपानीको आपूर्ति सुधार गर्नका लागि थप पानीका स्रोतहरू खोजी र परिचालन गर्न निर्देशन दिएका छन् । उनले वर्षायाममा मेलम्चीको पानी नआउँदासम्म उपत्यकाको पानीको समस्या समाधानका लागि तत्काल प्रभावकारी उपाय अपनाउन जरुरी भएको बताएका हुन् । मन्त्री यादवले तारकेश्वर नगरपालिका अन्तर्गतको अल्ले, बौडे, र टोखा नगरपालिकामा रहेको भण्डारे मुहानको अनुगमन गर्दै यस्ता स्रोतहरूको संरक्षण, चुहावट रोकथाम, र सुधारलाई विशेष प्राथमिकता दिनुपर्नेमा जोड दिए । उनले काठमाडौँ उपत्यकामा पानीको अपुग समस्या समाधान गर्न यस्ता मुहानहरूबाट थप पानी आपूर्ति गरिने जानकारी गराए। हाल यी मुहानहरूबाट लगभग ६५ लाख लिटर पानी आपूर्ति भइरहेको छ, तर अल्ले, बौडे र भण्डारे मुहानसहित तारकेश्वरमा रहेका अन्य मुहानहरूलाई पूर्ण क्षमतामा परिचालन गर्दा दैनिक १ करोड २१ लाख लिटर पानी आपूर्ति गर्न सकिन्छ, मन्त्री यादवले बताए । उनले मन्त्रालयका कर्मचारीहरूलाई तत्काल कार्य योजना बनाई काम अघि बढाउन निर्देशन दिए। मन्त्री यादवले दीर्घकालीन समाधानका लागि मन्त्रालयले ठोस योजना अघि सारिरहेको स्पष्ट पार्दै भने, खानेपानीको समस्या काठमाडौँ मात्र होइन, देशभरकै जनताले भोगिरहेका छन् । म यस विषयमा गम्भीर छु,र मन्त्रालयले दिगो समाधानका लागि योजनाबद्ध काम गरिरहेको छ । अनुगमनका क्रममा स्थानीय समुदायसँगको छलफल गर्दै मन्त्री यादवले स्थानीय चुनौती र सम्भावनाहरूको विश्लेषण गर्नुका साथै समस्या समाधानका लागि सरकार दृढतापूर्वक क्रियाशील रहेको जानकारी गराए ।"
एमाले मुख्यालयमा सुवास नेम्वाङको स्मृति सभा (फोटोफिचर),"काठमाडौं : एमालेका तत्कालीन उपाध्यक्ष सुवासचन्द्र नेम्वाङको प्रथम स्मृतिमा एमालेका नेताकार्यकर्ताले उनीप्रति श्रद्धाञ्जली अर्पण गरेका छन्। बुधबार नेम्वाङको प्रथम स्मृति दिवसको अवसरमा पार्टी केन्द्रीय कार्यालय च्यासलमा बुधबार आयोजित स्मृति सभामा नेम्वाङप्रति श्रद्धाञ्जली अर्पण गरेका हुन्। स्वर्गीय नेम्वाङ २०४८ र २०५१ सालमा राष्ट्रियसभा सदस्य तथा २०५६, २०७४ र २०७९ सालको संसदीय निर्वाचन तथा २०६४ र २०७० सालमा भएका संविधानसभा निर्वाचनमा इलामबाट विजयी भएका थिए। गत वर्ष भदौ २६ गते नेम्वाङको हृदयघातका कारण निधन भएको हो। सभामा एमाले अध्यक्ष एवम् प्रधानमन्त्री केपीशर्मा ओलीले संविधान निर्माण र जारी गर्न नेम्वाङको महत्वपूर्ण भूमिका रहेको स्मरण गरे । नेम्वाङ आफैले वैचारिक नेतृत्व गरको स्मरण गर्दै उनले इतिहासले सम्झिरहने पात्र रहेको जिकिर गरे। कार्यक्रममा ओलीले सुभाषचन्द्र नेम्वाङलाई सदैव स्मरण गर्नका लागि केन्द्रीय प्रतिष्ठान बनाउने घोषणा समेत गरे। सभामा नेम्वाङकी श्रीमती र सांसद एवम् छोरा सुहाङ समेत सहभागी थिए। तस्बिर : अभिषेक महर्जन"
कांग्रेसले भन्यो  केदार कार्कीको अनशन व्यक्तिगत,"नेकपा (एमाले)ले समेत कार्कीको आमरण अनशनप्रति आपत्ति जनाएको छ। विराटनगर : नेपाली कांग्रेसले कोशी प्रदेशका पूर्वमुख्यमन्त्री केदार कार्कीले सुरु गरेको आमरण अनशनलाई व्यक्तिगत भनेको छ। कांग्रेस कोशी प्रदेश संसदीय दलका नेता उद्धव थापाले अनशन संस्थागत नभएको जानकारी दिएका छन्। कार्कीको अनशनका विषयमा दलबाट कुनै निर्णय नभएको जानकारी उनले बताए। कांग्रेसका प्रदेशसभा सदस्यसमेत रहेका कार्कीले अनशन बस्ने भनेर पार्टीलाई जानकारी मात्रै दिएको र दलबाट कुनै निर्णय नगराएको थापाको भनाइ छ। अनशनस्थलमा गएर कार्कीलाई भेटेपछि बुधबार पत्रकारसँग कुराकानी गर्दै थापाले अनशन संस्थागत नभएको उल्लेख गरेका हुन्। पहिले दलमा निर्णय गराएर अनशन बसेको भए त्यसको अपनत्व पार्टीले लिने थियो, पूर्वमुख्यमन्त्रीसमेत रहेका थापाले भने, उहाँले अनशन बस्छु भनेर जानकारी मात्रै दिएकाले यस विषयमा कुनै निर्णय भएन। विभिन्न ९ बुँदे माग राख्दै कार्की अनशन बसेपछि एमालेले विरोध गरेको हो। प्रदेश सरकार र बजेटका बारेमा कार्कीले भ्रम फिँजाउने कार्य गरेको भन्दै एमाले असन्तुष्ट छ। अहिले अनशनभन्दा पनि सरकार अघि बढाउने कुरा पार्टीको प्राथमिकतामा रहेको थापाको भनाइ छ। पार्टीको अहिलेको प्राथमिकता सरकार बनाउनु रहेको उनले बताए। कोशी प्रदेशमा अहिले सरकारमा पार्टीमा छैन। पार्टीलाई पहिले सरकारमा पठाउने र त्यसपछि अनशनका विषयमा सरकारमार्फत सम्बोधन गराउने कुरा हो, थापाले भने। पूर्वमुख्यमन्त्री कार्कीले भनेजस्तो बजेट कटौती नभएको जानकारी थापाले दिए। उनले भने,बजेट कटौतीका विषयमा मैले मुख्यमन्त्री कार्यालयका सचिवसँग बुझेको छु। अधिकांश बजेट परेकै रहेछन्। उहाँ (केदार कार्की)ले उठाउनु भएको मागमा पनि अधिकांश बजेट परेको छ। बजेटनै नपरेको भन्ने छैन। हामीले बुझ्दै गर्दा सबै शीर्षकमा पैसा छ। यसमा कार्यदल बनाएर काम गर्नेछौं। काठमाडौंबाट बुधबार बिहान विराटनगर आएका दलका नेता थापा दिउँसो अनशनस्थल पुगेर कार्कीलाई भेटेका थिए। उनीहरुबीच छोटो समय दोहोरो संवाद भएको थियो। एमाले पनि आपत्ति नेकपा (एमाले)ले समेत कार्कीको आमरण अनशनप्रति आपत्ति जनाएको छ। विभिन्न ९ बुँदे माग राख्दै कार्की अनशन बसेपछि एमालेले विरोध गरेको हो। प्रदेश सरकार र बजेटका बारेमा कार्कीले भ्रम फिँजाउने कार्य गरेको भन्दै एमाले असन्तुष्ट छ। प्रदेशसभा बैठकमा बुधबार एमाले सांसद तिलचन पाठकले विशेष समय लिएर बोल्दै कार्कीले संसदीय मूल्यमान्यताविपरीत काम गरेको बताए। उनले अनशनको नौटंकी नगर्न पनि आग्रह गरे। उहाँले लास्ट बेन्चमा रहने एउटा सदस्यको रुपमा आफूलाई स्थापित गराउनु भएको हुनाले सायद बुझ्ने बानी हरायो कि ? हामीले राखेका (बजेटमा) विषयमा अझ खुला ढंगबाट प्रष्ट पार्न सरकार तयार छ। नेकपा एमाले तयार छ। वार्ता कार्यदल, के गर्नुपर्छ गर्न तयार छ र मुख्यमन्त्री कार्यालयमा आएर समाधान खोज्नसमेत म अनुरोध गर्न चाहन्छु। अनशनको नौटंकीले प्रदेश समृद्ध हुँदैन। जनता सुखी हुँदैनन, पाठकले भने। कार्कीले उठाएका सबै माग बजेटमा समवेश भएको बताउँदै उनले भने ,तर, यतिबेला बजेटका नामबाट जनतालाई अन्योलमा पार्ने र प्रदेशलाई अन्योलको भुमरीभित्र राख्ने काम केदार कार्कीले गरिरहनु भएको छ। कार्कीले संसदको अपमान गरेको उल्लेख गर्दै उनका गतिविधिको छानबिन गर्नुपर्नेमा पाठकले जोड दिए। कार्कीले उठाएका सबै माग रातो किताबमा रहेको बताउँदै उनले त्यो हेर्न आग्रह गरे। उनले प्रदेश मातहतका सबै अस्पताल र दमक बाल अस्पतालमा बालबालिकाको निःशुल्क उपचार हुने बताए। पूर्वमुख्यमन्त्री केदार कार्कीले मंगलबारबाट अनशन सुरु गरेका हुन्। उनले विराटनगरको देवकोटा चोकमा केही समर्थकको साथमा अनशनलाई निरन्तरता दिएका छन्। प्रदेशसभा सचिवालयको गेटअगाडि उत्तरतर्फ बनसखण्डी महादेव मन्दिरनजिक निषेधित क्षेत्रभित्र आमरण अनशन सुरु गरेका उनलाई मंगलबार राति प्रहरीले हटाएको थियो। प्रहरीले नियन्त्रणमा लिएर गाडीमा राख्दै उनलाई बूढीगंगा गाउँपालिका२ टंकीसिनवारीस्थित घरमा लगेर छाडेको थियो। घरमा बस्न नमानेका उनले फर्किएर आएर निषेधित क्षेत्रभन्दा बाहिर अनशन सुरु गरेका थिए। निषेधित क्षेत्रको अनशन हटाउने क्रममा कार्कीका समर्थक र सुरक्षाकर्मीबीच झडपसमेत भयो। निषेधित क्षेत्रबाट हट्नका लागि माइकिङ गरेर आग्रह गर्दा पनि नमानेपछि स्थानीय प्रशासनले हस्तक्षेप गरेको थियो। कार्कीको अनशनमा कांग्रेसको डा शेखर कोइराला पक्षधरले साथ दिएका छन्।"
"खेल क्षेत्रबाट नेपाल अन्तर्राष्ट्रिय जगतमा चिनिन थालेको छ, पुराना रेकर्ड तोड्दै जानुपर्छ : प्रधानमन्त्री","काठमाडौं : प्रधानमन्त्री केपी शर्मा ओलीले नेपाल खेल क्षेत्रबाट क्रमशः अन्तर्राष्ट्रिय जगतमा चिनिन थालेको बताएका छन्। राष्ट्रिय खेलकुद परिषद्को ६१ औँ वार्षिकोत्सवका अवसरमा आज आयोजित कार्यक्रममा प्रधानमन्त्री ओलीले पुराना रेकर्डहरु तोड्दै नयाँ कीर्तिमान कायम गर्नुपर्ने बताएका हुन्। ओलीले पछिल्ला समयमा खेल क्षेत्रले अन्तर्राष्ट्रियस्तरमा उपलब्धि हासिल गर्न थालेको बताए। मौका पाएपछि नेपालीले गर्छ भनेर मैले भन्दै आएको छु। हामीले नयाँ नयाँ सफलता र कीर्तिमान (रेकर्ड) कायम गर्नुपर्छ। पुराना रेकर्डहरु तोड्दै जानुपर्छ। म सबै खेलाडीलाई भविष्यमा थप सफलता मिलोस् भन्ने शुभकामना दिन्छु। उनले जापानको ओलम्पिक र एसियन गेमलाई लक्ष्यमा राखेर अगाडि बढ्न आग्रह गरे। परिषद्का संरक्षकसमेत रहेका प्रधानमन्त्री ओलीले भने,हाम्रो अबको लक्ष्य जापानको ओलम्पिक खेल हुनुपर्छ। एसियन गेम लक्ष्य हुनुपर्छ। त्यसको तयारी राम्रोसँग होस्। त्यसअनुसारको तालिम र अभ्यास होस् भन्न चाहन्छु। उनले पलेसा गोवर्द्धनले पारा ओलम्पिकमा कास्य पदक जित्नु एक कोशेढुङ्गा सावित भएको बताए। पलेसालाई दिइने रु ६५ लाख पुरस्कार कर नकटाइ छिट्टै दिइने जनाउँदै प्रधानमन्त्री ओलीले पुरस्कार घोषणा भएर प्राप्त नहुने रोग अब अन्त्य हुने स्पष्ट पारे। प्रधानमन्त्री ओलीले कुनै पनि खेलमा प्रतियोगिताको अन्तिम समयसम्म जितिन्छ भन्ने दह्रो आत्मबल बनाएर आँटका साथ खेलेमा जित हासिल हुने विश्वास व्यक्त गरे। उनले खेल क्षेत्रका संस्थाहरु लोकतान्त्रिक रुपमा चलाइनुपर्नेमा जोड दिँदै विधागत विकास र उन्नतिको साटो आफ्नो स्वार्थका लागि कब्जा जमाइ राख्ने प्रवृत्ति उचित नहुने बताए। कार्यक्रममा प्रधानमन्त्री ओलीबाट विभिन्न खेलमा यो वर्ष उत्कृष्ठता हासिल गर्ने खेलाडीहरुलाई सम्मान वितरण गरिएको थियो।"
"कोशीको विषयगत समितिमा कांग्रेस र एमालेको भागबन्डा, माओवादीलाई एकमात्रै","विराटनगर : कोशी प्रदेशमा संसदीय समिति (विषयगत समिति)मा भागबन्डा टुंगिएको छ। मिनी संसद भनेर चनिने संसदीय समितिको भागबन्डा बुधबार भएको हो। कोशीमा ७ वटा विषयगत समिति छन्। नेतृत्वका लागि नेपाली कांग्रेस र नेकपा (एमाले)ले भागबन्डा गरेका छन्। समितिको सभापति छनोटका लागि बिहीबार मनोनयन दर्ता गर्ने कार्यसूची छ। शुक्रबार निर्वाचन र परिणाम घोषणा हुनेछ। कांग्रेस र एमालेले ३३ वटा समितिको नेतृत्व लिने सहमति भएको छ। एउटा नेकपा (माओवादी केन्द्र)लाई दिने सहमति भएको नेताहरूले बताएका छन्। कोशीमा न्याय प्रशासन तथा विधायन समिति, सुशासन तथा योजना समिति, अर्थ समिति, सार्वजनिक लेखा समिति, सामाजिक विकास समिति एवं उद्योग, पर्यटन तथा वातावरण समिति र प्राकृतिक स्रोत तथा पूर्वाधार समिति छन्। एमालेले उद्योग, पर्यटन तथा वातावरण समिति, प्राकृतिक स्रोत तथा पूर्वाधार समिति र न्याय प्रशासन तथा विधायन समितिको नेतृत्व लिने सहमति भएको एमाले प्रदेश संसदीय दलका प्रमुख सचेतक रेवतीरमण भण्डारीले बताए। उनका अनुसार कांग्रेसले सुशासन तथा योजना समिति, अर्थ समिति, र सामाजिक विकास समितिको नेतृत्व पाएको छ। प्रमुख प्रतिपक्षी माओवादीले सार्वजनिक लेखा समितिको नेतृत्व पाउने भएको छ। संसदीय परम्पराअनुसार लेखा समितिको सभापति प्रमुख प्रतिपक्षीले पाउँछ। प्रदेशमा माओवादीले २, राष्ट्रिय प्रजातन्त्र पार्टी (राप्रपा) र नेकपा (एकीकृत समाजवादी)ले ११ समितिको नेतृत्वमा दाबी गरेका थिए। तर, माओवादीले एउटामात्रै पाउने भएको छ। राप्रपा र एकीकृत समाजवादीले समितिको नेतृत्व नपाउने पक्का भएको छ। स्रोतका अनुसार राप्रपालाई एउटा समितिको नेतृत्व दिन मुख्यमन्त्री हिक्मतकुमार कार्की तयार थिए। तर, कांग्रेसले मानेन। सभामुख नै राप्रपालाई दिएका कारण समिति सभापति नदिइएको नेताहरू बताउँछन्।"
"'संसद् माओवादी केन्द्रको केन्द्रीय कार्यालय हैन, समाभुखको रुलिङ मान्नुपर्छ'","उनले सशस्त्र संघर्षका समयमा माओवादी आन्दोलनभित्र हत्या, हिंसा भएको तर्क गरे। काठमाडौं : नेकपा एमालेका मुख्य सचेतक महेश बर्तौलाले प्रतिपक्षीले दलले संसदीय प्रणालीलाई अमर्यादित र कमजोर बनाउने काम गरेको बताएका छन्। बुधबार संसद भवन परिसरमा सञ्चारकर्मीसँग बर्तौलाले सदनमा सभामुखले नियम र ऐन बमोजिम गरिएका निर्णयलाई अस्वीकार गर्ने प्रतिपक्षीको कदमले संसदीय प्रणालीलाई अमर्यादित र कमजोर बनाउने काम गरेको बताएका हुन्। संसद माओवादी केन्द्रको केन्द्रीय कार्यालय नभएको र छाडा गर्ने छुट नरहेको उनले बताए। बर्तौलाले समाभुखको रुलिङ सबैले मान्नुपर्ने कानूनी मान्यता रहेको जिकिर गरे। माओवादीबाट पटक पटक संसदीय कामलाई असहयोग गर्ने काम भएको उनको भनाइ छ। उनले सशस्त्र संघर्षका समयमा माओवादी आन्दोलनभित्र हत्या, हिंसा भएको तर्क गरे। हिंसा शब्दलाई लिएर माओवादीले सत्तापक्षलाई उत्तेजित पार्न खोजेको उनको भनाइ छ। आजको बैठकमा सभामुख देवराज घिमिरेले हिंसा शब्द असंसदीय नभएको भन्दै रेकर्डबाट हटाउन नपर्ने बताएका छन्। संसद्को बैठकमा एमाले सांसद योगेश भट्टराईले माओवादी जनयुद्धलाई हिंसाको टिप्पणी गरेपछि सभामुख घिमिरेले शब्दमा अध्ययन गरेर आवश्यक निर्णय गर्ने अधिकार सचिवालय दिएका थिए। आज सभामुखले निर्णय सुनाएपछिमाओवादी केन्द्रले विरोध गरेको थियो। माओवादीले उठेर संसद् अवरोध गरेपछि एमाले र माओवादी केन्द्रका सांसदहरूबीच भनाभन भएको छ। बैठकमा माओवादीले कार्यसूचीमा प्रवेश गर्न नदिएपछि बैठक स्थगित भएको थियो।"
मेटलाइफको विविधता झल्काउने कार्यक्रम,"काठमाडौं : विविधतामा एकताको जीवन्त उत्सवमा, मेटलाइफ नेपालले मेटलाइफका सिनियर भाइस प्रेसिडेन्ट र बंगलादेश, मलेशिया नेपाल र भियतनामका प्रमुख, एलेना बुटारोभासँग संयुक्तरूपमा, देशभरका विभिन्न ठाउँबाट शीर्ष प्रदर्शन गर्ने आफ्नो अभिकर्ता टोलीको अघिल्लो वर्षको सफलता र समर्पित सेवालाई प्रशंसा गर्न, काठमाडौंमा हिजो भव्य कार्यक्रमको आयोजना गरेको थियो। नेपालको हरेक कुनाबाट मेटलाइफका अभिकर्ताहरू आफ्नो परम्परागत राष्ट्रिय पोशाकमा आइपुगेका थिए, जसले समावेशीताप्रति कम्पनीको प्रतिबद्धता र कसरी जीवनका सबै भौगोलिक क्षेत्रका मानिसहरूले नेपाली परिवारको आर्थिक भविष्य सुरक्षित गर्ने एउटै साझा उद्देश्य पूरा गर्न एकसाथ काम गर्छन् भन्ने कुराको रंगीन प्रतिनिधित्व गरेका थिए। मिस एलेना बुटारोवा र मेटलाइफ नेपालका जेनेरल मेनेजर निर्मल काजी श्रेष्ठ र वरिष्ठ व्यवस्थापन टोलीले २०२३ मा शीर्षकार्यकारी गर्ने एजेन्सी मेनेजरहरू, युनिट मेनेजरहरू, र फिल्ड रेप्रेसेन्तेटिवहरुको कडा परिश्रम र समर्पणलाई सम्मान गर्न मञ्चमा पुगेका थिए। यी बीमा अभिकर्ताहरु वर्षभरि उत्कृष्ट बिक्री कार्यसम्पादन, उल्लेखनीय सेवा र व्यावसायिकताप्रति प्रतिबद्धताका लागि सम्मानित भएका थिए। यी व्यक्तिहरूले विभिन्न नेपाली नागरिकहरूको जीवनमा पारेको परिवर्तनकारी प्रभावलाई मान्यता दिँदै उक्त कार्यक्रमले गौरव र उपलब्धिको गहिरो अनुभूति गरायो। यस कार्यक्रमले वित्तीय सुरक्षाले कुनै सिमा जाँदैन भन्ने नाराका साथ नेपालका सबै कुनाका मानिसहरूलाई एकसाथ ल्याई सबैका लागि अझ बढी विश्वस्त र सुरक्षित भविष्य निर्माण गर्ने प्रेरणा दिएको छ।"
सगरमाथा लुम्बिनी इन्स्योरेन्सको कार्यालय उद्घाटन,काठमाडौं : सगरमाथा लुम्बिनी इन्स्योरेन्स कम्पनी लिमिटेडको गण्डकी प्रादेशिक कार्यालय पोखराको अमरसिंह चोकमा शुभारम्भ गरिएकोछ । प्रमुख कार्यकारी अधिकृत चंकी क्षेत्री तथा नेपाल बिमा प्राधिकरण गण्डकी प्रदेश कार्यालय प्रमुख केशवप्रसाद दाहालले संयुक्तरूपमा कार्यालयको उद्घाटन गरेका हुन्। दाहालले व्यापार र दाबी भुक्तानी राम्रो गरेर साख जोगाइदिएकोमा धन्यवाद दिएका थिए। त्यस्तै चंकी क्षेत्रीले सम्पूर्ण कमाचारीलाई उच्च मनोबलका साथ इमान्दारीपूर्वक बीमालेख बुझाएर बेच्ने आग्रह गरे।
सभामुखको रुलिङलाई मान्दिन भन्न मिल्दैन : सांसद खतिवडा,काठमाडौं : नेपाली कांग्रेसका सांसद रामहरि खतिवडाले सभामुखको रुलिङलाई मान्दिन भन्न नमिल्ने बताएका छन्। बुधबार प्रतिनिधिसभाको बैठक अवरुद्ध भएपछि संसद भवनमा सञ्चारकर्मीसंग कुरा गर्दै खतिवडाले सभामुखको रुलिङमा आपति भए लिखित रुपमा जानकारी गराउन सक्ने भएपनि मान्दिन भन्न नमिल्ने बताएका हुन्। माओवादी सरकारबाट बाहिरिनुपर्दाको केहि असर सदनमा समेत देखिएको भन्दै सानासाना कुरामा अल्झिन नहुने उनको भनाई छ। उनले सहमतिबाट सबै समस्याको समाधान हुनुपर्नेमा जोड दिए। आजको बैठकमा सभामुख देवराज घिमिरेले हिंसा शब्द असंसदीय नभएको भन्दै रेकर्डबाट हटाउन नपर्ने जानकारी गराएका थिए। संसद्को बैठकमा एमाले सांसद योगेश भट्टराईले माओवादी जनयुद्धलाई हिंसाको टिप्पणी गरेपछि सभामुख घिमिरेले शब्दमा अध्ययन गरेर आवश्यक निर्णय गर्ने अधिकार सचिवालय दिएका थिए। आज सभामुखले निर्णय सुनाएपछिमाओवादी केन्द्रले विरोध गरेको थियो। माओवादीले उठेर संसद् अवरोध गरेपछि एमाले र माओवादी केन्द्रका सांसदहरूबीच भनाभन भएको छ। बैठकमा माओवादीले कार्यसूचीमा प्रवेश गर्न नदिएपछि बैठक स्थगित भएको थियो।
डीएसपी घिमिरे पुरस्कृत,"सोलुखुम्बु : सोलुखुम्बुको थामे बाढी प्रभावित क्षेत्रको उद्दारमा प्रभावकारी भूमिका निर्वाह गरेको भन्दै सोलुखुम्बुका प्रहरी नायब उपरीक्षक (डीएसपी) द्वारिका प्रसाद घिमिरेलाई पुरस्कृत गरिएको छ। उनलाई जिल्ला प्रशासन कार्यालय सोलुखुम्बुले कदरपत्रसहित पुरस्कृत गरेको हो। कार्यक्रममा जिल्ला विपत व्यवस्थापन समितिका संयोजक समेत रहेका प्रमुख जिल्ला अधिकारी देवी पाण्डे (खत्री)ले डीएसपी घिमिरेलाई पुरस्कृत गरेकी हुन् । प्रजिअ खत्रीले भनिन्, 'थामेमा आएको बाढी प्रभावितको उद्दारसहित जिल्लामा भएका विभिन्न विपत्तीका घटनामा प्रहरीले निभाएको भूमिकालाई कदर गरेका हौँ,घटना भएको छोटो समयमै प्रहरी पुगेर उद्दार गरेका कारण जिल्लामा यस वर्ष विपतमा कुनै मानवीय क्षति व्यहोर्नु परेको छैन्। नेतृत्वको यस प्रकारको कुशलतालाई हामीले सम्मान गर्नेपर्छ ।' गत साउन ३२ गते हिमपात फुटेर थामे खोलामा बाढी आउँदा विद्यालय, स्वास्थ्य चौकीसहित थामेका २० घर परिवार पूर्णरुपमा प्रभावित भएको थियो । उक्त बाढीमा फसेका व्यक्ति,भौतिक संरचना तथा सामाग्रीहरूको उद्दारका लागि प्रहरीले कुशल तवरबाट भूमिका निर्वाह गरेको खुम्बु पासाङ ल्हामु गाउँपालिकाले जनाएको छ । बाढीले क्षति भएको केही घण्टाभित्रै प्रहरी पुगेर प्रभावित स्थानीयलाई सुरक्षित स्थानमा सार्न मद्दत गरेका थिए । सो घटनामा प्रहरी प्रमुख घिमिरे आफै पुगेर राहत तथा उद्दार कार्यमा जुटेका थिए।"
सुदूरपश्चिममा कहिले आउला बजेट ?,"धनगढी : सुदूरपश्चिममा २ महिनादेखि बजेट शून्यताको अवस्था कायमै छ। पुरानो सरकारले असार १ गते ल्याएको बजेट पास हुन नसकेको र नयाँ सरकार गठन भएको ३८ दिनसम्म पनि बजेट ल्याउन नसक्दा प्रदेशको आर्थिक गतिविधि शून्य छ। विकास निर्माणका कामहरू ठप्प छन भने प्रदेशभित्रका कर्मचारीको तलब २ महिनादेखि रोकिएको छ। सुदूरपरिश्चममा असार १ गते तत्कालीन मुख्यमन्त्री दीर्घबहादुर सोडारीको पालामा संसदमा प्रस्तुत भएको ३१ अर्बको बजेट पास नहुँदा आएको बजेट शून्यताको अवस्था, नयाँ सरकार गठन भएको ३८ दिनसम्म पनि उस्तै रहेको हो। साउनको २१ गते बनेको कमलबहादुर शाह नेतृत्वको सरकारले पनि भदौंको २६ गतेसम्म नयाँ बजेट ल्याउन नसक्दा बजेट शून्यताको अवस्था आएको हो। प्रमुख प्रतिपक्षी दल नेकपा माओवादी केन्द्रले त सत्तामा रहेका दुई ठुला दलका बीचमा योजना बाँडफाँडमा सहमति हुन नसकेकाले यस्तो अवस्था आएको आरोपसमेत लगाएको छ। सत्तारुढ दलका नेताहरूबीच योजना बाँडफाँडमा र भागबण्डामा कुरो नमिलेकाले बजेट ढिलाई भइरहेको हो। असारमा बजेट ल्याउने पार्टी नेकपा एमाले पनि अहिले सरकारमै छ। त्यतिबेला एमालेले बजेट पास नगर्ने भूमिका खेल्यो, अहिले पनि सरकारले बजेटमा ढिलाई गरिरहेको छ, नेकपा माओवादी केन्द्रका संसदीय दलका नेता मान बहादुर धामीले भने। असारको १ गते तत्कालीन सोडारी नेतृत्वको सरकारका आर्थिक मामिला मन्त्री सुरेन्द्रबहादुर पालले ३१ अर्वको बजेट प्रस्तुत गरेका थिए। तर, त्यो बजेट संसदमा पढियोमात्रै, दर्ता भएन। त्यसपछि केन्द्रमा सत्ता समिकरण फेरियो। सत्ता समीकरण फेरिएसँगै एमालेका मन्त्रीहरूले राजीनामा दिए भने बजेटमाथिको छलफल नै सुरु हुन सकेन। साउनको २० गते अल्पमतमा परेको सोडारी नेतृत्वको सरकारले पुरै १ महिनासम्म राजीनामा नदिएपछि साउनको २० गतेसम्म बजेट भ्याकुमको अवस्था बनिरह्यो। साउनको २० गते कांग्रेसका कमलबहादुर शाह मुख्यमन्त्री नियुक्त भए भने २१ गते उनले ७ वटै मन्त्रालयमा मन्त्री नियुक्त गर्दै पूर्ण सरकार बनाए। तर, भदौको २६ गतेसम्म पनि बजेट आउन सकेको छैन। सुदूरपश्चिमका आर्थिक मामिला मन्त्रीबहादुर सिंह थापा भने प्रतिपक्षीले लगाएको आरोपमा सत्यता नभएको दाबी गर्छन्। भागबण्डाको कुरै छैन। हामीले माननीयज्यूहरूलाई बजेटको सिलिङ दिएका छौं। प्रत्यक्षतर्फका माननीयहरूले ४ करोड, समानुपातिकले २ करोडसम्मका योजना दिएका छन्। त्यसमा पनि प्रार्थमिकीकरण भइरहेको छ, आर्थिक मामिलामन्त्री थापाले भने। उनले पुरानो बजेटमा पुनरावलोकन गर्नुपर्ने भएकाले ढिलाई भएको बताए। उनले भदौको ३१ गतेभीत्रै बजेट संसदमा प्रस्तुत हुने बताए। प्रदेश सभा सचिवालयले भदौ २७ गते सदन बोलाएको छ। २७ गतेको सदनमा प्रदेश सरकारले यसअघि सदनमा प्रस्तुत भएको बजेट खारेजीको प्रस्ताव लैजाने छ भने त्यसपछि सरकारले प्रतिस्थापन विधेयकका रूपमा नयाँ बजेट प्रस्तुत गर्नेछ। सत्ता साझेदार दल नेकपा एमालेले पनि सोडारीका पालाको बजेटमा गरिएको बदमासी सुधार्नका लागि बढी समय लागेको प्रतिक्रिया दिएको छ। पहिलेको बजेट बन्नुभन्दा ३ दिन अघि मात्रै हामी सरकारमा गयौं, बजेटलाई चलाउन त परै जाओस सिस्टम बन्द भइसकेकाले हेर्नसमेत पाइएन। बजेटमा बदमासी गरिएको रहेछ। अहिले बजेट पुनरावलोकन भएर आइरहेको छ, नेकपा एमाले संसदीय दलका नेता राजेन्द्र सिंह रावलले भने। बजेट नआउँदा २ महिनादेखि प्रदेशभित्रका पूर्वाधार निर्माणका कामहरू ठप्प भएका छन्। संघीय सरकारले दिने ससर्त अनुदानको बजेट पनि प्रदेश बजेट नआएकाले चलाउन नपाइने भएको छ। प्रदेश सरकार मातहतका कर्मचारीहरूले २ महिनादेखि तलब खान पाएका छैनन्। प्रदेशका मुख्यमन्त्री र मन्त्रीहरू उधारोमा इन्धन मागिरहेका छन् भने प्रदेशको आर्थिक गतिविधि शून्यप्रायः भएको छ।"
बाइस्ट्रीम एलएलसीसँगको सहकार्यमा अन्नपूर्ण मिडिया नेटवर्क अमेरिकामा,"काठमाडौं : अमेरिकन कम्पनी बाइस्ट्रीम एलएलसीसँगको सहकार्यमा अमेरिकामा अन्नपूर्ण मिडिया नेटवर्कयुएसए ब्रान्ड सञ्चालनमा आउने भएको छ। अमेरिकामा अन्नपूर्ण मिडिया नेटर्वकयुएसए ब्रान्ड सञ्चालनमा ल्याउन अन्नपूर्ण मिडिया नेटवर्क र अमेरिकन कम्पनी बाइस्ट्रीम एलएलसीबीच साझेदारी सम्झौता भएको हो। सम्झौतामा अन्नपूर्ण मिडिया नेटवर्कका महाप्रबन्धक मनोज बस्नेत र बाइस्ट्रीम एलएलसीका सञ्चालक एड्रियन पोखरेल र सबिना अर्यालले हस्ताक्षर गरेका छन्। बाइस्ट्रीम अमेरिकाको भर्जिनिया राज्यमा दर्ता भएको कम्पनी हो। जसको मुख्यालय भर्जिनियाको गेन्सभिलमा रहेको छ। त्यो नै अन्नपूर्ण मिडिया नेटवर्कको अमेरिका व्यूरो कार्यालयसमेत रहने भएको छ। अमेरिकी कम्पनी बाइस्ट्रीमलाई अन्नपूर्ण मिडिया नेटर्वकयुएसए (एएमएनयुएसए) ब्रान्ड नाम र नेपालमा उत्पादन गरेका सामाग्रीहरू त्यो ब्रान्डका नाममा प्रयोग गर्न अनुमति दिएका छौं, अन्नपूर्ण मिडिया नेटवर्कका महाप्रबन्धक मनोज बस्नेतले भने, यसले नेपाली मिडियालाई अन्तर्राष्ट्रियस्तरको मिडिया बन्न सघाउनेछ। अमेरिका बस्ने प्रवासी नेपालीहरूले अब नेपाललाई सिधै अमेरिकाबाट पढ्न, सुन्न र हेर्न पाउने उनले बताए। नेटवर्कले हालः नेपाली संकरण अन्नपूर्ण पोस्ट दैनिक, अंग्रेजी द अन्नपूर्ण एक्सप्रेस डेली, रेडियो अन्नपूर्ण नेपाल ९४ मेगाहर्ज, अनलाइन न्यूज पोर्टल अन्नपूर्णपोस्ट डटकम, एपीवान टेलिभिजनलगायतका मिडिया प्लेटफर्महरू सञ्चालन गदै आइरहेको छ। एएमएनयुएसए ब्रान्डमा बाइस्ट्रीमले अब अमेरिकामा अन्नपूर्ण मिडिया नेटर्वकयुएसए सञ्चालन गर्नेछ, बाइस्ट्रीम एलएलसीका सञ्चालक एड्रियन पोखरेलले भने, अन्नपूर्ण मिडिया नेटर्वक नेपालले उत्पादन गरेका सामाग्रीहरू अमेरिकामा हामीले प्रयोगमा ल्याउनेछौं। निकट भविष्यमा एएमएन नेपालमा कार्यरत रहेका सञ्चारकर्मीहरूको क्षमता अभिवृद्धि गराउनका लागि अमेरिकाबाट ज्ञान सिपयुक्त तालिमहरू, प्राविधिक ज्ञान दिने, विज्ञ वार्ता गराउने योजना सुनाए।"
एन्फा महिला लिग : कोशी प्रदेशलाई पराजित गर्दै नेपाल पुलिस क्लब शीर्ष स्थानमा,"काठमाडौं : कोशी प्रदेशलाई पराजित गर्दै नेपाल पुलिस क्लब एन्फा महिला लिगको शीर्ष स्थानमा उक्लिएको छ । सातदोबाटोस्थित एन्फा कम्प्लेक्समा बुधबार भएको खेलमा कोशीलाई ४० गोल अन्तरले पराजित गदै पुलिस तालिकाको शीर्ष स्थानमा उक्लन सफल भएको हो । जारी लिगमा कोशीको यो पहिलो हार हो । पुलिसको जितमा अनुस्का शेर्पाले खेलको २४ मिनेटमा गोल गरेकी थिइन् भने निर्मला उपाध्यायले ४६, सम्झना लावतीले ७९ मिनेट र अमृता जैशीले खेलको ८८ औ मिनेटमा गोल गरेकी थिइन् । जितसँगै शीर्ष स्थानमा उक्लिएको पुलिसले चार खेलबाट १० अंक जोडेको छ । पहिलो हार बेहोरेको कोशी ९ अंकका साथ दोश्रो स्थानमा रहेको छ । अखिल नेपाल फुटबल संघ (एन्फा) को आयोजनामा जारी लिगमा १० टोलीको सहभागिता रहेको छ ।"
बागमतीमा योजना आयोगको उपाध्यक्षमा नेपाल र प्रदेश खेलकुद सदस्य सचिवमा लामा नियुक्त,"हेटौंडा : बागमती प्रदेश सरकारले रिक्त रहेको प्रदेश नीति तथा योजना आयोगको उपाध्यक्षमा गंगादत्त नेपाललाई नियुक्त गरेको छ। मुख्यमन्त्री तथा मन्त्रिपरिषदको कार्यालयमा बुधबार बसेको बैठकले सिन्धुपाल्चोक जिल्लाका गंगादत्त नेपाललाई उपाध्यक्ष पदमा नियुक्त गरेको हो। बैठकले आयोगका सदस्यमा काभ्रेका गुणराज मोक्तान र काठमाडौंका दीपेन्द्र श्रेष्ठलाई नियुक्ति दिइएको सरकारका प्रवक्ता एवं आन्तरिक मामिला तथा योजना मन्त्री सुरजचन्द्र लामिछानेले बताए। त्यस्तै प्रदेश खेलकुद विकास परिषद्को सदस्य सचिवमा नुवाकोटका दीपक लामालाई नियुक्त गरिएको छ। समाजिक विकास मन्त्रालयको प्रस्तावमा खेलकुद मन्त्रालयको स्वीकृतिमा उनी नियुक्त भएको मन्त्री लामिछानेले बताए। बैठकले श्रम रोजगार तथा यातायात र कृषि तथा पशुपंक्षी विकास मन्त्रालयको कर्मचारी दरबन्दी स्वीकृत गरेको छ। त्यस्तै मन्त्रिपरिषद्को वैठकले उद्योग, वाणिज्य, भूमि तथा प्रशासन मन्त्रालयको संघीय इकाईको कार्यालयका लागि प्रदेश सरकारले विनियोजन गरेको बजेट खर्चलाई पनि स्वीकृति प्रदान गर्ने निर्णय गरेको छ।"
के अधिकार सुरक्षित छन् ?,"उपभोक्ता संरक्षणले हरेक समाजमा महŒवपूर्ण भूमिका खेल्छ, जसले बजारमा व्यक्तिहरूलाई न्यायपूर्ण व्यवहार प्राप्त गर्ने सुनिश्चित गर्छ। यसले उत्पादन र सेवाहरूले गुणस्तर, सुरक्षा, र निष्पक्षताको निश्चित मापदण्ड पूरा गर्नुपर्छ भनेर ग्यारेन्टी गर्छ। नेपालमा उपभोक्ता अधिकारहरू राष्ट्रिय कानुन र अन्तर्राष्ट्रिय सम्झौताहरूमा संहिताबद्ध गरिएका छन्। तथापि, यी अधिकारहरू सधैं पर्याप्त रूपमा लागू हुँदैनन्, जसले कानुनी रूपमा र नेपाली उपभोक्ताले सामना गर्ने वास्तविकतामा अन्तर पैदा गर्छ। नेपालको उपभोक्ता संरक्षणको मुटुमा नेपालको संविधान २०७२ पर्छ। संविधानले उपभोक्ता अधिकारहरूलाई धारा ४४ मा ग्यारेन्टी गरेको छ, जसले प्रत्येक नागरिकलाई गुणस्तरीय वस्तु र सेवाहरू प्राप्त गर्ने अधिकार प्रदान गर्छ। यो संवैधानिक प्रावधानले उपभोक्ता अधिकारहरूलाई देशको कानुनी प्रणालीको अंगको रूपमा मान्यता दिनतर्फ एउटा आधारभूत कदम प्रस्तुत गरेको छ। यसले सुनिश्चित गर्छ कि उपभोक्तालाई व्यवसायीले शोषण गर्दैनन् र बजारमा निष्पक्ष व्यवहार पाउँछन्। संविधानको अतिरिक्त, उपभोक्ता संरक्षण ऐन, २०७५ उपभोक्ता संरक्षणको प्रमुख कानुन हो। यस ऐनले विस्तृत संरक्षणहरू प्रदान गर्न र उपभोक्ता गुनासा सम्बोधन गर्न कानुनी ढाँचा स्थापना गर्न डिजाइन गरिएको हो। यसले सुरक्षा अधिकार, सूचित हुने अधिकार, चयन गर्ने अधिकार र सुनुवाइको अधिकारजस्ता विभिन्न उपभोक्ता अधिकार सम्बोधन गर्छ। उपभोक्ता संरक्षण ऐन, २०७५ का प्रमुख धारा ३ यस धाराले व्यवसायहरूले निर्दिष्ट सुरक्षा मापदण्डहरू पूरा गर्ने वस्तु र सेवा प्रदान गर्नुपर्छ भन्ने कुरा अनिवार्य गर्छ। यदि व्यवसायीले अनुपालन गर्न असफल भए, तिनीहरूलाई सजाय दिने गर्छ। उपभोक्ताहरूले क्षतिपूर्ति खोज्न पाउने अधिकार राख्छन्। धारा ४ यस धाराले उपभोक्ताले वस्तु र सेवाबारे सही जानकारी प्राप्त गर्ने अधिकार रहेको कुरा स्थापित गर्छ। व्यवसायीले बनाएका भ्रामक विज्ञापन वा गलत दाबीहरू यस प्रावधानअन्तर्गत दण्डनीय छन्। धारा २२ यस धाराले उपभोक्ता र व्यवसायीबीच विवादहरूलाई पारम्परिक अदालत प्रणालीभन्दा छिटो र सहज रूपमा समाधान गर्न उपभोक्ता अदालतहरूको स्थापना गर्ने कुरा उल्लेख छ। अदालतहरूले उपभोक्तालाई, जसले आफ्नो अधिकार उल्लंघन भएको महसुस गर्छन्, छिटो र पहुँचयोग्य उपचारहरू प्रदान गर्ने उद्देश्य राखेका छन्। यस ऐनले सरकारलाई बजार निरीक्षणहरू गर्ने, उत्पादनहरूको गुणस्तर मापदण्डहरू निर्धारण गर्ने र मूल्य विनियमित गर्ने जस्ता सक्रिय कदम चाल्ने अधिकार पनि प्रदान गर्छ। वाणिज्य, आपूर्ति र उपभोक्ता संरक्षण विभागले यी नियामक कार्यहरू निरीक्षण गर्छन्। तथापि, यी कानुनी प्रावधानहरूको बाबजुद, कार्यान्वयन स्रोतहरूको सीमितता, जनचेतनाको अभाव र भ्रष्टाचारको कारण चुनौतीपूर्ण छ। यद्यपि, नेपालले उपभोक्तालाई संरक्षण गर्न कानुन बनाएका छन्, यी कानुनको वास्तविक कार्यान्वयन पूर्णरूपमा सफल छैन। सबैभन्दा ठूला चुनौतीमध्ये एक जनचेतनाको अभाव हो। धेरै उपभोक्ता नेपालमा कानुन अन्तर्गत आफ्ना अधिकारका बारेमा अनभिज्ञ छन्। यो विशेषगरी ग्रामीण क्षेत्रहरूमा थाहै नभएको अवस्था छ, जहाँ कानुनी जानकारीमा पहुँच सीमित छ। आफ्ना अधिकारहरूको ज्ञानबिना, उपभोक्ता उल्लंघनका घटना रिपोर्ट गर्न वा आफ्ना अधिकारहरू हनन् हुँदा न्याय खोज्न कहाँ जाने ? अर्को समस्या भनेको नियामक निकायहरूको अकर्मण्यता हो। वाणिज्य, आपूर्ति र उपभोक्ता संरक्षण विभागले व्यवसायहरूलाई उपभोक्ता संरक्षण कानुनहरूको पालना गर्न अनुगमन गर्ने जिम्मेवारी राख्छ। तथापि, यो विभागसँग नियमित निरीक्षणहरू गर्न वा उल्लंघनकर्ताहरूलाई सजाय दिन स्रोतहरू र जनशक्तिको अभाव छ। यसको परिणामस्वरूप, धेरै व्यवसायीले कुनै परिणामको सामना नगरी अनुचित व्यापार अभ्यासहरू गरिराखेका छन्। उदाहरणका लागि, खाद्य सुरक्षा प्रमुख चिन्ताको क्षेत्र हो। खाद्य ऐन, २०२३ ले खाद्य उत्पादन, प्रशोधन र बिक्रीका लागि मापदण्डहरू निर्धारण गर्छ, तर यस ऐनको कार्यान्वयन असंगत छ। धेरै खाद्य विक्रेताले उचित सरसफाइ अभ्यासहरू पालना गर्दैनन् जब कि निरीक्षण पनि विरलै हुन्छन्। यसले उपभोक्तालाई असुरक्षित वा मिलावट गरिएको खाद्यवस्तुहरू खरिद गर्ने जोखिममा पार्छ। जुन संविधानले ग्यारेन्टी गरेको खाद्य सुरक्षा अधिकारको उल्लंघन हो। खाद्य सुरक्षाको अतिरिक्त औषधि उद्योग अर्को क्षेत्र हो, जहाँ उपभोक्ता अधिकारहरू प्रायः सम्झौता गर्छन्। नक्कली वा कम गुणस्तरका औषधिहरूको बिक्री नेपालमा एउटा ठूलो समस्या हो। औषधि ऐन, २०३५ ले औषधिको उत्पादन, आयात र बिक्रीलाई नियमन गर्छ, तर कार्यान्वयन कमजोर छ। फार्मेसीहरूले म्याद नाघेका वा कम गुणस्तरका औषधि बेचिरहेका छन्, जसले सार्वजनिक स्वास्थ्यका लागि गम्भीर परिणाम निम्त्याइरहेछ। उपभोक्ता संरक्षण ऐनअन्तर्गत उपभोक्ता अदालतहरूको स्थापना उपभोक्तालाई विवाद समाधान गर्ने थप पहुँचयोग्य र कुशल तरिका प्रदान गर्न उद्देश्य राखिएको थियो। यी अदालतहरूले उपभोक्तालाई गलत रूपमा अनुभव गरेका व्यवसायहरूको मुद्दाहरू जस्तै दोषपूर्ण उत्पादन प्राप्त गर्नु वा सेवाहरूका लागि बढी शुल्क तिर्नु परेको जस्ता मुद्दाहरू सम्बोधन गर्न तय गरिएका थिए। तथापि, उपभोक्ता अदालतहरूको प्रभावकारिता सीमित छ। एक त, नेपालमा उपभोक्ता अदालतहरूको संख्या जनसंख्याको आवश्यकता पूरा गर्न पर्याप्त छैनन्, विशेषगरी ग्रामीण क्षेत्रहरूमा। अझै पनि धेरै उपभोक्ता यी अदालतहरूको अस्तित्व वा तिनीहरूमा पहुँच कसरी गर्ने भन्नेबारे अनभिज्ञ छन्। मुद्दाहरू दायर गरिए पनि, तिनीहरू प्रायः नोकरशाही अक्षमताका कारण ढिलाइ हुन्छन्, जसले पारम्परिक अदालतहरूको छिटो विकल्प प्रदान गर्ने उद्देश्यलाई पराजित गर्छ। थप रूपमा, यी अदालतमा काम गर्ने कर्मचारीहरूका लागि उचित तालिम र स्रोतहरूको अभावले न्याय वितरण गर्ने क्षमतामा बाधा पुयाउँछ। यसको परिणामस्वरूप, धेरै उपभोक्ताहरू, तिनीहरूको अधिकार हनन् भएको भए पनि, कानुनी कारबाहीको खोजी गर्दैनन्। खाद्यमा पहुँचको अधिकार उपभोक्ता अधिकार मात्र होइन तर एउटा आधारभूत मानव अधिकार पनि हो। नेपालको संविधानको धारा ३६ ले प्रत्येक नागरिकलाई खाद्य सार्वभौमसत्ता प्राप्त गर्ने अधिकार ग्यारेन्टी गरेको छ, जसमा सुरक्षित, पौष्टिक र पर्याप्त खाद्यमा पहुँच समावेश छ। यो अधिकार उपभोक्ता संरक्षणसँग प्रत्यक्ष रूपमा सम्बन्धित छ किनकि सरकारले बजारमा बिक्री हुने खाद्य वस्तुले सुरक्षा मापदण्ड पूरा गर्ने सुनिश्चित गर्न जिम्मेवार छ। खाद्य ऐन, २०२३ र पछि भएका नियमहरूले नेपालमा खाद्य सुरक्षालाई सुनिश्चित गर्न कानुनी आधार प्रदान गर्छ। यी कानुनहरूले व्यवसायीलाई खाद्य उत्पादन, प्याकेजिङ र बिक्रीको क्रममा सरसफाइ मापदण्डहरू पालना गर्न आवश्यक छ। खाद्य प्रविधि र गुणस्तर नियन्त्रण विभागले यी कानुनहरूको कार्यान्वयन, निरीक्षण र उल्लंघनकर्तालाई दण्डित गर्ने जिम्मेवारी लिएको छ। तथापि, अन्य उपभोक्ता संरक्षण कानुनहरू जस्तै खाद्य सुरक्षा नियमहरूको कार्यान्वयन कमजोर छ। उपभोक्तालाई सुरक्षित खाद्यमा पहुँच गर्न कठिनाइहरू छन् र खाद्यजन्य रोगहरू नेपालमा गम्भीर सार्वजनिक स्वास्थ्य मुद्दा बनेका छन्। नेपाल बौद्धिक सम्पत्ति अधिकारका व्यापारसँग सम्बन्धित पक्षहरूको सम्झौता (ट्रिप्स)द्वारा बाध्य छ। यस सम्झौताले उपभोक्तालाई नक्कली वस्तुहरूबाट विशेषगरी औषधि र प्रविधि क्षेत्रमा सुरक्षा सुनिश्चित गर्छ। उदाहरणका लागि, ट्रिप्सले नक्कली औषधिको बिक्रीविरुद्ध उपायहरू लिन देशहरूलाई आवश्यक बनाउँछ, जुन नेपालमा एउटा महŒवपूर्ण मुद्दा हो। ती अन्तर्राष्ट्रिय प्रतिबद्धताहरूको बाबजुद, वैश्विक मापदण्ड र घरेलु कार्यान्वयनबीच खाडल ठूलो छ।"
बलात्कार आरोप : सिद्धबाबालाई उच्चले पनि दियो सफाइ,"विराटनगर : अनुयायीलाई बलात्कार गरेको आरोप लागेका विवादास्पद धर्मगुरु सिद्धबाबा भनिने कृष्णबहादुर गिरीलाई उच्च अदालत विराटनगरले पनि सफाइ दिएको छ। सुनसरीको चतरा धामस्थित आश्रममा बस्दै आएका सिद्धबाबालाई सफाइ दिने जिल्ला अदालत सुनसरीको फैसलालाई उच्च अदालतले मंगलबार सदर गरेको हो। उच्च अदालत विराटनगरका रजिष्ट्रार जगदीशप्रसाद भट्टका अनुसार न्यायाधीश विमल सुवेदी र राजेन्द्र अधिकारीको संयुक्त इजलासले सुनुवाइ गर्दै जिल्लाको फैसला सदर गरेको हो। महिला अनुयायीलाई आश्रममा बोलाएर २०७६ कात्तिकमा बलात्कार गरेको आरोप लागेपछि सिद्धबाबा अनुसन्धानमा तानिएका थिए। बलात्कार (जबरजस्ती करणी) मुद्दा चलाइएका उनलाई यसअघि सुनसरी जिल्ला अदालतले २ पटक सफाइ दिएको थियो। पहिलोपटक सुनसरी अदालतका न्यायाधीश अर्जुनप्रसाद कोइरालाको इजलासले २०७७ मंसिरमा सफाइ दिएको थियो। सुनसरी अदालतकै न्यायाधीश हरिप्रसाद कोइरालाको इजलासले सिद्धबाबालाई २०८० भदौमा दोस्रोपटक सफाइ दियो। अभियोग दाबी नपुग्ने भन्दै दुवैपटक सुनसरी अदालतबाट सफाइ पाएका उनीविरुद्ध सरकारी वकिल कार्यालयले उच्च अदालतमा पुनरावेदन गरेको थियो। उनीविरुद्धको मुद्दाको सुरु फैसला नमिलेको भन्दै उच्च अदालत विराटनगरले त्यसलाई उल्टाएर फेरि निर्णय लिन जिल्ला अदालतलाई आदेश गरेको थियो। आवश्यक प्रमाण जुटाएर मुद्दाको फैसला गर्न उच्चले आदेश गयो। तर, दोस्रोपटक पनि उनले जिल्लाबाट सफाइ पाएका थिए। सुरु फैसला हुनुअघि २०७७ मंसिरमा सुनसरी जिल्ला सरकारी वकिल कार्यालयले पेसी सार्न माग गर्दै निवेदन दिएको थियो। तर, आरोपित पक्षको मात्रै बयान सुनेर एकतर्फी सुनुवाइकै आधारमा जिल्लाले फैसला गरिदियो। त्यसपछि सरकारी वकिल कार्यालयले गरेको पुनरावेदनका आधारमा उच्चले आवश्यक प्रमाण जुटाएर मुद्दामा निर्णय लिन जिल्लालाई आदेश गरेको हो। सिद्धबाबाले अनुयायीलाई बलात्कार गरेको भन्दै सुरुमा २०७६ कात्तिकमा काठमाडौं प्रहरी परिसरमा जाहेरी परेको थियो। त्यसपछि केन्द्रीय अनुसन्धान ब्युरो (सीआईबी) ले घटनाबारे अनुसन्धान गरेर जिल्ला प्रहरी कार्यालय सुनसरीलाई जिम्मा दियो। बिरामी भएको भन्दै सिद्धबाबाले हिरासत अवधि विराटनगरको विराट नर्सिङ होममा बिताए। उनी अस्पतालमै भएका बेला जिल्ला अदालत सुनसरीका तत्कालीन न्यायाधीश राधाकृष्ण उप्रेतीको इजलासले ३ लाख धरौटीमा रिहा गर्न आदेश दिएको थियो। त्यसविरुद्ध सरकारी वकिल उच्च अदालत पुग्यो। उच्च अदालतका तत्कालीन मुख्य न्यायाधीश तिलप्रसाद श्रेष्ठ (हाल सर्वोच्चका न्यायाधीश) र प्रेमराज कार्कीको संयुक्त इलजालसले जिल्लाको आदेश उल्टाउँदै सिद्धबाबालाई थुनामा राखेर मुद्दाको पुर्पक्ष गर्न आदेश दिएको थियो। उच्चको आदेशपछि उनी सुरक्षा गार्डलाई जोगवनीनजिक छाडेर भारततिर भागेका थिए। पछि अदालतमा हाजिर भएका उनलाई झुम्का कारागार चलान गरिएको थियो। २ पटक जिल्लाबाट सफाइ पाएका सिद्धबाबाले अहिले आएर उच्चबाट पनि सफाइ पाएका छन्।"
विप्रेषणका भरमा अर्थतन्त्र चलाउन खोज्ने प्रवृत्तिलाई उल्ट्याउनुपर्छ : प्रधानमन्त्री,"काठमाडौं : प्रधानमन्त्री केपी शर्मा ओलीले कृषिको उत्पादनलाई दोब्बर बनाउनुपर्नेमा जोड दिएका छन्। प्रधानमन्त्री निवास बालुवाटारमा आज आयोजित कृषि तथा वन विज्ञान विश्वविद्यालयको १३ औँ साधारणसभा बैठकलाई सम्बोधन गर्दै कुलपतिसमेत रहेका प्रधानमन्त्री ओलीले कृषिप्रधान नेपालमा जीविकोपार्जनका लागि मात्रै गरिने परम्परागत कृषिको निर्भरता हटाएर आधुनिक र उत्पादन मूलक कृषिमा लाग्न आग्रह गरेका हुन्। प्रधानमन्त्री ओलीले कुन ठाउँमा के बाली लगाउँदा हुन्छ र त्यसको बजार विस्तार कसरी गर्न सकिन्छ भन्ने अध्ययनसहित सहकारी, सहकार्य र निजी क्षेत्रको सहभागितामा उत्पादकत्व वृद्धि गर्न सकिने बताए। त्यसका लागि मुलुकको आवश्यकतालाई ध्यान दिएर कृषि वैज्ञानिक, इन्जिनियर लगायत दक्ष जनशक्ति उत्पादन गर्न विश्वविद्यालयलाई प्रधानमन्त्री ओलीले आग्रह गरे। आधुनिक प्रणाली र ठूलो मात्राको उत्पादनले बजार पाउँछ। हाम्रो उत्पादन नबढेसम्म व्यापार घाटा भइरहन्छ। व्यापार घाटा कम गर्न तथा निर्यात र विप्रेषणका भरमा अर्थतन्त्र चलाउन खोज्ने प्रवृत्तिलाई उल्ट्याउनुपर्छ।, प्रधानमन्त्री ओलीले भने,वन क्षेत्र भनिएका तर वन नभएका खाली ठाउँमा कृषि र फलफूल खेती गर्न मिल्ने हामी निर्णय गर्दैछौँ। यसरी जाँदा राष्ट्रिय अर्थतन्त्रमा कृषिको योगदान बढेर जानेछ र आत्मर्भिरता बढ्नेछ।"
राष्ट्रिय सभाका दुई समिति सभापतिको निर्वाचन भदौ ३१ गते,"काठमाडौं : राष्ट्रिय सभा अध्यक्ष नारायणप्रसाद दाहालले रिक्त दुई समितिको सभापति चयनका लागि निर्वाचन मिति तोकेका छन्। विधायन व्यवस्थापन समिति र सार्वजनिक नीति तथा प्रत्यायोजित विधायान समितिको सभापति चयनका लागि अध्यक्ष दाहालले भदौ ३१ गते सोमबारका लागि निर्वाचनको मिति तय गरेका हुन्। यसैगरी राष्ट्रिय सभाले समितिको सभापतिको निर्वाचनको कार्यतालिका पनि सार्वजनिक गरेको छ। जसअनुसार भदौ ३० गते बिहान १०:३० देखि १२ : ३० बजेसम्म राष्ट्रिय सभाको सम्बन्धित समितिको कुनै सदस्यलाई सभापतिमा निर्वाचित गरियोस् भनी सोही समितिको कुनै सदस्यले राखेको प्रस्तावमा अर्को सदस्यको समर्थनसहित राष्ट्रिय सभा नियमावली २०७५ को नियम १५० को उपनियम( २) बमोजिम प्रस्ताव दर्ता गर्ने कार्यक्रम छ। यसैगरी सोही दिन अपरान्ह १ बजे निर्धारित समयभित्र दर्ता भएका प्रस्तावको दर्ता क्रम अनुसारको सूची प्रकाशन गर्ने कार्यक्रम तय भएको छ। भदौ ३१ गते अपरान्ह १ बजे सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले समर्थन गर्ने र प्रस्तावलाई निर्णयार्थ प्रस्तुत गरिने कार्यक्रम छ।"
"उपसभामुखले पदीय मर्यादाविपरीत काम गर्नु भएको छ, तत्काल राजीनामा दिनुपर्छ","काठमाडौं : सत्तासीन दल नेपाली कांग्रेसका सांसदहरूले पदबाट राजीनामा दिएर छानबिनका लागि मार्गप्रशस्त गर्न उपसभामुख इन्दिरा राना मगरसँग आग्रह गरेका छन्। बुधबारको प्रतिनिधिसभा बैठकमा बोल्दै कांग्रेस सांसदहरूले उपसभामुखले पदीय मर्यादाविपरीत काम गरेकाले तत्काल राजीनामा दिनुपर्ने बताएका हुन्। कांग्रेस सांसद प्रतिमा गौतमले उपसभामुखले पदको दुरूपयोग गरेकाले नैतिकताले पदमा बसिरहन नदिने बताइन्। 'उपसभामुखमाथि प्रश्न उठेका छन्। प्रश्न इन्दिरा राना मगरमाथि होइन्। उपसभामुख इन्दिरा राना मगरको हो। उपसभामुख पदीय जिम्मेवारीको मर्यादाको कुरा हो। यो पदमा बसेर असम्बन्धित व्यक्तिहरूलाई जस्केलाबाट कार्यक्रममा लैजान सिफारिस गर्नु पदीय दुरूपयोग र गम्भीर अपराध हो,'उनले भनिन,' उपसभामुखले गत साउन ४ गते स्पष्टिकरण दिँदै धेरै कुरा स्वीकार गरिसक्नु भएको छ।' उनले सभामुखको विषयलाई लिएर सदनमा करुणा, संख्या र महिलाको कुरा उठेको भन्दै विषय संविधान र कानुनले व्यवस्था गरेको पदीय दायित्व र मर्यादाको कुरा भएको तर्क गरिन्। 'आज सदनमा करुणाको कुरा उठ्यो। संख्याको कुरा पनि उठ्यो। महिलाको कुरा पनि उठ्यो। तर, यहाँ विषय करुणा,संख्या र महिलाको कुरा होइन,उनले भनिन्,' संविधान र कानुनले व्यवस्था गरेको पदीय दायित्व र मर्यादाको कुरा हो। जब पदीयमान हुँदैन तब लोकतन्त्रमा संख्याले आफ्नाो काम गर्छ। मेरो उपसभामुखलाई आग्रह छ तपाईंले इमानको मानक राख्नुहोस्। मार्ग प्रशस्त गर्नुहोस् उपसभामुखको पदबाट राजीनामा दिनुहोस्।' यसैगरी कांग्रेस कांग्रेस सांसद शान्ति परियारले उपसभामुखले आफूमाथि उठेको विषयलाई गम्भीरुपमा लिएर मार्गप्रशस्त गर्नुपर्ने बताइन्। ' उपसभामुखजस्तो पदमा बसेर उहाँले पदीय मर्यादाविपरीत काम गर्नु भएको छ। उपसभामुख भनेको देशको प्रतिष्ठासँग जोडिएको छ। देशको मात्रै नभइ अन्तर्राष्ट्रियस्तरमा पनि जोडिएको छ। विवादमा आइसकेपछि मार्ग प्रशस्त गरिँदा राम्रो हुन्छ जस्तो लाग्छ,'उनले भनिन्,'प्रतिष्ठासँग जोडिएपछि गम्भीरतापूर्वक लिएर मार्गप्रशस्त गर्न आग्रह गर्न चाहन्छु।' मंगलबारको प्रतिनिधिसभा बैठकमा पनि एमाले सांसदहरूले उपसभामुखले राजीनामा दिनुपर्ने माग गरेका थिए। आज बिहान बसेको कांग्रेस पदाधिकारीको बैठकले उपसभामुखले पदीय मर्यादाविपरीत काम गरेको ठहर गर्दै राजीनामा माग गरेको छ। ०७९ साल फागुन २२ देखि चैत ३ गतेसम्म अमेरिकाको न्युयोर्कमा हुने संयुक्त राष्ट्रसंघको संयन्त्र कमिसन अन द स्टाटस अफ वुमेनको ६७ औं सत्रमा भाग लिन जाने क्रममा उपसभामुखले असम्बन्धित व्यक्तिका लागि दूतावासमा पत्र लेखेकी थिइन्। जसमा चारजना पुरुष र एकजना महिला थिए। यी पाँचैजना यो कार्यक्रमसँग असम्बन्धित व्यक्ति हुन्। उपेन्द्र गौतम, सुष्मा लामा, राजेश लामा,सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। उनले आफूलाई तिनीहरूमध्ये एकजनाले विशेष आग्रह गरेकाले पत्र लेखेको स्पष्टीकरण दिँदै आएकी छन्।"
"इन्टरनेटको पैसा तिर्ने कुरामा विवाद : श्रीमतीको हत्या, २ छोरी घाइते","सिमरा : इन्टरनेटको पैसा तिर्ने कुरामा विवाद हुँदा बाराको निजगढमा श्रीमानले आफ्नै श्रीमतीलाई खुर्पा प्रहार गरी हत्या गरेका छन् । निजगढ नगरपालिका ९ भमराका ४५ वर्षीय बिमलकुमार बस्नेतले ४० वर्षीया श्रीमती लक्ष्मी राईको खुर्पा प्रहार गरी हत्या गरेका हुन् । घटनामा उनको १८ वर्षीया छोरी गंगा गम्भीर घाइते भएकी छिन् भने अर्की १५ वर्षीया छोरी जमुना सामान्य घाइते छिन् । गम्भीर घाइते गंगालाई वीरगन्जबाट थप उपचारका लागि काठमाडौं लगिएको छ । गंगाको हातमा गम्भीर चोट लागेको र अत्यधिक रक्तश्राव भएका कारण थप उपचारका लागि काठमाडौं पठाइएको बाराका प्रहरी प्रवक्ता प्रकाश सापकोटाले जानकारी दिए । प्रहरीका अनुसार मदिरा सेवन गरेर आएका बिमललाई लक्ष्मीले इन्टरनेटलाई तिर्न पैसा नहुने तर मदिरा खान पैसा हुने भन्दै गाली गरेकी थिईन् । पैसा नतिरेका कारण केही दिनदेखि घरको इन्टरनेट चल्न छोडेको थियो । सोही निहुँमा विवाद चर्किदै गएपछि बिमलले नजिकै रहेको खुर्पाले लक्ष्मीलाई प्रहार गरेका हुन् । खुर्पाले घाटीमा प्रहार गरेका कारण लक्ष्मीले घटनास्थलमै ज्यान गुमाइन् । यता बुवाले आमालाई खुर्पा प्रहार गरिरहेका बेला छुटाउन पुगेकी गंगालाई हातमा गम्भीर चोट गरेको हो । प्रहरीका अनुसार उनको हातको नशा काटिएको छ । उनलाई निजगढ अस्पताल, वीरगन्जस्थित नेशनल मेडिकल कलेज हुँदै काठमाडौं लगिएको छ । सामान्य घाइते जमुना दिदि गंगासंगै अस्पताल गएकी छिन् । प्रहरीले बिमललाई खुर्पासहित नियन्त्रणमा लिएको छ ।"
लक्ष्मी सनराइज बैंकले गर्यो वीरगञ्जमा सेवा विस्तार,"काठमाडौं : लक्ष्मी सनराइज बैंकले पर्सा जिल्लाको वीरगञ्ज महानगरपालिकामा आफ्नो शाखा स्थानान्तरणमार्फत सेवा विस्तार गरेको छ। बैंकको वीरगंज महानगरपालिका ६ स्थित आदर्श नगरचोकमा रहेको शाखालाई वडा नम्बर ८ स्थित लिंक रोडमा स्थानान्तरण गरिएको हो। स्थानान्तरण गरिएको साविकको शाखाका ग्राहकहरुले आदर्शनगरमा रहेको अर्को शाखामार्फत सेवा लिन सक्ने बैंकले जनाएको छ । स्थानान्तरण भएसँगै बैंकले आफ्नो सेवा विस्तार गर्दै ग्राहकहरु माझ बैंकिङ सेवाको पहुँच अझ सहज बनाउने विश्वास राखेको छ। स्थानान्तरण भएको शाखाले ग्राहक तथा व्यवसायीहरुलाई सबै प्रकारका रिटेल बैंकिङ सेवाहरु प्रदान गर्नेछ। हाल लक्ष्मी सनराइज बैंकको सञ्जालमा ५९ जिल्लामा २५४ शाखा, ३२० एटीएम, २८ एक्स्टेन्सन काउन्टर र १२८ शाखारहित बैंकिङ एजेन्ट रहेका छन्।"
"धनराजको डिभोर्सबारे संसदमा बहस हुन सक्दैन, सहकारी ठगीको विषय छानबिन हुन्छ : कांग्रेस","काठमाडौं : नेपाली कांग्रेसले कानुनी रुपमा गरेको सम्बन्ध विच्छेदको विषयलाई संसदमा बहसको विषय बनाउन आवश्यक नहुने ठहर गरेको छ। बुधबार बिहान पार्टी सभापति देउवा निवास बुढानिलकण्ठमा बसेको पदाधिकारी र शीर्ष नेताको बैठकपछि सञ्चारकर्मीसँग कुराकानी गर्दै कांग्रेस संसदीय दलका प्रमुख सचेतक श्यामप्रसाद घिमिरेले उपसभापति धनराज गुरूङको डिभोर्सबारे संसदमा बहसको विषय बनाइनुमा कुनै तुक नभएको बताए। उनले कानुनीरुपमा डोभर्स भइसकेपछि त्यो सक्कली हो या नक्कली भनेर विषय उठान गर्नु अनुचित हुने बताए। उनले सहकारीको रकम अपचलन गरेको विषयमा भने गुरूङमाथि छानबिन गर्न कांग्रेस तयार रहेको बताए। गल्ती गरेको हो भने गुरूङ आफैले सजाय भोग्नुपर्ने उनको भनाइ छ। 'उहाँको डिभोर्स कानु्नीरुपमा २०७६ सालमा भइसकेपछि त्यो प्रश्नलाई नक्कली वा सक्कली भनेर संसदमा उठाउनु त्यो संसदीय बहसको विषय बन्न सक्दैन भन्ने कांग्रेसको धारणा छ,'उनले भने,'सहकारीको विषयमा भने गुरूङमाथि छानबिन हुनसक्छ।' यसैगरी कांग्रेस महामन्त्री गगनकुमार थापाले पनि सहकारीको रकम अपचलनको आरोप लागेपछि उपसभापति गुरूङमाथि छानबिन हुनुपर्ने माग गरेका छन्। यता गुरूङले भने सहकारीको रकम अपचलनबारे आफूमाथि लागेको आरोप निराधार भएको दावी गरेका छन्। मंगलबार प्रतिनिधिसभा बैठकमा बोल्दै सांसद गुरूङले कुनै पनि सहकारीबाट आफूले रकम नलिएको र अपचलन पनि नगरेको दावी गरेका थिए। उनले आफूमाथि लागेको आरोपको छानबिन गर्न समेत सरकारसँग माग गरेका थिए। उनले गल्ती गरेको भए जस्तोसुकै सजाय भोग्न आफू तयार रहेको बताएका थिए। ललितपुरको महालक्ष्मीस्थानमा रहेको मितेरी बचत तथा सहकारी संस्थाका अध्यक्ष कुम्भराज गुरूङले सहकारीको बचत दुरूपयोगको छानबिन गर्न गठित छानबिन समितिमा धनराज गुरूङ र उनकी श्रीमती ज्योति गुरूङ सगोलमा रहँदाका बखत रकम दुरूपयोग भएको बयान दिएपछि गुरुङले त्यसको जवाफ संसदलाई दिएका थिए। धनराज र उनकी श्रीमती ज्योतिमाथि सहकारीको १४ करोड ८१ लाख रुपैयाँ अपचलन गरेको आरोप लागेको छ। सांसद गुरूङले ज्योति गुरूङसँग सम्बन्ध विच्छेद भइसकेकाले उनले गरेका गतिविधिसँग आफ्नो नाम मुछ्नु अन्यायपूर्ण हुने जिकिर गरेका थिए।"
अलपत्र ठूला योजना मन्त्रालयको प्राथमिकतामा : उर्जामन्त्री खड्का,"धनकुटा : उर्जा,जलस्रोत तथा सिंचाइ मन्त्री दिपक खड्काले देशभरि उर्जा तथा सिंचाइ क्षेत्रका अलपत्र ठूला आयोजनाहरू सञ्चालन गर्न अहिले सरकार लागि परेको बताएका छन् । नेपाली कांग्रेस धनकुटाले आयोजना गरेको बधाइ तथा शुभकामना कार्यक्रमलाई सम्बोन्धन गर्दै मन्त्री खड्काले यस्तो बताएका हुन्। उनले भने,' पञ्चेश्वर बहुउद्देश्यीय आयोजना, बुढिगण्डकी आयोजना, अपर अरुण आयोजना, तमोर जलाशययुक्त आयोजनाहरू राज्यको खरबौं लगानी भएका आयोजना छन् । ती अलपत्र परेर बसेका छन् । यी आयोजना अत्यन्त्र महत्वपूर्ण छन् । अलपत्र आयोजनाको काम सुरु गर्न थालिएको छ।' देश तथा नेपालीको आर्थिक समृद्धिका लागि ठूला योजनाको निर्माण सम्पन्न गर्नु अनिवार्य रहेको उनको भनाइ छ । साथै उनले अहिलेको गठबन्धन आगामी निर्वाचन सम्म कायम हुने भएकाले कुनै शंका नगर्न समेत उनले बताए । उनले दुई ठूला दल मिलेर गठबन्धन भएको र यो गठबन्धन सरकारबाट जनताले ठूलो अपेक्षा गरेको बताए। यसैले अहिलेको सरकार र मन्त्रीलाई नराम्रो काम गर्ने छुट नभएको उनको भनाइ छ।"
माओवादी सांसदहरूको अवरोधपछि प्रतिनिधिसभा बैठक स्थगित,काठमाडौं : नेकपा माओवादी केन्द्रका सांसदहरूले अवरोध गरेपछि प्रतिनिधिसभा बैठक स्थगित भएको छ। बैठक सञ्चालन गर्न सहयोग नगरेको भन्दै सभामुख देवराज घिमिरेले आजको कार्यसूचीमा रहेका बाँकी कार्यक्रमहरू हटाएर बैठक स्थगित गरेका हुन्। अब अर्को बैठक भदौ ३० गते दिउँसो १ बजे बस्नेछ। सभामुख घिमिरेले नेकपा एमाले सांसद योगेश भट्टराईले केही दिनअघि संसदमा बोल्दाखेरी प्रयोग गरेको हिंसा शब्द असंसदीय भन्ने नरहेको जानकारी गराएपछि माओवादी केन्द्रका सांसदहरूले विरोध जनाएका थिए। सभामुखले छलफलका क्रममा उक्त हिंसा भन्ने शब्द असंसदीय नभएको निष्कर्ष निस्किएपछि संसदको अभिलेखबाट हटाउन आवश्यक नभएको बताएका थिए। साथै उनले संसदमा प्रतिकात्मक शब्द प्रयोग गर्दा पनि नियमापत्ति गर्ने र बहस हुने गरेकाले शब्द चयनमा सचेतता अपनाउन रुलिङ समेत गराएका थिए। त्यसपछि बैठकमा एमाले र माओवादीका सांसदबीच चर्काचर्की भएको थियो। सभामुखको रुलिङप्रति माओवादीले आपत्ति जनायो । माओवादी प्रमुख सचेतक हितराज पाण्डेले संविधानमै जनयुद्ध र जनआन्दोलनको व्याख्या गरिएको भन्दै हिंसा भन्ने शब्द संविधान र कानुन विपरित भएको जिकिर गरे। शान्तिप्रक्रिया र कानुनबिपरित शब्द चयन नगर्न उनले सुझाव दिए। त्यसपश्चात एमाले सांसद रघुजी पन्तले हिंसा भन्ने शब्द असंसदीय नभएको भन्दै सभामुखको रुलिङमा प्रश्न उठाउने ठाउँ नरहेको बताए। पन्तले धारणा राखेपछि माओवादी सांसदहरु थप अन्सन्तुष्ट भएका थिए । उनीहरुले उठेरै हिंसा शब्दप्रति आपत्ती जनाएका थिए । सभामुख घिमिरेले बसेर सभा सञ्चालनका लागि सहज वातावरण बनाउन आग्रह गरेपनि दुईपक्षीबीच वादविवाद भएपछि पुनः माओवादी प्रमुख सचेतक पाण्डेलाई बोल्न समय दिइएको थियो । पाण्डेले हिंसा शब्दका विषयमा भएको व्याख्या स्वीकार्य नहुने भन्दै आपत्ति जनाए। पाण्डेले बोलेपछि समय पाएका एमाले प्रमुख सचेतक महेश बर्तौलाले हिंसा अन्त्य गर्ने भनेर तत्कालिन समयमा माओवादी अध्यक्ष प्रचण्डले नै हस्ताक्षर गरेको तर्क गरे। संविधानले सशस्त्र द्वन्द्व भनेपनि हिंसाको क्रममा जघन्य अपराध भएको समेत उनले आरोप लगाए। बैठकमा सभामुख घिमिरेले बहसले निष्कर्ष निस्कन नसक्ने भएकाले आसन ग्रहण गरेर नियमित ढंगले अघि बढाउन आग्रह गरेपनि माओवादी सांसदहरूले हिंसा शब्दको प्रतिवाद गरिरहे । आफूले पटकपटक आग्रह गर्दा पनि सभासञ्चालनका लागि सहयोग नभएको भन्दै सभामुख घिमिरेले बैठक स्थगित गरे। संसद बैठकमा एमाले सांसद भट्टराईले प्रयोग गरेको हिंसा शब्द असंसदीय भन्दै संसदको अभिलेखबाट हटाउन माओवादी केन्द्रका सांसद हितराज पाण्डेलगायतले माग गरेका थिए।
कलाकार भिसामा युरोप पठाउँछु भनि रकम ठगी गर्ने कलाकार इकु पक्राउ,"काठमाडौं : विभिन्न व्यक्तिलाई ठगी गरेको आरोपमा चर्चित कलाकार सुलेमान शंकर इकु पक्राउ परेका छन् । उनलाई कलाकार भिसामा युरोप पठाउँछु भनेर विभिन्न व्यक्तिलाई ठगी गरेको आरोपमा केन्द्रीय अनुसन्धान ब्युरोले पक्राउ गरेको प्रहरी उपरीक्षक होबिन्द्र बोगटीले जानकारी दिए। विभिन्न देशहरुमा हुने नेपाली सांस्कृतिक कार्यक्रमहरुमा आवश्यक पर्ने कलाकारको रुपमा कलाकार भिसामा क्यानाडा, अष्ट्रेलिया तथा युरोपेली देशहरुमा लैजाने र युरोपेली मुलुकहरुमा राम्रो काम र आम्दानी हुने भन्दै उनको रकम असुली गरेको सिआईबीको दाबी छ। शंकरले आफूले सञ्चालन गरिरहेको एसएमएस फिल्म प्रालिको नामको खातामा प्रतिव्यक्ति १५ देखि २० लाखसम्म रकम जम्मा गर्न लगाएका थिए। कलाकार भिसामा लैजान्छु भन्दै पैसा लिइएका व्यक्तिहरू जान नपाएपछि प्रहरी सम्पर्कमा पुगेको सिआइबीको भनाई छ। शंकरले आफूले सञ्चालन गरिरहेको एसएमएस फिल्म प्रालिको नाममा ग्लोबल आईएमई बैंक लि मा रहेको खातामा प्रति व्यक्ति १५ देखि २० लाखसम्म रकम जम्मा गर्न लगाउने तथा विदेश जान तयार मानिसहरूले खातामा रकम जम्मा गरिसकेपछि रकम जम्मा गर्ने व्यक्तिहरूले कलाकार भिसामा विदेशी मुलुकमा भिसा प्रयोजनको लागि आवश्यक पर्ने बैंक स्टेटमेन्ट लगायतका कागजातहरु समेत नक्कली बनाउने, रकम जम्मा गर्ने पीडितहरुले भिषा तथा जाने मितिको बारेमा सोधपुछ गर्दा विदेशमा कार्यक्रमको लागी तयारी हुँदैछ। तयारी भएपछि खबर गर्छु भनी पीडितहरुलाई लामो समयसम्म झुलाई सम्पर्कबाट बाहिर रही ठगी गरेका छन्।"
रास्वपा सभापति लामिछानेले भने : प्रधानमन्त्रीलाई भेटेर उपसभामुखको विषयमा छलफल गरेको हुँ,"पोखरामा आफूलाई देखाइएको कालो झण्डा सहकारी पीडितको पिडा रहेको भन्दै खुल्ला रुपमा छलफल गर्न आफू तयार रहेको उनले बताए। काठमाडौं : रास्वपा सभापति रवि लामिछानेले संसदमा उपसभामुखमाथि विषय उठेपछि प्रधानमन्त्री केपी शर्मा ओलीलाई भेटेको बताएका छन्। उनले संसदमा उपसभामुख इन्दिरा रानामाथि महाभियोग लगाउने विषय उठेपछि प्रधानमन्त्रीलाई भेट्न गएको बताएका हुन्। लामिछानेले उपसभामुखलाई हटाउने काम गलत हुने र दुई तिहाई शक्तिको दुरुपयोग नगर्न ध्यानाकर्षण गरेको बताए। उहाँसँग छलफल गर्न गए। उहाँलाई मैले भने यो गर्दै हुनुहुन्छ भने गलत गर्दै हुनुहुन्छ। किनभने दुई तिहाई सरकारका प्राथमिकता धेरै छन्। दुई तिहाई भनेको शक्ति हो। तर, त्यो शक्ति कहाँ सदुपयोग गर्ने भन्ने तपाईंहरुले पक्कै बुझ्नुहुन्छ होला भने। उपसभामुखलाई हटाउने सोचिरहनुभएको छ भने सायद यो घातक हुन्छ भने। लामिछानेले प्रधानमन्त्रीले कांग्रेससँग छलफल गरेर अगाडि बढ्ने प्रतिक्रिया दिए। उनले प्रधानमन्त्रीसँग सौहार्दपूर्ण रुपमा कुरा भएको जानकारी दिए। लामिछानेले आफूले शेरबहादुर देउवालाई नभेटेको भनेर समाचार आएपनि त्यसमा सत्यता नभएको बताएका हुन्। उनले भने,मैले शेरबहादुर देउवालाई भेटेको छैन। प्रधानमन्त्रीसँग त संसदमा पनि भेट हुन्छ। म कसैको फेबर मान्ने मान्छे होइन। पूर्वगृहमन्त्री लामिछानले सहकारी प्रकरणमा आफूमाथि लगाएको आरोप विरुद्ध बोल्ने ठाउँ रहेको भन्दै अन्य सहकारी पीडितहरूको समस्यालाई प्राथमिकतामा राख्नुपर्नेमा जोड दिए। पोखरामा आफूलाई देखाइएको कालो झण्डा सहकारी पीडितको पिडा रहेको भन्दै खुल्ला रुपमा छलफल गर्न आफू तयार रहेको उनले बताए।"
"शितगंगामा जीप दुर्घटना एक जनाको मृत्यु, ९ घाइते",अर्घाखाँची : शितगंगाको हिलेखोलामा जीप दुर्घटना हुँदा एक जनाको मृत्यु भएको छ। ९ जना घाइते भएका छन्। छत्रदेव गाउँपालिकाबाट बुटवल तर्फ जाँदै गरेको लु १ज ४७६३ नम्बरको डबल क्याप जीप आज बुधबार शितगंगा नगरपालिका१२ हिलेखोलामा दुर्घटना भएको हो। दुर्घटनामा छ्त्रदेव गाउँपालिका ५ टुनिचौर का ६५ वर्षीय रामप्रसाद पन्थीको मृत्यु भएको जिल्ला प्रहरी कार्यालय अर्घाखाँचीका प्रमुख डीएसपी प्रतीत सिंह राठौरले बताए। घाइतेमध्ये तीन जनालाई थप उपचारको लागि बुटवल रिफर गरिएको प्रहरीले जनाएको छ। यस्तै ६ जना घाइतेको प्राथमिक स्वास्थ्य केन्द्र ठाडामा उपचार भइरहेको जिल्ला प्रहरी कार्यालय अर्घाखाँचीका प्रहरी निरीक्षक दिपेन्द्र रावलले जानकारी दिए।
उपसभामुखबारे रास्वपाले भन्यो : हस्ताक्षर गर्नु गलत हो तर अहिले 'पर्ख र हेर' को अवस्थामा छौं,"काठमाडौं : राष्ट्रिय स्वतन्त्र पार्टीले उपसभामुख इन्दिरा रानामगरमाथि उठेको प्रश्नमाथि छलफल गरेको छ। आज बसेको सचिवालयको बैठकमा उपसभामुख रानामगरमाथि महाभियोग लगाउने वा राजीनामा दिने भन्ने विषय उठेकाले पार्टीभित्र छलफल भएको प्रवक्ता मनिष झाले जानकारी दिए। लगभग १८१९ महिना अगाडि भिसाका लागि हस्ताक्षर गर्नु भएको रहेछ। उहाँले अन्तरवार्ताका लागि अमेरिकी दूतावासमा पत्राचार गर्नुभएको रहेछ। त्यो सही विषय त थिएन। आज आएर गलत भएको पनि होइन, उहाँहरुले अहिले दाउपेचमा पार्नु भएको छ। गठबन्धन बनेपछि यो विषय सान्दर्भिक भएको हो। उनले भने,यसमा नराम्रो भयो भने कानुनी प्रक्रिया छ नि। छानबिन हुनुपर्छ। रानाले स्पष्टीकरण दिने मौका पाउनुपर्छ। उनले कांग्रेसलाई लक्षित गर्दै संवैधानिक परिषद्मा आफ्नो उपस्थिति नहुने भएपछि यो कदम चालिएको रास्वपाको ठहर छ। यो चर्चाको विषयमा मात्र भएकाले रानाविरुद्ध कुनै हस्ताक्षर संकलन भइनसकेकाले छलफलमात्र भएको उनले बताए। झाले सदनमा आज सत्तापक्षको प्रस्तुति कस्तो हुन्छ त्यसपश्चात थप छलफल गर्ने उनको बताए। उनले भोलीसम्म राजनीति कता जान्छ त्यो भन्न नसकिने उल्लेख गरे। झाले भने,हामी वेट एण्ड वाचको सिचुयसनमा छौं। तर अर्को कुरा सरोकार छ आक्रामक रुपमा तयार छौं । त्यसलाई कसरी प्रतिकार गर्ने तयारी छ।"
"सेयर बजार निरन्तर ओरालोतिर,कारोबार रकम ६ अर्बमा झर्यो","काठमाडौं : सेयर बजार घट्ने क्रममा आज पनि रोकिएन। साताको चौथो कारोबार दिन बुधबार नेप्से परिसूचक दोहोरो अंकले घटेर बन्द भएको छ। नेप्से परिसूचक २२७३ अंकले घटेर २६१०२१ विन्दुमा पुगेको छ। सेन्सेटिभ इण्डेक्स ४३० अंकले घटेर ४६३०७ विन्दुमा अडिएको छ। नेप्से घटेसँगै कारोबार रकम पनि मंगलबारको तुलनामा घटेको छ। यसदिन ३१७ स्क्रिप्सको १ करोड ५४ लाख २८ हजार ७२४ कित्ता सेयर ६ अर्ब ८५ करोड ११ लाख ७९ हजार ५१ रुपैयाँमा खरिदबिक्री भए। मंगलबार ७ अर्ब २४ रुपैयाँको सेयर कारोबार भएको थियो। अघिल्लो कारोबार दिन सोमबार ९ अर्ब मूल्य बराबरको कारोबार भएको थियो। सो दिन नेप्से परिसूचक ५५ अंकले घटेको थियो। दोहोरो अंकले घटेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। विन नेपाल लघुवित्त वित्तीय संस्थाको सेयर १० प्रतिशतले बढ्यो। यसैगरी थ्री स्टार हाइड्रोपावरको सेयर ९४८ प्रतिशतले बढ्दा समाज लघुवित्त वित्तीयको ६८१,कालिका लघुवित्त वित्तीय संस्थाको ६६६ र आत्मनिर्भर लघुवित्त वित्तीय संस्थाको सेयर ६०४ प्रतिशतले बढ्यो। कारोबार रकमका आधारमा सीईडीबी हाइड्रोपावर शीर्षस्थानमा रह्यो। सो कम्पनीको ३४ अर्ब बढी मूल्यको कारोबार भयो। एनएलजी इन्स्योरेन्सको २१ करोड,ग्रीनलाइफ हाइड्रोपावरको १९ करुोड,समृद्धि फाइनान्सको १८ करोड र हाइड्रोइलेक्ट्रिसिटी इन्भेस्टमेन्ट एण्ड डेभलपमेन्टको १५ अर्ब बराबरको सेयर कारोबार भयो। कारोबारमा आएकामध्ये ६६ वटा स्टक्सको मूल्य बढ्दा १७४ वटाको घट्यो। बाँकी चारवटा स्टक्सको मूल्य भने स्थिर रह्यो। तीन समूहको उपसूचकबाहेक अन्यको सूचक नकारात्मक देखिएका छन्। फाइनान्स,नन लाइफ इन्स्योरेन्स र ट्रेडिङ समूहको उपसूचक बढ्दा अन्य समूहको उपसूचक घटेका हुन्।"
करेन्ट लागेर भारतीय वृद्ध दम्पतीको मृत्यु,विराटनगर : मोरङमा बुधबार करेन्ट लागेर भारतीय वृद्ध दम्पतीको मृत्यु भएको छ । बिहान ११ : ५० बजेतिर बूढीगंगा गाउँपालिका५ नयाँ टोलमा घटना भएको हो । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले करेन्ट लागेर भारत भागलपुरका ७५ वर्षीय कैलाश मण्डल र उनकी पत्नी ७२ वर्षीय कुमादेवी मण्डलको मृत्यु भएको जानकारी दिए । विद्युत प्रवाह भइरहेको मोटर चलाएर कल पेल्ने क्रममा करेन्ट लागेर दुवैजनाको घटनास्थलमै मृत्यु भएको उनले बताए । भारतीय वृद्ध दम्पती बूढीगंगा५ का देवनारायण चौधरीको फुसको छानो भएको घर भाडामा लिएर खेतीपाती गर्दै आएको प्रहरीले जनाएको छ । इलाका प्रहरी कार्यालय नेमुवाबाट खटिएको सइ प्रवीण खड्का नेतृत्वको टोलीले घटनास्थल सुरक्षित राखेको छ । शव अहिले घटनास्थलमै छ । डीएसपी बस्नेतले कानुनी प्रक्रिया पूरा गरेर शवलाई पोस्टमार्टमका लागि पठाउन घटनास्थलमा जिल्ला प्रहरी कार्यालय मोरङबाट इन्सपेक्टर हेमराज ओलीको नेतृत्वमा टोली परिचालन गरिएको बताए । शवलाई पोस्टमार्टमका लागि पठाएर घटनाको अनुसन्धान अघि बढाइने उनको भनाइ छ । घटनास्थलमा भेला भएका स्थानीय । तस्बिर : अन्नपूर्ण
"पाँचथरको फालेलुङ विष्फोटमा मृत्यु भएकाको परिवारलाई ५ लाख, घाइतेको निःशुल्क उपचार",काठमाडौं : पाँचथरको फालेलुङ गाउँपालिका ५ डाँडागाउँमा ग्रिनेड विष्फोटमा परी ज्यान गुमाएका परिवारलाई ५ लाख राहत दिने निर्णय सरकारले गरेको छ। सोमबार बसेको मन्त्रिपरिषद् बैठकले यस्तो निर्णय गरेको स्वास्थ्य तथा जनसंख्या मन्त्री प्रदीप पौडेलले जानकारी दिए। दुर्घटनामा पाँचथर फालेजुङ गाउँपालिका ५ मा भदौमा भएको विष्फोटनमा परी साढे २ वर्षीया प्रिन्सा र ११ वर्षका दिप्सन सावाँको मृत्यु भएको थियो। विष्फोटनमा घाइते दुई बालकको उपचारका लागि लाग्ने खर्च सरकारले बेहोर्ने निर्णय गरेको समेत मन्त्री पौडेलले जानकारी दिए। कीर्तिपुरस्थित बर्न अस्पतालमा घाइते १० वर्षका पवन राई र ७ वर्षका दिप्सन राईको उपचार भैरहेको छ। केही दिनअघि मन्त्री पौडेलले अस्पतालमा गएर उपचाररत बालकहरुको स्वास्थ्य अवस्थाबारे जानकारी लिंदै उपचारमा सरकारले सघाउने प्रतिबद्धता परिवारसमक्ष जनाएका थिए। त्यसलगत्तै बसेको मन्त्रिपरिषद् बैठकले मृतकलाई राहत र घाइतेका लागि उपचारको निर्णय गरेको हो।
मेचीनगरबाट साढे ८ लाखको कपडा बरामद,झापा : सशस्त्र प्रहरीले झापाको मेचीनगरबाट अन्दाजी साढे ८ लाख रुपैयाँ बराबरको कपडा बरामद गरेको छ । सशस्त्र प्रहरी बल नेपाल नम्बर २ गण हेडक्वाटर झापाबाट खटिएको सशस्त्र प्रहरी निरीक्षक दिवस न्यौपानेको टोलीले मेचीनगर नगरपालिका६ तुर्केनी सीमा इलाकाबाट गएराति ११ बजेको समयमा ८ लाख ४६ हजार ८ सय ५० बराबरको अवैध कपडा बरामद गरेको सशस्त्र प्रहरी बल नेपाल नम्बर २ गण झापाका डीएसपी सुमन पोखरेलले जानकारी दिए । उनका अनुसार भारतबाट अवैध रुपमा भन्सार छलेर कपडा नेपाल भित्र्याउँदै गरेको विशेष सूचनाको आधारमा सशस्त्रको टोलीले टिनले छाएको कच्ची गोदाममा लुकाइछिपाई राखेको अवस्थामा उक्त कपडा बरामद गरेको हो । बरामद गरिएको कपडालाई आवश्यक कारबाहीका लागि भद्रपुर भन्सार कार्यालय पठाउने तयारी भइरहेको डीएसपी पोखरेलको भनाइ छ । सशस्त्रले चालु आर्थिक वर्षको साउनदेखि भदौ २५ गते सम्ममा २ करोड ४३ लाख ६६ हजार ४१ रुपैयाँ बराबरको अवैध समान बरामद गरिसकेको जनाइको छ । साउनमा १ करोड २९ लाख २६ हजार ४३ रुपैयाँ र भदौ २६ गते सम्ममा १ करोड १४ लाख ३९ हजार ९ सय ९८ रुपैयाँ बराबरको समान बरामद गरिएको डीएसपी पोखरेलले बताए । विशेष सूचनाको आधारमा र नियमित चेकजाँचको क्रममा सो मुल्य बराबरको सामान बरामद गरिएको उनले बताए ।
संविधानसभा अध्यक्ष नेम्वाङको प्रथम स्मृतिमा सांसदहरुले गरे श्रद्धाञ्जली अर्पण,"काठमाडौं : संविधानसभा अध्यक्ष सुवासचन्द्र नेम्वाङको प्रथम स्मृतिमा सांसदहरुले श्रद्धाञ्जली अर्पण गरेका छन्। बुधबार संघीय संसद भवनमा नेम्वाङप्रति श्रद्धाञ्जली अर्पण गरिएको हो। सभामुख देवराज घिमिरे लगायतका सांसदहरुले पुष्पगुच्छा अर्पण गरेर नेम्वाङप्रति श्रद्धाञ्जली व्यक्त गरेका हुन्। स्वर्गीय नेम्वाङ २०४८ र २०५१ सालमा राष्ट्रियसभा सदस्य तथा २०५६, २०७४ र २०७९ सालको संसदीय निर्वाचन तथा २०६४ र २०७० सालमा भएका संविधानसभा निर्वाचनमा इलामबाट विजयी भएका थिए। गत वर्ष भदौ २६ गते नेम्वाङको हृदयघातका कारण निधन भएको थियो।"
सुवासचन्द्र नेम्वाङ इतिहासले सम्झिरहने पात्र हुन् : अध्यक्ष ओली,"ओलीले भने, माधव नेपाल पार्टीबाट फुटेर गएका हुन्, पुष्पलाल फुटेका होइनन्। काठमाडौं : नेकपा एमालेका अध्यक्ष एवम् प्रधानमन्त्री केपी शर्मा ओलीले सुवासचन्द्र नेम्वाङ इतिहासले सम्झिरहने पात्र भएको बताएका छन्। नेकपा एमालेका तत्कालीन उपाध्यक्ष नेम्वाङको प्रथम स्मृति दिवसको अवसरमा पार्टी केन्द्रीय कार्यालय च्यासलमा बुधबार आयोजित श्रद्धाञ्जली सभामा ओलीले संविधान निर्माण गर्न र जारी गर्न नेम्वाङको महत्वपूर्ण भूमिका रहेको उल्लेख गरेका हुन्। ओलीले जनता आफैंले पहिलो पटक बनाएको संविधान सभाको नेतृत्व नेम्वाङले गरेको सुनाए। उनले भने,उहाँ कुर्सीमा मात्र अध्यक्षता गर्नुभएको थिएन । वैचारिक नेतृत्व पनि गर्नुहुन्थ्यो। त्यसैले सुवासचन्द्र नेम्वाङजी इतिहासले सम्झिरहने पात्र हुनु हो। ओलीले राम्रा विचार ल्याउँदा कोही संकिर्ण हुन नहुने बताए। उनले भने,उहाँका स्मृति ताजै राख्नका लागि र उहाँको सम्झना आदर्श पछ्याएर केहि काम गरिरहनका लागि हामी सुवासचन्द्रका नाममा केन्द्रीय प्रतिष्ठान निर्माण गर्छौं।उनले भने,नाम मात्रका लागि होइन, प्रतिष्ठान बनायो छोड्यो होइन। नेताका लागि प्रतिष्ठान हुने तर देशका लागि नहुने बनाउन हुँदैन। उनले निष्क्रिय रहेका प्रतिष्ठानलाई सक्रिय बनाउने धारणा राखे। माधव नेपाल पुष्पलाल प्रतिष्ठानको अध्यक्ष भएको र प्रतिष्ठान पार्टीलाई छोड्नुपर्नेमा पार्टी फुटाएर जाँदा कब्जा गरेको उल्लेख गरे। उनले भने, पुष्पलाल प्रतिष्ठान पार्टीले बनाएको हो, खेलो फड्को गर्दै माधव नेपाल जस्ता मान्छेहरू अध्यक्ष भए, पार्टीलाई त्यो प्रतिष्ठान सरक्क छोड्नुपर्ने ठाउँमा निजी प्रपर्टी जस्तो। पुष्पलालजी फुट्नुभएको हो र ? पार्टीबाट माधव नेपाल पो फुट्नुभएको त। पुष्पलाल त फुट्नुभएको होइन नि। पुष्पलाल प्रतिष्ठान बोकेर लिएर जाने ? कसैलाई कब्जा गरेर बस्न दिनु हुँदैन। उनले आमजनताले समाजको गति र परिवर्तनलाई पछाडि फर्काउन नसक्ने धारणा राखे। समाज गतिशिल र प्रगतिशिल छ। कहिले कहिले केहि प्रतिगामी तत्व, असामाजिक तत्व र जनविरोधी तत्वहरुले गर्दा देशको बारेमा नसोच्ने, आफ्नो मात्र सोच्ने अवान्छित क्रियाकलापबाट समाजमा हावी हुन सक्छन्। अगाडि बढिरहेका गतिमा ब्रेक लाग्न सक्छ तर समाजले त्यसलाई हटाइदिन्छन्। यी कहिलेकाही हुने आकस्मिक घटना हुन्। नेम्वाङको प्रथम स्मृतिमा सांसद र नेताहरुले श्रद्धाञ्जली अर्पण गरेका थिए।"
चाडपर्व लक्षित ४२ सुपथ मूल्य पसल,"काठमाडौं : चाडपर्व नजिकिँदै गर्दा सरकारले देशभर ४२ स्थानमा सुपथ मूल्यका पसलहरू खोल्ने भएको छ। यसअघिका वर्ष झै यसवर्ष दसैं लक्षित गरेर आगामी असोज ७ गतेबाट सञ्चालन गर्ने भएको हो। नेपाल साल्ट ट्रेडिङ, नेपाल खाद्य व्यवस्था तथा व्यापार कम्पनी र डीडीसीको संयोजनमा उक्त सुपथ पसलहरू सञ्चालन हुनेछन्। उद्योग, वाणिज्य तथा आपूर्तिमन्त्री दामोदर भण्डारीले मंगलबार राष्ट्रियसभा बैठकमा सांसदहरूको प्रश्नको जवाफ दिनेक्रममा चाडपर्व लक्षित सुपथ पसल सञ्चालनको समयअवधि सार्वजनिक गरेका हुन्। उनकाअनुसार चाडपर्व लक्षित गरी चामल र चिनी लगायतका खाद्यान्न एवं अत्यावश्यक वस्तुको अभाव हुन नदिन सरकारले आवश्यक व्यवस्थापन मिलाइरहेको छ। उनले भने, चाडबाड लक्षित सुपथ मूल्य पसल आगामी असोज ७ गतेबाट सञ्चालन गर्न तयारी भइरहेको छ। यससँगै अन्नपूर्णसँगको कुराकानी क्रममा उनले जानकारी दिँदै भने, सुपथ मूल्यका पसलमा अत्यावश्यक वस्तुहरूमध्ये चामलमा ५ रुपैयाँ, जुम्लाको मार्सी, कागुनो र चिनो चामल, कर्णालीको सिमी, तीतेफापर, उवा जस्ता उपभोग्य वस्तुमा ७, दालहरू (दलहन)मा ५, गहुँमा ५, तेल र घीउमा ७, डीडीसी घिउ र च्याँग्रा, खसी बोकामा १० रुपैयाँ छुट गरेर सुपथ मूल्यमा ती ४२ ठाउँबाट बिक्री गरिने छ। चाडपर्व लक्षित गरी चामल र चिनीलगायतका खाद्यान्न एवं अत्यावश्यक वस्तुको अभाव हुन नदिन सरकारले आवश्यक व्यवस्था गरिरहेको मन्त्री भण्डारीले बताए। सुपथ मूल्यका पसल बाहेकका अन्य आयातित वस्तुहरूमा सरकारले संवेदनशील रूपमा अघि बढेको उनको भनाइ छ। अन्य चिनीमा पनि १५ प्रतिशत मूल्य घटाएर आयात गर्न लागेका छौं। यससँगै अरू कुनै पनि खाद्यवस्तुको अभाव हुन दिने छैनौं, उनले अन्नपूर्णसँग भने। मन्त्री भण्डारीका अनुसार जनतालाई राहात प्रदान गर्न सरकारले भदौ २४ गते मात्रै भारतबाट आयात गर्ने कोटा प्रणालीमा ३० हजार टन चिनीका लागि खाद्य व्यापार तथा व्यवस्था कम्पनी र नेपाल साल्ट ट्रेडिङलाई ५० प्रतिशत भन्सार दरमा आयात गर्ने अनुमति प्राप्त गरेको समेत बताए। आपूर्ति शृंखला बिग्रन नदिने, बजारमा कृत्रिम अभाव सिर्जना गरेर मूल्यवृद्धिप्रति अत्यन्त सजग भएर काम गर्न अनुगमनको पाटोमा पनि कडाइ गर्नेमा उनी प्रतिबद्ध छन्। मन्त्रालयकातर्फबाट अब झन्डै ४ हजारपटक नेपालका सबै बजारको सशक्त अनुगमन गर्ने प्रतिबद्धतासमेत उनले जनाएका छन्। उनी भन्छन्, हाल पनि अनुगमन निरन्तर भइरहेको छ। थुप्रै अखाद्य वस्तुहरू नियन्त्रणमा लिएका छौं। गोदामहरूमा मात्रै करिब १ लाख केजी चिनीमा सिल लगाइएको छ। कृत्रिम अभाव हुन नदिन, मिसावट रोक्न, मूल्यवृद्धि रोक्न र भन्सार विन्दुबाट नआएका बस्तुहरूलाई जफत गर्न सरकारले शसक्त रुपमा बजार हस्तक्षेप गर्ने गरी कार्ययोजना अघि बढेको पनि उनले जानकारी दिए। सूचना र अनुसन्धानका आधारमा बजार अनुगमन प्रणालीलाई कार्यान्वयनमा ल्याउने संवेदनशील, जोखिमयुक्त बजार क्षेत्रको एकिन तथा विश्लेषण गरी नियमित एवं आकस्मिक अनुगमन गर्ने उनले जनाए। अब उपभोक्ता अदालत सरकारले अब उपभोक्ता अदालत गठन गर्ने भएको छ। राष्ट्रिय सभामा बोल्दै मन्त्री भण्डारीले यसका लागि प्रक्रिया अगाडि बढिसकेको र अब बजारमा उच्च मागहरू हुने समयमा मूल्य अस्वभाविक रूपमा वृद्धि गर्नसक्ने अवस्थालाई आधार मानेर रणनीतिक रूपमा संयुक्त बजार अनुगमनलाई तीव्रता दिइएको जनाए। भदौ २४ गते सोमबार मात्रै मन्त्री भण्डारीकै अध्यक्षतामा वाणिज्य परिषद् गृह सचिव, कानुन सचिव, कृषि सचिव, संघीय मामिलाको सचिव लगायतको पदेन सदस्य र उपभोक्ताहितसँग पैरवी गर्ने सदस्यको बैठक बसेको थियो। उक्त बैठकले एक साताभित्र सरकारको कार्ययोजनामा रहेको उपभोक्ता अदालत गठन गर्ने निर्णय गरिसकेको मन्त्री भण्डारीले जानकारी दिए। यसका लागि मनत्रालयले १ करोड रुपैयाँ बजेट छुट्ट्याएरै काम थालेको छ।"
जग्गा भोगचलनमा बरुवा क्याम्पस र नगरपालिकाबीच विवाद,"उदयपुर : नदी उकास जग्गा भोगचलनका विषयमा बरुवा क्याम्पस र त्रियुगा नगरपालिकाबीच विवाद चुलिएको छ । त्रियुगा नगरपालिका १२ बसपार्क नजिक रहेको क्याम्पसले त्रियुगा नदी उकासको १ विगाहा १३ कठ्ठा ६ धुर जग्गा भोगचर्चीको आधारमा घेराबेरा गरी क्याम्पसको वृहत्तरहितमा प्रयोग गर्न लाग्दा नगरपालिकाले रोकेपछि विवाद बढेको हो । नगरपालिकाले क्याम्पसलाई निर्णय गरी उपलब्ध गराएको १ बिगाहा १५ कठ्ठा १४ धुर वाहेकको जग्गा प्रयोग गर्न नदिन बताएपछि दुई पक्षबीच विवाद चलेको हो । क्याम्पसले निर्णय भएको र नदी उकासको जग्गा भोगचर्ची गर्दै आएको गरी ३ विगाहा ९ कठ्ठा जग्गा कुनै हालतमा नछोड्ने बताउँदै आएको छ । दुई पक्षबीच समस्या समाधानका लागि बैठक बसेपनि आआफ्नै अडान कायम राखेपछि विवाद सुल्झिन सकेको छैन । नगरपालिकाले जग्गा रोकेकै कारण क्याम्पसको पूर्वाधार, विश्वविद्यालय अनुदान, लालपुर्जा लगायतका कामहरू अवरुद्ध भएको भन्दै क्याम्पस सञ्चालक समितिले पत्रकार सम्मेलनको आयोजना गरी भोगीचर्ची आएको जग्गा कुनै हालतमा नछोड्ने बरु जवरजस्त गरे त्यसको नागरिक तवरबाट प्रतिवाद गर्ने चेतावनी दिएको छ । पत्रकार सम्मेलनमा बोल्दै अध्यक्ष बलदेव चौधरीले २०७६ सालदेखि स्नातक तहको पठनपाठन गराउँदै आएको क्याम्पस शैक्षिक हवकोरुपमा विकास हुँदै गरेको देख्न नसकेर घेराबन्दी गर्न खोजिएको आरोप लगाए । चाँडै विज्ञान संकाय तथा प्राविधिक धारको ईन्जिनियरिङ्ग कार्यक्रम सञ्चालनको तयारीमा छौँ, त्यसलाई अवरोध गर्नका लागि जग्गा विवाद सुरु गरियो ।उनले भने, यो सामुदायिक क्याम्पस हो, जहाँ गरीव, विपन्न तथा सर्वसाधरण जनताका सन्ततीहरु उच्चशिक्षा हासिल गर्न आउँछन्। यस्तो सेवाप्रदायक निकायलाई थप जग्गा उपलब्ध गराएर नगरपालिकाले गौरव गर्नु पर्ने ठाउँमा भएको जग्गासमेत खोस्न खोज्नु शिक्षा विरोधी गतिविधि हो । तीन विगहा ९ कठ्ठा मध्ये १ बिगाहा १५ कठ्ठा १४ धुर जग्गा २०७२ सालमा नगरपालिकामा बसेको सर्वदलीय तथा स्वपक्षी बैठकले उपलब्ध गराउने निर्णय भएको क्याम्पस प्रमुख भिमबहादुर खड्काले बताए । सोही आधारमा नगर कार्यपालिकाको २०७७ असार ९ गते बसेको बैठकले वडा नं १२ मा सञ्चालनमा रहेकको बरुवा क्याम्पसलाई सो क्याम्पस सो स्थानमा सञ्चालनमा रहेसम्म जग्गा भोगाधिकार गर्न अधिकार दिने निर्णयको पत्र आफूहरूलाई उपलब्ध भएको उनले बताए । तर, क्याम्पस सञ्चालन भइरहँदा क्याम्पस परिषरमा नै नदी उकासको थप जग्गा निस्किएपछि सार्वजानिक हितकै लागि प्रयोगमा ल्याइएको अध्यक्ष चौधरीले बताए । उनले भने, जग्गा निस्कनसाथ व्यक्तिहरुले ओगट्न थाले, बस्ती बस्न थाल्यो त्यसैले जग्गा सकिने अवस्था देखेपछि क्याम्पसको वृहत्तरहितमा ध्यान राखी हामीले खेलकुद मैदान बनायौँ, घेराबेरा गर्यौ र भोगचर्चा गर्न सुरु गरेका हौ । क्याम्पसले निर्णय भएको र भोगचर्ची आएको सबै जग्गा क्याम्पसको नाममा गरिदिन निर्णयसहित पठाएको र सोही आधारमा कोशी प्रदेश सरकारबाट घेराबेरा र खेलकुद मैदानका लागि वजेट माग गरी योजना सम्पन्न गरिसकेको उनले बताए ।"
युवा बहिर्गमन : समस्या कि अवसर !,"हालसालै सामाजिक सञ्जाल तथा छापामा सिन्धुली जिल्लाको एक तस्बिर भाइरल भयो, जसमा वडाध्यक्ष युवराज पहाडी र एक स्थानीय महिलाले शव बोकेर दाहसंस्कारका लागि घाट लगिएको देखिन्छ। हिन्दु नेपाली परम्पराअनुसार महिलाले शव बोकेको सायदै देखिन्छ। सञ्जाल, छापा, चिया पसल, गाउँघर, भट्टी तथा चोकचोकमै यसको प्रशंसा र आलोचना भए। जसमा अधिकांश आलोचनाका सिकार पात्र नेपाली नेता तथा भनिएका कार्यकर्ता भए। यसै तस्बिरका लागि म भए यसो गर्थें भन्ने खालका भाष्यसमेत निर्माण भए। यो त केवल प्रतिनिधि घटना मात्र हो जसको तात्विक मर्म युवाविहीन समाजमा गएर अडिएको भन्ने बुझिन्छ। अर्को पाटो नियाल्दा यसमा सामाजिक भेदभावको जरो हाम्रो समाजमा अझसम्म पनि जटिल रहेछ भन्ने मर्म पाइन्छ। मृतक ब्राह्मण भएको र दलितले छुन नमिल्ने भनिएको सामाजिक परिपाटी अझ पनि यथास्थितिमा रहेको यसको समाचारमा पढ्न पाइन्छ। सामाजिक जटिलता नीतिगत व्यवस्था तथा मानिसलाई चंख बनाउने भनिएको सामाजिक सञ्जालसमेतले हटाउन नसक्नु वास्तवमै अशोभनीय हो। पछिल्लो समय बढ्दै गएको भूमण्डलीकरण र डिजिटलाइजेसनले युवा वर्गमा सामूहिकताको भावनामा आँच ल्याएको छ भन्ने यथार्थ लगभग माथिको प्रसंगबाट प्रष्ट हुन्छ। मर्दा मलामीसमेत नपाइने दिन आउन के बेर ? भन्ने कल्पनाशील वाक्यलाई माथिको परिघटनासँग जोड्दा सो कटु यथार्थ सावित भएको देखिन्छ। प्रस्तुत माथिको घटनाको सन्दर्भमा पंक्तिकारले अंकित गर्न खोजेको तर समाजले बुझ पचाएको मर्म भनेको बढ्दै गएको सामाजिक शिथिलता हो। तर समाजले बुझेको र नेतावर्गले आलोचना सहनु परेको तŒव भनेको उच्च युवा पुरुष बहिर्गमन हो। विश्वलाई वैश्विक गाउँ (ग्लोबल भिलेज) मान्ने तथा विश्वव्यापीकरण (ग्लोबलाइजेसन)का आयामहरूलाई स्वीकार्ने हामी किन युवाको विदेश मोहलाई फरक ढंगले हेर्छौ ? वास्तवमै भन्नुपर्दा, पछिल्लो समय बढ्दै गएको भूमण्डलीकरण र डिजिटलाइजेसनले युवा वर्गमा सामूहिकताको भावनामा आँच ल्याएको कटु यथार्थ सबैसामु छर्लंग छ। यो सात्विक सत्यसमेत हो। सञ्जालिक युद्धमा अभ्यस्त युवा रोमको निरो जस्तै बाँसुरी बजाइरहेछ। युवा जनशक्तिलाई हरेका मुलुक निर्माण गर्ने प्राथमिक आधारशिलाको रूपमा लिइन्छ। अझ हामीजस्तो विकासशील मुलुकका हकमा युवासहितको आर्थिक समृद्धि नै प्रमुख चाहना हो। उत्पादित जनशक्ति तथा युवा वर्ग अन्तर्राष्ट्रिय बजारमा बिकाउ हुन नसक्नु हाम्रो विडम्बना हो। अध्ययन प्रयोजन बिदेसिएका युवाको गुनासो छ, नेपालमा पढेको विषय विदेशमा पुनः पढ्नुपर्छ। यसले गर्दा नेपाली विद्यार्थीको समय, पैसा र श्रमको पुुनः खर्च हुने देखियो। समष्टिगत रूपमा यसको प्रभाव नेपाली जनमानसमै पर्ने हो। किन पत्याउँँदैन हाम्रो शिक्षा पद्घतिलाई विदेशी मुलुकले ? शैक्षिक गतिविधि नियमन तथा नियन्त्रणका लागि सरकारले शिक्षा सुधार संयन्त्रका लगि निश्चित आधारबिन्दु तय गर्नु पर्ने देखिन्छ। नेपाल विकासोन्मुख मुलुक भएकाले युवा बहिर्गमनलाई समस्याको रूपमा हेरिएकोे हो। विश्वका अधिकांश मुलुकका जनता बस्न तथा स्वविकास गर्न अर्को मुलुक जाने गर्छन्, जुन स्वाभाविक र प्राकृतिक हो। विश्वको शक्तिराष्ट्र भनिएको अमेरिका पनि यस्तो देश हो जहाँ आप्रवासीको संख्या सबैभन्दा बढी छ। यहाँ करिब ७८ प्रतिशत आधिकारिक आप्रवासीहरू बसोबास गर्छन् भने करिब ३ प्रतिशत अनाधिकारिक आप्रवासीहरू बस्छन्। विप्रेषणका हिसाबले भन्ने हो भने विश्वमै उच्च युवा विदेश बहिर्गमन भारतमा ज्यादा छ, किनकि भारत विश्वको सबैभन्दा बढी विप्रेषण भित्र्याउने मुलुक हो। यसर्थ सामाजिक बहसका र सार्वजनिक खपतका लागि पनि विदेश बहिर्गमनलाई समस्याको रूपमा ग्रहण गर्नुभन्दा पनि ज्ञान सीपको आर्जनपश्चात् उनीहरूलाई कसरी भित्र्याउने भन्ने तर्कमा ध्यान दिँदा अत्युत्तम होला। बरु यसका लागि अनुकूलतम वातावरण निर्माणमा टेवा पुर्याउने आयामिक बहसमा जोड दिने कि ! सन् २०२० मा प्रकाशित अमेरिकी लेखकद्वय स्टेफेन क्याजल, हेन तथा मिलरले लेखेको दि एज अफ माइग्रेसन : इन्टरनेसनल पपुलेसन मुभमेन्ट इन् दि मोडर्न वल्र्ड भन्ने पुस्तकमा लेखकद्वय भन्छन्, जातीयता र जातीय विविधता समाजका भावनात्मक कसी थिए, तर अन्तर्राष्ट्रिय बसाइँसराइ तथा वैदेशिक बहिर्गमनका परिणामस्वरूप यिनीहरूको नास हुँदैछ। माथिको वाक्यांशले केवल नेपालको सन्दर्भ कोट्याएको हैन, विश्वमा विकसित भनिएका मुलुकको पनि जातीय स्खलनको स्वरूप उही छ। झन् नेपालजस्तो सांस्कृतिक, भूराजनीतिक, भाषिक, धार्मिक विविधता भएको मुलुकमा त यसको सीधा प्रभाव पर्नु स्वाभाविक हो। सीधा वा प्रत्यक्ष प्रभावले मुलुकको शासकीय स्वरूप, आर्थिक मिहिनता, क्षेत्रीय असन्तुलनजस्ता सामरिक अवयवहरूमा प्रतिकूल असर पुयाउन सक्छन्। यसर्थ, प्रत्यक्ष अनि अप्रत्यक्ष प्रभावको संवेदनशीलतालाई मध्यनजर गरी सोही अनुकूलको राज्य प्रणालीको व्यवस्थामा जोड दिइन्छ। भूमण्डलीकरणमा जोड दिने तथा वैदेशिक बहिर्गमनदेखि तर्सने हाम्रो यो समस्याको मेसो कसरी कम गर्ने होला ? ऐतिहासिक श्रम तथा जात विभाजनले नेपाल तथा भारतजस्ता मुलुकमा जातीयताको प्रगाढता सामाजिक आर्थिक रूपले अझसम्म पनि यथास्थानमा छन् भनेर भन्न सकिन्छ। डा भीमराव अम्बेडकर जसलाई भारतमा संविधानका पितासमेत भनिन्छ, उनले निर्माण गरेको संविधानलाई यो अछूतले बनाएको संविधानलाई हामी मान्नेवाला छैनौं भनेर भनिएको पनि थियो। तर भारत हाल त्यो संविधानकै आडमा आज गर्व महसुस गर्दैछ। जातीयताकै कडीमा भए पनि हामीले हाम्रो नेपाली संविधानलाई सर्वप्रिय बनाउन सकेका छौं त ? यसमा हामीले जोड दिनै पर्ने देखिन्छ। उल्लिखित सन्दर्भमै, सामाजिक विपत्ति र जोखिममा समेत असहयोगी र मौन रहने कस्तो खालको गणतन्त्र निर्माण गयौं हामीले ? सामाजिक विहीनतालाई चिर्न नसक्ने जातीयता यो कस्तो खालको जातीयता हो हाम्रो ? कतै हामी कुहिरोको काग बन्न लागेका त छैनौं ? यी तमाम प्रश्नको केवल एक जवाफ हुन्छ त्यो भनेको साक्षरता दरमा अभिवृद्घि, केवल अंकमा मात्र हैन भावमा। हामीले बुझ्ने मान्यता फरक छ, अधिक बजेट विनियोजन, दु्रततर शैक्षिक उन्नयन। शैक्षिक उन्नयनता वृद्घि हँुदा उच्च वैदेशिक वैदेशिक बहिर्गमन कम हुने पक्का हो। संघीयताको अभ्यास भएको लगभग दुई दशक भइसक्दा पनि मुलुकमा सामाजिक विभेदको उन्मूलन नहुनु तथा संघीयतापश्चात् मुलुकमा उच्च युवा वैदेशिक पलायनतामा वृद्धि हुनु कदापि राम्रो संकेत हैन।"
अरु यातनाले चिच्याउँदा रमाउने गर्थे सुगर ड्याडी आशिष,"काठमाडौं : बुढानीलकण्ठमा घर घडेरी भएका ३३ वर्षीय आशिष देउला हाल प्रहरी हिरासतमा छन् । ४ ५ वटा कम्पनीका सञ्चालक देउला आफ्नै पजेरो चढेर हिँड्थे । दिन बिराएर ठमेलको विभिन्न क्लब, दोहोरी साँझ पुग्नु उनको दैनिकी हो । क्लबमा आउने अन्य युवाहरूले खर्च गरेको पैसासमेत उनी आफैंले तिरिदिन्थे । उनीविरुद्ध यही भदौ १८ गते एउटा जाहेरी दर्ता भएको छ । जाहेरी अनुसार उनले गरेको कसुर सुन्दै डरलाग्दो छ । आफूलाई रिस उठेका व्यक्ति र बदला लिन पर्ने व्यक्तिहरूलाई उनले तातो आइरनले डाम्ने गरेको प्रहरीले जनाएको छ। पानी तताउने विद्युतीय रड तताएर शरीरभरि हिर्काउने गर्थे । जिल्ला प्रहरी परिसर काठमाडौंमा उनलाई भेट्दा आकासी रंङको सुकिलो टिसर्टमा थिए । आफूलाई निर्दोष सावित गर्न निकै कोसिस गरिरहेका थिए । आफूलाई फसाउन खोजेकाले बदला लिन आइरनले डामेको बताइरहेका थिए । रिस उठेको बेलामा तातो रडले हिर्काएको बताइरहेका देउलालाले आफ्नो कर्तुत भनिरहँदा अलिकति पनि असहज अथवा पश्चताम अनुभव गरेको अनुहारमा देखिएन । जिल्ला प्रहरी परिसर काठमाडौंका प्रवक्ता नवराज अधिकारीका अनुसार ३३ वर्षका देउलाविरुद्ध शरीर बन्धक तथा ज्यान मार्ने उद्योग गर्न नहुने कसुरमा जाहेरी दर्ता गरिएको छ । विशाल पोडेले दिएको जाहेरीमा देउलाले रिस साँध्नको लागि कतिसम्म क्रुर यातना दिने रहेछन् विवरणमा उल्लेख छ । प्रहरीका अनुसार जाहेरवाला र आरोपित देउलाको समूहबीच ठमेलस्थित सेनेट क्लबमा भेट भइ चिनजान भएको थियो । उक्त समयमा देउला ६७ जनाको समूहमा क्लवमा जाने गर्थे । क्लब जाने, मदिरा खाने र रंग रमाइलो गर्ने क्रममा जाहेरवाला र देउलाको समुहबीच विवाद बढेको थियो । यही विवादका बीच गत भदौ ७ गते राती देउलाको समूहले बा७च ६४६१ नम्बरको पजेरोमा राखेर पीडितलाई क्रुर यातना दिएका थिए । प्रहरीमा दर्ता भएको जाहेरीमा देउलाले पीडितलाई काठमाडौं १२ सवलबाहलस्थित आशिषको आफन्तको घरमा लगेर क्रुर यातना दिएको उल्लेख छ । जाहेरी अनुसार पानीको पाइप जोड्नको लागि प्रयोग हुने फलामको आइरन बिजुलीमा जोडी पीडित विशालको ढाडमा सबैतिर डामेका थिए । कोठामा थुनेर मार्ने नियतले आइरनले डामेका उनी पीडितले पीडाले चुच्चाउँदा रमाइलो लाग्यो, मजा आयो भन्दै खुसी हुने गर्थे । उनीहरूले विशाललाई बेहोस बनाएर टेकु दोभानमा लगेर फालिदिएका थिए । काठमाडौं प्रहरी परिसरका प्रवक्ता नवराज अधिकारी भन्छन्, 'देउलाको आपराधिक मनस्थिति अलि असामान्य छ । उनले जाहेरवालालाई मात्रै नभएर अन्यलाई समेत चरम यातना दिएको खबर सुनेका छौं । यसबारे प्रहरीले अनुसन्धान गरिरहेको छ ।' करिब ३ घण्टासम्म बन्धक बनाएर आशिषसहितका ४ जना मिलेर डामेको प्रहरीको अनुसन्धानबाट थाहा भएको छ । धनी बाबुका छोरा आशिष रात्री क्लबको नियमित ग्राहक हुन् । सिनेट, ओम्निया र एलओडीमा उनी निरन्तर जान्छन् । प्रहरीले आशिषसँगै अन्य ३ जनालाई नियन्त्रणमा लिएको छ । देउलाको समूहमा २७ वर्षीय राजेन्द्र घले, उदयपुरका २२ वर्षीय ओजस्वी तामाङ र चितवन घर भएका २२ वर्षका साजन गुरुङ आबद्ध छन् । सामाजिक सञ्जालका सुगर ड्याडी सम्पन्न परिवारका आशिष सामाजिक सञ्जालमा सुगर ड्याडीका नामले चिनिन्छन् । यही नाममा उनले विभिन्न भिडियो पोष्ट गरेका छन् । बुढ्यौली झल्कने पुरुषको नकाब लगाएर उनी रात्रिकालीन क्लब धाउने गर्थे । इन्स्टाग्राम र टिकटक अकाउन्टमा उनले पैसाको नोट उडाउँदै गरेको, पैसाको ओछ्यानमा सुतेको भिडियो बनाएर पोष्ट गरेका छन् । १२ कक्ष पास गरेका आशिष क्लबमा जाँदा उनी ३० देखि ४० हजार रुपैयाँ उडाउँछन् । कहिले दैनिक रूपमा त कहिले हप्ताको ३ दिन क्लब जाने गरेको उनले स्वीकार गरेका छन् । प्रहरी हिरासतमा भेटिएका आशिषले पैसा उडाउनु आफ्नो सोख भएको बताएका थिए । उनी भन्छन्, ऋण लिएको बेलामा पैसा साथमा हुन्छ । यही बेलामा भिडियो बनाउने गरेको छु । प्याङ्क गर्नु, अभिनय गर्नु र क्यारिकेचर गर्नु मेरो रुची हो । उनको सुगर ड्याडी५० मी नामको टिकटक आइडी छ ।'"
कोशीका पूर्वमुख्यमन्त्री केदार कार्कीको आमरण अनशन जारी,"विराटनगर : कोशी प्रदेशका पूर्वमुख्यमन्त्री केदार कार्कीको मंगलबारबाट सुरु गरेको आमरण अनशन जारी छ। विराटनगरको देवकोटा चोकमा दोस्रो दिन बुधबार पनि अनशन जारी रहेको हो। कार्कीले केही समर्थको साथमा अनशनलाई निरन्तरता दिएका छन्। प्रदेशसभा सचिवालयको गेटअगाडि उत्तरतर्फ बनसखण्डी महादेव मन्दिरनजिक निषेधित क्षेत्रभित्र आमरण अनशन सुरु गरेका उनलाई मंगलबार राति प्रहरीले हटाएको थियो। प्रहरीले नियन्त्रणमा लिएर गाडीमा राख्दै उनलाई बूढीगंगा गाउँपालिका२ टंकीसिनवारीस्थित घरमा लगेर छाडेको थियो। पछि फर्किएर आएका उनले निषेधित क्षेत्रभन्दा बाहिर अनशन सुरु गरेका थिए। निषेधित क्षेत्रको अनशन हटाउने क्रममा कार्कीका समर्थक र सुरक्षाकर्मीबीच झडपसमेत भयो। त्यस क्रममा नियन्त्रणमा लिइएका १५ जना समर्थकलाई प्रहरीले राति नै छाडिदिएको छ। निषेधित क्षेत्रबाट हट्नका लागि माइकिङ गरेर आग्रह गर्दा पनि नमानेपछि स्थानीय प्रशासनले हस्तक्षेप गरेको थियो। अहिले पनि अनशनस्थल वरपर सुरक्षाकर्मी परिचालन गरिएको छ। कार्कीको अनशनमा नेपाली कांग्रेसको डा शेखर कोइराला पक्षधर प्रदेश सांसद तथा नेता कार्यकर्ताले साथ दिएका थिए। कार्कीको अनशनलाई लक्षित गरेर स्थानीय प्रशासनले निषेधाज्ञा जारी गरेको थियो। निषेधाज्ञा लगाइएका स्थानमा मंगलबार दिउँसो ३ बजेदेखि अर्को आदेश नभएसम्मका लागि सभा, जुलुस, भेला, याली, धर्ना, प्रदर्शनीलगायतका विरोधजन्य कार्य गर्न रोक लगाइयो। सर्वसाधारण तथा सवारीसाधन आवतजावतमा भने रोक लगाइएको थिएन। विराटनगरलाई केन्द्रविन्दु बनाई हुनसक्ने अनशनलगायत विरोधका कार्यक्रमलगायतका गतिविधिबाट शान्ति सुरक्षामा असर पर्न सक्ने भएकोले सुरक्षा जोखिमलाई मध्यनजर गर्दै स्थितिलाई सहज एवं सामान्य तुल्याई राख्न जिल्ला सुरक्षा समिति मोरङको निर्णयअनुसार निषेधाज्ञा जारी गरिएको मोरङका प्रमुख जिल्ला अधिकारी प्रेमप्रसाद भट्टराईले उल्लेख गरेका छन्। भट्टराईका अनुसार प्रदेशसभा पूर्वमा देवकोटा चोकदेखि पश्चिममा कोशी अस्पतालको चोक, मुख्यमन्त्री तथा मन्त्रिपरिषद्को कार्यालय रोडशेष चोकदेखि दक्षिण जतुवा चोक, मुख्यमन्त्री निवास वरिपरि ३ सय मिटर, प्रदेश प्रमुखको कार्यालय तथा निवास वरिपरि ३ सय मिटर र जिल्ला प्रशासन कार्यालय मोरङ डाँफे चोकदेखि पूर्वको क्षेत्रलाई निषेधित क्षेत्र घोषित गरिएको हो। तर, समर्थकसहित पुगेका कार्कीले आफू मुख्यमन्त्री भएको बेला सुरु गरेका महत्वपूर्ण र जनउत्तरदायी कार्यक्रमहरु अहिलेको सरकारले कटौती गरेको भन्दै निषेधाज्ञाको उल्लंघन गरेर अनशन सुरु गरेका थिए। उनले विभिन्न ९ बुँदे मागहरु अघि सारेका छन्। कार्कीले विशिष्टीकृत सेवासहित १० वर्षमुनिका बालबालिकाकाको निःशुल्क उपचार कार्यक्रमलाई नियमित गर्नुपर्ने, बजेटमा २५ लाखभन्दा तलका आयोजना नराख्ने नीति लिनुपर्ने, शैलजा आचार्य हृदयरोग उपचार केन्द्र संचालन गर्नुपर्ने, महिला स्वास्थ्य स्वयंसेविकालाई प्रोत्साहन भत्ता उपलब्ध गराउनुपर्ने, घिउ तथा धुलो दूधको निर्यातमा प्रोत्साहन रकम वितरण कार्यक्रम यथावत राख्नुपर्ने, सुनसरीमोरङ केसलिया करिडोरको विकास कार्यक्रममा पर्याप्त बजेट दिनुपर्ने, कृषि र प्राविधिक शिक्षाका विद्यार्थीलाई छात्रवृत्ति दिनुपर्ने, डाक्टर, इन्जिनियरलगायत विभिन्न विधाका विद्यार्थीलाई छात्रवृत्ति दिनुपर्ने र जनावरमैत्री जंगल निर्माण गर्नुपर्ने माग राखेका हुन्। आफ्नो नेतृत्वमा सरकार हुँदा संचालन गरिएका कार्यक्रम सरकारले कटौती गरेको भन्दै कार्कीले विरोध गरिरहेका छन्। सरकारले भने कार्कीले भनेका कतिपय कार्यक्रम निरन्तर रहेको र कतिपय सरकारको क्षमताले नभ्याउने भएकोले कटौती गरेको बताउँदै आएको छ। कार्कीका प्रेस सल्लाहकार देवनारायण साहले माग सम्बोधन नभएसम्म अनशन जारी रहने बताए। माग सम्बोधन भएर विषय नटुंगिएसम्म अनशनलाई निरन्तरता दिने कुरा कार्कीले गरेको साह बताउँछन्।"
"धनराजको डिभोर्सबारे संसदमा बहस हुन सक्दैन, सहकारी ठगीको विषय छानबिन हुन्छ : कांग्रेस","काठमाडौं : नेपाली कांग्रेसले कानुनी रुपमा गरेको सम्बन्ध विच्छेदको विषयलाई संसदमा बहसको विषय बनाउन आवश्यक नहुने ठहर गरेको छ। बुधबार बिहान पार्टी सभापति देउवा निवास बुढानिलकण्ठमा बसेको पदाधिकारी र शीर्ष नेताको बैठकपछि सञ्चारकर्मीसँग कुराकानी गर्दै कांग्रेस संसदीय दलका प्रमुख सचेतक श्यामप्रसाद घिमिरेले उपसभापति धनराज गुरूङको डिभोर्सबारे संसदमा बहसको विषय बनाइनुमा कुनै तुक नभएको बताए। उनले कानुनीरुपमा डोभर्स भइसकेपछि त्यो सक्कली हो या नक्कली भनेर विषय उठान गर्नु अनुचित हुने बताए। उनले सहकारीको रकम अपचलन गरेको विषयमा भने गुरूङमाथि छानबिन गर्न कांग्रेस तयार रहेको बताए। गल्ती गरेको हो भने गुरूङ आफैले सजाय भोग्नुपर्ने उनको भनाइ छ। 'उहाँको डिभोर्स कानु्नीरुपमा २०७६ सालमा भइसकेपछि त्यो प्रश्नलाई नक्कली वा सक्कली भनेर संसदमा उठाउनु त्यो संसदीय बहसको विषय बन्न सक्दैन भन्ने कांग्रेसको धारणा छ,'उनले भने,'सहकारीको विषयमा भने गुरूङमाथि छानबिन हुनसक्छ।' यसैगरी कांग्रेस महामन्त्री गगनकुमार थापाले पनि सहकारीको रकम अपचलनको आरोप लागेपछि उपसभापति गुरूङमाथि छानबिन हुनुपर्ने माग गरेका छन्। यता गुरूङले भने सहकारीको रकम अपचलनबारे आफूमाथि लागेको आरोप निराधार भएको दावी गरेका छन्। मंगलबार प्रतिनिधिसभा बैठकमा बोल्दै सांसद गुरूङले कुनै पनि सहकारीबाट आफूले रकम नलिएको र अपचलन पनि नगरेको दावी गरेका थिए। उनले आफूमाथि लागेको आरोपको छानबिन गर्न समेत सरकारसँग माग गरेका थिए। उनले गल्ती गरेको भए जस्तोसुकै सजाय भोग्न आफू तयार रहेको बताएका थिए। ललितपुरको महालक्ष्मीस्थानमा रहेको मितेरी बचत तथा सहकारी संस्थाका अध्यक्ष कुम्भराज गुरूङले सहकारीको बचत दुरूपयोगको छानबिन गर्न गठित छानबिन समितिमा धनराज गुरूङ र उनकी श्रीमती ज्योति गुरूङ सगोलमा रहँदाका बखत रकम दुरूपयोग भएको बयान दिएपछि गुरुङले त्यसको जवाफ संसदलाई दिएका थिए। धनराज र उनकी श्रीमती ज्योतिमाथि सहकारीको १४ करोड ८१ लाख रुपैयाँ अपचलन गरेको आरोप लागेको छ। सांसद गुरूङले ज्योति गुरूङसँग सम्बन्ध विच्छेद भइसकेकाले उनले गरेका गतिविधिसँग आफ्नो नाम मुछ्नु अन्यायपूर्ण हुने जिकिर गरेका थिए।"
महोत्तरीमा पहिलोपटक दुरविन प्रविधिबाट पित्तथैलीको शल्यक्रिया,महोत्तरी : महोत्तरीमा पहिलोपटक दुरविन प्रविधिबाट शल्यक्रियाको सुरू भएको छ । जिल्लाको रामगोपालपुरमा रहेको जानकी एकेडमिक हस्पिटलले दुरविन प्रविधिबाट पत्थरीको शल्यक्रिया सेवा सुरू गरेको छ । मंगलबार दिउँसो एक बिरामीको पित्त थैलीमा रहेको पत्थरीको बिना चिरफार ल्याप्रोस्कोपीबाट अप्रेसन गरेको हो । डाअश्विनीकुमार यादव र डा मनिषकुमार ठाकुरको टिमले ल्याप्रोस्कोपीबाट अप्रेसन सफल रुपमा गरिएको अस्पताल प्रशासन प्रमुख संजय यादवले जानकारी दिए । योसँगै त्यस क्षेत्रका नागरिकलाई अब पित्तथैलीको अप्रेसन गराउन बाहिर जानुपर्ने बाध्यता हटेको छ ।
साउदीमा कार्यरत नेपाली कामदारलाई १६ करोड रुपैयाँ जरिवाना,"साउदी : वैदेशिक रोजगारीमा जाने नेपालीहरूको संख्या दैनिक रूपमा बढ्दो क्रममा रहेको छ। विशेष गरी खाडी मुलुक जाने नेपालीको संख्या उल्लेखनीय रहेको छ। खाडी मुलुकमध्ये रोजगारको लागि साउदी अरेबियालाई दोस्रो मुलुकको रूपमा हेरिन्छ र हाल रोजगारको लागि साउदी आउने नेपाली कामदारको संख्या र माग धेरै रहेको देखिन्छ। नेपाली कामदारलाई नेपालमा गरिने सम्झौता र साउदीमा पुगेपछि गरिने सम्झौता अलग रहेको पाइएको छ। रोजगारको लागि जाने फ्रि भिसा फ्रि टिकट भने तापनि कामदारसँग सम्बन्धित मेनपावरले ५० हजार देखि २ लाखसम्म लिन्छन्। साउदीमा हाल सम्झौताअनुसार तलब, सेवा सुविधा नदिनाले नेपाली कामदार कार्यरत सम्बन्धित कम्पनीबाट भाग्ने संख्या दैनिक रूपमा बढ्दो रहेको पाइन्छ जसले गर्दा उनीहरू स्वतः अवैधानिक कामदार बन्छन्। साथै सम्बन्धित कम्पनीले विभिन्न बहानामा विभिन्न किसिमका केस हाली लाखौँ रियल जरिवाना तिर्न बाध्यसमेत बनाएका छन्। वैधानिक रूपमा कार्यरत नेपालीले आफ्नो अकामा आइडिबाट साउदीमा रहेका विभिन्न मोबाइल सिम प्रयोग गर्दा सम्बन्धित व्यक्तिलाई डिजिट कोड आउने र आएको कोड अरूलाई दिँदा अन्य थप सिमकार्ड निकालेर गलत रुपमा प्रयोग गर्दा लाखौं रियलको जरिवाना भर्नुपर्ने बाध्यतासमेत रहेको छ। नेपाली दुतावास रियादका श्रम कन्सुलरका अनुसार वैदेशिक रोजगारको क्रममा साउदी अरेबिया आएर हालसम्म सम्पर्कमा रहेका १ सय ७७ जना नेपालीले ४६ लाख ९० हजार साउदी रियल (१६करोड ४१ लाख ५० हजार नेपाली रूपैयाँ) जरिवाना स्वरूप तिर्नुपर्ने र सम्पर्कमा नआएका धेरै हुन सक्ने अनुमान रहेको बताए। साउदीमा रोजगारको क्रममा विभिन्न लोभ लालचमा परी सम्बन्धित कम्पनीमा काम छाडेर भाग्नेको संख्या ९० प्रतिशत रहेको र गाडी चालक, मदिरा उत्पादन, लोकल मोबाइल सिम गलत प्रयोग गरेर जरिवाना तिर्नुपर्नेको संख्या १० प्रतिशत रहेको जनाएको छ। नेपालमा गरिएको सम्झौता अनुसारको काम नपाउने र धेरै कमाउने लोभमा परी कार्यरत कम्पनी छाडेर भाग्दा सम्बन्धित कम्पनीले विभिन्न वहानामा नेपाली कामदारमाथि जरिवाना लगाउँदै आएको छ। कम्पनी अनुसार प्रत्येक व्यक्तिलाई २ हजारदेखि ३ लाखसम्म जरिवाना लगाएको छ। कतिपय जरिवानाको केस सम्बन्धमा समयमा अदालतको फैसलामा उपस्थित नभएर म्याद सकिएलगतै फैसला अनुसार जरिवाना बढ्दै जाने छ भने साउदीमा अर्को ठूलो समस्या भनेको एक व्यक्तिको नामको अकामा आईडीमा अरु कसैले १० ओटासम्म मोबाइल सिमकार्ड निकालेर दुरूपयोग गरेर आइडीबाट निकालेको व्यक्तिले अनावश्यक रुपमा ५ हजारदेखि २ लाख साउदी रियलसम्म जरिवाना तिर्नुपर्ने अवस्था रहेकोले दुतावासले साउदीमा कार्यरत नेपालीलाई आफूले चिनेको र सम्बन्धित कम्पनीमा कामबाहेक अरु कसैलाई आफ्नो अकामा आईडी वा कपी नदिन आग्रहसमेत गरेको छ। नेपाली दुतावास रियादले साउदी सरकारसँगको समन्वयमा साउन महिनाभित्रमा २ सय ६१ जना नेपाली कामदारको बहिर्गमन भिसा उपलब्ध गराएको छ। जसमा ८४ जना एक्जिट लागेका र १ सय ७७ जना अकामा नवीकरण नगरिएका रहेका छन्। दूतावासका अनुसार साउदीको विभिन्न कम्पनीमा कार्यरत रहँदा अनुमतिपत्र अकामा नवीकरण नगरिएका कारण स्वदेश फर्कन चाहने नेपालीलाई स्वदेश फर्काउन आवश्यक बहिर्गमन भिसा सहज र सरल रूपमा प्रदान गर्नका लागि साउदी सरकारलाई लामो समयदेखि आह्वान गरेको थियो। दूतावासले बहिर्गमन भिसा प्राप्तिको लागि साउदीमा कार्यरत नेपालीको अकामाको म्याद सकिएको ३ महिनाभन्दा बढी भइसकेको हुनुपर्ने, साउदी आएको ३ महिनाभन्दा बढी समयसम्म पनि अकामा नबनाइदिएका वा हुरूब लागेका व्यक्तिको मात्र दूतावासबाट एक्जिट भिसा प्रोसेसिङ गर्न सकिने, अकामाको म्याद भएकाहरूको एक्जिट भिसा प्रोसेसिङ राजदूतावासबाट गर्न नमिल्ने साथै कुनै केस वा जरिवाना छ भने उक्त व्यक्तिको एक्जिट भिसा नलाग्ने जनाएको छ। बहिर्गमन भिसा प्राप्त गर्नको लागि प्रोसेसिङ निःशुल्क हुनेछ भन्ने दुतावासले नेपाली कामदारहरूको समस्यालाई न्यूनीकरण गर्न विभिन्न माध्यमबाट सहजीकरण गरेता पनि दूतावास कर्मचारीको संख्या कमी, स्रोत साधनको कमीले गर्दा समयमा पीडित नेपाली कामदारलाई उद्धार गर्न असहज महसुस भएको देखिन्छ। यसका लागि दुतावासले साउदीमा रहेका विभिन्न भातृसंगठन, एनआरएन, जिल्ला, जातीय तथा व्यक्तिको सहयोगमा अलपत्र परेका नेपाली कामदारलाई सहयोग गर्दै आएको छ।"
लक्ष्मी न्यू इनर्जी सर्भिस सेन्टर सञ्चालनमा,"काठमाडौं : नेपाली अटो क्षेत्रमा लामो समयदेखि सेवा पुर्याउँदै आएको लक्ष्मी ग्रुप अटोमोटिभ डिभिजनले न्यू इनर्जी भेहिकलहरूका लागि लक्ष्मी न्यू इनर्जी सर्भिस सेन्टर सञ्चालनमा ल्याएको छ। लक्ष्मी न्यू इनर्जी सर्भिस सेन्टर काठमाडौंको तीनकुनेमा रहेको कम्पनीले जनाएको छ। सेन्टरमा ग्रुपले हालसालै ल्याएको चाइनिज़ ब्रान्ड केईको सर्भिस हुने जनाएको छ। केईको शो रुम नक्शाल भाट भटेनीमा सञ्चालनमा आइसकेको छ। हाल बढ्दै गइरहेको विद्युतीय गाडी र वैकल्पिक ऊर्जा बाट चल्ने गाडीका लागि भनेर छुट्टै सर्भिस सेन्टर सुरू गरिएको हो। सेन्टरमा अत्याधुनिक प्रविधिका हाइ भोल्टेज ब्याट्रि चेक जाँच गर्ने उपकरण जस्तै हाइ भोल्टेज ब्याट्रि बेलेन्सर, लिफ्टिङ ट्रली, हाइ भोल्टेज इन्सुलेटेड टुल्स, एयर टाइट्नेस टेस्टर जस्ता धेरै अत्याधुनिक र विश्व स्तरीय उपकरण का माध्यमबाट परीक्षण र मर्मत हुनेछ। सेन्टरमा सबै प्राविधिकहरू इभी सर्टीफाइड दक्षता हासिल गरेका छ्न्। सर्भिस सेन्टरमा इभी चार्जिङ पोइन्ट, यथेष्ठ पार्किंग सुविधा र ६ वटा गाडी एकै साथ सर्भिस गर्न सकिने अत्याधुनिक सर्भिस बेहरू जडान गरिएको छ। लक्ष्मी न्यू इनर्जी सर्भिसले आफ्ना ग्राहकहरूको सहजता र सहुलियतताकासो स्टेसन सञ्चालनमा ल्याएको हो।"
प्रधानमन्त्री ओलीले बोलाए संवैधानिक परिषद्को बैठक,"काठमाडौं : प्रधानमन्त्री केपी शर्मा ओलीले संवैधानिक परिषद्को बैठक बोलाएका छन्। आज बेलुका पाँच बजे सिंहदरबारमा बस्ने गरी संवैधानिक परिषद्को बैठक बोलाइएको बालुवाटार स्रोतले जनाएको छ। संवैधानिक परिषदमा प्रधानमन्त्री, सभामुख, राष्ट्रिय सभा अध्यक्ष, प्रधानन्यायाधीश, प्रमुख प्रतिपक्षी दलका नेता र उपसभामुख रहने व्यवस्था छ। विपक्षी दलका नेता एवम् माओवादी केन्द्रका अध्यक्ष पुष्पकमल दाहाल प्रचण्ड पार्टी प्रशिक्षणको लागि यतिबेला मधेसमा भएकाले बैठकमा उपस्थित हुने नहुने टुंगो लागेको छैन्। यसैगरी उपभामुख इन्दिरा रानामाथि संसदमा पदीय आचरणको विषयलाई लिएर प्रश्न उठिरहेको छ। उनले राजीनामा नदिए महाभियोग लगाउनुपर्ने सांसदहरुको माग छ। आजको बैठकमा नयाँ प्रधानन्यायाधीश, निर्वाचन आयोगको आयुक्त सिफारिस लगायतका विषयमा छलफल गर्न संवैधानिक परिषद्को बैठक बोलाइएको स्रोतको भनाई छ । यस अगाडि संवैधानिक परिषद्को बैठकबाट कृष्णमान प्रधान गत असार २ गते निर्वाचन आयोगको आयुक्तमा सिफारिस गरिएको थियो। तत्कालीन प्रधानमन्त्री पुष्पकमल दाहाल प्रचण्डको अध्यक्षतामा बसेको वैठकको निर्णयअुसार संवैधानिक परिषद्ले उनलाई सिफारिस गरेपनि संसदीय समितिमा लामो समयदेखि अनेकन प्रलोभन देखाएर आफूमाथि प्रधानले यौन शोषण गरेको एक महिलाले बयान दिएकी थिइन्। संसदीय सुनुवाइ समितिले अस्वीकृत गर्ने लगभग निश्चित भएपछि प्रधानले आफ्नो नाम फिर्ताका लागि संसदीय सुनुवाइ समितिमा निवेदन दिएका थिए। यसैगरी नयाँ प्रधानन्यायाधीश सिफारिस गर्न न्याय परिषद्ले भदौ २० गते नै ८ न्यायाधीशको नाम परिषद्मा पठाएको छ। पठाएको नाममाथि छलफल गर्न आज बैठक बोलाइएको हो। संवैधानिक व्यवस्थाअनुसार संवैधानिक परिषद्ले नाम सिफारिस गरेपछि संसदीय सुनुवाइ समितिबाट अनुमोदन भएपछि राष्ट्रपतिबाट नियुक्त हुनेछन्।"
उपसभामुख रानाले राजीनामा दिएर मार्ग प्रशस्त गर्न कांग्रेसको आग्रह,"काठमाडौं : नेपाली कांग्रेसले उपसभामुख इन्दिरा रानाले राजीनामा दिएर मार्ग प्रशस्त गर्न आग्रह गरेको छ। पार्टीका प्रमुख सचेतक श्याम घिमिरेले पार्टी सभापति शेरबहादुर देउवा निवासमा बसेको पदाधिकारी बैठकले उपसभामुखमाथि प्रश्न उठेकाले राजीनामा दिनु उपयुक्त हुने निष्कर्ष निकालेको जानकारी दिए। उहाँले आफू जाने कार्यक्रममा मैसँगै जाने मानिस भनेर त्यो कार्यक्रमसँग मान्छेहरूको बारेमा उपसभामुखजस्तो पदमा बसेर असम्बन्धित मानिसहरूलाई भिसाका लागि अमेरिकी दूतावासलाई चिठ्ठी लेखेर उपसभामुखले अनुचित काम गरेको विषयमा दुविधा छैन। उनले भने, संसदलाई अपमानित गरेको हाम्रो बुझाइ छ। मुलुकको शीर पनि झुकाएको छ। उपसभामुख रानाले त्यस्तो कुनै सिफारिस गर्ने नमिल्ने कांग्रेसको ठहर छ। उनले भने,यो उहाँमाथि गम्भीर प्रश्न उठेको छ । उहाँले त्यस्तो कुनै सिफारिस गर्ने मिल्दैन। उहाँले मार्ग प्रशस्त गर्नु उपयुक्त हुन्छ। साउनमा रानामाथि संसदमा प्रश्न उठेपनि गुपचुप जस्तै भएपनि तर पुन: हिजो जोडदार रुपमा संसदमा आएकाले पार्टीमा छलफल गरिएको उनको भनाई छ। उनले यो विषयमा सत्तारुढ दलको साझा धारणा बनाएर अगाडि बढ्ने उनको भनाई छ। त्यसपश्चात कांग्रेसको संसदीय दलको बैठकले थप निर्णय गर्ने बताए। सांसदहरुले उपसभामुख रानाले आचरण विपरीत काम गर्दै आएको प्रश्न संसद बैठकमै उठाएका थिए। राज्य व्यवस्था तथा सुशासन समितिमा उपसभामुख रानामगरविरुद्ध मानव तस्करी गर्न सघाएको भन्दै उजुरी परेको छ। यस अगाडि पनि उपसभामुख रानाले पदको दुरुपयोग गरी काठमाडौंस्थित अमेरिकी राजदूतावासमा गैरसंसद् पाँच जनालाई अमेरिकामा लग्ने गरी पत्र लेखेको उजुरी परेको थियो। अन्तर्राष्ट्रिय अन्तरसरकारी संस्था सीएसडब्लूको वार्षिक सत्रमा भाग लिन उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। तर, दूतावास भिसा भने नदिएको पाइएको छ। पैसा दिएको तर अमेरिका जान नपाएको भन्दै उनीहरूले गत वैशाखमा रास्वपाका नेताहरुलाई गुनासो गरेपनि विषयलाई गुपचुप राखेको थियो। राष्ट्रिय स्वतन्त्र पार्टी (रास्वपा)का तत्कालीन महामन्त्री मुकुल ढकालले उपसभामुख इन्दिरा रानामाथि राज्यले छानबिन गर्नुपर्ने बताएका थिए। उनले ढकालले ९ लाख रूपैयाँ उपसभामुख सचिवालयले लिएको र त्यसलाई फिर्ता गरेपछि पीडितले बयान दिन र थप सम्पर्कमा आउन इन्कार गरेको दाबी गरे। उनले ९ लाख फिर्ता भएको बैंक स्टेटमेन्ट अझै पनि पीडितसँग सुरक्षित रहेको उल्लेख गर्दै आएका छन्। पीडितका अनुसार १ वर्ष अगाडि उपसभामुख सचिवालयले अमेरिका पठाइदिने भन्दै उहाँसँग पैसा लिएको थियो र अमेरिका भिसा नलागेपछि कहिले बेलायत त कहिले अर्को कुनै देश पठाइदिने भन्दै उपसभामुख सचिवालयले अलमलाएका कारण आफ्नो पैसा फिर्ता गराइदिन भन्दै पार्टीको सम्पर्कमा आएको ढकालको भनाई छ। यो पनि पढ्नुहोस कांग्रेसले माग्यो उपसभामुखको राजीनामा गैह्रसांसदलाई भिसा सहजीकरण गर्न उपसभामुख रानाले गरेको पत्रलाई लिएर संसदमा आरोपप्रत्यारोप अमेरिका पठाउन उपसभामुखको सचिवालयले ९ लाख लिएको र भिसा नलागेपछि फिर्ता गरेको प्रमाण छ : मुकुल ढकाल संवैधानिक परिषद्मा बहुमत पुग्दैन भनेर उपसभामुखमाथि महाअभियोग लगाउन खोजियो : रास्वपा प्रतिनिधि सभामा सांसदको माग : उपसभामुख रानामगरले मार्ग प्रशस्त वा राजीनामा गर्नुपर्छ प्रश्न उठेपछि राजीनामा दिएको स्मरण गर्दै बास्कोटा भने : उपसभामुखमाथि प्रश्न उठ्यो, नैतिकता भए राजीनामा दिनुहोस् रास्वपाको साथमा माओवादी केन्द्र, उपसभामुखमाथि महाअभियोग नलगाउन माग उपसभामुखलाई पद छाड्न दबाब"
हिलोमा फुलेकी पलेसा,"काठमाडौं : पछिल्ला केही दिनयता पलेसाको धपेडी निकै बढेको छ। उनलाई दिनहुँ सम्मान थाप्न भ्याइनभ्याइ छ। त्यसमाथि अन्तर्वार्ताका लागि पनि दौडिनुपर्दा पलेसाको दैनिक निकै व्यस्त बनेको छ। जसरी हुन्छ समय निकालिरहेको छु। आफ्ना लागि गरिएको सम्मानमा त जानै पयो। सबैले माया गरेर बोलाउनु भएको हुन्छ, सोमबार सातदोबाटोस्थित नेपाल तेक्वान्दो संघमा भेटिएकी पलेसाले भनिन्, अध्ययनका लागि चीन चँडै जानुपर्ने भएकाले पनि अलि दौडधूप बढेको छ। बोलाएको मिडियामा पनि भ्याएसम्म गएकै छु। सोमबार उनले सातदोबाटोमा तेस्रो एनटीए लिग तेक्वान्दो च्याम्पियनसिपको युवा तथा खेलकुदमन्त्री तेजुलाल चौधरीसँगै उद्घाटन गरेकी थिइन्। व्यस्ततासँगै बढेको लोकप्रियता अहिले पलेसाको व्यस्तता मात्रै बढेको छैन, उनको लोकप्रियता पनि उत्तिकै बढेको छ। यसलाई पलेसाले पनि मनन गरेकी छन्। ओलम्पिकमा अहिलेसम्म हामीले पदक ल्याउन सकेका थिएनौं। त्यसैले अहिलेसम्म पदक ल्याउनुपर्छ भनेर बास्तवमै कोही पनि लागेको देखिएन्, पलेसा भन्छिन्, अब त हामीसँग ओलम्पिक पदक छ। अब यही पदकलाई हेरेर लक्ष्य बनाउनुपर्छ। असम्भव केही छैन भन्ने कुरा मनन गर्नुपर्छ। प्रशिक्षक कविराज नेगी लामा पहिले पलेसा आफ्नो चेली भनेर चिनिए पनि अहिले पलेसाको गुरु भनेर सबैतिर चिनिन पाएको बताउँछन्। पहिले हामीलाई चिन्ने दायरा सीमित थियो। तेक्वान्दो परिवारभित्र मात्रै चिन्थे। अहिले हाम्रो दायरा फराकिलो भएको छ, पारा तेक्वान्दोका अन्तर्राष्ट्रिय लेभल टु प्रशिक्षक लामा भन्छन्, अहिले पलेसाको गुरु भनेर चिनिँदा खुसी लागेको छ। नेपाल तेक्वान्दो संघले दिएको जिम्मेवारी पूरा गरेको छु भन्ने लागेको छ। उनले हासिल गरेको उपलब्धिले पलेसा नेपाली खेलकुदमा आइकनका रूपमा स्थापित भएको प्रशिक्षक लामा बताउँछन्। नेपाल तेक्वान्दो संघका अध्यक्ष प्रकाशशमशेर राणा पलेसासँगै संघको अथक मेहनतका कारण पारालिम्पिकमा पदक जित्न सम्भव भएको बताउँछन्। पारा तेक्वान्दोमा सम्भावना देखेर नै हामीले पारा कमिटीमार्फत यो खेललाई अगाडि बढाएका हौं। पारा तेक्वान्दोले हरेक ठूला प्रतियोगितामा आफूलाई प्रमाणित पनि गरिसकेको छ, अध्यक्ष राणा भन्छन्, खेलाडी, प्रशिक्षकसँगै संघको मेहनतकै प्रतिफल यो उपलब्धि हासिल गर्न सफल भयौं। पलेसाले जितेको पदक ऐतिहासिक मात्रै होइन, समग्र नेपाली खेलकुदकै उपलब्धि हो। यसले नयाँ खेलाडीलाई खेलकुदमा लाग्न पनि प्रोत्साहन गर्छ। पारा तेक्वान्दोलाई अहिलेसम्म संघले नै सहयोग गर्दै आएको छ। अब संघको सहयोगले मात्रै पुग्दैन। राज्यले पनि सहयोग गर्नुपर्छ। पलेसा सहितको टोलीलाई हामीले चार महिनाका लागि प्रशिक्षणमा पठाउन खोजेका थियौं। राज्यको सहयोग नहुँदा त्यो सम्भव भएन। र, हामीले एक महिनाका लागि मात्रै बेलायतमा विशेष प्रशिक्षणमा पठायौं। बेलायत पठाउने हाम्रो निर्णय फलदायी सावित भयो र पदक पनि जित्न सफल भयौं। पलेसाले जितेको पदक ऐतिहासिक मात्रै होइन, समग्र नेपाली खेलकुदकै उपलब्धि हो। यसले नयाँ खेलाडीलाई खेलकुदमा लाग्न पनि प्रोत्साहन गर्छ। प्रकाशशमशेर राणा, अध्यक्ष, नेपाल तेक्वान्दो संघ गत अगष्ट ३१ मा फ्रान्सको राजधानी पेरिसमा आयोजना भएको पारालिम्पिकमा नेपालका लागि ऐतिहासिक पदक जितेर स्वदेश फर्किएदेखि पलेसाको व्यस्तता बढेको हो। फ्रान्सको राजधानी पेरिसमा भएको पारालिम्पिकको के४४ विधाअन्तर्गत महिला ५७ केजीमुनिको तौल समूहमा पलेसाले कांस्य पदक जितेकी थिइन्। उनले जितेको कांस्य पदक नेपाली खेलाडीले जितेको अहिलेसम्मकै ठूलो पदक हो। पेरिस पारालिम्पिकअन्तर्गत रिपेचेजको कांस्य पदक भिडन्तमा पलेसाले सर्बियाकी मरिजा मिसेभलाई १५८ ले पराजित गर्दै नेपाललाई ऐतिहासिक पदक दिलाएकी थिइन्। उनले रिपेचेजको पहिलो खेलमा फ्रान्सकी सोफी काभर्जनलाई २१ ले हराएकी थिइन्। रिपेचेजअघि पहिलो चरणमा पलेसाले भेनुजुएलाकी भलेरिया मोराल्सलाई एकपक्षीय खेलमा ३१० ले पराजित गर्दै क्वार्टरफाइनलमा स्थान सुरक्षित गरेकी थिइन्। क्वार्टरफाइनलमा अधिकांश समय अग्रता लिएको खेलमा अन्तिम समयमा विश्व वरीयतामा शीर्ष स्थानकी ब्राजिलकी सिल्भाना मायारा कार्डोसो फर्नान्डेजसँग ८१० ले पछि परेकी थिइन्। क्वार्टरफाइनलमा पराजित भएपछि पलेसाले रिपेचेज खेल्ने अवसर पाएकी थिइन्। पलेसाले पाएको उपलब्धि नेपाली खेलकुदकै अहिलेसम्मको ठूलो हो। कुनै पनि ओलम्पिकमा नेपाली खेलाडीले हालसम्म पदक जित्न सकेको थिएन। नेपालले पारालिम्पिकमा सन् २००४ को एथेन्स तथा गृष्मकालीन ओलम्पिकमा सन् १९६४ को टोकियो ओलम्पिकदेखि भाग लिन थालेको हो। गृष्मकालीन ओलम्पिकमा नेपालले तेक्वान्दोमै प्रदर्शनी खेलमा कांस्य पदक जितेको इतिहास छ। सन् १९८८ मा दक्षिण कोरियामा भएको २४औं संस्करणको सिओल ओलम्पिकमा विधान लामाले त्यो उपलब्धि हासिल गरेका थिए। प्रदर्शनी खेल भएकाले पदक तालिकामा भने उक्त पदकको गणना गरिएको थिएन। लगातार दोस्रो पारालिम्पिकमा सहभागी पलेसालगातार दोस्रोपटक पारालिम्पिकमा सहभागी भएकी हुन्। सन् २०२० को टोकियो पारालिम्पिकमा उनी कांस्य पदकनजिक पुगेर पनि चुकेकी थिइन्। तर, पारालिम्पिकमा दुई खेल जित्ने पहिलो नेपाली खेलाडी बन्न भने सफल भइन्। उनले नेपाली खेलाडी अन्तर्राष्ट्रिय खेलमञ्चमा सहभागी मात्र हुने होइन, पदकका लागि प्रतिस्पर्धा गर्न सक्षम छन् भन्ने कुरा त्यही बेला प्रमाणित गरिदिएकी थिइन्। कांस्य पदकका लागि भएको रिपेचेज फाइनलमा पलेसा चिनियाँ खेलाडी युजी लिसँग पराजित भएकी उनले त्यसअघि रिपेचेजको क्वार्टरफाइनलमा अमेरिकी खेलाडी ब्रियान्ना सालिनारालाई १०० र सेमिफाइनलमा सर्बियन खेलाडी मारिजा मिसेभलाई २३१५ ले पराजित गरेकी थिइन्। पारालिम्पिकमा तेक्वान्दो त्यही संस्करणदेखि समावेश गरिएको थियो। पलेसाले वाइल्ड कार्डमार्फत टोकियो पारालिम्पिक सहभागिता सुनिश्चित गरेकी थिइन्। उनी टोकियो पारालिम्पिकमा सहभागी हुने एक्ली नेपाली खेलाडी पनि हुन्। १० वर्षको उमेरदेखि तेक्वान्दो खेल्न सुरु पलेसाले १० वर्षको कलिलो उमेरदेखि तेक्वान्दो खेल्न सुरु गरेकी हुन्। डीएभी सकुलमा कक्षा ६ मा अध्ययन गर्दा तेक्वान्दो सुरु गरेकी पलेसा सन् २०१६ मा राष्ट्रिय पारा तेक्वान्दो टिममा आबद्ध भएकी थिइन्। सन् २०१७ मा दक्षिण कोरियाको छुन्चियोनमा भएको एसियाली खुला पारा तेक्वान्दो च्याम्पियनसिप पलेसाको डेब्यु अन्तर्राष्ट्रिय प्रतियोगिता हो। त्यो प्रतियोगितामा उनले पाँचौं स्थान हासिल गरेकी थिइन्। ओलम्पिक पदक ल्याउन सकिन्छ भनेर हामीले प्रमाणित गरिसक्यौं। त्यसैले आगामी पारालिम्पिकको तयारीका लागि राज्यले कन्जुसाइँ गर्नुहुँदैन। पहिले पनि पलेसा अध्ययनरत विश्वविद्यालयमै मलाई पठाएर प्रशिक्षण दिने कुरा भएको थियो। पछि त्यस विषयमा राष्ट्रिय खेलकुद परिषद्लगायत सम्बन्धित निकायले चासो दिएनन्। राज्यले प्रशिक्षणको व्यवस्था मिलाइदिने हो भने आगामी प्रतियोगिता र ओलम्पिकका लागि पनि सहज हुनेछ। कविराज नेगी लामा, पारा तेक्वान्दो प्रशिक्षक २१ वर्षीया पलेसाले पेरिस पारालिम्पिकसहित ६ अन्तर्राष्ट्रिय पदक जितेकी छन्। त्यसमा तीन स्वर्ण र तीन कांस्य छ। पलेसाले नेपालमा भएको दोस्रो काठमाडौं ग्योरोगी तथा पुम्से अन्तर्राष्ट्रिय तेक्वान्दो प्रतियोयिगता, बहराइनको मानामामा भएको एसियाली युथ पारा गेम्स र चीनको ताइयानमा पेरिस ओलम्पिककै लागि भएको एसियाली छनोटमा स्वर्ण जितेकी थिइन्। ताइवानकै प्रतियोगितामा हासिल गरेको सफलतामा पलेसाले पेरिस पारालिम्पिकमा सहभागिता निश्चित गरेकी थिइन्। पारालिम्पिकमा छनोट चरण पार गरेर खेल्ने पलेसा एक्लो नेपाली खेलाडी हुन्। टोकियो पारालिम्पिकमा भने उनी वाइल्ड कार्डमार्फत सहभागी भएकी छन्। यसैगरी सन् २०१८ मा भियतनाममा भएको चौथो एसियाली पारा तेक्वान्दो तथा चीनको हाङझावमा भएको चौथो एसियाली पारा खेलकुदमा कांस्य जितेकी थिइन्। एसियाली पारा खेलकुदमा पलेसाले जितेको कांस्य नेपालले पाएको अहिलेसम्मकै एक मात्र पदक हो। पलेसासँग लन्डन र टर्कीमा भएको दुई विश्व च्याम्पियनसिप, जोर्डनमा भएको पाँचौं एसियाली खुला पारा तेक्वान्दो च्याम्पियनसिप, टोकियो पारालिम्पिकको छनोट, टोकियो पारालिम्पिक, साउदी अरबियामा भएको विश्व पारा तेक्वान्दो ग्रान्ड प्रिक्स तथा भियतनाममा भएको नवौं एसियाली पारा तेक्वान्दो च्याम्पियनसिप खेलेको अनुभव छ। अपभ्रंसले बनेको नाम परिवारमा नयाँ सन्तानको आगमन हुँदा सबैको मन प्रसन्न हुन्छ। सबै खुसीले गदगद पनि हुन्छन्। बधाईको ओइरो लाग्छ। तर, काठमाडौं बागबजारका प्रदीप गोवद्र्धन र मनिता गोवद्र्धन माइली छोरी पलेसा गोवद्र्धन जन्मँदा भने खुसी हुन सकेनन्। छोरीको जन्मजात बायाँ हातको हत्केला नै नभएपछि उनीहरू निकै भक्कानिएका थिए। एउटा हातको हत्केला नै नभएको छोरीको भविष्य के होला भन्ने चिन्ताले उनीहरूलाई सताएको थियो। त्यसैले उनले निकै सोचेर छोरीको नाम राखे पलेस्वाँ। नेपाल भाषामा पलेंको अर्थ कमल र स्वाँको अर्थ फूल हुन्छ। स्कुलका साथीहरूले यो नाम उच्चारण गर्न गाह्रो माने। धेरैले गिज्याए पनि। पछि अपभ्रंस भएर त्यो नाम पलेसा बन्न पुग्यो। आमाबुबाले पनि त्यही नाममा चित्त बुझाए। त्यही नाम अहिले नेपाली खेलकुदमा एउटा ऐतिहासिक र सफल खेलाडीका रुपमा स्थापित बन्न पुगेको छ। पढाइ कि खेलकुद ? पलेसालाई सबैभन्दा बढी सोधिने प्रश्न यही हो। यो प्रश्न सुन्नासाथ उनी मुसुक्क मुस्कुराउँछिन्। सबैलाई दुईमध्ये एउटा रोजिदिए भन्ने लाग्छ। तर, म न खेलकुद छोड्न सक्छु न त पढाइ नै। पढाइ र खेलकुदलाई सँगै लिएर जान्छु, पलेसा भन्छिन्। खेलाडीको जीवनमा सबैभन्दा कठिन काम भनेकै खेल र पढाइलाई सँगै अगाडि बढाउनु हो। स्वदेशमा रहँदा पलेसाले खेलकुद र पढाइलाई सँगै अगाडि बढाइन्। खेलकै कारण उनको पढाइमा कहिले पनि समस्या आएन। चीनको सांघाईस्थित तोङजी विश्वविद्यालयमा आर्किटेक्चर इन्जिनियरिङ पढिरहेकी पलेसाले पेरिस ओलम्पिकका लागि ६ महिना पढाइबाट छुट्टी लिएकी थिइन्। त्यसैले सेप्टेम्बर २० मा चीनमा फर्किएर बाँकी रहेको अध्ययन पूरा गर्ने अभियानमा उनी छिन्। आर्किटेक्चर इन्जिनियरिङको पढाइ सक्न अझै दुई वर्ष बाँकी छ। अब त्यो पढाइ सकिएपछि मात्रै स्वदेश फर्किनेछु, पलेसा भन्छिन्, सरकारले प्रशिक्षणको व्यवस्था मिलाइदिएमा त्यहीअनुरूप गर्छु नभए पहिलेजस्तै सेल्फ प्रशिक्षण गर्छु। उनी अर्को ओलम्पिक खेल्ने निश्चित नभए पनि सबैले आशा गरेको र आफ्नो जिम्मेवारी पनि थपिएकाले प्रशिक्षणअनुसार विचार गर्न सकिने बताउँछिन्। यो पदकले ममा थप जिम्मेवारी थपिएको छ। सबैले अर्को पटक स्वर्ण नै ल्याउनुपर्छ भनेर भनिरहनु भएको छ, उनी भन्छिन्, सरकारले प्रशिक्षणका लागि व्यवस्था मिलाइदिने हो भने खेललाई निरन्तर रुपमा अगाडि बढाउन मद्दत पुग्छ। आफूले मात्रै चाहेर पनि हुँदैन। प्रशिक्षक कविराज नेगी लामा पनि पलेसाको कुरामा सहमति जनाउँछन्। पहिले पनि चीनमा उनी अध्ययनरत विश्वविद्यालयमा पढाएर प्रशिक्षणको व्यवस्था मिलाउने आश्वासन दिए पनि पूरा नभएको बताउँछन्। ओलम्पिक पदक ल्याउन सकिन्छ भनेर हामीले प्रमाणित गरिसक्यौं। त्यसैले आगामी पारालिम्पिकको तयारीका लागि राज्यले कन्जुसाइँ गर्नुहुँदैन। पहिले पनि पलेसा अध्ययनरत विश्वविद्यालयमै मलाइ पठाएर प्रशिक्षण दिने कुरा भएको थियो। पछि त्यस विषयमा राष्ट्रिय खेलकुद परिषद्लगायत सम्बन्धित निकायले चासो नै दिएनन्, प्रशिक्षक लामा भन्छन्, राज्यले प्रशिक्षणको व्यवस्था मिलाइदिने हो भने आगामी प्रतियोगिता र ओलम्पिकका लागि पनि सहज हुनेछ। नेपाल तेक्वान्दो संघका अध्यक्ष राणा पारा तेक्वान्दोलाई हरेक कुरामा संघले सहयोग गरेको बताउँदै अब राज्यले पनि लगानी गर्नुपर्नेमा जोड दिन्छन्। पारा तेक्वान्दोलाई अहिलेसम्म संघले नै सहयोग गर्दै आएको छ। अब संघको संहयोगले मात्रै पुग्दैन। राज्यले पनि सहयोग गर्नुपर्छ, अध्यक्ष राणा भन्छन्, पलेसासहितको टोलीलाई हामीले चार महिनाका लागि प्रशिक्षणमा पठाउन खोजेका थियौं। राज्यको सहयोग नहुँदा त्यो सम्भव भएन। र, हामीले एक महिनाका लागि मात्रै बेलायतमा विशेष प्रशिक्षणमा पठायौं। बेलायत पठाउने हाम्रो निर्णय फलदायी सावित भयो र पदक पनि जित्न सफल भयौं। कसरी सुरु भयो पारालिम्पिक ? दोस्रो विश्वयुद्धका बेला थुप्रै बेलायती सैनिक घाइते भएका थिए। युद्धमा सहभागी धेरै सैनिकको स्पाइनल कर्ड इन्जुरी भएको थियो। कसैको हातखुट्टा चल्दैनथियो भने कोहीको कम्मरमुनिको भागले काम गर्दैन थियो। केहीले हात केहीले खुट्टाका विभिन्न भाग गुमाएका थिए। दोस्रो विश्वयुद्धका घाइतेहरूको दिनचर्चा पिर र चिन्तामै बित्न थाल्यो। अब केही गर्न सकिँदैन भन्ने हीनताबोधबाट उनीहरू ग्रसित भए। कुनै कुनामा थन्किएर बस्ने युद्धका घाइतेहरूलाई खेलकुदमा सक्रिय बनाउन सन् १९४८ मा सर गुडविग गुट्टम्यानको सक्रियतामा एउटा खेलकुद प्रतियोगिता आयोजना गरिएको थियो। त्यसमा धेरै युद्धका घाइतेहरू सहभागी भएका थिए। त्यही प्रतियोगितालाई सन् १९५२ मा निरन्तरता दिइएको थियो। यो प्रतियोगितामा बेलायतका साथै नेदरल्यान्ड्सका शारीरिक रूपमा अशक्तहरू व्यक्तिहरू सहभागी भएका थिए। यसकै विकर्षित रूपका रूपमा सन् १९६० मा इटालीको रोममा पारालिम्पिक खेलकुद सुरु भएको हो। पारालिम्पिक पनि ओलम्पिकजस्तै हरेक चार वर्षको अन्तरालमा आयोजना हुने गर्दछ। ओलम्पिक सकिएपछि पारालिम्पिक खेल सुरु हुन्छ। सन् २००४ बाट नेपालको सहभागिता सन् २००४ को एथेन्स पारालिम्पिकबाट नेपालले सहभागिता जनाउन थालेको हो। एथेन्स पारालिम्पिकमा निर्मला ज्ञवालीले एथलेटिक्सको एफ१२ विधाअन्तर्गत महिला सटपुटमा प्रतिस्पर्धा गरेकी थिइन्। सन् २००८ को बेइजिङ पारालिम्पिकमा जितबहादुर खड्काले सहभागिता जनाएका थिए। उनले एथलेटिक्समा प्रतिस्पर्धा गरेका थिए। यसैगरी सन् २०१२ को लन्डन पारालिम्पिकमा मैयाँ विशुंखे, विक्रमबहादुर राना र मानबहादुर तामाङले एथलेटिक्समै प्रतिस्पर्धा गरेका थिए। सन् २०१६ मा ब्राजिलको रियो दी जेनेरियोमा आयोजना भएको पारालिम्पिकमा विक्रमबहादुर रानाले एथलेटिक्स र लक्ष्मी कुँवरले पौडीमा प्रतिस्पर्धा गरेका थिए।"
"पूर्वप्रधानमन्त्री प्रचण्ड भन्छन् : वडा अध्यक्ष यादवको मृत्युबारे अनुसन्धान गर्नुपर्छ, आवश्यक परे आन्दोलन गर्छौं","महोत्तरी : नेकपा माओवादी केन्द्रका अध्यक्ष पुष्पकमल दाहाल प्रचण्डले महोत्तरीको रामगोपालपुर नगरपालिका वडा नम्बर २ का वडा अध्यक्ष मुकेशकुमार यादवको मृत्युको कारणबारे तत्काल अनुसन्धान गर्न सरकारलाई आग्रह गरेका छन्। यादवको स्मृतिमा आयोजित श्रद्धाञ्जली सभालाई सम्बोधन गर्दै उनले निष्पक्ष छानविनका लागि स्थानीयले निरन्तर आवाज उठाइराख्नुपर्ने बताएका हुन्। परिवारले न्यायका लागि गरिरहेको याचना धेरै नै कारुणिक रहेको र नागरिकले न्यायका लागि याचना गर्ने अवस्था आउनु राम्रो नभएको उनको भनाई । यसका लागि आवश्यक परे आन्दोलन गर्नुपर्ने स्थिति पनि आउन सक्ने उनले बताए । प्रचण्डले भने,यादवको निधन दुर्घटनाबाट भयो वा हत्या हो, यसको उच्चस्तरीय छानबिनका लागि सरकारलाई भनिएको र फेरि पनि यसका लागि आग्रह गरिने जानकारी दिँदै यसमा लापरबाही गरियो भने परिणाम भयानक हुन्छ। वडा अध्यक्ष यादवको गत भदौ ९ गते महोत्तरीको बर्दिवास र औरही नगरपालिकाको सिमानामा शव फेला परेको थियो। घरपरिवार र जिल्लास्थित राजनीतिक दलहरुले उहाँको हत्या भएको आशंका गर्दै उच्चस्तरीय अनुसन्धानको माग गर्दै आएका छन् । घटनाको प्रकृति र घटनाक्रम हेर्दा हत्या भएको देखिने भन्दै उनीहरुले सरकारले अनुसन्धानमा चासो नदेखाएको गुनासो गर्दै आएका छन्। अध्यक्ष प्रचण्डले यादवको स्मृतिमा फाउण्डेशन बनाउन र उहाँका छोराछोरीको पठनपाठनको व्यवस्था मिलाउन प्रदेश र जिल्ला पार्टीलाई निर्देशन दिए। उनले यसमा पार्टी केन्द्रको तर्फबाट पनि सहयोग रहने प्रतिबद्धता व्यक्त गरे। कार्यक्रममा बोल्दै मृतक यादवकी श्रीमती आइती यादवले शव र घटनास्थलको प्रकृति हेर्दा दुर्घटनाभन्दा पनि हत्या गरेर दुर्घटना देखाउन खोजेको जस्तो देखिने बताइन्।"
कहाँ गयो ५० लाख ?,"काठमाडौं : क्यानडा बस्दै आएका आशिष आर्चाय केही दिनअघि प्रहरी नियन्त्रणमा परे। उनले अवैध क्रिप्टो कारोबार गरेको गोप्य सूचना प्रहरीले प्राप्त गरेको थियो। जिल्ला प्रहरी परिसर काठमाडौंको टोलीले उनलाई पक्राउ गरेको हो। पक्राउ परेको ४ दिनपछि ती युवकको क्यानडा फर्कने टिकट कन्र्फम गरिएको थियो। जिल्ला प्रहरी परिसर काठमाडौंका प्रवक्ता नवराज अधिकारीका अनुसार, प्रहरीले अनुसन्धान गर्ने क्रममा सूचनामा भनिए जस्तो केही पनि प्रमाणहरू फेला परेन। आशिषले नेपालमा अवैध क्रिप्टो कारोबार गरेको कुनै प्रमाण भेटिएन। उनीसँग क्यानडामै हुँदा खोलिएको क्रिप्टो अकाउन्ट त थियो तर कुनै कारोबार गरिएको थिएन। यसैले पनि प्रक्राउ गरेको तेस्रो दिन नै उनलाई प्रहरीले छाडिदियो। यो ३ दिनको बीचमा भने आशिषको केसमा खिचडी पाक्यो। उनलाई छुटाउन भन्दै उनका दिदीसँग ५० लाख रुपैयाँ लिएर बिचौलिया टाप कसे। यही मुद्दामा प्रहरी परिसर काठमाडौंका सहायक हवल्दार गणेश खड्काको भूमिका शंकास्पद रह्यो। हाल उनीमाथि छानबिन भइरहेको छ। आशिषको परिवारले ५० लाख रुपैयाँ गुमायो, प्रहरी कार्यालयको बदनाम भयो। आशिषले अवैध क्रिप्टो कारोबार गरेको सूचना दिने व्यक्ति थिए तेज तामाङ। जो क्यानडामै आशिषसँग बस्ने गर्थे। ४ महिनाअघि नेपाल आएका थिए। आशिषको कमाइ राम्रो छ, पैसावाल छ भन्ने बुझेका तेजले उनलाई नेपाल ल्याएर रकम ठगी गर्नका लागि प्रहरी कार्यालयको समेत दुरुपयोग गरे। आमा बिरामी भएको वहानामा आशिषलाई तेजले नेपाल बोलाएको देखिन्छ। नेपाल आएर आशिषले आमालाई घुमाउन मानसरोवरसमेत लगेका थिए। फर्कने टिकटसमेत उनै तेजले नै बुक गरिदिएका थिए। आशिषको विषयमा गलत सूचना दिएर पक्राउ गराएपछि तेजले आशिषको दिदीलाई फोन गरेर डर देखाउन थाले। आशिषलाई ५ वर्षसम्म जेल सजाय हुनसक्ने भन्दै तर्साउन थाले। यतिमात्रै नभएर उनले महिला आयोगको क्यान्टिनमा दिदीलाई बोलाएर आशिष जेलमै सड्ने बताए। खाजा समयमा सहायक हवल्दार गणेश खड्कालाई पनि उनले साथै लिएर गएका थिए। आशिषको केसमा ५ वर्षसम्म कैद हुनसक्ने कानुनी व्यवस्था भएको भन्दै हवल्दार खड्काले समेत आशिषको दिदीलाई विस्श्वास दिलाए। उनै प्रहरी हवल्दारको कुरा सुनेपछि तेजले आफूले केस मिलाउन सक्ने र यसका लागि ५० लाख रुपैयाँ लाग्ने भन्दै दिदीलाई बताए। पटकपटक फोन गरेर तर्साउन थाले। भाइ जेलमा नै सड्ने चिन्ताले दिदीले सबैतिर हारगुहार गरेर पैसा जुटाइन्। तेजलाई पैसा बुझाइन्। सोही दिन आशिष छुटे। आशिष छुट्दा तेज फरार भइसकेका थिए। अर्को दिन आशिषको क्यानडा फर्कने टिकट थियो। प्रहरी परिसरमा ५० लाख रुपैयाँ बिचौलियाले खाएको विषयमा अहिले छानबिन भइरहेको छ। सहायक हवल्दार गणेश खड्का जिल्ला प्रहरी परिसर काठमाडौंमा कार्यरत छन्। मुद्दा शाखामा कार्यरत उनलाई नियन्त्रण लिएर छानबिन भइरहेको छ। जिल्ला प्रहरी परिसर काठमाडौंका प्रमुख बसन्त रजौरेका अनुसार सेवाग्राहीसँग मुद्दा मिलाइदिन्छु भनेर आर्थिक कारोबार र चलखेल गरेको आशंकामा उनीमाथि छानबिन भइरहेको छ।"
उपसभामुखलाई पद छाड्न दबाब,"काठमाडौं : पद अनुकूल आचरण नगरेको भन्दै सत्तासीन कांग्रेसएमालेले उपसभामुख इन्दिरा रानामगरलाई पद छाड्न दबाब दिएका छन्। कांग्रेस र एमालेका सांसदहरूले प्रतिनिधिसभाको बैठकमै रानामगरलाई पदबाट राजीनामा दिएर मार्गप्रसस्त गर्न आग्रह गरेका छन्। राजीनामा नदिए पद अनुकूलको आचरण नगरेको प्रस्ताव संसद्बाट पारित गरेर बर्खास्त गर्ने सत्तापक्षको तयारी रहेको नेताहरू बताउँछन्। सोमबार बसेको सत्तासीन दलको बैठकमा उपसभामुख रानाविरुद्ध संसद्मा प्रस्ताव लैजाने विषयमा छलफल भएको नेताहरूले बताएका छन्। प्रतिनिधिसभा नियमावलीअनुसार संसद्का एकचौथाइ सदस्यले सभामुख वा उपसभामुखले पद अनुकूल आचरण नगरेको प्रस्ताव दर्ता गर्न सक्ने व्यवस्था छ। नियमावलीको नियम २१० अनुसार त्यस्तो प्रस्ताव दर्ता भएको ७ दिनभित्र संसद्मा छलफल गरी निर्णय लिनुपर्ने छ। यस्तै नियमावलीको नियम २१२ मा दुईतिहाइबाट उक्त प्रस्ताव पारित भए सभामुखउपसभामुख पदबाट स्वतः निलम्बन हुने व्यवस्था छ। सत्तासीन कांग्रेसले उपसभामुखको विषयमा छलफल गर्न पदाधिकारी बैठक नै बोलाएको छ। उपसभामुख रानामगर राष्ट्रिय स्वतन्त्र पार्टी (रास्वपा)की समानुपातिक सांसद हुन्। उपसभामुख रानामगरविरुद्ध मानव तस्करीको आरोपमा साउन १ गते प्रतिनिधिसभाको राज्य व्यवस्था तथा सुशासन समितिमा उजुरी नै परेको थियो। ०७९ फागुन १४ मा अमेरिकाको एक कार्यक्रममा सहभागी हुन जान खोजेका पाँच जनालाई भिसाका लागि अन्तर्वार्ताको समय मिलाइदिन उपसभामुखको लेटरहेड प्रयोग गरेर अमेरिकी दूतावासलाई पत्र लेखेकी थिइन्। ०७९ साल फागुन २२ देखि चैत ३ गतेसम्म अमेरिकाको न्युयोर्कमा हुने संयुक्त राष्ट्रसंघको संयन्त्र कमिसन अन द स्टाटस अफ वुमेनको ६७ औं सत्रमा भाग लिन जाने क्रममा उपसभामुखले असम्बन्धित व्यक्तिका लागि दूतावासमा पत्र लेखेकी थिइन्। जसमा चार जना पुरुष र एक जना महिला थिए। यी पाँचै जना यो कार्यक्रमसँग असम्बन्धित व्यक्ति हुन्। उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। उनले आफूलाई तिनीहरूमध्ये एक जनाले विशेष आग्रह गरेकाले पत्र लेखेको स्पष्टीकरण दिँदै आएकी छन्। रास्वपाकै कतिपय नेताहरूले आर्थिक लेनदेन मा उक्त पत्र लेखिएको दाबी गर्दै आएका छन्। उपसभामुख रानाले पत्र लेखे पनि तिनीहरू अमेरिका भने जान पाएनन्। यही विषयमा उनी माथि आचरणविपरीत काम गरेको आरोप लगाइएको छ। मंगलबारको प्रतिनिधिसभाको बैठकमा एमाले सांसद सूर्य ढकालले उपसभामुख रानामाथि मानव तस्करीको आरोप लागेकाले मार्ग प्रशस्त गर्नुपर्ने माग गरे। अहिले सदनभित्र र सदन बाहिर उपसभामुखको कुरा उठिरहेको छ, नैतिकताको कुरा उठिरहेको छ। पदीय मर्यादाको कुरा उठेको छ। मानव तस्करी गरेको कुरा उठेको छ। उनले भने, उपसभामुख जस्तो व्यक्तिको बारेमा सदनभित्र र सदन बाहिर प्रश्न उठ्दा उपसभामुखले मार्ग प्रशस्त गर्न वा राजीनामा दिन जोडदार माग गर्न चाहन्छु। एमालेकै सांसद गोकुल बास्कोटाले पनि उपसभामुख रानाले राजीनामा दिनु उपयुक्त हुने बताए। उनले उपसभामुखसँग नैतिकता भए पदबाट मार्गप्रशस्त भए के बिग्रन्छ भन्दै प्रश्न गरे। उनले निर्दोष भए नैतिकता उच्च रहने बताए। उनले आफूलाई पनि प्रश्न उठ्दा राजीनामा दिएको स्मरण गराए। उनले प्रश्न उठ्दा लोकतन्त्रमाथि चिरहरण नहुने दाबी गरे। सांसद हेमराज राईले उपभामुखको विषयमा सत्यतथ्य सदनमा जानकारी गराउनुपर्ने माग गरे। उनले भने, उपसभामुखको सन्दर्भमा उठेको विषय सदनमा पहिले चलेको विषय हो। यो विषय के कस्तो हो। उपभामुखले सत्य तथ्य सदनमा जानकारी गराउनुपर्छ। बचाउमा माओवादी केन्द्र र रास्वपा रास्वपाका प्रमुख सचेतक सन्तोष परियारले उपसभामुख इन्दिरा रानामगरमाथि महाअभियोग लगाउन लागेको आशंका गरेका थिए। सम्मानित पदलाई सबैधानिक परिषद्मा आफ्नो बहुमत पुग्दैन भन्ने नाममा लोकतन्त्रका लागि लडेका आफूलाई मसिया भन्ने राजनीतिक पार्टीहरू गुपचुपमा उपसभामुखलाई हटाउने जुन कर्म गर्दै हुनुहुन्छ, उनले भने, रास्वपाले एउटा राजनीतिक मुद्दाले गुमाउँला, देशले उपसभामुख पद गुमाउँला तर लोकतन्त्रका लागि रास्वपा जनताको पक्षमा लड्ने छ। माओवादी केन्द्रका सांसद देवेन्द्र पौडेलले उपसभामुख रानामगर पदबाट हटाउने प्रयास भए प्रतिवाद गर्ने उनको चेतावनी छ। भिसाको विषय सदनसँग सम्बन्धित नरहेको उनले भनाइ थियो। उनले भने, उपसभामुखज्यूले भिसा प्राप्त गर्ने यो सदनको कुनै पनि सदस्यको स्वीकृति लिएर होइन। योभन्दा पहिला गएकाहरूले केके गर्नुभयो ? त्यो पनि हिसाबकिताब लिएर अगाडि बढ्नको निम्ति म अनुरोध गर्न चाहन्छु, उनले भने। उनले उपसभामुख रानालाई ढाडस दिँदै नैतिकताको प्रश्न उठाइएको भनेर हतोत्साहित नहुन आग्रह गरे । माओवादी केन्द्रका प्रमुख सचेतक हितराज पाण्डेले उपसभामुख रानालाई संसद्लाई हटाउन लागिएको भन्ने विषय मिडियामा आएको भन्दै स्पष्ट पार्नुपर्ने माग गरे। उनले भने, उपसभामुखबाट हटाउने कुरा मिडियामा आएको हेरियो। यो सत्य हो भने यसको हाम्रो दल तीव्र प्रतिवाद गर्दछ। यसको विरोध गर्दछ। यस विषयमा स्पष्ट पार्न उपसभामुखलाई आग्रह गर्न चाहन्छु। कसरी हुन्छन् उपसभामुख पद मुक्त ? प्रतिनिधिसभा नियमावलीको परिच्छेद २३ सभामुख वा उपसभामुखले पद अनुकूल आचरण नगरेको भन्ने प्रस्ताव २१०सभामुख वा उपसभामुखले पद अनुकूल आचरण नगरेको भन्ने प्रस्तावः (१) कुनै सदस्यलाई सभामुख वा उपसभामुखले आफ्नो पद अनुकूल आचरण गरेको छैन भन्ने लागेमा प्रतिनिधिसभाका तत्काल कायम रहेको सम्पूर्ण सदस्य संख्याको एक चौथाइ सदस्यको समर्थन प्राप्त गरी नेपालको संविधानको धारा ९१ को उपधारा (६) को खण्ड (ग) बमोजिमको प्रस्ताव पेस गर्ने सूचना महासचिव वा निजको अनुपस्थितिमा सचिवलाई दिनुपर्ने छ। (२) उपनियम (१) बमोजिमको प्रस्ताव प्राप्त भएपछि सचिवले सो प्रस्ताव सभामुखको विरुद्ध भए उपसभामुख समक्ष, उपसभामुखको विरुद्ध भए सभामुख समक्ष र सभामुख तथा उपसभामुख दुवैउपर एकै साथ प्राप्त भएमा संविधानको धारा ९१ को उपधारा (५) बमोजिमको ज्येष्ठ सदस्य समक्ष पेस गर्ने छ। त्यस्तो प्रस्ताव दर्ता भएको मितिले सात दिनभित्र बैठकमा छलफल हुने गरी दिन र समय तोकिनेछ। (३) उपनियम (१) बमोजिमको प्रस्तावमाथि बैठकमा छलफल हुने दिनको कम्तीमा एक दिन अगावै सो प्रस्तावको प्रति सबै सदस्यलाई वितरण गरिनेछ। २१२ प्रस्तावउपर छलफल र निर्णयः (१) छलफलको लागि तोकिएको दिन र समयमा प्रस्तावक सदस्यले सभाको अध्यक्षता गर्ने व्यक्तिबाट आफ्नो नाम बोलाइएपछि प्रस्ताव पेस गर्ने छ र निजले चाहेमा प्रस्ताव पेश गर्नु अघि वक्तव्य दिन सक्नेछ। आरोप लागेको पदाधिकारीले समेत छलफलमा भाग लिन र मत दिन पाउनेछ। (२) उपनियम (१) बमोजिम प्रस्ताव प्रस्तुत भएपछि सभाको अध्यक्षता गर्ने व्यक्तिले छलफल हुने समयावधि निर्धारण गर्नेछ र सो समयावधि सकिएपछि पद अनुकूल आचरण नगरेको आरोप लागेको सभामुख वा उपसभामुखले आपूमाथि लगाइएको आरोपको सफाइ सम्बन्धमा वक्तव्य दिनेछ। त्यसरी सफाइसम्बन्धी वक्तव्य दिएपछि प्रस्तावक सदस्यले चाहेमा आपूले पेश गरेको प्रस्ताव सभाको अनुमति लिई फिर्ता लिन सक्नेछ। प्रस्तावक सदस्यले प्रस्ताव फिर्ता लिन नचाहेमा उक्त प्रस्तावलाई निर्णयार्थ प्रस्तुत गरिनेछ। (३) उपनियम (२) को प्रयोजनको लागि सभाको निर्णय सदस्यको दस्तखतसहितको मत विभाजनद्वारा हुनेछ। (४) नियम २१० बमोजिमको प्रस्ताव सभाको तत्काल कायम रहेको सम्पूर्ण सदस्य सङ्ख्याको दुईतिहाइ बहुमतबाट पारित भएमा सम्बन्धित सभामुख वा उपसभामुख पदमुक्त हुनेछ।"
"कांग्रेस पदाधिकारी बैठक जारी, उपसभापति गुरुङ र उपसभामुख रानाको विषयमा छलफल केन्द्रित","काठमाडौं : नेपाली कांग्रेसको पदाधिकारी र पार्टीका शीर्ष नेताको बैठक जारी रहेको छ। सभापति शेरबहादुर देउवा निवास बूढानीलकण्ठमा बसेको बैठकमा समसामयिक राजनीति,पार्टी उपसभापति धनराज गुरुङ र उपसभामुख इन्दिरा रानामाथि उठेका विषयमाथि छलफल केन्द्रीत रहेको एक पदाधिकारीले जानकारी दिए। हालै कांग्रेस उपसभापति धनराज गुरुङको नाम सहकारी ठगीमा जोडिएको छ। ललितपुरको महालक्ष्मीस्थानमा रहेको मितेरी बचत तथा सहकारी संस्थाका अध्यक्ष कुम्भराज गुरूङले सहकारीको बचत दुरूपयोगको छानबिन गर्न गठित छानबिन समितिमा धनराज गुरूङ र उनकी श्रीमती ज्योति गुरूङ सगोलमा रहँदाका बखत रकम दुरूपयोग भएको बयान दिएका छन्। यता संसदीय छानबिन समितिकै सदस्य माओवादी केन्द्रका नेता लेखनाथ दाहालले कांग्रेस उपसभापति गुरुङको सहकारी सम्बन्धबिच्छेद भएको टिप्पणी गरेका छन्। मंगलबार संसद भवन नयाँ बानेश्वरमा सञ्चारकर्मीसंग कुरा गर्दै दाहालले १४ करोड पचाउनका लागि मात्रै गुरुङले कानूनी रुपमा सम्बन्धबिच्छेद गरेको आरोप लगाए। दाहालले सहकारी ठगी प्रकरणमा गुरुङको संलग्नता देखिएकाले अनुसन्धान हुनुपर्ने बताए। काग्रेसका महामन्त्री गगन थापाले सहकारी प्रकरणमा कांग्रेस उपसभापति गुरुङमाथि निष्पक्ष छानबिन हुनुपर्ने माग गरेका छन्। मंगलबार महामन्त्री थापाले कांग्रेसका कुनै नेतामाथि कुरा उठिसकेपछि छानबिन हुनुपर्ने पार्टीको नीति रहेको भन्दै उपसभापति गुरुङका विषयमा पनि निष्पक्ष छानविन हुनुपर्ने बताएका थिए। यसैगरी पद अनुकूल आचरण नगरेको भन्दै सत्तासीन कांग्रेसएमालेले उपसभामुख इन्दिरा रानामगरलाई पद छाड्न दबाब दिएका छन्। कांग्रेस र एमालेका सांसदहरूले प्रतिनिधिसभाको बैठकमै रानामगरलाई पदबाट राजीनामा दिएर मार्गप्रसस्त गर्न आग्रह गरेका छन्। राजीनामा नदिए पद अनुकूलको आचरण नगरेको प्रस्ताव संसद्बाट पारित गरेर बर्खास्त गर्ने सत्तापक्षको तयारी रहेको नेताहरू बताउँछन्।प्रतिनिधिसभा नियमावलीअनुसार संसद्का एकचौथाइ सदस्यले सभामुख वा उपसभामुखले पद अनुकूल आचरण नगरेको प्रस्ताव दर्ता गर्न सक्ने व्यवस्था छ। नियमावलीको नियम २१० अनुसार त्यस्तो प्रस्ताव दर्ता भएको ७ दिनभित्र संसद्मा छलफल गरी निर्णय लिनुपर्ने छ। यस्तै नियमावलीको नियम २१२ मा दुईतिहाइबाट उक्त प्रस्ताव पारित भए सभामुखउपसभामुख पदबाट स्वतः निलम्बन हुने व्यवस्था छ।"
मिस युनिभर्स नेपालको ग्रान्ड फिनाले आज,"काठमाडौं : विश्व प्रतिष्ठित सौन्दर्य प्रतियोगिता मिस युनिभर्सको नेपाली संस्करण मिस युनिभर्स नेपाल २०२४ को ग्रान्ड फिनाले आज ललितपुरको गोदावरी कन्भेन्सन हलमा हुँदैछ। फिनालेका लागि सम्पूर्ण तयारी पूरा भइसकेको आयोजक ग्लोबल ग्ल्यामर भेन्चरले जनाएको छ। ग्रान्ड फिनालेमा विजेता हुने एक जनाले २५ हजार अमेरिकी डलरबराबरको ताज दाबी गर्नुको साथै आगामी नोभेम्बरमा मेक्सिकोमा हुने मिस युनिभर्स २०२४ मा नेपालको प्रतिनिधित्व गर्ने अवसर पाउने छिन्। यस वर्षको मिस युनिभर्स नेपाल प्रतियोगितामा बोल्न तथा सुन्न नसक्ने प्रतियोगीको साथै विवाहित, गैरआवासीय नेपाली ९एनआरएन०लगायत डाक्टर, इन्जिनियर र पाइलट तथा विभिन्न पेसाकर्मीको सहभागिताले झनै विशेष बनाएको छ। महिनौंको उत्कृष्ट तालिम र परामर्शपछि २२ प्रतियोगी मिस युनिभर्सको ताजका लागि अन्तिम प्रतिस्पर्धा गर्न तत्पर रहेका छन्। मिस युनिभर्स नेपाल २०२४ को ग्रान्ड फिनाले एपीवान टेलिभिजनबाट साँझ ६ बजेदेखि प्रत्यक्ष प्रसारण हुने आयोजकले जनाएका छन्।"
"प्रतिनिधिसभा बैठक बस्दै, प्रधानमन्त्री ओलीले राष्ट्रिय सूचना आयोगको वार्षिक प्रतिवेदन पेश गर्ने","काठमाडौं : संघीय संसदअन्तर्गतको प्रतिनिधिसभा बैठक बस्दैछ। बैठकमा सभामुख देवराज घिमिरेले प्रधानमन्त्री तथा मन्त्रिपरिषदको कार्यालयबाट प्राप्त कार्यभार थपसम्बन्धी पत्रको व्यहोरा पढेर सुनाउने कार्यसूची छ। बैठकमा प्रधानमन्त्री केपी शर्मा ओलीले 'राष्ट्रिय सूचना आयोगको वार्षिक प्रतिवेदन आर्थिक वर्ष २०७९०८०'पेश गर्ने कार्यसूचीमा उल्लेख छ। यसैगरी बैठकमा कानुन,न्याय तथा संसदीय मामिला मन्त्री अजय चौरसियाले कानुन, न्याय तथा मानव अधिकार समितिको प्रतिवेदनसहितको राष्ट्रिय सभामा उत्पत्ति भएको विधायन सम्बन्धी विधेयक,२०८० माथि छलफल गरियोस् भनी प्रस्ताव प्रस्तुत गर्नेछन्। मन्त्री चौरसियाले विधायनसम्बन्धी विधेयक २०८१ लाई पारित गरियोस् भनी प्रस्ताव प्रस्तुत गर्ने कार्यसूची रहेको छ।"
प्री ओपन सेसनमा नेप्से परिसूचक ३ अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से परिसूचक ३३५ अंकले बढेर २६३६२९ विन्दुमा पुगेको छ। यो समयमा ४८ वटा स्क्रिप्सको २ हजार ६६३ कित्ता सेयर १६ लाख ५१ हजार ४३० रुपैयाँमा खरिदबिक्री भए। प्री ओपन सेसनमा कारोबारमा आएकामध्ये २४ वटा स्टक्सको मूल्य बढ्दा १५ वटाको घट्यो। ८ वटा स्टक्सको मूल्य भने यो समयमा स्थिर रह्यो।
अहिले मुलुक माओवादीकै एजेण्डामा चलिरहेको छ : प्रचण्ड,"महोत्तरी : नेकपा माओवादी केन्द्रका अध्यक्ष पुष्पकमल दाहाल प्रचण्डले आफ्नो पार्टीप्रति देशैभरि आकर्षण बढ्न थालेको बताएका छन्। महोत्तरी रामगोपालपुरमा विभिन्न पार्टी परित्याग गरी माओवादी केन्द्रमा प्रवेश गर्ने नेता कार्यकर्ताहरूलाई स्वागत गर्दै उनले पार्टीले लिएको एजेण्डा र त्यसकै आधारमा पार्टी नेतृत्वको सरकारले गरेका कामका कारण पार्टीप्रति आकर्षण देखिएको बताएका हुन्। पहिचानका पक्षमा लड्ने पार्टीको रुपमा माओवादी केन्द्र स्थापित भएकै छ, थप सुशासन, सामाजिक न्याय र समृद्धिका लागि हाम्रो पार्टीले अघि सारेको सुस्पष्ट एजेण्डाका कारण अहिले देशैभरि फेरि एकपटक माओवादी केन्द्रप्रति आकर्षणको लहर पैदा भएको छ,'उनले भने,त्यसैको सानो प्रमाणको रुपमा यो पार्टी प्रवेश कार्यक्रमलाई मैले लिएको छु । राजनीतिक हिसाबले अहिले मुलुक माओवादीकै एजेण्डामा चलिरहेको र आफ्नो पार्टी सरकारमा जाँदा हरेकपटक नयाँनयाँ काम गरेकाले अन्य पार्टीभन्दा माओवादी केन्द्र नै अब्बल रहेको उनले बताए।जनयुद्ध र जनआन्दोलनको जगमा भएको राजनीतिक परिवर्तन,संविधासभाको निर्वाचन, गणतन्त्र घोषणा, संविधान निर्माण, संविधानमार्फत संघीयता, समानुपातिक र समावेशी प्रतिनिधित्वको व्यवस्थालगायत सबै आजका एजेण्डा माओवादीले नै अघि सारेका एजेण्डा हुन्,'अध्यक्ष प्रचण्डले भने, हामी जतिपटक सरकारमा गएका छौं, नयाँ नयाँ काम गरेका छौं । जनतासँग जोडिएको पूर्वाधार निर्माणका हिसाबले पनि मध्यपहाडी लोकमार्गको थालनीदेखि लोडसेडिङमुक्त नेपाल, गाउँगाउँमा सूचना सञ्चारको विकासहुँदै पछिल्लो समय सुशासन र सामाजिक न्यायका पक्षमा चालेका कदम ऐतिहासिक रहेको उनले स्पष्ट गरे। भ्रष्टाचारका फाइल खोलेर कारवाही प्रक्रिया थाल्नेदेखि मधेशलगायत देशैभरिको ठूलो समस्याको रुपमा रहेको मिटरब्याजको समस्या समाधान र लाखौं नागरिकताविहीन युवालाई नागरिकताका लागि कानुनी व्यवस्थालगायतका काम ऐतिहासिक उपलब्धि भएको उनले बताए। यी एजेण्डा र उपलब्धिसहित अब पार्टीलाई बलियो बनाउँदै देशब्यापी ध्रुवीकरणको दिशामा अघि बढ्ने पनि अध्यक्ष प्रचण्डले स्पष्ट गरे । सो क्रममा उनले पार्टी प्रवेश गरेका नेता कार्यकर्ताहरूका लागि ठीक ढंगले समयमै सांगठनिक व्यवस्थापन गर्न प्रदेश इञ्चार्जलगायत स्थानीय नेताहरुलाई निर्देशन दिए।"
खोला किनारवासीलाई न्याय देऊ,"न्याय भनेको कानुन होइन भनिन्छ। त्यसैले न्यायालयले कानुनमात्रै नहेरी न्याय हेर्छ भन्ने मान्यता राखिन्छ। सर्वाेच्च अदालतले गरेको एउटा फैसलाले भने त्यस्तो मान्यता राखेन। न कानुन हेर्यो न त न्याय। काठमाडौंका नदी किनारमा सरकारले लगाएको २० मिटरको मापदण्डमा थप २० मिटरभित्र संरचना निर्माण गर्न नदिनू भन्ने फैसला जो अदालले गरेको छ, त्यो कार्यान्वयन हुने हो भने ठूलो संख्याका नागरिकको उठिबास लाग्छ। अझ कुरोको चुरो बुझ्दै नबुझी काठमाडौंका मेयर बालेन साहले फैसला कार्यान्वयनका लागि सूचना नै जारी गरे। स्वयं उपमेयर सुनिता डंगोल र वडाध्यक्षहरूसँग पनि सूचना निकाल्नुअघि सल्लाह गरेनन्। एक्लै हिँड्ने र भत्काउने काममा अघि सर्ने उनको आदत फेरि दोहोरियो। सरकारले २०६५ सालमा काठमाडौंका नदीहरूको मापदण्ड तोकेको थियो। बागमती, विष्णुमती र मनहरामा २० मिटर, धोबीखोलामा ९ मिटर, नक्खुमा १२ मिटर, बल्खु, कर्मनासा, कोड्कु, साङ्ले र महादेव खोलामा १० मिटर सीमा भनिएको थियो। तर सर्वाेच्च अदालतले पुस ३ मा गरेको त्यसैसँग सम्बन्धित फैसलाको यसै साता आएको पूर्णपाठमा भने थप २० मिटर भनेर आयो। न्यायाधीशद्वय आनन्दमोहन भट्टराई र विनोद शर्माको इजलासको फैसलालाई आधार मानेर मेयर बालेनले सूचना जारी गरेपछि सिंगो उपत्यकावासीमा आतंक फैलियो। बालेनले भनेजस्तै गरी फैसला कार्यान्वयन गर्ने हो भने भनिन्छ ८० हजार घरपरिवारको उठिबास हुन्छ। आखिर खोला किनारका बासिन्दाको थुप्रैको जमिन पुख्र्याैली पनि छ, र थुप्रैले सरकारले बनाएको मापदण्डअनुसारै घरजग्गा किनेका हुन्। खासमा अदालतको फैसलामै गम्भीर त्रुटि भएको छ। न्यायालयले कानुन र प्रमाणलाई आधार मान्छ। नदी किनारका लागि सरकारले तोकेको मापदण्ड नै कानुन हो। त्यसलाई आधार मान्दा सर्वाेच्चसँग थप २० मिटर भनेर फैसला गर्ने आधार नहुनुपर्छ। हुँदैन नै। तर थप सक्रियतापूर्वक न्यायालयबाट गरिएको न्याय जनताका लागि चाहिँ अन्याय भएको छ। सरकारले उक्त फैसलामा पुनरावलोकन गर्ने भनेको छ। र, पक्कै पनि न्यायालयबाट भएको त्रुटिमा सुधार हुन्छ। नागरिकको जिउधन र सम्पत्तिको रक्षा गर्ने दायित्व सरकारको हो। तसर्थ सरकारले न्यायालयको दैलो ढकढक्याउँदै जनताका लागि फैसला पुनरावलोकनमा जानु नै उत्तम उपाय हो। बालेनका जसरी बहुलठ्ठीपना कुनै पनि सरकारले देखाउनु हुँदैन।"

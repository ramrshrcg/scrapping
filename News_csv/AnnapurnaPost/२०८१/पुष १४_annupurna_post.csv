शीर्षक,विवरण
रामेछापमा टिपरबाट खसेर एक जनाको मृत्यु,काठमाडौं : रामेछापको सुकाजोरबाट सालुतर्फ बालुवा लिएर जाँदै गरेको टिपरबाट खसेर एक जनाको मृत्यु भएको छ। आज दिउँसो साढे १ बजेतिर बालुवा लिएर जाँदै गरेको प्रदेश नम्बर ३ ०१ ००३ क ५७६४ नम्बरको टिफरको ढालाबाट लडेर घाइते भएका मन्थली नगरपालिका४ सालु अर्चलेका ५२ वर्षीय नारायण बस्नेतको मृत्यु भएको जिल्ला प्रहरी कार्यालय रामेछापले जनाएको छ। प्रहरीका अनुसार घाइते बस्नेतलाई उपचारका लागि तामाकोशी अस्पताल मन्थली रामेछाप ल्याएको थियो। उपचारको क्रममा अस्पतालले उनलाई मृत घोषणा गरेको हो। टिपर र टिपर चालक सुनारपानी कुमार कार्कीलाई नियन्त्रणमा लिइएको जिल्ला प्रहरी कार्यालय रामेछापले जनाएको छ।
अन्तर्राष्ट्रिय रूपमा उत्कृष्ट प्राणी उद्यान बनाउने काम तीव्र रूपमा अघि बढेको छ : वनमन्त्री,"काठमाडौं : वन तथा वातावरण मन्त्री ऐनबहादुर शाही ठकुरीले अन्तर्राष्ट्रिय रूपमा उत्कृष्ट प्राणी उद्यान बनाउने काम तीव्र रूपमा भइरहेको बताएका छन्। राष्ट्रिय प्रकृति संरक्षण कोषले सदर चिडियाखाना व्यवस्थापनको २९औँ वार्षिकोत्सवका अवसरमा आइतबार ललितपुरमा आयोजना गरेको कार्यक्रममा मन्त्री ठकुरीले चिडियाखानालाई विकास र विस्तार गर्दै अन्तर्राष्ट्रिय रूपमा उत्कृष्ट प्राणी उद्यान बनाउन भक्तपुरको सूर्यविनायकमा काम भइरहेको बताएका हुन्। राष्ट्रिय प्रकृति संरक्षण कोषका अध्यक्ष समेत रहेका ठकुरीले नेपाललाई प्रकृतिमय र सम्भावनाको केन्द्रका रूपमा विकास गर्दै वनलाई सम्भावना र समृद्धिसँग जोडेर अगाडि बढाउनुपर्नेमा जोड दिए। सदर चिडियाखानाको व्यवस्थापन कोषले गर्ने गरी निर्णय भएको भन्दै सोको कार्यान्वयन प्रयोजनका लागि सम्झौता भइसकेको उनले बताए। मन्त्री ठकुरीले चिडियाखानाले वन्यजन्तुको उद्धार, उपचार र पुनः स्थापनामा निर्वाह गरेको भूमिकाको प्रशंसा समेत गरे। प्रकृतिको संरक्षण गर्दै जलवायु परिवर्तनको असरको न्यूनीकरण गर्ने जिम्मेवारी सबैको भएको उनको भनाइ छ। १९८९ सालमा तत्कालीन प्रधानमन्त्री जुद्ध शम्शेर जङ्गबहादुर राणाले स्थापना गरेको सदर चिडियाखानाको व्यवस्थापन राष्ट्रिय प्रकृति संरक्षण कोषलाई ६० वर्षका लागि हस्तान्तरण गर्ने भनी २०५२ पुस १४ गतेको मन्त्रिपरिषदबाट निर्णय भएको थियो। सोही निर्णय भएको दिनलाई कोषले चिडियाखानाको वार्षिकोत्सवका रूपमा मनाउँदै आएको छ।"
राष्ट्रिय किताबखानाका शाखा अधिकृत तीन लाख घुससहित पक्राउ,काठमाडौं : अख्तियार दुरुपयोग अनुसन्धान आयोगले राष्ट्रिय किताबखाना तहाचलका शाखा अधिकृतलाई पक्राउ गरेको छ। आयोगको टोलीले ४५ वर्षीय अधिकृत धनेश्वर प्रसाईलाई तीन लाख रुपैयाँ घुससहित पक्राउ गरेको हो। आइतबार प्रसाईको कार्यकक्षमै पुगेर आयोगको टोलीले सेवाग्राहीबाट लिइसकेको रकमसहित उनलाई नियन्त्रणमा लिएको प्रवक्ता नरहरि घिमिरेले बताए। प्रवक्ता घिमिरेले उनीविरुद्ध थप अनुसन्धान भइरहेको जानकारी दिए। घिमिरेका अनुसार पेन्सनपट्टा बनाइदिने प्रयोजनार्थ सेवाग्राहीसँग घुसरिसवत माग गरिरहेको सूचना तथा निवेदनका आधारमा टोली प्रसाईको कार्यकक्षमा पुगेको थियो।
अस्पताल पुगेर प्रचण्डले लिए वैद्यको स्वास्थ्य अवस्थाबारे जानकारी,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले त्रिवि शिक्षण अस्पताल महाराजगन्जमा उपचाररत क्रान्तिकारी कम्युनिस्ट पार्टीका महासचिव मोहन वैद्य किरणको स्वास्थ्य अवस्थाबारे जानकारी लिएका छन्। उनको सुरेश वाग्ले क्यान्सर सेन्टर भवनमा रहेको नयाँ आइसीयुमा उपचार भइरहेको छ। अध्यक्ष प्रचण्ड अहिले साँझ अस्पताल पुगेर किरणको स्वास्थ्य अवस्थाको जानकारी लिँदै परिवारसित पनि भेट गरेका थिए। सो क्रममा उपचारमा संलग्न चिकित्सकहरूले उनको छातीमा संक्रमण र दमको समस्या रहेकाले अझै केही समय उपयुक्त वातावरणमा आराम गर्नुपर्ने बताएका थिए। सो क्रममा महासचिव किरणले क्याबिनको भन्दा आइसीयुमा सारेपछि केही सहजता महसुस भएको अध्यक्ष प्रचण्डलाई जानकारी गराए। अध्यक्ष प्रचण्डले किरणको स्वास्थ्यमा सुधार पाएको उल्लेख गर्दै थप स्वास्थ्य लाभको कामना गरे। सो क्रममा दुवै जना भावुक पनि भएका थिए। अध्यक्ष प्रचण्ड र महासचिव किरणबीच २०३८ देखि २०६८ सम्म निकै घनिष्ठ सम्बन्ध रहेको थियो। पार्टी विभाजनपछि फरक पार्टीको नेतृत्वमा रहे पनि उनीहरूले एकले अर्कालाई निकै आदरभावका साथ सम्मान गर्दै आएका छन्।
"ओलम्पिक कमिटीमा देखिएको विवाद उचित होइन, अदालतको आदेश मान्नुपर्छ : देउवा",उनले खेलकुदको क्षेत्रमा भएको बजेट न्यून रहेकाले यसलाई बढाउनका लागि पार्टीले पनि पहल गर्नुपर्ने धारणा राखे। काठमाडौं : नेपाली कांग्रेसका सभापति शेरबहादुर देउवाले नेपालको खेलकुद क्षेत्रको विकासमा पार्टीले ध्यान दिने बताएका छन्। नेपाल लोकतान्त्रिक खेलकुद संघले आइतबार काठमाडौंमा आयोजना गरेको कार्यक्रममा देउवाले खेलकुद जगतलाई कांग्रेसले महत्वका साथ हेरेको बताएका हुन्। उनले हरेक युवाहरूलाई खेल क्षेत्रमा जोड्न सके खेलको पनि विकास हुने धारणा राखे। देउवाले विभिन्न रनिङ शिल्डलाई पनि प्रभावकारी ढंगले निरन्तरता दिनुपर्नेमा जोड दिए। ओलम्पिक कमिटीमा देखिएको विवाद उचित नभएको भन्दै उनले अदालतको आदेश सबैले मान्नुपर्ने जिकिर गरे। कार्यक्रममा संघको महाधिवेशन केन्द्रीय निर्देशन समिति संयोजक एवं कांग्रेस सांसद मोहन बहादुर बस्नेतले देशलाई चिनाउनका लागि खेलकुदको धेरै योगदान रहेपनि खेल क्षेत्रको उचित विकास हुन नसकेको बताए। उनले खेलकुदको क्षेत्रमा भएको बजेट न्यून रहेकाले यसलाई बढाउनका लागि पार्टीले पनि पहल गर्नुपर्ने धारणा राखे।
ग्लोबल आइएमई बैंकद्वारा विद्यार्थी लक्षित वित्तीय साक्षरता कार्यक्रम,"ग्लोबल आइएमई बैंक लिमिटेडले आफ्नो १८औँ वार्षिकोत्सवको अवसरमा बैंकको संस्थागत सामाजिक उत्तरदायित्व अन्तर्गत देशका विभिन्न विद्यालयमा वित्तीय साक्षरता सम्बन्धी कार्यक्रम सञ्चालन गर्ने भएको छ। बैंक पौष १८ गते विहिबारदेखी आफ्नो स्थापनाको १८ औं वर्ष पुरा गरी १९ औं वर्षमा प्रवेश गर्दैछ। १८औं वार्षिकत्सवको अवसरमा बैंकले प्रत्येक प्रदेशको विभिन्न शैक्षिक संस्थामा अध्ययनरत विद्यार्थीहरूलाई वित्तीय साक्षरता सम्बन्धी सचेतना कार्यक्रम सञ्चालन गर्दैछ। उक्त सचेतना कार्यक्रममा बैंकले आधारभूत बैंकिङ सेवा, डिजिटलनविनतम बैंकिङ सेवाहरू, बैंकिङ विवरण सुरक्षित राख्ने उपायहरू लगायत विभिन्न बैंकिङ शिक्षाको बारेमा जानकारी प्रदान गर्नेछ। बैंकले संस्थागत सामाजिक उत्तरदायित्व अन्तर्गत यस्ता किसिमका विभिन्न सामाजिक कार्यक्रमहरूलाई निरन्तरता दिँदै आएको छ। बैंकले संस्थागत सामाजिक उत्तरदायित्वलाई मध्यनजर गरी यस्ता समाजपयोगी कार्यहरूमार्फत आम जनमानसलाई प्रत्यक्षरुपमा लावान्भित गर्दै आएको छ। ग्लोबल आइएमई बैंक ग्लोबल फाइनान्सको बेष्ट बैंक अवार्ड २०२४ तथा युरो मनी अर्वाड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकको रूपमा सम्मानित बैंक हो। साथै, ग्लोबल आइएमई बैंक विभिन्न राष्ट्रिय तथा अन्तर्राष्ट्रिय संघसंस्थाहरूबाट फरकफरक विधामा सम्मानित भएको छ। ग्लोबल आइएमई बैंक मुलुकको सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३८४ एटिएम, २३७ शाखा रहित बैंकिङ सेवा, ६८ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढि सेवा केन्द्रबाट आफ्ना ग्राहकलाई उत्कृष्ट सेवा प्रदान गर्दै आइरहेको छ। बैंकले नेपाली नागरिकहरूलाई बैंकिङ सेवाहरू प्रदान गर्नुका अतिरिक्त विश्वका विभिन्न देशहरूबाट रेमिट्यान्स सेवा पनि दिँदै आएको छ। बैंकले संयुक्त राज्य अमेरिका, संयुक्त अधिराज्य, क्यानडा, अस्ट्रेलिया, मलेसिया, दक्षिण कोरिया, जापान, साउदी अरब, कतार, यूएई, बहराइन, कुवेत, भारत, जोर्डन लगायत अन्य देशहरूबाट रेमिट्यान्स भित्र्याउने काम गर्दै आएको छ।"
म्याग्दीका सबै पालिकामा माओवादी केन्द्रको नेतृत्व चयन,"बेनी : नेकपा (माओवादी) केन्द्रले म्याग्दीको सबै स्थानीय तहमा तेस्रो पालिका सम्मेलन मार्फत नेतृत्व चयन गरेको छ। दुई वटा स्थानीय तहको अध्यक्ष दोहोरिएका छन भने चार वटा पालिका कमिटिको नेतृत्व परिवर्तन भएको हो। छ वटै स्थानीय तहमा सर्वसम्मत नेतृत्व चयन गर्दै पालिका सम्मेलन सम्पन्न भएको नेकपा (माओवादी केन्द्र) म्याग्दीका इन्चार्ज तथा केन्द्रीय सदस्य गोविन्द पौडेलले जानकारी दिए। सर्वसम्मत नेतृत्व चयन गरेर पार्टी एकतावद्ध रहेको सन्देश दिएका छौ, उनले भने, ४५ मध्य १६ वटा बाहेकका वडामा पनि सम्मेलन मार्फत नयाँ कमिटी निर्वाचित भएको छ। धवलागिरिका सात, मालिकाका, मङ्गला, रघुगङ्गा र अन्नपूर्णका दुईदुई र बेनीको एक वटा वडामा पनि सम्मेलनको तयारी गरेको इञ्चार्ज पौडेलले बताए। धवलागिरीमा रिमप्रकाश थापाको अध्यक्षतामा ४५ सदस्यीय, मालिकामा अनुप गौचनको अध्यक्षतामा ५५ सदस्यीय, मङ्गलामा कुलबहादुर पुनको अध्यक्षतामा ४५ सदस्यीय, बेनी नगरपालिकामा नगेन्द्र केसीको अध्यक्षतामा ५५ सदस्यीय, रघुगङ्गामा भविन्द्र शेरपुञ्जाको अध्यक्षतामा ४१ सदस्यीय र अन्नपूर्णमा पूर्णबहादुर पाइजाको अध्यक्षतामा ४५ सदस्यीय पालिका कमिटी चयन भएको छ। केन्द्रीय कार्यक्रम अनुसार पालिका र वडा तहमा सम्मेलनसँगै पार्टीको नीति, कार्यक्रम र समसामयिक राजनीतिक परिस्थिति, माओवादी नेतृत्वको सरकारले गरेका रचनात्मक कामको प्रचारप्रसार, स्थानीय समस्या तथा आवश्यकताको पहिचान गर्न प्रशिक्षण तथा सरकारलाई सजग बनाउन खबरदारी सभा समेत गरिएको थियो। सम्मेलनका लागि धवलागिरीमा प्रदेश सदस्य लालु किसान, मालिकामा प्रदेश सांसद तथा पूर्वमन्त्री रेशम बहादुर जुग्जाली (सुविन), मङ्गलामा प्रदेश सहसचिव टेकबहादुर विश्वकर्मा, बेनी नगरपालिकामा जिल्ला सचिव कुशल पौडेल, रघुगङ्गामा जिल्ला संयोजक सेरबहादुर केसी र अन्नपूर्णमा प्रदेश सदस्य तथा पूर्व सांसद विनोद केसीलाई जिम्मेवारी तोकिएको थियो। सम्मेलनका क्रममा कार्यकर्ता र जनतासँग पुग्दा विगतको तुलनामा माओवादीप्रति आशा र अपेक्षा बढेको पाइएको जिल्ला संयोजक केसीले बताए। माओवादीका अध्यक्ष प्रचण्ड पछिल्लो कार्यकालमा १८ महिना प्रधानमन्त्री हुँदा सामाजिक न्याय, सुशासन र सम्बृद्धिका पक्षमा गरेका कामबाट नेता कार्यकर्ताको आत्मबल बढेको तथा जनताको माओवादीप्रति विश्वास बढेको हो, उनले भने स्थानीय तह र प्रदेशसभामा निर्वाचित जनप्रतिनिधिहरूले विकास निर्माण र सेवा प्रवाहका साथै नागरिकको समस्या समाधानका लागि गरेका कामले पनि हामीलाई सजिलो भएको छ। यसअघि २०७४ र २०७९ मा कांग्रेस र एमालेसँग तालमेल गरेर चुनाव लडेको माओवादीले आगामी २०८४ को निर्वाचन एक्लै प्रतिस्पर्धा गर्ने घोषणा गरेको छ। पुराना माओवादी घटकहरूबीच एकता, अन्य पार्टीबाट प्रवेश र नयाँ कार्यकर्ता उत्पादन, पार्टी र जनवर्गीय संगठनहरूलाई चलायमान बनाएर आगामी चुनावी परिणाम आफ्नो पक्षमा पार्ने रणनीतिमा माओवादीका नेताहरू लागेका छन्। २०६४ सालको संविधानसभा म्याग्दीको निर्वाचन जितेको माओवादी २०७० को दोस्रो संविधानसभामा तेस्रो बनेको थियो। २०७४ मा समानुपातिकतर्फ चार हजार मत ल्याएको माओवादीले २०७९ को प्रदेश र प्रतिनिधिसभा चुनावमा समानुपातिकतर्फ आठ हजार भन्दा बढी मत ल्याएको थियो। प्रत्यक्षतर्फ चुनावी तालमेल गरे पनि समानुपातिक तर्फको मत बढेकाले माओवादीका नेताहरू उत्साहित देखिन्छन्। माओवादीबाट म्याग्दी १(२) बाट निर्वाचित प्रदेश सांसद रेशम बहादुर जुग्जालीले गण्डकीको भौतिक पूर्वाधार विकास तथा यातायात व्यवस्था मन्त्रालयको नेतृत्व गर्दा र बेनपा४ का डा मिनबहादुर श्रेष्ठ राष्ट्रिय योजना आयोगको उपाध्यक्ष हुँदा भित्रिएका ठूला र रणनीतिक महत्वका विकास आयोजनाका कारण म्याग्दीमा माओवादीका कार्यकर्ताको आत्मबल बढाउन मद्दत पुगेको हो।"
काठमाडौं महानगरविरुद्ध कवाड व्यवसायीको प्रदर्शन,"काठमाडौं : काठमाडौं महानगरपालिकाले व्यवसायबाट विस्थापित गर्न खोजेको भन्दै कवाड व्यवसायीहरूले काठमाडौंमा प्रदर्शन गरेका छन्। महानगरले व्यवसायबाट विस्थापित गराउन अनावश्यक दुःख दिएको भन्दै कवाड व्यवसायी संघर्ष समितिले आइतबार काठमाडौंमा विरोध प्रदर्शन गरेका हुन्। काठमाडौं महानगर प्रहरीहरुले कवाड व्यवासायीलाई दुःख दिएको, हातपात गरेको, कुटपिट गरेको र गाली बेइज्जती गरेको कवाड व्यवसायीहरुको गुनासो छ। अदाललते कवाड नहटाउन आदेश दिएपनि महानगरले त्यसको विपरीत काम गरिरहेकाले महानगरविरुद्ध आन्दोलन गर्नुपरेको संघर्ष समितिले जनाएको छ।"
सामना बैंकिङ पत्रकारिता पुरस्कार अन्नपूर्णकर्मी थापालाई,"काठमाडौं : सामना बैंकिङ पुरस्कार गुठीले यस वर्षको सामना बैंकिङ पत्रकारिता पुरस्कार२०८१ अन्नपूर्ण पोस्टकी वरिष्ठ संवाददाता ममता थापालाई प्रदान गरेको छ। नेपालको बैकिङवित्तीय क्षेत्रमा उच्चकोटीका अनुसन्धनात्मकविश्लेषणात्मक ग्रन्थहरूको लेखन तथा प्रकाशनलाई प्रोत्साहन गरी यस क्षेत्रको विकासमा योगदान गर्ने मुख्य उद्देश्यले स्थापित पुरस्कार अन्नपूर्णकर्मी थापालाई प्रदान गरेको हो। पत्रकारिताको माध्यमबाट बैंकिङवित्तीय क्षेत्रमा योगदान गरेवापत प्रत्येक दुई वर्षमा दिइने पुरस्कार छापामा अन्नपूर्णकर्मी थापा र डिजिटलमा बिजमण्डु डट कमका वरिष्ठ आर्थिक पत्रकार सुदर्शन सापकोटालाई संयुक्त रूपमा प्रदान गरेको हो। यसको पुरस्कार राशी ४० हजार रुपैयाँ रहेको छ। हालसम्म सात जना पत्रकारले यस पुरस्कार पाइसकेका छन्। महिला पत्रकारले भने यो पहिलो पटक पाएका हुन्। गुठीको १६ औं वार्षिक साधारण सभाका अवसरमा स्वास्थ्य तथा जनसंख्यामन्त्री प्रदीप पौडेलले पुरस्कार हस्तान्तरण गरे। २०६२ सालमा स्थापना भएको गुठीले २०७० सालबाट पुरस्कार दिन थालेको हो। गुठीले सामना बैंकिङ पुरस्कार (सातौ) बीएन घर्तीले लेखेको बैंकिङ अनुशासन पुस्तकलाई पुरस्कृत गरिएको छ। उनलाई ७५ हजार रुपैयाँसहित यसवर्षको उत्कृष्ट बैंकिङ पुस्तकमा पुरस्कृत गरिएको हो। गुठीले हालसम्म ९ ग्रन्थका ११ लेखकलाई पुरस्कार प्रदान गरेको छ। यस्तै बैंकिङ छात्रवृत्ति पुरस्कार त्रिविका केन्द्रीय आर्थिक विभागका विद्यार्थी रोहन व्यञ्जनकार,कपिल पौडेल र रोजा प्रधानले प्राप्त गरेका छन्। अर्थविद् डारेवतबहादुर कार्कीले आफ्नो छोरी सामनाको नाममा गुठी स्थापना गरेर बैंकिङ पुरस्कार र बैंकिङ पत्रकारिता पुरस्कार र छात्रवृत्ति प्रदान गर्दै आएका हुन्।"
दक्षिण कोरियामा भएको विमान दुर्घटनामा १७९ जनाको मृत्यु,काठमाडौं : दक्षिण कोरियामा भएको विमान दुर्घटनामा १७९ जनाको मृत्यु भएको पुष्टि भएको छ। दक्षिण कोरियाको समाचार एजेन्सी एनहापका अनुसार १७९ जनाको मृत्यु भएको हो। दुईजनाको भने जीवितै उद्धार गरिएको थियो। आइतबार बैंककबाट आउँदै गरेको जेजु एयरको विमान दक्षिण कोरियाको मुआन अन्तर्राष्ट्रिय विमानस्थलमा अवतरणका क्रममा धावनमार्गबाट चिप्लिएर दुर्घटना भएको थियो। विमानमा चालक दलका ६ सदस्य र १७५ यात्रु गरी जम्मा १८१ जना सवार थिए। विमानमा सवार यात्रुमध्ये १ सय ७३ दक्षिण कोरियाली र २ जना थाई नागरिक थिए। विमानस्थलमा अवतरण गर्ने क्रममा विमानको ल्यान्डिङ गियरमा समस्या देखिएको थियो। जसका कारण विमान ल्यान्डिङ गियर बिना नै अवतरण भएको थियो। पर्खालमा ठोक्किएपछि विमानमा आगो लागेको थियो। दुर्घटना स्थानीय समयअनुसार ९:०७ मा भएको थियो। दुर्घटना भएको जेजु एयरलाइन्सको विमान अमेरिकी कम्पनी बोइङको ७३७८०० नम्बरको विमान हो। विमानले दुई पटक विमानस्थलमा अवतरण गर्ने प्रयास गरेको थियो। पहिलो प्रयासमा पनि ल्यान्डिङ गियर नखुलेपछि विमान अवतरण हुन सकेको थिएन। त्यसपछि विमानले विमानस्थलको परिक्रमा गरेको थियो। दोस्रो पटक पाइलटले ल्यान्डिङ गियर बिना नै विमान अवतरण गरेका थिए। कतिपय मिडिया रिपोर्टहरुमा चरा विमानको पखेटामा ठोकिएको दाबी गरिएको छ।
"एमाले एउटा नदी हो, यसमा सबै खोला मिसिन्छन् : ओली","ओलीले भने, हरेक पुराना रेकर्डहरु ब्रेक गर्नुछ र नयाँ नयाँ कीर्तिमान कायम गर्दै जानुपर्छ। युवाहरूलाई भड्काउने अनेक जालझेलबाट बच्नुपर्छ। काठमाडौं : प्रधानमन्त्री केपी शर्मा ओलीले सुन्दर, शान्त र समृद्ध नेपाल बनाउने आफूहरुको साझा उद्देश्य भएको बताएका छन्। नेकपा (एमाले) केन्द्रीय कार्यालय, च्यासलमा आज आयोजित पार्टी प्रवेश कार्यक्रममा एमालेका अध्यक्ष ओलीले विभिन्न पेसा व्यवसायमा रहेका व्यक्तिहरूको रुचि फरक फरक हुने भए पनि साझा उद्देश्य समृद्ध नेपाल नै भएको बताएका हुन्। एमाले एउटा नदी हो, यसमा सबै खोला मिसिन्छन्। मौरीको सङ्गत लागेर मौरीको पछिपछि लागेमा फूलबारीमा पुगिन्छ। झिँगाको सङ्गत गरेर उसको पछिपछि लागेमा फोहोरको डङ्गुरमा पुगिन्छ। तपाइँहरूको एमालेमा आउने छनोट सही छ। तपाइँहरू नमुना हुनुपर्छ।, एमाले अध्यक्ष ओलीले भने, प्रवेशका माध्यममा पार्टीमा समाहित भएकाहरु सबै मिलेर हामी साझा उद्देश्यका परिवार भएका छौँ। हामीले नेपाल प्रतिभाहरुको देश हो भन्ने कुरा स्थापित गर्नुपर्छ। हरेक पुराना रेकर्डहरु ब्रेक गर्नुछ र नयाँ नयाँ कीर्तिमान कायम गर्दै जानुपर्छ। युवाहरूलाई भड्काउने अनेक जालझेलबाट बच्नुपर्छ। प्रधानमन्त्री ओलीले आफूहरूलाई प्रभाव छोड्पर्ने नभई कामको नतिजा निकाल्नुपर्ने भएकाले साँचो र यथार्थपरक जीवनयापन गर्न आग्रह गरे। कार्यक्रममा अध्यक्ष ओलीले नेपाल जेसिजका निवर्तमान राष्ट्रिय अध्यक्ष रविन पोखरेललगायत युवाहरू एमालेमा प्रवेश गरेको थियो। सो क्रममा मिसेज हेरिटेज इन्टरनेसनलका विजेता बिभा बस्नेत, युवाहरू शिवानी गौतम, गायत्री बिसीलगायत पनि एमालेमा प्रवेश गरेका थिए। पोखरेल र बस्नेतले दूरदर्शी सोच भएका अध्यक्ष ओली नेतृत्वको पार्टीले देश बनाउने सङ्कल्प बोकेकाले यस अभियानमा आफूहरु सारथि बन्ने उद्घोष गरे।"
परराष्ट्रमन्त्री राणाद्वारा भारतीय पूर्वप्रधानमन्त्री सिंहप्रति श्रद्धाञ्जली व्यक्त,काठमाडौं : परराष्ट्रमन्त्री डा आरजु राणा देउवाले भारतका पूर्वप्रधानमन्त्री डा मनमोहन सिंहप्रति श्रद्धाञ्जली अर्पण गर्दै उनको निधनप्रति गहिरो दुःख व्यक्त गरेकी छन्। मन्त्री राणा आज साँझ काठमाडौंस्थित भारतीय राजदूतावासमा पुगी स्वर्गीय सिंहको स्मृतिमा त्यहाँ राखिएको शोक पुस्तिकामा हस्ताक्षर गर्दै नेपाल सरकार र नेपाली जनताका तर्फबाट उनीप्रति श्रद्धाञ्जली अर्पण गरेकी हुन्। मन्त्री राणाले सो शोक पुस्तिकामा भारतका पूर्वप्रधानमन्त्री डा सिंह एक प्रजातन्त्रवादी दूरदर्शी नेता तथा नेपालका सच्चा मित्र हुनुहुन्थ्यो भनेकी छन्। उक्त पुस्तिकामा मन्त्री डा राणाले स्वर्गीय सिंहले नेपालमा लोकतन्त्र र विकासका लागि सधैँ सहयोग गरेको स्मरण गर्दै सो सहयोग र समर्थनका कारण उनी सधैँ नेपाली जनताको स्मृतिमा रहने पनि उल्लेख गरेकी छन्। मन्त्री डा राणाले उनको निधनले नेपालले आफ्ना एक सच्चा मित्र तथा शुभचिन्तक गुमाएको बताएकी छन्। भारतीय पूर्वप्रधानमन्त्री डा सिंहको उपचारका क्रममा गत बिहीबार राति ९२ वर्षको उमेरमा निधन भएको थियो।
क्षेत्रपाललाई रनिङ शिल्डको उपाधि,"नुवाकोट : नुवाकोटको लिखुमा सञ्चालित सातौं राष्ट्रपति रनिङ शिल्ड खेलकुद प्रतियोगिता सम्पन्न भएको छ। सर्वाधिक स्वर्ण पदक जितेर लिखु४ चौघडाको क्षेत्रपाल माविले उपाधि जितेको हो। प्रतियोगितामा क्षेत्रपालले २८ स्वर्णसहित विजेता भएको आयोजक शिक्षा, युवा तथा खेलकुद शाखाले जनाएको छ। तीन दिनसम्म सञ्चालित प्रतियोगितामा ७ स्वर्णसहित नारायणदेवी मावि द्वितीय र ३ स्वर्णसहित ज्योतिकुन्ज एकेडमी तृतीय भएका छन्। प्रतियोगितामा विजेता क्षेत्रपाललाई १५ हजार, द्वितीय भएको नारायणदेवीलाई १० हजार र तृतीय भएको ज्योतीकुन्जलाई ७ हजार रुपैयाँ नगदसहित शिल्ड, मेडल, ट्रफी प्रमाणपत्र सहित लिखु गापाकी उपाध्यक्ष शुभद्रा अधिकारी उप्रेतीले पुरस्कृत गरिन्। प्रतियोगितामा पालिकाका विभिन्न विद्यालयले सहभागिता जनाएका थिए।"
"प्रधानाध्यापकले छात्रालाई यौन दुर्व्यवहार गरेको आरोप, कारबाहीको माग गर्दै विद्यार्थी सडकमा","जलेश्वर : छात्रालाई यौन दुर्व्यवहार गरेको आरोपमा आइतबार दिनभरि नै सदरमुकाम जलेश्वरमा विद्यार्थी आन्दोलित भएका छन्। जलेश्वर नगरपालिका२ स्थित लक्ष्मी चण्डी मुरारका माध्यामिक विद्यालयका प्रधानाध्यापक सञ्जीव झाले सोही विद्यालयमा अध्ययनरत एक छात्रालाई यौन दुर्व्यवहार गरेको भन्दै विद्यार्थीहरू सडकमा टायर बालेर आन्दोलित भएका हुन्। शुक्रबार प्रधानाध्यापक झाले आफ्नो कक्षासँगै अन्य कक्षामा समेत आफूमाथि दुर्व्यवहार गरेको छात्राहरूले बताएपछि आइतबार विद्यालय सुरु हुनसाथ विद्यार्थी आन्दोलित भएका हुन्। आन्दोलित विद्यार्थीले प्रधानाध्यापक झामाथि कारबाही हुनुपर्ने माग राखेका छन्। आरोपित प्रधानाध्यापकको विरोधमा विद्यार्थी सडकमा उत्रिएपछि जिल्ला प्रशासन कार्यालयले घटनाको सम्बन्धमा सुक्ष्म रुपमा अध्ययन गरिरहेको महोत्तरीका प्रमुख जिल्ला अधिकारी लालबाबु कवारीले जानकारी दिए। आन्दोलनमा उत्रिएका विद्यार्थीले आतंकित पार्ने गतिविधि गरेपछि विद्यार्थीहरूलाई नियन्त्रणमा लिएको प्रमुख जिल्ला अधिकारी कवारीले बताए। उनले भने, घटनाको सूक्ष्म रुपमा अनुसन्धानका हुन्छ। जसका लागि सोमबार जिल्ला प्रशासन कार्यालयमा सर्वपक्षीय बैठक बोलाइएको छ। घटनामा दोषी देखिए प्रधानाध्यापकलाई कानुनअनुसार कारबाही प्रक्रिया अगाडि बढाइनेछ। यता विद्यार्थी आन्दोलनमा उत्रिएपछि प्रधानाध्यापक झालाई प्रहरीले नियन्त्रणमा लिएको जिल्ला प्रहरी कार्यालय महोत्तरीका डीएसपी सन्तुलाल प्रसाद जयसवारले जानकारी दिए। विद्यार्थीलाई सम्झाई बुझाई आइतबार आन्दोलन रोक्न सफल भएको र घटनाबारे थप अनुसन्धान भइरहेको डीएसपी जयसवारले बताए।"
कानुन नमान्ने खेलकुद संघलाई कारबाही हुन्छ : मन्त्री चौधरी,काठमाडौं : खेलकुद मन्त्री तेजुलाल चौधरीले नेपालको कानुन नमान्ने खेलकुद संघलाई केही दिनभित्रै कारबाही गर्ने स्पष्ट पारेका छन्। कांग्रेस निकट नेपाल लोकतान्त्रिक खेलकुद संघले आइतबार काठमाडौंमा आयोजना गरेको कार्यक्रममा मन्त्री चौधरीले केही खेलकुद संघ ऐन कानुन विपरीत अघि बढिरहेको भन्दै छिट्टै कारबाही गर्ने बताएका हुन्। उनले अहिले खेलकुद संघका साथै राष्ट्रिय खेलकुद परिषद्ले समेत मन्त्रालयको निर्देशनको पालना नगरि अघि बढ्न खोजेको बताए। अदालतको आदेश आएपछि नेपाल ओलम्पिक कमिटीको निर्वाचन व्यवस्थित गर्न खोजेपछि कमिटीले त्यसलाई अटेर गरेको उनले बताए। मन्त्री चौधरीले ओलम्पिक कमिटीको निर्वाचनमा सहभागी नहुन खेलकुद संघहरुलाई पत्राचार गरेपनि नमानेको र त्यसपछि स्पष्टीकरण पठाएको जिकिर गरे। केही दिनभित्र खेलकुद संघलाई कारबाही गर्ने भन्दै उनले त्यसमा हस्तक्षेप नगर्न आग्रह गरे। मन्त्री चौधरीले नेपालको खेलकुद पूर्वाधारका लागि पर्याप्त बजेट नभएकाले आगामी वर्ष बजेट बढाउने गरि पहल गर्न कांग्रेस नेतृत्वलाई आग्रह गरे।
भेडेटारमा खाना महोत्सव,"धनकुटा : अंग्रेजी नयाँ वर्षको अवसर पारेर भेडेटारमा खाना महोत्सव हुने भएको छ। आगामी पुस १६ देखि १८ गतेसम्म १२औं खाना महोत्सव हुन लागेको आयोजक होटल एशोसिएशन भेडेटारका अध्यक्ष तुमराज लिम्बूले बताए। महोत्सवमा करिब २ करोड बराबरको आर्थिक कारोबार हुने अनुमान छ। महोत्सवमा विभिन्न जातिका जातीय परिकारका स्टल, अर्गानिक खानाका स्टल, स्थानीय कृषि उत्पादन लगायत २५ वटा स्टल राखिने छ। आन्तरिक तथा बाह्य पर्यटकलाई मध्यनजर गर्दै हरेक वर्ष भेडेटारमा खाना महोत्सव हुँदै आएको छ। महोत्सवमा पर्यटकहरुले स्थानीय जातीय परम्परागत खानेकुराको स्वाद लिन, हेर्न तथा बुझ्न पाउने, भेडेटारका पर्यटकीय स्थलहरु घुम्ने र मनोरञ्जन लिन सक्ने, साना तथा ठूला होटल व्यावसाय फस्टाउने र पर्यटकहरूको आगमन बढ्ने र भेडेटारमा लगानीको अवसरहरू सिर्जना हुने बताइएको छ।"
"क्रान्तिमा लाग्नु भनेको तोडफोड र जुलुस गर्नु मात्र होइन, जनताको जीवनमा परिवर्तन गरौं : ओली","पर्सा : प्रधानमन्त्री केपी शर्मा ओलीले क्रान्तिमा लाग्नु भनेको तोडफोड र जुलुश गर्नु मात्र नभएको बताएका छन्। एमाले पर्सा जिल्ला कमिटीले आज सखुवा प्रसौँनीमा आयोजना गरेको जनसभा कार्यक्रमलाई सम्बोधन गर्दै एमालेका अध्यक्ष ओलीले जनताको जीवनमा परिवर्तन ल्याउने क्रान्ति गर्न आवश्यक रहेको बताएका हुन्। हामी क्रान्तिकारी हौँ। क्रान्तिमा लाग्नु भनेको तोडफोड र जुलुस गर्नु होइन, अब जीवनमा परिवर्तन ल्याउने क्रान्ति गर्न आवश्यक छ। मधेसका मसिया भन्ने पार्टीका नेताहरुले विकास निर्माणमा नभई संविधानका धाराको राजनीतिमा जनतालाई अलमल्याउने काम गरे। हामी त्यस्तो गर्दैनौँ। मान्छेलाई अधिकारसहित सम्पन्न बनाउन उत्पादन र उद्यमशीलतालाई हामीले महत्व दिएका छौँ। उनले मुलुकमा राजनीतिक क्रान्ति भइसकेकाले अब जनताको जीवनमा परिवर्तन ल्याउने क्रान्ति आवश्यक भएको बताए। ओलीले अहिलेको सरकारले देशको विकास र जनताको जीवनमा सकारात्मक परिवर्तनका लागि कटिबद्ध रहेको बताए। यो सरकारले समृद्धि र सुशासनका लागि काम गर्नेमा ढुक्क हुनुहोस्।, प्रधानमन्त्री ओलीले भने, अब तर्क गरिहनु आवश्यक छैन। व्यवहारबाट पुष्टि भइसकेको छ। देश बनाउने पार्टी एमाले नै हो र एमाले मात्रै हो। मलाई विश्वास छ मधेस प्रदेशको आठै जिल्लामा प्रवेशको लहर फैलिनेछ। उनले स्थानीयबासीको मागबमोजिम पर्साको पोखरियाको नगर अस्पताललाई स्तरोन्नती गरिएको र नापी तथा मालपोत कार्यालयको सेवा केन्द्र स्थापना गरिएको बताउँदै चाँडै इलाका प्रशासन कार्यालय स्थापना गरिने विश्वास दिलाए। प्रधानमन्त्री ओलीले बालबालिका र ज्येष्ठ नागरिकलाई सम्मान गर्न तथा महिला दिदीबहिनीहरुलाई सामाजिक र राजनीतिकरुपमा अगाडि बढाउन सहयोग गर्न आग्रह गरे। उनले महिला र युवालाई अत्याधिकरुपमा परिचालन नगरेसम्म जनतामा भिजेको बलियो पार्टी बनाउन नसकिने भएकाले त्यस अनुसार काम गर्न स्थानीय पार्टी नेतृत्वलाई निर्देशन दिए। यो पनि पढ्नुहोस फोहोरी राजनीतिलाई सङ्ल्याउन कांग्रेसएमालेको सरकार : प्रधानमन्त्री"
फोहोरी राजनीतिलाई सङ्ल्याउन कांग्रेसएमालेको सरकार : प्रधानमन्त्री,"उनले भने, विश्वास गर्नुस् मधेस र देशलाई समृद्ध बनाउने काम एमालेले नै गर्छ। एमालेकै नेतृत्वले गर्छ। वीरगन्ज : प्रधानमन्त्री केपी शर्मा ओलीले देशको अस्थिर र फोहोरी राजनीतिलाई समाप्त पारेर देशको समृद्धिका लागि एमाले र कांग्रेसको संयुक्त सरकार बनेको दाबी गरेका छन्। आइतबार पर्साको सखुवा प्रसौनी गाउँपालिकाको औराहा पचगावामा नेकपा एमाले पर्साले आयोजना गरेको बृहत पार्टी प्रवेश कार्यक्रम तथा जनसभालाई सम्बोधन गर्दै एमालेका अध्यक्ष समेत रहेका ओलीले मधेसको विकास एमालेले नै गर्ने दाबी गरेका हुन्। उनले भने, देशको अस्थिर र फोहोरी राजनीतिलाई समाप्त पारेर देशको समृद्धिका लागि एमाले र कांग्रेसको संयुक्त सरकार छ। मुलुकमा रहेका बेथिति, अस्थिरतालाई हटाउन यो सरकार बनेको हो। विगतमा एमाले नेतृत्वको सरकारले थालनी गरेर बीचमा पार्टी सरकारमा नहुँदा अधुरा र अलपत्र परेका विकास निर्माणका योजनाहरु अहिलेको सरकारले सम्पन्न गर्ने उनले बताए। उनले भने,विश्वास गर्नुस् मधेस र देशलाई समृद्ध बनाउने काम एमालेले नै गर्छ। एमालेकै नेतृत्वले गर्छ। अहिलेको एमालेकांग्रेसको संयुक्त सरकारले नै गर्छ। मधेस र देशको विकासको गति अब अगाडि बढिसक्यो, कसैले रोक्न सक्दैन। मिसन ८४ सफल बनाउनका लागि देशभरका एमाले नेताकार्यकर्ता अहिलेदेखि नै एकजुट भएर अगाडि बढ्नु पर्ने ओलीको भनाई छ। देश बनाउने पार्टी एमाले नै हो एमाले अध्यक्ष ओलीले देश बनाउने एक मात्रै पार्टी नेकपा एमाले मात्रै भएको दाबी गरे। उनले भने,देश बनाउने पार्टी एमाले नै हो। त्यसकारण अरु पार्टीमा रहेकाहरूलाई एमालेमा प्रवेश गर्न आह्वान गर्छु। एमालेले भन्दै आएको मिसन २०८४ का बारेमा प्रष्ट्याउँदै ओलीले भने, हामीले मिसन ८४ भनेका छौं। अब हुने निर्वाचनबाट एमालेलाई निर्णायक राष्ट्रिय शक्तिका रुपमा स्थापित गर्न सके मात्रै एमालेको मिसन ८४ सफल हुन्छ। एमालेको एकल बहुमतको सरकार बन्यो भने मात्रै हाम्रो मिसन ८४ सफल हुन्छ। त्यसका लागि देशभरका एमाले नेताकार्यकर्ता अहिलेदेखि नै एकजुट भएर अगाडि बढ्नु पर्ने उनले बताए। मधेसका सामाजिक र आर्थिक समस्या, विकासका सन्दर्भमा एमाले जानकार रहेको बताउँदै ओलीले त्यो काम एमालेले नै गर्ने दाबी गरे। आर्थिक उन्नती हुने क्रान्तिमा लागौं मुलुकमा राजनीतिक क्रान्ति सम्पन्न भइसकेकाले अब आर्थिक उन्नती हुने क्रान्तिका लागि लाग्नु पर्नेमा जोड दिँदै उनले त्यसतर्फ सरकार लागिसकेको बताए। मधेसका जनताको जीवनस्तरमा सुधारका लागि हुलाकी राजमार्ग निर्माणको काम एमाले नेतृत्वकै सरकारले सुरु गरेको उनले जिकिर गरे। यसका साथै हुलाकी राजमार्गमै पर्ने क्षेत्रमा १० वटा स्मार्ट सिटी बनाउने योजना एमाले र अहिलेको सरकारको रहेको उनले सुनाए। तराईमधेसका १ लाख २५ हजार बिघा बढी जग्गामा सिँचाइका लागि सुनकोशी मरिन डाइभर्सनलाई सिँचाइ आयोजना निर्माणको कामपनि एमाले नेतृत्वकै सरकारले अगाडि बढाएको प्रधानमन्त्री ओलीले बताए। कृषिलाई आधुनिकीकरण गर्दै किसानको जीवनस्तर उकास्नका लागि ध्यान दिन एमालेका नेता कार्यकर्तालाई उनले आग्रह गरे। मधेसका महिलालाई घरभित्रको चुल्हो चौकमा मात्रै सीमित नराखी घर बाहिर निस्किएर अगाडि बढ्ने हौसला दिन र सम्मान गर्न एमाले कार्यकर्तालाई उनले निर्देशन दिए। ५ हजार बढी व्यक्ति एमालेमा प्रवेश कार्यक्रममा प्रधानमन्त्री ओलीले सखुवा प्रसौनी गाउँपालिकाका पूर्वअध्यक्ष प्रदीप जयसवाल लगायतलाई अबिर टीका लगाएर एमाले पार्टीमा प्रवेश गराए। जयसवालको नेतृत्वमा ५ हजार बढी व्यक्ति एमालेमा प्रवेश गरेको कार्यक्रममा एमाले पर्साका सचिव महेश दासले घोषणा गरे। जयसवाल यसअघि जनता समाजवादी पार्टी नेपालमा थिए। कार्यक्रममा नागरिक उन्मुक्ति पार्टीका केन्द्रीय सदस्य उर्मिला महतो, नेकपा माओवादी केन्द्र र नेपाली काङ्ग्रेसबाट पनि एमालेमा प्रवेश भएको थियो। तस्बिर : प्रधानमन्त्री सचिवालय"
हत्यामा संलग्न रहेको आरोपमा तीनजना पक्राउ,"बारा : जितपुर सिमरा उपमहानगरपालिका१ का राज कुमार रूम्बाको हत्यामा संलग्न रहेको आरोपमा ३ जनालाई प्रहरीले पक्राउ गरेको छ। पक्राउ पर्नेहरूमा जितपुर सिमरा उपमहानगरपालिका१९ घर भएका २७ वर्षीय पुरुषोत्तम कुमार दास, २० वर्षीय इन्द्रजित कुमार चौहान र महोत्तरी जलेश्वर नगरपालिका३ घर भएका श्रीकान्त तिवारी रहेका छन्। जितपुर सिमरा उपमहानगरपालिका११ स्थित बकुलियादेखि रमौली लोसन्डा जाने सडक छेउमा बागमती प्रदेश ०१०२८ च ७६१६ नम्बरको कारमा राज कुमार पुस ६ गते बिहान मृत अवस्थामा फेला परेका थिए। घटनाको अनुसन्धानका क्रममा जिल्ला प्रहरी कार्यालय बारा समेतबाट खटिएको प्रहरीले घटनामा संलग्न उनीहरूलाई पक्राउ गरेको हो। उनीहरू उपर जिल्ला अदालत बाराबाट कर्तव्य ज्यान सम्बन्धी कसुरमा ७ दिन म्याद थप अनुमति लिई यस सम्बन्धमा प्रहरीले आवश्यक अनुसन्धान गरिरहेको छ।"
फेवातालमा ड्रागन बोट फेस्टिभल सुरु,"पोखरा : पोखराको फेवाताल आइतबार दोस्रो ड्रागन बोट रेस प्रतियोगिता सुरु भएको छ। चिनियाँ दूतावासको मुख्य आयोजनामा भएको प्रतियोगितामा सहभागी हुन चिनियाँ खेलाडी र प्राविधिक सहितको टोली चाटर्ड उडानमा पोखरा आएका थिए। ड्रागन बोट रेस गण्डकी प्रदेश सरकार, पोखरा महानगरपालिका र नेपाल पर्यटन बोर्डको आयोजनामा हुन लागेको हो। नेपाल ड्रागन बोट एसोसिएसन, पोखरा पर्यटन परिषद् र पोखरा ओभरसिज चाइनिज एसोसिएसनको सहआयोजना रहेको छ। उद्घाटन कार्यक्रममा बोल्दै खेलकुद मन्त्री तेजुलाल चौधरीले ड्रागन बोट जस्ता अन्तर्राष्ट्रिय प्रतियोगिताले पर्यटन प्रवर्द्धनमा महत्वपूर्ण भूमिका खेल्ने बताए। गण्डकी प्रदेशका सामाजिक विकास मन्त्री विन्दु थापाले गत वर्षदेखि सुरु भएको ड्रागन बोट फेस्टिभलले चिनियाँ पर्यटन प्रवर्द्धनमा सहयोगी हुने विश्वास गरे। नेपालका लागि चिनियाँ राजदूत चेन सोङले सन् २०२५ लाई चीनले नेपाल भ्रमण वर्षका रूपमा घोषण गरेको बताए। यसले पर्यटक नेपाल आउने क्रम बढ्ने बताए। ड्रागनबोट रेस लगायतका खेलकुदका कार्यक्रमबाट चीन र नेपालको सम्बन्ध जनस्तरबाटै बलियो हुने उनको भनाइ छ। रेसमा नेपालका ११, चीनका ८ र सिंगापुरका १ गरी २० टोलीको सहभागिता छ। रेसले पोखरामा चिनियाँ लगायत विभिन्न देशका पर्यटकको आगमन बढाउन सहयोगी हुने पोखरा महानगरपालिकाका मेयर धनराज आचार्यले बताए। प्रतियोगितामा ५ सय मिटर र २ सय मिटर दूरीको रेस हुने छ। रेसमा दुवै विधामा प्रथम हुने टिमले ५५ हजार डलर पुरस्कार पाउने छन्। यसैगरी दोस्रो हुनेले २ हजार र तेस्रो हुनेले १२ सय डलर पाउने छन्। अरू सहभागीलाई ५५ सय डलर प्रदान गरिने छ। पुरस्कारमा मात्र २५ हजार डलर खर्च हुने छ। रेसमा खेलाडी, प्राविधिकसहित गरी २ सय भन्दा बढीको सहभागिता रहने बताइएको छ। पहिलो दिनको प्रतिस्पर्धामा अधिकांश विधामा चिनियाँ खेलाडी अगाडि रहेका छन्।"
दक्षिण कोरियामा विमान दुर्घटनामा १७४ जनाको मृत्यु,दक्षिण कोरियामा विमान दुर्घटना १७४ जनाको मृत्यु भएको पुष्टि भएको छ। दुईजनाको भने जीवितै उद्धार गरिएको छ। अहिलेसम्म १७४ जनाको मृत्यु भएको पुष्टि भएको र एक चालक दलका सदस्य र एक यात्रुलाई जीवितै उद्धार गरी स्थानीय अस्पतालमा उपचारका लागि पठाइएको बीबीसीले जनाएको छ। आइतबार बैंककबाट आउँदै गरेको जेजु एयरको विमान दक्षिण कोरियाको मुआन अन्तर्राष्ट्रिय विमानस्थलमा अवतरणका क्रममा धावनमार्गबाट चिप्लिएर दुर्घटना भएको थियो। विमानमा चालक दलका ६ सदस्य र १७५ यात्रु गरी जम्मा १८१ जना सवार थिए। विमानस्थलमा अवतरण गर्ने क्रममा विमानको ल्यान्डिङ गियरमा समस्या देखिएको थियो। जसका कारण विमान ल्यान्डिङ गियर बिना नै अवतरण गर्नुपरेको थियो। पर्खालमा ठोक्किएपछि विमानमा आगो लागेको थियो। दुर्घटना स्थानीय समयअनुसार ९:०७ मा भएको थियो। समाचार अनुसार विमानस्थलमा हुने सबै स्थानीय तथा अन्तर्राष्ट्रिय उडानहरू बन्द गरिएको छ। दुर्घटना भएको जेजु एयरलाइन्सको विमान अमेरिकी कम्पनी बोइङको ७३७८०० नम्बरको विमान हो। विमानले दुई पटक विमानस्थलमा अवतरण गर्ने प्रयास गरेको थियो। पहिलो प्रयासमा पनि ल्यान्डिङ गियर नखुलेपछि विमान अवतरण हुन सकेको थिएन। त्यसपछि विमानले विमानस्थलको परिक्रमा गरेको थियो। दोस्रो पटक पाइलटले ल्यान्डिङ गियर बिना नै विमान अवतरण गरेका थिए। कतिपय मिडिया रिपोर्टहरुमा चरा विमानको पखेटामा ठोकिएको दाबी गरिएको छ। मुआन एयरपोर्टका फायर अफिसरले समाचार एजेन्सी रोयटर्ससँग कुरा गर्दै विमानमा लागेको आगो नियन्त्रणमा आएको बताएका छन्। विमानमा लागेको आगो निभाउन ४३ मिनेट लागेको जनाइएको छ। विमानमा सवार यात्रुमध्ये १ सय ७३ दक्षिण कोरियाली र २ थाई नागरिक थिए।
पर्सागढीमा ५६५ जनाको आँखाको निःशुल्क शल्यक्रिया,"वीरगन्ज : पर्साको पर्सागढी नगरपालिका ४ बर्वाछटैलीमा सञ्चालित तीन दिने शिविरमा ५ सय ६५ जनाको आँखाको निःशुल्क शल्यक्रिया गरिएको छ । सिंगापुरको सिइंग होप नामक संस्थाको आर्थिक सहयोग तथा तीलगंगा आँखा अस्पताल काठमाडौंको प्राविधिक सहयोगमा पर्सागढी नगरपालिकाले सञ्चालन गरेको शिविरमा मोतियाबिन्दु भएका ५ सय ६५ जनाको आँखाको निःशुल्क शल्यक्रिया गरिएको हो । पुस ११ देखि १३ गतेसम्म बर्वा छटैलीस्थित नेपाल राष्ट्रिय मावि प्राङ्गणमा सञ्चालित शिविरमा पहिलो दिन २ सय २० , दोस्रो दिन १८० र तेस्रो दिन १६५ जनाको शल्यक्रिया गरिएको पर्सागढी नगरपालिकाका मेयर गोकर्ण पाठकले जानकारी दिए । शिविरमा तिलगंगा आँखा अस्पतालका चिकित्सक डासागर रुइत र डादीक्षा विष्ट नेतृत्वको स्वास्थ्यकर्मीको टोलीले फेको प्रविधिद्वारा आँखामा लेन्स लगाएर शल्यक्रिया गरेको तिलगंगा आँखा अस्पतालका बाह्य कार्यक्रम अधिकृत नामखेन लामाले बताए । शिविरमा शल्यक्रिया गरिएकाहरूलाई औषधि र चश्मा पनि निःशुल्क वितरण गरिएको उनले जानकारी दिए । यसअघि पर्साका विभिन्न ११ स्थानमा आँखाको जाँचशिविर गरिएको र त्यसमा करिब २ हजार २ सय जनाको आँखाको परीक्षण गर्दा ती मध्ये ७ सय जनामा मोतियाबिन्दुको समस्या भेटिएको शिविरमा प्राविधिक सहयोग गरेको वीरगन्ज सामुदायिक आँखा केन्द्रका सञ्चालक महेशसिंह धामीले जानकारी दिए । उनका अनुसार, तीमध्ये शल्यक्रिया शिविरमा ५ सय ६५ जनामात्र आएकाले उनीहरूको शल्यक्रिया गरिएको हो । तीनदिने शिविरमा आँखाका बिरामीहरूको यातायात, खाना र आवासको व्यवस्थापन पर्सागढी नगरपालिकाले गरेको पर्सागढी नगरपालिकाका मेयर पाठकले बताए । त्यसमा नगरपालिकाको करिब १० लाख रुपैयाँ खर्च भएको उनले जानकारी दिए । शिविरबाट पर्साको पर्सागढी नगरपालिकाका साथै बहुदरमाई नगरपालिका,वीरगन्ज महानगरपालिका,पटेर्वा सुगौली गाउँपालिका, सखुवा प्रसौनी गाउँपालिका,बाराको जीतपुरसिमरा उपमहानगरपालिकाका साथै छिमेकी मुलुक भारतका स्थानीयले लाभ लिएएको मेयर पाठकले बताए । तीनदिने शिविरमा पर्सागढी नगरपालिकाका मेयर पाठकसँगै उपमेयर पूजा चौधरी,स्वास्थ शाखा प्रमुख नारायण प्रसाद पौडेल, पर्सागढी नगरपालिका४ का वडाध्यक्ष शेख खुर्शेद मियाँ,कार्यपालिका सदस्य सिता लामापनि खटिएका थिए ।"
अहिलेको सरकार असफल भए देश अराजकतातर्फ जान्छ : शेखर कोइराला,"धनुषा : नेपाली कांग्रेसका नेता डा शेखर कोइरालाले अहिलेको सरकार असफल भए देश अराजकतातर्फ जाने दाबी गरेका छन्। आज जनकपुरधाममा आयोजित पत्रकार सम्मेलनमा उनले वर्तमान सरकारलाई सफल बनाउन सबै पक्षले जिम्मेवार भएर काम गर्नुपर्ने बताएका हुन्। राजनीतिक अस्थिरताले देशको विकासमा अवरोध सिर्जना गरिरहेको अवस्थामा नेपाली कांग्रेस र नेकपा (एमाले)बीच सहमति भइ वर्तमान सरकार गठन भएको छ। यदि वर्तमान सरकार असफल भयो भने देश अराजकतातर्फ जान सक्छ। कोइराला भने, वर्तमान सरकारलाई कुनै पनि हालतमा सफल बनाउनुपर्छ । उनले अहिलेको गठबन्धन सरकार दुई पार्टीको सहमतिको आधारमा बनेकाले अबको डेढ वर्षपछि एमालेका अध्यक्ष एवं प्रधानमन्त्री केपी शर्मा ओलीले काँग्रेसका सभापति शेरबहादुर देउवालाई प्रधानमन्त्री पद हस्तान्तरण गर्नु हुने र काँग्रेसको नेतृत्वमा २०८४ को निर्वाचन हुने जानकारी गराए। कोइरालाले नेपाली कांग्रेसलाई एकताबद्ध बनाएर लैजानुपर्ने बताए। आगामी निर्वाचनमा कांग्रेस एक्लै लड्न तयार रहेको उल्लेख गर्दै पार्टीभित्र कुनै पनि प्रकारको मनमुटाव नरहेको कोइरालाको भनाई छ। उनले सभापति शेरबहादुर देउवासँग आफ्नो पूर्ण सहकार्य एवं समन्वय भएको बताउँदै पार्टीमा कुनै प्रकारको विवाद र मतभेद नभएको स्पष्ट पारे। कोइरालाले गगन थापा आफूहरूसँग नै रहेको भन्दै आगामी महाधिवेशनमा पार्टी सभापतिमा उम्मेदवारी दिने विषयमा कुनै कुराकानी नभएको बताए। पार्टीमा १५ वर्षसम्म महाधिवेशन प्रतिनिधि भएका कुनै पनि नेता सभापति पदका लागि उम्मेदवार बन्न सक्ने वैधानिक व्यवस्था रहेको उनले स्पष्ट बताए। उनले गगन थापा र पूर्वराजाबीच भेटवार्ता भएको विषयमा आफूलाई कुनै जानकारी नभएको जिकिर गरे।"
"लामिछानेसहित तीनजनाको बयान सकियो, रामबहादुर खनालको बयान जारी","पोखरा : पोखराको सूर्यदर्शन सहकारी ठगीका आरोपित पूर्वगृहमन्त्री एवं राष्ट्रिय स्वतन्त्र पार्टीका सभापति रवि लामिछानेसहित तीनजना प्रतिवादीको बयान सकिएको छ। कास्की जिल्ला अदालतमा लामिछानेसहित गोरखा मिडिया नेटवर्कका सञ्चालक छविलाल जोशी र लिला पछाईको बयान सकिएको हो। अहिले प्रतिवादी रामबहादुर खनालको बयान जारी छ। अन्य प्रतिवादीहरूलाई पनि बयानका लागि अदालत उपस्थित गराइएको छ। न्यायाधीश नीतिज राईको इजलासमा बयान भइरहेको छ। सबै प्रतिवादीहरूको बयान सकिएपछि मात्र थुनछेकको बहस र आदेश हुने अदालतले जनाएको छ । गत आइतबार जिल्ला सरकारी वकिलको कार्यालय, कास्कीले सहकारीको रकम अपचलनको आरोपमा रास्वपा सभापति लामिछानेसहित ४४ जनाविरुद्ध मुद्दा दायर गरेको थियो । लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै खनाल, जोशी र पछाइविरुद्ध सम्पत्ति शुद्धिकरणमा पनि मुद्दा दायर गरिएको सरकारी वकिलको कार्यालयले जनाएको छ । लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबीसहति मुद्दा दर्ता गरिएको छ। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ। यसैगरी पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ। पछाई र खनालविरुद्ध पनि सम्पत्ति शुद्धीकरणमा मुद्दा दायर भएको छ। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए। सूर्यदर्शन सहकारी ठगीको मुख्य योजनाकार जीबी राईलगायत अन्य आरोपी भने अझै पनि फरार छन्।"
श्रीलंकाको राजदूतमा पूर्णबहादुर नेपालीको नाम सर्वसम्मतले अनुमोदन,काठमाडौं : संघीय संसदको संसदीय सुनुवाई समितिले श्रीलंकाको राजदूतमा प्रस्तावित पूर्णबहादुर नेपालीको नाम सर्वसम्मतले अनुमोदन गरेको छ । सिंहदरबारमा आइतबार बसेको समिति बैठकले प्रस्तावित राजदूत नेपालीको संसदीय सुनुवाई गर्दै उनको नाम सर्वसम्मतले अनुमोदन गरेको हो । मन्त्रिपरिषद्को मंसिर ६ गतेको बैठकले श्रीलंकाको राजदूतमा नेपालीलाई सिफारिस गरेको थियो । समितिमा प्रस्तावित राजदूतको सुनुवाई पछि सर्वसम्मतले अनुमोदन गरिएको समिति सभापति ईश्वरीदेवी न्यौपानेले जानकारी दिइन्। सभापति न्यौपानेले समावेशीताका आधारमा राजदूत नियुक्त गर्न यसअघि ध्यानाकर्षण गराएपछि सरकारले त्यसलाई सकारात्मक रुपमा लिएर त्यही अनुसारको सिफरिस गरेको भन्दै धन्यवाद दिइन् । आगामी दिनमा पनि संविधानको भावना अनुसार सभावेशीताका आधारमा सिफरिस हुने उनको विश्वास छ । त्यसअघि संसदीय सुनुवाईका क्रममा प्रस्तावित राजदूत नेपालीले श्रीलंकासँग आर्थिक कुटनीतिलाई अघि बढाउने र मुलुकको आर्थिक विकासका लागि भूमिका खेल्ने बताए । त्यस्तै उनले धार्मिक पर्यटन वृद्धि गर्न पनि श्रीलंकामा आवश्यक काम गर्ने जिकिर गरे। संसदीय समितिले प्रस्तावित राजदूतको नाम अनुमोदन गरेसँगै राष्ट्रपतिले नियुक्त गर्ने संवैधानिक व्यवस्था रहेको छ ।
छिपहरमाई गाउँपालिकामा भ्रष्टाचार भएको भन्दै स्थानीयले दिए कार्यालयमा धर्ना,"वीरगन्ज : पर्साको छिपहरमाई गाँउपालिका कार्यालय अगाडि स्थानीयबासीले आइतबार धर्ना दिएका छन्। स्थानीय सन्दीप गुप्ता नेतृत्वमा रहेको समूहले आइतबार गाउँपालिका कार्यालय अगाडि नाराबाजी गर्दै दुई घण्टा धर्ना दिएका हुन्। गाउँपालिका कार्यालयमा जनप्रतिनिधि र कर्मचारीको मिलोमतोमा व्यापक आर्थिक अनियमितता र भ्रष्टाचार भइरहेको भन्दै त्यसैको विरुद्धमा धर्ना दिइएको गुप्ताले बताए। गाउँपालिका कार्यालयमा सरकारी बजेटको दुरुपयोग गरिएको, त्यसको हिसाबकिताब सार्वजनिक गर्न सूचनाको हक प्रयोग गरेर पटक पटक माग गर्दापनि कुनै सुनुवाई नभएपछि आइतबारदेखि गाँउपालिका कार्यालयकै अगाडि धर्नामा बसेको गुप्ताले बताए। गाउँपालिका कार्यालयमा बाँडिएको कन्यादान राशीको पूर्ण विवरण, सौर्य सिंचाईका लागि किसानका खेतमा जडान गरिएको सोलार प्यानल , ईन्धन वितरण , गाउँपालिकाले खरिद गरेका सवारीको विवरण लगायतका विवरण सार्वजनिक गर्नुपर्ने २६ बुँदे मागसहितको ज्ञापनपत्र गाउँपालिका कार्यालयमा बुझाएको तर कार्यालयबाट कुनै सुनुवाई नभएको धर्नामा सहभागी स्थानीय धर्मेन्द्र प्रसाद यादवले बताए। एक हप्ता पहिलेपनि ७ दिनको अल्टिमेटमसहित गाउँपालिका कार्यालयमा ज्ञापनपत्र बुझाउँदा पालिका कार्यालयबाट कुनै वास्ता नगरिएपछि आइतबारदेखि धर्ना दिइएको उनले बताए। उनले भने,मैले स्वंयपनि सूचनाको हक प्रयोग गरेर गाँउपालिका कार्यालयमा निवेदन दर्ता गराएको थिए। तर सूचना उपलब्ध गराउनका सट्टा ममाथि हातपातको प्रयास पनि गरियो। अब अत्ति नै भएपछि हामी सचेत नागरिकहरु मिलेर धर्नामा बसेका हौं। उनले आफूहरूले मागेको सूचना उपलब्ध गराएर सार्वजनिक नगरिएसम्म गाउँपालिका कार्यालयमा दैनिक दुई घण्टा धर्नामा बस्ने बताए।"
"सहकारीसम्बन्धी अध्यादेश राष्ट्रपतिबाट जारी, पीडितले पाउने भए राहत",काठमाडौं : राष्ट्रपति रामचन्द्र पौडेलले सहकारी ठगीमा परेका पीडितहरूले रकम फिर्ता पाउनेगरी सरकारले ल्याएको अध्यादेश जारी गरेका छन्। राष्ट्रपति कार्यालयकी प्रवक्ता शैलजा रेग्मी भट्टराईका अनुसार आइतबार राष्ट्रपति पौडेलले संविधानको धारा ११४ को उपधारा (१) बमोजिम नेपाल सरकार मन्त्रिपरिषद्को सिफारिसमा अध्यादेश जारी गरेका हुन्। गत मंगलबार बसेको मन्त्रिपरिषद् बैठकले सहकारी पीडितको रकम फिर्ता पाउनेगरी अध्यादेश ल्याउने निर्णय गरेसँगै प्रमाणीकरणका लागि प्रमाणीकरणका लागि राष्ट्रपति कार्यालय पठाइको थियो। जारी भएसँगै अध्यादेशले कानुनको रुप लिएको छ। अध्यादेश आएसँगै सहकारीमा डुबेको रकम फिर्ता पाउने आशा पीडितहरूले गरेका छन्। देशका विभिन्न सहकारीमा लाखौं सर्वसाधारणको बचत अपचलन भएको छ। सहकारी समस्यासम्बन्धी बनेको संसदीय समितिले पनि सर्वसाधारणको ८८ अर्ब बचत हिनामिना भएको निष्कर्ष निकालेको थियो। समितिले छानबिन गरेका कूल ४० सहकारीमध्ये समस्याग्रस्त घोषित २२ वटा र सार्वजनिक रूपमा प्रश्न उठेका १८ वटा सहकारीमा लाखौं सर्वसाधारणको बचत हिनामिना भएको देखिएको हो। सहकारीमा पैसा जम्मा गर्दा स्रोत पनि खुलाउने व्यवस्था अध्यादेशमा छ। अबदेखि सहकारीमा १० लाख रुपैयाँभन्दा बढी रकम जम्मा गर्दा आम्दानीको स्रोत पनि खुलाउनुपर्ने छ। सहकारीलाई बढी पारदर्शिता पनि बनाउनेगरी उक्त प्रावधान ल्याइएको स्रोतको दाबी छ। त्यस्तै सरकारले दीर्घकालीन रूपमा सहकारी समस्या समाधान गर्न आयोग पनि गठन गर्ने भएको छ।
"२१ अंकले घट्यो नेप्से परिसूचक, पाँच कम्पनीको मूल्यमा नकारात्मक सर्किट","काठमाडौं : नेप्से परिसूचक दोहोरो अंकले घटेर बन्द भएको छ। साताको पहिलो कारोबार दिन आइतबार नेप्से परिसूचक २११२ अंकले घटेर २६०९५८ विन्दुमा अडिएको छ। सेन्सेटिभ इण्डेक्स २४६ अंकले घटेर ४४८९९ विन्दुमा पुगेको छ। ३१६ स्क्रिप्सको १ करोड १० लाख ९९ हजार २३९ कित्ता सेयर ५ अर्ब ४७ करोड ४८ लाख ६८ हजार ७६४ रुपैयाँमा खरिदबिक्री भए। दोहोरो अंकले घटेको बजारमा एउटा कम्पनीको सेयर सकारात्मक सर्किट लेभलमा कारोबार भयो। महिला लघुवित्त वित्तीय संस्थाको सेयर १० प्रतिशतले बढेको हो। आत्मनिर्भर लघुवित्त वित्तीय संस्थाको सेयर ९९८ प्रतिशतले बढ्दा मानुषी लघुवित्त वित्तीय संस्थाको ६०९,सिर्जनशील लघुवित्त वित्तीय संस्थाको ५८९ र एनआरएन इन्फ्रास्टक्चर एण्ड डेभलपमेन्टको ५७१ प्रतिशतले बढ्यो। पाँच कम्पनीको सेयर १० प्रतिशतले घट्यो। सपोर्ट माइक्रोफाइनान्स वित्तीय संस्था,नारायणी डेभलपमेन्ट बैंक,सप्तकोशी डेभलपमेन्ट बैंक,जानकारी फाइनान्स र सिन्धु विकास बैंकको सेयर १० प्रतिशतले घटेको हो। कारोबार रकमका आधारमा प्रभु बैंक शीर्षस्थानमा रह्यो। सो कम्पनीको १६ करोड मूल्य बराबरको सेयर कारोबार भयो। कारोबारमा आएकामध्ये ६९ स्टक्सको मूल्य बढ्दा १७२ वटाको घटयो। २ स्टक्सको मूल्य भने स्थिर रह्यो। तीन समूहको उपसूचकबाहेक अन्यको उपसूचक नकारात्मक देखिएका छन्। यसदिन फाइनान्स समूहको उपसूचक सर्वाधिक ४४७ प्रतिशतले घट्यो।"
नेपाल विज्ञापन संघको २५ औं बार्षिक साधारण सभा सम्पन्न,"काठमाडौं : नेपाल विज्ञापन संघको २५ औं वार्षिक साधारण सभा सम्पन्न भएको छ। संघले विज्ञापनदाता, मिडिया, नियामक निकाय तथा विज्ञापन एजेन्सीहरू लगायत विज्ञापन चक्रका सम्बद्ध सबै पक्षहरूलाई संलग्न गराई दुईवटा विशेष कार्यक्रमसहित आफ्नो २५ औं वार्षिक साधारण सभा सम्पन्न गरेको हो। राजधानीको ताहाचल स्थित होटल हायात प्लेसमा बिहान पहिलो बन्द सत्रमा संघको वर्तमान कार्य समितिका तर्फबाट संघका महासचिव तथा कोषाध्यक्षबाट प्रस्तुत गरिएको छुट्टाछुट्टै वार्षिक तथा आर्थिक तथा आगामी आर्थिक वर्षको कार्यक्रम र अनुमानित आयव्यय विवरणहरू बहुमतले पारित गरेको थियो। दोस्रो सत्रमा विज्ञापनदाता, मिडिया, नियामक निकाय तथा विज्ञापन एजेन्सीहरू लगायत विज्ञापन चक्रका सम्बद्ध सबै पक्षहरूलाई संलग्न गराई स्टेईंग रेलिभेन्टः रिसेपिंग नेपाल्स एडभर्टाईजिंग ल्याण्डस्केप शीर्षकमा बृहत अन्तरक्रिया कार्यक्रम आयोजना गरिएको थियो। विज्ञापन उत्पादक, पत्रकार तथा प्रस्तुतकर्ता भूषण दाहालको समन्वयमा विज्ञापन बोर्डका अध्यक्ष लक्ष्मण हुमागाईं, नेपाल उद्योग वाणिज्य महासंघका वरिष्ठ उपाध्यक्ष अन्जन श्रेष्ठ, नेपाल उद्योग परिसंघका उपाध्यक्ष रोहित गुप्ता, नेपाल चेम्बर अफ कमर्सका कमलेश अग्रवाल, मिडिया एलायन्स नेपालका अध्यक्ष भास्कर राज राजकर्णिकार, हिमालय टेलिभिजनका अध्यक्ष धर्म राज भुसाल तथा नेपाल विज्ञापन संघका अध्यक्ष सुदीप थापाले आआफ्नो क्षेत्रको धारणा राखे। वरिष्ठ विज्ञापन व्यवसायी रञ्जित आचार्यले राष्ट्रिय सामाजिक तथा आर्थिक परिप्रेक्षमा विज्ञापन तथा समग्र मिडिया उद्योगको वर्तमान अवस्थाको चित्रण गरेको कार्यक्रमको अन्तमा विज्ञापन व्यवसायी तथा मिडियाहरू समय सापेक्ष रूपमा परिष्कृत हुनुपर्ने, विज्ञापनदाताहरूले पनि विज्ञापनलाई खर्च भन्दा लगानीको रुपमा लिनुपर्ने र विज्ञापनले गर्दा मिडियाहरूलाई आर्थिक आत्मनिर्भर बनाउने हुँदा मिडियाहरूले पनि विज्ञापनदाता र लक्षित समूहलाई आकर्षक हुने सामग्री प्रस्तुत गर्नुका साथै जनस्वास्थ ऐन, क्लिन फिड नीति लगायत विज्ञापनलाई बन्देज गर्ने कानुनहरूलाई समेत पुनः विचार गर्न सम्बद्ध सबै पक्षहरुले आआफ्नो क्षेत्रबाट आवश्यक पहल गर्ने निष्कर्ष र प्रतिबद्धतासहित कार्यक्रम समापन भयो। तेस्रो सत्रमा वरिष्ठ सञ्चारकर्मीहरू यादव खरेल, भारती सिलवाल गिरी, इमेज च्यानका अध्यक्ष आरके मानन्धर, कामना प्रकाशन समूहका संस्थापक अध्यक्ष स्व पुष्करलाल श्रेष्ठ तथा कृष्ण पाउरोटीका घनश्याम राजर्णिकारलाई नेपालको विज्ञापन उद्योग परिष्कृत भई आजको अवस्थामा आई पुग्न उनीहरुले आआफ्नो क्षेत्रबाट गरेको योगदानको कदर गर्दै आन सम्मान प्रदान गरिएको छ। त्यसै गरी बर्सेनि एड फेष्टको अवसरमा थाइल्याण्डमा आयोजना हुने योंग लोटस वर्कशपमा सन् २०२४ मा नेपालको प्रतिनिधित्व गरी अष्ट्रेलिया लगायत एशिया प्रशान्त क्षेत्रका १८ विज्ञापन बजारहरूका प्रतिनिधिहरू बीच भएको प्रतिस्पर्धामा उत्कृष्ट पाँच भित्र पर्न सफल भई विश्व विज्ञापन मानचित्रमा नेपालको नाम उल्लेख गराउन सफल भएका प्रशन्न श्रेष्ठ र साइष्मा घिमिरेलाई पनि प्रशंसा पत्र प्रदान गरिएको थियो ।"
दक्षिण कोरियामा विमान दुर्घटना अपडेट : १२४ जनाको मृत्यु,"आइतबार बैंककबाट आउँदै गरेको जेजु एयरको विमान दक्षिण कोरियाको मुआन अन्तर्राष्ट्रिय विमानस्थलमा दुर्घटना भएको थियो। दुर्घटनामा हालसम्म विमानमा १२४ जनाको मृत्यु भएको बीबीसीमा जनाइएको छ। २ जनाको भने जीवितै उद्धार गरिएको छ। विमानमा चालक दलका ६ सदस्य र १७५ यात्रु गरी जम्मा १८१ जना सवार थिए। विमानस्थलमा अवतरण गर्ने क्रममा विमानको ल्यान्डिङ गियरमा समस्या देखिएको थियो। जसका कारण विमान ल्यान्डिङ गियर बिना नै अवतरण गर्नुपरेको थियो। विमान धावनमार्गमा चिप्लिएर विमानस्थलको बारमा ठोक्किएपछि दुर्घटना भएको थियो। दुर्घटना स्थानीय समयअनुसार ९:०७ मा भएको थियो। समाचार अनुसार विमानस्थलमा हुने सबै स्थानीय तथा अन्तर्राष्ट्रिय उडानहरू बन्द गरिएको छ। पहिलो पटकमा विमान अवतरण हुन सकेन दुर्घटना भएको जेजु एयरलाइन्सको विमान अमेरिकी कम्पनी बोइङको ७३७८०० नम्बरको विमान हो। विमानले दुई पटक विमानस्थलमा अवतरण गर्ने प्रयास गरेको थियो। पहिलो प्रयासमा पनि ल्यान्डिङ गियर नखुलेपछि विमान अवतरण हुन सकेको थिएन। त्यसपछि विमानले विमानस्थलको परिक्रमा गरेको थियो। दोस्रो पटक पाइलटले ल्यान्डिङ गियर बिना नै विमान अवतरण गरेका थिए। कतिपय मिडिया रिपोर्टहरुमा चरा विमानको पखेटामा ठोकिएको दाबी गरिएको छ। मुआन एयरपोर्टका फायर अफिसरले समाचार एजेन्सी रोयटर्ससँग कुरा गर्दै विमानमा लागेको आगो नियन्त्रणमा आएको बताएका छन्। विमानमा लागेको आगो निभाउन ४३ मिनेट लागेको जनाइएको छ। अहिले दुर्घटनास्थलमा उद्धार कार्य जारी छ। अधिकांश यात्रु विमानको पछाडिको भागमा थिए, उनीहरुलाई त्यहाँबाट निकाल्ने प्रयास भइरहेको छ। विमानमा सवार यात्रुमध्ये १ सय ७३ दक्षिण कोरियाली र २ थाई नागरिक थिए।"
प्रतिनिधि सभाको सचिवमा हर्कराज राई सिफारिस,"काठमाडौं : प्रतिनिधि सभाको सचिवमा हर्कराज राई सिफारिस भएका छन्। सभामुख देवराज घिमिरेले आइतबार बिहान राईलाई प्रतिनिधिसभाको सचिव पदमा नियुक्तिका लागि राष्ट्रपति रामचन्द्र पौडेलसँग सिफारिस गरेका हुन्। प्रतिनिधि सभाका सचिव सुरेश अधिकारीले २०८१ मंसिर ९ गते राजीनामा दिएपछि सो पद रिक्त थियो । झापाको शिवसताक्षी २ निवासी राईले सार्वजनिक प्रशासनमा एमफिल,राजनीति शास्त्र तथा ग्रामीण विकासमा स्नातकोत्तर र अंग्रेजी साहित्य तथा पत्रकारितामा स्नातक गरेका छन्।"
"लिपमोटर नेपालको ऐतिहासिक उपलब्धि, काठमाडौंमा १०० लिपमोटर सी१० ईभी बिक्री","लिपमोटर नेपालले अत्यन्तै छोटो समयमा १०० लिपमोटर सी१० कारहरू सफलतापूर्वक बिक्री गर्दै नेपालको विद्युतीय सवारी साधन क्षेत्रमा क्रान्ति ल्याउने आफ्नो मिशनतर्फको महत्त्वपूर्ण उपलब्धिको शुभारम्भ गरेको छ। यस उपलब्धिले लिपमोटरको नविनतम प्रविधि र दिगोपनप्रतिको प्रतिबद्धतामा ग्राहकहरूले देखाएको रुचि र विश्वासलाई पुष्टि गर्दछ। लिपमोटर सी१० प्रति ग्राहकहरूले देखाएको विश्वासका लागि हामी अत्यन्त आभारी छौं। यो उपलब्धिले नेपालमा गुणस्तरीय विद्युतीय सवारी साधनप्रतिको माग दिनानुदिन बढिरहेको स्पष्ट संकेत गर्दछ। हामी उत्कृष्ट उत्पादन र बिक्रीपछिको सेवा प्रदान गर्न निरन्तर प्रतिबद्ध छौं, लिपमोटर नेपालका प्रवक्ताले भने। लिपमोटर परिवार अझै मजबुत हुँदै जाँदा कम्पनीले नवप्रवर्तनात्मक, वातावरणमैत्री सवारी साधन मार्फत ग्राहकहरूलाई उत्कृष्ट अनुभव प्रदान गर्न केन्द्रित रहिरहने प्रतिबद्धता जनाएको छ।"
जनतालाई अधिकार सम्पन्न बनाउन संविधान संशोधन गर्न लागिएको हो : उपप्रधानमन्त्री सिंह,"काठमाडौं : उपप्रधानमन्त्री एवम् शहरी विकास मन्त्री प्रकाशमान सिंहले जलवायु परिवर्तनको असरबाट नेपाल प्रभावित भएको भन्दै अब प्रकृतिमैत्री ढंगले विकास निर्माणको काम गर्नुपर्ने बताएका छन्। आइतबार सोलु दुधकुण्ड नगरपालिकाको प्रशासनिक भवनको शिलान्यास गर्दै उपप्रधानमन्त्री सिंहले जथाभावी विकास निर्माण गर्न नहुनेमा जोड दिँदै प्रकृतिमैत्री हुने गरि प्रविधिका प्रयोग गरेर विकास निर्माणको काम गर्नुपर्ने बचाए। 'विकास निर्माणको काम त गर्नुपर्छ । तर,विकास निर्माण प्रकृतिमैत्री हुनुपर्छ भन्ने हामीलाई घटनाक्रमले सिकाएको छ । अब त्यही अनुसार विकास निर्माणको काम गर्नुपर्छ,'उनले भने,'घर बनाउँदा, प्रशासनिक भवन बनाउँदा होस् वा विकास निर्माणको काम गर्दा अब समय बमोजिम हामी चल्नैपर्छ । गाउँठाउँलाई जोगाउने हो भने वातावरणलाई हामीले ध्यान दिनैपर्छ । उनले प्रशासकीय भवन निर्माण भएपछि पालिकाको सेवाप्रवाह प्रभावकारी हुने र नागरिकले सहज रूपमा सेवा पाउने विश्वास व्यक्त गरे। उनले पर्यटकीय हिसाबले सोलुखुम्बु उत्कष्ट गनतव्य रहेको भन्दै ४० वर्ष अगाडि पिता गणेशमान सिंहसँग सोलुखुम्बु आएको स्मरण गरे। ४० वर्ष अगाडी र अहिले हेर्दा आफूले सोलुखुम्बुमा विकास निर्माणका हिसाबले धेरै परिवर्तन पाएको बताए । अहिले व्यवस्था फेरियो अवस्था फेरिएन गलत भाष्य बनाउन खोजिएको भन्दै यथार्थ त्यस्तो नरहेको बताए। त्यस्तै उपप्रधानमन्त्री सिंहले राजनीतिक स्थीरता र आर्थिक विकासका लागि अहिलेको सरकारले काम गरिरहेको भन्दै जनतालाई थप अधिकारसम्पन्न बनाउन संविधान संशोधन गर्न लागिएको दाबी गरे । 'संविधानलाई अझ प्रभावकारी बनाउन, तीन तहको सरकारलाई अधिकारसम्पन्न बनाउन करिब एक दशकको तिता मिठा अनुभवबाट सिकेर कहाँकहाँ समस्या भयो त्यसलाई हल गर्न संविधान संशोसधन गर्ने सहमति कांग्रेस एमाले सरकार बन्दा नै भएको हो। त्यहीअनुसार अहिले छलफल अघि बढेको छ,'उनले भने । संविधान जारी गर्दाजस्तै सबै राजनीतिक दलहरूसँग छलफल गरेरै संविधान संशोधनको प्रक्रिया अघि बढ्ने सिंहको भनाइ छ।"
जबरजस्ती करणी गरेको आरोपमा दुईजना पक्राउ,काठमाडौं : जबरजस्ती करणी गरेको आरोपमा दुईजना पक्राउ परेका छन्। १७ वर्षीया किशोरीलाई जबरजस्ती करणी गरेको अभियोगमा दैलेख नारायण नगरपालिका६ घर भई काठमाडौं महानगरपालिका३० रूद्रमार्ग बस्ने २ जना १८ वर्षीय किशोरलाई शनिबार दिउँसो प्रहरीले पक्राउ गरेको हो। उनीहरूले ती किशोरीलाई घुम्न जाने भनी ललाई फकाई आफ्नो कोठामा लगेर मंगलबार राति जबरजस्ती करणी गरेको भन्ने उजुरीका आधारमा प्रहरी वृत्त मालीगाउँबाट खटिएको प्रहरीले उनीहरूलाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
वैकल्पिक वित्तले सार्वजनिक विकासका क्षेत्रमा नयाँ दृष्टिकोणका लागि ढोका खोल्छ : अर्थमन्त्री पौडेल,"अर्थमन्त्री पौडेलले नेपालको तीव्र विकासका लागि नयाँ सोच र दृष्टिकोणका साथ अघि बढ्न आवश्यक रहेको बताउँदै वैकल्पिक विकास वित्तबाट थप स्रोत जुटाउन र लगानी गर्न महत्वपूर्ण सहयोग पुग्ने विश्वास व्यक्त गरे। काठमाडौं : उपप्रधानमन्त्री एवम् अर्थमन्त्री विष्णुप्रसाद पौडेलले विकासको उच्च आकांक्षालाई सम्बोधन गर्न सरकारले वैकल्पिक विकास वित्तको तयारी गरेको बताएका छन्। उनले आर्थिक समृद्धिका लागि पूर्वाधारमा मात्र नभएर दक्ष जनशक्तिको विकास र सफ्टपावरमा पनि ठूलो लगानी गर्न जरुरी रहेको बताएक। राजस्व, वैदेशिक सहयोग र ऋणमा आधारित परम्परागत स्रोतले मात्र वित्त व्यवस्थापन र विकासको तीव्र आकांक्षा तथा चाहनालाई सम्बोधन गर्न चुनौतीपूर्ण छ।, अर्थमन्त्री पौडेलले भने, त्यसैले दीर्घकालीन विकासको आवश्यकतालाई समेत सम्बोधन गर्ने गरी वैकल्पिक विकास वित्तका निम्ति सार्थक र प्रभावकारी कदम चाल्न वैकल्पिक विकास वित्त व्यवस्थापनसम्बन्धी विधेयकको मस्यौदा तयारी गरेका छौँ र यसलाई छिट्टै कानुनी प्रक्रियामा प्रवेश गराउँदैछौं। अर्थमन्त्री पौडेलले नेपालको तीव्र विकासका लागि नयाँ सोच र दृष्टिकोणका साथ अघि बढ्न आवश्यक रहेको बताउँदै वैकल्पिक विकास वित्तबाट थप स्रोत जुटाउन र लगानी गर्न महत्वपूर्ण सहयोग पुग्ने विश्वास व्यक्त गरे। आर्थिक समृद्धिका लागि पूर्वाधारमा मात्र नभएर दक्ष जनशक्तिको विकास र सफ्टपावरमा पनि ठूलो लगानी गर्न जरुरी छ, अर्थमन्त्री पौडेलले भने,वैकल्पिक वित्तले सार्वजनिक विकासका धेरै क्षेत्रमा सिर्जनशील र नयाँ नयाँ दृष्टिकोणका लागि ढोका खोल्नेछ। एमालेका उपाध्यक्षसमेत रहेका पौडेलले नेपालमा भएका विकासका धेरै कामहरूप्रति अपनत्व लिँदै अघि बढ्न, थप स्रोत व्यवस्थापन तथा त्यसको परिचालनका लागि स्पष्ट योजनाका साथ खुल्ला हृदयले अघि बढ्नुपर्ने धारणा राखे। विकास र आर्थिक समृद्धिका लागि राजनीतिक दल, निजी क्षेत्र र सरोकारवालाहरूले पनि विगतको आआफ्नो भूमिकालाई नयाँ ढङ्गले अघि बढाउनु पर्छ। सरकार पनि त्यसका लागि तयार छ।अर्थमन्त्री पौडेलले भने। अर्थ मन्त्रालयका प्रवक्ता महेश भट्टराईका अनुसार वैकल्पिक विकास वित्तले पूर्वाधार क्षेत्रको प्राथमिकीकरण, पूर्वाधार लगानीका लागि स्वदेशी तथा विदेशी स्रोत लगानीको व्यवस्था, विभिन्न वित्तीय उपकरणको सही प्रयोग लगायतमा सहयोग गर्छ। यसैगरी सार्वजनिक निजी साझेदारी, पूर्वाधार बोन्ड, पूर्वाधार कोष लगायतले निजी क्षेत्र पनि अघि बढ्ने अझ फराकिलो अवसर सिर्जना गर्छ। नेपालको दीर्घकालीन आर्थिक र सामाजिक विकासको प्रमुख आधार भनेको पूर्वाधार तथा उत्पादनशील क्षेत्रको विकास तथा प्रवर्द्धन हो। नेपालमा ऊर्जा, यातायात, स्वास्थ्य, शिक्षा, जलस्रोत, उत्पादनशील उद्योग र कृषियोग्य भूमिको उपयोग लगायतका क्षेत्रमा ठूला परियोजनाहरू आवश्यक छन्, जुन राष्ट्रिय विकासका लागि अत्यन्त महत्त्वपूर्ण छन्। पारम्परिक सरकारी बजेट र वित्तीय स्रोतहरू यी ठूला र दीर्घकालीन परियोजनाहरूका लागि पर्याप्त नहुन सक्छन् । यस सन्दर्भमा वैकल्पिक वित्तीय स्रोतहरूको प्रयोग गरेर नेपालका महत्त्वपूर्ण पूर्वाधार तथा उत्पादनशील परियोजनाहरूलाई गति दिन आवश्यक देखिएको छ । वैकल्पिक वित्तीय स्रोत अन्तर्गत विभिन्न प्रकारका लगानी संरचनाहरू जस्तै भेञ्चर क्यापिटल, म्युचुअल फन्ड, परियोजना विशेष ऋणपत्र, रेमिट कोष, पूर्वाधार कोष, परियोजना इन्कुबेशन कोष तथा अन्य वित्तीय साधनहरू प्रयोग हुनेछन्। त्यसैगरी यसका लागि सरकारी योगदानका अतिरिक्त अन्तर्राष्ट्रिय बहुपक्षीय तथा द्विपक्षीय संस्थाहरूको लगानी, निजी क्षेत्रको लगानी, आप्रवासी नेपालीहरूको लगानी, संस्थागत लगानी, ग्रीन बण्ड, जलवायु कोष लगायतबाट स्रोत व्यवस्थापन गरिनेछ।"
रसुवामा सुक्खा बन्दरगाह निर्माणको काम ७२ प्रतिशत सकियो,"रसुवा : रसुवा, गोसाइकुण्ड गाउँपालिका२ टिमुरेमा रहेको नेपालवाट चीनको छोटो नाका रसुवागढी स्थित भोटोकोशी किनारमा सुक्खा बन्दरगाह निर्माणको काम ७२ प्रतिशत सकिएको छ। नेपालचीनसँगको व्यापार सहजका लागि रसुवाको टिमुरेमा अन्तर्राष्ट्रियस्तरको सुक्खा बन्दरगाहको निर्माणको काम सन् २०१९ देखि सुरु भएको हो। बन्दरगाह सदरमुकाम धुन्चेदेखि २६ किलोमिटर उत्तरमा रहेको छ। चीनसँग सीमा जोडिएको मुलुकको उत्तरी नाका रसुवाको टिमुरेमा निर्माणाधीन रहेको छ। अनुगमन व्यवस्थापन नेपाल इन्टरमोडल यातायात विकास समितिले गरिरहेको छ। सन् २०२५ जुनसम्म बन्दरगाह निर्माणको काम पुरा गर्ने गरी भएको सम्झौताअनुसार तिब्बत फुली कन्स्ट्रक्सन कम्पनीले काम गरिरहेको विकास समितिका कार्यकारी निर्देशक आशिष गजूरेलले बताए। ३ वर्ष निर्माण सम्पन्न गर्ने लक्ष्य राखिएकामा कोरोना महामारी र चिनियाँ अघोषित नाकाबन्दीबाट काम प्रभावित रहेको थियो। बन्दरगाह निर्माणमा अब कुनै बाधा नआएमा निर्धारित समयमै सम्पन्न हुने विश्वास उनले व्यक्त गरे। दुई हजार ८० वर्गमिटरमा फैलिएको बन्दरगाहमा ५०० वर्गमिटर क्षेत्रफलको प्रशासनिक भवन तथा ३ सय ५० कन्टेनर राख्न सक्ने संरचनासहितको सात सय ५० वर्गमिटरको गोदाम निर्माण हुनेछ। भोटेकोशी बगरमा सात सय मिटर लामो र साढे पाँच मिटर अग्लो सिमेन्टको पिलरसहित तटबन्ध निर्माण, बन्दरगाह प्रवेश र त्यहाँबाट प्रस्थान गर्ने सहायक मार्गको निर्माण, बगर सम्म्याउने, गोदामका दुई भवन निर्माण भएका छन्। आगामी असार मसान्तसम्ममा निर्माण सम्पन्न गर्ने लक्ष्यका साथ धमाधम काम भइरहेको उनीले बताए। बन्दरगाहमा संयुक्त निरीक्षणस्थल, गोदाम भवन, तीन सय मालबाहक र एक सय साना सवारीसाधन पार्किङ गर्न सकिने छ। ७ सय ५० वर्ग मिटरको क्षेत्रफलमा गोदामघर निर्माण भएको छ भने चीनलेले आफ्नो भूभाग रसुवागढी नाकाबाट करिब ३० किलोमिटर टाढा केरुङ भन्दामाथि पाङसिङमा आधुनिक बन्दरगाह निर्माण गरेको छ। चीनको सिगात्सेदेखि केरुङसम्मको दूरी ४ सय ५० किमी रहेको छ।"
"लागुऔषध दुर्व्यसनी बढेको बढ्यै, कसरी जोगाउने युवा ?","काठमाडौं : बूढानीलकण्ठका प्रदीप कँडेल १८ वर्षका मात्रै भए। उनका बुवा प्रायः काममा व्यस्त हुन्छन्। आमा सरकारी जागिरे। खान लगाउन कुनै समस्या छैन। पढाइमा अब्बल सुजन कक्षा ११ को परीक्षामा भने फेल भए। प्रायः साथीहरूसँगै घुलमिल हुने गरेका उनी पछिल्लो समय बुवा आमासँग पनि कुरा गर्दैनथे। बाबुआमाले बोलाउँदा रिसाएर, झर्किएर हिँड्थे। लागुपदार्थ सेवन गरेको भेटिएपछि प्रहरीले प्रदीपलाई हिरासतमा लग्यो। अनि मात्रै उनी लागूऔषध दुर्व्यसनी भएको घर परिवारमा थाहा भयो। प्रहरीले पक्राउ गरेपछि हामी त खङ्ग्रङ्ग भयौँ, उनका बुवा भन्छन्, छोराले त गाँजा, चरेस र ट्याब्लेट खान सिकेछ। प्रहरीबाट छुटेपछि प्रदीपले घर परिवारमा झन दुःख दिन थाले। बुवाआमालाई जानकारी नै नदिई गाडी लिएर हिँड्थे। कहिलेकाहीँ दुर्घटना गराएर फरार हुन्थे। केही गर्दा पनि सुधार्न सकिएन, बुवा भन्छन्, सुधार केन्द्रमा पनि ६ महिना राख्यौं, तर छोरोको लागुऔषध लत छुटाउन सकेनौं। झन् धेरै साथी बनाएर आएछ। केही सम्झायो त रिसाएर हिँड्छ। घरमा नै आउँदैन। महँगो बाइक किनी नदिएको निहुँमा केही दिनअघि उनका बुवा चढ्ने गाडीको सिसा नै फोडिदिएका थिए, प्रदीपले। परिवारमा एकजना मात्रै पनि लागुऔषध प्रयोगकर्ता भए भने परिवारको अवस्था कस्तो हुन्छ भन्ने बुझ्नलाई प्रदीपको कथा पढे हुन्छ।प्रयोगकर्ताको व्यक्तिगत जीवन त बर्बाद हुन्छ नै। परिवारका अन्य सदस्यहरूको पनि निद हराम हुन्छ। लागुऔषध दुव्र्यसनीले कतिबेला घरमा चोरी गर्ने हो ? महँगा सामान लुकाउनुपर्नेदेखि हरेक समयमा सचेत हुनुपर्ने वातावरण सिर्जना हुन्छ। स्वास्थ्य समस्यादेखि सामाजिक रूपमा पनि असर परिरहेको हुन्छ। लागुऔषध प्रयोगकर्ता भएको हरेक दिन घरमा झैझगडा र विवाद त सामान्य भइहाल्यो। नेपाल प्रहरीका प्रवक्ता विश्व अधिकारी भन्छन्, देशभरमा लागुऔषध प्रयोगकर्ता र तस्करीको अवस्था भयावह छ। प्रायःजसो पहाडका भन्दा पनि छिमेकी देशसँग सीमा जोडिएका तराईका जिल्लामा लागुऔषधको कारोबार बढी भैरहेको देखिन्छ। यसमा पनि युवापुस्ताको संलग्नता अत्यधिक छ। लागुऔषध दुर्व्यसनको संख्यामा वृद्धि भइरहेको छ। अन्य ठाउँमा भन्दा राजधानीमा नै लागुऔषध कारोबारी धेरै छन्। कहिले मनोदिपजन्य गैरकानुनी औषधि बेचेको कसुरमा मेडिकल सञ्चालक समातिन्छन् त कहिले जुसका बट्टामा लागुऔषध वोकेको कसुरमा विदेशी समातिन्छन्। दुर्व्यसनीको संख्या बढेको बढ्यै सरकारले लागुऔषध दुर्व्यसनी रोक्न र तस्करी नियन्त्रण गर्नका लागि विभिन्न योजनाहरू अघि सारेको छ। नाकामा नियन्त्रण र निगरानी राख्नेदेखि नेपाल प्रहरीमा छुट्टै ब्युरो स्थापना गरेर तस्करी नियन्त्रण गरिरहेको छ। राष्ट्रिय तथा अन्तर्राष्ट्रिय विमानस्थलमा लागुऔषध नियन्त्रणका टोलीले निगरानी गरिरहेका छन्। लागुऔषध सचेतना कार्यक्रम, छलफल, गोष्ठी तथा स्कुल कलेजमा अन्तक्रिर्या जस्ता कार्यक्रम पनि अघि बढेकै छ। तर, पनि लागुऔषध तस्करी नियन्त्रणमा आएको छैन। यसको तथ्यांक उकालो ग्राफमा बढिरहेको छ। प्रहरी प्रधान कार्यालय नक्सालले केही दिनअघि मात्रै चालु आर्थिक वर्षको पहिलो ४ महिनाको विभिन्न अपराधको तथ्यांक सार्वजनिक गरेको थियो। आर्थिक वर्ष ०८१८२ को साउनदेखि कात्तिकसम्म देशभर १,६१९ वटा लागुऔषधका घटना दर्ता भए। चार महिनामा तस्करीमा संलग्न २,५२६ जना पक्राउ परे। देशभर भएका तस्करीका घटनामा चार महिनामा १३,६०८ किलो गाँजा प्रहरीले बरामद गर्यो। २९० किलो चरेश, ९ किलो कोकिन, ५ किलो हिरोइन र २५ किलो अफिम, ९ किलो पोलेन बरामद भएको छ। प्रहरीको तथ्यांकअनुसार आव ७६७७ देखि आव ८०८१ सम्म पाँच वर्षमा लागुऔषध ओसारपसार तथा दुव्र्यसनी कसुरमा २७,८६१ जना व्यक्ति पक्राउ परेका छन्। यो संख्या हरेक वर्ष बढ्दो क्रममा छ। आव ७६ ७७ मा लागुऔषध कसुरमा २,९०० वटा घटनामा मुद्दा दर्ता भयो। जसमा ४,५४६ जना व्यक्ति पक्राउ परे। आव ७७७८ मा ३,०१३ वटा मुद्दा दर्ता भयो जसमा ४,६२६ जना आरोपी पक्राउ परे। आव ७८७९ मा ३,८५६ वटा घटनाका मुद्दा दर्ता भयो यसमा ५,७८९ जना पक्राउ परे, आव ७९८० मा लागुऔषध कसुरका ४,१०२ वटा मुदा दर्ता भए भने ६,१८६ जना पक्राउ परे। आव ८०८१ मा ४,३९८ मुद्दा दर्ता भए भने ६,११४ जना पक्राउ परे। १४ देखि २१ वर्षका युवक बढी संलग्न गृह मन्त्रालयका लागुऔषध नियन्त्रण शाखाले गरेको अनुसन्धानअनुसार कारागारमा भएका कैदीबन्दीमध्ये २१ प्रतिशत लागुऔषध मुद्दाका छन्। त्यसमा ५० प्रतिशतको हाराहारीमा १४ देखि २१ वर्ष उमेर समूहका युवा छन्। लागुऔषध मुद्दामा जेलमा भएकामध्ये ८० प्रतिशत बढी १४ देखि ४० वर्षका छन्। मंसिरको सुरुवातमै सशस्त्र प्रहरी बल नेपाल र भारतीय एसएसवी टोलीका महानिर्देशक सहितको सुरक्षा समन्वय समितिको बैठक बसेको थियो। उक्त वैठकमा पनि धेरैजसो लागुऔषध तस्करीको विषय उठेको थियो। सीमामा हुने अपराध र लागुऔषध तस्करी रोक्न सहयोग गर्न भारतीय पक्षसँग नेपालले आग्रह गरेको थियो। भारतीय पक्षले पनि गाँजा, चरेस जन्य लागुऔषध नेपालबाट भारततर्फ तस्करी हुने जानकारी दिँदै यसका लागी दुवै देशले कडाइका साथ लाग्नुपर्ने बताएका थिए। कहाँबाट आउँछ लागुऔषध ? लागुऔषध नियन्त्रणमा संग्लन प्रहरी अधिकृतका अनुसार नेपालमा खपत हुने लागुऔषधमध्ये ८० प्रतिशत भारतबाट आउने गर्छ। खुला सिमानाको फाइदा उठाउँदै तस्करले सीमा नाकाबाट भिœयाउँछन्। प्रहरीको लागुऔषध नियन्त्रण व्युरोका प्रमुख एसएसपी दिनेशराज आर्चाय भन्छन्, लागुऔषधमध्ये कोकिन अत्यधिक महँगो छ। नेपालमा कम मात्रै प्रयोग हुन्छ। कोकिन प्रयोग गर्ने नेपाली हामीले भेटाएका छैनौं। कोकिन र हिरोइन दुवै नेपालमा प्रयोग हुँदैन। औषधिजन्य लागुऔषधि र ट्याब्लेट नेपालमा बढी प्रयोग हुन्छ। कोकीन र हिरोइन अफ्रिकन मुलुकबाट आउँछ। गिनी, बेनिन, कोलम्बिया, पेरु, बोलिभिया ब्राजिल, इथोपियालगायतका देशबाट कोकिन आउँछ। अन्य लागुऔषध भारतबाट नै नेपालमा आउने गर्छ। औषधिजन्य ड्रग्स पनि नेपालमा धेरै प्रयोग हुन्छ। औषधिजन्य लागुऔषध र ब्राउनसुगर भारतबाट आउँछ। तर, तस्करले यही देशबाट मात्रै ल्याउँछन् भन्ने छैन। चीन, भारत, अमेरिका, यूएई, थाइल्यान्ड, कतार, मलेसिया, हङकङलगायत जुनसुकै देशबाट पनि लागुऔषध आउने गर्छ। नेपालमा अहिले चरेश, ब्राउनसुगर, अफिम, गाँजा, हिरोइन र औषधिजन्य ड्रग्स बढी प्रयोग हुन्छ। लागुऔषध तस्करको लागि कतार र दुबईको विमानस्थल बढी प्रयोग भएको देखिन्छ। कामदारका रूपमा खाडीमुलुक गएका श्रमिकहरू घर फर्कदासमेत तस्करले पैसाको प्रलोभनमा लागुऔषध नेपाल पठाउने गरेको प्रहरी अधिकृत बताउँछन्। पुनर्स्थापना केन्द्रमा छन् ६ हजार युवा गृह मन्त्रालयको लागुऔषध नियन्त्रण शाखा प्रमुख उपसचिव कृष्णप्रसाद चापागाईंका अनुसार देशभर सयौं पुनस्र्थापना केन्द्र छन्। गृह मन्त्रालयको निगरानीमा ३०० बढी पुनस्र्थापना केन्द्रमा ६ हजार बढी व्यक्ति उपचार गरिरहेका छन्। लागुऔषधको ज्यादा लतमा फसेका युवाहरू उपचारकै क्रममा पनि ज्यान गुमाउँछन्। गृह मन्त्रालयको लागुऔषध नियन्त्रण शाखाका शाखा अधिकृत रेम्बु चाम्लिङ राईका अनुसार कतिपय पुनस्र्थापना केन्द्रहरू व्यक्तिगत तवरमा पनि सञ्चालन भएका छन्। लागुऔषध प्रयोगकर्ता खुलेर सार्वजनिक नहुने र जटिल अवस्थामा पुगेपछि मात्रै सम्बन्धित निकायमा पुग्ने हँुदा यति नै प्रयोगकर्ता छन् भनेर अनुमान लगाउन नसकिने चाम्लिङले बताए। मदिराजन्य एडिक्टेडको संख्यासमेत जोड्दा नेपालभर एक लाख बढी प्रयोगकर्ता हुनसक्ने अनुमान लगाए। युवाहरू लागुऔषधको लतमा पर्नु समाजको समस्या भएको बताउने राईले देशको समृद्धि र विकासका लागि युवाहरूको सीप, क्षमता, संरक्षण, परिचालन र महत्वपूर्ण भूमिका आवश्यक हुनेमा जोड दिए। उनी भन्छन्, युवाहरूको सहभागिता बिना देश विकासका काम प्रभावकारी हुँदैन। लागुऔषधको प्रयोग तथा दुरुपयोगले युवाहरूले आफूलाई मात्रै हैन, घर परिवार, समाज र राष्ट्रलाई नै क्षति पुर्याइरहेका छन्। आफ्नै जीवन बिगारिरहेका छन्। लागुऔषध सेवनकर्ता भएको परिवार आर्थिक तथा सामाजिक समस्यामा परिरहेको हुन्छ। अपराधका वृद्धिको मुख्य कारण लागुऔषध र मापसे प्रहरी प्रवक्ता विश्व अधिकारी भन्छन्, अधिकांश जघन्य घटना लागुऔषध तथा मापसेकै कारण हुन्छ। लागुऔषधको सेवनले मानिसको केन्द्रीय स्नायु प्रणालीमा प्रभाव पार्ने गर्दछ। सेवनकर्ताको भावना र सोचाइमा समेत असर पार्छ। लागुऔषध प्रयोग गरेको अवस्थामा मानिसले आपराधिक कार्यको बारेमा सोच्ने, यस्तै भिडियो तथा फिल्म हेरेर बस्ने, उत्तेजित हुने र अपराध गर्ने गरेको अधिकांश घटनामा देखिन्छ। देशभर घट्ने जघन्य अपराधका घटनाको कारणमा ७० प्रतिशत बढि मापसे वा लागुऔषधको सेवनका हुने गरेको छ। लागुऔषधले मानसिक चेतना, र मनोभावनालाई प्रभावित गर्छ। सोच्ने शक्तिलाई विकृत बनाउँछ। लागुऔषध सेवन गर्ने मानिस सामान्य जीवनमा फर्कन पनि सजिलौ छैन। समाजले पनि सहज तरिकाले उसलाई स्विकार गर्देन। आफ्नो आवश्यकता पूरा गर्न नसक्दा उसले चोरी, डकैती, ठगी, ब्ल्याकमेल, अपराधिक कार्यदेखि लिएर हत्यासम्मको अपराध गरिरहेको हुन्छ। लागुऔषध प्रयोग गर्ने निम्न वर्गका मानिस मात्रै छैनन्। उच्च कुल घरानाका मानिसदेखि लिएर प्रतिष्ठित व्यक्ति पनि छन्। उच्च वर्गले आनन्द महसुस गर्नका लागि महँगो खालको लागुऔषध प्रयोग गरिरहेको पाइन्छ। करोडौं मूल्य पर्ने लागुऔषधि नेपालमा पनि बरामद भैरहन्छ। विश्व स्वास्थ्य संगठनले मष्तिष्कको कामलाई उत्तेजित बनाउने अवैध लागुऔषधको हानिकारक वा खतरनाक प्रयोगलाई लागुऔषध दुव्र्यसन मानेको छ। नेपालको लागुऔषध ऐन २०३३ अनुसार गाजा अफिम वा तयारी अफिम, औषधोपयोगी गाजा वा अफिम, कोकाको सारतत्व मि श्रण, लवणसमेत मिसाइ तयार गरिने पदार्थलाई लागुऔषध भनिन्छ। विश्वमा ३ करोड ५० लाख बढी लागुऔषध प्रयोगकर्ता छन्। सवैभन्दा बढी युवा तथा किशोरकिशोरी छन्। सीमावर्ती भारतीय सहरबाट नेपालमा पनि लागुऔषध भित्रिने क्रम उच्च छ। लागुऔषधको बढ्दो प्रयोगकै कारणले नेपालमा अपराधिक गतिविधि पनि बढिरहेको छ। आफ्नै साथीबाट हत्या गरिएका कैलालीका अर्जुन दासको घटना होस या विराटनगरमा अपहरणमा परेर मारिएका सिरहा गोलबजारका अंशु सदा हुन, लागुऔषध प्रयोगकै कारण भएका जघन्य अपराध हुन्। आर्थिक प्रलोभनमा परेर अधिकांश मानिसहरू भरियाका रूपमा प्रयोग भइरहेका छन्। यसकै कारण उनीहरू पक्राउ पर्ने र सजाय भोग्नुपर्ने अवस्था छ। त्यसले उनीहरूको पारिवारिक संरचनामा पनि समस्या सिर्जना गरिरहेको छ। नेपाल प्रहरीको लागुऔषध नियन्त्रण ब्युरोका प्रमुख दिनेशराज आर्चायका अनुसार चेतना र सही अभिभावकत्वको अभावमा युवाहरू लागुऔषध प्रयोगकर्ता बनिरहेका छन्। गलत संगतमा फसेर पनि उनीहरू दुव्र्यसनी बनिरहेका छन्। सचेतनाको कमी, देखासिकी, बालबच्चामाथि निगरानी कमी, सिमानाका खुला हुँदा सजिलै तरिकाले युवाहरू सीमा वारपार जानेआउने गरिराखेका हुन्छन्। खुला सिमानामा लागुऔषधको सहज प्राप्ति, मनोरन्जनका लागि खाएर त हेर भन्दै दबाब दिने खराब साथीहरूको संगतका कारण प्रायः युवाहरू लागुऔषधको लतमा फस्छन्। एकबारको जुनी हो रमाइलो गर्नुपर्छ भन्ने गलत मान्यता विकास हुँदा पनि दुव्र्यसनी बढिरहेका छन्। मनोरन्जनका लागि भन्दै १२ पटक लिएको लागुऔषध विस्तारै लत बन्ने हुँदा गलत कुरा खाँदै खान्न भन्ने आत्मविश्वास हरेकमा लिनुपर्छ। लत बसेपछि छोड्न निकै गाह्रो हुन्छ। एसएसपी आर्चाय अगाडि भन्छन्, लागुऔषधको दुष्परिणामबारे सामूहिक छलफल हुनुपर्छ। यसले व्यक्तिलाई मात्रै नभएर एउटा समूहलाई नै असर पार्ने हुँदा यसको खराव प्रभावका बारेमा जानकारी हुनुपर्छ। अभिभावकको सचेतनाले बालबच्चालाई दुव्र्यसनी हुनबाट बचाउँछ। यसका लागि बालबच्चाको संगत कोसँग छ ? साथीसंगत कस्ता छन् ? के खान्छन् ? केसकुरा माग गरिरहेका छन् ? पढाइको स्तर कस्तो छ ? पढाइमा रुचि के छ ? खानपानदेखि सुत्ने समयसम्म विचार गर्नुपर्छ। सोसल मिडियामा के गरिरहेका छन् ? सूक्ष्म निगरानी बढाउनुपर्छ। यस्ता छन् दुर्व्यसनका लक्षण लागुऔषध प्रयोग गर्ने व्यक्तिहरूको व्यवहार पनि परिवर्तन भएको हुन्छ। एकान्तमा बस्न रुचाउने, कम भोक लाग्ने, खाना खान नखोज्ने, प्रायःजसो झुट्टो बोल्ने, आफन्त दिदीभाइ तथा घरपरिवारमा झुट बोल्ने, असमान्य व्यवहार देखाउने। पढाइको स्तर घट्ने, घरपरिवारमा कुरा नगर्ने, पैसा मागिरहने, रिसाउने, झर्कने, समय समयमा हराउने, साथीहरूसँग बढी समय बिताउने। उत्तेजित हुने, ससाना विषयमा विवाद गर्ने, दुब्लाउँदै जाने, पढ्न मन नगर्ने, अपराध कर्ममा लाग्ने, धन सम्पत्तिको बर्बादी तिर लाग्ने, समाजमा विभिन्न प्रकारका अपराधहरू घट्दै जाने, सामाजिक मूल्य र मान्यताहरू भत्किँदै जाने हुन्छ। धेरैजसो युवायुवती यौन विकृतिमा लाग्ने, पोनोग्राफी हेर्ने जस्ता असामान्य व्यवहार पनि देखाउँछन्। लागुपदार्थको सेवनले शारीरिक, मानसिक तथा सामाजिक असरहरू देखिने गर्छ। उनीहरूमा शारीरिक रूपमा विभिन्न रोगले च्याप्ने गर्छ। एचआईभीएड्स, हेपाटाईटिस तथा यौनजन्य रोगहरू संक्रमण हुने, तौल घट्ने, शरीर दुब्लाउने, खानामा रुचि नहुने, ओभरडोज भएर मृत्युसमेत गर्दछ भने एकोहोरोपन, फ्रस्टेसन, डिप्रेसन, सोच्न सक्ने शक्ति हराउने, स्मरण शक्ति कम हुने, नकारात्मक भावनाको सिर्जना, आत्महत्या गर्न प्रेरित हुने पनि गर्दछ। किन घटेन लागुऔषध दुर्व्यसनको तथ्यांक ? स्कुल कलेजमा साथीसाथीको लहलहैमा चुरोट सुर्ती खाने बानी बढ्दै गएपछि लागुऔषध प्रयोगकर्ता बन्ने बताउँछन् सरोकारवालाहरू। गृह मन्त्रालयका निवर्तमान सहसचिव भीष्मकुमार भुसालले समाजमा बढ्दो पारिवारिक बिचलनले पनि दुव्र्यसनी मौलाएको तर्क गरे। उनी भन्छन्, काममा व्यस्त भएका परिवारले सन्तानलाई एक्लै छाड्ने, होस्टल छाड्ने, निगरानी गर्न नसक्ने र अत्यधिक सुविधा पुर्याउँदा पनि उचित स्याहारको अभावमा बालबालिकाहरू गलत संगतमा पर्ने गरेको देखिन्छ। प्रायः दुव्र्यसनी युवाहरूको पृष्ठभूमि हेर्दा परिवारमा केही न केही असहजता र कमजोरी देखिएकै हुन्छ। किशोरावस्थामा सही गाइड भएन भने युवाहरू लागुऔषध प्रयोगकर्ताको संगतमा पुग्ने गरेको विभिन्न सर्वेक्षणहरूमा पनि देखिन्छ। लागुऔषध प्रयोगमा संलग्न हुने युवाको संख्या बढ्दै गएको छ। संसारभर चलेको टेन्ड छ। लागुऔषध नियन्त्रण ब्युरो सक्रिय भएर लागिपरेको छ। लागुऔषध दुव्र्यसन र कारोबार बढ्नु नेपालको मात्रै समस्या हैन। प्रविधिको लतमा फस्दै गएका युवाहरू लागुऔषधको लतमा पनि परिरहेका छन्। यो संख्या बढ्दो छ। नियन्त्रणका लागि प्रहरीले काम गरिरहेको छ। विभिन्न सीमानाकामा कडाइ गरिरहेका छौं। विमानस्थलदेखि भन्सारसम्म निगरानी बढाइरहेका छांै। प्रहरीको सक्रियताकै कारण बेलाबेला ठूलो संख्यामा लागुऔषध तस्कर र कारोबारीसहित लागुऔषध पनि बरामद हुने गरेको छ। २०७६ को गृह मन्त्रालयले गरेको सर्वेक्षणअनुसार लागुऔषध प्रयोगकर्तामा सबैभन्दा धेरै २५ देखि २९ वर्ष उमेर समूहका ३५ दशमलव २ प्रतिशत छन् भने २० देखि २४ उमेर समूहका ३४ दशमलव ३ प्रतिशत छन्। १५ देखि १९ वर्ष उमेर समूहमा ७ दशमलव २ रहेका छन्। लागू औषध प्र्रयोग गर्ने व्यक्तिहरूमध्ये मुखबाट ३३७० धुँवाबाट ३४९०, सुईबाट २९३० र सुघेर २१० प्रतिशत छन्। गृह मन्त्रालयको लागुऔषध ब्युरोको अनुसार नेपालमा पनि प्राकृतिक लागुपदार्थ र औषधिजन्य लागुपदार्थको ओसारपसार हुने र त्यसको प्रयोग बढिरहेको छ। प्राकृतिक लागुऔषधका रूपमा गाँजा, चरेस, भाङ, धतुरो, अफिम, रक्सी पर्छन्। लागुऔषधका रूपमा मानिसको जीवन रक्षाका लागि उत्पादन भएका औषधिजन्य पदार्थको पनि प्रयोग भइरहेको छ। चिकित्सकको सल्लाह अनुसार सेवन गर्नुपर्ने औषधिलाई आफूखुसी नशाका रूपमा प्रयोग गर्ने बढेका छन्। नेपालमा पनि अहिल नाइट्रोसन, नाइट्रोभ्याट, प्रोक्सिभोन, नोर्फिन, कोडिन, कोरेक्स, फेन्सिडिल, फेनकोडिन नोकफलगायतका औषधिजन्य लागुपदार्थको प्रयोग बढिरहेको छ। कसरी जोगाउने युवालाई नेपाल प्रहरीका पूर्वडीआईजी हेमन्त मल्ल ठकुरी युवाहरूलाई सही निगरानी गर्ने र क्षमताअनुसारको काममा व्यस्त राख्न सक्यांै भने लागुऔषधको चंगुलबाट बचाउन सकिने बताउँछन्। उनी भन्छन्, लागुपदार्थ दुव्र्यसनविरुद्ध सबै एकजुट हुन जरुरी छ। लागुपदार्थको उत्पादन, तस्करी र उपलब्धता रोक्न सबै पक्ष कर्तव्यनिष्ठ बन्नुपर्छ। यसका लागि कडा कानुनको निर्माण र प्रभावकारी कार्यान्वयन हुनुपर्छ साथै प्रहरीको सक्रियता पनि बढ्नुपर्छ। लागुपदार्थ एक रोग जस्तै हो, उपचार गर्यो भने ठीक हुन्छ। माया ममता र ख्याल गर्ने बानीले दुव्र्यसनमा परेकालाई जोगाउन सकिन्छ। भयावह बन्दै गएको लागुऔषधलाई नियन्त्रण र निर्मुलीकरण गर्नका लागि राज्यले ठोस कार्ययोजना बनाउन जरुरी भएको तर्क गर्छन् पूर्वडीआईजी ठकुरी। यसका लागि सरकारले पहदलकर्मी कार्यक्रम ल्याउनुपर्नेमा उनको जोड छ। उनी भन्छन्, समस्याको कारण पहिल्याएर भविष्यका कर्णधार युवालाई फस्न नदिनका लागि आवश्यक कार्यक्रम सञ्चालन गर्न सक्नुपर्छ। अहिले मुलुकमा अधिकार र स्रोत साधन सम्पन्न स्थानीय तहका सरकार छन्। मुख्य रूपमा स्थानीय तहका सरकारले समाजमा बढ्दो लागुऔषध नियन्त्रणका लागि प्रभावकारी कार्यक्रम बनाएर सञ्चालन गर्नुपर्ने हुन्छ। वडा तहसम्म जनप्रतिनिधि भएकाले पनि उनीहरूको सक्रियताले काम गर्न सक्छ। आफ्नो वडामा रहेका हरेक युवालाई समाज सुधार र निर्माणको काममा परिचालन गरेर बेरोजगार युवाहरूलाई विभिन्न रोजगारीमूलक काममा खटाउन सक्ने हो भने त्यसबाट पनि धेरै हदसम्म सुधारको काम हुन सक्छ। त्यसका लागि अब स्थानीय सरकारले कार्यक्रम नै सञ्चालन गर्न सक्नुपर्छ। तब मात्र समाजमा बढ्दो लागुऔषध नियन्त्रण गर्न सकिन्छ।"
दक्षिण कोरियामा १८१ जना सवार विमान दुर्घटनामा : ४७ जनाको मृत्यु,दक्षिण कोरियाको मुआन अन्तर्राष्ट्रिय विमानस्थलमा आइतबार एक विमान अवतरणका क्रममा दुर्घटनामा परेको छ । यो विमानमा १८१ जना सवार थिए जसमा १७५ यात्रु र छ जना चालक दलका सदस्य रहेका बीबीसी समाचारमा उल्लेख छ। दक्षिण कोरियाको दमकल विभागले यस दुर्घटनामा कम्तीमा ४७ जनाको मृत्यु भएको जनाएको छ । जेजु एयरको विमान बैंककबाट दक्षिण कोरिया फर्किरहेको जनाइएको छ । विमान अवतरण गर्ने क्रममा यो दुर्घटना भएको हो । दमकल विभागका अधिकारीहरूका अनुसार हालसम्म घटनास्थलबाट दुई जना जीवितै फेला परेका र उनीहरूलाई उद्धार गरिएको छ। उद्धार कार्य अझै जारी छ। विमानको पछाडिको भागबाट यात्रुलाई बचाउने काम भइरहेको विमानस्थल अधिकारीहरुले बताएका छन् । समाचार एजेन्सी योनहापका अनुसार विमानमा सवार १७३ यात्रु दक्षिण कोरियाका र दुई जना थाइल्याण्डका थिए । दक्षिण कोरियाको दमकल विभागले जारी गरेको विज्ञप्तिमा एक यात्रु र एक जना चालक दलका सदस्यलाई बचाइएको बताइएको छ । ३२ दमकल र ८० कर्मचारी घटनास्थलमा पठाइएको विभागले जनाएको छ । बीबीसी
"दक्षिण कोरियामा विमान दुर्घटना अपडेट : ९६ जनाको मृत्यु, २ जनाको जीवितै उद्धार","आइतबार बैंककबाट आउँदै गरेको जेजु एयरको विमान दक्षिण कोरियाको मुआन अन्तर्राष्ट्रिय विमानस्थलमा दुर्घटना भएको थियो । दुर्घटनापछि हालसम्म विमानमा सवार १८१ जनामध्ये ९६ जनाको शव निकालिएको जनाइएको छ । २ जनालाई जीवितै उद्धार गरिएको छ। अन्य ७६ यात्रुको पनि मृत्यु भएको आशंका गरिएको छ तर पुष्टि भने भएको छैन । विमानस्थलमा अवतरण गर्ने क्रममा विमानको ल्यान्डिङ गियरमा समस्या देखिएको थियो । जसका कारण विमान ल्यान्डिङ गियर बिना नै अवतरण गर्नुपरेको थियो । विमान धावनमार्गमा चिप्लिएर विमानस्थलको बारमा ठोक्किएपछि दुर्घटना भएको थियो । विमानमा चालक दलका ६ सदस्य र १७५ यात्रु सवार थिए । दुर्घटना स्थानीय समयअनुसार ९:०७ मा भएको थियो। समाचार अनुसार विमानस्थलमा हुने सबै स्थानीय तथा अन्तर्राष्ट्रिय उडानहरू बन्द गरिएको छ । पहिलो पटकमा विमान अवतरण हुन सकेन दुर्घटना भएको जेजु एयरलाइन्सको विमान अमेरिकी कम्पनी बोइङको ७३७८०० नम्बरको विमान हो। विमानले दुई पटक विमानस्थलमा अवतरण गर्ने प्रयास गरेको थियो । पहिलो प्रयासमा पनि ल्यान्डिङ गियर नखुलेपछि विमान अवतरण हुन सकेको थिएन । त्यसपछि विमानले विमानस्थलको परिक्रमा गरेको थियो । दोस्रो पटक पाइलटले ल्यान्डिङ गियर बिना नै विमान अवतरण गरेका थिए । कतिपय मिडिया रिपोर्टहरुमा चरा विमानको पखेटामा ठोकिएको दाबी गरिएको छ। मुआन एयरपोर्टका फायर अफिसरले समाचार एजेन्सी रोयटर्ससँग कुरा गर्दै विमानमा लागेको आगो नियन्त्रणमा आएको बताएका छन् । विमानमा लागेको आगो निभाउन ४३ मिनेट लागेको जनाइएको छ। अहिले दुर्घटनास्थलमा उद्धार कार्य जारी छ । अधिकांश यात्रु विमानको पछाडिको भागमा थिए, उनीहरुलाई त्यहाँबाट निकाल्ने प्रयास भइरहेको छ । विमानमा सवार यात्रुमध्ये १ सय ७३ दक्षिण कोरियाली र २ थाई नागरिक थिए ।"
वनभोजमा रमाए हात्ती,"चितवन : टेबलमा हात्तीलाई मनपर्ने परिकार राखिएको थियो। हात्तीका अगाडि उनीहरूलाई मन पर्ने खिरदेखि ड्र्यागन फ्रुट, स्याउ, उखु, केरा, घाँस, खर्बुजा, भुइँकटहर, मकै, पाउरोटी, सुन्तला, भेलिमा लगायतका खानेकुरा राखिएको थियो। पर्यटन र संरक्षणमा जोडिएका घरपालुवाले शनिबार बिदा पाए। पर्यटकलाई ढाडमा बोकेर जंगल सफारी गराउने हात्तीले बिदामा वनभोज खाए। हात्तीले पनि सबै खानाको स्वाद लिए। सौराहामा भएको चितवन हात्ती तथा पर्यटन महोत्सवमा आयोजना गरिएको वनभोजमा हात्ती रमाए। जसरी हामी पिकनिक जाँदा रमाउँछौं, त्यसरी नै हात्तीलाई मनपर्ने खानेकुरा खुवाउँदा हात्ती खुसी हुन्छन्, युनाइटेड हात्ती सञ्चालन सहकारीका अध्यक्ष दीपेन्द्र खतिवडाले भने, राम्रो खुवाउने र स्याहार गर्नुपर्छ भन्ने सन्देश पनि हो यो। बाघमारा मध्यवर्ती सामुदायिक वनको चौरमा आयोजना गरिएको हात्तीको वजभोजमा दर्शक पनि उत्तिकै रमाए। हात्तीको नजिक गएर हात्तीलाई खानेकुरा खुवाएका थिए। यसपटक ३५ वटा हात्तीलाई वनभोज खुवाइएको थियो। पर्यटन प्रबद्र्धनसँगै हात्तीको संरक्षण र यसको महत्व, वन्यजन्तु संरक्षणमा जागरण ल्याउन हात्ती महोत्सव गरिएको संयोजक रामकुमार अर्यालले बताए। पर्यटन व्यवसाय धान्ने हात्तीको संरक्षण र महत्व बुझाउन महोत्सव गरेका हौं, अर्यालले भने, हात्तीप्रति सद्भाव प्रकट गर्न हामीले वनभोज गरेका हौं, उनले भने, काममा मात्र होइन, बिदा दिएर उनीहरूलाई खुसी बनाएर स्याहारमा पनि उत्तिकै गम्भीर छौं भन्ने देखाउन खोजेका हौं। पर्यटकको आकर्षणका लागि सन् २०१४ बाट हात्तीको वनभोज कार्यक्रम सञ्चालनमा छ। हरेक वर्ष हात्ती महोत्सवमा हात्तीको वनभोज आयोजना गरिन्छ। १८औं संस्करणको हात्ती महोत्सवअन्तर्गत शनिबार हात्तीको वनभोज र पेनाल्टी सुटआउट भएको थियो। सन् २००५ देखि क्षेत्रीय होटल संघ सौराहाले क्रिसमस तथा अंग्रेजी नयाँ वर्षको सन्दर्भ पारेर हात्ती महोत्सव गर्दै आएको छ। महोत्सवमा हात्तीको पेनल्टी शूट आउट, सुन्दरी प्रतियोगिता र हात्तीहरूको वनभोज कार्यक्रम आयोजना गरिएको हो। हात्ती महोत्सव पुस १५ सम्म चल्नेछ।"
मिथिलामा राजदूत दम्पतीको वैवाहिक वर्षगाँठ,"जनकपुरधाम : दौरासुरुवाल र ढाका टोपीमा सजिएका थिए नेपालका लागि बेलायती राजदूत रब फेन। अनि, निकै सुन्दर गुलाबी रंगको सारी, चुरा र गरगहनामा बेहुली थिइन्, उनकी धर्मपत्नी जुलिया फेन। बेहुला रब र बेहुली फेन शनिबार बिहान १० बजे जानकी मन्दिरमा प्रवेश गरे। जहाँ उत्सव थियो, फेन दम्पतीको २२ औं वैवाहिक वर्षगाँठ समारोहको। जुन मिथिला परम्पराअनुसार मनाउने प्रबन्ध गरिएको थियो। फेन दम्पतीले जानकी मन्दिरको अगाडि उभिए, एकले अर्कोलाई माला लगाए। राजदूत रबले पत्नी जुलियालाई रातो सिन्दुर लगाए, अनि सुरु भयो विवाहको परम्परा। रातो तिलहरी र पोते पनि पत्नीलाई लगाइदिए। जानकी मन्दिरका उत्तराधिकारी महन्थ रामरोशन रोशन दासले राजदूत रबको टाउँको मौर (मिथिलामा बिहेको बेला बेहुलालाई लगाइने विशेष टोपी) पहिरिदिए। बेहुली फेनलाई मैथिल चुनरी लगाइयो। मधेस प्रदेश शिक्षा तथा संस्कृतिमन्त्री रानी शर्माले दुवै जनाको गठबन्धन(लगनगाँठो) बाँधिन्। सिन्दुर, पोते र माला लगाएपछि राजदूत रबले पत्नी फेनलाई उपहार स्वरूप औंठी लगाइदिए। वैवाहिक वर्षगाँठ कार्यक्रमको साक्षी बने, मधेस प्रदेशका सभामुख रामचन्द्र मण्डल, जनकपुरधाम उपमहानगरपालिकाका मेयर मनोज साह, पूर्वमेयर बलरामप्रसाद साह, जनकपुरका प्रहरी उपरिक्षकलगायत दर्जनौं गन्यमान्य व्यक्तित्वहरू। राजदूत रबले आफ्नो २२ औं वर्षगाँठ जनकपुरमै मनाउने योजना पछिल्लो दुई पटकको जनकपुर भ्रमणपछि बनाएका थिए। जनकपुर रामसीताको वैवाहिक नगरी मात्र नभई प्रेम र मायाको उद्गम स्थल भएकाले यहाँ वर्षगाँठ मनाउने निर्णय गरेका हौं, राजदूत रबले भने, यस नगरीलाई वैवाहिक गन्तव्यका रूपमा विकास गर्ने संघ र प्रदेश सरकारको योजनालाई सघाउ पुर्याउनसमेत हामीले आफ्नो वर्षगाँठ यहाँ मनाउने निर्णय गरेका हौं। हिन्दू धर्मग्रन्थका आदर्श जोडी भगवान् राम र सीताको वैवाहिक स्थल जनकपुरलाई वैवाहिक गन्तव्यका रूपमा स्थापित गर्न संघ सरकार र प्रदेश सरकार दुवैले नीति तथा कार्यक्रम अगाडि सारेका छन् जसलाई चौतर्फी सहयोग प्राप्त हुन थालेको छ। यस्तो छ संघ र प्रदेशको योजना संघीय सरकारको वार्षिक बजेट ०८१०८२ को ७१ नम्बर बुँदामा भनिएको छ नेपालमा वैवाहिक समारोह आयोजना गर्न आउने पर्यटकलाई सहजीकरण गरी सांस्कृतिक तथा पर्यटकीय गन्तव्यलाई विवाह गन्तव्यका रूपमा विकास गरिनेछ। राम जानकीको विवाहस्थल जनकपुरलाई वेडिङ हव र गौतम बुद्ध जन्मस्थल लुम्बिनीलाई बर्थिङ्ग हवका रूपमा प्रबद्र्धन गरिनेछ। त्यसैगरी मधेस प्रदेश सरकारको ०८१८२ को वार्षिक नीति तथा कार्यक्रमको १७५ नम्बर बुँदामा त्रेता युगकालीन परम्परालाई संस्थागत गर्ने उद्देश्यले जनकपुरधामलाई संघ, प्रदेश, बृहत्तर जनकपुर र स्थानीय सरकारको समन्वयमा अन्तर्राष्ट्रिय वैवाहिक स्थलको रूपमा विकास गर्ने नीति लिइनेछ। मधेस प्रदेश शिक्षा तथा संस्कृतिमन्त्री रानी शर्मा भन्छिन्, मधेसभन्दा पनि मिथिलाञ्चलमा हुने वैवाहिक परम्परा निकै उत्कृष्ट छ। यहाँ विवाहलाई मात्रै उत्सवभन्दा पनि संकल्पका रूपमा मनाइन्छ। जनकपुरधामलाई वैवाहिक गन्तव्यका रूपमा विकसित गर्न मधेस प्रदेश सरकारले ठोस योजना ल्याउने छ। मिथिलाको परम्परागत विवाहले दम्पतीलाई जीवनमा सार्थकता र विवाहको महत्वलाई कसरी बचाएर प्रेम र संस्कारलाई जागृत गर्ने भन्ने कला सिकाउने मन्त्री शर्माको भनाइ छ। त्यसैले यस मौलिक विवाह परम्परालाई अझ बढी प्रचारप्रसार गर्नु आवश्यक छ। वैवाहिक गन्तव्य विकासका लागि बजेटको अभाव संघ र प्रदेश सरकारले जनकपुरलाई वैवाहिक गन्तव्यका रूपमा विकसित गर्ने योजना अघि सारे पनि यसका लागि पर्याप्त बजेटको व्यवस्थापन गर्न नसक्दा विभिन्न भौतिक निर्माण र कार्यक्रमहरू अघि बढ्न नसकेको गुनासो जनकपुरधाम उपमहानगरपालिकाका प्रमुख मनोजकुमार साह गर्छन्। मैथिली परम्पराअनुसार वैवाहिक पद्धति विकासका लागि जनकपुरमै सहरी विकास मन्त्रालयमार्फत मणि मण्डपमा म्यारेज हब बनाउने योजना अघि सारिएको छ तर, जुन रूपमा काम हुनुपर्ने हो त्यो बजेट अभावको कारणले हुन सकेको छैन्, मेयर साह थप्छन्र्, जनकपुरधाम उपमहानगरपालिकाले यस क्षेत्रलाई वैवाहिक स्थलका रूपमा स्थापित गर्न यसका सांस्कृतिक पक्षहरूको जगेर्ना गर्ने काम जोडतोडका साथ गर्दै छ। हालै तपाईंहरूले हेर्नु भएको होला जनकपुरमा भव्य साताव्यापी विवाहपञ्चमी महोत्सव सम्पन्न भयो जसमा मेला व्यवस्थापनदेखि लिएर, पर्यटकहरूको स्वागत सत्कार निकै भव्यताका साथ हामीले सम्पन्न गर्यौं। अर्कोतर्फ जनकपुरमा रामसीताको विवाहका बेला स्वयम्वर भएको भनिएको स्थल एतिहासिक रंगभूमि मैदानलाई सौन्दर्यीकरण गर्न र त्यसलाई यस वैवाहिक गन्तव्यको एक मनोरम स्थलका लागि विकास गर्न हामीले २८ करोडको डीपीआर तयार गरेका छौं त्यो सबै निर्माण कार्य मात्र स्थानीय पालिकाले गरेर हुँदैन यसमा संघ र प्रदेश सरकारलाई सहयोग तथा समन्वय गर्न अनुरोध गरेका छौं। जनकपुरको विकासका लागि सांस्कृतिक पक्षको प्रसार आवश्यक प्राचीन मिथिलाको राजधानी जनकपुर पछिल्लो समय विभिन्न राजनीतिक तथा अन्य कारणहरूले गर्दा पछि परेको गुनासो जनकपुरवासीको छ। तर, यसलाई पुनः सबल र सक्षम नगरीका रूपमा विकास गर्न यसको सांस्कृतिक पक्षलाई उजागर गर्नु आवश्यक रहेको मधेश प्रदेशका सभामुख रामचन्द्र मण्डल बताउँछन्। यो भूमि विद्वान्हरूको भूमि हो। यहाँ शास्त्रार्थ हुने गर्दथ्यो, मण्डलले भने, यसको ऐतिहासिकता र पौराणिकता निकै गौरवान्वित गर्ने खालको छ त्यसैले यस भूमिलाई सांस्कृतिक रूपमा संरक्षण सम्बद्र्धन र प्रचारप्रसार गर्यौं भने जनकपुर विश्वकै हिन्दुहरूका लागि वैवाहिक पर्यटन स्थलको रुपमा विकसित हुनसक्छ। वैवाहिक गन्तव्यका रूपमा विकास गर्नुपर्छ : राजदूत रब हाम्रो २२औं वैवाहिक वर्षगाँठको सिलसिलामा विभिन्न कार्यक्रमहरूमा श्रीमतीसहित सहभागी हुन पाउँदा मैले गौरवान्वित महसुस गरेको छु। माता जानकीको पवित्र जन्मभूमि मिथिला र मधेसको परम्परागत भेष, सुमधुर भाषा, यहाँको संस्कृति तथा रीतिरिवाज रमणीय र संसारकै उत्कृष्टमध्ये लागेको छ। खासमा गत वर्ष काम विशेषले जनकपुरधामलगायत मधेसका विभिन्न चर्चित ठाउँहरू घुम्न पाएको थिएँ। त्यहीं बेलानै वैवाहिक वर्षगाँठ जनकपुर नगरमा मनाउने मैले निधो गरेँ। मेरी श्रीमती जुलिया फेनले पनि अत्यन्त उत्सुकताका साथ मेरो योजनामा सहमती जनाइन्। केही साता अगाडि मात्र रामजानकी विवाह पञ्चमीको अवसरमा एकैछिन भए पनि जानकी मन्दिरमा माता जानकीको आशीर्वाद लिएको थिएँ। मेरा मित्र प्रदेशका मुख्यमन्त्रीज्यू, सभामुखज्यू, प्रदेशसभा सदस्यज्यूहरू, जनकपुरधामका मेयर तथा नागरिक समाजका अगुवा साथीहरूले पनि मिथिलाको परम्परा र यसको महत्व सँगसँगै संघ, प्रदेश र स्थानीय सरकारले जनकपुरलाई वैवाहिक गन्तव्यका रूपमा विकास गर्ने योजना बनाएको बताएका थिए। उहाँहरूको निम्तो, माया, प्रेम र प्रदेशवासीको मायाले वैवाहिक वर्षगाँठ यहाँ मनाउन उत्प्रेरित गरेकोमा म सबैप्रति आभारी छु। यस अवसरमा जानकी मन्दिरमा आशीर्वाद ग्रहण, धनुषाधाम मन्दिर दर्शन, धनुषाधाम वनमा वृक्षरोपण तथा पवित्र गंगा आरतीमा सहभागी भयौं। साथै, मेरा व्यक्तिगत पहल तथा बेलायती राजदूतावासको सहयोगमा नेपाल सरकारसँगको साझेदारीमा सञ्चालित विभिन्न कार्यक्रममार्फत निकट भविष्यमा जनकपुरधाम र मधेस प्रदेशले समग्र विकासमा ठूलो फड्को मार्ने विश्वास पनि लिएको छु।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : प्रि ओपन सेसनमा आइतबार नेप्से परिसूचक सामान्य अंकले बढेको छ। प्रि ओपन सेसनमा नेप्से परिसूचक १२६ अंकले बढेर २६३१९८ विन्दुमा पुगेर बन्द भएको छ। यो सेसनमा ५५ स्क्रिप्सको १२ हजार ३६६ कित्ता सेयर ७८ लाख ८९ हजार ३८३ रुपैयाँमा खरिदबिक्री भए। कारोबारमा आएकामध्ये २३ स्टक्सको मूल्य बढ्दा २६ वटाको घट्यो। बाँकी ४ स्टक्सको मूल्य भने स्थिर रह्यो।
स्वास्थ्य रहन अर्गानिक उत्पादन,"आधुनिक विकासशील समाजमा कृषि उत्पादन र त्यसका असरहरूमा विशेष ध्यान दिनु अत्यावश्यक भइसकेको छ । संसारभरि विषादी र रासायनिक मलको अत्यधिक प्रयोगका कारण प्राकृतिक वातावरण र मानव स्वास्थ्यमा गम्भीर असरहरू परेका छन् । यसै कारण अर्गानिक कृषि उत्पादनलाई बढावा दिनु अहिलेको आवश्यकता हो । नेपालमा पनि अर्गानिक कृषि उत्पादनको महत्वलाई बुझ्दै यसलाई प्राथमिकतामा राख्नु अत्यन्तै आवश्यक छ । कर्णाली प्रदेश सरकारले माटोलाई बचाउँदै प्रांगारिक मलको प्रयोगलाई जोड दिने नीति लिएको छ । यो सराहनीय कार्य हो । कर्णालीमा उत्पादन हुने कृषि उपजमा विषादी र रसायनको प्रयोग नगर्ने, माटोको उर्वरा शक्ति नबिगार्ने र विषादीयुक्त कृषि उपज प्रदेशमा भित्रिन नदिने सरकारी रणनीति छ । अहिलेलाई प्रांगारिक कृषिको आधार तयार गरी कालान्तरमा प्रदेशलाई जैविक (अर्गानिक) प्रदेश घोषणा गर्ने रणनीति सरकारको छ । यसका साथै मार्सी धान, सिमीजस्ता रैथाने बालीको संरक्षण र प्रबद्र्धनसँगै बालीमा विषादी र रसायन प्रयोगलाई रोक्ने योजना छ । यो योजना कार्यान्वयनलाई विशेष जोड दिनुपर्छ । अर्गानिक कृषि उत्पादन प्राकृतिक विधिबाट उत्पादन गरिन्छ, जसमा रासायनिक मल र विषादीको प्रयोग नगरी मात्र जैविक मल र अन्य प्राकृतिक स्रोतहरूको प्रयोग गरिन्छ । यसले माटोको उर्वरता बढाउँछ भने उत्पादन भएका खाद्यपदार्थमा रासायनिक हानिकारक तत्वहरूको हुन दिँदैन । यस्तो प्रकारको कृषि उत्पादनले मानिसको स्वास्थ्यलाई प्रत्यक्ष फाइदा पुर्याउँछ किनकि अर्गानिक उत्पादनमा कुनै प्रकारको विषादीको अवशेष हुँदैन । नेपालमा उत्पादन हुने प्रांगारिक मलको प्रयोग बढाउन आवश्यक छ । कृषकहरूमा अर्गानिक मलको प्रयोगका फाइदाको सचेतना बढाउनुपर्छ । जसले माटोको संरचनामा सुधार ल्याउँछ, उर्वरता बढाउँछ र यसका पोषक तत्वलाई सन्तुलित राख्न मद्दत पुर्याउँछ । यसका साथै, अर्गानिक मलको प्रयोगले जलवायु परिवर्तनका असरहरूलाई पनि कम गर्न सहयोग पुर्याउँछ । कृषि उत्पादनमा विषादीको प्रयोग प्रकृतिको विनास हो । विषादीले कृषकहरूको स्वास्थ्यमा प्रतिकूल असर पुर्याउँछ । कृषकमा धेरै प्रकारका क्यान्सर र अन्य जटिल रोगहरूको जोखिम देखिएका छन् । यसैले, सरकारले अर्गानिक कृषि उत्पादनमा जोड दिनु अति आवश्यक छ । स्थानीय, प्रदेश र संघीय सरकारले अर्गानिक कृषि उत्पादनलाई प्रोत्साहन दिने नीतिहरू लागू गर्नुपर्नेछ । कृषकहरूलाई प्राविधिक र आर्थिक सहयोग उपलब्ध गराउनु, अर्गानिक मलको उत्पादन र आपूर्तिमा सुधार ल्याउनु र कृषकहरूको सचेतना अभिवृद्धि गर्नुपर्छ । साथै, अर्गानिक उत्पादनको बजारलाई बढावा दिन आवश्यक छ, ता कि कृषकहरूको उत्पन्न पनि बढोस् र नागरिकहरूले स्वास्थ्यमूलक खाद्यपदार्थको प्रयोग गर्न सकून् । अर्गानिक कृषि उत्पादनको प्रबद्र्धनले नेपालको कृषियोग्य भूमि र जनताको स्वास्थ्यलाई लाभ पुर्याउने छ । विषादी र रासायनिक मलको आयातसमेत कम हुँदै जानेछ । सरकारले यस दिशामा ठोस कदम चालेमा एक स्वस्थ र समृद्ध राष्ट्रको निर्माण गर्न सक्षम हुनेछौं ।"
वेद हाम्रो धरोहर,"वेद, पुराण, उपपुराण र उपनिषद् आदि संस्कृति र सभ्यताका रचयिता वेदव्यासको जन्मथलो हामै्र नेपाल भूमि हो। परासरसत्यवतीको कोखबाट जन्मिएका व्यासले वेदको विभाजन गरे। चार वेद विभाजनपछि पाँचौं वेद सर्वसुलभ, सबैका लागि महाभारतको रचना पनि गरे। महाभारत संस्कृत भाषामा लेखिएको विश्व साहित्यको क्षेत्रमा सर्वोत्कृष्ट रचना हो। एकलाख श्लोकहरू रहेको महाभारतको हाल विभिन्न भाषामा उल्था भई आम जनमानसको लागि अझ सरलीकृत हुँदै आएको छ। हाम्रो संस्कृतिको स्रोत संस्कृत नै हो। यो भाषा कुनै धर्म विशेष, वर्ण विशेष, जाति विशेष होइन, यसमा छुट्टै मिठास छ, बोली एवं प्रस्तुतिमा समेत। संस्कृतका आदिम ग्रन्थहरू अध्ययन गरेर आज संसारमा मानिस उत्कृष्ट विद्वान्, कवि, लेखक साहित्यकार बनेका छन्। संस्कृत भाषाको संरक्षण सम्बद्र्धन गर्दा कोही कसैलाई नोक्सान पुग्दैन, बरु सबैलाई हित नै हुन्छ। संस्कृतलाई अध्यात्मविश्लेषकहरूले मृतसंजीवनी पनि भनेका छन्। यो साँच्चै अमृत नै हो। यस भाषाभित्र रहेको अनन्त भन्डारलाई मनन गरेर युरोप, अमेरिकास्थित विश्वविद्यालयहरूमा संस्कृत भाषाको अध्ययन, अध्यापन हुने गरेको छ। अंग्रेजी टोन र संस्कृत भाषाको टोन कैयन् शब्द, स्वरहरूमा मेल खान्छ। विदेशीहरू हजारौं हजार डलर खर्च गरेर यसको अनुसन्धान र संरक्षण गर्दै छन्। जर्मनीमा अहिले पनि दुई तीन दर्जन विश्वविद्यालयमा संस्कृतको अध्ययन र अनुसन्धान भइरहेको छ। भारतमा झन्डै दुई दर्जन विश्वविद्यालयमा संस्कृतको पठनपाठन हुँदै छ। नासाले अहिले यही भाषा अन्तरिक्षका लागि उपयुक्त भन्दै छ। पूर्वीय चिन्तनमा वैदिक चिन्तनले विशिष्ट स्थान ग्रहण गरेको छ। संसारको प्रारम्भ पूर्व जलशायी श्री विष्णुबाट जीव र जगत्को सृष्टि गर्ने विचारले व्रह्माको सिर्जना गरी उनैबाट सृष्टिको आरम्भ भयो। जीव र जगत्को संरक्षणको जिम्मा आफैंले लिएर संहारको शक्ति रौद्र रूप शिवलाई दिइयो। जीव र जगत्को उदयपछि ज्ञान या प्रकाशको आवश्यकता परेकाले सर्वशक्तिमान् श्री ईश्वरस्वरूप ब्रह्माबाट वेदको उदय भयो ! चार दिशा नै प्रज्वलित गर्नुपर्ने भएकाले ब्रह्माका ४ मुखबाट क्रमशः पूर्वी मुखबाट ऋग्वेद, दक्षिण मुखबाट यजुर्वेद पश्चिम मुखबाट सामवेद र उत्तर मुखबाट अथर्ववेद प्रस्फुटित भयो। ऋग्वेद, यजुर्वेद स्वरूप दिव्य ज्ञानबाट सारा ब्रह्माण्ड वैदिक शक्तिमय, ज्ञान सम्पन्न हुने भयो। वेदका ऋचाहरू मन्त्र शक्तिले हिजोआजकोे यन्त्र शक्ति झंै काम गर्ने भयो भने सामवेद संगीत, भक्ति, लय, ताल, नृत्य, मनोरञ्जनलगायत गायन, भजन, कीर्तन, शास्त्रीय गायन समेतबाट प्रसिद्ध हुन गयो। जीव र जगत् सञ्चालनका लागि वित्तीय संसारको आवश्यकता परेकाले अथर्ववेदमार्फत अर्थशास्त्र, वाणिज्य, गणित, तथ्यांक, धनराशी, आयव्यय, हरहिसाव लेखाप्रणालीको आरम्भ भयो। तर लेखाइ, छपाइ जस्ता प्रविधियुक्त सरसामग्रीको अभावमा भविष्यसम्म ती विषयवस्तु दिगोेरूपमा राख्न कठिनाइ देखियो। भण्डारणको असुविधा, कम्प्युटरको अभाव, मेसिनमा झैं धेरै समयसम्म सूचना राख्न सक्ने प्रविधिको अभाव, सूचना र सञ्चारको आधुनिकीकरण नहुँदा आफ्ना शिष्यहरूलाई सुनाएर र तिनीहरूमार्फत भविष्यलाई जोगाइराख्ने काम सुरु भयो। श्रवणमार्फत भण्डारण गर्नुपर्ने भएकाले वेदलाई श्रुति भनियो। घोकेर कण्ठस्थ गरेर यसको संरक्षण र सम्बद्र्धन गर्नुपर्ने भयो। ४ वेदमा हजारौं मन्त्र, लाखांै मन्त्रहरू रहने भए। यी मन्त्रहरू वेदवाणी भगवान्को वाणीको रूपमा स्वीकृत हुँदै पठनीय, मननीय, चिन्तनीय हुँदै आयो। कतिपय मन्त्रहरू लोप पनि भए। ब्रह्माबाट ब्रह्म वाक्यका रूपमा सुरु भएका वाणीहरू नष्ट नगर्न उहाँ स्वयंले ४ शिष्यको होताहरूको जिम्मा दिने विचार गर्नुभयो। कुमारले ब्रह्माबाट ऋग्वेद पाए। अध्वर्यूकुमारले यजुर्वेद लिए भने ऋत्विज शिष्यले सामवेद र मरिची नामक शिष्यले कण्ठ गरेर अथर्व वेद संरक्षण गरी राख्ने कार्यको जिम्मा लिए ! वेदका साथमा ४ नै उपवेद पनि रहने भए ! जीवनको ४ चरण भने झंैं जगत्का लागि काल विभाजन भयो। सत्य, त्रेता, द्वापर र कलि ! हरेकको आयु निर्धारित भयो। अहिले हामी कलियुगमा छौं। यसको परमायुु ४ लाख ३२ हजार वर्षको छ। अहिले ५१२५ वर्ष मात्र व्यतीत भएको छ। हरेक युग यसअघि २७ पटक परिभ्रमण गरिसकेको छ। ज्ञान र विज्ञान यो समयको यो युगको मात्र होइन। हरप्पा, मोहन्जोदडो, सिन्धुघाँटीको सभ्यता हामी इतिहासमा पढ्छौं। कति उत्खनन, भग्नावशेषवाट सभ्यताहरू सिक्छौं। यो संसार आजको छुट्टै र नयाँ होइन। संसारको चक्र अठ्ठाइसौं हो, अहिलेको ! संकल्प गर्दा हामी अष्टाविंशतितमे युगे, कलि युगे कलि युगस्य प्रथम चरणे भन्ने गर्छौं। सर्वप्रथम ऋग्वेदको चर्चा गर्दा हामीमा शाब्दिक ज्ञान हुनु जरुरी छ। ऋगको सामान्य अर्थ स्तुतिपरक हो भने वेद शब्दले विद्धता वा ज्ञान जनाउँछ। सरल अर्थमा बुझ्नु नै, जान्नु नै ज्ञान हो ! जानेको कारण ज्ञान विज्ञानमा परिणत भएको छ। पहिलेका ऋषिमुनिहरूमा तन्त्रविद्या, शास्त्रविद्या, योगशिक्षा, मन्त्रशक्ति भएकै कारण साधनाद्वारा साध्य प्राप्त गरेरै छाड्थे। साध्य भनेको इहलौकिक सुख, भुक्ति र पारलौकिक सुख, मुक्ति हो। तर्कवल, योगबलका कारण लामो समय बिना आहार शरीर सञ्चालन हुनसक्थ्यो। स्वच्छ हावामा भएको अक्सीजनमा भएको पानीबाट श्वासप्रश्वासकै भरमा जीवन निर्वाह हुन्थ्यो। लामोसमय जलाहार, फलाहार समेत नगरीकन केवल वायुमण्डलको हावामा रहेको जलबाट तृप्त भएर रहन्थे। हाम्रै पालामा पनि बालगुरु षडानन्द, खप्तड वावा, शिवपुरी बाबाहरू यस्ता धेरै देखिए, जसले चामत्कारिक यथार्थबाट भौतिक युगमा पनि छुट्टै अस्तित्व छाडेर गए। साइबाबा, रामदेवबाबा जस्ता पनि साधनमा विशिष्टता प्राप्त गर्दै छन्। अनेकौं मठमन्दिरमा हिजोआज पनि विशेष व्यक्तिहरूको नाम अंकित भएको पाइन्छ। दशकौं, वर्षौं साधना गरेर छुट्टै अस्तित्व छाडेर गए भनेर लेखिएका ग्रन्थहरू, शिल्पीहरू, शिलालेखहरू जीवित छन् हाम्रा सामु ! विशिष्ट अनुष्ठान, साधनाबाट सिद्धि प्राप्त गर्नेहरू धेरै छन्, यस युगमा पनि ! आद्यगुरु शंकराचार्य, त्यस्तै निम्बाचार्य, अनेकौं जैनधर्मीहरू र हामै्र सामु बुद्ध पनि देखिए। साधनाबाटै भगवत् स्वरूपमा परिणत भए ! अहिले हामीमध्ये पनि कति महानुभावहरू छन् जो साधनामा निरन्तर तल्लीन छन्, सिद्ध भएका छन्। वर्षौसम्म विना आहार पनि वसेका छन्, जीवित छन्। भौतिक आविष्कारहरूले संसारलाई झन् सजिलो बनाएको छ, साधना गर्नेहरूका लागि वातावरण आज पनि सहज हुनसक्छ। वैदिक मन्त्र जपेर अग्नि प्रज्वलित गर्नेहरू अहिले पनि छन्। यज्ञमा भूसंस्कार गरी जन्मदेखि मृत्युपर्यन्त अग्निस्थापना विधिले यज्ञ भूसंस्कार गरी जन्मदेखि मृत्युपर्यन्त अग्नि स्थापना विधिले यज्ञ आहुती गरेर जीवन समर्पित गर्नेहरू अहिले पनि धेरै छन्। यस्तै अग्नि होत्रीहरू अझै छन्, हाम्रै समाजमा। वेदका मुख्य ६ स्वरूपहरू छन् शिक्षा, कल्प, व्याकरण, निरुक्त, छन्द र ज्योतिष। यी सबैको ज्ञानले वेदको अध्ययन सम्यक् हुन जान्छ। शब्द व्याकरण वेदको मुख हो, ज्योतिष वेदको आँखा हो, निरुक्तचाहिँ वेदको कान हो। शुद्ध उच्चारण यसको स्वरूप हो। कल्पचाहिँ वेदका हात हुन्। कल्प भन्नाले यज्ञादि कार्यको सम्पादनमा कल्पना अर्थात् तयारी भन्ने बुझिन्छ। शिक्षा वेदको नाक हो। शिक्षा शास्त्रले ह्रस्व, दीर्घ र सम्पूर्ण स्वरको ज्ञान हुन्छ। वेदविभाजनद्वारा लोककल्याण गर्ने त्यसकै प्रबद्र्धनद्वारा विश्वहित गर्ने क्रममा पैलो ऋग्वेदलाई त्यही समयमा ५ शाखाहरूमा विभाजित गरियो। शाकल, वास्कल, आश्वलायन, सांख्यान र माण्डुक्यसमेत ५ शाखामा ऋग्वेद विभाजित भयो, प्रखण्डित भयो ! अहिले ५ मध्ये शाकल शाखा मात्र हामीलाई उपलब्ध छ। ५ शाखावाट १६ शाखामा प्रखण्डित थप गर्दा २१ शाखाहरू बन्न पुगे ऋग्वेदका ! विभाजनकै क्रममा १० मण्डल, ५२८ सूक्त र १०५५२ मन्त्रहरू यसमा रहने भए ! ऋग्वेदको प्रथम भागमा मण्डल र सूक्त ४३ रहे भने २४३४ मन्त्रहरू रहे ! दोस्रो भागमा ४ मण्डल, १९१ सूक्त र २६९७ मन्त्र रहे ! तेस्रो भागमा भने मण्डल र सूक्त १९१ अनि मन्त्रहरू भने ४१२३ रहे ! चारै भागमा मण्डल र सूक्त गरी १९१ र मन्त्रहरू २८६२ रहेका छन्।"
"सुडानमा विद्रोही अर्धसैनिक समूहको आक्रमणमा २० को मृत्यु, १७ घाइते","पश्चिमी सुडान : पश्चिमी सुडानको एल फसार सहरका दुई शरणार्थी शिविरमा विद्रोही अर्धसैनिक र्यापिड सपोर्ट फोर्स (आरएसएफ) ले गरेको आक्रमणमा कम्तीमा २० जनाको मृत्यु भएको छ। आक्रमण्बाट १७ जना घाइते भएका छन्। शुक्रबार राति विद्रोही अर्धसैनिक आरएसएफले स्कुलमा चार बम खसालेको थियो। शनिबार बिहान उत्तरमा रहेको अबुशौक विस्थापन शिविरमा विद्रोही अर्धसैनिक आरएसएफले गोलाबारी गरे, जसमा एक नागरिकको मृत्यु भयो र एक युवती घाइते भइन्, उत्तरी डार्फर राज्यका स्वास्थ्य महानिर्देशक इब्राहिम खातिरले भने। गेजिरा राज्यको राजधानी वड मदनीमा रहेको प्रतिरोध समितिले भनेको छ, शुक्रबार बिहान, आरएसएफले अल कमलिन क्षेत्रको अलसेरिहा गाउँमा भारी गोलाबारी र बमबारी गरेका छन्, समितिले भनेको छ, अलसेरिहा गाउँका ५३ भन्दा बढी सर्वसाधारण मारिएका छन भने २ सयभन्दा बढी अन्य घाइते भएका छन्। घाइतेमध्ये केहीको अवस्था गम्भीर छ। विद्रोही अर्धसैनिक आरएसएफले एल फशरमा भएका दुई घटनाबारे अहिलेसम्म कुनै टिप्पणी गरेको छैन। उत्तरी डार्फर राज्यको राजधानी शहर एल फशरमा मे १० देखि सुडानी सशस्त्र बल (एसएएफ) र आरएसएफबीच भीषण झडप भइरहेको छ। अन्तर्राष्ट्रिय संस्थाहरूको पछिल्लो अनुमान अनुसार, सुडानमध्ये अप्रिल सन् २०२३ देखि विनाशकारी द्वन्द्वको चपेटामा छ। यसले कम्तीमा २९ हजार ६८३ जनाको ज्यान लिइसकेका तथा १४ लाखभन्दा बढी मानिसहरू विस्थापित भएका छन्।"
दक्षिण कोरियामा १८१ यात्रु सवार विमान दुर्घटना,दक्षिण कोरियाको मुआन अन्तर्राष्ट्रिय विमानस्थलमा १८१ यात्रु सवार विमान दुर्घटना भएको खबर छ। अवतरणका क्रममा विमान धावनमार्गबाट चिप्लिएर पर्खालमा ठोक्किएको अनुमान गरिएको सञ्चारमाध्यमहरुमा उल्लेख छ। दक्षिण कोरियाली समाचार एजेन्सी योनहापका अनुसार दुर्घटनाग्रस्त विमानको तस्बिर सामाजिक सञ्जालमा भाइरल भइरहेको छ। जसमा धुवाँ निस्किएको देख्न सकिन्छ। यस घटनामा कति जनाको ज्यान गएको छ भने हालसम्म यकिन भएको छैन। दुर्घटनामा कम्तीमा २८ जनाको मृत्यु भएको बीबीसी समाचारमा उल्लेख छ। चराहरूसँग विमान ठोक्किएर दुर्घटना भएको हुन सक्ने जनाइएको छ। दुर्घटनापछि उद्धार एजेन्सीहरूले विमानको पछाडिबाट यात्रुहरूलाई बाहिर निकालेका जनाइएको छ।
उद्योग बन्द हुँदा मजदुरलाई घरपरिवार चलाउनै गाह्रो,"विराटनगर : औद्योगिक क्षेत्र सुनसरीको दुहवीमा सञ्चालनमा रहेको युनाइटेड टेनरिज बन्द हुँदा मजदुरको बिचल्ली भएको छ। २०४६ सालमा स्थापना भई निरन्तर सञ्चालनमा रहेको सो उद्योग बन्द हुँदा त्यहाँ कार्यरत मजदुरहरूको बिचल्ली भएको हो। दुहबी नगरपालिका वडा नम्बर ६ स्थित युनाइटेड टेनरिज गत असोज ६ गतेदेखि बन्द छ। स्थानीयहरूको विरोधले गर्दा उद्योग बन्द भएको हो। जनावरको छाला प्रशोधन गरी इटली, चीन, भियतनाम, इन्डोनेसिया, टर्कीलगायतका मुलुकमा निर्यात गर्दै आएको यो उद्योग स्थानीयको विरोधका कारण बन्द भएको हो। दुर्गन्ध फैलाएका कारण मानिसमा विभिन्न रोग लागेको भन्दै स्थानीयले जिल्ला प्रशासन कार्यालय सुनसरीमा उजुरी दिएका आधारमा प्रशासनले उद्योग सञ्चालन नगर्न असोज ६ गते पत्र पठाएयता उद्योग बन्द छ। उद्योग बन्द हुँदा उद्योगमा प्रत्यक्ष रोजगारी पाएका ७० जना बेरोजगार भएका छन्। ७० जना मजदुरका करिब ५ सय जना मजदुर परिवार प्रत्यक्ष रूपमा प्रभावित भएका छन्। उद्योग बन्द हुँदा मजदुरहरूलाई घरपरिवार चलाउन र छोराछोरी पठाउन समस्या भएको छ। युनाइटेड टेनरिज दुहबीमा कार्यरत मजदुर मो कलामले काम बन्द हुँदा घर व्यवहार चलाउन समस्या भएको बताए। उनले ३० वर्ष निरन्तर काम गर्दै आएको उद्योग बन्द हुँदा गरीखाने बाटो बन्द भएको तथा छोराछोरी स्कुल पठाउन समस्या भएको सुनाए। अर्का मजदुर मो समसुलले काम बन्द हुँदा घर बनाउन लिएको किस्ता तिर्न नसक्दा विचल्लीमा परको बताए। ४० वर्षदेखि काम गर्दै आएका छौं, उनले भने अर्को फ्याक्ट्रीमा काम गर्न जादाँ सिप नभएको भन्दै काम नदिने गरेको अवस्था छ। टोलका केही स्थानीय युवाले नियोजित रूपमा छाला गन्हाएका नाममा उद्योग बन्द गराउन खोजेको केही स्थानीयको आरोप छ। मजदुर पनि स्थानीय रहेको सो उद्योग सञ्चालन गर्न चाहिने आवश्यक प्रक्रिया पूरा गरे पनि स्थानीयहरूले नै उद्योग चल्न नदिने भन्दै बन्द गराएका हुन्। उद्योगले कानुन बमोजिम गर्नुपर्ने वातवरणीय प्रभाव मूल्यांकन नगरेका कारण प्रदेश सरकारले उद्योग सञ्चालनमा रोक लगाएको स्थानीय सरकारको भनाइ छ। दुहबी नगरपालिका वडा नम्बर ६ का वडाध्यक्ष घनश्याम हलुवाईले वतावरणीय प्रभाव मूल्यांकन नगरेका कारण स्थानीयहरूले उद्योग बन्द गराएको बताएका छन्। तर, उद्योग सञ्चालकले वातावरण मन्त्रालयको निर्देशनबमोजिम उद्योग परिसरभित्रै प्रारम्भिक वातावरणीय परीक्षण (आईईई) गर्ने सार्वजनिक सुनुवाइ राखिएको थियो। तर वडाध्यक्ष हलुवाईले सार्वजनिक सुनुवाइ बाहिर गर्न लगाएर सुनुवाइबाट आएको सुझाव टिपोट गरिएको सबैको हस्ताक्षर भएको माइन्युट नै स्थानीयले च्यातिदिएका थिए। उद्योग सञ्चालक अरसलान अख्तरले उद्योगले वातवारणीय प्रभाव मूल्यांकन गर्ने प्रक्रियामा रहेको अवस्थामा गत पुस दुई गते सार्वजनिक सुनुवाइको कार्यक्रम गरेको बताए। उक्त कार्यक्रममा एउटा समूहले निर्णय पुस्तिका च्यातेर वातावरणीय प्रभाव मूल्यांकन गर्ने प्रक्रियालाई अवरोध गरेको बताउँदै उनले भने, आफ्नो उद्योग बन्द गराउने लक्ष्यका साथ एउटा समूह लागेर आफूलाई दुःख दिइरहेको छ। स्थापनाकालदेखि कसैलाई केही समस्या भएको थिएन, उनले भने, अहिले केही समूहले बन्द गराउन लागेको छ। उद्योगले वातावरणीय क्षति नगरेको उल्टो जनावरको छाला व्यवस्थापन गरी वातावरण जोगाएको उद्योगको तर्क छ। उद्योगले पानी प्रशोधन केन्द्र स्थापना गरिसकेकाले उद्योग सञ्चालन गर्न दिनुपर्ने उद्योगमा कार्यरत मजदुरहरूको माग छ। उद्योग करिव ५ महिनादेखि बन्द रहेको उद्योगलाई बदनामी गराउन एक समूहले बाहिरबाट बाख्राको छाला ल्याएर बस्तीमा फाल्दै उद्योगलाई बदनामी गराउन लागेको बताइएको छ। सुनसरीको दुहबीमा रहेको युनाइटेड टेनरिज प्राइभेट लिमिटेडले वार्षिक १५ करोड रुपैयाँको छाला निर्यात गर्दै आएको छ। उद्योगले मरेका जनावर र मासु खाएका जनावरको छाला संकलन तथा प्रशोधन गरी निर्यात गर्ने गरेको छ। ४५ वर्षअघि स्थापना भएको उक्त उद्योगलाई नेपाल सरकारले आठ वर्षअघि आईसीपी अवार्डसमेत दिएको थियो। उद्योगले छालाको जुता, व्यागलगायतका सामग्रीसमेत उत्पादन गर्ने तयारीमा जुटेको छ। उद्योगले सबै मापदण्ड पूरा गरेर टीओआरसमेत लिइसकेको छ। बन्द उद्योग अगाडि कार्यरक्त मजदुर । तस्बिर : जितेन्द्रनारायण ठाकुर।"
"यात्रा पोखरामा, तरंग देशैभरि","पोखरा : राजनीतिमा पछिल्लो समय सर्वाधिक चर्चा र प्रश्नको विषय बनेको छ, पूर्वराष्ट्रपति विद्यादेवी भण्डारी के सक्रिय राजनीतिमा आउने तयारीमा छिन् ? पूर्वराष्ट्रपति भण्डारीको गत साता भएको पोखराको केही लामो बसाइसँग यो प्रसंगको सम्बन्ध जोड्ने पनि छन्। पोखरा बसाइकै क्रममा एक कार्यकर्ताको यस्तै प्रश्नमा उनले भनिन्, पार्टीले मलाई सांसदको उम्मेदवार बनायो, सांसद बनायो, मन्त्री पनि पार्टीले बनाएको हो। राष्ट्रपति पनि मेरो व्यक्तिगत चाहना होइन। पार्टीले नै बनाएको हो। देश र जनताको सेवा गर्न आवश्यक परे जुनसुकै जिम्मेवारीबाट म पछि हट्ने छैन। पोखरेली स्वागत त्रिभुवन विश्वविद्यालय र चीनको सिचुवान युनिभर्सिटीले पुस ४ गते पोखरामा एउटा बौद्धिक छलफल चलाए। फेवा डाइलग नाम दिइएको संवादमूलक कार्यक्रमको उद्घाटनका निम्ति पूर्वराष्ट्रपति भण्डारी डाकिएकी थिइन्। उनले उद्घाटन गरिन् र मन्तव्यसमेत राखिन्। डाइलगमा उनको प्रमुख अतिथि भूमिका सोही दिनका लागि मात्रै र त्यति नै थियो। तर, चिनियाँ विश्वविद्यालयको कार्यक्रमका लागि भण्डारी २ दिनअघि नै पोखरा आइपुगेकी थिइन्। त्यसो त कार्यक्रमपछि पनि उनी थप ४ दिन पोखरा र सेरोफेरोमा भुलिन्। पोखरा रहँदा बस्दा भण्डारीले केही धार्मिक स्थलको भ्रमण गरिन्। अनि थुप्रै भेटघाट पनि। भेटघाट राज्यका पदाधिकारीसँगमात्रै सीमित रहेन राजनीतिक नेतादेखि कार्यकर्तासम्म चल्यो। पूर्वराष्ट्रपति भण्डारी फेरि राजनीतिमा सक्रिय हुने, एमालेको पार्टी राजनीतिमा आउने जस्ता चर्चा त्यही कारण पनि निकै बढ्यो। पोखरामा राजनीतिकर्मीहरूसँग उनले गरेका भेटघाटलाई त्यही सन्दर्भमा हेर्दै विभिन्न अड्कलमात्रै काटिएको छैन, अनेक अर्थ पनि लगाइएको छ। त्यसले राजनीतिक वृत्तमा फेरि एउटा तरंग पैदा गरेको छ। उनीनिकटस्थहरू भने पूर्वराष्ट्रपति भण्डारीको पोखरा केन्द्रित भ्रमणलाई नितान्त निजीको संज्ञा दिइरहेका छन्। पुस २ मा पोखरा विमानस्थलमा भण्डारी ओर्लिंदा स्वागतार्थ एमाले नेता, कार्यकर्ता र सांसदहरूको ठूलो समूह खडा थियो। अरू बेला पोखरा आउँदा भण्डारी आफ्नै सैनी (मितिनी) पोखरा महानगरपालिकाकी उपमेयर मञ्जुदेवी गुरुङकहाँ बस्थिन्। राष्ट्रपति भएयता त्यो मौका जुरेको छैन। यसपालि पोखराको एकमात्रै पाँचतारे होटल ग्रान्डमा बसिन्। पूर्वराष्ट्रपतिले आउँदाकै दिन गण्डकी प्रदेशका मुख्यमन्त्री सुरेन्द्रराज पाण्डेसँग भेटिन्। प्रदेश प्रमुख डिल्लीराज भट्ट पनि भण्डारीसँग भेटघाट गर्ने राज्यका पदाधिकारीको सूचीमा छन्। ६ पुसमा भट्टले भण्डारीलाई भेटेका थिए। पूर्वमुख्यमन्त्री तथा एमाले नेता खगराज अधिकारी, एमाले गण्डकी इन्चार्जसमेत रहेका स्थायी कमिटी सदस्य किरण गुरुङ, प्रदेश कमिटी अध्यक्ष नवराज शर्मा लगायतले भण्डारीलाई पोखरा बसाइका क्रममा भेटे। त्यसमा गण्डकी प्रदेश सरकारमा एमालेबाट सामेल मन्त्रीहरू पद्मा जिसी श्रेष्ठ, कृष्ष्ण पाठक, प्रकाश केसी, सांसदहरू लीलबहादुर थापा, भीम कार्की, देवका पहारीलगायत थिए। मन्त्री मित्रलाल बस्यालचाहिँ काठमाडौं भएकाले छुटे। त्यतिका मन्त्री, सांसद, नेता र कार्यकर्तासँग भण्डारीको सामान्य भलाकुसारीमात्रै भयो ? कि राजनीतिक संवाद नै ? भेटेकाहरू सबैजसो सामान्य शिष्टाचार भेटमात्रै भन्छन्। एमाले गण्डकी प्रदेश अध्यक्ष नवराज शर्मा भन्छन्, राजनीतिक रूपमा सक्रिय हुने भनेर भन्या छन्, मेसो ठ्याक्कै यही बेला परेको मात्रै हो। नितान्त व्यक्तिगत भेटघाटभन्दा केही भएन। व्यक्तिगत शुभेच्छाका बाहेक कुरा भएनन्। काठमाडौंभन्दा पोखरा केही न्यायो छ भनेरमात्रै अलिक दिन यतै बस्नुभएको हो। एमाले गण्डकी इन्चार्जसमेत रहेका स्थायी कमिटी सदस्य किरण गुरुङ आफूले सुरु दिन भेटेर कार्यक्रम केके छन्, केही सहयोग गर्नुपर्छ भने भन्नुहोला भनेर हिँडेको बताउँछन्। आफू त्यस दिन त्यत्ति कुरा गरेर लमजुङ गएको उनले सुनाए। लमजुङमा कार्यक्रम थियो र म हिँडे अनि कसकसले भेट्नुभयो भन्ने मैले सोध्दा पनि सोधिनँ। पत्रपत्रिकामा आएका कुरा पढियो। तर, राजनीतिमा सक्रिय हुन्छु भनेर उहाँले भन्नुभयो होला भन्ने लाग्दैन, गुरुङ भन्छन्, भेट्नेहरूले के के भने भन्ने कुरामात्रै हो। पोखरा ग्रान्डमा रहँदा बस्दा भण्डारीसँग भेट्न चाहेकहरूलाई प्रदेशका भौतिक मन्त्री प्रकाशबहादुर केसी, उनको सचिवालय, एमाले कास्की इन्चार्ज कृष्ण थापा तथा पोखराकी उपमेयर मञ्जुदेवी गुरुङले सहजीकरण गरिदिएका थिए। त्यसो त भण्डारी स्याङ्जा पनि पुगिन्। जसका लागि पार्टी सचिव पद्मा अर्यालले तारतम्य मिलाएकी थिइन्। उनकै पहलमा भण्डारी स्याङ्जा फेदीखोलाको साल्मेडाँडास्थित गोर्खा स्मारक घुमिन्। र, पश्चिमी स्याङ्जाको कालीगण्डकी गाउँपालिकास्थित आलमदेवी दर्शनका लागि पनि पुगिन्। संयोग कस्तो भने आलमदेवी नेपालका पूर्वराष्ट्रप्रमुख अर्थात् राजाहरूले कुलदेवता मान्दै आएको मन्दिर हो। गणतन्त्रकालीन राष्ट्र प्रमुख बनिसकेकी भण्डारीले दर्शनका लागि सोही मन्दिर रोजिन्। त्यसो त उनले पोखराकै सराङकोटस्थित शिव मन्दिर र पुम्दीभुम्दीस्थित महादेव मूर्तिस्थल पनि भ्रमण गरिन्। त्यसका लागि कास्कीकै एमाले नेताहरूले चाँजोपाजो मिलाएका थिए। स्याङ्जाको साल्मेडाँडा जाँदा होस् र आलमदेवी दुवैतिर पूर्वराष्ट्रपति भण्डारीलाई स्थानीयले स्वागतमा फूलमाला चढाए। सँगसँगै एमाले जिल्ला अध्यक्ष सूर्यप्रकाश गैरे पारस, पूर्वमन्त्री तथा गण्डकी प्रदेश सांसद सीता सुन्दास, एमाले गण्डकी कमिटी उपाध्यक्ष मोहन रेग्मीलगायत राजनीतिकर्मीसँग भण्डारीको भलाकुसारी पनि भयो। गोर्खा स्मारक सञ्चालक समितिका महासचिव डा चन्द्रबहादुर गुरुङ कुनै राजनीतिक उद्देश्य नभई स्मारक भ्रमणका लागि आफूहरूले निम्तो दिएको बताउँछन्। गुरुङकै भनाइमा भण्डारी स्मारक घुम्न जाँदा स्थानीय जनप्रतिनिधि र नेता कार्यकर्ताहरू भेट्न गएका भने थिए। खासगरी महिला जनप्रतिनिधि र अनेमसंघका नेता कार्यकर्ताहरूसँगको भेटघाटमा भण्डारीको राजनीतिक पुनरागमनको प्रसंगमा बढी कुरा भएको स्रोत बताउँछ। अनेमसंघ गण्डकीकी कोषाध्यक्ष अञ्जु क्षेत्री महिला नेता कार्यकर्ता र जनप्रतिनिधिहरूले भण्डारीको अभिभावकत्व खोजेको सुनाइन्। उहाँले ३३ प्रतिशत महिला सहभागिताका लागि नेतृत्वदायी भूमिका खेल्नुभएको हो। त्यो लागु भयो। उहाँ अखिल नेपाल महिला संघ (अनेमसंघ) को संस्थापक हो, क्षेत्रीले भनिन्, यही अनेमसंघमा रहेर काम गरिरहँदा अझै पनि उहाँको संरक्षकत्व भए हुन्थ्यो भन्ने लाग्नु स्वाभाविक हो। त्यो आवश्यकता हो भन्ने लाग्छ। सक्रिय हुन्छु भन्नुभएन होला : किरण गुरुङ, इन्चार्ज, एमाले गण्डकी प्रदेश पूर्वराष्ट्रपति भण्डारी फेवा डाइलग भन्ने कार्यक्रममा सहभागी हुन पोखरा आउने र स्याङ्जा जाने भन्ने तय भएको रहेछ। त्यो थाहा पाएपछि भेट्न जाने भन्ने स्वाभाविकै भयो। गएर भेटियो। यहाँ बसाइ के हो ? कार्यक्रम केके हो ? के सहयोग गर्नुपर्छ भने भन्नुस् भनेँ। भेट्न खोज्नेहरू पनि होलान्। भेट्नु पनि पर्ला। समय मिलाएर भेटघाट गर्नुहोला भन्ने कुरा भयो र म हिँडे। मेरो त लमजुङमा कार्यक्रम थियो र म हिँडे अनि कसकसले भेट्नुभयो भन्ने मैले सोध्दा पनि सोधिनँ। पत्रपत्रिकामा आएका कुरा पढियो। तर, राजनीतिमा सक्रिय हुन्छु भनेर उहाँले भन्नुभयो होला भन्ने लाग्दैन। भेट्नेहरूले केके भने भन्ने कुरामात्रै हो। यहाँ त मान्छेहरू हुन्छन् कि उकास्दिने ! अब त तपाईं आउनुपर्छ राजनीतिमा भन्नेहरू प्रशस्तै भेटिन्छ। जे भन्दा खुसी हुन्छ भन्ने लाग्छ, त्यही भन्दिन्छन्। त्यसमा पनि धेरै महिलाहरूले भेट्नुभयो जस्तो लाग्छ मलाई। उहाँहरूले त भन्ने नै भए। एयरपोर्टमा पनि भिडै भएको थियो, महिलाहरूको। अरु बेला पनि भिडै भएको थियो। मैले पनि नचिनेकाहरू हुनुहुन्थ्यो। जनप्रतिनिधिहरू कोको कोको हुनुहुन्थ्यो। पार्टीका नेताहरूले औपचारिक कुरा गरेर हिँडेको हुनुपर्छ। स्याङ्जा लगायत ठाउँमा स्वागत कार्यक्रमहरूमात्रै भएजस्तो लाग्छ। अब नेकपा भन्ने पनि सुनिन्छ यहाँ। नेकपा बनाउने हो भने तपाईले गर्नुपर्छ भन्ने मान्छे पनि होलान्। तपाईंले नेतृत्व गर्नुपर्छ भनेर भन्छन् अरे भनेर भनेको पत्रपत्रिकामा आइराखेको छ। मलाई त त्यस्तो कुरा थाहा छैन, हो वा होइन। एउटै सिंगै एकीकृत नेकपा बनाउन भूमिका खेल्नुपर्यो भनेर भन्दिने होलान्। उकासिदिने र भोलि उकासिसकेपछि सबैभन्दा उसैले पहिला विरोध गर्नेहरू पनि हुन्छन्। अभिभावकत्व गरिदिए हुन्थ्यो : अञ्जु क्षेत्री, अनेमसंघ गण्डकी कोशाध्यक्ष देशकै अभिभावक हुनुभएको मान्छेसँग अझै पनि नेपाली दिदीबैनीहरूको उहाँसँग आशा स्वाभाविक हो। अझै पनि उहाँले हामीलाई अभिभावकत्व प्रदान गरिदिए हुन्थ्यो। उहाँले ३३ प्रतिशत महिला सहभागिताका लागि नेतृत्वदायी भूमिका खेल्नुभएको हो। त्यो लागू भयो। उहाँ अखिल नेपाल महिला संघ (अनेमसंघ)को संस्थापक हो। यही अनेमसंघमा रहेर काम गरिरहँदा अझै पनि उहाँको सरक्षकत्व भए हुन्थ्यो भन्ने लाग्नु स्वाभाविक हो। त्यो आवश्यकता हो भन्ने लाग्छ। अझै पनि महिलालाई ५० प्रतिशत सहभागिताका लागि लाग्नुपर्ने छ। कार्यकारिणी पदमा महिला आइसकेको अवस्था छैन। नेतृत्वमा महिला आउनका लागि उहाँजस्तो व्यक्तित्वको अझै पनि हामीलाई खाँचो छ। उहाँसँगको भेट पनि हामीलाई प्रेरणा भयो। युवा महिलाहरू राजनीतिका लागि तयार हुनुपर्यो भन्नुभयो। अनेमसंघले पहल गरोस् भन्नुभयो। हाम्रो इच्छा त उहाँ राजनीतिमा आइदिए हुन्थ्यो भन्ने हो। आम दिदीबैनीहरूको चाहना उहाँ आइदिए हुन्थ्यो भन्ने थियो। तर, उहाँले आउँछु, आउँदिनँ केही पनि भन्नुभएन। उहाँ आफैंको कुरा गर्दा उहाँ राजनीतिमा फेरि नआए पनि उहाँको बोली त अझै बिक्छ। महिलाका लागि उहाँले अभियान थाल्न सक्नुहुन्छ। समग्र महिलाका लागि शैक्षिक, सामाजिक र राजनीतिक क्रान्तिमा अझै पनि उहाँको हात हुन सक्छ। त्यस्तो भूमिका रह्यो भने धेरै राम्रो। उहाँले पनि देशमा जति विकास हुनुपर्ने हो त्यो भइसकेको छैन भन्ने त उहाँले पनि महसुस गर्नुभएको छ। महिला अगाडि बढून् भन्नेमा उहाँको जोड थियो। हामीलाई अगाडि बढ्न प्रेरित गर्नुभयो।"
अस्ताए न्यायका हस्ती,"काठमाडौं : सर्वोच्च अदालतका पूर्वन्यायाधीश प्रकाश वस्तीको निधन भएको छ। वस्तीको हृदयघातका कारण शुक्रबार निधन भएको हो। ७१ वर्षीय वस्तीलाई उपचारका लागि थापाथलीस्थित नर्भिक अस्पतालमा पुर्याइएको थियो। उनको शुक्रबार राति नै निधन भएको अस्पतालले जनाएको छ। वस्तीका श्रीमती, एक छोरा र तीन छोरी छन्। अमेरिकामा रहेका छोरा डा प्रणव फर्केपछि आइतबार अन्त्येष्टि गरिने पारिवारिक स्रोतले जनाएको छ। २०६५ सालमा वस्ती सर्वोच्च अदालतमा अस्थायी न्यायाधीशका रूपमा प्रवेश गरेका थिए। अस्थायी न्यायाधीशका रूपमा प्रवेश गर्दा उनी प्रधानन्यायाधीशको रोलक्रममा थिए। दरबन्दी रिक्त हुँदाहुँदै पनि न्यायपरिषद्ले स्थायीमा सिफारिस नगरेको र पदावधि पनि नथपेका कारण उनको प्रधानन्यायाधीश हुने सपना पूरा भएन। अस्थायी न्यायाधीशकै रूपमा न्याय सम्पादन गरेको पाँच वर्षपछि सर्वोच्चबाट बाहिरिनु परेको थियो। वस्तीलाई नेपाली कानुनी र न्यायिक इतिहासको इन्साइक्लोपेडियाको संज्ञा दिने गरिएको सर्वोच्चका पूर्वन्यायाधीश बलराम केसीले बताए। न्यायपरिषद्ले समय छँदै उहाँ (वस्ती) लाई स्थायी गर्नुपथ्र्यो, पूर्वन्यायाधीश केसीले भने, सर्वोच्चमा लामो अवधि न्याय सम्पादन गर्नबाट बञ्चित गर्ने काम न्यायपरिषद्ले गर्यो। वस्तीको देवानी एवं भ्रष्टाचारजन्य मुद्दामा विशेष दख्खल थियो। पूर्वन्यायाधीश वस्तीले कानुनको शिक्षण, कानुन व्यवसायी, अख्तियार दुरुपयोग आयोगको कानुनी सल्लाहकार, सम्पादक, लेखकका रूपमा समेत उल्लेखनीय कार्य गरेको पूर्वन्यायाधीशहरू बताउँछन्। सर्वोच्च अदालतका पूर्वन्यायाधीश पुरुषोत्तम भण्डारीले वकालतका साथै न्याय सम्पादनमा समेत वस्ती अब्बल भएको बताए। सर्वोच्च अदालतमा स्थायी न्यायाधीश हुनुपर्ने व्यक्ति हो। दुर्भाग्य भनौं अस्थायी मै रहनुपर्यो, पूर्वन्यायाधीश भण्डारीले भने, कानुन, न्याय र मानव अधिकारको क्षेत्रमा उहाँको राम्रो पर्फर्मेन्स थियो। कानुन र न्यायसम्बन्धी पुस्तक प्रकाशन पनि गरिरहनु हुन्थ्यो। न्यायक्षेत्रका लागि अपुरणीय क्षति भएको महसुस गरेको छुँ। अध्ययन र लेखनमा रुचि राख्ने वस्ती विकृतिविहीन न्यायपालिकाको पक्षमा खरो लेखन एवं अभिव्यक्ति दिने गर्दथे। सर्वोच्च अदालतका बहालवाला एक न्यायाधीशका अनुसार, पछिल्लोपटक भएको भेटघाटमा समेत वस्तीले आफ्नो नयाँ पुस्तक प्रकाशोन्मुख रहेको र छिट्टै उपलब्ध गराउने बताएका थिए। वस्तीद्वारा लिखित एवं सम्पादित पुस्तकहरूको प्रकाशन गर्दै आएको पैरवी प्रकाशनका एक कर्मचारीका अनुसार, एक साताअघि मात्रै उनले अध्ययनका लागि केही पुस्तक लिएर गएका थिए। वस्तीले राष्ट्रिय मानव अधिकार आयोगमा सदस्यका रूपमा समेत बस्तीले ६ वर्ष काम गरेका थिए। लक्ष्मीप्रसाद र रोहिणी वस्तीको कोखबाट गोरखामा जन्मिएका वस्तीका पिता पनि पूर्वन्यायाधीश हुन्। पारिवारिक माहौलका कारण पनि वस्ती कानुन र न्यायको क्षेत्रमा आकर्षित भएका थिए। युवावस्थादेखि नै कानुन व्यवसाय र शिक्षण पेसालाई एक साथ अघि बढाएका थिए। २०३४ सालदेखि २०५५ सालसम्म उनले पृथ्वीनारायण क्याम्पस पोखरामा र नेपाल ल क्याम्पसमा कानुन विषयको शिक्षण गरेका थिए। झन्डै ३१ वर्ष शिक्षण पेसामा बिताएका थिए। त्यस्तै, २०३३ देखि २०६५ सालसम्म उनले अधिवक्तावरिष्ठ अधिवक्ताको रूपमा वकालतकर्म गरेका थिए। शिक्षण पेसाबाट राजीनामा गरेर उनी पूर्णरूपमा वकालतमै जमेका थिए। नेपाल बार एसोसिएसन (२०४८२०५१) मा उनी निर्विरोध महासचिवको रूपमा काम गरेका थिए। त्यसअघि उनी सर्वोच्च बार एसोसिएसनमा दुई कार्यकाल सचिवसमेत भएका थिए। नेपाल बार एसोसिएसनका अध्यक्ष गोपालकृष्ण घिमिरेले बारको संस्थागत विकासमा वस्तीको नेतृत्वदायी भूमिका उल्लेखनीय रहेको बताए। वस्तीले विकृतिविहीन न्यायपालिका अभिवृद्धि अध्ययन समितिका उनले सदस्यको रूपमा भूमिका निर्वाह गरेका थिए। त्यस्तै उनी अख्तियार दुरुपयोग अनुसन्धान आयोगमा (२०५७२०६३)कानुनी सल्लाहकार थिए। त्यस्तै २०७१देखि २०७७ सालसम्म उनी राष्ट्रिय मानव अधिकार आयोगमा सदस्यको रूपमा काम गरेका थिए। वस्तीसँग कानुन द्धैमासिकको प्रधान सम्पादक, नेपाल बार एसोसिएसनद्वारा प्रकाशित न्यायदूतको सम्पादक, नेपाल कानुन परिचर्चाको संस्थापक प्रबन्ध सम्पादक र कानुन विवरणिकाको संस्थापक सम्पादकका रूपमा कार्य गरेको अनुभव छ। वस्तीले किरातकालदेखि २०७८ सालसम्मको घटनाक्रम एवं गतिविधि समेटिएको हाम्रो कानुनी इतिहासको नालीबेली, कानुनी नेपाली भाषा र साहित्य, प्रमाण कानुन, वकिल नभएमा, अंशमा महिला अधिकार, हाम्रो कानुनी प्रणालीका केही झाँकीहरू लेखन एवं सम्पादन गरेका छन्।"
खाद्य प्रणालीको पुनर्संरचना,"खानासम्बन्धी मौजुदा मूल्यमान्यता, ज्ञानले बजार र आर्थिक शक्तिसँग अन्तक्र्रिया गरेर खाद्य प्रणाली पुनर्निर्माण हुन्छन् । आजकल हातमा पैसा छ भने आफूले खोजे जस्तो विविध खाना पाउन कठिन छैन। बजारले उपभोक्ताको घरमै खाना पुर्याउँछ। स्वादका हिसाबले आफ्नो परम्परागत खानाको स्वादमा सीमित हुन पनि पर्दैन, मूल्य तिर्न तयार भए जुन कुनै नाम चलेका परिकार ठाउँमा आइपुग्छ। तर, गुणस्तर ? जति पछि भयो त्यति नै खस्कँदो छ। माटोमा रोपेर उत्पादन हुने प्राकृतिक खानाभन्दा कारखानाले उत्पादन गरेका खानाको बर्चस्व बढ्दै छ। मानव घुमन्ते जीवनशैलीबाट स्थायी खेतीपातीमा आउनुपूर्व खाना पूर्णरूपमा प्राकृतिक प्रारस्थकीय सेवा थियो। प्रकृतिमा निःशुल्क उपलब्ध खाना मानवले आफ्नो आहाराका लागि खोज्दै जुटाउनुपथ्र्यो। हरेक व्यक्ति वा परिवार आफैं खाना संकलन गर्नु परे पनि खाना प्राकृतिक, विविधीकृत र पोषणयुक्त हुन सम्भव थियो। स्थायी खेतीपातीमा आएपछि परिवार उत्पादकमा परिणत भए। त्यसैगरी, फसल पारिवारिक खानाका लागि उत्पादन हुन थाले। खानामा विविधता घटे पनि खाना प्राकृतिक उत्पादन सेवामा परिणत भयो। अक्सर हरेक परिवार उत्पादन र उपभोग एकाइ रहे। यस्तो उत्पादन प्रणालीलाई हामी निर्वाहमुखी भन्यौं। तर, त्यो निर्वाहमुखी खाद्य प्रणाली बढ्दो विश्वव्यापीकरणसँगै निरन्तर विघटित हुँदै निरन्तर बजार निर्देशित खाद्य प्रणालीमा रूपान्तरण हुँदै छ। खाद्य प्राप्तिका तरिका प्राकृतिक उपजको संकलनबाट उत्पादनमा परिणत भएपछि उत्पादकले आफ्नो परिवारको अतिरिक्त केही थपलाई खुवाउन सक्ने भए। यसको जगमा समाजमा संगठित शक्ति, राज्य र क्रमशः वस्तु तथा सेवा विनिमय हुन थालेपछि उत्पादन निर्वाहमुखीबाट बजारमुखी हँुदै वस्तुकरण हुन थालेको हो। पछिल्लो समय खाना वस्तुकरण भएर तीव्र रूपमा बजार सेवामा परिणत हँुदै छ भने उत्पादकको तीव्र रूपमा वस्तुकरण हुँदै पूर्णरूपमा उपभोक्तामा परिणत भइरहेको छ। आफूले खाने खाना आफैं उत्पादन नगरेपछि खानाका लागि बजारमा आश्रित हुनुपर्छ। बिना पैसा बजारले खाना दिँदैन। पैसा कमाउन या त आफूलाई श्रमिक बनाउनुपर्यो या त अरूको श्रममा दलाली गर्नुपर्यो। यो दुवै तरिकाबाट मानव श्रमको वस्तुकरण हुन्छ। यस क्रममा उत्पादकको उत्पादनका साधनमा जुन खालको सामाजिक सम्बन्ध थियो, त्यही रूपमा रहने कुरा भएन। उत्पादकहरू श्रमिकमा परिणत भएर उत्पादनका साधन र बजारका उपभोक्ता बने। उत्पादनका साधन र त्यसबाट हुने उत्पादनमा उनीहरूको स्वामित्व टुट्यो। यस क्रममा साना उत्पादक रहँदासम्मका सामाजिक सम्बन्ध र संरचनाले काम नगर्ने भए। खाद्य उत्पादन, वितरण र उपभोगका तरिकाका साथै यससँग सम्बन्धित सामाजिक सम्बन्ध र संरचना परिवर्तन भए। यसकै कारणले विकसित देशमा जनसंख्याको एकदुई प्रतिशत र यस धर्तीमा ६ प्रतिशत परिवारले खाद्य उत्पादन गरेर बाँकी बजारमार्फत खाना खाएर बाँच्न सम्भव भएको छ। खाद्य प्रणाली समुदायको नियन्त्रणबाट बजारको नियन्त्रणमा पुगेसँगै यसका अवयवको निरन्तर पुनर्उत्पादन भइरहेको छ। निर्वाहमुखी र साना किसान साथै यससँग सम्बन्धित सामाजिक सम्बन्ध, संस्था, संस्कृति र परम्परा निरन्तर धराशायी हँुदै छन्। स्थानीय भूगोलमा सीमित सांस्कृतिक र सजातीय खालका सामाजिक संस्थाहरू निरन्तर विघटन हुँदै व्यावसायिक र बजार निर्देशित सामाजिक संस्थाहरूको निर्माण हुँदै छ। यस्ता संस्था समूह, समुदाय र समाज हुँदै विश्वव्यापी सञ्जालमा जोडिन थालेका छन्। यसरी सामाजिक संस्थाको पुनर्उत्पादन हुँदा परम्परा, विश्वास, मूल्य मान्यतासँगै व्यक्तिको परिवार र समाजमा भूमिका परिवर्तन भएको छ। खेतीको चक्र र प्रकृतिमा पुजिने देउता परिवारको बसाइँसराइ सँगै सहरको छतमा पुर्याइएको छ। पारिवारिक खेती रहुन्जेल मानिने चाडपर्व खेती प्रणालीसँग तालमेल हुने खालका थिए। बाली लगाएपछि फसल लिने बेला विभिन्न खालका पर्व, पूजाआजा गरिन्थे। ती पूजा खेती लगाइसकेको उत्सव, फसल लिने बेलाको उत्सव र उत्पादन दिएकोमा प्रकृतिप्रति कृतज्ञताका लागि हुन्थे। खेती छाडेर सहरतिर बसाइँसराइ गरे सँगै सबै बिरानो भए। कृषिमा आधारित जीविकोपार्जन हुँदा परिवारका हरेक सदस्यको लैंगिकताका आधारमा कार्य विभाजन हुने गरेकोमा कार्य विभाजनको नियम परिवर्तन भई परिवारको संरचना र लंैगिकताका हिसाबले हुने कार्य विभाजन पनि विस्तारै परिवर्तन हुँदै छ यसै भन्न कठिन छ। सामाजिक संस्थाको पुनर्निर्माणका कारणले खाद्य प्रणालीमा परिवर्तन ल्यायो वा खाद्य प्रणालीमा भएको पुनर्उत्पादित सामाजिक सम्बन्धले सामाजिक संस्थामा प्रभाव पार्यो। तर सबैलाई अनुभूति भएका कुरा हो कि पछिल्लो समय दुवै तीव्र रूपमा पुनर्निर्माण हुँदै छन्। एक अर्कामा पारस्परिक प्रभाव भने अवश्य छ। पछिल्लो समय खाद्य प्रणालीमा यति छिटो के कारणले परिवर्तन भयो ? यातायातको विकास, खाना पकाउने इन्धनको उपलब्धता, वैदेशिक रोजगारीको अवसर, खाद्यवस्तुको नगदमा विनिमय र उपभोक्तामा आएको खाद्य व्यवहारमा परिवर्तन। यी अवस्थामा परिवर्तन नभएको भए निर्वाहमुखी कृषि गरेका साना किसान परिवार उत्पादकबाट उपभोक्तामा परिणत भई गाउँबाट सहर बसाइँसराइ गर्ने थिएन। एउटा उदाहरण लिऊँ खाना पकाउने इन्धन पेट्रोलियम, ग्यास वा विद्युत् नभएको भए परम्परागत ऊर्जाको स्रोत जस्तै दाउरामा खाना पकाएर काठमाडौंमा यति धेरै उपभोक्ता बस्न सम्भव थियो ? परिवारहरू स्थानीयस्तरमा मानिआएको खाद्य उपभोगस्तर पूरा भएपछि स्वःउत्पादनबाट उपभोग गर्न छाडेर उपभोक्तामा परिणत हुँदै बसाइँसराइ गर्छन्। पहिलेका उत्पादक खेती छाडेर बसाइँ सरेपछि खेती गरिआएको जग्गा या त बाँझो रहनुपर्यो या त अर्को कोहीले बजारका लागि व्यावसायिक खेती गर्नुपर्यो। निर्वाहमुखी र साना किसान नै नभएपछि त्यससँग सम्बन्धित सामाजिक संस्था अस्तित्वमा रहने कुरा भएन। तब खाद्य प्रणाली र सामाजिक संस्थाको पुनर्संचरना हुन्छ। हरेक परिवर्तनका कारण सतहमा देखिने एक तर यसलाई सञ्चालन गर्ने अन्तरनिहित कारण फरक हुन सक्छन्। विहंगम प्रणाली नै परिवर्तन ल्याउने टालटुले परिवर्तनले सम्भव हुँदैन। प्रणालीगत परिवर्तन ल्याउने अन्तरनिहित कारणहरूका बारेमा माक्र्सवादमा विश्वास राख्नेहरू उत्पादनका तरिकामा हुने परिवर्तनलाई मान्छन्। पारिवारिक उत्पादनका तरिका परिवर्तन भई बजार केन्द्रित उत्पादनका रितहरू प्रयोग हुनुका साथै पुँजीवादी बजार ग्रामीण क्षेत्रसम्म पुग्दा पारिवारिक उत्पादक हराउने र व्यावसायिक उत्पादकले उत्पादनमा लाग्छन्। नवमाक्र्सवादी धारणाअनुसार राज्यले उत्पादनमा उदारीकरण गर्ने क्रममा साना किसानलाई दिँदै आएको उत्पादन अनुदान कटौती गर्दा साना किसानले उत्पादनबाट जीविका गुजारा गर्न नसक्दा खेती छाडेर कृषि मजदुर बन्छन् भने कर्पोरेटहरूले बजारले माग गरेका र फाइदा हुने निश्चित बालीहरू उर्बर भूमिमा मात्र खेती गर्छन्। सिमान्त कृषि भूमि बाँझो रहन्छ। उत्पादन गरेर बजारमा फाइदा नहुने बालीहरू घट्दो संख्याका पारिवारिक किसानले नाफा घाटा नहेरी उत्पादन गर्दा निरन्तर हुने हो, नत्र लोपोन्मुख हुँदै जान्छन्। एकातर्फ उत्पादनका सामाजिक सम्बन्धमा परिवर्तन हुने अर्कोतर्फ सीमित बालीमात्र उत्पादन भएर उत्पादक आफैंले समेत अन्य खाद्यन्न किनेर खानुपर्ने भएपछि खाद्यन्न लिएर बजार गाउँसम्म आउन अनिवार्य भयो। परिणामतः पहिले भएका सामाजिक संरचना र उत्पादनसँगको सम्बन्ध अनि मौजुदा खाद्य प्रणालीले काम नगरेर दुवै पुनर्निर्माण हुन जरुरी भयो। उत्पादन, वितरण र उपभोग पूर्णतः विश्व बजारको लयमा एकाकार भएर सबैतिर एकरूपको खाद्य प्रणाली र सामाजिक अवस्था हुँदैन। खानाको क्रमशः पश्चिमाकरण हुँदै गएर पिज्जा बर्गर, कोक जस्ता खानामा लत विकास हुँदै गए पनि परम्परागत खाद्य व्यवहार र उत्पादनको उपलब्धताका कारण स्थानीय र परम्परागत खाना पनि विस्थापित भएका छैनन्। खानासम्बन्धी मौजुदा मूल्यमान्यता, विश्वास तथा ज्ञानले बजार र आर्थिक शक्तिसँग अन्तक्र्रिया गरेर खाद्य प्रणाली पुनर्निर्माण हुन्छन्। यसको यो हो कि खाद्य प्रणालीमा आन्तरिक र बाह्य शक्ति दुवै लाग्ने हुनाले ठाउँ अनुसारका खानाको सामाजिक पुनर्उत्पादन हँुदै जान्छ। त्यस्तै खालको सामाजिक सम्बन्ध र संरचनाको विकास हुँदै जान्छ। यद्यपि स्थानीयकृत खाद्य प्रणालीहरू विश्वकृत खाद्य प्रणालीको लयमा निरन्तर लागिरहन्छन्। लेखक कृषि समाजशास्त्री हुन्।"

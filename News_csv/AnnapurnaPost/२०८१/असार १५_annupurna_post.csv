शीर्षक,विवरण
मुलुकभर ९८ मात्रै रोपाइँ,"काठमाडौं : असार १५, राष्ट्रिय धान दिवस। अर्थात्, मानो रोपेर मुरी उब्जाउने समय। दुई दशकयता त सरकारले धूमधामसाथ धान दिवस मनाउने गरेको छ। तर, समयमा रोपाइँ नहुने र धान आयात गर्नैपर्ने बाध्यता छ। यस वर्ष पनि मध्य असारसम्म ९८ प्रतिशतमात्रै रोपाइँ भएको छ। सिँचाइ र मलखादको अभावका कारण अधिकांश खेत बाँझै छन्। सरकारले २०६१ सालदेखि असार १५ गतेलाई धान दिवस तथा रोपाइँ महोत्सव मनाउने गरेको छ। यस वर्ष कृषि तथा पशुपन्छी मन्त्रालयले जलवायु मैत्री कृषि, धान उत्पादनमा वृद्धि भन्ने नारा दिएको छ। चितवनमा कार्यक्रम गरेर दिवस मनाइँदै छ। तर, सिँचाइको अभावले समयमा धान रोप्नुपर्ने समस्या बर्सेनि दोहोरिने गरेको छ। आकाशेपानीकै भरमा धान खेती गर्नुपर्ने बाध्यता किसानको छ। यस वर्ष पनि लामो खडेरी र वर्षा सुरु नभएका कारण धान रोपाइँ गर्न सकिरहेका छैनन्। यस वर्ष १ लाख ३६ हजार ४ सय ११ हेक्टरमा धान रोपाइँ भएको छ। जुन, ९८ प्रतिशतमात्रै हो। यस वर्ष मुलुकभर १३ लाख ९८ हजार ८ सय ६३ हेक्टर क्षेत्रफलमा रोपाइँ हुँदैछ। तर अझै १२ लाख ६२ हजार ४ सय २५ हेक्टर जमिनमा धान रोपाइँ गर्न बाँकी रहेको कृषि विभागको तथ्यांकमा उल्लेख छ। यसअनुसार अझै ९०२ प्रतिशत जमिनमा रोपाइँ गर्न बाँकी छ। यद्यपि, गत वर्षको भन्दा भने केही बढी भागमा धान रोपाइँ भएको छ। गत वर्ष यही अवधिमा ८७५ प्रतिशत धान रोपिएको थियो। तर, २०७९ सालमा भने ३०७१ प्रतिशत रोपाइँ भएको थियो। असार मध्य हुँदा पनि मुलुकभर बर्खे धान रोपाइँ औसत कम छ। आकाशेपानीकै भर पर्नुपर्ने बाध्यता र मनसुन ढिलाइ हुँदा धान रोपाइँ कम हुने गरेको कृषि विभागका प्रवक्ता डा अरुण काफ्ले बताउँछन्। उनका अनुसार धानको लागि सिँचाइ सुविधा भएको क्षेत्रफल एकदमै कम छ। मुलुकभर करिब २५ प्रतिशत क्षेत्रफलमा सिँचाइको सुविधा भएकाले समयमै रोपाइँ हुन्छ। यसबाहेकका क्षेत्रमा भने पानी परे मात्रै समयमा हुन्छ। आकाशेपानी नै कुर्नुपर्छ, डा काफ्लेले अन्नपूर्णसँग भने। यस वर्ष सबैभन्दा बढी सुदूरपश्चिम र कर्णालीमा रोपाइँ भएको छ। सुदूरपश्चिममा २५ प्रतिशत धान रोपिएको छ। १ लाख ७४ हजार ५ सय ७६ हेक्टर जमिनमध्ये ४३ हजार ६ सय ३४ हेक्टरमा रोपाइँ भइसकेको छ। यस्तै, कर्णालीमा २३९ प्रतिशत रोपाइँ भएको छ। ४१ हजार ९ सय ४ हेक्टरमध्ये १० हजार १० हेक्टरमा रोपाइँ भइसकेको छ। यो गत वर्षको भन्दा बढी हो। गत वर्ष २२६ प्रतिशत हाराहारीमा भएको थियो। हालसम्म सबैभन्दा कम रोपाइँ मधेस प्रदेशमा भएको छ। जहाँ २९ प्रतिशतमात्रै रोपाइँ भएको छ। कुल ३ लाख ८३ हजार १ सय ५० हेक्टर जमिनमध्ये ११ हजार ४० हेक्टर मात्रै रोपाइँ भएको हो। यस्तै कोशी प्रदेशमा १७ प्रतिशत रोपाइँ भएको छ। २ लाख ७६ हजार ३ सय ८६ हेक्टरमध्ये १५ हजार ३ सय ६० हेक्टर मात्रै हो। यसैगरी बागमती प्रदेशले यसपटक १८३ प्रतिशत रोपेको छ। यो कुल १ लाख १२ हजार २ सय ७३ हेक्टरमध्ये २० हजार ५ सय ५० हेक्टर हो। यस्तै, गण्डकी प्रदेशमा ८३ प्रतिशत अर्थात् ९८ हजार ९ सय ४ हेक्टरमध्ये ८ हजार २ सय ४७ हेक्टरमा रोपाइँ भएको छ। यता लुम्बिनी प्रदेशमा पनि ८८ प्रतिशत अर्थात् कुल ३ लाख ११ हजार ६ सय ४३ हेक्टर जमिनमध्ये २७ हजार ५ सय ७० हेक्टर हो। रोपाइँ कम हुनुको मुख्य कारण सिँचाइ अभाव हो। सरकारले सिँचाइ नीति बनाएर कार्यान्वयन गरेको छ। उक्त नीतिअनुसार खेतीयोग्य जमिनमा सिँचाइ व्यवस्था गर्ने भनिए पनि हालसम्म २०२५ प्रतिशत जमिनमा मात्र सिँचाइको सुविधा भएको किसान अभियन्ता नवराज बस्नेत बताउँछन्। डोजरे विकासका कारण परम्परागत रूपमा किसानको श्रमदानबाट निर्मित सिँचाइ कुलाहरू नोक्सान भई सञ्चालनमा आउन सकेका छैनन्। जमिनमा पानीको सतह घट्दै गएको छ। जसको असर सुक्खा बढ्दैछ। सिँचाइको व्यवस्था छैन, उनी भन्छन्, कहिले आकाशबाट पानी खस्ला र रोपाइँ गरौंला भनेर किसानहरू आकाशतिर मुन्टो तेस्र्याउन विवश छन्। जलवायु परिवर्तनका कारण समयमा पानी नपर्दा किसानहरूले समयमा बाली लगाउन सकेका छैनन्। जसको प्रत्यक्ष असर उत्पादनमा पर्नेछ। धान उत्पादनको लक्ष्य ः ५७ लाख मेट्रिकटन मुलुकमा वार्षिक रूपमा ५५ लाख मेट्रिकटन असारे धान उत्पादन हुने गरेको छ। प्रतिहेक्टर औसत ३६ मेट्रिकटन धान उत्पादन हुने अनुमान गरिएको प्रवक्ता डा काफ्लेले जनाए। तर झापा, मोरङमा भने अझ बढी उत्पादन हुन सक्छ। पहाडी जिल्लामा कम हुन्छ, काफ्लेले भने। यद्यपि चालु आवमा भने धानको कुल उत्पादन गत आवभन्दा ४३३ प्रतिशतले बढी छ। अर्थात्, ५७ लाख २४ हजार २ सय ३४ मेट्रिकटन उत्पादन भएको छ। जुन विगत चार वर्षको औसत उत्पादनको तुलनामा ५०८ प्रतिशतले बढी भएको कृषि तथा पशुपन्छी विकास मन्त्रालयले जनाएको छ। मन्त्रालयका अनुसार कुल धानबाली भिœयाइएको क्षेत्रफल गत आवको तुलनामा ०६१ अर्थात् ८ हजार ८ सय हेक्टरले कमी भई १४ लाख ३८ हजार ९ सय ८९ हेक्टर कायम हुन पुगेको छ। यो क्षेत्रफल गत चार आवको औसत क्षेत्रफलको तुलनामा १७३ प्रतिशतले कम हो। धानबालीको औसत उत्पादकत्व गत आवको तुलनामा ४९७ प्रतिशतले वृद्धि भई ३९८ मेट्रिकटन प्रतिहेक्टर पुगेको छ। जुन गत चार वर्षको औसत उत्पादकत्वभन्दा ६९२ प्रतिशतले बढी हो। चालु आवमा धान उत्पादन वृद्धि हुनुमा उन्नत बिउको उपलब्धता र प्रयोग, रोग किराको प्रकोपमा कमी, बाढी पहिरोबाट धान बालीमा पर्न जाने नकारात्मक असरमा कमी, मलखादको उपलब्धतामा आएको सुधार कृषि औजार र प्रविधिको प्रयोग र मौसमी अनुकूलतालाई लिइएको छ। मधेस प्रदेशका केही जिल्लाहरूमा धान रोप्ने समयमा पर्यात वर्षा नभएको कारणले समग्र मधेस प्रदेशको उत्पादन र उत्पादकत्वमा गत आवको तुलनामा ह्रास आएको छ, मन्त्रालयले जानकारी दिएको छ। बर्सेनि अर्बौंको धानचामल आयात मुलुकमा बर्सेनि अर्बौं रकमको धान, चामल र कनिका आयात हुने गरेको छ। चालु आवको ११ महिनामा मात्रै ११ अर्ब ५५ करोड २५ लाख ७९ हजार रुपैयाँबराबरको ३० करोड ५३ लाख १० हजार ५ सय २० किलोग्राम धान आयात भएको छ। यस्तै, चामलमात्रै ८ अर्ब ६९ करोड रुपैयाँबराबरको आयात भएको छ। यस्तै, सोही अवधिमा कनिका ९ लाख २० हजार रुपैयाँको र धानको बिउ ८८ करोड ६५ लाख २१ हजार रुपैयाँबराबरको आयात भएको छ।"
मनै हल्लाउने आमाको कथा,"जसले पाठकको मनै विक्षिप्त पार्छन्। जति पढ्दै गयो उति आँसु बगाउँछ। लाग्छ शोकैशोकको कहानी हो, बोरा। अखण्ड भण्डारी नेपाली पत्रकारिता जगत्को उम्दो नाम अब पत्रकारितामा मात्रै सीमित रहेन। पहिलो कृति मलाया एक्सप्रेस लिएर नेपाली साहित्य आकाशमा झुल्केका उनी यसपटक बोरा लिएर चम्केका छन्। हाम्रो पूर्वीय दर्शन असाध्यै धनी छ, वैज्ञानिक छ। तर, यसलाई हिजोका ठगीखानेले आफ्नो अनुकूल व्याख्या गरेर विभिन्न मानक खडा गरिदिए। परिणाम जननीलाई तल्लो दर्जाको नागरिकमा सीमित गरियो। परिणति हाम्रा जमुना, यमुना, मुनाजस्ता कैयन आमा दुर्नियतिको सिकार बनिरहेका छन्। आमाको ममतामयी महिमा अपरम्पार हुने रहेछ, आमा जस्तै दुःखित हुँदा पनि, अभाव, पीडामा पर्दा पनि बिल्कुल निराश हुन्नन्। भावुक बनेर रुन्नन् र अन्त्यमा आफ्नै जन्मदिएको छोराले बोरामा हालेर फाल्दा पनि छोराप्रति कुनै गुनासो नगर्ने आमाको मातृबात्सल्यताको कथा जति पढ्दै गयो पाठक उत्ति बढी घँुक्किन थाल्छ। बोरा लेखनको प्रमुख आधार एक घटिसकेको घटना हो। आमा यसकी स्रोतव्यक्ति हुन् जसबाट समग्र स्थूल घटनाहरूलाई उपन्यासकारले ओकल्याएका छन्। पात्रको चरित्र हेयो लाग्छ आमा यथार्थ पात्र हुन् भने छोरो गलत आदर्शच्युत पात्र। बोराभित्र अटेका आदर्शबादी पात्रहरू पनि प्रशस्तै छन् ः समयले विद्रोही बनाएकी जमुना, यमुना, सौतेनी आमा मुना, रुद्रकी आमा रुक्मिणी, घरबेटी काकाकाकी, ठूलीमाया र प्रेम राईको जोडी, रुद्रका मामा माइजूको मानवतावादी सोच, मावलका हजुरआमा हजुरबुबा, हरिकला, हरिविनोद र तिनको छोरा भगवान्, नाति निर्जल चरित्र चित्रणका हिसाबले यसका पात्रहरूले कथानकतालाई जीवन्त राखेका छन्। खलपात्रको रूपमा उपन्यासमा कमलीकान्त, रुद्रे, चनौटी, प्रधानपञ्च सोमप्रसाद, असई, छोरा असल, नगेन्द्र बहिदार, शेखरकी बूढी भीमा, बुहारी निर्जला आदि नकारात्मक चरित्र बोेकेका पात्र जो हाम्रो वरपर प्रशस्तै देख्न सकिन्छन्। बोरामा सरल तर कलात्मक भाषाशैलीको लेपनले चरित्र चित्रणमा समेत प्रभाव पारेको छ। विषयवस्तुको आधारमा सामाजिक पक्ष बोकेको उपन्यास विषयगत रूपमा हेर्दा यथार्थपरक देखिन्छ। नारीका पीडा, वेदना र सामाजिक जीवनका छट्पटीहरू यहाँ दृष्टिगोचर भएका छन्। नारी ममताको मनोविज्ञानको सत्यापन गरेको छ। नारीगत भावना अनुरूपको चरित्र पनि देख्न पाइन्छ। मातृत्वको अपहेलना भएको तीतो यथार्थ विपरीत मानवीय संवेदनाको अभिव्यक्तिको उच्चतम प्रयोग गर्न उपन्यासकार सफल भएका छन्। गयात्मक, बलशाली तर सरल सुबोध्य भाषाशैलीले उपन्यासमा प्राण भरेको छ। वर्णनात्मक एवं संवादात्मक शैलीको प्रचुरता छ। अखण्ड भण्डारीको सौन्दर्यचेतयुक्त भाषिककला उच्चतम लाग्छ। प्रतीकको दृष्टिले शीर्षक बोरा नै खास लाग्छ। शिल्प पद्धतिको हिसाबले आमाको समग्रतामा उनकै वरिपरि उपन्यास घुमेको देखिन्छ। स्थानीय बोलीचालीका लबजहरूको प्रशस्तै प्रयोगले उपन्यास सुन्दर लाग्छ। शीर्षकीकरणको आधारमा पनि प्रतीकात्मक र सार्थक शीर्षक लाग्छ। सामाजिक जीवनका विभिन्न सम्बन्धअन्तर्गत कारुणिक तथ्यहरूको आडमा लेखिएको उपन्यास अत्यन्तै बलशाली लाग्छ। स्थानीय सामाजिक भाषिका र कथ्यको भाषालाई प्रयोग गरिएको बोरा एउटी आमाको जिन्दगीका अवयवहरूको सामाजिक यथार्थ, तिनको जीवनको अत्यन्तै दूरवस्था र कारुणिकता, सामाजिक एवं पारिवारिक तिरस्कारका विविध पक्षहरूलाई विषयवस्तु बनाएर लेखिएको छ। वर्तमान समयमा अधिकांश आमाहरूको हृदयविदारक कथा जहाँ तिनका दुःखसुख र जीवनका संघर्षका यावत् रंगहरू घुलित भएका छन् तिनकै कहानीको फेहरिस्त हो बोरा। यस्ता घटनाहरू आजकल नेपाली समाजमा थुप्रै पाइन्छन्। पारिवारिक तथा सामाजिक रूपमा एउटी आमाप्रतिको हेयभावको पारदर्शी एवं प्रतिनिधिमूलक ऐना बनेको छ यो उपन्यास। आमाहरूको अन्र्तध्वनि टपक्कै टिप्ने सामथ्र्य राख्ने भण्डारी आमाको मर्मलाई नजिकबाट बुझ्न सफल देखिन्छन्। समाजमा व्याप्त सामाजिक मनोवृत्तिको यथार्थवादी धरातलमा रहेर लेखिएको यो सुन्दर कृति हो। आजको युगको घोर निन्दनीय र अमानवीय व्यवहारको भग्न प्रतिनिधिमूलक कहानी यो पुरातन मैलो सोचाइले ग्रस्त सम्बन्धमा दिएको यातनाको फेहरिस्त हो। एउटी प्रतिनिधिमूलक पात्र यमुना आफ्नै छोराबुहारीबाट त्याज्य भएर बस्न विवश छन्। उनकै भोगाइ र उनी वरिपरिका विभिन्न घटनाक्रमहरूबाट बोरा अघि बढ्छ। आफ्नै परिवारको त्याज्य व्यवहारबाट घरसँग ओझेल पारिएका तमाम आमाहरूको कथा जसले हाम्रो समयको हाम्रो परिवारका सदस्यहरूलाई चिहाएको छ। आमा हुनुको खुसी र आफ्नाले जन्माइदिएको पीडाबोधको भग्न कहानी पढ्दै जाँदा मथिंगल हल्लिन्छ। आमाको दुःखान्त कथा, उनले भोग्नुपरेको नारकीय व्यथाले उपन्यास सामाजिक यथार्थवादी कथानकतामा बुनिएको छ भन्न गाह्रो पर्दैन। मस्तिष्कमै वाँण हान्ने उपन्यासको कथानकता हाम्रा आफ्नाप्रतिका विसंगत व्यवहारहरूको दस्तावेज जस्तो लाग्छ। कुरा काट्ने समाजको प्रवृत्तिको सरल भाषामा चित्रण गरिएको छ। अरूको अनावश्यक चियोचर्चाे र निन्दा गर्नेहरूको कमी कहाँ हुन्छ र ? रगतको नाताभन्दा भावनाको नाता सयौं गुना निकट हुन्छ भन्ने दृष्टान्तसहित मानवताको अपार भेल बगेको छ उपन्यासमा ठूलीमाया र प्रेम राईजस्ता सकारात्मक पात्रमार्फत। जहाँ जातपातको नाम निसान छैन। धनीगरिबको भेदभाव छैन। छ त आफ्नोपन। उपन्यास वियोगान्त कथानकतामा बुनिएको छ। यसमा थुप्रै हृदयविदारक घटनाहरू घटेका छन् जसले पाठकको मनै विक्षिप्त पार्छन्। जति पढ्दै गयो उति आँसु बगाउँछ। लाग्छ शोकैशोकको कहानी हो बोरा। यहाँ जुनै पनि आमालाई जहिले पनि संघर्ष गर्नु परेको छ। हरेक च्याप्टरमा गला अवरुद्ध हुन्छ। समयले विद्रोही बनाएको छ आमालाई यहाँ। कमलीकान्तको अमानवीयता विरुद्ध सुरु भएको विद्रोह, छरछिमेक हुँदै समाजसँग समेत छ। आमा जति सबैको हविगत एकै हो कि भान पर्छ यहाँ तीनवटी आमाको विद्रोह छ जमुना, मुना, यमुनाको रूपमा। को हो त्यो जसले प्राण भन्दा सिन्दूरलाई ठूलो बनायो ? अनि को हो त्यो जसले पोतेले बाँधेर महिलालाई थुनिराख्ने चलन चलायो ? को हो त्यो जसले महिलाको भागमा मात्र पाप राखिदियो ? (पृष्ठ ३३५) बाँधिएको बोराको ठूलै पोको खुलाइएको छ। त्यहाँ सन्तान सुखको कुरा छ। पितृत्व प्राप्ति र अप्राप्ति अनि तिनका सम्भावित परिणामको प्रचलित भयले घ्वाम्ल्यौ छोपिएकाहरूको मनोदशा छ। के छैन उपन्यासमा दाजुभाइका बीच दैनिक जस्तो हुने पुख्र्यौली सम्पत्तिको विवाद, नाता सम्बन्धमा दरार, यौवनको अव्यक्त र अप्रकटित मौलाइसै अंकुराएको प्रेम, धार्मिक मान्यताले जरो गाडेको समाजले कैयनका जिन्दगी उजाडिदिएको व्यथा, सम्पत्तिको लोभमा मात्र आफ्नाले काजक्रिया गर्ने निराशालाग्दो वर्तमान नाता सम्बन्धका आयामको फेहरिस्तको सबै पोको खोलेको छ बोराले। बोरा पढिसकेपछि मैले आफैंसँग प्रश्न गरें आफ्नै छोरा अभिजात्य हुन्छ त ? मेरो मनले उत्तर दियो यस्ता घटना त तेरै आँखा अगाडि हेर दर्जनौं पाउँछस्। बोराले मन झस्कियो, मुटु हल्लियो। छोरो पात्र प्रति घृणाभाव जागृत भयो। छोरामा आएको चारित्रिक र आफ्नालाई गर्ने व्यवहार स्खलित भएको देखेर आँखा रसाए। हामी कहाँ छौ प्रश्न गरें। यो समय किन यति बर्वर र क्रूर छ जहाँ नौ महिना गर्भमा बोकेर हिउँद वर्षा नभनी, रातदिन नभनी, दुःखकष्ट सब झेलेर एउटी आमा दशधारा दूध खुवाएर हुर्काउँछे, बढाउँछे अनि सन्ततिको सुखका निम्ति आफ्ना सबकुरा बिर्साउँछे तर उही अन्तिममा त्यागिन्छे आफ्नै रगतबाट। कति पीडादायी आयाम उतारेको छ उपन्यासले। समयक्रमसँगै उपन्यासकारले नै बोरामा बाँधिएर बेहोस अवस्थामा छाडिएकी आमालाई आश्रममा पाउँछन् र ती आमालाई नातिसँग सुखदभेट गराई कथानकताले नयाँ मोड लिन्छ। शिक्षित बुहारीको बोक्सी र वेश्याको लाञ्छना लगाइरहने र आमालाई बोरामा फाल्न लोग्नेलाई सहमत गराउने बुहारीसमेतलाई आममाफी दिने आमाको ममता न कुनै तराजुमा जोख्न मिल्छ, न कुनै मानापाथीमा भर्न मिल्छ। साँच्चै आमाको महिमा अपरम्पार छ। नाति केटाले पनि बाउआमा सजग गराएको छ बोरा राखेर कि पछि हजुरआमालाई जस्तै उसले बाउआमा बोरामा फाल्न नपरोस् भनेर। अन्त्यमा, उपन्यास संयोगान्त बनेर सकिएको छ। शीर्षकको सार्थकता, पात्र चयनमा स्वाभाविकता, कथाशिल्पको सुन्दर प्रयुक्तिले उपन्यास जीवन्त बनेको छ । लाग्छ, अमानवीय निस्तब्धतामा पनि उज्यालो दियो जल्छ। यस्तै संकेत गरेको छ उपन्यासले। मार्मिक भावनामा लेखिएको पठनीय कृति हो बोरा। यस्तो मानवीय सत्यताको सत्यापन गर्दै कलात्मक बान्की दिएर उपन्यास सिर्जना गर्न सफल अखण्डको क्षमतालाई सलाम।"
कृषकमैत्री प्रविधिको प्रयोगमार्फत् धान बालीको उत्पादन बढाउने रणनीति छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले कृषकमैत्री प्रविधिको प्रयोगमार्फत् धान बालीको उत्पादन बढाउने सरकारको रणनीति लिएको बताएका छन्। २१औं राष्ट्रिय धान दिवस तथा रोपाइँ महोत्सव, २०८१ का अवसरमा आज उनले धान बालीमा जलवायुमैत्री प्रविधिहरूको अवलम्बन गराई उत्पादनमा वृद्धि गर्ने बताएका हुन्। जलवायु परिवर्तनका कारण धानलगायतका बालीहरूमा परेको नकारात्मक असरको न्यूनीकरण गरी धानको उत्पादन र उत्पादकत्वमा वृद्धि गर्न जलवायुमैत्री प्रविधिको अनुसन्धान, विकास र प्रसार सरकारको प्राथमिकतामा रहेको छ। शुभकामना सन्देशमा भनिएको छ, नेपाल सरकारले जलवायु अनुकूलित प्रविधिहरूको प्रसार, जैविक विविधताको उपयोग गरी पोषणयुक्त धानका उच्च उत्पादन दिने जातहरूको विकास तथा उत्पादनमा कृषकमैत्री प्रविधिहरूको प्रयोगमार्फत् धान बालीको उत्पादन बढाउने रणनीति लिएको छ। यस्ता कार्यक्रमको कार्यान्वयनबाट धान बालीमा जलवायुमैत्री प्रविधिहरूको अवलम्बन गराई उत्पादनमा वृद्धि गरी धान चामलको आयात प्रतिस्थापनमा सहयोग पुग्नेमा विश्वस्त छु। उनले खाद्य सुरक्षा एवं पोषणको अवस्थामा सुधार ल्याउन तथा दिगो विकासका लक्ष्यहरू प्राप्तिको लागि अन्तर्राष्ट्रिय प्रतिबद्धता र कृषि विकास रणनीति कार्यान्वयनमा रहेको बताए। जनताको जीवनशैली र जनजीविकासँग जोडिएको धान बालीको आर्थिक, सामाजिक र साँस्कृतिक महत्त्व रहेको छ। खाद्य तथा पोषण सुरक्षामा मात्र नभएर धानले कृषि क्षेत्रको गार्हस्थ्य उत्पादन तथा देशको अर्थतन्त्रमा समेत उल्लेखनीय योगदान गर्दछ। तथापि, आन्तरिक उत्पादन अपर्याप्त भएकाले धान चामल आयात वर्षेनी बढ्दै गएको छ। यस परनिर्भरतालाई कम गर्न र राष्ट्रियस्तरमा धानको उत्पादन बढाउन वर्तमान सरकारले रासायनिक मल र गुणस्तरीय बीउको उपलब्धता, सिंचाइ सुविधा र प्रविधिको विस्तार, अनुसन्धान र विकास तथा न्यूनतम समर्थन मूल्यको कार्यान्वयनजस्ता कार्यक्रमहरूमा प्राथमिकता दिएको छ। शुभकामना सन्देशमा भनिएको छ, सरकारले आगामी आव २०८१८२ को बजेट वक्तव्यमा मसिना धानको प्रवर्धन तथा चैते धानको क्षेत्र विस्तारका विशेष कार्यक्रमहरू समावेश गरेको छ। उनले धान बालीको उत्पादन र उत्पादकत्व वृद्धिमार्फत् समृद्ध अर्थतन्त्र निर्माणमा हामी सबैको ठोस योगदान रहोस् भन्ने अपेक्षा गरे।"
समाजभित्रको मूल्य पद्धतिमा नै विस्थापन भइरहेको छ,"नवीन सुब्बा, फिल्म निर्देशनमा हतारिँदैनन्। झन्डै दुई दशकको अवधिमा निर्देशित तीनवटै फिल्म चर्चामा रहे। लिम्बू समुदायमाथिको पहिलो फिल्म नुमाफुङ माइलस्टोन मानिन्छ, मौलिकता र विदेशी मञ्चमा उपस्थितिका हिसाबले। दसवर्षे माओवादी जनयुद्धको पृष्ठभूमिमा बनेको थियो, गुडबाई काठमाडौं। जसले कोलकाता इन्टरनेसनल फिल्म फेस्टिभल मा उत्कृष्ट फिल्म को अवार्ड जित्यो। पछिल्लो फिल्म हो, गाउँ आएको बाटो। अर्गानिक कथावस्तुमा आधारित फिल्म निर्देशन गर्ने सुब्बासँग अन्नपूर्णकर्मी दिनेश गौतमले गरेको अन्तर्वार्ता : केही वर्षको अन्तरालमा फिल्म बनाउनु हुन्छ। किन ?नुमाफुङपछि टेलिशृंखला दलनको सिरिजमा व्यस्त भएँ। त्यसपछि गुडबाई काठमाडौं निर्देशन गरें। टेलिशृंखला सिंहदरबार सिरिज बनाएँ। अहिले गाउँ आएको बाटो निर्देशन गरेको छु। सिरिजमा व्यस्त हुनु पर्दा फिल्म निर्देशनमा समय लागेको हो। टेलिशृंखलाका सिरिज र फिचर फिल्म बनाउँदा केमा बढी रमाउनुहुन्छ ? कामको प्रकृति एउटै हो। सिरिजमा लामो कालखण्ड, धेरै कथाहरू जोडिएको हुन्छ। फिचर फिल्ममा एउटै विषय वा कथावस्तु हुन्छ। फिल्ममा समयावधि पनि छोटो हुन्छ। दुई घण्टाको मात्र हुन्छ। काम गर्दा त्यस्तो फरक अनुभूति छैन। दुवैमा इन्जोय नै गर्छु। नुमाफुङदेखि गाउँ आएको बाटो निर्देशनका क्रममा भिन्न समुदाय र संस्कृतिको पाटोमा काम गर्दाको अनुभव कस्तो रह्यो ? फिल्मको चरित्रमा विश्व दृष्टिकोण र विश्वास पद्धति हुन्छ। त्यसले कथा भन्नलाई फरक पार्दो रहेछ। स्क्रिप्टभित्र पात्रले सोंच्ने, विश्वास गर्ने कुरा खोज्नु नै प्रधान हुँदो रहेछ। पहिले बाहिर खोजिन्थ्यो। अहिले भित्र खोज्ने चलन आएको छ। नुमाफुङ र गाउँ आएको बाटो प्रविधिगतरूपमा पनि फरक छ। मेरो बुझाइमा पनि फरकपन आएको छ। गाउँ आएको बाटोमा बाबुछोराको कथावस्तु छ। तर पनि समाजका सबै क्षेत्र अन्तरघुलन भएको छ। यसमा सामाजिक र आर्थिक स्थिति देख्न सकिन्छ। सडक, बजार, प्रविधि, सूचना र अहिलेको समाजलाई ठ्याक्कै ल्याइएको छ। अझ त्यसभन्दा अगाडि गएर निर्देशकले केही सन्देश दिएको छ। फरक संस्कृति र भूगोलमा आधारित फिल्म बनाउँदा कत्तिको चुनौती हुने रहेछ ? राई साथीहरू पनि धेरै नै भएकाले गाउँ आएको बाटो मा सजिलो नै भयो। धेरै कलाकारका साथै स्क्रिप्ट राइटर पनि राई नै। यस्तो विषयवस्तुमा विशेषगरी सम्बन्धित समुदायलाई संलग्न गराउनु पर्छ। दलन मा दलित साथीसँगै काम गरें। यसो गर्दा आफ्नो विषयवस्तुलाई सम्बन्धित समुदायले कसरी लिनुहुन्छबुझ्नुहुन्छ ? भन्ने कुरालाई नजिकबाट नियाल्न सकिन्छ। गाइड पनि हुन्छ। संवेदनशील विषयवस्तुमा सोही समुदायका धेरै व्यक्तिलाई संलग्न गराउँदा पोजेटिभ रेस्पोन्स आउँछ। गल्ती हुनबाट पनि जोगिन्छ। यस खालको फिल्म चल्दैन भन्ने भाष्य पनि थियो नि ? यस्तो सिनेमा नेपाली दर्शकले हेर्दैनन् भन्ने जुन कुरा थियो। त्यो त होइन रहेछ। केही ब्यारियर हामीले तोड्यौं। यसमा खुसी ब्यारियर तोडेकोमा खुसी पनि लागेको छ। यस प्रकारको सिनेमाको दर्शक पनि छ। महाजात्राको पनि छ। कबड्डीको पनि छ। अब अरूलाई पनि यस खालको फिल्म बनाउन हौसला हुने भयो। फिल्मले बक्स अफिसमा के गर्छ भन्दा पनि कर्म गरिरहनु पर्छ भन्ने लाग्छ। फिल्म मेरो कर्म हो। त्यसरी हेर्छु। राम्रो काम गरुँ र विदेशी साथीहरूले बनाएको स्तरमा नेपाली फिल्म बनाउन सकियोस् भन्ने लाग्छ। तर, मिहिनेत गरेर अलिकति उकासेर माथि जान्छु, साथीहरू मलाई छोडेर कहाँ पुगिसक्नु भएको हुन्छ। त्यो चुनौती रहिनै रहन्छ। यही त, क्रमिक विकासक्रम हो जस्तो लाग्छ। गाउँ आएको बाटोमा मुख्य पात्र अन्ततः गाउँबाटै विस्थापित भएको देखाइएको छ। यो किन ? पछिल्लो चरणमा जे जति प्रगति भइरहेको छ त्यो हाम्रो हातभित्र छैन। यो ग्लोबल (विश्वव्यापी) कुरा हो। हामीले मोबाइल फोनलाई रोकेर रोक्न सक्छौं र ? मल्टिनेसनल कम्पनीका उत्पादनहरू घरघरमा आइहाल्छन्। अहिले विश्व नै एउटा युनिटजस्तो भएको छ। र, हामी त्यो युनिटका सानो पुर्जा जस्तो। यसरी पेलेर लैजान्छ कि कसैले रोक्छु भनेर पनि सक्दैनन्। लपेटेर लैजान्छ। यो विश्वजनित कुरा हो। त्यसले सबैलाई प्रभावित गरिरहेको हुन्छ। जलवायु परिवर्तनले झैं सबैलाई प्रभावित पारिरहेको छ। फिल्ममा पनि त्यहीँ कुरा हो। जे कुराहरू विस्थापित भएको देख्छौं, त्यो वस्तुमा मात्र विस्थापन होइन। ठूलो विस्थापन त हाम्रो मूल्य पद्धतिमा भइरहेको छ। गाउँ आएको बाटोमा माइला बाध्य भएर गाउँ छोड्छ। बाध्यता मात्र होइन रहरले गाउँ छोड्ने पनि त छन् नि। फिल्मको अर्को पात्र लाहुरेको छोरो रहरले जर्मनी जान्छ। हाम्रै गाउँ समाजमा हेरौं न हुनेखानेहरू अमेरिका, अस्ट्रेलिया जान थालेका छन्। कोही जर्मनी, जापान सोच्न थालेका छन्। तपाईंका फिल्मलाई कतिपयले वृत्तचित्र (डकुमेन्ट्री)को संज्ञा दिन्छन् नि ? २० वर्ष अगाडि नुमाफुङ बनाउँदा यो आरोप लागेको थियो। तर, अहिले बुद्धिजीवी, प्राज्ञिकहरूले कुनै नेपाली फिल्ममा नाम लिनु पर्दा नुमाफुङ कै लिएको पाउँछु। गाउँ आएको बाटोमा पनि डकुमेन्ट्रीजस्तो भएको कुरा सुन्छु। भारतको हैदरबादबाट यो गाउँ आएको बाटो हेर्नको लागि अनुरोध आइरहेको छ। अमेरिकाको फ्लोरिडाबाट पनि अनुरोध आएको थियो। अहिले त्यहाँ चलिरहेको छ। उनीहरू किन यिनै फिल्म हेरौं भनिरहेका छन् त ? वृत्तचित्र भएको भए त वृत्तचित्र हेरौं भन्थे होलान् नि। जसले वृत्तचित्र भनिरहेका छन् ती व्यक्तिले सिनेमा के हो ? भन्ने नै बुझेका छैनन् भन्नुपर्यो। मद्रासी सिनेमा मात्र सिनेमा हो भन्ने बुझाइ हो भने रुचिमा समस्या छ भन्नुपर्ने हुन्छ। वृत्तचित्रमा मेनुपुलेट गर्न पाईंदैन। फिल्ममा त हामी जे भन्न चाहन्छौं त्यसका लागि यथेष्ट मेनुपुलेटको छनोट छ। कुन दृश्य राख्ने, नराख्ने तथा कलाकारलाई कसरी अभिनय गराउनेसम्मका छनोट हुन्छ। रियालिटीको नजिक पुग्न सिनेमालाई धेरै अप्ठ्यारो छ। मौलिक फिल्म कसरी निर्माण गर्न सकिन्छ ?फिल्ममा कथावस्तु, भाषा र स्वरूप कस्तो हुनुपर्छ ? म चाहिँ यसमा खोज्ने, घोत्लिने प्रयास गरिरहन्छु। फिल्ममा विशेषगरी गाउँको कथा नै भन्न रुचाउँछु। गाउँको कथा यथार्थमा आधारित हुन्छ। यथार्थ भन्नाले फेरि वृत्तचित्र जस्तो पनि होइन। सेलेक्टेड यथार्थ हुन्छ। आफूलाई चाहिने चिज मात्र मैले लिन्छु। फिल्ममा समाजभित्रको समुदायकै कथा नै बढी भनिनुपर्छ भन्ने लाग्छ। पहिलापहिला नेपालमा विदेशी फिल्म कपी गर्ने एउटा चरण थियो। त्यो चरण भनेको फिल्म बनाउन सिकिरहेको क्रम थियो। अहिले हामी रचनाकर्ममा छिर्न थालेका छौं। फिल्ममा पनि सिफ्ट आएको छ। अब नेपाली भूगोल, जातजाति, सभ्यताका आधारमा धेरै कथा भनिनुपर्छ। कथाको संश्लेषणबाट नै नेपाली फिल्मको भाषा निर्माण हुन्छ भन्ने मेरो बुझाइ हो। कथावस्तुमा बढीभन्दा बढी अथेन्टिक हुने प्रयास गर्छु। त्यो अरूले नगरिरहेको कारणले अलि फरक देखिएको हुन सक्छ। अब समाजको विविधता उजागर गर्ने, नयाँनयाँ शैलीमा कथा पस्कने कुरालाई प्राथमिकता दिनुपर्छ। सफल फिल्मको लागि कथावस्तु, निर्देशकीय क्षमता, कलाकारको भूमिकामध्ये कसको भूमिका बढी प्रधान हुन्छ ? यी सबै पक्ष सन्तुलित हुनुपर्छ जस्तो लाग्छ। निर्देशकीय दक्षता पनि हुनु पर्यो। कलाकार पनि अब्बल हुनु पर्यो। कलाकार राम्रो भएन भने निर्देशकले जति नै क्षमता देखाउन खोजे पनि हुँदैन। स्क्रिप्ट राइटर पनि निपुण हुनु पर्यो। ध्वनिमा काम गर्ने पनि त्यस्तै हुनु पर्यो। हाम्रोमा ध्वनिलाई कम ध्यान दिइन्छ। यद्यपि, पछिल्लो चरणमा ध्वनिमा पनि मेहनत हुन थालेको छ। समग्रमा भन्नु पर्दा सबै विधाहरूमा उत्तिकै निपुणता चाहिन्छ। सबै विधाको संयोजनमा निपुणता भएमा मात्र प्रभाव पार्ने हो। मसलेदार फिल्म निर्माणको तीव्रता चलिरहेका बेला गाउँको कथावस्तुमा आधारित रहेर नवीनता एवं मौलिकता पस्कने सोच कसरी आयो ? नेपालीको परिचय के हो ? हाम्रो मौलिक कला, संस्कृति, भाषा कस्तो हुनुपर्छ ? पहिलेदेखि नै यो प्रश्नले घोचिरहन्थ्यो। हलिउड, बलिउडका फिल्महरू झ्वाट्ट हेर्दा नै चिनिहालिन्छ। विदेशीहरूले कसरी काम गर्छन् ? भन्ने लागिरहन्थ्यो। खोजी गरें। आफ्नो मुलुकका लोककथा, गाथा, लोकसंगीतबाट आफ्नो चलचित्रको भाषा निर्माण गर्दा रहेछन् भन्ने थाहा पाएँ। यदि त्यो हो भने हामीले पनि समुदायभित्रका कथा, गाथाबाट कथावस्तु भन्न सक्यौं भने बल्ल हाम्रो फिल्मको भाषा बन्छ। त्यो खोजका कारण नयाँ वा फरक लाग्ने हो। भिन्न समुदाय र जातिभित्रको सौन्दर्य, विश्वास पद्धति फरक र नौलो देखिन्छ। गाउँ आएको बाटोलाई डायस्पोरामा प्रदर्शनको योजना के छ ? अहिले नेपाल, अमेरिका बेलायतमा स्क्रिनिङ भएको छ। अस्ट्रेलियामा ७०८० स्क्रिनिङहरू छन्। अमेरिकामा पनि त्यस्तै छ। अरू ठाउँमा पनि तयारी गरिरहेका छौं। गैरनेपालीमाझ पनि प्रदर्शनको तयारी चलिरहेको छ। हङकङ, चीन, भारतमा पनि स्पेसल स्क्रिनिङ गर्ने कुरा चलिरहेको छ। युरोपमा पनि विस्तारै गर्ने सोच छ। अहिले प्रदर्शन भइरहेको नेपाली भर्जन हो। प्रसंग बदलौं, कोभिडको बेला सुस्ताएको नेपाली फिल्मीक्षेत्र अहिले तंग्रिन थालेको हो ? यो वर्ष केही फिल्महरू सफल भए। केही सिनेमा मज्जाले चले। सटिक उदाहरण बोक्सीको घर हो। बोक्सीको घर चल्छ भनेर धेरैलाई विश्वास थिएन। तर, दर्शकले हेरिदिनुभयो। यहाँ यस्तो फिल्म नेपालीहरूले हेर्छन् है भन्ने व्यक्तिहरू छन्। यस वर्ष फिल्मी पण्डितहरूले माथ खाए। गाउँ आएको बाटो पनि दर्शकले हेर्नुभयो। माया गर्नुभयो। ठूलो समूह आबद्ध भएर छलफल गरिरहेको देख्दा छक्क छुँ। यति ठूलो रूपमा समाज इन्गेज भएर बहस चलाउँछ जस्तो लागेको थिएन। बाहिरी मुलुकका दर्शकले पनि यति चासो र उत्सुकताका साथ हेर्न चाहनुहुन्छ जस्तो लागेको थिएन। नुमाफुङ र गुड बाई काठमाडौं सानो समुदायमा मात्र चलेको थियो। तर, गाउँ आएको बाटो मा धेरै बहस भएको छ। प्रविधिको विकास र सोसल मिडियाको प्रभावले पनि होला चर्चा पाइरहेको छ। नेपाली दर्शकको रुचिमा रूपान्तरण भएको हो कि पनि भन्न सकिन्छ। विविधता वा सबै प्रकारको सिनेमा हेर्ने दर्शक छन् है भन्ने पुष्टि भएको देखिरहेका छुँ। पछिल्लो समय दर्शकको मनोविज्ञानका साथसाथै फिल्म निर्माण र कथावस्तुको ट्रेन्ड पनि बदलिएको हो ? प्रत्येक दस वर्षमा टेन्ड फेरिन्छ। हरेक कालखण्डमा समाजको चरित्र, चेतनासँगै फिल्ममा पनि ट्रेन्ड बदलिएको देखिन्छ। २०४६ सालको जनआन्दोलन पछिको फरक खालको फिल्म निर्माण भयो। २०५२ सालमा माओवादी युद्ध हुँदाको अवस्थामा र २०६२०६३ को आन्दोलन पछि फेरि अर्को खालको सिफ्ट देखिन्छ। पहिले फिल्मको कपी (नक्कल) हुन्थ्यो। योबाट रूपान्तरित हुँदै अहिले आफ्नो चिज के हो ? भन्नेतर्फ खोज गरेको वा त्यतातिर जाँदै गरेको देखिन्छ। पहिले गाउँको कथा सहरसम्म आउँथ्यो। अहिले कथा सहरबाट गाउँमा जाने पनि चलिरहेको छ। मधेसका कथावस्तुमा पस्केको पनि पाइँदैन। यसमा कुन माइन्ड सेट ले काम गरिरहेको छ ? यसमा पूर्वराजा महेन्द्रलाई मात्र पनि कति दोस्याउने, हैन ? (हाहाहा)। राष्ट्र बनाउने महेन्द्रको जुन आइडिया थियो नि, त्यसमा समस्या थियो लाग्छ। पञ्चायतकालमा जुन ढंगले सेप अप गरियो। त्यो अहिलेसम्म निरन्तर छ जस्तो लाग्छ। तर पनि विस्तारै सिफ्ट हुँदैछ। हामी अगाडि बढिरहेका छौं। विस्तारै नयाँ चिज, विचार आउँछ होला। मधेसको नायक पनि आउने वा स्वीकार्ने हुन्छ होला। यस्ता चिजहरू विस्तारै विकास हुँदै अघि बढ्छ भन्ने लाग्छ। फिल्म मेकरहरूले पनि भ्याकुम पूर्ति गर्नु पर्यो भन्ने अनुभूति भइरहेको छ। सबै फिल्मकर्मीले सोचिदिनु पर्यो। कलाको ध्येय नै मानवीय विकास हो। हाम्रो विकसित हुँदै गरेको समाज हो। अमेरिका, कोरिया, जापानमा पनि त्यस्तै छ। जातजाति, समुदायसम्बन्धी मानसिकता र विभेद अधिकांश मुलुकमा हुँदो रहेछ।"
सिधा कुरामा प्रसारित अडियो किर्ते रहेको प्रहरीको निर्क्यौल,"उक्त अडियो क्लिप २०७७ चैत ३० गते रेकर्ड गरी त्यसको दुई दिनपछि बिर्तामोड झापास्थित मोबाइल फोन पसलमा कम्प्युटर ट्रान्सफर गरी कम्प्युटरबाट व्यक्तिगत मोबाइल फोनमा ट्रान्सफर गरेको घटना विवरण कागजमा उल्लेख गरिएको छ। काठमाडौं : सरकारी वकिल कार्यालय काठमाडौंले सिधा कुरा डट कमका अध्यक्ष युवराज कँडेल, कार्यकारी सम्पादक नवीन ढुंगाना र राजकुमार तिमिल्सनाविरुद्ध मुद्दा दायर गरेको छ। विद्युतीय (इलेक्ट्रोनिक) कारोबार ऐनअन्तर्गतको र अपमानजनक व्यवहारसम्बन्धी कसुरमा जिल्ला अदालत काठमाडौंमा मुद्दा दायर भएको हो। प्रतिवादी बनाइएका कँडेल, ढुंगाना र तिमिल्सिना फरार रहेको अभियोगपत्रमा उल्लेख छ। नेपाल प्रहरी प्रधान, केन्द्रीय अनुसन्धान ब्युरो (सीआईबी)ले सिधा कुरा डट कमले प्रसारित गरेको अडियो क्लिपमा राजकुमार तिमिल्सिनाले उल्लेख गरेका नामका व्यक्तिहरू अन्नपूर्ण पोस्ट्को प्रधान कार्यालयमा उपस्थित नरहेको, नदेखिएको प्रतिवेदन पेस गरेको थियो। सिधा कुरानामक युट्युबलगायतका सामाजिक सञ्जालबाट वैशाख १४ गते र तत्पश्चात् शृंखलाबद्ध रूपमा अपलोड गरी प्रसारित चार सयभन्दा बढी भ्रष्टाचारका मुद्दा डिसमिस गराउने सर्वाेच्च अदालतका न्यायाधीश सहभागी बैठकको स्टिङ अप्रेसनसमेतको शीर्ष राखी प्रसारण गरिएको थियो। सीआईबीको पत्र, बुझिएका व्यक्तिहरू राजकुमार तिमिल्सिना, किशोरकुमार विष्ट, कैलाशप्रसाद सिरोहिया, सञ्जयसिंह थापा, रामेश्वर थापा, सुरेन्द्र काफ्ले, हरिप्रसाद उप्रेतीले खुलाई लेखाइदिएको घटना विवरण कागजहरूसमेतको आधार प्रमाण लिइएको अभियोगमा जनाइएको छ । अडियो क्लिप रेकर्ड गर्दा त्यहाँ उपस्थित भनिएका प्रमुख पात्रहरूको कुनै पनि संवाद नरहेको तथा उक्त अडियो क्लिप रेकर्डकर्ता राजकुमार तिमिल्सिनाको अडियोमा गरिएको संवादले विचाराधीन मुद्दाहरूमा के कसरी प्रभाव पार्न सक्छ भन्ने कुनै पनि वस्तुनिष्ठ आधार नदेखिएको अभियोगपत्रमा उल्लेख छ। त्यस्तै किशोर विष्टको कुनै विवरण उपलब्ध गराउन नसकेको र निजको उपस्थितिको औचित्यतासमेत पुष्टि हुने आधार नदेखिएको अभियोगपत्रमा उल्लेख छ। सिधा कुरा मिडिया नेट वर्क प्रालिबाट पेन ड्राइभमा प्राप्त हुन आएको अडियो क्लिप के, कुन मिति र समय तथा के कुन उपकरण रेकर्ड गरिएको भन्ने सम्बन्धमा प्राविधिक परीक्षणबाट यकिनसाथ खुल्न नआएको समेत अभियोगपत्रमा जनाइएको छ। उक्त अडियो क्लिप २०७७ चैत ३० गते रेकर्ड गरी त्यसको दुई दिनपछि बिर्तामोड झापास्थित मोबाइल फोन पसलमा कम्प्युटर ट्रान्सफर गरी कम्प्युटरबाट व्यक्तिगत मोबाइल फोनमा ट्रान्सफर गरेको घटना विवरण कागजमा उल्लेख गरिएको छ। अभियोगपत्रमा भनिएको छ, बिर्तामोड झापास्थित रहेका मोबाइल फोन पसलहरूमा निजको बारेमा फोटो देखाई सो विषयमा सोधपुछ गर्दा निजलाई कोही कसैले नचिनेको कारण निजले झुट्टा व्यहोरा लेखाई दिएको देखिन्छ। तिमिल्सिनाले सर्वोच्च अदालतको गरिमामा आँच पुर्याई, अदालतप्रतिको आमधारणमा भ्रम उत्पन्न गराई, घृणा र द्वैष फैलाउने उद्देश्यले अप्रमाणित, असत्य, कपोलकल्पित, भ्रामक समाचारहरूको अडियो क्लिप बनाई आफ्नो इमेल ठेगानाबाट सिधा कुरा डट कमका अध्यक्ष कँडेलको इमेल ठेगानामा पठाएको अभियोगपत्रमा खुलाइएको छ। अडियोको सत्यताको कुनै जाँच नगरीनगराई सिधा कुरानामक युट्युब च्यानलबाट प्रसारण गरीगराई विद्युतीय कारोबार ऐनअन्तर्गतको र अपमानजनक कसुरजन्य कार्य गरेको झनै प्रस्ट हुन आउने दाबी अभियोगपत्रमा गरिएको छ। तीनैजना प्रतिवादीले विद्युतीय कारोबार ऐन (२०६३) को दफा ४७ को उपदफा (१) बमोजिमको कसुर र मुलुकी अपराध संहिता, २०७४ को दफा १६८ (१) विपरीतको कसुर गरेको सप्रमाण पुष्टि भएको अभियोगपत्रमा जनाइएको छ। सर्वोच्च अदालतका न्यायाधीश तथा अन्य निकाय तथा व्यक्तिलाई प्रतिवादीहरूको कसुरबाट पर्न गएको अपमानजनक पीडासमेतको विचार गरी पीडित व्यक्तिलाई मनासिव क्षतिपूर्ति भराई पाउनसमेत मागदाबी लिइएको छ। साथै, अपराध पीडित संरक्षण ऐन २०७४ को दफा ४१ बमोजिम कसुरदारबाट पीडित राहत कोषमा क्षतिपूर्ति शुल्क जम्मा गराई पाउन पनि अनुरोध गरिएको छ। अभियोग दाबीमा के छ ?अभियोग दाबीसँग सम्बन्धित कानुनी व्यवस्था उल्लेख गर्दै अभियोगपत्रमा विद्युतीय (इलेक्ट्रोनिक) कारोबार ऐन, २०६३ को दफा ४७लाई उद्धृत गरिएको छ। दफा ४७ मा कम्प्युटर, इन्टरनेटलगायतका विद्युतीय सञ्चारमाध्यमहरूमा प्रचलित कानुनले प्रकाशन तथा प्रदर्शन गर्न नहुने भनी रोक लगाएका सामग्रीहरू वा सार्वजनिक नैतिकता, शिष्टाचार विरुद्धका सामग्री वा कसैप्रति घृणा वा द्वैष फैलाउने वा विभिन्न जातजाति र सम्प्रदायबीचको सुमधुर सम्बन्धलाई खलल पार्ने किसिमका सामग्रीहरू प्रकाशन वा प्रदर्शन गर्ने वा यस्तै अन्य कुनै किसिमको अमर्यादित कार्य गर्ने वा गर्न लगाउने व्यक्तिलाई एक लाख रुपैयाँसम्म जरिबाना वा पाँच वर्षसम्म कैद वा दुवै सजाय हुने व्यवस्था छ। सोही ऐनको दफा ५८ कमा क्षतिपूर्ति भराई दिने व्यवस्था रहेको छ। पीडित व्यक्तिलाई हुन गएको हानिनोक्सानी विचार गरी न्यायाधिकरणले कसुरदारबाट मनासिव क्षतिपूर्ति भराई दिन सक्ने व्यवस्था रहेको छ। मुलुकी अपराध संहिता २०७४ को दफा १६८ मा कसैले कसैलाई अपमानजनक वा अमानवीय व्यवहार गर्न वा गराउन नहुने उल्लेख छ। अपमानजक वा अमानवीय व्यवहारको कसुर गर्ने व्यक्तिलाई ५ वर्षसम्म कैद र ५० हजार रुपैयाँसम्म जरिबाना हुने कानुनी व्यवस्था रहेको छ। पेस गरिएका सबुत प्रमाण सबुद प्रमाणका रूपमा कसुरसँग सम्बन्धित चिजवस्तु र दसी प्रमाण पेस गरिएको छ। मिसिलसहित एक मोबाइल सेट, डीभीडी थान, पेन ड्राइभका साथै प्रारम्भिक अनुसन्धान प्रतिवेदन, केन्द्रीय अनुसन्धान ब्युरो (सीआईबी)को छानबिन प्रतिवेदन, देख्नेसुन्ने र बुझिएका ६ जना व्यक्तिको बयान कागजलाई पेस गरिएको छ। प्रतिवादीको अपराध अभिलेख प्रतिवेदनलाई पनि कागजपत्रका रूपमा संलग्न गरिएको छ। मानिस फेला नपरेको सम्बन्धमा जिल्ला प्रहरी परिसर काठमाडौंले लेखेको पत्र, जिल्ला प्रहरी कार्यालय धादिङ र जिल्ला प्रहरी कार्यालय बागलुङले लेखेको पत्र पनि संलग्न गरिएको छ। सिधा कुरा डट कमका अध्यक्ष कँडेल बागलुङ, काठेखोला६ का स्थायी बासिन्दा हुन्। त्यस्तै सिधा कुरा डट कमका कार्यकारी सम्पादक ढुंगाना धादिङ, नीलकण्ठ५ का स्थायी बासिन्दा हुन्। अडियो क्लिप बनाएका तिमल्सिना ललितपुर, गोदावरी७ देवीचौरका स्थायी बासिन्दा हुन्। तीनै जना फरार रहेको अभियोगपत्रमा जनाइएको छ।"
वैदेशिक रोजगार मागपत्रको प्रमाणीकरण साउनदेखि अनलाइनमार्फत हुने,"काठमाडौं : वैदेशिक रोजगार मागपत्रको प्रमाणीकरण साउन १ गतेदेखि पूर्णरुपमा अनलाइनमार्फत हुने भएको छ । उपप्रधानमन्त्री एवं परराष्ट्रमन्त्री नारायणकाजी श्रेष्ठले शुक्रबार साँझ विदेश स्थित नेपाली नियोगका प्रमुखहरू तथा कर्मचारीहरु का लागि आयोजित अभिमुखीकरण कार्यक्रममा निर्देशन दिँदै उक्त व्यवस्थाबारे जानकारी गराएका हुन्। नयाँ व्यवस्था अनुसार रोजगारदाता कम्पनीले नेपालबाट कामदार लैजाने नियोगसमक्ष पेश गरेको आवश्यक कागजातहरु साउन १ गतेदेखि अनलाइनमार्फत प्रमाणीकरण हुने भएकोले सेवाप्रवाह समयानुकुल एवम् चुस्त हुने भएको छ । सरकारले वैदेशिक रोजगार सूचना व्यवस्थापन प्रणालीमा यस सेवालाई आवद्ध गरी नयाँ व्यवस्था लागू गर्न लागेको हो । उनले खाड़ी मुलुक एवं मलेसिया लगाएत नेपाली कामदार माग हुने अन्य देशहरूमा रहेका नेपाली राजदुतावासहरु ले साउन १ गते देखि मागपत्र प्रमाणीकरण अनिवार्यरुपमा अनलाइनमार्फत गर्नुपर्ने बताए। परराष्ट्रमन्त्री श्रेष्ठले भने,'सेवा प्रवाहलाई चुस्त दुरुस्त बनाउने सरकारको नीति अन्तर्गत यो व्यवस्था लागू गरिएको हो । अनिवार्य रूपमा लागू गर्न अघिनै नयाँ प्रणालीसँग अभ्यस्त हुनुका लागि आजैबाट परीक्षण सुरु गर्दा हुन्छ ।' परराष्ट्रमन्त्री श्रेष्ठले समस्यामा परेका नेपाली नागरिकहरुको खोजतलाश उद्धार, मृतको शव झिकाउने, राहत क्षतिपूर्ति, गुनासो सम्बोधन लगायतका अनलाइन सेवालाई सबै नियोगहरु ले अनिवार्य रूपमा प्रयोगमा ल्याउने व्यवस्था गर्न पनि निर्देशन दिए।"
चक्रपथ विस्तारको काम सकाउन माग गर्दै कांग्रेस नेताको दबाब यात्रा,काठमाडौं : चक्रपथ विस्तारको बाँकी काम अघि बढाउन माग गर्दै दबाब यात्रा गरिएको छ। शनिबार कांग्रेसका सांसद प्रदीप पौडेलको नेतृत्वमा रिङरोड विस्तारका लागि काठमाडौंमा दबाब यात्रा आयोजना गरिएको हो। सडक विस्तारको काम ढिला भएको र सर्वसाधारणले समस्या भोग्नुपरेको भन्दै विरोधस्वरुप पैदलयात्रा गरिएको नेता पौडेलले बताए। सरकारले महत्त्वपूर्ण परियोजनालाई अलपत्र पारेर नागरिकको स्वास्थ्यसँग खेलबाड गरिरहेको उनले बताए। दबाब यात्राका क्रममा सडक नजिक रहेका व्यवसायीहरू र स्थानीयसँग नेता पौडलले अन्तर्क्रिया गरेका थिए। कलंकीदेखि चावहिलसम्मको १३ किलोमिटर सडक सन् २०२० सम्म पूरा गर्नुपर्ने भए पनि विभिन्न बहानामा अल्झाउने काम भएको नेता पौडेलले बताए। उनले चक्रपथ विस्ताको कामलाई सरकारले गम्भीर रुपमा नलिएको खण्डमा सरकारी गाडीलाई चल्ने अवस्था आउने चेतावनी दिए। उनले नेता पौडेलले रिङरोड विस्तारको बाँकी काम छिटो सम्पन्न गर्न आवश्यक पर्ने बजेट व्यवस्थापनका लागि प्रधानमन्त्री पुष्पकमल दाहाल र नेपालका लागि चिनियाँ राजदूत छन् सोङसँग पनि छलफल गरेको जानकारी दिए। नेता पौडेलले चक्रपथ विस्तारको दबाबका लागि कुनै राजनीतिक स्वार्थ नरहेको धारणा राखे।
बालकोटमा ओलीदेउवाबीच भेटवार्ता,"काठमाडौं : नेपाली कांग्रेसका सभापति शेरबहादुर देउवा र नेकपा एमाले अध्यक्ष केपी शर्मा ओलीबीच भेटवार्ता भएको छ। ओली निवासमा शनिबार उनीहरूबीच भेटवार्ता भएको हो। बालकोट स्रोतका अनुसार कांग्रेस सभापति देउवा ओलीलाई भेट्न बालकोट पुगेका थिए। उनीहरूबीच समसमायिक राजनीतिक विषयमा छलफल भएको स्रोतको भनाइ छ। राजनीतिक स्थिरताका लागि कांग्रेसएमाले नेतृत्वको सरकार बन्नुपर्ने बहस भइरहेका बेला देउवा र ओलीको भेटलाई अर्थपूर्णरूपमा हेर्न सकिन्छ। नेकपा माओवादी केन्द्रका अध्यक्ष पुष्पकमल दाहाल निर्वाचनलगत्तै एमालेको समर्थनबाट प्रधानमन्त्री बनेका थिए। राष्ट्रपतिको निर्वाचनअघि कांग्रेससँग काँध फेरेका प्रधानमन्त्री दाहाल फेरि पुरानै गठबन्धन अर्थात् एमालेसँग सहकार्य गर्न पुगेका छन्। प्रधानमन्त्री दाहालले पालैपालो काँध फेर्दा राजनीतिक स्थायित्व नहुने भन्दै शीर्ष नेतृत्वको आलोचना हुँदै आएको छ। यद्यपि, प्रधानमन्त्री दाहालले एमालेसँगको सहकार्य ५ वर्ष जाने बताइरहेका छन्। एमाले नेताहरूले पनि आफूहरूले यही गठबन्धनलाई निरन्तरता दिने बताउँदै आएका छन्।"
समयमा मल नपाउँदा किसानलाई समस्या भयो : आरजु राणा,"काठमाडौं : प्रतिनिधिसभाअन्तर्गतको कृषि, सहकारी तथा प्राकृतिक स्रोत समितिकी सभापति आरजु राणाले किसानहरूलाई सहजरूपमा मल वितरण हुनुपर्ने बताएकी छन्। धान दिवसका अवसरमा नेपाल किसान महासंघ जिल्ला कार्यसमिति भक्तपुरले शनिबार सल्लाघारीमा आयोजना गरेको कार्यक्रममा उनले समयमा नै मल नपाउँदा किसानलाई समस्या भएको र भएको मल पनि सहजरूपमा वितरण हुन नसकेको बताइन्। उनले सहकारीबाट मलको वितरण राम्रोसँग हुन नसकेको जिकिर गरे। सभापति राणाले कृषि क्षेत्रमा नेपाललाई आत्मनिर्भर बनाउनुपर्ने भए पनि सरकारले यसतर्फ ध्यान दिन नसकेको बताइन्। देशलाई अघि बढाउनका लागि एकजुट हुनुपर्ने उनको भनाइ छ।"
'नेकपा' फुटबारे प्रधानमन्त्री दाहालले भने समान दृष्टिकोण बिनै एकता गर्न हतारियौं,"काठमाडौं : प्रधानमन्त्री पुष्पकमल दाहालले विचारधारात्मक प्रश्नहरूमा समान दृष्टिकोण निर्माण गर्दै कम्युनिष्ट एवं वामपन्थी शक्तिहरू एकताबद्ध हुनुपर्छ भन्नेमा आफू र आफू नेतृत्वको पार्टी स्पष्ट रहेको बताएका छन्। नेकपाका संस्थापक महासचिव पुष्पलालको पुष्पलाल जन्मशताब्दी समारोहलाई सम्बोधन गर्दैमाओवादी केन्द्रका अध्यक्षसमेत रहेका दाहालले नेपाली कम्युनिस्ट आन्दोलनलाई एकताबद्ध गर्ने प्रयासमा कम्युनिस्ट एवं वामपन्थी शक्तिहरूले भूमिका खेल्दै आएको बताए। 'विगतमा नेपाल दुई ठूला कम्युनिस्ट पार्टीलाई एकताबद्ध गर्ने प्रयासस्वरूप नेकपा निर्माण गर्यौं। तर, कतिपय हाम्रा सीमा तथा कतिपय सन्दर्भमा वैचारिक प्रश्नहरूमा समान दृष्टिकोण निर्माण र बुझाइ कायम गर्ने कुरामा हतारिँदा एकता दीगो हुन सकेन। विगतका अनुभवबाट समेत शिक्षा लिँदै वामपन्थी शक्तिहरूबीचको समीकरण सुदृढ गर्ने र सहकार्यलाई बलियो बनाउँदै जानुपर्छ,' उनले भने। व्यवस्थामा आएको परिवर्तनअनुरूप जनताको जीवनमा गुणात्मक परिवर्तन ल्याउने कोशिस जारी रहेको बताउँदै प्रधानमन्त्रीले सामन्ती व्यवस्थाको अन्त्यपछि देशले पूर्वाधार, शिक्षा, स्वास्थ्य, सामाजिक सुरक्षा, सामाजिक न्याय लगायतका क्षेत्रमा गुणात्मक प्रगति हासिल गरेको बताए। 'दशकौं लामो सङ्घर्षका बलमा समाजवादउन्मुख संविधान निर्माण गर्न सफल भएका छौं,' प्रधानमन्त्री दाहालले भने, 'सामन्ती राजतन्त्रको ठाउँमा समावेशी गणतन्त्र, एकात्मकताको ठाउँमा विकेन्द्रीकरणसहितको सङ्घीय प्रणाली, एकल भाषा, धर्म र संस्कृतिको ठाउँमा बहुभाषिकता, धर्मनिरपेक्षता र प्रगतिशील संस्कृतिको निर्माणलगायतका उपलब्धी प्राप्त गरेका छौं।' क्रान्तिले आम जनसमुदायमा शीघ्र परिर्वतनको आकांक्षा जगाइदिएको परिस्थितिमा जनताको आकाङ्क्षाबमोजिम परिवर्तनको बेगलाई बढाउनुपर्ने जिम्मेवारी र चुनौती रहेको बताउँदै प्रधानमन्त्रीले जनआकांक्षा पूरा गर्न कम्युनिस्ट तथा वामपन्थी शक्तिहरूले थप जिम्मेवारीका साथ काम गर्नुपर्नेमा जोड दिए। 'म यही मञ्चमार्फत सबै कम्युनिस्ट घटक र नेताहरूमा अपील गर्दछु, साझा मुद्दाहरूमा सहकार्य गर्दै अगाडि बढौं। वैचारिक प्रश्नहरूमा गहन छलफल गरौं र समान दृष्टिकोण निर्माणको दिशामा अगाडि बढौं,' प्रधानमन्त्री दाहालले भने, 'इतिहास, हाम्रा स्कुल र पूर्वाग्रहका आधारमा होइन, नेपालमा समाजवादी क्रान्ति पूरा गर्ने सङ्कल्पका साथ खुला हृदयले बहस गरौं र उचित निष्कर्षमा पुगौं।'"
उत्पादकत्व बढाउने गरी सरकारले कृषि दशक कार्यक्रम अघि बढाएको : प्रधानमन्त्री,"भरतपुर : प्रधानमन्त्री पुष्पकमल दाहाल प्रचण्डले धानमा मात्र नभई देशलाई खाद्यान्नमा आत्मनिर्भर बनाउन सरकार लागि परेको बताएका छन्। भरतपुर महानगरले आज आयोजना गरेको २१ औँ राष्ट्रिय धान दिवस तथा रोपाइँ महोत्सव, २०८१ कार्यक्रमलाई सम्बोधन गर्दै प्रधानमन्त्री प्रचण्डले उत्पादन लागत घटाउने र उत्पादकत्व बढाउने गरी सरकारले कृषि दशक कार्यक्रम अघि बढाएको स्पष्ट पारे। सरकारले आगामी आर्थिक वर्षको बजेट र नीति तथा कार्यक्रममा कृषि दशक कार्यक्रम घोषणा गरेको उल्लेख गर्दै प्रधानमन्त्रीले सिचाइ र बीउ एवं मल उपलब्धता गर्ने र यान्त्रिकिकरण गरेर धानमा आत्मनिर्भर हुन सकिने विश्वास व्यक्त गरे। कृषि क्षेत्रमा आधारित व्यापारव्यवसायमा लाग्न र देशको आर्थिक क्षेत्रको प्रवर्द्धन गर्न जोड दिँदै प्रधानमन्त्री प्रचण्डले कृषि कर्मका माध्यमबाट देश समृद्धिको बाटोमा अघि बढ्ने विश्वास व्यक्त गरे । बागमती प्रदेशका मुख्यमन्त्री शालिकराम जम्मकट्टेलले प्रदेश सरकारले दूग्ध किसानलाई अनुदान उपलब्ध गराउने, कृषि प्रबर्द्धन गर्ने र रोजगारी सिर्जना गर्ने कार्यक्रम अघि बढाएको बताए। भरतपुर महानगरले आयोजना गरेको २१ औँ राष्ट्रिय धान दिवस तथा रोपाइँ महोत्सव, २०८१ कार्यक्रममा प्रधानमन्त्रीका छोरी गंगा दाहाललाई दिदी रेणु दाहालले धानको बीउ लगाइदिँदै ।"
कृषकमैत्री प्रविधिको प्रयोगमार्फत् धान बालीको उत्पादन बढाउने रणनीति छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले कृषकमैत्री प्रविधिको प्रयोगमार्फत् धान बालीको उत्पादन बढाउने सरकारको रणनीति लिएको बताएका छन्। २१औं राष्ट्रिय धान दिवस तथा रोपाइँ महोत्सव, २०८१ का अवसरमा आज उनले धान बालीमा जलवायुमैत्री प्रविधिहरूको अवलम्बन गराई उत्पादनमा वृद्धि गर्ने बताएका हुन्। जलवायु परिवर्तनका कारण धानलगायतका बालीहरूमा परेको नकारात्मक असरको न्यूनीकरण गरी धानको उत्पादन र उत्पादकत्वमा वृद्धि गर्न जलवायुमैत्री प्रविधिको अनुसन्धान, विकास र प्रसार सरकारको प्राथमिकतामा रहेको छ। शुभकामना सन्देशमा भनिएको छ, नेपाल सरकारले जलवायु अनुकूलित प्रविधिहरूको प्रसार, जैविक विविधताको उपयोग गरी पोषणयुक्त धानका उच्च उत्पादन दिने जातहरूको विकास तथा उत्पादनमा कृषकमैत्री प्रविधिहरूको प्रयोगमार्फत् धान बालीको उत्पादन बढाउने रणनीति लिएको छ। यस्ता कार्यक्रमको कार्यान्वयनबाट धान बालीमा जलवायुमैत्री प्रविधिहरूको अवलम्बन गराई उत्पादनमा वृद्धि गरी धान चामलको आयात प्रतिस्थापनमा सहयोग पुग्नेमा विश्वस्त छु। उनले खाद्य सुरक्षा एवं पोषणको अवस्थामा सुधार ल्याउन तथा दिगो विकासका लक्ष्यहरू प्राप्तिको लागि अन्तर्राष्ट्रिय प्रतिबद्धता र कृषि विकास रणनीति कार्यान्वयनमा रहेको बताए। जनताको जीवनशैली र जनजीविकासँग जोडिएको धान बालीको आर्थिक, सामाजिक र साँस्कृतिक महत्त्व रहेको छ। खाद्य तथा पोषण सुरक्षामा मात्र नभएर धानले कृषि क्षेत्रको गार्हस्थ्य उत्पादन तथा देशको अर्थतन्त्रमा समेत उल्लेखनीय योगदान गर्दछ। तथापि, आन्तरिक उत्पादन अपर्याप्त भएकाले धान चामल आयात वर्षेनी बढ्दै गएको छ। यस परनिर्भरतालाई कम गर्न र राष्ट्रियस्तरमा धानको उत्पादन बढाउन वर्तमान सरकारले रासायनिक मल र गुणस्तरीय बीउको उपलब्धता, सिंचाइ सुविधा र प्रविधिको विस्तार, अनुसन्धान र विकास तथा न्यूनतम समर्थन मूल्यको कार्यान्वयनजस्ता कार्यक्रमहरूमा प्राथमिकता दिएको छ। शुभकामना सन्देशमा भनिएको छ, सरकारले आगामी आव २०८१८२ को बजेट वक्तव्यमा मसिना धानको प्रवर्धन तथा चैते धानको क्षेत्र विस्तारका विशेष कार्यक्रमहरू समावेश गरेको छ। उनले धान बालीको उत्पादन र उत्पादकत्व वृद्धिमार्फत् समृद्ध अर्थतन्त्र निर्माणमा हामी सबैको ठोस योगदान रहोस् भन्ने अपेक्षा गरे।"
"धान बाली देशको रणनीतिक बाली हो, उत्पादन वृद्धि गरेर आयात प्रतिस्थापन गरौं : प्रधानमन्त्री","रत्ननगर : प्रधानमन्त्री पुष्पकमल दाहाल प्रचण्डले धानबाली देशको रणनीतिक बाली भएको उल्लेख गरेका छन्। २१ औँ राष्ट्रिय धान दिवस तथा रोपाइँ महोत्सव, २०८१ का अवसरमा आज रत्ननगरमा आयोजित कार्यक्रमलाई सम्बोधन गर्दै प्रधानमन्त्री प्रचण्डले परनिर्भरता र व्यापार असन्तुलनलाई कम गर्न र राष्ट्रियस्तरमा धानको उत्पादन बढाउन सरकार रणनीतिक रुपमा लागेको बताएका हुन्। उनले वर्तमान सरकारले रासायनिक मल र गुणस्तरीय बीउको उपलब्धता, प्रविधि विस्तार, अनुसन्धान र विकास तथा न्यूनतम समर्थन मूल्यको कार्यान्वयनलाई प्राथमिकता दिएको स्पष्ट पारे। प्रधानमन्त्रीले तीनवटै तहको सरकारलाई नेपाल सरकारले लिएका नीतिहरूको सफल कार्यान्वयनका लागि आह्वान गरे। उनले धान बालीमा जलवायुमैत्री प्रविधिहरू प्रयोग गरेर उत्पादन वृद्धि गरिने बताए। जलवायु परिवर्तनका कारण धानलगायत बालीहरूमा परेको नकारात्मक असर न्यूनीकरण गरी उत्पादन र उत्पादकत्वमा वृद्धि गर्न जलवायुमैत्री प्रविधिको अनुसन्धान, विकास र प्रसार सरकारको प्राथमिकतामा छ, प्रधानमन्त्री प्रचण्डले भने,जैविक विविधताको उपयोग गरी पोषणयुक्त उच्च उत्पादन दिने धानका जातहरूको विकास, तथा उत्पादनमा कृषकमैत्री प्रविधिहरूको प्रयोगमार्फत धान बालीको उत्पादन बढाउने रणनीति लिएको छ । कृषि क्षेत्रको व्यवसायीकरण र विविधिकरणमार्फत मुलुकमा समृद्धि हासिल गर्न पछिल्लो समयमा कृषि क्षेत्रमा जलवायु परिवर्तन ठूलो चुनौतीको रूपमा देखिएको उल्लेख गर्दै प्रधानमन्त्रीले जलवायुमैत्री प्रविधिहरूको अबलम्वन गरेर उत्पादन वृद्धि गर्न र धान तथा चामलको आयात प्रतिस्थापन गर्न सहयोग पुग्ने विश्वास व्यक्त गरे । हरित ग्यास उत्सर्जनमा न्यून भूमिका भए पनि जलवायु परिवर्तनका प्रतिकूल असरहरूको जोखिम उच्च रहेका राष्ट्रहरूमध्ये नेपाल भएको बताउँदै प्रधानमन्त्रीले जलवायु परिवर्तनका दृष्टिले संवेदनशील र प्रभावित उपक्षेत्रमध्ये नेपालको प्रमुख खाद्यान्न बाली धान भएको उल्लेख गरे।"
एकीकृत समाजवादी अरु जस्तो साधारण पार्टी होइन : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले महाधिवेशनबाट नेतृत्व सहमतिमै चयन हुने विश्वास व्यक्त गरेका छन्। महाधिवेशनबारे जानकारी दिन आयोजित पत्रकार सम्मेलनमा बोल्दै अध्यक्ष नेपालले यस अगाडि पार्टीका चारवटै दस्तावेज सहमतिमै पास भएको बताएका हुन्। उनले अहिलेको विशिष्ट अवस्थामा नेताहरु हातेमालो गर्दै मिलेर अगाडि बढ्न कार्यकर्ताबाट स्वरहरु बढिरहेको बताए। नेपालले अरु पार्टी जस्तो सामान्य पार्टी एकीकृत समाजवादी नभएको दाबी गरे। नेपाली समाजमा ठूला ठूला उथलपुथल भइरहेका छन्। प्रत्येक उथलपुथलमा हामीले अग्रगामी भूमिका खेलेका छौं। हामी सहभागी मात्र होइन, अगुवाई पनि गरिरहेका छौं। उनले भने,अरु पार्टी जस्तो साधारण पार्टी एकीकृत समाजवादी होइन । त्यतिकै घटनाक्रममा सहभागी हुने पार्टी होइन। घटनाक्रमलाई सुत्रीय हस्तक्षेप गर्ने र अरुलाई पछाडि दौडाउन सक्ने क्षमता पार्टीसँग रहेको उनको भनाई छ। नेपालले आफ्नो पार्टीले नेपालको राजनीतिमा निर्णायक भूमिका खेलेको जिकिर गरे। नेपालले सानो पार्टी हुँदा थोरै पद र ठूलो पार्टी हुँदा धेरै पद आवश्यकता परेको बताए। एकीकृत समाजवादीले १९९ बाट बढाएर २९९ सदस्यीय केन्द्रीय कमिटी बनाउन लागेको छ।"
शीतल निवासमा धान रोपाइँ,"काठमाडौं : एक्काइसौं राष्ट्रिय धान दिवसका अवसरमा राष्ट्रपति भवन शीतल निवासमा रोपाइँ कार्यक्रम आयोजना गरिएको छ। राष्ट्रपति कार्यालयद्वारा आज आयोजित रोपाइँ कार्यक्रममा राष्ट्रपति रामचन्द्र पौडेल, राष्ट्रपति पत्नी सविता पौडेललगायत सहभागी थिए। रोपाइँ शुभारम्भ गर्दै राष्ट्रपति पौडेलले कृषि पेसा, श्रमको सम्मानको संस्कृति र धान उत्पादनलाई प्रोत्साहन दिन प्रतिकात्मक रुपमा रोपाइँमा सहभागी भएको बताए। 'पहिला देशमा फलफूल तरकारीभन्दा धान बढी उत्पादन हुन्थ्यो। धनधान्य भए पनि धानको मात्र उपयोगले खानामा पोषणतत्वको कमी भइरहेको थियो। पछि जब करेसाबारी बढ्न थाल्यो, धान बाहिरबाट आयात गर्न थालिएको छ', राष्ट्रपति पौडेलले भने, 'यसले पनि असन्तुलन भयो। त्यही भएर अब सन्तुलित खानपीनका लागि फेरि धानको उत्पादन, कृषि पेसा र श्रमको सम्मानको संस्कृतिलाई प्रोत्साहन दिन प्रतिकात्मक रुपमा रोपाइँमा सहभागी भएको हुँ।'"
आइतबार देशका यी स्थानमा हुने छ वर्षा,"काठमाडौं : आइतबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी र सुदूरपश्चिम प्रदेशका केही स्थानहरूका साथै बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, बागमती र गण्डकी प्रदेशका थोरै स्थानहरूमा अनि लुम्बिनी र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ। गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ। आइतबार राति देशभर साधारणतयादेखि पूर्णतया बदली रहने छ। कोशी, मधेश, बागमती, गण्डकी र लुम्बिनी प्रदेशका धेरै स्थानहरू र देशका बाँकी भूभागका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, मधेश, बागमती, गण्डकी र लुम्बिनी प्रदेशका थोरै स्थानहरूमा भारी वर्षाको पनि सम्भावना रहेको छ। कोशी,बागमती र गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ।"
घाँटी रेटिएको अवस्थामा फेला परेका ओभरसियरको मृत्यु,डडेलधुरा : डडेलधुरामा घाँटी रेटिएको अवस्थामा जंगलमा फेला परेका ओभरसियर डम्वरदेव भट्टको मृत्यु भएको छ। शनिबार डडेलधुराको अमरगढी नगरपालिका५ का ४५ वर्षीय भट्ट घाँटीमा चक्कुले रेटिएको अवस्थामा फेला परेका हुन्। उनी घर नजिकैको जंगलमा फेला परेको जिल्ला प्रहरी कार्यालय डडेलधुराका प्रमुख (डीएसपी) दीपक कार्कीले बताए। उनका अनुसार घटनास्थलमा चक्कु पनि फेला परेको छ। डम्बर हिजो बेलुकादेखि हराएका थिए। हिजो बेलुका ६ बजेदेखि हराएका उनी खोजतलासका क्रममा बिहान फेला परेका हुन्। उपचारका लागि उनलाई डडेलधुरा अस्पतालले धनगढी रेफर गरिएको थियो। धनगढीमा उपचार कै क्रममा ओभरसियर भट्टको मृत्यु भएको उद्योग वाणिज्य संघ डडेलधुराका अध्यक्ष द्विजराज भट्टले जनाए। सब ओभरसियर रहेका उनी निर्माण व्यवसायी समेत हुन्। निर्माण कार्य सम्पन्न गरिसक्दा समेत सम्बन्धित कार्यालयले भुक्तानी नदिएपछि उनी आर्थिक समस्यामा रहेको आफू निकट साथीहरूलाई बताउँदै आएका थिए। आर्थिक अवस्था नाजुक हुँदै गए पछि उनी केही तनावमा रहेको कुरा खुल्न आएको छ। उनले आर्थिक कारणले हुन सक्ने मानसिक तनाव सहन नसकेर आत्महत्याको प्रयास गरेको हुन सक्ने जनाएको छ। भट्टले शुक्रबार साँझबाट घर छोडेका थिए। रातिसम्म घर नफर्किएप५ि उनका आफन्तले खोजी गरेको तर नभेटिएको जनाए। उनी आज बिहान मात्रै घाँटी चक्कुले रेटेको र रकताम्य अवस्थामा भेटिएका थिए। घटनाबारे अनुसन्धान भइरहेको प्रहरीले जनाएको छ। उनको शव अहिले डडेलधुरा ल्याउने आफन्तले जनाएका छन्।
अत्याधुनिक कृषि ल्यााबसहितको कृषि भवन बन्दै,"वीरगन्ज : पर्साको पटेर्वा सुगौली गाउँपालिका४ सुगौलीमा करिब साढे २ करोड रुपैयाँको लागतमा अत्याधुनिक कृषि ल्यााबसहितको कृषि भवनको निर्माण सुरु भएको छ। विश्व बैंकको आर्थिक सहयोगमा पटटेर्वा सुगौली गाउँपालिकाले २ करोड ४८ लाख रुपैयाँको लागतमा अत्याधुनिक कृषि ल्याब सञ्चालनका लागि कृषि भवन निर्माण गर्न थालेको हो। संघ सरकारको कृषि तथा पशुपक्षी विकास मन्त्रालयको ग्रामीण उद्यम तथा आर्थिक विकास (रिड)आयोजना अन्तरर्गत नगरस्तरीय कृषि तथा पशु सेवा केन्द्र (कृषि ल्याबसहितको कृषि भवन) को शनिबार गाउँपालिकाका अध्यक्ष दिनेश चौधरीले कृषि भवन निर्माणको शिलान्यास गरेका छन्। सुगौलीमा निर्माणाधीन गाउँपालिकाको प्रशासनिक भवन छेउमै निर्माण गर्न लागिएको कृषि भवनमा सञ्चालन गरिने कृषि ल्याबबाट कृषकको खेतको माटो परीक्षण, बालीामा लाग्ने रोग र किराको जाँच र पहिचान, पशुचौपायाको गोबर, पिसाब र रगतको परीक्षण, बालीमा लाग्ने रोग र किराको निदानका लागि विषादीको सिफारिस लगायतका सेवाहरू प्रवाह गरिने गाउँपालिका अध्यक्ष चौधरीले जानकारी दिए। पर्सामा रहेका १४ वटा पालिकामध्ये पटेर्वा सुगौली गाउँपालिकामा निर्माण गर्न लागिएको कृषि ल्याबसहितको कृषि भवन पहिलो रहेको गाउँपालिकाकी उपाध्यक्ष ममता महत्तो थारुले बताइन्। कृषि ल्याबसहितको कृषि भवन निर्माण भई सञ्चालनमा आएपछि पटेर्वा सुगौली सहित पर्साका उत्तरी भेगका किसानहरूले बालीनाली र पशुचौपायामा लाग्ने रोग र किराको उपचारका लागि सदरमुकाम वीरगन्ज धाउनु नपर्ने उपाध्यक्ष चौधरीले बताइन्। अढाई तल्ले उक्त कृषि भवन निर्माणको ठेक्का काठमाडौं जोरपाटटीको सिएएम कन्ट्रक्सनल प्रालिले सकारेको छ। सम्झौता अनुसार कृषि भवन निर्माणको काम २०८२ जेष्ठ ३ गतेभित्रमा सम्पन्न गर्नुपर्नेछ। गाउँपालिका अध्यक्ष चौधरीको अध्यक्षतामा भएको शिलान्यास कार्यक्रममा गाउँपालिकाकी उपाध्यक्ष थारु, प्रमुख प्रशासकीय अधिकृत देवनाथ साह, कृषि शाखाकी प्रमुख सीमा चौधरी लगायतको पनि उपस्थिति रहेको थियो।"
पहिरोमा घाइते भएका लिम्बूको उद्धार,विराटरनगर : ताप्लेजुङको सिरिजंगा गाउँपालिका मामाङमा शुक्रबार रातिको पहिरोमा परेर घाइते भएका पदमबहादुर लिम्बूको उद्धार गरिएको छ। प्रदेश सरकारका आन्तरिक मामिला तथा कानुनमन्त्री लिलाबल्लभ अधिकारीको पहलमा हेलिकोप्टरबाट लिम्बूको उद्धार गरिएको हो। घाइते लिम्बूलाई हेलिकोप्टरबाट उद्धार गरी विराटनगर ल्याएर नोबेल अस्पतालमा उपचारको लागि भर्ना गरिएको छ। लिम्बूको उपचारको रेखदेख गर्न मन्त्री आफैं अस्पतालमा पुगेका थिए। केही दिनदेखिको लगातारको वर्षाले ताप्लेजुङमा ठूलो धनजनको क्षति गरिसकेको छ।
पहिरोले घर पुरिँदा दम्पतीको मृत्यु,"बागलुङ : बागलुङमा पहिरोले घर पुरिँदा दुई जनाको मृत्यु भएको छ। बागलुङको गलकोट नगरपालिका८ काँठेवास, बिसौनीमा शनिबार बिहान ३ बजे अविरल वर्षको कारण घर माथिबाट आएको पहिरोले घर पुरिँदा घरमुली ५५ वर्षीय प्रेम बहादुर विक र उनकी श्रीमती ५० वर्षीया वसन्ती विकको मृत्यु भएको जिल्ला प्रहरी कार्यालय बागलुङका सूचना अधिकारी तथा प्रहरी नायव उपरीक्षक विजय यादवले जानकारी दिए। विक दम्पतीको शव पुरिएको अवस्थामा फेला परेको प्रनाउ यादवले बताए। पहिरोले घर पुरिँदा प्रेमकी बुहारी कुमारी र नाति शिशिर घाइते भएकाका छन्। घाइते दुवै जनाको उद्धार गरी गलकोट नगर अस्पतालमा उपचार भइरहेको प्रनाउ यादवले जानकारी दिए। पहिरोले घर पुरिएपछि प्रहरी र स्थानीयहरूले उद्धार गरेका थिए।"
"काभ्रेको बनेपामा यातायात व्यवस्था कार्यालय सञ्चालन, पाँच जिल्लावासीले सेवा पाउने","काभ्रे : जिल्लाको बनेपा६ बुडोलमा यातायात व्यवस्था कार्यालय सञ्चालनमा आएको छ। बागमती प्रदेशका श्रम रोजगार तथा यातायात मन्त्री लक्ष्मण लम्सालले शनिबार यातायात व्यवस्था कार्यालयको उद्घाटन गरे। अब कार्यालयबाट आइतबारदेखि सेवा सुरु हुने छ। श्रम रोजगार तथा यातायात मन्त्री लम्सालले राष्ट्रिय राजमार्ग जोडिएको बनेपामा यातायात व्यवस्था विभागको कार्यालय रहनु महत्वपूर्ण कुरा भएको बताए। अरनिको राजमार्ग भएर चीन र विपि राजमार्ग भएर भारतसँग सीमा जोडिन पुग्ने महत्त्वपूर्ण राजमार्गमा कार्यालय स्थापना हुनु ऐतिहासिक भएको बताए। बनेपा कार्यालयबाट पाँचवटा जिल्लाले सेवा पाउने कार्यालयले जनाएको छ। बनेपा कार्यालय बाट काभ्रे, सिन्धुपाल्चोक, दोलखा, सिन्धुली र रामेछाप जिल्लाबासीले सेवा पाउने कार्यालयले जनाएको छ। प्रदेश सरकारले साउन महिनाबाट यातायात सेवालाई सहज बनाउन अनलाइन र डिजिटल प्रविधिको प्रयोग गर्ने तयारी गरिएको छ। कार्यालयबाट प्रारम्भिक चरणमा सवारी दर्तानामसारीनविकरणप्रतिलिपि जारी, सवारी जाँचपास (प्राविधिक निरीक्षणपरीक्षण) सम्बन्धी कार्य, बाटो इजाजात (रुट परमिट) प्रदान र नवीकरण सम्बन्धी सेवा प्रदान गरिने छ।"
पहिरोले मध्यपहाडी लोकमार्ग र कालिगण्डकी कोरिडोर अवरुद्ध,बागलुङ : बागलुङमा पहिरोको कारण मध्यपहाडी लोकमार्ग र कालिगण्डकी कोरिडोरको बागलुङ खण्ड अवरुद्ध भएको छ। शुक्रबार राती परेको भारी वर्षातका कारण मध्यपहाडी लोकमार्ग र कालिगण्डकी कोरिडोरको धेरै स्थानमा पहिरो जाँदा सडक अवरुद्ध भएको हो। मध्यपहाडी लोकमार्गको काठेखोला खण्डमा पहिरो जाँदा बागलुङबुर्तिबाङ सडक खण्ड अवरुद्ध भएको छ। जिल्ला प्रहरी कार्यालय बागलुङका अनुसार काठेखोला गाउँपालिकाको विहुँमा पहिरो जाँदा मध्यपहाडी लोकमार्ग अवरुद्ध भएको हो। काठेखोलामा नेपाली सेनाको श्रीमेहर गणको टोलीले सडक खुलाउने प्रयास गरिरहेको छ। पहिरोको कारण बागलुङबाट बुर्तिबाङ सहित रुकुम जाँदै गरेका र बागलुङ आउँदै गरेका सवारीसाधन विचमै अलपत्र परेका छन्। यस्तै कालिगण्डकी कोरिडोरको बागलुङ खण्डमा पहिरो जाँदा सडक अवरुद्ध भएको छ। यस्तै बागलुङ कुश्मिशेरा सडक अन्तरगत बागलुङ नगरपालिका१० गलुवाको दब्ल्याङमा पहिरो जाँदा सडक अवरुद्ध भएको छ। बर्षेनी पहिरो खसेरले बागलुङको दक्षिण क्षेत्रमा सडक सम्पर्क टुट्दै आएको समस्या नियन्त्रणको काम भइरहेको बेला पुनः पहिरो गएको हो। बर्षेनी पहिरोले समस्या हुँदै आएको दब्ल्याङमा पहिरो नियन्त्रणको लागि ५० लाखको लागतमा तारजाली लगाउने कार्य भइरहेको थियो। शुक्रबार रातीको भारी वर्षातको कारण पुनः पहिरो जाँदा तारजाली समेत बगाएको छ। मध्यपहाडी लोकमार्ग र कालिगण्डकी कोरिडोरको बागलुङ खण्ड अवरुद्ध भएका छन्। भीषण वर्षापछि सडकमा गग्रान जम्मा भएर सडक अबरुद्ध भएको हो। कालिगण्डकी करिडोर र बागलुङ कुश्मीशेरा सडकको दव्ल्याङमा पहिरो खस्दा दुवै सडक अवरुद्ध छन्।
वीरगन्जमा ११५ स्वास्थ्यकर्मीले गरे रक्तदान,"वीरगन्ज : वीरगन्जमा ११५ जना स्वास्थ्यकर्मीले रक्तदान गरेका छन्। वीरगन्ज हेल्थ केयर हस्पिटलले आयोजना गरेको रक्तदान कार्यक्रममा अस्पतालका चिकित्सक, नर्स, स्वास्थ्यकर्मी र कर्मचारीले रक्तदान गरेका हुन्। वीरगन्जको रक्त सञ्चार केन्द्र(ब्लड बैंक) मा रगतको अभाव भएपछि केन्द्रको अनुरोधमा शनिबार अस्पताल परिसरमै रक्तदान कार्यक्रम आयोजना गरिएको हो। अस्पतालका चिकित्सकहरू डाक्टर नाजदा खातुन,डाक्टर फिरोज अफजल, डाक्टर इल्ताफ अन्सारी , डाक्टर नौशाद आलम, डाक्टर विष्णुकान्त तिवारी,डाक्टर अजय महतो, डाक्टर धिरज, स्टाप नर्स विन्ध्या प्रधान,खुश्बु नेशाल निशा चौधरी,शारजाह खातुन, ज्योति श्रेष्ठ,रेडियोलोजी अफसर आलम लगायतले रक्तदान गरे। अस्पतालका अध्यक्ष डाक्टर अबुलहैस अन्सारीले वीरगन्जको रक्त सञ्चार केन्द्रमा केही दिनयता रगतको अभाव हुँदा उपचारमा नै समस्या भएको बताए।"
भक्तपुरमा यस्तो देखियो धान दिवस (फोटो फिचर),"काठमाडौं : असार १५ को अवसरमा आज देशभरि धान दिवस मनाइएको छ। राष्ट्रपति रामचन्द्र पौडेल, प्रधानमन्त्री पुष्पकमल दाहाललगायत शीर्ष नेताहरू पनि धान दिवसमा सरिक भएका थिए।। सरकारले विसं २०६१ मंसिर २९ गते मन्त्रीस्तरीय निर्णय गरी २०६२ साल असार १५ गतेदेखि राष्ट्रिय धान दिवस मनाउन थालिएको हो। कृषि प्रधान देश भएकाले नेपालका अधिकांश नागरिकको पेसा खेतीपाती हो। त्यसैले धान दिवस आज खेतमा काम गरी दही चिउरा खाएर मनाइएको हो। हेर्नुस् भक्तपुरमा मनाइएको धान दिवस:"
पाल्पामा खेतमै रोपाइँ महोत्सव,"तानसेन : यस वर्षको असार १५ पाल्पाका किसानहरूलाई भने जस्तै भयो। शुक्रबार रातिदेखि नै झम झम पानी पर्यो। पाल्पाका सबैजसो किसानहरू पानी परेसँगै फाँटहरू निकै व्यस्त देखिए। किसानहरू खेतमा काम गरिरहेको समयमा पाल्पाका जनप्रतिनिधि तथा सरकारी कर्मचारीहरू २१ औ राष्ट्रिय धान दिवस मनाउन, बाजा बजाउँदै नाच गर्न खेतका फाँटहरूमा पुगे। किसानहरू असार १५ कै अवसरमा धान लगाउन खेत खेतमा पुगेका छन्। शुक्रबारदेखि परेको अविरल वर्षासँगै किसानहरू मानो रोपेर मुरी उब्जाउन खेत खेतमा काम गरिरहेका देखिन्छन्। कोही किसानहरू धान रोप्न ब्याडमा बिउँ काढ्दै छन्। कोही खेतमा आली लगाउँदै छन्। कोही किसान खेतमा माटो हिलाउँदै छन् त कोही ट्याक्टर जोत्दै हिलाउँदै छन्। कोही परम्परागत रुपमा गोरुले जोत्दै छन्। कृषिमा आधुनिक प्रविधि भित्रिएसँगै धान रोप्न सहज भएको पाल्पा माडी फाँटका किसान अग्निराज न्यौपानेले बताए। विगतमा खेतमा काम गर्न कठिन भएपनि अहिले प्रविधिसँगै खेती गर्न सजिलो भएको माडी फाँटका किसान न्यौपानेले बताए। किसान न्यौपानेले ११ रोपनी खेतमा ४५ मुरी धान फलाउने गरेका छन्। किसानहरू खेत खेतमा व्यस्त रहँदा पाल्पाका स्थानीय सरकारहरू पनि किसानका खेतखेत फाँटफाँट पुगेर किसानहरूसँगै राष्ट्रिय धान दिवस मनाउँदै रोपाइँमा सहभागी भएका छन्। फाँट फाँटका किसानहरू उत्साह जगाउन, धान खेती विस्तार गर्न, उनीहरूको वास्तविक समस्या फिल्डमै गएर जानकारी लिएका छन्। किसानसँगै रमाउँदै उनीहरूको समस्या गुनासाहरू सुन्न र सम्बोधन गर्न स्थानीय सरकारको रुपमा धान दिवस मनाउँदै किसान हिलो खेतमै आएको बगनासकाली गाउँपालिकाकी अध्यक्ष सरस्वती चिदी दर्लामीले बताइन्। हामी अहिले हामी किसान बाट जनप्रतिनिधि भएका छौ, भोलिका दिनमा फेरी किसान नै भएर समाजमा रहने बस्ने भएकोले स्थानीय सरकारले किसानका समस्या बुझ्ने सम्बोधन गर्ने काम रहेको अध्यक्ष चिदीले बताइन्। किसानको हौसल्ला बढाउँदै उनीहरूका पिर मर्कालाई सम्बोधन गर्दै बाँझा भएका खेतहरूका धान रोप्ने वातावरण बनाउन लागि परेको धान दिवसमा सहभागी बगनासकाली गाउँपालिकाका प्रमुख प्रशासकीय अधिकृत बद्रिनाथ लम्सालले बताए। बगनासकली गाउँपालिकाको प्रमुख आधार नै कृषि हो। कृषिको आधुनिकीकरण र व्यवसायीकरण विना पालिको दिगो प्रगति हुन सक्दैन। यहाँको माडी फाँट, दैलातुङ्ग फाँट, दरपुक फाँट प्रमुख अन्न भण्डार क्षेत्र हुन्। किसानहरूलाई चाहिने पूर्वाधार तथा यान्त्रिकरणका लागि किसानको मागको आधारमा सहयोग गर्ने छौं, पालिकाका उपाध्यक्ष हरि प्रसाद पाठकले बताए। बगनासकाली भित्र खपत हुने र उत्पादन हुने खाद्यान्नहरू तथ्यांक लिने सोही आधारमा धानको उत्पादन बढाउने, किसानहरूलाई प्रोत्साहन गर्ने, हौसल्ला बढाउने र परम्परागत रुपमा खेतिपाती गर्दै आएका किसानहरूलाई व्यवसायी बनाउँदै आधुनिक प्रविधिमा रुपान्तरण गर्ने गरी पालिका स्तरमा छलफल भएको बगनासकाली कृषि शाखा प्रमुख रामहरि गैरेले बताए। पाल्पामा हाल सम्म ९ प्रतिशत खेतमा धान रोपाइँ सकिएको छ। पाल्पामा ८ हजार २ सय ४० हेक्टरमा धान खेती हुँदै आएकोमा हाल सम्म ७४२ हेक्टरमा मात्र रोपाइँ भएको छ। पाल्पामा प्रति हेक्टर ३ ४५ टनको दरले २४ हजार मेट्रिक टन धान उत्पादन हुँदै आएको छ। पाल्पामा विगत ५ वर्षदेखि धान उत्पादनको दर स्थिर रहेको छ।"
बर्दियामा चितुवा नियन्त्रणमा लिइयो,"बर्दिया : बर्दियाको गुलरिया नगरपालिका१ स्थित शङ्कर बस्तीमा घरपालुवा जनावर मार्ने चितुवालाई नियन्त्रणमा लिइएको छ। डिभिजन वन कार्यालयको टोलीले पिँजडामार्फत चितुवा नियन्त्रणमा लिएको हो। शङ्कर बस्तीमा खसी, बाख्रा, कुकुरलगायतका घरपालुवा जनावर मारेपछि केजमा फसाएर चितुवा नियन्त्रणमा लिइएको डिभिजन वन कार्यालय बर्दियाका प्रमुख प्रवीण बिडारीले जानकारी दिए। वयस्क भाले चितुवा व्यवस्थापनका लागि बर्दिया राष्ट्रिय निकुञ्ज पठाइएको छ। स्थानीयले गाउँमा चितुवाले जनावर मारेको सूचना दिएपछि क्यामरा ट्र्याप गरी अनुगमनका क्रममा चितुवा देखिएपछि नियन्त्रण गरिएको उनले बताए। केज राखेको दुई दिनमा चितुवा फसेको हो। स्थानीयले अर्को पनि जोडी चितुवा रहेको वन कार्यालयलाई सूचना दिएका छन्। त्यसलाई पनि अनुगमन गरी पुनः नियन्त्रणमा लिइने वन कार्यालयले जनाएको छ। वन्यजन्तु नियन्त्रणमा लिएपछि व्यवस्थापनमा चुनौती रहेको उनले बताए।"
किसानले धान दिवसमा नेतासँग मागे मल,"नुवाकोट : धान दिवसका अवसरमा नुवाकोटका किसानले नेतासँग मल माग गरेका छन्। धान दिवसमा सहभागी भएका नेताहरूलाई किसानले रासायनिक मल माग गरेका हुन्। किसानहरूले खाद्यान्न तथा तरकारी बालीमा राख्नका लागि रासायनिक मल पाउन नसकेको कार्यक्रममा गुनासो गरे। लिखु गाउँपालिका६ को थानसिङमा धान दिवस तथा रोपाइँ महोत्सवमा सहभागी भएका प्रतिनिधि सभा सदस्य तथा पूर्व अर्थमन्त्री डा प्रकाशशरण महतलाई किसानले समस्या राखे। महतले किसानहरूको समस्या समाधान गर्न सरकार क्रियाशील हुनुपर्ने बताए आवश्यक मल नपाउँदा कृषि प्रधान देश नेपालमा किसानलाई समस्या परेको र यसको समाधान सबै पक्षको सहकार्यबाट गर्नुपर्ने उनको भनाइ छ । उनले कृषिमा आधुनिक यन्त्र उपकरणको प्रयोग गरेर उत्पादन बढाइ युवा पलायन हुने कार्य नियन्त्रण गर्नुपर्ने बताए। कार्यक्रममा बागमती प्रदेश सभा सदस्य बहादुरसिंह लामाले किसानका माग समस्या समाधानका लागि सरकारले विशेष कार्य गर्नु पर्ने माग गरे । नवाकोटको वुहुनीवेशी, तुप्चे, थानसिङ, गेर्खुटार, बेलकोटगढी, मदानपुर, तादी, पञ्चकन्या, ककनी लगायतका स्थानमा धान रोप्दै महोत्सव गरिएका छन्। नुवाकोटमा मौसमका आधारमा चैते, बर्खे, भदैया, घैया, हिउँदे (बोरो)धानको खेती हुने गरेको छ।"
दाङको राजपुर गाउँपालिकाका ८ विद्यालयमा एसइईमा एकजना मात्र उत्तीर्ण,"दाङ : दाङको राजपुर गाउँपालिकाबाट माध्यमिक शिक्षा परीक्षा (एसइई )मा एक जना मात्रै विद्यार्थी उत्तीर्ण भएका छन् । पालिकाभित्र रहेका आठ माध्यमिक विद्यालयका दुई सय ५० जना विद्यार्थीले एसइई परीक्षा दिएकोमा एक जना मात्रै उत्तीर्ण भएका छन् । राजपुर गाउँपालिकाका उपाध्यक्ष धनपतिदेवी यादवका साधारण नमूना माध्यमिक विद्यालय गङ्गदीबाट गेहेन्द्र यादव मात्रै उत्तीर्ण भएका छन् । उनले वि प्लस ग्रेड ल्याएका छन् । सोही विद्यालयबाट ८५ जनाले परीक्षामा सहभागी भएका थिए । सोही पालिकाबाट जनज्योति माध्यमिक विद्यालय बेलाबाट ५६ , शङ्कर मावि खरदरियाबाट ४५ , माध्यमिक विद्यालय दुलैयाबाट नौ , बालकल्याण मावि खंग्रानाकाबाट १० जनाले एसइई परीक्षा सहभागी भएका थिए । माध्यमिक विद्यालय सिक्टाबाट ३०, गौरीशङ्कर मावि भैसाहीनाकाबाट नौ जना, शिवशक्ति मावि भौवानाकाबाट छ जनाले एसइई दिएका थिए । यी सबै विद्यालयबाट शून्य नतिजा आएको छ । शिक्षामा लगानी गरे पनि त्यो अनुसारको नतिजा नआउँदा आफू दुःखी भएको पालिकाका उपाध्यक्ष यादवले बताए। 'हामीले शिक्षामा धेरै लगानी गर्यौँ', उनले भने, 'तर, लगानी अनुसारको नतिजा दिन सकेनौँ ।' आठ वटै विद्यालय सामुदायिक हुन् । तीन सय ५० विद्यार्थीले परीक्षा दिएकोमा बङ्गलाचुली गाउँपालिकाबाट १३ जना मात्रै उत्तीर्ण भएका छन्।"
तीन वर्षमा बन्ने भनिएको गेउरिया पुल १० वर्षसम्म पनि बनेन,"पथरी : मोरङको कानेपोखरी रङ्गेली सडकअन्तर्गत गेउरिया पुल १० वर्ष बितिसक्दा पनि निर्माण सम्पन्न भएको छैन। कानेपोखरी गाउँपालिका२ स्थित कानेपोखरी रङ्गेली सडकमा पर्ने गेउरिया खोलाको पुलबारे गत चैतमा अख्तियार दुरुपयोग अनुसन्धान आयोग र सडक विभागको टोलीले अनुगमन गरेर चाँडै काम सक्न निर्देशन दिएको थियो। निर्देशन दिएको चार महिना बितिसक्दा पनि पुलको निर्माण भने कछुवा गतिमा भइरहेको छ। तीन वर्षमा निर्माण सम्पन्न गर्ने गरी २०७१ सालमा फिचर एन्ड सराउद्दिन जेवीले ठेक्का पाएको थियो। १५ मिटर लम्बाइ उक्त पुल एक करोड १८ लाखमा ठेक्का लागेको थियो तर १५ अझै पुल कहिले सम्पन्न हुन्छ भन्ने टुंगो नरहेको स्थानीयको भनाइ छ। स्थानीय पुन्यप्रसाद रिमालले उक्त स्थानबाट नौ वर्षको अवधिमा पाँचजना भन्दा बढीले ज्यान गुमाइसकेका र धेरैजना घाइते भएका उल्लेख गर्दै वर्षातको समयमा थप जोखिम रहेको बताए। हामीले समयमै पुल निर्माण गर्न जनप्रतिनिधिलगायत ठेकेदार तथा सरोकार भएकाहरुलाई ध्यानाकर्षण गरायौँ तर सुनुवाइ भएन। १५ मिटर पुलसमेत समयमै बनाउन नसक्नेले बाँकी काम कसरी गर्लान् आश्चर्य लागेको छ, उनले भने। अब पुलको बाँकी काम चाँडै सम्पन्न गर्न जनप्रतिनिधि र नागरिक जागरुक बन्नुपर्ने स्थानीयको भनाइ छ।"
धान दिवसको अवसरमा हुम्लाका ३ अगुवा कृषक पुरस्कृत,"हुम्ला : धान दिवसको अवसरमा हुम्ला जिल्लाका ३ जना अगुवा कृषकहरूलाई पुरस्कृत गरिएको छ। जलवायु मैत्री कृषि, धान उत्पादनमा वृद्धि भन्ने मूल नाराका साथ ३ जना कृषकलाई कृषि विकास कार्यालय पुरस्कृत गरेको हो। मुख्यमन्त्री कार्यक्रम अन्तरगत उत्कृष्ट कृषकहरूलाई पुरस्कृत गरिएको जिल्ला विकास कार्यालय हुम्लाले जनाएको छ। राष्ट्रिय धान दिवसको अवसरमा हुम्ला ३ जना अगुवा कृषकहरूलाई पुरस्कृत गरेको जिल्ला कृषि विकास कार्यालय हुम्लाको कार्यालय प्रमुख बखतबहादुर खडकाले बताए। खडकाका अनुसार फलफुल खेतीमा प्रथम पुरस्कार नाम्खा गाउँपालिका१ की लामु लामा, दृतिय पुरस्कार सिमकोट गाउँपालिका३ का ताक्ला छिरिङ लामा, तृतीय पुरस्कार चंखेली गाउँपालिका३सका गोविन्द जैसीलाई पुरस्कार हस्तान्तरण गरेको कार्यालय प्रमुख खडकाले बताए । कृषकहरूलाई पोहत्सान गर्न हिसाबले जिल्लाका उत्कृष्ट कृषहरूलाई सम्मान गरेको खडकाले बताए। जिल्ला भरका २५ जनाले आवेदन दिएका थिए विभित्र मापदण्डका आधारमा छनौट गरिएको खड्काको भनाइ छ। प्रथम पुरस्कार राशी ४० हजार द्वितीय पुरस्कार ३० हजार तृतीय पुरस्कार २० हजार रहेको खडकाले बताए। यसैबीच नाम्खा गाउँपालिका, सिमकोट गाउँपालिका, खाद्य व्यवस्था तथा व्यापार कम्पनी लिमिटेड हुम्लालाई कर्णाली किसनाको सम्पदा मूल्यावान लोग समेत हस्तान्तरण गरिएको छ। धान दिवसको अवसरमा नाम्खा गाउँपालिका अध्यक्ष प्रेमबहादुर लामा, खार्पुनाथ गाउँपालिकाा अध्यक्ष कर्णबहादुर रावल, सिमकोट गाउँपालिका अध्यक्ष बिजय भणडारी, प्रमुख जिल्ला अधिकारी बिनोद पोखरेल लगायतका उपस्थिति रहेको थिए।"
शीतल निवासमा धान रोपाइँ,"काठमाडौं : एक्काइसौं राष्ट्रिय धान दिवसका अवसरमा राष्ट्रपति भवन शीतल निवासमा रोपाइँ कार्यक्रम आयोजना गरिएको छ। राष्ट्रपति कार्यालयद्वारा आज आयोजित रोपाइँ कार्यक्रममा राष्ट्रपति रामचन्द्र पौडेल, राष्ट्रपति पत्नी सविता पौडेललगायत सहभागी थिए। रोपाइँ शुभारम्भ गर्दै राष्ट्रपति पौडेलले कृषि पेसा, श्रमको सम्मानको संस्कृति र धान उत्पादनलाई प्रोत्साहन दिन प्रतिकात्मक रुपमा रोपाइँमा सहभागी भएको बताए। 'पहिला देशमा फलफूल तरकारीभन्दा धान बढी उत्पादन हुन्थ्यो। धनधान्य भए पनि धानको मात्र उपयोगले खानामा पोषणतत्वको कमी भइरहेको थियो। पछि जब करेसाबारी बढ्न थाल्यो, धान बाहिरबाट आयात गर्न थालिएको छ', राष्ट्रपति पौडेलले भने, 'यसले पनि असन्तुलन भयो। त्यही भएर अब सन्तुलित खानपीनका लागि फेरि धानको उत्पादन, कृषि पेसा र श्रमको सम्मानको संस्कृतिलाई प्रोत्साहन दिन प्रतिकात्मक रुपमा रोपाइँमा सहभागी भएको हुँ।'"
"रौतहटमा बस दुर्घटना : एक जनाको मृत्यु, ८ घाइते",रौतहट : गौर चन्द्रपुर सडक खण्ड अन्तरगत गरुडा नपाको सखुवा र जयनगरको बीचमा शनिबार बिहान बस दुर्घटना भएको छ । ना ७ ख ८४१४ नम्बरको बस दुर्घटना हुँदा एक जना युवतीको ज्यान गएको छ। बस दुर्घटनामा माधवनारायण नगरपालिका वडा नम्बर ३ भेल्हीकी १८ वर्षीया नेहा कुमारी गिरीको मृत्यु भएको हो। दुर्घटनामा एक जना गम्भीरघाइते र सात जना सामान्य घाइते भएका जिल्ला प्रहरी कार्यालय रौतहटले जनाएको छ। गौरबाट भैरहवातर्फ गइरहेको बस गौर चन्द्रपुर सडक खण्ड अन्तर्गत पर्ने गरुडा नगरपालिका वडा नम्वर १ स्थित जयनगर चोकमा शनिबार बिहान करिब ८ बजे अनियन्त्रित भइ दुर्घटना भएको रर बस दुर्घटनाको खबर पाउनासाथ इलाका प्रहरी कार्यालय गरुडा र शिवनगरबाट गएको प्रहरी टोलीले घाइतेहरूको उद्धार गरी स्थानीय अस्पतालमा उपचारको लागि पठाइएको रौतहटका प्रहरी प्रवक्ता एवं डिएसपी एलिजा गिरीले जानकारी दिएकी छिन्। बस चालक फरार रहेको हुँदा खोजी भइरहेको तथा दुर्घटना सम्बन्धमा प्रहरीले अनुसन्धान गरिरहेको डिएसपि गिरीले जानकारी दिएकी छिन्।
गुल्मीमा पहिरोले घर पुर्दा एकै परिवारका पाँच जनाको मृत्यु,"गुल्मी : गुल्मीमा गए राति परेको वर्षाका कारण पहिरोले घर पुरिँदा एकै परिवारका पाँच जनाको मृत्यु भएको छ । गए राति मालिका गाउँपालिका६ अर्जेको कँडेलपाटामा भेषबहादुर विकको घर पहिरोले पुरिँदा ५ जनाको मृत्यु भएको जिल्ला प्रहरी कार्यालय गुल्मीले जनाएको छ। प्रहरीका अनुसार ५६ वर्षीय भेषबहादुर विक, उनकी श्रीमती ४७ वर्षीया सुन्तली, बुहारी ३० वर्षीया सीता बिक, ७ वर्षीया सपना विक र २ वर्षीया विपना बिक पहिरोमा पुरिएर मृत्यु भएको हो। उनीहरु मृत अवस्थामा फेला परेका हुन्। उनको ढुङ्गा माटोले बनेको २ तले टिनले छाएको घरमा माथिबाट ढुङ्गा,माटो सहितको पहिरो आई घर पूर्णरुपमा पुरिएको हो। इस्मा प्रहरी चौकीबाट उद्धारका लागि प्रहरी टोली घटनास्थलमा पुगेको थिए। स्थानीय र प्रहरीले उनीहरुलाई पहिरोबाट निकालेका हुन्। यता पहिरोले मुसिकोट नगरपालिका २ पौवाका यमबहादुर सिंहको घर पनि पुर्ण रुपमा क्षति भएको छ। बर्षापछि आएको पहिरोले उनको घर उच्च जोखिममा रहेको छ। पानीका कारण सडक,विद्युत अवरुद्ध भएको स्थानीय महेन्द्र घिमिरेले जानकारी दिए । पानीका कारण जिल्लामा रहेका विभिन्न ठाउँका खोला बढिरहेका छन् । पहिरोले केही गाउँबस्ती जोखिममा देखिएका छन् भने अन्नबाली पुरिएको प्रहरीले जनाएको छ ।"
"डोटीमा ट्याक्टर दुर्घटना, १ जनाको मृत्यु","डोटी : डोटीमा ट्याक्टर दुर्घटना हुँदा एक जनाको मुत्यु भएको छ। जिल्लाको सायल गाउँपालिका वडा४ डौड, भ्वातलामा आज बिहान ८ बजेतिर से २ भ २६ च १७६० नम्बरको ट्याक्टर दर्घटना हुँदा कन्चनपुर जिल्ला झलारिका ४६ वर्षीयय ट्याक्टर चालक रामकृष्ण डगौराको मृत्यु भएको जिल्ला प्रहरी कार्यालय डोटीका सुचना अधिकारी प्रहरी निरीक्षक हेमलाल भट्टराईले जानकारी दिएका छन् । ट्याक्टर सडकबाट करिब ३० मिटर तल खसेको थियो । ट्याक्टर दुर्घटना बारेमा प्रहरीले प्रारम्भिक अनुसन्धान गरिरहेको छ।"
धान दिवसमा कार्यक्रमका अतिथिले रोपिदिए किसानको पाँच कठ्ठा खेत,"ढल्केवर(धनुषा) : धनुषाको मिथिला नगरपालिकाले किसानको खेतमा धान रोपेर २१औँ राष्ट्रिय धान दिवस मनाएका छन्। शनिबार धनुषाको नक्टाझिजमा जलवायुमैत्री कृषि, धान उत्पादनमा वृद्धि भन्ने नाराका साथ मिथिला नगरपालिकाको कृषि विकास शाखाले राष्ट्रिय धान दिवसको अवसरमा आयोजना गरेको कार्यक्रमका अतिथि तथा सहभागीहरूले किसानको खेतमा धान रोपिदिएका हुन्। स्थानीय बेचन महतोको ५ कठ्ठा खेतमा धान दिवस कार्यक्रमका अतिथि तथा सहभागीहरूले धान रोपिदिएको मिथिला नगरपालिकाका कृषि विकास शाखा प्रमुख संजय कुमार महतोले बताए। त्यसअघि रोपाइँ महोत्सव कार्यक्रमलाई सम्बोधन गर्दै मिथिला नगरपालिकाकी उपमेयर सुनिता सिंह बुढाथोकीले कृषि क्षेत्रलाई प्राथमिकतामा राखेर आगामी वर्षको नीति कार्यक्रम तथा बजेट ल्याएको बताइन्। उनले किसानलाई आकाशे पानीको भर पर्नुपर्ने वाध्यतालाई हटाउन सिँचाइको उचित प्रबन्ध मिलाउनेतर्फ नगरपालिकाको ध्यान केन्द्रित रहेको उल्लेख गरिन्। किसानले अब जलवायु मैत्री उत्पादनमा जोड दिनुपर्ने उनको भनाई थियो। मिथिला नगरपालिकाका प्रवक्ता समेत रहेका वडा नं ९ का वडाध्यक्ष रामबहादुर स्याङ्दनले कृषि प्राविधिकसँग परामर्श गरेर कृषकहरू अगाडि बढे उत्पादन बढाउन सकिने विश्वास व्यक्त गरे। उनले किसानको आवश्यकता र मागलाई सम्बोधन गर्न नगरपालिकाले अधिकतम प्रयास गरिरहेको उल्लेख गरे। धान रोपाइँपश्चात कार्यक्रमका सहभागीहरूलाई दही चिउरा र आँप समेत खुवाएका छन्। असार १५ गतेलाई नेपाली समाजमा दही चिउरा खाने दिनका रुपमा पनि लिइन्छ। खेतीपातीबाहेक अन्य पेसा र व्यवसायमा लागेका नेपालीले पनि दही चिउरा खाई असार १५ मनाउँछन्। कामको चटारोले थकित भएका किसान शक्ति प्राप्तिका लागि दही चिउरा खाने गरेको मान्यता छ। यसबेला दही चिउराले शरीरमा शीतलता भई शक्ति सञ्चय हुने आम विश्वास गरिन्छ।"
संघीयतापछि फेरिँदै स्वास्थ्य क्षेत्र,"फिदिम : पाँचथरको कुम्मायक गाउँपालिका१ यासोकमा १५ बेडको अस्पताल भवन निर्माण भइरहेको छ। गाउँमै अस्पताल निर्माण भएको देखेर यहाँका स्थानीय खुसी छन्। अब सामान्य प्रकृतिका बिरामीहरूको उपचारका लागि सदरमुकाम र तरार्ई जानुपर्ने बाध्यता हट्ने रहेछ, स्थानीय कुमार खड्का भन्छन्, भवनको काम नसकिए पनि यासोकबाट आधारभूत अस्पतालको सेवा दिन थालिएको छ। चिकित्सक उपेन्द्र पोख्रेलसहितका स्वास्थ्यकर्मीहरूले यासोकमा आधारभूत अस्पतालबाट सेवा दिन थालेका छन्। कुम्मायक गाउँपालिका अध्यक्ष बमप्रसाद लावतीका अनुसार अस्पतालको भवन निर्माण नसकिए पनि यासोकमा आधारभूत अस्पताल सञ्चालनमा ल्याइएको हो। अहिले अर्कै भवनबाट सेवा प्रवाह भइरहेको छ, उनी भन्छन्, १५ बेडको निर्माणाधीन भवनको काम सकिएपछि नयाँ भवनबाट सेवा सुचारु हुनेछ। फालेलुङ गाउँपालिका३ नाम्लुवामा ५ बेडको अस्पताल निर्माण भइरहेको छ। निर्माणाधीन अस्पताल भवनको काम अन्तिम चरणमा पुगेको गाउँपालिकाका प्रवक्ता भरत खपाङ्गीले जानकारी दिए। भवन निर्माणको काम धमाधम भइरहेको छ, उनी भन्छन्, अब केही महिनामै निर्माणको काम सम्पन्न हुन्छ। भवनको काम सकिएपछि यहीँबाट ५ बेडको आधारभूत अस्पताल सञ्चालन हुन्छ। निकै ग्रामीण मानिएका कुम्मायकको यासोक र फालेलुङको नाम्लुवामा अस्पताल भवन बनिरहँदा त्यसले गाउँका जनतालाई स्वास्थ्यको सहज पहुँच हुने सन्देश दिएको छ। यहाँका बिरामीहरूको सामान्य उपचारका लागि पनि सदरमुकाम फिदिम र तरार्ईका अस्पतालमा लैजानुपर्ने बाध्यता छ। अब त्यस्तो बाध्यताबाट मुक्ति मिल्ने स्थानीयको विश्वास छ। यसरी अस्पताल बन्दा अब गाउँमै उपचार पाइने रहेछ भन्ने लागेको छ, फालेलुङ३ मच्छेबुङका खड्ग ठट्टाल भन्छन्, अब गाउँका जनताले पनि सहज रूपमा उपचार पाउने रहेछन्। संघीय संरचनाकै कारण गाउँगाउँमा अस्पताल बनेर सुलभ ढंगमा स्वास्थ्य सेवा प्रवाहको काम सुरु भएको एकथरी बुद्धिजीवीहरूको तर्क छ। देश संघीय संरचनामा गएसँगै सरकारले सबै पालिकामा ५, १० र १५ बेडका अस्पताल निर्माण गर्ने नीति लिएको थियो। तत्कालीन प्रधानमन्त्री केपी शर्मा ओली नेतृत्वको सरकारले आर्थिक वर्ष २०७७०७८ को नीति तथा कार्यक्रममा भूगोल र जनसंख्याका आधारमा प्रत्येक स्थानीय तहमा ५, १० र १५ बेडका आधारभूत अस्पताल निर्माण गर्ने घोषणा गरेको थियो। सोही बमोजिम सरकारले स्थानीय तहमा आधारभूत अस्पताल निर्माण गर्ने निर्णय गरेर काम अघि बढाएको छ। २०७७ मंसिर १५ गते ३९६ स्थानीय तहमा एकै साथ अस्पतालको शिलान्यास गरिएको थियो। पहिलो चरणमा शिलान्यास भएका ३९६ आधारभूत अस्पताल निर्माणका लागि करिब ५८ अर्ब रुपैयाँ विनियोजन गरेर काम भइरहेको छ। आधारभूत अस्पताल निर्माणका लागि पछिल्लो तीन वर्षमा २० अर्ब ६४ करोड रुपैयाँ खर्च भइसकेको स्वास्थ्य मन्त्रालयले जनाएको छ। जसका कारण ग्रामीण क्षेत्रका जनताहरूको स्वास्थ्यमा सहज रूपमा पहुँच पुग्ने देखिन्छ। दोस्रो चरणमा थप भएका २५९ अस्पतालका लागि भने अझै स्रोत सुनिश्चित भएको छैन। संघीय संरचना अनुसार तीन तहको सरकार बनेसँगै गाउँका स्वास्थ्य चौकीहरू आधारभूत स्वास्थ्य केन्द्र भएका छन्। प्राथमिक स्वास्थ्य केन्द्र आधारभूत अस्पतालमा परिणत गरिएको छ। आर्थिक वर्ष २०८००८१ को नीति तथा कार्यक्रममा बहुसंख्यक जनताले सेवा प्राप्त गर्ने गरी पायक पर्ने स्थानमा आधारभूत अस्पताल निर्माण तथा सञ्चालन गर्न प्राथमिकता दिने उल्लेख गरिएको थियो। सोहीबमोजिम हाल ३२२ स्थानीय तहमा आधारभूत अस्पतालहरू निर्माणधीन छन्। कतिपय पालिकामा अस्पतालको निर्माणको काम अन्तिम चरणमा पुगेको छ। सरकारले आधारभूत स्वास्थ्य सेवामा आधारित स्तरीय उपचार पद्धति (स्ट्यान्डर्ड ट्रिटमेन्ट प्रोटोकल) ल्याएको छ। उक्त प्रोटोकल अनुसार आधारभूत अस्पताल र आधारभूत स्वास्थ्य केन्द्रबाट ९८ प्रकारका औषधिहरू निःशूल्क उपलब्ध गराउन थालेको छ। यो निकै प्रभावकारी भएको देखिन्छ। तर, औषधिहरू समयमै उपलब्ध हुन सकेको छैन। मुलुक संघीय संरचनामा गएसँगै सरकारले आधारभूत स्वास्थ्य अस्पताल निर्माण, औषधि तथा खाद्यवस्तुको गुणस्तर नियन्त्रणका लागि संस्थागत संरचना, अस्पतालको बढोत्तरीजस्ता कार्यक्रमहरू ल्याएको छ। आर्थिक वर्ष २०८१०८२ को नीति तथ कार्यक्रमले पनि स्थानीय तहमा निर्माण गरिने भनिएको ५, १० र १५ बेडको आधारभूत अस्पताललाई प्रमुख विषय बनाएको छ। संघीयतापछि तीन तहको संरचनाबाट प्राप्त हुने स्वास्थ्य सेवालाई अलगअलग रूपमा हेर्ने गरे पनि यो वर्षको नीति तथा कार्यक्रममा भने त्यसलाई सच्याउने प्रयास गरेको छ। तीनै तहका स्वास्थ्य सेवा प्रणाली, भौतिक पूर्वाधार, जनशक्ति र स्रोत साधनको एकीकृत एवं समन्वयात्मक परिचालन गरी प्रत्येक नागरिकलाई आधारभूत स्वास्थ्य सुविधाको प्रत्याभूति गरिनेछ, नीति तथा कार्यक्रममा भनिएको छ, संघ, प्रदेश र स्थानीय तहबाट प्रवाह हुने स्वास्थ्य सेवाको वर्गीकरण गरिनेछ। संघीय अस्पतालहरूलाई कार्यबोझको आधारमा पुनः संरचना गरिनेछ। सरकारले बिमा कार्यक्रममा पनि सबै जनतालाई अनिवार्य रूपमा आबद्ध गराउने घोषणा गरेको छ। पूर्वाधार निर्माणसँगै दक्ष चिकित्सक आवश्यक प्रत्येक स्थानीय तहमा अस्पताल भवन निर्माण गरेर मात्र गाउँमा स्वास्थ्यको पहुँच नपुग्ने स्वास्थ्य कार्यालय पाँचथरका निवर्तमान प्रमुख तेजबहादुर तुम्बापोको तर्क छ। अस्पतालहरूमा उपकरण र दक्ष चिकित्सकको वितरणमा समस्या छ, तुम्बापो भन्छन्, अब सरकारले उपकरण र दक्ष चिकित्सकको उचित वितरणमा ध्यान दिनुपर्छ। अस्पताल भवनले मात्र बिरामीलाई सेवा दिन नसक्ने एकथरीको तर्क छ। प्रभावकारी उपचार सेवा प्रवाहका लागि अस्पताल भवनसँगै आवश्यक उपकरण, दक्ष जनशक्ति, स्वास्थ्यकर्मी र वातावरण सहज हुनुपर्ने देखिन्छ। तीनै तहका सरकारले अस्पताल तथा स्वास्थ्य केन्द्रहरूलाई पूर्ण मजबुत बनाइ जनशक्ति र उपकरणको उचित व्यवस्था गरेमा चिकित्सकहरू ग्रामीण क्षेत्रका अस्पतालहरूमा आकर्षित हुनेछन् र स्वास्थ्य सेवा सहज बन्दै जाने देखिन्छ। सरकारले भवन निर्माणमा भन्दा पनि प्रारम्भिक स्वास्थ्योपचार सेवा मजबुत बनाउन कार्यक्रम ल्याउनुपर्ने तुम्बापोको तर्क छ। प्रारम्भिक स्वास्थ्योपचार सेवा प्रभावकारी भएमा बिरामीहरूलाई अस्पताल जानुपर्ने बाध्यता कम हुन्छ, तुम्बापो भन्छन्, यसो गर्दा उपचार प्रक्रिया पनि सस्तो र सुलभ हन्छ। रोगले गाँजेर ठूला अस्पतालहरूमा धाउनुपर्ने बाध्यतामा कमी आउँछ। चिकित्सकको सन्तुलित वितरण गर्न जरुरी मेडिकल काउन्सिलका अनुसार नेपालमा विशेषज्ञ चिकित्सकको संख्या ११ हजार हाराहारी छ। काउन्सिलमा दर्ता भएका चिकित्सकमध्ये करिब एक तिहाइ विशेषज्ञ चिकित्सक छन्। तर, अझै केही सहरी क्षेत्रबाहेक देशका धेरै स्थानमा विशेषज्ञ चिकित्सकहरू उपलब्ध हुन सकेका छैनन्। विज्ञहरूका अनुसार नेपालमा चिकित्सकको असन्तुलित वितरणले ग्रामीण क्षेत्रमा चिकित्सकहरूको अहिले पनि अभाव छ। काउन्सिलका अनुसार कुल ३२ हजार २ सय १८ जना चिकित्सक दर्ता भएकामा करिब एक तिहाइ विशेषज्ञ चिकित्सक छन्। मुख्य सहरी क्षेत्रबाहेक ग्रामीण क्षेत्रमा चिकित्सकको अभाव छ। बाध्यात्मक अवस्था र सम्झौताका कारण देशका विभिन्न क्षेत्रमा सेवा दिन जाने विशेषज्ञ चिकित्सकहरू ग्रामीण क्षेत्रमा लामो समय टिक्ने अवस्था नभएको कोशी अञ्चल अस्पताल विराटनगरमा कार्यरत चिकित्सक हरि खनाल बताउँछन्। विश्व स्वास्थ्य संगठनका अनुसार प्रभावकारी उपचारका लागि एक हजार जनसंख्यामा एक जना चिकित्सक आवश्यक पर्छ। यसरी हेर्दा नेपालमा ९०७ जनसंख्यालाई एक चिकित्सकले स्वास्थ्य सेवा प्रदान गरिरहेको छ। यो तथ्यांकलाई आधार मान्दा नेपालमा चिकित्सकको संख्या नपुगेको भन्दा पनि चिकित्सकको वितरण असन्तुलित भएको देखिन्छ। यस्तो छ चिकित्सकको वितरण अवस्था नेपालको जनसंख्याको १७ प्रतिशत जनसंख्या भएको काठमाडौंं उपत्यकामा करिब १२ हजार अर्थात् ३८ प्रतिशत चिकित्सक कार्यरत छन्। उपत्यका बाहिरको ८३ प्रतिशत जनसंख्यालाई जम्मा ६२ प्रतिशत चिकित्सकले सेवा दिन्छन्। तथ्यांक अनुसार चिकित्सकहरू काठमाडौंं उपत्यका र प्रमुख सहरका अस्पतालहरूमा केन्द्रित छन्। चिकित्सकको असन्तुलित वितरणलाई सुधार्न सरकारले प्रभावकारी कदम चाल्नुपर्ने जिल्ला अस्पताल पाँचथरका सूचना अधिकारी नवीन रेग्मी बताउँछन्। चिकित्सक र गुणस्तरीय उपकरणको सन्तुलित वितरणका लागि सरकारले ध्यान दिनै पर्छ, रेग्मी भन्छन्, चिकित्सकले देशको जुनसुकै स्थानमा गएर सेवा दिँदा आफू आर्थिक र भौतिक रूपमा सुरक्षित भएको महसुस गर्न सक्नुपर्छ। चिकित्सकलाई आफ्नो आर्थिक, शैक्षिक र उसको परिवारको भविष्यका हिसावले कुनै घाटा हुँदैन भन्ने अवस्था बनाउन सके मात्र ग्रामीण क्षेत्रमा चिकित्सक उपलब्ध हुने रेग्मीको तर्क छ। निजी अस्पतालहरूको संगठन एसोसियसन अफ प्राइभेट हेल्थ इन्स्टिच्युसन अफ नेपाल (अफिन) का अनुसार नेपालमा चिकित्सकको अभाव भएको भन्दा पनि त्यसको वितरण प्रक्रियामा समस्या छ। ९० प्रतिशत विशेषज्ञ चिकित्सकहरू सहरमा मात्र छन्। त्यसले गर्दा ग्रामीण क्षेत्रमा चिकित्सकको अभाव देखिएको छ। विशेषज्ञ चिकित्सकहरूलाई सबै क्षेत्रमा पठाउन सरकारले प्रोत्साहन गर्नुपर्ने स्थिति छ। स्वास्थ्य जनशक्तिसम्बन्धी राष्ट्रिय रणनीतिमा उल्लेख भएअनुसार संघ, प्रदेश र स्थानीय तहका सरकारी स्वास्थ्य संस्थाको दरबन्दी हेर्दा ८० प्रतिशत स्वास्थ्य जनशक्ति स्थानीय तह अन्तर्गत छन्। त्यस्ता जनशक्रीमा नेपाल स्वास्थ्य सेवा २०५३ बमोजिम चौथो तहदेखि बाह्रांै तहसम्मका रहेको उल्लेख छ। अञ्चल अस्पताल र सो भन्दा माथिल्लो तहका अस्पतालमा विशेषज्ञ चिकित्सकहरूको दरबन्दी ४८ प्रतिशत र जिल्ला अस्पतालमा एमडीजीपी चिकित्सको दरबन्दी ५२ प्रतिशत मात्र पदपूर्ति भएको देखिन्छ। सरकारले गरेको प्रयास चिकित्सकको सन्तुलित वितरणका लागि सरकारले केही प्रयास गरेको देखिन्छ। सरकारी छात्रवृत्तिमा अध्ययन गर्ने चिकित्सकहरूलाई तोकिएको स्वास्थ्य केन्द्रमा जानै पर्ने प्रावधानमा सरकारले कडाई गरेको देखिन्छ। जसका कारण अहिले पठाएको क्षेत्रमा चिकित्सकहरू जान बाध्य छन्। स्वास्थ्य तथा जनसंख्या मन्त्रालयले सरकारी शिक्षण संस्थाबाट छात्रवृत्तिमा एमडी, एमएस र एमडीएस अध्ययन गरेका चिकित्सकहरूलाई कबुलियतनामा बमोजिम खटाएको ठाउँमा जान कडाइ गरेको हो। कतिपय अवस्थामा मन्त्रालयले सूचना निकालेरै निर्देशन दिएको देखिन्छ। त्यसरी छात्रवृत्तिमा पढ्ने चिकित्सकहरूले अध्ययनपूर्व नै तोकिएको स्थानमा गएर कम्तीमा दुई वर्ष सेवा गर्ने कबुलियतनामा गरेका हुन्छन्। तर, दुई वर्ष कार्यकाल सकेपछि पुनः सहरतिरै फर्कने परिपाटी छ। नेपालमा चिकित्सक पर्याप्त संख्यामा रहेको भनी तथ्यांकमा देखिए पनि प्राप्त ज्ञान, सीपको यथोचित प्रयोग गरी सेवा प्रदान गर्नका लागि न्यूनतम पूर्वाधारको अभावलगायत अन्य वित्तीय तथा गैरवित्तीय सुविधाको कमीले गर्दा चिकित्सकहरूलाई दुर्गम तथा ग्रामीण स्थानका स्वास्थ्य संस्थामा आकर्षित गर्न सकिएको छैन, स्वास्थ्य जनशक्तिसम्बन्धी राष्ट्रिय रणनीतिमा उल्लेख छ, तिनीहरूलाई खटाइएका स्थानमा टिकाइराख्न पनि समस्या भइरहेको छ। उक्त विवरण हेर्दा दुर्गम क्षेत्रमा चिकित्सक टिकाइराख्न नसकिने अवस्था देखिन्छ।"
"गुल्मीमा पहिरोले घर पुर्दा चारजना बेपत्ता, एकको शव भेटियो","गुल्मी : गुल्मीमा पहिरोले घर पुर्दा बेपत्ता भएका पाँच जनामध्ये एक जनाको शव फेला परेको छ । मालिका गाउँपालिका ६ कँडेलपाटाका भेषबहादुर बिकको घर गएराती पहिरोले पुर्दा एकै परिवारका पाँच जना बेपत्ता भएको वडाध्यक्ष दीपक भण्डारीले जानकारी दिए। गएराती परेको पानीका कारण गएको पहिले माथिबाट खसेर घर पुरेको हो । पहिरोमा परेर भेषबहादुर विक, श्रीमती सुन्तली विक, बुहारी सीता विक,नातिनी रचना विक र बिपना विक बेपत्ता भएको वडाध्यक्ष भण्डारीले जानकारी दिए । बेपत्तामध्ये भेषबहादुरको शव बाहिर निकालिएको वडाध्यक्ष दिपक भण्डारीले जानकारी दिए । पहिरोमा पुरिएका अन्यको स्थानीयको सहयोगमा खोजी कार्य भइरहेको वडाध्यक्ष भण्डारीले बताए । शुक्रबारदेखि गुल्मीलगायत आसपासका क्षेत्रमा लगातार पानी परिरहेको छ । प्रहरी निरीक्षक रामकुमार केसिको नेतृत्वमा प्रहरीको टोली घटनास्थलमा तर्फ लागेको जिल्ला प्रहरी कार्यालय गुल्मीका सूचना अधिकारी तथा प्रहरी नायव उपरीक्षक शंकर पोखरेलले जानकारी दिए। उद्वारको लागि नेपाली सेना र सशस्त्र प्रहरीको टोली घटना स्थलतर्फ लागेको छ । जनप्रतिनिधि, स्थानीय र प्रहरीको सहयोगमा उद्वार कार्यलाई तीब्र पारिएको छ । मालिका रिङरोड अन्तर्गत जमलपोखरामा मेसिनरी वाल निर्माण नगर्दा सिंगो बस्ती र विद्यालय जोखिममा रहेको स्थानीयले बताएका छन् ।"
सिधा कुरामा प्रसारित अडियो किर्ते रहेको प्रहरीको निर्क्यौल,"उक्त अडियो क्लिप २०७७ चैत ३० गते रेकर्ड गरी त्यसको दुई दिनपछि बिर्तामोड झापास्थित मोबाइल फोन पसलमा कम्प्युटर ट्रान्सफर गरी कम्प्युटरबाट व्यक्तिगत मोबाइल फोनमा ट्रान्सफर गरेको घटना विवरण कागजमा उल्लेख गरिएको छ। काठमाडौं : सरकारी वकिल कार्यालय काठमाडौंले सिधा कुरा डट कमका अध्यक्ष युवराज कँडेल, कार्यकारी सम्पादक नवीन ढुंगाना र राजकुमार तिमिल्सनाविरुद्ध मुद्दा दायर गरेको छ। विद्युतीय (इलेक्ट्रोनिक) कारोबार ऐनअन्तर्गतको र अपमानजनक व्यवहारसम्बन्धी कसुरमा जिल्ला अदालत काठमाडौंमा मुद्दा दायर भएको हो। प्रतिवादी बनाइएका कँडेल, ढुंगाना र तिमिल्सिना फरार रहेको अभियोगपत्रमा उल्लेख छ। नेपाल प्रहरी प्रधान, केन्द्रीय अनुसन्धान ब्युरो (सीआईबी)ले सिधा कुरा डट कमले प्रसारित गरेको अडियो क्लिपमा राजकुमार तिमिल्सिनाले उल्लेख गरेका नामका व्यक्तिहरू अन्नपूर्ण पोस्ट्को प्रधान कार्यालयमा उपस्थित नरहेको, नदेखिएको प्रतिवेदन पेस गरेको थियो। सिधा कुरानामक युट्युबलगायतका सामाजिक सञ्जालबाट वैशाख १४ गते र तत्पश्चात् शृंखलाबद्ध रूपमा अपलोड गरी प्रसारित चार सयभन्दा बढी भ्रष्टाचारका मुद्दा डिसमिस गराउने सर्वाेच्च अदालतका न्यायाधीश सहभागी बैठकको स्टिङ अप्रेसनसमेतको शीर्ष राखी प्रसारण गरिएको थियो। सीआईबीको पत्र, बुझिएका व्यक्तिहरू राजकुमार तिमिल्सिना, किशोरकुमार विष्ट, कैलाशप्रसाद सिरोहिया, सञ्जयसिंह थापा, रामेश्वर थापा, सुरेन्द्र काफ्ले, हरिप्रसाद उप्रेतीले खुलाई लेखाइदिएको घटना विवरण कागजहरूसमेतको आधार प्रमाण लिइएको अभियोगमा जनाइएको छ । अडियो क्लिप रेकर्ड गर्दा त्यहाँ उपस्थित भनिएका प्रमुख पात्रहरूको कुनै पनि संवाद नरहेको तथा उक्त अडियो क्लिप रेकर्डकर्ता राजकुमार तिमिल्सिनाको अडियोमा गरिएको संवादले विचाराधीन मुद्दाहरूमा के कसरी प्रभाव पार्न सक्छ भन्ने कुनै पनि वस्तुनिष्ठ आधार नदेखिएको अभियोगपत्रमा उल्लेख छ। त्यस्तै किशोर विष्टको कुनै विवरण उपलब्ध गराउन नसकेको र निजको उपस्थितिको औचित्यतासमेत पुष्टि हुने आधार नदेखिएको अभियोगपत्रमा उल्लेख छ। सिधा कुरा मिडिया नेट वर्क प्रालिबाट पेन ड्राइभमा प्राप्त हुन आएको अडियो क्लिप के, कुन मिति र समय तथा के कुन उपकरण रेकर्ड गरिएको भन्ने सम्बन्धमा प्राविधिक परीक्षणबाट यकिनसाथ खुल्न नआएको समेत अभियोगपत्रमा जनाइएको छ। उक्त अडियो क्लिप २०७७ चैत ३० गते रेकर्ड गरी त्यसको दुई दिनपछि बिर्तामोड झापास्थित मोबाइल फोन पसलमा कम्प्युटर ट्रान्सफर गरी कम्प्युटरबाट व्यक्तिगत मोबाइल फोनमा ट्रान्सफर गरेको घटना विवरण कागजमा उल्लेख गरिएको छ। अभियोगपत्रमा भनिएको छ, बिर्तामोड झापास्थित रहेका मोबाइल फोन पसलहरूमा निजको बारेमा फोटो देखाई सो विषयमा सोधपुछ गर्दा निजलाई कोही कसैले नचिनेको कारण निजले झुट्टा व्यहोरा लेखाई दिएको देखिन्छ। तिमिल्सिनाले सर्वोच्च अदालतको गरिमामा आँच पुर्याई, अदालतप्रतिको आमधारणमा भ्रम उत्पन्न गराई, घृणा र द्वैष फैलाउने उद्देश्यले अप्रमाणित, असत्य, कपोलकल्पित, भ्रामक समाचारहरूको अडियो क्लिप बनाई आफ्नो इमेल ठेगानाबाट सिधा कुरा डट कमका अध्यक्ष कँडेलको इमेल ठेगानामा पठाएको अभियोगपत्रमा खुलाइएको छ। अडियोको सत्यताको कुनै जाँच नगरीनगराई सिधा कुरानामक युट्युब च्यानलबाट प्रसारण गरीगराई विद्युतीय कारोबार ऐनअन्तर्गतको र अपमानजनक कसुरजन्य कार्य गरेको झनै प्रस्ट हुन आउने दाबी अभियोगपत्रमा गरिएको छ। तीनैजना प्रतिवादीले विद्युतीय कारोबार ऐन (२०६३) को दफा ४७ को उपदफा (१) बमोजिमको कसुर र मुलुकी अपराध संहिता, २०७४ को दफा १६८ (१) विपरीतको कसुर गरेको सप्रमाण पुष्टि भएको अभियोगपत्रमा जनाइएको छ। सर्वोच्च अदालतका न्यायाधीश तथा अन्य निकाय तथा व्यक्तिलाई प्रतिवादीहरूको कसुरबाट पर्न गएको अपमानजनक पीडासमेतको विचार गरी पीडित व्यक्तिलाई मनासिव क्षतिपूर्ति भराई पाउनसमेत मागदाबी लिइएको छ। साथै, अपराध पीडित संरक्षण ऐन २०७४ को दफा ४१ बमोजिम कसुरदारबाट पीडित राहत कोषमा क्षतिपूर्ति शुल्क जम्मा गराई पाउन पनि अनुरोध गरिएको छ। अभियोग दाबीमा के छ ? अभियोग दाबीसँग सम्बन्धित कानुनी व्यवस्था उल्लेख गर्दै अभियोगपत्रमा विद्युतीय (इलेक्ट्रोनिक) कारोबार ऐन, २०६३ को दफा ४७लाई उद्धृत गरिएको छ। दफा ४७ मा कम्प्युटर, इन्टरनेटलगायतका विद्युतीय सञ्चारमाध्यमहरूमा प्रचलित कानुनले प्रकाशन तथा प्रदर्शन गर्न नहुने भनी रोक लगाएका सामग्रीहरू वा सार्वजनिक नैतिकता, शिष्टाचार विरुद्धका सामग्री वा कसैप्रति घृणा वा द्वैष फैलाउने वा विभिन्न जातजाति र सम्प्रदायबीचको सुमधुर सम्बन्धलाई खलल पार्ने किसिमका सामग्रीहरू प्रकाशन वा प्रदर्शन गर्ने वा यस्तै अन्य कुनै किसिमको अमर्यादित कार्य गर्ने वा गर्न लगाउने व्यक्तिलाई एक लाख रुपैयाँसम्म जरिबाना वा पाँच वर्षसम्म कैद वा दुवै सजाय हुने व्यवस्था छ। सोही ऐनको दफा ५८ कमा क्षतिपूर्ति भराई दिने व्यवस्था रहेको छ। पीडित व्यक्तिलाई हुन गएको हानिनोक्सानी विचार गरी न्यायाधिकरणले कसुरदारबाट मनासिव क्षतिपूर्ति भराई दिन सक्ने व्यवस्था रहेको छ। मुलुकी अपराध संहिता २०७४ को दफा १६८ मा कसैले कसैलाई अपमानजनक वा अमानवीय व्यवहार गर्न वा गराउन नहुने उल्लेख छ। अपमानजक वा अमानवीय व्यवहारको कसुर गर्ने व्यक्तिलाई ५ वर्षसम्म कैद र ५० हजार रुपैयाँसम्म जरिबाना हुने कानुनी व्यवस्था रहेको छ। पेस गरिएका सबुत प्रमाण सबुद प्रमाणका रूपमा कसुरसँग सम्बन्धित चिजवस्तु र दसी प्रमाण पेस गरिएको छ। मिसिलसहित एक मोबाइल सेट, डीभीडी थान, पेन ड्राइभका साथै प्रारम्भिक अनुसन्धान प्रतिवेदन, केन्द्रीय अनुसन्धान ब्युरो (सीआईबी)को छानबिन प्रतिवेदन, देख्नेसुन्ने र बुझिएका ६ जना व्यक्तिको बयान कागजलाई पेस गरिएको छ। प्रतिवादीको अपराध अभिलेख प्रतिवेदनलाई पनि कागजपत्रका रूपमा संलग्न गरिएको छ। मानिस फेला नपरेको सम्बन्धमा जिल्ला प्रहरी परिसर काठमाडौंले लेखेको पत्र, जिल्ला प्रहरी कार्यालय धादिङ र जिल्ला प्रहरी कार्यालय बागलुङले लेखेको पत्र पनि संलग्न गरिएको छ। सिधा कुरा डट कमका अध्यक्ष कँडेल बागलुङ, काठेखोला६ का स्थायी बासिन्दा हुन्। त्यस्तै सिधा कुरा डट कमका कार्यकारी सम्पादक ढुंगाना धादिङ, नीलकण्ठ५ का स्थायी बासिन्दा हुन्। अडियो क्लिप बनाएका तिमल्सिना ललितपुर, गोदावरी७ देवीचौरका स्थायी बासिन्दा हुन्। तीनै जना फरार रहेको अभियोगपत्रमा जनाइएको छ।"
"आज असार १५, दही चिउरा खाने दिन","काठमाडौं : प्रत्येक वर्ष असार १५ गते मनाइने धान दिवस आज खेतमा काम गरी दही चिउरा खाएर मनाइँदै छ। कामको चटारोले थकित भएका किसान शक्ति प्राप्तिका लागि दही चिउरा खान्छन्। यसबेला दही चिउराले शरीरमा शीतलता भई शक्ति सञ्चय हुने विश्वास गरिन्छ। असार १५ गतेलाई नेपाली समाजमा दही चिउरा खाने पर्वका रुपमा पनि लिइन्छ। खेतीपातीबाहेक अन्य पेसा र व्यवसायमा लागेका नेपालीले पनि आज दही चिउरा खाई असार १५ मनाउँछन्। हाम्रो संस्कृतिमा दहीको स्थान महत्वपूर्ण छ। शुभकार्यका लागि घरबाहिर निस्कने, विदेश जाने आदि महत्वपूर्ण काम गर्नुअघि दही अक्षता मुछेर निधारमा रातो टीका लगाउने परम्परा छ। यस्ता शुभ काममा निस्कनु अघि सगुनका रुपमा पनि दही खुवाएर बिदाइ गरिन्छ। निस्कने बेलामा दही खाएर हिँडे साइत पर्ने जनविश्वास रहिआएको छ। दही वैज्ञानिक दृष्टिले पनि स्वास्थ्यवद्र्धक मानिन्छ। गुरु गोरखनाथले नेपालको एकीकरणकर्ता पृथ्वीनारायण शाहलाई दही खान दिएर पराक्रमी हुने भविष्यवाणी गगरेका थिए भनिन्छ। आयुर्वेदमा भोजनको अन्त्यमा दही मथेर बनाएको मोही पिएमा औषधि उपचारका लागि स्वास्थ्यकर्मीकहाँ जानु नपर्ने बताइएको छ। भोजनान्ते पिबेत् तक्रं वैद्यस्य किं प्रयोजनम् भन्ने जस्ता वाक्य पनि आयुर्वेदमा उल्लेख गरिएको छ। दहीले पाचन शक्ति पनि बढाउँछ। पखाला लागेका बेला दही चिउरा खाएमा औषधिको काम गर्छ। यसैले दही चिउरा खाने संस्कारले नेपाली संस्कृतिमा बृहद् रुप लिएको छ। यसरी असार १५ गते नेपाली समाजमा राष्ट्रिय सांस्कृतिक पर्व बन्न सफल भएको छ। धान दिवस विसं २०६१ मङ्सिर २९ गते मन्त्रिस्तरीय निर्णय गरी २०६२ साल असार १५ गतेदेखि राष्ट्रिय धान दिवस मनाउन थालिएको हो। कृषि प्रधान देश भएकाले नेपालका अधिकांश जनतको पेसा खेतीपाती हो। किसान वर्षभरका लागि छाक जुटाउन यो महिना खेतीमा व्यस्त हुन्छन्। आजका दिन असारे भाकामा लोकदोहोरी गाउँदै छुपुछुपु हिलोमा धान रोपिन्छ। छुपु र छुपु हिलोमा धान रोपेर छोडौँला, बनाई कुलो लगाई पानी आएर गोडौँला जस्ता लोक लयका गीत गाएर खेतमै रमाइलो पनि गरिन्छ। मध्य गर्मीको यो समयमा युवा लाठे र युवती रोपाहारले खेतका गराको हिलो छ्यापा छ्याप गरेर मनोरञ्जन गर्छन्। असारमा एकपटक हिलोमा पस्नै पर्ने मान्यता पनि नेपालीमा समाजमा रहेको छ। यस वर्ष असार मध्यसम्म पनि पर्याप्तमात्रामा वर्षा नभएका कारण हुनुपर्ने जति धान रोपाइँ हुन सकेको छैन। कति ठाउँमा रासायनिक मलको पनि अभाव भएको गुनासो किसानले गर्ने गरेका छन्। कृषि तथा पशुपन्छी विकास मन्त्रालयले भने पर्याप्त मात्रामा रासायनिक मलको मौज्दात रहेको जनाएको छ। रासस"
देशभर मनसुनी वायुको प्रभाव : यी स्थानमा भारी वर्षा हुने,"काठमाडौं : देशभर हाल मनसुनी वायुको प्रभाव रहेको छ। अहिले कोशी प्रदेश, बागमती प्रदेश र गण्डकी प्रदेशका केही स्थानमा वर्षा भइरहेको छ। लुम्बिनी प्रदेश र कर्णाली प्रदेशका एकदुई स्थानमा हल्कादेखि मध्यम वर्षा भइरहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ। मनसुनी वायुको प्रभावका कारण वर्षा भइरहेको हो। आज दिउँसो कोशी, बागमती, गण्डकी र लुम्बिनी प्रदेशका केही स्थानमा तथा बाँकी प्रदेशका थोरै स्थानमा मेघ गर्जनचट्याङ्गसहित हल्कादेखि मध्यम वर्षाको सम्भावना रहेको महाशाखाद्वारा जारी बुलेटिनमा उल्लेख छ। महाशाखाका अनुसार कोशी, बागमती, गण्डकी, लुम्बिनी र सुदूरपश्चिम प्रदेशका थोरै स्थानमा तथा बाँकी प्रदेशका एकदुई स्थानमा भारी वर्षाको सम्भावना छ। आज राति पनि देशभर पूर्णतया बदली रही मेघ गर्जनचट्याङ्गसहित हल्कादेखि मध्यम वर्षाको सम्भावना छ।"
जलवायु परिवर्तनले धानखेतीमा पारेको असर घटाइ उत्पादन बढाउनु पर्छ : राष्ट्रपति,"काठमाडौं : राष्ट्रपति रामचन्द्र पौडेलले जलवायु परिवर्तनले धानखेतीमा पारेको बढ्दो नकारात्मक असरलाई न्यूनीकरण गर्दै धान उत्पादन एवं उत्पादकत्व बढाउन सरकार, कृषक र सरोकारवाला पक्षलाई सचेत र जागरुक बनाउनुपर्ने आजको आवश्यकता रहेको बताएका छन्। राष्ट्रिय धान दिवस, २०८१ का अवसरमा शुभकामना सन्देश दिंदै उनले धानबालीमा जलवायुमैत्री प्रविधिहरूको अवलम्बन गराई उत्पादनमा वृद्धि गरी धान चामलको आयात प्रतिस्थापन, खाद्य सुरक्षाको सुनिश्चितता गर्न र कृषि श्रमको सम्मान गर्ने संस्कृति बसाल्न आजको दिनले प्रेरणा मिलोस् भन्ने शुभकामना व्यक्त गरेका छन्। राष्ट्रपति पौडेलले खाद्य सुरक्षा र आत्मनिर्भरताको राष्ट्रिय लक्ष्य प्राप्तिका लागि आजको दिनले थप उत्साह प्रदान गर्ने विश्वास व्यक्त गरे। 'नेपालको संविधानले प्रत्येक नागरिकको खाद्यसम्बन्धी हकलाई मौलिक हकका रूपमा सुनिश्चित गर्दै खाद्यवस्तुको अभावमा जीवन जोखिममा पर्ने अवस्थाबाट सुरक्षित हुने हक पनि सुनिश्चित गरेको छ । नेपालको धानखेती आकासे सिचाइँमा निर्भर छ । वर्षा राम्रो नभएको वर्ष धान उत्पादन घट्ने र वर्षा राम्रो हुँदा उत्पादन बढ्ने गरेको सन्दर्भमा धानखेती योग्य जमिनमा सिँचाइ सुविधा उपलब्ध गराउन राज्यको सम्पूर्ण ध्यान केन्द्रित हुन जरुरी छ भन्ने म ठान्दछु', राष्ट्रपतिद्वारा जारी शुभकामना सन्देसमा भनिएको छ । राष्ट्रपति पौडेलले कृषि क्रान्तिको पहिलो कदम सिँचाइ सुविधा भएको भन्दै आधुनिक खेती प्रणालीमार्फत जनताको जीवनस्तर माथि उठाउन खेतीयोग्य जमिनमा सिँचाइ सुविधासहित आधुनिक उपकरण, मल, उन्नत बीऊ र दक्ष जनशक्ति तयार गर्न हाम्रो ध्यान जान जरुरी रहेको उल्लेख गरे। धान एवम् चामल आयात बर्सेनि बढ्दै जानु चिन्ताको विषय भएको भन्दै उनले जमिन बाँझो राख्ने प्रवृत्तिको अन्त्य गरी श्रम गर्ने संस्कृतिको विकाससँगै धान उत्पादनमा आत्मनिर्भर हुनेतर्फ हाम्रो सम्पूर्ण ध्यान केन्द्रित गर्नुपर्ने खाँचो औँल्याए। राष्ट्रपति पौडेलले देशको श्रम शक्ति वैदेशिक अध्ययन तथा रोजगारीका लागि दैनिक सयौँका सङ्ख्यामा विदेश पलायन हुनाले कृषि क्षेत्रमा जनशक्तिको अभाव हुनु दुःखद् हो भन्दै कृषिलाई आकर्षक पेसाका रुपमा विकास गरी विदेश पलायन हुने जनशक्तिलाई स्वदेशमा नै रोक्ने पहल गर्न आग्रह गरे। साथै, उनले खानामा भातको मात्र भर पर्ने बानीलाई वैकल्पिक रुपमा लिई खाने बानी परिवर्तन गरेर अन्य बालीलाई समेत प्रवद्र्धन गर्न हामीले उत्तिकै ध्यान दिनु जरुरी छ भने। उनले धान दिवसका अवसरमा सम्पूर्ण नेपाली किसान, दिदीबहिनी तथा दाजुभाइहरूमा सुख, शान्ति र समृद्धिको हार्दिक शुभकामना समेत व्यक्त गरेका छन्। धानको उत्पादन वृद्धि आधुनिकीकरण र व्यावसायिकीकरणलाई प्रवर्द्धन गर्ने हेतुले विसं २०६१ देखि प्रत्येक वर्ष असार १५ लाई राष्ट्रिय धान दिवसका रूपमा मनाउन थालिएको हो । यसवर्ष जलवायुमैत्री कृषि, धान उत्पादनमा वृद्धि भन्ने राष्ट्रिय नाराका साथ २१औँ राष्ट्रिय धान दिवस मनाइएको छ । नेपाल कृषि प्रधान देश हो । यहाँका अधिकांश जनता कृषिमै निर्भर छन् र हाम्रो प्रमुख खाद्यान्न बाली धान हो ।"
"बागलुङको गलकोटमा पहिरो, दम्पती घरसहित पुरिए",बागलुङ : बागलुङको गलकोट नगरपालिका८ काँडेबाँसको बिसौनामा एक दम्पती घरसहित पहिरोमा पुरिएका छन् । शनिबार बिहान ३ बजे अविरल वर्षको कारण घरमाथिबाट आएको पहिरोले घरसहित बिसौनाका ५५ वर्षीय प्रेम विक र उनकी श्रीमती ५० वर्षीया वसन्ती पुरिएका वडाअध्यक्ष तेज प्रसाद सापकोटाले जानकारी दिए । जिल्ला प्रहरी कार्यालय बागलुङका प्रमुख प्रहरी उपरीक्षक ऋषिराम कंडेलले ३सय मिटर माथिबाट आएको पहिरोले विकको घरसहित दम्पती पुरिएको बताए । घटनास्थलमा प्रहरी पुगेर खोजीकार्य सुरु गरेको प्रहरी उपरीक्षक कंडेलले बताए । घटनाको थप विवरण आउन बाँकी छ । त्यस्तै पहिरोको कारण मध्यपहाडी लोकमार्गको बागलुङ खण्ड अवरुद्ध भएको छ । यस क्षेत्रमा शुक्रबारदेखि लगातार पानी परिरहेको छ । कालीगण्डकी करिडोर र बागलुङकुश्मीशेरा सडक पनि अवरुद्ध छ ।
स्याङ्जामा पहिरोले घर पुरिएर आमा छोरीको मृत्यु,"स्याङ्जा : पहिरोले घर बगाउँदा फेदिखोला गाउँपालिका ४ बाँगेमा आमा छोरीको मृत्यु भएको छ । बर्षाका कारण माथिबाट पहिरो झर्दा गएराती ३१ वर्षीया दुर्गा जिटी र उनका ३ वर्षिया छोरी निकिता जिटीको मृत्यु भएको प्रहरी नायब उपरीक्षक इन्द्रबहादुर रानाले जानकारी दिए। ढुंगा, माटा र टिनले छाएको १ तले घरभन्दा झण्डै २०२५ मिटर माथिबाट पहिरो झर्दा घरमा सुतिरहेको आमा छोरीको घटनास्थलमा नै मृत्यु भएको प्रहरीको भनाई छ। पहिरोले घर र गोठ समेत भत्किएको छ। गोठमा रहेको १ भैसी पनि मरेको बताइएको छ।"

शीर्षक,विवरण
अन्नपूर्ण मिडियामाथिको आक्रमणलाई गम्भीरतापूर्वक लिन अन्तर्राष्ट्रिय समुदायलाई अमेरिकन नेताको अपील,भर्जिनिया : अमेरिकाको डेमोक्रेटिक पार्टीका नेता एड्रियन पोखरेलले अन्नपूर्ण मिडिया नेटवर्कमा भएको तोडफोड र आगजनीको निन्दा गरेका छन्। आतंककारी गतिविधि गर्दै तोडफोड गरेको प्रति आपत्ति जनाउँदै उनले उक्त आक्रमणलाई गम्भीरतापूर्वक लिन अन्तर्राष्ट्रिय समुदायसँग अपील गरे। उनी यूएस कांग्रेसका लागि भर्जिनिया १० बाट उमेदवारसमेत बनेका थिए। तीनकुनेमा शुक्रबार भएको प्रदर्शनका क्रममा राजावादी समर्थकहरूले अन्नपूर्ण पोस्ट्को कार्यालयमा तोडफोड गरेका थिए। प्रदर्शनकारीले अन्नपूर्णको कार्यालयमा आगजनी प्रयास समेत गरेका थिए।
मिडियामा तोडफोड र आगजनी गर्नेहरूलाई कानुनी दायरामा ल्याउन अन्नपूर्ण मिडिया नेटवर्कको माग,"काठमाडौं : 'राजावादी आन्दोलन'का नाममा निस्किएको अराजक, उच्छृंखल र असंयमित जत्थाले अन्नपूर्णसहित मिडियाहरूमा तोडफोड र आगजनी गरेको भन्दै अन्नपूर्ण मिडिया नेटवर्कले भर्त्सना गरेको छ। अन्नपूर्णसहित कान्तिपुर टेलिभिजन र एभिन्युज टीभीका क्यामेरा पर्सन सुरेश रजकको निधनप्रति अन्नपूर्ण मिडिया नेटवर्कले भर्त्सना गरेको हो। अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, अन्नपूर्ण पोस्ट्का प्रधान सम्पादक अखण्ड भण्डारी, अन्नपूर्ण एक्सप्रेसका सम्पादक कमलदेव भट्टराई, अन्नपूर्ण पोस्ट् डटकमका सम्पादक शम्भु कट्टेल, रेडियो अन्नपूर्णका समाचार प्रमुख भूपाल लुइँटेल र एपी वान टिभीका समाचार प्रमुख दीपेन्द्र वान्तवाले शुक्रबार प्रेस विज्ञप्ति जारी गरेर तोडफोड र आगजनीमा संलग्नलाई कानुनी दायरामा ल्याउन माग गरेका छन्। 'निरंकुशताको पहिलो निसानी प्रेस हो भन्ने यो 'आन्दोलन'ने अंगालेको शैलीले देखाएको छ। हामी सबै किसिमका निरंकुशताको कडा विरोध गर्दै लोकतन्त्रका पक्षमा सदा अविचलित रहने प्रतिबद्धता जनाउँछौं। गणतन्त्रको रेखा कोर्ने २०६२०६३ को आन्दोलनमा मिडियाको सक्रिय, सशक्त र अहम् भूमिका छ। अन्नपूर्ण मिडिया नेटवर्क लोकतन्त्रको मुना निमोठ्ने कुनै पनि गतिविधिको मूकदर्शक हुन सक्दैन। प्रदर्शनकारीले त्यही कारण पनि अन्नपूर्ण मिडियालाई आक्रमणको निसाना बनाएको हाम्रो ठहर छ। नेपाली नागरिक हैसियतमा रहेका हरेक व्यक्तिलाई राजनीतिक अभ्यास गर्न, शासनमा पहुँच बनाउन र जनमत आर्जन गर्न लोकतन्त्र र यसअन्तर्गतको संविधान बाधक छैनन्। त्यसका खातिर गरिने प्रदर्शन र आन्दोलन भने शान्तिपूर्ण एवं अरूको सुरक्षामा खलल नपुग्ने किसिमका हुनुपर्छ। लोकतान्त्रिक पद्धति र कानुनी दायराभन्दा बाहिर जान लोकतन्त्रमा कसैलाई छुट छैन। अन्नपूर्ण मिडिया नेटवर्क लोकतन्त्रको संरक्षण र संवर्द्धन गर्न र राजनीतिक थिति बसाल्ने मार्गदर्शक बन्न सदा अग्रसर रहँदै आएको छ। यसमा हुने कुनै किसिमका रोकावटबाट हामी विचलित हुँदैनौं,' विज्ञप्तिमा भनिएको छ, 'लोकतन्त्रको विकल्प केवल उन्नत लोकतन्त्र हो। गणतन्त्रको विकल्प केवल समुन्नत गणतन्त्र हो। किनकि, प्रेस तथा अभिव्यक्ति स्वतन्त्रता, मानव अधिकार एवं नागरिक सम्प्रभुत्ता केवल लोकतन्त्रमा सम्भव छ। त्यसमा हुने अवरोध खेदजन्य छ। अन्त्यमा, पत्रकार र मिडिया कर्मचारी भित्र रहेको अवस्थामा ज्यानै लिने कुत्सित मनशायले अन्नपूर्ण मिडिया नेटवर्कमा आगजनी तथा आक्रमण गरिएको तथा घरभित्रै आगोमा पारी क्यामेरा पर्सन रजकको निधन भएको घटनाको छानविन गरी संलग्नलाई कानुनी कारवाही गर्न हामी सरकारसँग जोडदार माग गर्दछ।'"
"बानेश्वरतीनकुने क्षेत्रको कर्फ्युको समय थपियो, शनिबार विहान ७ बजेसम्म रहने","काठमाडौं : जिल्ला प्रशासन कार्यालय काठमाडौंले जारी गरेको कर्फ्यु शनिबार विहान ७ बजेसम्का लागि थपिएको छ। यसअघि आझ १० बजेसम्मका लागि भनिए पनि भोलिस विहान ७ बजेसम्म कर्फ्यु जारी रहने काठमाडौंका प्रमु जिल्ला अधिकारी ऋषिराम तिवारीले जानकारी दिए। राजावादी समर्थित प्रदर्शनकारीले अराजकता मच्चाएपछि प्रशासनले बानेश्वरतीनकुने क्षेत्रमा कर्फ्यु जारी गरेको छ। जस अनुसार गौशाला एयरपोर्ट, गैरीधारा, तीनकुने हुँदै कोटेश्वर, कोटेश्वरदेखि जडीबुटी पुल, कोटेश्वरबाट बालकुमारी पुलसम्म, बानेश्वर चोकदेखि शंखमुल पुलसम्म र गौशाला चोकदेखि पुरानो बानेश्वर हुँदै नयाँ बानेश्वर चोकसम्म कर्फ्यु जारी गरिएको छ।"
राजावादीको हिंसात्मक प्रदर्शनको सत्य तथ्य छानबिन गरी कारबाही गर्न गृहमन्त्रीलाई सरकारको निर्देशन,"काठमाडौं : राजावादीहरूले गरेको हिंसात्मक प्रदर्शनको सत्य तथ्य छानबिन गर्न सरकारले गृह मन्त्रीलाई निर्देशन दिएको छ। शुक्रबार बसेको मन्त्रिपरिषद्को आकस्मिक बैठकले छानबिनमा दोषी देखिएकालाई कानुनअनुसार कारबाही गर्न निर्देशन दिइएको सञ्चार तथा सूचना प्रविधिमन्त्री पृथ्बीसुब्बा गुरुङले बताए। उनले प्रदर्शनकारीले निजी सम्पत्तिमाथि क्षति पुर्याएको, हिंसात्मक गतिविधि गरेर आतंक फैलाएको र मान्छेको ज्यान जानेगरी अमानवीय काम गरेको भन्दै त्यसको सत्य तथ्य छानबिन गरी दोषीलाई कारबाही गर्न निर्देशन दिएको बताए। त्यस्तै प्रदर्शनका क्रममा घाइते भएकाहरूको उपचारमा सहजीकरण गर्न स्वास्थ्य मन्त्रालयलाई निर्देशन दिइएको छ। सरकारका प्रवक्तासमेत रहेका गुरुङले राजावादीहरूले अराजकता फैलाएको आरोप लगाएका थिए। राजावादीहरुले शुक्रबार गरेको प्रदर्शनमा तीनकुने क्षेत्रमा ठूलो धनजनको क्षति पुगेको छ। प्रदर्शनमा एक जना पत्रकारसहित दुई जनाको मृत्यु भएको छ भने निजी घरहरूमा क्षति पुगेको छ। त्यस्तै सरकारी कार्यालय, व्यापारिक भवन, सञ्चार गृहमा पनि प्रदर्शनकारी क्षति पुर्याएका छन्।"
राजावादीको प्रदर्शनबारे कांग्रेसले भन्यो हिंसा भड्काउने र सहभागी हुनेहरूलाई कडा कारबाही गर्नू,"काठमाडौं : सत्तारुढ दल नेपाली कांग्रेसले तीनकुने क्षेत्रमा राजावादीहरूले प्रदर्शनका नाममा गरेको हिंसात्मक घटनाको निन्दा गरेको छ। व्यक्तिको घर, मिडिया हाउस, पार्टी कार्यालय, सपिङ मल, सरकारी कार्यालय, सर्वसाधारणको सवारी साधनमा भएको तोडफोड र आगजनीलाई कांग्रेसले गम्भीरतापूर्वक लिएको जनाएको हो। महामन्त्रीद्वय गगनकुमार थापा र विश्वप्रकाश शर्माले शुक्रबार प्रेस विज्ञप्ति जारी गर्दै हिंसा भड्काउने र हिंसामा सहभागी हुने सबैलाई कानुनी दायरमा ल्याउन माग गरेका छन्। लोकतन्त्रको विकल्प अझ समुन्नत लोकतन्त्र भएको र कुनै पनि प्रकृतिको राजतन्त्र एक्काइसौं शताब्दीको सचेत नेपालीका लागि विकल्प किमार्थ हुन नसक्ने कांग्रेसको निष्कर्ष छ। उसले सबै राजनीतिक दललाई यसमा स्पष्ट ढंगले उभिन अपीलसमेत गरेको छ। 'संविधानप्रदत्त विरोध र शान्तिपूर्ण प्रदर्शनको अधिकारलाई नेपाली कांग्रेस सदैव सम्मान गर्दछ। तर, आज राजधानीको तीनकुनेलगायत केही स्थानमा शान्तिपूर्ण प्रदर्शनका नाममा जेजस्तो हिंसात्मक घटना भएका छन् त्यो अत्यन्तै निन्दनीय छ। लोकतान्त्रिक गणतन्त्रको स्थापना ०६२०६३ को जनआन्दोलनबाट सोझै भएको होइन, आन्दोलनले केवल प्रतिनिधिसभा पुनर्स्थापित गरेको थियो। संसद मार्फत अन्तरिम संविधान हुँदै संविधानसभाको निर्वाचन र त्यो निर्वाचनबाट चुनिएका नेपाली जनताका प्रतिनिधिहरूको संविधानसभाको पहिलो बैठकले देशलाई गणतन्त्रमा लगेको थियो। यो वास्तविकतालाई आजको मितिमा हामी स्मरण गर्न र गराउन चाहन्छौं। नागरिकमा रहेका कयौं असन्तुष्टिको हल वर्तमान संविधान भित्रैबाट सम्भव छ। नागरिकको भावना दृष्टिगत गरेर निरन्तरतामा नवीनता दिन हामी दृढ ढंगले प्रतिबद्ध छौं। हामी जान्दछौं कयौं कमजोरी भएका छन्, तिनको निदान खोज्न र समाधान पहिल्याउन हामी दृढ छौं। नेपाली समाजले अपेक्षा गरेका परिवर्तनका सबै आकांक्षा सम्बोधन यही संविधानको दायरा भित्रबाटै क्रमशः गर्न सकिन्छ। सरकारलाई आग्रह गर्दै, हिंसा भड्काउने र हिंसामा सामेल हुने व्यक्तिहरूलाई कडा कानुनी कारबाहीको दायरामा अविलम्ब ल्याउन आग्रह गर्दछ,' विज्ञप्तिमा भनिएको छ।"
"रविन्द्र मिश्र, धवल शमशेर र स्वागत नेपाल पक्राउ","काठमाडौं : राष्ट्रिय प्रजातन्त्र पार्टीका बरिष्ठ उपाध्यक्ष रवीन्द्र मिश्र, महामन्त्री धवलशमशेर राणा र स्वागत नेपाल लगायतका केही व्यक्ति शुक्रबार साँझ पक्राउ परेका छन्। नेपाल प्रहरीका प्रवक्ता दिनेशकुमार आचार्यले मिश्र, राणा र नेपाललगायतका केही व्यक्तिलाई पक्राउ गरिएको जानकारी दिए। मिश्र र राणालाई सातदोबाटो र नेपाललाई पुतलिसडकबाट पक्राउ गरिएको हो। राणाको नेतृत्वमा १ हजार १११ सदस्यीय जनआन्दोलन परिचालन समिति गठन गरी प्रदर्शनमा परिचालित भएका थिए। मिश्र, राणा र नेपालले राजावादीको नाममा गरिएको तीनकुनेस्थित प्रदर्शनमा अगुवाई गरेका थिए। नेपाल राजसंस्था पुनःस्थापनाका लागि संयुक्त जनआन्दोलन परिचालन समितिको पदाधिकारीका रूपमा प्रदर्शनमा अगुवाई गरेका थिए। शुक्रबार भएको हिंसात्मक आन्दोलनको अनुसन्धानकोलागि पक्राउ गरिएको प्रहरीले जनाएको छ। राजावादीहरूले शुक्रबार तिनकुने क्षेत्रमा हिंसात्मक प्रदर्शन गरेका थिए। जसकारण एक पत्रकारसहित दुई जनको मृत्यु भएको छ भने निजी तथा सरकारी सम्पत्तिमाथि ठूलो क्षतिसमेत पुर्याएको छ।"
नेपाल क्रिकेटको प्रमुख प्रशिक्षकमा अष्ट्रेलियाका स्टुअर्ट नियुक्त,"काठमाडौं : नेपालको राष्ट्रिय क्रिकेट टोलीको प्रमुख प्रशिक्षकमा अष्ट्रेलियाका पूर्व क्रिकेटर स्टुअर्ट ल निुयुक्त भएका छन्। नेपाल क्रिकेट संघ (क्यान)ले स्टुअर्टलाई दुई वर्षका लागि प्रमुख प्रशिक्षकमा नियुक्त गरेको हो। क्यानले शुक्रबार विज्ञप्ति जारी गरेर स्टुअर्ट दुई वर्षका लागि प्रमुख प्रशिक्षकमा नियुक्त भएको जानकारी दिएको छ। मोन्टी देसाईको कार्यकाल सकिएपछि क्यानले प्रमुख प्रशिक्षकको लागि आवेदन आह्वान गरेको थियो। जसअनुसार सर्टलिस्ट गरेर क्यानले अन्तर्वार्तासमेत लिएको थियो। यसअघि उनले श्रीलंका, बंगलादेश र वेस्ट इन्डिजका लागि प्रशिक्षकको भूमिका निभाएका थिए।"
राजावादीका नाममा भएका अराजकता र लुटपाट रोक्न नेपाली सेना सडकमा निस्कियो,"काठमाडौं : नेपाली सेना राजावादीका नाममा भएका अराजकता र लुटपाट रोक्न खटिएको छ। राजावादीका नाममा फैलाइरहेको अराजकता ,आगजनी र लुटपाट रोक्न सेना खटिएको हो। सैनिक स्रोतका अनुसार आज राजावादीहरूले तीनकुने क्षेत्रमा मच्चाएको अराजकता,लुटपाट र आगजनी काबुमा लिन आफ्नो सैनिक खटाएको जनाएको छ। नेपाली सेनाले सैनिकसहितको गाडी विभिन्न स्थानमा परिचालन गरेको छ। राजावादी समर्थकहरूले तीनकुनेमा एउटा व्यापारी भवनसहित अन्नपूर्ण पोस्ट राष्ट्रिय दैनिक पत्रिकाको कार्यालयमा आगजनीसहित ढुंगामुढा गरेका छन्। उनीहरूले अन्य विभिन्न स्थानमा पनि आगजनीसँगै तोडफोड गरेका छन्।"
सर्वोच्चले सरकारलाई सोध्यो कुलमान घिसिङलाई किन बर्खास्त गरियो ?,"काठमाडौं : नेपाल विद्युत प्राधिकरणको कार्यकारी निर्देशक पदबाट बर्खास्त भएका कुलमान घिसिङको रिटमा सर्वोच्च अदालतले कारणा देखाउ आदेश जारी गरेको छ। न्यायाधीश अव्दुल अजीज मुसलमानको एकल इजलासले घिसिङलाई बर्खास्त गर्नुपर्ने कारण सरकारलाई सोधेको हो। गत सोमबार मन्त्रिपरिषद बैठकले घिसिङलाई कार्यकारी निर्देशकबाट बर्खास्त गरेर हितेन्द्रदेव शाक्यलाई नियुक्त गरेपछि घिसिङ सर्वोच्च पुगेका थिए। आफूलाई हटाउने सरकारको निर्णयविरुद्ध अन्तरिम आदेशको माग गर्दै घिसिङले सर्वोच्चमा रिट दायर गरेका थिए। अदालतले आज लिखित जवाफ माग गर्दै अन्तरिम आदेश हुने वा नहुने विषयमा दुवै पक्षलाई आइतबार छलफलका लागि बोलाएको हो। आदेशमा भनिएको छ 'के कसो भएको हो ? निवेदकको मागबमोजिम आदेश किन जारी हुनु नपर्ने हो? मागबमोजिमको आदेश जारी हुनु नपर्ने कुनै आधार,कारण र प्रमाण भए सबुद प्रमाणसहित म्याद सूचना तामेल भएका मितिले बाटोको म्यादबाहेक १५ दिनभित्र विपक्षीको हकमा महान्यायाधिवक्ता कार्यालयमार्फत् आफैं वा आफ्नो कानुनबमोजिमको प्रतिनिधिमार्फत लिखित जवाफ पेश गर्नुहोला।'"
एमालेले भन्यो राजावादीले प्रदर्शनका नाममा उदण्डता र अराजकता मच्चाए,"काठमाडौं : सत्तारुढ दल नेकपा एमालेले तीनकुने क्षेत्रमा राजावादीहरूले प्रदर्शनका नाममा गरेको अराजकताको भर्त्सना गरेको छ। एमाले महासचिव शंकर पोखरेलले राजावदीले प्रदर्शनका नाममा उदण्डता, अराजकता र हिंसा मच्चाइएको आरोप लगाएका छन्। सुरक्षा घेरा तोड्ने, सुरक्षाकर्मीमाथि आक्रमण गर्ने, हतियार खोस्ने, सर्वसाधारणका घर, व्यवसायिक भवन, सञ्चार गृह, राजनीतिक दलका कार्यालय र सरकारी भवनमा गरिएको आगजनी र लुटपाटले आतंकलाई दुरुत्साहन गरेको आरोप लगाइएको छ। 'शान्तिपूर्ण प्रदर्शनका नाममा सुरक्षा घेरा तोड्ने, सुरक्षाकर्मीमाथि आक्रमण गर्ने, हतियार खोस्ने, सर्वसाधारण नागरिकका घर, व्यवसायिक भवन, सञ्चार गृह, राजनीतिक दलका कार्यालय र सरकारी भवन माथि आगजनी गर्ने, लुटपाट गर्ने, जानी जानी हिंसा र आतङ्कलाई दुरुत्साहन गर्ने तथा मुलुकको लोकतान्त्रिक प्रणालीलाई बिथोलेर अराजकतातिर धकेल्ने यस्ता आपराधिक क्रियाकलाप निन्दनीय छन्। नेकपा (एमाले) लोकतान्त्रिक गणतन्त्र र नेपालको संविधानको रक्षाका लागि दृढतापूर्वक उभिने सङ्कल्प गर्दछ । सबै राजनीतिक दल, नागरिक समाज र आम नेपाली जनतालाई लोकतन्त्रका पक्षमा र पश्चगमनका दुष्प्रयासका विरुद्ध गोलबन्द हुन आह्वान गर्दछ। आजका आपराधिक क्रियाकलापमा सङ्लग्नहरुलाई तत्काल कानुनी दायरामा ल्याउन र शान्तिसुरक्षाको प्रभावकारी प्रबन्ध गर्न सरकारसँग माग गर्दछ,' विज्ञप्तिमा भनिएको छ।"
प्रहरी प्रवक्ता भन्छन्  सुरक्षामा खटिएका प्रहरीमाथि ढुंगामुडा भएपछि अश्रुग्यास हानेका हौं,"काठमाडौं : राजावादी समर्थकहरूले निषेधित क्षेत्र तोडन खोजेको र प्रहरीमाथि आक्रमण गर्न थालेपछि अश्रुग्यास प्रहार गरेको प्रहरीले जनाएको छ । प्रहरी प्रवक्ता दिनेश कुमार आचार्यले स्थितिलाई नियन्त्रणमा लिन प्रहरीले अश्रुग्यास प्रहार गरेको बताएका छन्। राजावादीहरूले निषेधित क्षेत्र तोड्न खोजेपछि भएको दोहोरो झडपमा केही प्रहरी र प्रदर्शनकारी घाइते भएका छन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले आज विरोध सभा गरेको हो। विरोध सभा सुरू हुन नपाउँदै कार्यक्रम विथोलिएको छ। प्रहरीले तीनकुनेको पुलदेखि बानेश्वर क्षेत्रमा प्रदर्शनकारीलाई रोक लगाएको थियो।तर,राजावादी समर्थकहरू सो क्षेत्रमा जान खोजेपछि प्रहरी र उनीहरूबीच दोहोरो झडपको स्थिति सिर्जना भएको हो। अहिले कार्यक्रम स्थल तनावग्रस्त भएको छ।"
आकस्मिक मन्त्रिपरिषद् बैठक बस्दै,काठमाडौं : प्रधानमन्त्री केपी शर्मा ओलीले आकस्मिक मन्त्रिपरिषद् बोलाएका छन्। बैठक आज बेलुकी ८ बजे बालुवाटारमा बस्ने छ। राजावादीको प्रदर्शन हिंसात्मक बन्दै गएपछि प्रधानमन्त्री ओलीले आकस्मिक मन्त्रिपरिषद्को बैठक बोलाएका हुन्। राजावादी समर्थकहरूले आज काठमाडौंको विभिन्न स्थानमा ढुंगामुढा गर्दै आगजनीसमेत गरेका छन्। प्रदर्शनकारीले सार्वजनिक सवारीसाधन र निजी सम्पत्तिमा समेत आगजनी गरेका हुन्।
अन्नपूर्ण पोस्ट्को कार्यालयमा भएको आक्रमणप्रति शान्ति समाजको निन्दा,"काठमाडौं : मानव अधिकार तथा शान्ति समाजले अन्नपूर्ण पोस्ट्को कार्यालयमाथि भएको आक्रमणको निन्दा गरेको छ। समाजकी अध्यक्ष रेनुका पौडेलले मिडियामाथि गरिएको आक्रमण तोडफोड र आगजनी गर्नु गम्भीर भएको बताएकी छन्। 'शुक्रबार राजसंस्था पुनःस्थापनाका नाममा तीनकुने केन्द्रित आन्दोलनमा उत्रिएको समूहले हिंसात्मक र अराजक गतिविधि मच्चाई अन्नपूर्ण मिडिया नेटवर्कको कार्यालयमा तोडफोड र आगजनी प्रयास गरेको कुरा प्रकाशनमा आएको छ। यसरी आक्रमण, तोडफोड र आगजनी प्रयास गर्नु गम्भीर र निन्दनीय घटना हो। मानव अधिकार तथा शान्ति समाज यसको कडा भर्त्सना गर्दछ,' विज्ञप्ति जारी गर्दै समाजले भनेको छ।"
अन्नपूर्ण पोस्ट्को कार्यालयमा राजावादी आन्दोलनकारीको ढुंगामुढा,काठमाडौं : राजावादी समर्थित प्रदर्शनकारीहरूले तीनकुनेस्थित अन्नपूर्ण पोस्ट्को कार्यालयमा ढुंगामुढा प्रहार गरेका छन्। प्रहरीले तीनकुनेबाट तितरवितर पारेपछि उनीहरू अन्नपूर्ण कार्यालय अगाडि आएर ढुंगामुढा गरेका हुन्। त्यसअघि राजावादी आन्दोनकारीहरूले तीनकुनेको एक घरमा आगलागी गरेका थिए। निषेधित क्षेत्र तोड्न खोजेपछि प्रहरीले रोक्न खोज्दा उनीहरूले मानेन। त्यसपछि भीड नियन्त्रणमा लिन प्रहरीले अश्रुग्यास प्रहार गरेको थियो। अश्रुग्यास प्रहारबाट केही प्रहरी र प्रदर्शनकारीहरू घाइते भएका छन्। आन्दोलनकारीहरूले अराजक मच्चाउन थालेपछि प्रहरीले अश्रुग्यास प्रहार गरेर तितरवितर गरेको हो। अहिले राजावादीको सभास्थल सुनशान बनेको छ। प्रदर्शनकारीहरू केही तीनकुनेबाट एयरपोर्टतर्फको सडकमा र केही कोटेश्वरतिरको सडकमा भेला भएर सरकारविरुद्ध नाराबाजी गरिरहेका छन्।
"राजावादीको प्रदर्शनमा झडप हुँदा एकको मृत्यु, प्रहरीसहित ३० जना घाइते",काठमाडौं : तीनकुने क्षेत्रमा भएको झडपमा परी ३० जना घाइते भएका छन्। गृह मन्त्रालयले पत्रकार सम्मेलन गरेर प्रहरीतर्फ १५ जना र प्रदर्शनकारीतर्फ १५ जना घाइते भएको जानकारी दिएको छ। त्यस्तै तीनकुने क्षेत्रमै झडपका क्रममा एक जनाको मृत्यु भएको छ। मृत्यु हुनेमा कीर्तिपुर निवासी २९ वर्षीय सविन शर्मा रहेका छन्। झडपमा घाइते भएका उनको उपचारको क्रममा मृत्यु भएको गृह मन्त्रालयले जानकारी दियो।
मनुसमारा खोलामा महिलाको शव फेला,"रौतहट : रौतहटको राजदेवी नगरपालिका६ स्थित मनुसमारा खोलाको पूर्वी किनारमा महिलाको शव फेला परेको छ। जिल्ला प्रहरी कार्यालय रौतहटका प्रहरी नायव उपरीक्षक दीपक कुमार रायका अनुसार नाम, थर र ठेगाना नखुलेको करिब ३५ वर्षीया महिलाको शव सोमबार साँझ फेला परेको हो। मृतकको खुट्टा पानीमा डुबेको र शरीरको अन्य भाग बाहिर रहेको अवस्थामा देखिएको खबर प्राप्त भएपछि प्रहरी घटनास्थलमा पुगेको थियो। शवको प्रकृति हेर्दा घटनाबारे थप अनुसन्धान आवश्यक रहेको प्रहरीको भनाइ छ। महिलाको मृत्यु कसरी भयो भन्ने विषयमा अनुसन्धान अघि बढाइएको छ। शवको पोस्टमार्टमपछि थप विवरण खुल्ने बताइएको छ।"
राजावादीको प्रदर्शनमा सहभागी एकजनाको मृत्यु,काठमाडौं : तीनकुनेमा भएको राजावादीको विरोध प्रदर्शनमा घाइते एकजनाको मृत्यु भएको छ। कीर्तिपुर नगरपालिका ४ का २९ वर्षीय सविन महर्जनको मृत्यु भएको गृहमन्त्रालयले जनाएको छ। प्रदर्शनकारी र प्रहरीबीच झडप हुँदा उनी घाइते भएका थिए। उपचारका क्रममा उनको मृत्यु भएको गृहमन्त्रालयले जानकारी गराएको हो।
"गरुडामा आगलागी, सातवटा पसल भएका घर जलेर नष्ट","गरुडा : रौतहटको मध्यभाग गरुडा नगरपालिका४ स्थित तरकारी बजारमा आगलागी हुँदा लाखौंको क्षति भएको छ। शुक्रबार बिहान ९४० बजेको समयमा खाना पकाउने क्रममा सुरु भएको आगलागीबाट सातवटा घर पूर्ण रूपमा जलेर नष्ट भएका छन्। आगलागीबाट करिब १३ लाख २० हजार बराबरको सम्पति क्षति भएको जिल्ला प्रहरी कार्यालय रौतहटले जनाएको छ। गरुडा ८ जिगडियाका शेख कमाउद्दिनले सञ्चालन गरेको मासु पसलमा १ लाख, जयमंगल चौधरीको फुसको खाजा पसलमा दुई लाख, राजेन्द्र साहको फुसको पसल, सुजितकुमार चौधरीको खाजा पसलमा ३ लाख ५० हजार, गरुडा नपा ४ का नेवालाल चौरसियाको किराना पसलमा ३ लाख, कृष्ण दासको कपडा पसलमा ५० हजार र कटहरिया नपा ९ डुमरियाका सत्येन्द्र ठाकुरको फलामको पसलमा ३ लाख गरेर १३ लाख २० हजार मूल्य बराबरको क्षति भएको प्रारम्भिक रिपोर्ट प्राप्त भएको जिल्ला प्रहरी कार्यालय रौतहटका प्रवक्ता एवं डीएसपी दीपक कुमार रायले बताए। आगो लाग्नासाथ इलाका प्रहरी कार्यालय गरुडाबाट प्रहरी निरीक्षक ओमप्रकाश यादवको कमान्डमा खटिएका प्रहरी टोली र स्थानीय बासिन्दाहरू आगो निभाउन प्रयास गरिए पनि उक्त पसलभित्र रहेका ग्यास सिलिण्डर पड्केर आगो नियन्त्रणमा भन्दा बाहिर गएपछि गौर नगरपालिकाबाट गएको बारुण यन्त्रको मद्दतबाट आगोलाई नियन्त्रण गरिएको डीएसपी रायले बताए।"
राजावादीहरूले एकीकृत समाजवादीको कार्यालयमा पनि लगाए आगो,काठमाडौं : एकीकृत समाजवादी पार्टीको केन्द्रीय कार्यालय आगजनी भएको छ । राजावादी समर्थक प्रदर्शनकारीहरूले समाजवादी पार्टी कार्यालय तोडफोड गर्नुका साथै आगजनी गरेका हुन् । आगजनीका कारण महत्वपूर्ण कागजातहरू जलेर नष्ट भएको नेकपा एकीकृत समाजवादीका महासचिव घनश्याम भुसालले जानकारी दिए । भित्र रहेका सामानहरू पनि बाहिर ल्याएर जलाएको उनले बताए। त्यस्तै कोटेश्वरको भाटभटेनीमा पनि तोडफोड भएको छ । राजावादी प्रदर्शनकारीहरूले कोटेश्वर भाटभटेनी सुपर स्टोरमा तोडफोड गरेर केहि सामान लुटेको प्रहरीले जनाएको छ । त्यसक्रममा प्रदर्शनकारीले भाटभटेनीमा रहेका दर्जनबढी गाडी तोडफोड गरेका छन् ।
तीनकुने क्षेत्रमा कर्फ्यु जारी,"काठमाडौं : राजावादी समर्थित प्रदर्शनकारीले अराजकता मचाएपछि तीनकुने क्षेत्रमा कर्फ्यु जारी भएको छ। जिल्ला प्रशासन कार्यालय काठमाडौंले शुक्रबार ४:२५ देखि राति १० बजेसम्मका लागि कर्फ्यु जारी गरिएको सहायक प्रमुख जिल्ला अधिकारी अशोक कुमार भण्डारीले बताए। उनका अनुसार गौशाला एयरपोर्ट, गैरीधारा, तीनकुने हुँदै कोटेश्वर, कोटेश्वरदेखि जडीबुटी पुल, कोटेश्वरबाट बालकुमारी पुलसम्म, बानेश्वर चोकदेखि शंखमुल पुलसम्म र गौशाला चोकदेखि पुरानो बानेश्वर हुँदै नयाँ बानेश्वर चोकसम्म कर्फ्यु जारी गरिएको छ। ललितपुरतर्फ बालकुमारी पुल, भक्तपुरतर्फ जडबुटी पुल, सिनामंगल चोक र तीनकुले पुल क्षेत्रमा कर्फ्यु लगाइएको उनले बताए। राजावादी समर्थित प्रदर्शनकारीले तीनकुनेस्ति एउटा घरमा आगजानी गरेका थिए। अहिले त्यस आसपासका पार्टीका कार्यालय, मिडिया र सरकारी कार्यालयहरू प्रदर्शनकारीले आगजनी प्रयास गरिएको प्रहरीले जानकारी दिएको छ।"
प्रधानमन्त्री ओलीले चैत १८ गते सदनमा जवाफ दिने,काठमाडौं : प्रधानमन्त्री केपी शर्मा ओलीले चैत १८ गते सदनमा सम्बोधन गर्ने भएका छन्। विपक्षी दलले निरन्तर सदन अवरोध गरेपछि प्रधानमन्त्री ओली सदनमा जवाफ दिन तयार भएका हुन्। शुक्रबार संसद भवन नयाँ बानेश्वरमा सञ्चारकर्मीसँग कुरा गर्दै एमाले प्रमुख सचेतक महेश बर्तौलाले विपक्षी दलले उठाएका विषयमा चैत १८ गते बस्ने बैठकमा प्रधानमन्त्रीले सम्बोधन गर्ने जानकारी गराएको बताए। विपक्षी दलको मागअनुसार प्रधानमन्त्रीले सम्बोधन गर्ने जानकारी गराउँदा पनि शुक्रबार सदन खोल्न विपक्षी तयार नभएको उनले बताए। आइतबारदेखिको बैठक भने चल्न दिने गरी सहमति भएको उनले जानकारी दिए। कुलमान घिसिङलाई पदबाट हटाइएको विषयमा विपक्षी दलले प्रधानमन्त्रीको जवाफ माग गर्दै निरन्तर सदन अवरुद्ध गर्दै आएको छ। विपक्षीको अवरोधका कारण प्रतिस्थापन विधेयक पारित गर्न समस्या भएपछि प्रधानमन्त्री ओलीले सदनमा जवाफ दिने तयारी गरेका हुन्।
"सरकारले भन्यो निजी सम्पत्तिमा क्षति पुर्याउने सबैलाई पक्रन्छौं, क्षतिको जिम्मेवारी दुर्गा प्रसाईंले लिनुपर्छ","काठमाडौं : तीनकुने क्षेत्रमा भएको राजावादीको प्रदर्शनका क्रममा निजी सम्पत्तिमाथि भएको क्षतिको जिम्मेवारी आयोजक लिनुपर्ने सरकारले जानकारी दिएको छ। गृह मन्त्रालयले पत्रकार सम्मेलन गर्दै शुक्रबार प्रदर्शनका क्रममा भएको नोक्सानीको जिम्मेवारी आयोजकका तर्फबाट प्रसाईंले लिनुपर्ने बताएको हो। 'व्यक्तिको निजी सम्पत्तिमाथि तोडफोड गर्ने, सञ्चार गृहमा आगजनी गर्ने, अस्पतालमा तोडफोड गर्ने, व्यापारिक केन्द्रमा तोडफोड गर्नेलगायत आपराधिक घटना भएका छन्। आपराधिक कार्यमा संलग्न सबैलाई पक्राउ गर्छौं। रेकर्डको आधारमा, इन्टेलिजेन्सको सूचनाको आधारमा सबैलाई कारबाहीको दायरमा ल्याउँछौं,' गृह मन्त्रालयका सहसचिव छवि रिजालले भने। दुर्गा प्रसाईंले गाडी चलाएर प्रहरीलाई मार्न खोजेको आरोपसमेत सरकारले लगाएको छ। 'दुर्गा प्रसाईंले सुरक्षाकर्मीलाई मार्ने नियतले गाडी चलाउनुभयो। त्यसपछि त्यस तीनकुने क्षेत्र उग्र बनेको देखिन्छ,' रिजालले भने।"
अन्नपूर्ण पोस्ट्को कार्यालयमा आगजनी प्रयास,काठमाडौं : अन्नपूर्ण पोस्ट्को कार्यालयमा आगजनी प्रयास गरिएको छ। तीनकुनेस्थित कर्पोरेट टावरमा रहेको अन्नपूर्ण पोस्ट्को कार्यालयमा राजावादी समर्थित प्रदर्शनकारीले आगजनी प्रयास गरेका हुन्। प्रदर्शनकारीले कार्यालयमा आगजनी गरेपछि सुरक्षा गार्डहरूले निभाएका थिए। त्यसअघि प्रदर्शनकारीले अन्नपूर्ण पोस्ट्को कार्यालयमा ढुंगामुढा गरेका थिए। प्रदर्शनकारीको ढुंगामुढाबाट कार्यालयमा क्षतिसमेत पुगेको छ।
राजावादीका प्रदर्शनकारीले तीनकुनेमा घरमा लगाए आगो,"काठमाडौं : उग्र बनेका राजावादीहरूले तीनकुनेमा एउटा घरमा आगजनी गरेका छन्। आगजनीबाट उक्त घर जलेको छ। राजवादीको प्रदर्शनमा प्रहरीले अश्रुग्यास प्रहार गरेपछि आन्दोलनकारी थप आक्रोशित बनेका हुन् । उनीहरूले व्यक्तिका घर,पसलमा ढुंगामुडा प्रहार गर्दै सरकारविरुद्ध नाराबाजी गरिरहेका छन्। निषेधित क्षेत्र तोड्न खोजेपछि प्रहरी र आन्दोलनकारीबीच दोहोरो झडप भएको छ। झडपमा केही प्रहरी र आन्दोलनकारी घाइते भएका छन्। अहिले तीनकुने क्षेत्र तनावग्रस्त बनेको छ। राजावादी समर्थकहरू कार्यक्रम स्थल छोडेर बाहिर प्रदर्शन गरिरहेका छन्। उनीहरूमाथि प्रहरीले निरन्तर अश्रुग्यास प्रहार गरिरहेको छ।"
"तीनकुनेमा राजावादी र प्रहरीबीच दोहोरो झडप, केही घाइते","काठमाडौं : राजावादीहरूले निषेधित क्षेत्र तोड्न खोजेपछि तीनकुने क्षेत्रमा तनावग्रस्त भएको छ। भीड नियन्त्रणमा लिन प्रहरीले अश्रुग्यास प्रहार गरेको छ। राजावादी समर्थकहरूले निषेधित क्षेत्र तोड्न खोजेपछि प्रहरीले उनीहरूलाई रोक्न खोजेका थिए। तर,आन्दोलनकारीले नमानेपछि प्रहरी र उनीहरूबीच दोहोरो झडप भएको छ। भीड नियन्त्रणमा लिन प्रहरीले अश्रुग्यास प्रहार गरेपछि राजावादी समर्थकहरू कार्यक्रमस्थल छोडेर हिँडेका छन्। प्रहरीले प्रहार गरेको अश्रुग्यास लागेर केही प्रदर्शनकारी घाइते भएका छन् । झडपमा केही प्रहरीसमेत घाइते भएका छन्। प्रहरीले अश्रुग्यास प्रहार गरेपछि आन्दोलनकारीले प्रहरीमाथि ढुंगामुडा प्रहार गरिरहेका छन्। तिनकुने क्षेत्र अहिले तनावग्रस्त छ।"
राजावादीले आगो लगाएको घरभित्र जलेर एभिन्युजका पत्रकारको मृत्यु,"काठमाडौं : राजावादीको प्रदर्शनका क्रममा तीनकुनेमा एक जना पत्रकारको मृत्यु भएको छ। तीनकुनेस्थित एक घरमा प्रदर्शनकारी लगाएको आगोमा परी एभिन्युजका पत्रकार सुरेश रजकको मृत्यु भएको प्रहरी जानकारी दिएको छ। एभिन्युज टेलिभिजनका सम्पादक शिव दाहालले राजावादीले निजी घरमा लगाएको आगोमा परी रजकको मृत्यु भएको बताए। उनी विगत ५ वर्षदेखि क्यामरा पर्सनको रूपमा एभिन्युज टेलिभिजनमा कार्यरत थिए। दाहालका अनुसार रजकले उक्त आगलागी भएको घरको छतमा बसेर प्रदर्शनकारीहरूको भिडियो बनाइरहेका थिए। सोही घरमा प्रदर्शनकारीले आगो लगाएपछि उनी जलेका थिए। प्रहरी प्रवक्ता डीआइजी दिनेशकुमार आचार्यले आगलागी भएको घरबाट एक जनाको शव निकालेको पुष्टि गरे। उनले अन्नपूर्णसँग भने, 'आगलागी भएको घरबाट एक जनाको शव निकालेको छौं। पोस्टमार्टमका लागि शिक्षण अस्पताल लगिएको छ। रजक एभिन्युजका लागि उक्त घरबाट दृश्य खिचिरहेका बेला प्रदर्शनकारीले उक्त घरमा आगजनी गरेका थिए। त्यस्तै झडपमा कीर्तिपुरका अर्का एक युवकको पनि मृत्यु भएको छ। मृत्यु हुनेमा २९ वर्षीय सविन महर्जन रहेको प्रहरीले जानकारी दिएको छ।"
"अराजक बन्दै राजावादी प्रदर्शनकारी, व्यापारी घरपसलमा तोडफोड","काठमाडौं : राजवादीको प्रदर्शनमा प्रहरीले अश्रुग्यास प्रहार गरेपछि आन्दोलनकारी थप आक्रोशित भएका छन्। उनीहरूले तीनकुनेमा व्यापारी घर,पसलहरूमा समेत ढुंगामुडा प्रहार गर्दै सरकारविरुद्ध नाराबाजी गरिरहेका छन्। ढुंगामुडा प्रहारबाट केही घर र पसलमा क्षति पुगेको छ। प्रदर्शनकारीहरूले तीनकुनेको एक व्यापारी घरमा तोडफोड गरी कागजपत्र निकालेर जलाइरहेका छन्। निषेधित क्षेत्र तोड्न खोजेपछि प्रहरी र आन्दोलनकारीबीच दोहोरो झडप भएको छ। झडपमा केही प्रहरी र आन्दोलनकारी घाइते भएका छन्। अहिले तीनकुने क्षेत्र तनावग्रस्त बनेको छ। राजावादी समर्थकहरू कार्यक्रम स्थल छोडेर बाहिर प्रदर्शन गरिरहेका छन्।"
सनराइजर्सलाई हराउँदै लखनउको पहिलो जित,"काठमाडौं : इन्डियन प्रिमियर लिग(आइपीएल)मा सनराइजर्स हैजदरवादलाई हराउँदै लखनउ सुपर जायन्टले पहिलो जित निकालेको छ। हैदरवादस्थित राजिव गान्धी स्टेडियममा हैदरवादलाई ५ विकेटले हराउँदै पहिलो जित निकालेको हो। टस हारेर पहिले ब्याटिङको निम्तो पाएको हैदरवादले १९० रन बनाएको थियो। हैदरवादले दिएको १९१ रनको विजयी लक्ष्य पछ्याएको लखनउले १६१ ओभरमा ५ विकेट गुमाउँदै लक्ष्य पूरा गरेको हो। लखनउका लागि निकोलस पुरनले सर्वाधिक ७० रनको पारी खेले। उनले २६ बलमा ६ चौका र ६ छक्का प्रहार गरे। ओपनर मिचेल मार्सले ५२ रनको अर्धशतकीय पारी खेले। कप्तान रिसब पन्तले १५ रन बनाए। डेबिट मिलर र अब्दुल सामदले क्रमशः १३ र २२ रनमा अविजित रहे। हैदरवादका लागि बलिङमा प्याट कमिन्सले सर्वाधिक २ विकेट लिए। मोहम्मद सामी, आडम जम्पा र हर्षल पटेलले समान ११ विकेट लिए। त्यसअघि ब्याटिङ गरेको हैदरवादका लागि ओपनर ट्राभिस हेडले सर्वाधिक ४७ रन बनाए। उनले २८ बलमा ५ चौका र ३ छक्का प्रहार गरे। नितिश कुमार रेड्डीले ३२, हेन्रिच क्लासिनले २६, अनिकेत बर्माले ३६ कप्तान प्याट कमिन्सले १८ रन बनाउँदा हर्षल पटेल १२ रनमा अविजित रहे। लखनउका लागि बलिङमा सार्दुल ठाकुरले सर्वाधिक ४ विकेट लिए। आवेश खान, दिग्वेश राठी, रवि विश्नोइ र प्रिन्स यादवले समान ११ विकेट लिए। हैदरवादले पहिलो खेलमा राजस्थान रोयल्सलाई ४४ रनले हराएको थियो। लखनउले भने पहिलो खेलमा दिल्लीसँग १ विकेटले हारेको थियो। आजको खेलमा चेन्नाई सुपर किङ्स र रोयल च्यालेन्जर्स बैंगलोरले खेल्नेछन्।"
गणतन्त्र र राजावादीको प्रदर्शनका कारण उपत्यकाको यातायात प्रभावित,"काठमाडौं : गणतन्त्र पक्षधर र राजावादीको प्रदर्शनका कारण काठमाडौं उपत्यकाको यातायात प्रभावित भएको छ। दुवै पक्षको र्याली र सभाका कारण काठमाडौंका मुख्य सडकमा यातायात प्रभावित भएको हो। समाजवादी मोर्चा नेपालले काठमाडौंको प्रदर्शनीमार्गमा आयोजना गरेको सभाका कारण सो क्षेत्रमा यातायात आवागमन बन्द गरिएको छ। रत्नपार्कदेखि भद्रकालीसम्म र प्रदर्शनीमार्ग, भृकुटीमण्डपको सडक पूर्ण रूपमा बन्द गरिएको छ। त्यस्तै काठमाडौंको तीनकुने, बानेश्वर , माइतीघर लगायतका क्षेत्रमा यातायात अवरुद्ध भएको छ। सो क्षेत्रको यातायात प्रभावित भएपछि सवारी साधनलाई डाइभर्सन गरिएको छ। जसका कारण अन्य क्षेत्रमा सवारी जाम भएको ट्राफिक प्रहरीले जनाएको छ।"
मौरीपालक कृषक सम्मानित,"नुवाकोट : मौरीपालन व्यवसायलाई व्यवसायीकरण गरिनुपर्ने माग गरिएको छ। नुवाकोटको पिपलटारमा आयोजित कार्यक्रममा सहभागीहरूले मौरीपालन व्यवसायलाई विस्तार गरि स्थानीय आवश्यकतामा महको लागि स्वावलम्बी बनाउन जोड दिएका छन्। नेपाल मौरीपालक महासंघ नुवाकोटको आयोजना र आधुनिक मौरी फार्म पिपलटारको व्यवस्थापनमा अबको निकास, कृषि क्षेत्रको विकास भन्ने मुल नाराका साथ आयोजित १९ औं मह दिवसमा सहभागीहरूले मौरीपालन व्यवसायलाई सोखको रुपमा मात्र नभई अब अर्गानिक खानपानका लागि पनि यसको व्यवसायीकरण आवश्यक रहेको निष्कर्ष निकालेका छन्। कार्यक्रममा नुवाकोटका पुराना मौरीपालक कृषक चेतवहादुर श्रेष्ठलाई मौरीपालनको क्षेत्रमा पुर्याएको योगदानको कदर गर्दै सम्मानत गरिएको छ। श्रेष्ठले विदुर नपा ५ देवीघाटमा २०५४ सालदेखि व्यावसायिक रुपमा मौरीपालन व्यवसाय सुरु गरेका थिए।"
एनएसएलः ललितपुर सिटी एफसीको पावर्ड बाई पार्टनरमा एनसेल,"काठमाडौं : यही शनिबारदेखि सुरु हुन गइरहेको बहुप्रतिक्षित एनसेल नेपाल सुपर लिग (एनएसएल) सिजन ३ मा सहभागी रहेको ललितपुर सिटी एफसीलाई एनसेलले पावर्ड बाई प्रायोजकको रुपमा साथ दिने भएको छ। यस सम्बन्धमा बिहीबार एनसेल र ललितपुर सिटी एफसीले सम्झौता गरेका छन्। ललितपुर सिटी एफसीले एनसेल एनएसएलको आफ्नो पहिलो खेल शनिबार साँझ ६ बजे काठमाडौं रेजर्स एफसीसँग खेल्दैछ। यो साझेदारीले ललितपुर सिटी एफसीलाई थप उत्साह र हौषला प्रदान गरेको छ। यस सिजनमा ललितपुर सिटी एफसी बाहेक काठमाडौं रेजर्स एफसी, पोखरा थन्डर्स एफसी, बुटवल लुम्बिनी एफसी, धनगढी एफसी, झापा एफसी र एफसी चितवन गरी नेपालका सात टोलीहरू उपाधिका लागि प्रतिस्पर्धा गर्दैछन्। एनएसएलसँगको सहकार्य र ललितपुर सिटी एफसीसँगको सम्झौताले एनसेल देशमा खेलकुद तथा युवा प्रतिभाको विकासमा सधैं प्रतिवद्ध रहेको स्पष्ट पार्दछ। सबैमा उत्साह जगाउँदै सबैले मन पराउने फुटबल खेलमा आवद्ध हुन पाएकोमा खुसी छौं, एनसेलका चीफ कमर्शीयल अफिसर उमेर मोहसिनले भने। एनसेल एनएसएल सिजन ३ ले नेपाली फुटबल खेलाडीहरूलाई उत्कृष्टता हासिल गर्न मद्दत गर्नुका साथै यो खेलको विकासमा महत्वपूर्ण योगदान गर्ने विश्वास लिईएको छ। शनिबारबाट सुरु भई वैशाख १३ मा समापन हुने यस फ्रेन्चाइज फुटबल प्रतियोगिता एनएसएल सिजन ३ मा एनसेल प्रमुख प्रायोजकका रूपमा पहिला नै आवद्ध भइसकेको छ। एक जिम्मेवार कर्पोरेट संस्थाका रूपमा एनसेलले खेलकुद विकास र प्रतिभा निखार्न महत्त्वपूर्ण योगदान पुऱ्याउँदै आएको छ। कम्पनीले फुटबल, क्रिकेट, भलिबल, गल्फ लगायतका खेलहरु र आफ्नो व्यावसायिक सामाजिक जिम्मेवारी अन्तर्गत रहेर एनसेल फाउन्डेसनमार्फ पारा खेलाडीहरूको सिप विकास र प्रशिक्षणका लागि पनि सहयोग गर्दै आएको छ।"
स्टिम र साउना स्नान,"पछिल्लो समय स्वास्थ्य र कल्याणप्रति जनचेतना बढ्दै गएको छ। जसले स्टिम र साउना स्नान संस्कृतिलाई समेत लोकप्रिय बनाएको छ। विश्वभरि नै स्वास्थ्य लाभका लागि स्टिम तथा साउना प्रयोग गरिन्छ। र, नेपालमा पनि यसको आकर्षण तीव्र रूपमा बढिरहेको छ। स्टिम र साउना स्नान स्वास्थ्यका लागि निकै फाइदाजनक मानिन्छ। अनुसन्धानहरूले देखाएको छ कि नियमित रूपमा स्टिम तथा साउना लिँदा शरीरको विषाक्त पदार्थहरू निस्कने, रक्तसञ्चार सुधार हुने, मांसपेशी आराम हुने, तथा छालालाई चम्किलो बनाउने फाइदा पुग्छ। विशेषगरी, सहरी क्षेत्रमा तनाव, प्रदूषण, र अस्वस्थ जीवनशैलीका कारण मानिसहरूमा विभिन्न स्वास्थ्य समस्याहरू देखिन थालेका छन्। जसलाई स्टिम र साउना स्नानले कम गर्न सहयोग गर्दछ। नेपालमा स्पा तथा वेलनेस सेन्टरहरूको वृद्धि भएसँगै स्टिम र साउना संस्कृतिको प्रभाव पनि बढेको छ। काठमाडौं, पोखरा, चितवन र अन्य प्रमुख पर्यटकीय स्थानहरूमा रहेका स्पा तथा वेलनेस सेन्टरहरूमा स्टिम तथा साउना सेवाहरू प्रदान गरिन्छ। तथ्यांकअनुसार, नेपालमा स्पा तथा वेलनेस उद्योगको वार्षिक वृद्धिदर लगभग १२ देखि १५ प्रतिशत रहेको छ। काठमाडौं उपत्यकामा मात्र १५० भन्दा बढी स्पा तथा वेलनेस सेन्टरहरू सञ्चालनमा छन्। नेपाल पर्यटन बोर्डका अनुसार, पर्यटकहरूको ६० प्रतिशतले नेपालमा रहँदा कुनै न कुनै वेलनेस सेवा लिने गर्छन्, भने स्थानीय व्यक्तिहरूको ४० प्रतिशतले तनाव व्यवस्थापनको लागि स्टिम वा साउना प्रयोग गर्ने गरेका छन्। सहरी क्षेत्रमा मात्र होइन, ग्रामीण भेगहरूमा पनि स्वास्थ्य सचेतना बढ्दै जाँदा स्टिम र साउना स्नान लोकप्रिय बन्न थालेको छ। नेपालमा प्राकृतिक रूपमा उपलब्ध तातोपानी स्रोतहरू जस्तै म्याग्दीको तातोपानी, सिन्धुपाल्चोकको तातोपानी र रसुवाको तातोपानीलाई स्थानीय तथा विदेशी पर्यटकहरूले स्वास्थ्य लाभका लागि प्रयोग गर्ने चलन बढेको छ। स्टिम तथा साउना सेवाको विस्तारले रोजगार तथा व्यावसायिक सम्भावनाहरूसमेत बढाएको छ। वेलनेस उद्योगमा लगानी बढ्दै जाँदा, नयाँ व्यवसायहरू खोल्ने अवसरहरू थपिँदै गएका छन्। साथै, सरकारले स्वास्थ्य तथा वेलनेस पर्यटनलाई प्राथमिकता दिएमा नेपाललाई वेलनेस हबका रूपमा विकास गर्न सकिन्छ। नेपालमा स्टिम र साउना संस्कृतिको बढ्दो प्रभावले स्वास्थ्यप्रति सचेतना बढाउनुका साथै नयाँ व्यावसायिक अवसरहरू पनि सिर्जना गरिरहेको छ। स्टिम र साउनाको प्रभावकारी उपयोगले नेपाली नागरिकहरूलाई स्वस्थ जीवनशैली अपनाउन प्रेरित गर्नेछ भने वेलनेस पर्यटनको प्रबद्र्धनले देशको अर्थतन्त्रलाई समेत टेवा पुर्याउनेछ।"
स्काईवेलको डिस्ट्रिब्युटरले पोखरामा खोल्यो सोरुम,"नेपाली बजारमा पाइने लक्जरी एसयुभी स्काईवेलले पर्यटन नगरी पोखरामा सोरुम आज औपचारिक उद्घाटन गरेको छ। नेपालमा पाइने विद्युतीय सवारी साधनहरूमध्ये सबैभन्दा बढी ६२० किलोमिटर रेन्ज भएको प्रिमियम एसयुभी स्काईवेल इटी फाइभ नेपाली बजारमा एक वर्षअघि भित्र्याएको थियो। बुधबार नाडाका पूर्व अध्यक्ष ध्रुव थापाले एक समारोहका बीच रिबन काटेर बिक्री कक्षको उद्घाटन गरे। उद्घाटनका अवसरमा स्काईवेलका डेपुटी जनरल म्यानेजर थोमस झु र कन्ट्री म्यानेजर भिरा एवं जि मोटर्सका प्रबन्ध निर्देशक कैलाश बाबु गेलाल, कार्यकारी निर्देशक पारस मणी गेलाल तथा स्काईवेलका पोखरा वितरक इको मोटर्स का सञ्चालक अर्जुन गिरीको उपस्थिति रहेको थियो। चीनमा बनेर विश्वका ६५ भन्दा बढी देशमा निर्यात भइरहेको स्काईवेलले युरोप, अमेरिका, अफ्रिका, अस्ट्रेलिया, मिडल इस्ट, रसियासहित एशियामामा समेत आफ्नो बलियो बजार साख श्रृजना गरिसकेको छ। स्काईवेल चिनियाँ ईलेक्ट्रोनिक्स्जाइन्ट स्काईवर्थको ब्राण्ड हो। राम्रो फाइनान्सियल ब्याक अप, रिसर्च एण्ड डेभलपमेन्टमा ठूलो लगानी र गुणस्तरीय उत्पादनका कारण स्काईवेलले विश्व बजारमा बलियो प्रभुत्व कायम गर्न सकेको हो। नेपाली बजारमा भित्रिएको एक वर्ष भित्रमै राम्रो ब्रण्ड भ्यालु कायम गर्न सकेको स्काईवेलले १०० भन्दा बढी एसयुभीहरू नेपालमा बिक्री गरिसकेको छ। नेपालका लागि आधिकारिक आयातकर्ता तथा विक्रेता जि मोटर्स रहेको स्काईवेलले छोटो समयमा हाँसिल गरेको उपलब्धिको प्रमुख कारण प्रिमियम उत्पादन, स्थापित ब्राण्ड र नेपालमा जि मोटर्सको बलियो बिक्री पश्चातको सेवा भएको देखिन्छ। कम्पनीका प्रबन्ध निर्देशक कैलाश बाबु गेलालले भने, पोखराका कार पारखीलाई हामी नयाँ अनुभव दिन सफल हुनेछौं। २०० मिलिमिटरको उच्च ग्राउण्ड क्लियरेन्स र ६२० किलोमिटरको रेन्ज भएकाले पोखराका पर्यटन व्यवसायीले यसबाट व्यावसायिक लाभ समेत हासिल गर्न सक्नुहुनेछ। युरोप, अष्टेलिया र मिडल ईष्टका पर्यटक नेपाल आउँदा आफूले पहिल्यै आफ्नो देशमा देखिसकेका लग्जरी गाडि पोखरामा देख्न र प्रयोग गर्न पाउँदा पक्कै पनि त्यसले नेपालको पर्यटन क्षेत्रको गुणस्तरका सन्दर्भमा सकारात्मक सन्देश विश्व माझ प्रवाह हुनेछ। आयोजित समारोहमा बोल्दै जि मोटर्सका कार्यकारी निर्देशक पारस मणि गेलाल भन्नुहुन्छ, स्काईवेल साधारण ईभी मात्र होइन यो प्रिमियम एसयुभी ब्राण्डको रूपमा छोटो समयमै प्रतिष्ठा आर्जन गर्न सफल भएको लक्जरी सवारी साधन हो। यो सवारी चढेर हिँड्ने हाम्रा ग्राहकले जति गर्व गर्नुहुन्छ, यथार्थमा त्यस अनुसारको नेपाली बजारमा ब्राण्ड भ्यालु र सेवा सुविधा बनाउनु हाम्रो दायित्व हो त्यसमा हामी कहीँ चुक्ने छैनौं। एक करोड १५ लाख रुपैयाँ मूल्यसम्म पर्ने स्काईवेलका एसयुभीको सुरुवाती भेरियन्टको ४१० किलोमिटर रेन्ज भएको एसयुभी नै ७९ लाख ९० हजार रुपैयाँ मूल्य पर्छ। यसै वर्ष स्काईवेलले अहिले सम्मकै प्रिमियम फिचर भएको सानो एसयुभी पनि लिएर आउँदैछ। स्काईवेलका पोखरा वितरक इको मोटर्सका सञ्चालक अर्जुन गिरीले स्काईवेलले पोखराका उपभोक्तालाई नयाँ अनुभव प्रदान गर्ने अपेक्षा गरिएको बताउँदै बिक्रीपश्चात ग्राहकसँग नयाँ सम्बन्धको सुरुवात हुने र बिक्री पश्चातको सेवामा अग्रणी रहने प्रतिबद्धता जाहेर गरे।"
सार्वजनिक ऋणको पब्लिक अडिट,"केही वर्षयता नेपालको सार्वजनिक ऋण बढेको बढ्यै छ। सार्वजनिक ऋणको बढ्दो ग्राफले सगरमाथा छोला जस्तो हुँदैछ। एकातिर जनताका विकास निर्माणका आशा र अपेक्षा धेरै छन्। अर्कोतिर सार्वजनिक ऋण भने बढेको बढ्यै छ। आखिर ऋण गरिएका खर्बौं रकम कहाँ गइरहेको छ त ? ती रकम कहाँकहाँ खर्च भइरहेका छन् ? त्यसको पब्लिक लेखाजोखा किन छैन ? आम सर्वसाधारणले त्यसको हिसाब किन खोज्दैनन् ? देश खर्बौंखर्ब ऋणमा गइरहँदा सार्वजनिक ऋणको पब्लिक अडिटमा हामी किन चुक्यौं ? हाम्रा बहस कता जाँदैछ ? वास्तवमा मुलुक नै ऋणको भारीले थिचिने त होइन ? भन्ने चिन्ता त प्रकट हुन थालेका छन्। तर ऋण रकम सदुपयोग भयो वा दुरुपयोग त्यसको मसिनो खोजपड्ताल वा बहस भएका छैनन्। हुन् त ऋण वा धन जुनसुकै मुलुकको पनि हुन्छन्। तर नेपालमा भने एकातिर विकास निर्माण चाहिँ नहुने तर ऋण भने बढिरहने समस्या उत्पन्न भएको छ। जुन विडम्बनापूर्ण छ। ऋण भने बर्सेनि बढिरहेको देखिन्छ। जसोजसो ऋण बढिरहेको छ, सार्वजनिक दायित्व व्यवस्थापनका लागि बजेटमै ठूलो रकम छुट्ट्याउनुपर्ने बाध्यता उत्तिकै छ। जसको प्रभाव स्वरूप पँुजीगततर्फको बजेटको हिस्सा बर्सेनि घटिरहेको देखिन्छ। एकातिर विकास बजेट घट्ने अर्कोतर्फ आन्तरिक तथा बाह्य ऋणको ग्राफ बढ्ने हुँदा कतै मुलुक नै ऋणको भुमरी पर्ने त होइन भन्ने चिन्ता स्वाभाविक हो। सरकारले ऋणको व्यवस्थापन, ऋणको अधिकतम उपयोग तथा ऋण बढ्दाको चिन्ता लिएको देखिँदैन। सार्वजनिक ऋण व्यवस्थापन कार्यालयको पछिल्लो तथ्यांकअनुसार २०८१ पागुन मसान्तसम्म सरकारले तिर्न बाँकी ऋण २६ खर्ब ७६ अर्ब ३ करोड पुगेको छ। जुन हाम्रो चालु आर्थिक बर्षको बजेटभन्दा ८ खर्ब १६ अर्बभन्दा बढी रकम हो। सरकारको सार्वजनिक ऋण गत वर्षभन्दा यस वर्ष डेढ दुई खर्बले बढेको देखिन्छ। अघिल्ला आर्थिक वर्षहरूमा त्योभन्दा बढीको दरमा सार्वजनिक ऋण बढेको थियो। त्यसरी बढिरहेको सार्वजनिक ऋणमा बाह्यतर्फ ५०३२ प्रतिशत र आन्तरिकतर्फ ४९६८ प्रतिशतको हिस्सा रहेको तथ्यांक छ। नेपालको जीडीपीको ४६९१ प्रतिशत पुगिसकेको सार्वजनिक ऋण रकम प्रतिव्यक्ति हिसाब गर्दा ८५ हजार बराबर हुन पुग्छ। यसरी हरेक नेपालीको थाप्लोमा ८५ हजार ऋणको भारी सरकारले बोकाएको छ, सरकार चलाउने र विकास गर्ने नाममा। सार्वजनिक ऋणको ग्राफ बढिरहँदा त्यसरी सरकारले लिइरहेको ऋण रकमको उपादेयता वा त्यसको सदुपयोग भएको छ कि छैन ? त्यसतर्फ पर्याप्त लेखाजोखा वा पब्लिक अडिट हुन सकेको छैन। कुन कुन प्रयोजनका लागि कहाँ कहाँबाट ऋण रकम लिइएका छन् र त्यसको सही सदुपयोग भएको छ कि छैन ? भन्नेतर्फ आमचासो हुनुपर्ने बेला आएको छ। अन्यथा सरकार ऋण लिइरहने, जनता त्यसको भारीले थिचिने अवस्थाले सताउन सक्छ। किनकि दाता देशहरूले ऋण तिर्न ताकेदा गर्दा सरकारले त्यसको लागि स्रोत जुटाउन जनतामा करको बोझ बढाउने वा प्रत्यक्ष अप्रत्यक्ष रूपमा जनतामै निर्भर रहने बाहेको अन्य विकल्प हँुदैन। फेरि अहिले त प्रदेश तथा स्थानीय तहलाई समेत आन्तरिक ऋण उठाउन पाउने अधिकार दिइएको छ। जसले गर्दा सार्वजनिक ऋण अरू बढ्दै जाने देखिन्छ। सरकारले ऋण लिनै हुँदैन भन्ने हुँदै होइन। तर ऋण लिएर घिउ खाने कि त्यसको सदुपयोग गरेर आर्थिक समृद्धिमा टेवा पुर्याउने भन्ने हो। जस्तो चीन सरकारको बहुप्रतीक्षित आयोजना बीआरआईमा नेपालले पनि हस्ताक्षर गरेको छ। स्थलमार्गमार्फत संसारका ९९ भन्दा बढी मुलुकलाई जोड्ने र व्यापारिक साझेदारी बढाउने चीनको सो आयोजना नेपालले पनि अघि बढाउने तर्खरमा छ। त्यस्तो आयोजनामा चर्को ब्याजदरमा होइन, अत्यन्तै सहुलियत ब्याजदरको ऋण लिएर अघि बढाउनु बुद्धिमानी हुन्छ। जुन कुरा सबल कूटनीतिबाट मात्र सम्भव छ। हुन त संसारका धेरै देश आज पनि ऋणमा छन्। तर उनीहरू ती ऋणको सदुपयोग गर्दै बहुआयामिक विकासकोे सिँढी चढिरहेका देखिन्छन्। नेपालमा एकाथरी मान्छेहरू सार्वजनिक ऋण हुनु नै हुँदैन भन्या जसरी पनि कुर्लिन्छन्। जनताका छोराछोरीलाई जन्मँदै ऋण बोकाउने ? भनेर पनि प्रश्न गर्छन्। तर ऋण बढ्नु उति चिन्ताजनक होइन, जति ऋण रकमको दुरुपयोग बढ्नु वा त्यसको सदुपयोग नै नहुनु चिन्ताजनक हो। बरु त्यसतर्फको अडिट हुनुपर्ने हो। सार्वजनिक ऋण कति फलदायी भयो, कति सदुपयोग भयो वा भएन भनेर हेरिनुपर्ने हो। तर त्यसो भएका छैनन्। दातृ निकायहरूले अथवा पब्लिकले सरकारले ऋण तिर्न सक्छ भन्ने भएपछि दिन्छन्। त्यसो हुँदा ऋण रकम प्रवाह गर्ने आईएमएफ, विश्व बैंक, एसियाली विकास बैंक, क्षेत्रीय तथा अन्य अन्तर्राष्ट्रिय स्तरका बंैकहरूले सामाजिक उत्तरदायित्व वहन गर्दै अथवा असमानता कम गर्ने उद्देश्यले पनि हाम्राजस्ता गरिब राष्ट्रलाई ऋण रकम पत्याइरहेका छन्। अन्यथा संसारभरका देशमध्ये ती ठूला पैसाका भकारीहरूबाट धेरैजसो धनीहरूले नै बढीजसो ऋण रकम कुम्ल्याएका छन्। जसरी नेपालका ठूला बैंकहरूबाट बढी रकम ऋण लिने ठूला साहु व्यापारीहरू नै छन्। जस्तो संसारकै तेस्रो धनी देश जापानको सबैभन्दा बढी बाह्य ऋण छ। विश्व बैंकको पछिल्लो ग्लोबल इकोनोमिक प्रस्पेक्ट रिपोर्ट२०२३ को तथ्यांकअनुसार जापानको सार्वजनिक ऋण जीडीपीको २१४ प्रतिशत पुगिसकेको छ। जीडीपीमा ग्रिसको १९२ प्रतिशत, इरिटेराको १६३ प्रतिशत, इटालीको १४० प्रतिशत, सिंगापुरको १३५ प्रतिशत, स्विडेनको १२७ प्रतिशत, भुटानको १२४, श्रीलंकाको ११७ प्रतिशत, माल्दिब्सको ११४ प्रतिशत र विश्वकै आर्थिक रूपमा वैभवशाली राष्ट्र अमेरिकाको सार्वजनिक ऋण जीडीपीको १०४ प्रतिशत नाघिसकेको अवस्था छ। अर्थतन्त्रमा सार्वजनिक ऋणको ग्राफ बढिरहेका माथि उल्लेखित ठूला साना राष्ट्रहरू कोही अति विकसित हुन भने कतिपय विकासको सिँढीहरू तीव्र रूपमा उक्लिरहेका मुलुक हुन्। उनीहरू सम्पन्न भएकैले पुँजीका बागडोर सम्हालेका राष्ट्रहरू तथा विश्वका अन्तर्राष्ट्रिय स्तरका बैंकले उनीहरूलाई नै ऋण पत्याएका छन्। छिमेकी देशहरू श्रीलंका, भुटान पूर्वाधार विकासमा धुरन्धर अघि बढिरहेको देशहरू हुन्। उनीहरूले खासगरी पर्यटन तथा ऊर्जा क्षेत्रको पूर्वाधारमा बढी खर्च गरिरहेका देखिन्छन्। त्यसमा उनीहरू भविष्य देख्छन्। त्यसकारण नेपालले पनि ऋणदेखि डराएर विकास बजेटलाई खुम्चाउँदै लैजाने होइन बरु सही आयोजनाहरू छनोट गरी शीघ्र आर्थिक विकास हासिल गर्ने दौडमा लाग्नुपर्छ। त्यसका लागि आन्तरिक वा बाह्य स्रोत दुवैको उपयोग गर्र्ने नीति लिनुपर्छ। अन्यथा भुटान, श्रीलंका, सिंगापुरजस्ता साना मुलुकले नै हामीलाई विकासका चमत्कार गरेर गिज्याई रहनेछन्। खासगरी नेपालमा समग्र सुशासन नै कमजोर भएकाले सार्वजनिक ऋण रकम दुरुपयोग भइरहेको हो। त्यसले गर्दा पनि आम जनता सार्वजनिक ऋण बढ्दा देशै डुब्ने जसरी चिन्तित भएका हुन्। ऋण रकम खर्च हुने आयोजनाहरूको सही छनोट, त्यसको सही व्यवस्थापन, पारदर्शी ठेक्का प्रणाली र समयमै आयोजना निर्माण सम्पन्न हुने गरी विकासका कामहरू अघि बढाउने हो भने सार्वजनिक ऋणको सही सदुपयोग हुने थियो। आयोजनाहरू समयमै सकिँदा त्यो लागत बढ्ने जोखिम हुँदैनथ्यो। र, समयमै सकिने आयोजनाहरूबाट बेलैमा आम जनताले लाभ पाउने थिए। जस्तो नेपालमा अहिले पहाडका कुनाकन्दरासम्म पक्की सडकहरू बने तर पहाडका मानिस विकासका ती पूर्वाधार ढिलो बन्दा कि त तराई झरे। त्योभन्दा बढी बिदेसिए। गाउँमा सम्भावना नै देखेनन्। उनीहरू घरै छोडेर बाटो लागे। यसरी समयमै विकास नपुग्दा पहाडका गाउँहरू रित्तिँदै छन्। जस्तो सरकारले बनाइरहेको काठमाडौंनिजगढ फास्ट ट्र्याक समयमै सम्पन्न नहुँदा एकातिर लागत बढिरहेको छ। अर्कोतिर ७० किमिमै तराईबाट काठमाडौं जोड्ने सो आयोजनाबाट लाभग्राही हुन सक्ने युवा जमात देशमा सम्भावना नदेखेर बिदेसिइरहेका छन्। यदि सो आयोजना बेलैमा सम्पन्न हुने हो भने व्यावसायिक फलफूल तथा तरकारी, दूध उत्पादन गरेर उद्यमीय गतिविधिमा युवाले सम्भावना देख्थे कि ? तर आयोजना कछुवा गतिमा बनिरहँदा भए गरेका युवा बाहिरिएका छन्। देशले भारतबाट ल्याइने विषादीयुद्ध तरकारी, फलफूल तथा खाद्यान्नमा निर्भर हुन परेको छ। यसकारण सरकारले आन्तरिक तथा बाह्य ऋणमा निर्भर रहेर बनाइने आयोजना मूलरूपमा समयमै निर्माण गरिनु आवश्यक हुन्छ। अर्को आयोजना छनोट नै बहुप्रभावकारी र आवश्यकताले मुखरित गरेको हुनुपर्नेछ। जस्तो पोखरा अन्तर्राष्ट्रिय विमानस्थल, गौतमबुद्ध अन्तर्राष्ट्रिय विमानस्थल पर्यटन प्रवद्र्धन हुने हिसाबले बनाइयो। खासगरी बाह्य ऋणमा बनाइएका यी आयोजनाहरू अहिले नै बनाउनुपर्ने आवश्यकता थियो वा थिएन, त्यसको सही जवाफ खोजिएन। फलस्वरूप ती विमानस्थलले निर्माण भएर लामो समय हुँदा पनि बिजनेस पाएका छैनन्। जसले गर्दा त्यहाँ भएको सरकारी लगानी प्रभावकारी भएन। फलस्वरूप धेरैले आलोचना मात्रै गरिरहेछन्। त्यसकारण बनाउनु नै हँुदैन भन्ने होइन। तर अति आवश्यक र बिजनेसको हिसाबले पनि अति लाभग्राही आयोजनाको छनोट गरेर मात्र लगानी अघि बढाइनु फलदायी हुन्छ। त्यस्तो फलदायी हुन सक्ने आयोजना प्रस्तावित निजगढ अन्तर्राष्ट्रिय विमानस्थल पनि हो। किनकि सो आयोजना काठमाडौं निजगढ फास्ट ट्र्याकको पूरक आयोजना समेत हो। तराईलाई काठमाडौंबाट छिटो जोड्ने, दुईतिहाइभन्दा बढी नेपालको आयात निर्यात हुने नाका वीरगन्जसँग जोडिएको, तराईको ठूलो जनसंख्या लाभग्राही हुने सो आयोजना छिटो बनाइनु आवश्यक हो। तर कता कता रुमलिएको र विभिन्न षड्यन्त्रको सिकार भएको मात्र देखिन्छ। अन्त्यमा, सरकारी ऋण बढ्यो भनेर विकास नै रोक्ने होइन कि अत्यावश्यक आयोजनाहरू झन् छिटो बनाउने रोडम्याप लिनुपर्छ। प्रतिस्पर्धी विश्वमा नेपालले ऋणपान गरेरै भए पनि समृद्धि भिœयाउने, पर्यटन भिœयाउने, जनताको जनजीवन सहज बनाउने आयोजनाहरूमा लगानी बढाउनै पर्छ। यत्ति हो, आज गरिएको लगानीले भोलि प्रतिफल देओस्। गौतम, आर्थिक लेखक तथा विश्लेषक हुन्।"
तीर्थ यात्रामा गएका दाङका चारजनाको भारतमा दुर्घटनामा परी मृत्यु,दाङ : तीर्थ यात्रामा हिँडेका दाङ तुलसीपुरका चारजनाको भारतमा सवारी दुर्घटनामा परी मृत्यु भएको छ। दाङको तुलसीपुरबाट भारतमा तीर्थ यात्राका लागि गएको स्कार्पियो गाडी दुर्घटना हुँदा चारजनाको मृत्यु भएको हो । बिहीबार बिहान तुलसीपुरबाट तिर्थ यात्राका लागि गएको युपी ३१ एसी ७२०० नम्बरको स्कार्पियो भारतको बहराइचमा दुर्घटना भएको थियो । तुलसीपुर उपमहानगरपालिका वडा नम्बर ७ का वडाध्यक्ष रामबहादुर जिसीले भारतमा भएको दुर्घटनामा परी गाडी चालक तुलसीपुर७ पर्सेनी निवासी अन्दाजी ३७ वर्षीय युवराज चापागाईसहित चारजनाको मृत्यु भएको खबर प्रप्त भएको बताए । अन्य तीनजनाको नाम भने नखुलेको उनले बताए । गाडीमा नौ जना सवार रहेको र अरु घाइते भएका छन् ।गाडीमा सवार सबैजना यात्रु तुलसीपुरकै रहेको अनुमान गरिएको छ ।
सुरू भयो समाजवादी मोर्चा र राजावादीहरूको प्रदर्शन,"काठमाडौं : समाजवादी मोर्चा र राजावादीहरूको प्रदर्शन सुरू भएको छ। काठमाडौंको तीनकुनेमा राजावादीहरूले र भृकुटिमण्डपमा समाजवादी मोर्चाले विरोध सभा गर्दैछन्। राजावादीहरूले गणतन्त्रात्मक व्यवस्थामाथि प्रश्न उठाइरहेका बेला त्यसको प्रतिवादस्वरूप मोर्चाले प्रदर्शनमा उत्रिएको हो। समाजवादी मोर्चाको जुलुस कोटेश्वर,कुपण्डोल,कालिमाटीलगायतका स्थानबाट निस्केर भृकुटिमण्डप पुगेर सभामा परिणत हुनेछ। यसैगरी राजतन्त्रवादीहरूले पनि विभिन्न स्थानबाट जुलुश प्रदर्शन गरिरहेका छन्। राजतन्त्रवादीहरूको आन्दोलनको नेतृत्व राप्रपाका नेता दुर्गा प्रसाईंले गरेका छन्। राजसंस्था पुनर्स्थापनाका लागि संयुक्त जनआन्दोलन समितिले कमाण्डरको जिम्मेवारी प्रसाईंलाई दिएको हो। गणतन्त्रवादी र राजतन्त्रवादीले एकैदिन प्रदर्शन गर्ने भएपछि काठमाडौंको सुरक्षा व्यवस्था कडा पारिएको छ। प्रहरी वरिष्ठ उपरीक्षक (एसएसपी)को कमाण्डमा तीन हजार पाँच सय सुरक्षाकर्मी परिचालन गरिएको प्रहरीले जनाएको छ। तीनकुनेनयाँ बानेश्वर क्षेत्रको मुख्य सडकमा सवारी साधन प्रवेशमा रोक लगाइएको छ। काठमाडौं उपत्यका प्रहरी कार्यालयले नियमित ड्युटीमा खटिनेबाहेक सो संख्यामा प्रहरी परिचालन गर्न लागिएको उपत्यका प्रहरी कार्यालयका प्रवक्ता शेखर खनालले बताएका छन्। उपत्यका प्रहरी कार्यालयले प्रदर्शनीमार्ग र तीनकुनेमा सादा पोशाकमा समेत ठूलो संख्यामा सुरक्षाकर्मी परिचालन गरेको छ। जिल्ला प्रहरी परिसर काठमाडौंका प्रमुख एसएसपी विश्व अधिकारीले सुरक्षा कमाण्डको नेतृत्व,तीनकुनेमा बानेश्वर, गौशाला वृत्तका डीएसपी,प्रदर्शनीमार्गमा जनसेवा, दरबारमार्ग र सिंहदरबार वृत्तका डीएसपी खटिने छन्। अधिकांश स्थानमा ट्राफिक प्रहरीले चेकिङलाई कडा पारेका छन्। आजको प्रदर्शनलाई दुवै पक्षले शक्ति प्रदर्शन गर्ने जनाएका छन्। समाजवादी मोर्चाले एक लाख बढी मानिस उर्ताने जनाएको छ।"
"काभ्रेको धुलिखेलमा विश्व युवा सम्मेलन सुरु, विभिन्न ५१ देशबाट युवा सहभागी","काभ्रे : धुलिखेलमा बिहीबारबाट विश्व युवा सम्मेलन २०२५ सुरु भएको छ। जिल्ला समन्वय समितिको आयोजनामा काठमाडौं विश्वविद्यालय परिसरमा भएको सम्मेलनमा विश्वका ५१ देशका १ सय ५० भन्दा बढी युवाको सहभागिता रहेको आयोजकले जनाएको छ। सम्मेलनको उद्घाटन गर्दै जिल्ला समन्वय समिति प्रमुख दीपक कुमार गौतमले सम्मेलनले निराश युवाहरूलाई नयाँ आशाको रक्तसञ्चार गर्ने दाबी गरे। उपस्थित युवाहरूको विभिन्न समूहमा गरिने छलफलबाट निकालिएका निष्कर्षको पूर्ण विवरण तयार गरी त्यसलाई राष्ट्रको नीति निर्माणको तहमा रहेको सरकार र संयुक्त राष्ट्र संघ लगायतका निकायहरूमा युवाहरूको नीति तयार गर्ने वेलामा समावेश गर्न आग्रह गर्दै पेश गर्ने उनले बताए। दैनिक हजारौं संख्यामा युवाहरूले देश छोड्दै गर्दा युवाहरूमा आशा जगाउने र विश्वभरिका युवाहरूलाई नेपालको प्राकृतिक सौन्दर्य तथा यहाँका विविध संस्कृति चिनाउने र उनीहरूबाट नयाँ कुराहरू सिक्ने सिकाउने कामको प्रयत्न गर्ने प्रमुख गौतमले बताए। यो महोत्सवमा विभिन्न छलफल सत्रसँगै ५० भन्दा धेरै कार्यक्रम हुनेछ। खेलकुद, सांगीतिक समारोह, सांस्कृतिक कार्यक्रम, पर्यटन, प्रदर्शनीहरू लगायतका कार्यक्रम यसमा समेटिएको छ। सो क्रममा शिक्षा, स्वास्थ्य, कानुन, मानवअधिकार, जलवायु परिवर्तन, सूचना प्रविधि र एआई कृतिम बुद्धिमत्ता लगायत २५ वटा विषयवस्तुमाथि छलफल हुने जनाएको छ। सम्मेलनको समापनमा धुलिखेल घोषणापत्र जारी गर्ने र त्यसले विश्वभरिका युवाहरूमा बौद्धिक विमर्श गर्नमा योगदान पुर्याउने लक्ष्य राखिएको छ। चार दिनसम्म चल्ने सम्मेलनमा ५१ देशका युवा र देशभित्रका गरी ७५० जनाको सहभागिता रहने जिल्ला समन्वय समितिले जनाएको छ। युवा सम्मेलनमा भारत, रुस, बंगलादेश, भुटान, श्रीलंका, बेलायत, बेल्जियम नेपाल लगायतका कलाकारहरूको प्रस्तुति रहने छन्। काठमाडौं विश्वविद्यालयमा हुने महोत्सवमा फिल्म, साहित्य, संगीत, स्वास्थ्य, शिक्षा, राजनीति विषयमा ४ दिनसम्म छलफल चल्ने छन्।"
सुनको मूल्य हालसम्मकै उच्च,"काठमाडौं : सुनको मूल्य हालसम्मकै उच्च विन्दुमा पुगेको छ । नेपाल सुन चाँदी व्यवसायी महासंघका अनुसार १ एक हजार ४ सय रुपैयाँले बढेर तोलामा १ लाख ७६ हजार २ सय कायम भएको छ। बिहीबार प्रतितोला सुन १ लाख ७४ हजार ८ सयमा कारोबार भएको थियो । त्यस्तै,आज चाँदीको मूल्य प्रतितोला २० बढेर २ हजार ४० कायम भएको छ।"
तीनकुने बानेश्वर क्षेत्रको मुख्य सडकमा सवारी साधन प्रवेशमा रोक,"काठमाडौं : गणतन्त्रवादी र राजावादीको प्रर्दशनका क्रममा अप्रिय घटना हु्न नदिन प्रहरीले काठमाडौंको सुरक्षा व्यवस्था कडा पारेको छ। तीनकुनेबानेश्वर क्षेत्रको मुख्य सडकमा सवारी साधन प्रवेशमा रोक लगाएको छ।रत्नपार्कदेखि भद्रकालीसम्म, प्रदर्शनीमार्ग,भृकुटिमण्डपको सडक पूर्णरुपमा बन्द गरिएको छ । अबको केहीबेरमा दुवै पक्षको प्रदर्शन सुरू हुँदैछ। समाजवादी मोर्चाले भृकुटिमण्डपमा र राजावादीले तीनकुनेमा विरोध सभा गर्दैछन्। समाजवादी मोर्चाले टुँडिखेलतर्फको बीच सडकमा मञ्च निर्माण गरेपछि त्यस क्षेत्रमा बिहानैदेखि यातायात आवागमन बन्द गरिएको छ । त्यस्तै काठमाडौंको तीनकुने बानेश्वर ,माइतिघरलगायतका क्षेत्रमा यातायात अवरुद्ध भएको छ । सो क्षेत्रको यातायात प्रभावित भएपछि सवारी साधनलाई डाइभर्सन गरिएको छ । जसका कारण अन्य क्षेत्रमा सवारी जाम भएको ट्राफिक प्रहरीले जनाएको छ । मेडिकल व्यवसायी दुर्गा प्रसाईको नेतृत्वमा राजतन्त्रवादीहरूको प्रदर्शन हुँदैछ। यसका लागि राजावादीहरूले काठमाडौंको तीनकुनेमा मञ्च निर्माण गरेको छ। दुवै पक्षले आआफ्नो शक्ति प्रदर्शन गर्ने दावी गरेका छन्।"
एसएसपीको कमाण्डमा ३५ सय प्रहरी परिचालन,"काठमाडौं : काठमाडौंमा आज हुन लागेको गणतन्त्र र राजावादीको शक्ति प्रदर्शनलाई लक्षित गरेर व्यवस्था कडा पारिएको छ। जसका लागि प्रहरी वरिष्ठ उपरीक्षक (एसएसपी)को कमाण्डमा तीन हजार पाँच सय सुरक्षाकर्मी परिचालन हुने भएको छ। काठमाडौं उपत्यका प्रहरी कार्यालयले नियमित ड्युटीमा खटिनेबाहेक सो संख्यामा प्रहरी परिचालन गर्न लागिएको उपत्यका प्रहरी कार्यालयका प्रवक्ता शेखर खनालले बताए। उपत्यका प्रहरी कार्यालयले प्रदर्शनीमार्ग र तीनकुनेमा सादा पोशाकमा समेत ठूलो संख्यामा सुरक्षाकर्मी परिचालन गर्ने तयारी गरेको छ। जिल्ला प्रहरी परिसर काठमाडौंका प्रमुख एसएसपी विश्व अधिकारीले सुरक्षा कमाण्डको नेतृत्व, तीनकुनेमा बानेश्वर, गौशाला वृत्तका डीएसपी, प्रदर्शनीमार्गमा जनसेवा, दरबारमार्ग र सिंहदरबार वृत्तका डीएसपी खटिने छन्। राजसंस्था पुनर्स्थापनाका लागि राजावादीले तीनकुने र गणतन्त्रवादीले भृकुटीमण्डपमा सभा गर्ने तय भएको छ। समाजवादी मोर्चामा आबद्ध नेकपा (माओवादी केन्द्र), नेकपा (एकीकृत समाजवादी), नेपाल समाजवादी पार्टी र विप्लव नेतृत्वको नेकपाले भृकुटीमण्डपमा प्रदर्शन गर्ने भएका हुन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले गर्ने आन्दोलनको नेतृत्व राप्रपाकै नेता दुर्गा प्रसाईंले गर्दै छन्। राजसंस्था पुनर्स्थापनाका लागि संयुक्त जनआन्दोलन समितिको कमाण्डरको जिम्मेवारी प्रसाईंलाई दिएको हो। जनआन्दोलन समितिले बिहीबार पत्रकार सम्मेलन गर्दै संवैधानिक राजसंस्थाको पुनर्स्थापना र सँगसँगै सनातन हिन्दू अधिराज्यको पुनर्स्थापना, संघीयता खारेजी र भ्रष्टाचार नियन्त्रण र सुशासनका लागि निरन्तर आन्दोलन गर्ने जनाएको हो। चैत १५ गते काठमाडौंमा प्रदर्शन गरेपछि चैत्र १७ गतदेखि आन्दोलनका थप कार्यक्रमलाई अघि बढाइने संयुक्त जनआन्दोलन समितिका संयोजक नवराज सुवेदीले जानकारी दिए। समाजवादी मोर्चाले चैत १५ मा गर्न लागेको जनप्रदर्शनलाई कमजोर बनाउने काम नगर्न चेतावनी दिएको छ। नेकपा एकीकृत समाजवादीको कार्यालय आलोकनगरमा बिहीबार बसेको मोर्चाको बैठकले गणतन्त्र पक्षधरको जनप्रदर्शनलाई कमजोर बनाउन अवरोध गर्ने सोच देखिएको भन्दै जनप्रदर्शनलाई कमजोर बनाउने काम नगर्न चेतावनी दिएको हो। बैठकपछि नेकपाका प्रवक्ता खड्गबहादुर विश्वकर्माले मोर्चाको जनप्रदर्शनलाई अवरोध गर्ने मुर्खतापूर्ण काम नगर्न बताए। उनले अग्रगमनका विरुद्ध हुने अन्य प्रदर्शन सह्य नहुने भन्दै राष्ट्रिय स्वाधीनताको पक्षमा जनप्रदर्शन गरिएकोले सहभागी हुन सबैलाई अपील गरिएको बताए। हजारौंको संख्यामा जनप्रदर्शनमा सहभागिता हुने र कोटेश्वर, कुपण्डोल, कालिमाटीलगायतका स्थानबाट जुलुशसहित भृकुटिमण्डप पुगेर सभामा परिणत हुने उनले बताए।"
नेपाली टाइम,"प्रसंग एक मलाई कतै जानु थियो। यसैले मैले एकजना नजिकै बस्ने साथीलाई मेसेन्जरमा मेसेज ठेलें, मलाई तपाईंको अफिसतिरै जानु छ। समय पनि मिल्ने मलाई लिफ्ट दिनुस् हैै ? उहाँले सहर्ष स्वीकार्नु भयो, हुन्छ नि ! मैले फेरि भनें, मलाई बाहिर निस्कन समय लाग्छ। त्यही भएर तपार्इं निस्कँदै गर्दा म्यासेज गर्नुस् है। म निस्कँदै गर्छु। केही समयमा उहाँको म्यासेज आयो, म निस्कें। ५ मिनेटमा आइपुग्छु। म त्यहीअनुसार बाहिर निस्कें। ५ मिनेट कटेर ८ मिनेट पुग्यो। ८ कटेर १० मिनेट पुग्यो। हेर्दाहेर्दै १८ मिनेट पुग्यो। मेरा आँखा टटाए। खुट्टा फत्रक्कै भयो। केही समय अगाडि एक्सिडेन्टपश्चात् खुट्टामा सपोर्ट लगाइरहेको हुँदा मलाई धेरै बेर एकै ठाउँमा उभिन गाह्रंो भयो। सुन्नियो, दुख्यो। यो कुरा उहाँलाई पनि राम्रोसँग थाहा भएकाले उहाँ सही समयमै आउनु होला भन्ने लागेको थियो। त्यही विश्वासमा परें र बाहिर निस्किहालें। १९ मिनेट पुगेपछि उहाँ आउनु भयो र फिसिक्क हाँस्दै भन्नुभयो, ल तपार्इं त बाहिर निस्की पो सक्नु भयो ? म आएर कल गरिहाल्थें नि। गाह्रो भयो होला तपाईंलाई। मेरो मुख रातो भइसकेको थियो। अलि झोक्किँदै बोलें, तपाईंले भनेको समयमा निस्केको नि म। बोलेको समय त ख्याल गर्नुपर्छ नि ! उहाँले हल्कासँग भन्नुभयो, नेपाली टाइम ! मनमनै सोच्दै थिएँ, नेपाली समयको बदनाम गर्ने को होला ? नेपाली समयको बदनाम हुन कहिलेबाट सुरु भयो होला ? कहिले के भएको थियो र यसरी नेपाली समय सधैं बदनाम हुँदै आएको छ ? यो सबै थाहा पाएर नै मान्छेले नेपाली समयलाई बदनाम गरेको हो कि हावाको तालमा मानिसले आफू जोगिन यी शब्दहरू प्रयोग गरिरहेको छ ? यसबाट भने म पूरै अनविज्ञ छु। प्रसंग दुई कुनै एउटा कार्यक्रमको निम्ता आएको थियो। समय दिइएको थियो, बिहान ९ बजेको। मैले थाहा पाएँ, मेरो एकजना साथीलाई पनि त्यो कार्यक्रमको निम्तो आएको रहेछ। सल्लाह गर्यौं, एउटै साधनमा जाने। हामीलाई कार्यक्रमस्थलमा पुग्न आधा घण्टा लाग्थ्यो। त्यही भएर ९ बजे साथीकै स्कुटरमा हामी हिँडौं। शनिबारको दिन, बिहानीको प्रहर। सडक खाली नै थियो। हामी ९ बजेर २० मिनेटमै कार्यक्रमस्थल छेउ पुग्यौं। दुवैजना कार्यक्रमको अतिथि। उहाँले कार्यक्रमस्थल छेउमा पुगेर स्कुटरमा ब्रेक लगाउँदै भन्नुभयो, हैट हामी त ठिक्क समयमा पो आइपुग्यौं त। ठीक भयो त। समयमा पुगियो, झनै राम्रो। उहाँले भन्नुभयो, हैन ! यसरी ठिक्क समयमा त जान हुन्न लाज हुन्छ। कति ठाउँमा त आयोजकै आइसकेका हुँदैनन्। झन् हामी अतिथि त कार्यक्रम सुरु भइसकेपछि पुगेको राम्रो। बरु एकछिन यतै कतै बसेर चिया खाउँ अनि जाउँ। उहाँले हामीले केही अगाडि बाटामा छोड्दै आएको रेस्टुरेन्टतिर स्कुटर मोड्नु भयो। त्यहाँ आधा घण्टा बसेर उक्त कार्यक्रममा पुग्दासमेत कार्यक्रम सुरु हुने छाँटकाँटै थिएन। साथी मतर्प हेरेर मुसुक्क हाँस्नुभयो। हुन त म पनि यस्ता कार्यक्रममा हुने अनिश्चित समयसँग अनविज्ञ त होइन, भुक्तभोगी नै हुँ। तर त्यसैका लागि भनेर समय छुट्ट्याइसकेपछि थाहा हुँदाहुँदै पनि मन विचलित भइरहेको हुन्छ। समयमै मेरा गोडाहरू त्यतातिर लम्किहाल्छन्। कहिलेकाहीँ त आफू पुग्दा हल नै खाली भएको पनि पाउँछु। पुगेको केही समयमा मात्रै मानिस यस्तै हो नेपाली टाइम भन्दै उल्टै समयको खिल्ली उडाउँदै भित्र छिरेको पनि पाएकी छु। यस्ता मान्छेहरू देख्दा त्यो नेपाली टाइम ! भनेर हल्ला पैलाउने मान्छेको आत्माले चाहिँ कति शान्ति पाउँदो हो ? अनि हामी जस्ताले चाहिँ नचाहँदा नचाहँदै पनि समयलाई पछ्याउनै पर्ने रहेछ। कार्यक्रममा सही समयमा पुग्दा लाजले मुख छोप्नुपर्ने नै रहेछ। प्रसंग तीन एक वर्ष अगाडितिर प्रकाशनकै कामको सिलसिलामा उपत्यका बाहिर जाँदै थियौं। बालबालिकाकै लागि काम गर्ने संस्थाको कार्यक्रम थियो। त्यो संस्थासँगै जोडिएर काम गर्न चाहेका थियौं। उहाँहरूले दिएको समय थियो, दिनको २ बजे। हामी २ बज्न ५ मिनेट अगाडि पुग्दा त्यहाँ कोही आएको थिएन। हामीले सोच्यौं, दुई बज्न बाँकी नै छ। आउँदै हुनुहोला। तर २ बजेर ३० मिनेट पुग्दासमेत कोही आउनु भएन। कार्यक्रम नै पो अन्तै हो कि ? हामी गलत ठाउँमा पो आइपुग्यौं कि ? भन्ने डरले सतायो। तर होइन रहेछ। त्यहाँ बुझ्दा थाहा भयो, कार्यक्रम त्यहीँ रहेछ। हल सजाएर ठिक्क पारिएको थियो। ३ बजिसकेपछि मात्र सबैजना आउन थाल्नुभयो। लगभग एक घण्टा बढी कुरेपछि बल्ल सास आयो। तर हामीलाई त काठमाडौं फर्कनु थियो। अझ अरू केही काम भ्याउनु पनि थियो। उहाँहरूको अनुहारमा एक घण्टा ढिला भएकोमा केही पछुतो थिएन। सायद उहाँहरूलाई पनि यो नेपाली टाइमको भूतले नराम्ररी गाँजिसकेको थियो। तर मलाई एउटा कुराले भने नराम्ररी चिमोटिरह्यो। हामी बालबालिकाको क्षेत्रमा काम गर्ने मानिसले समयको अलि ख्याल गर्नुपर्ने हो। बालबालिकालाई समयको महŒवबारे वादविवाद गराएर र उनीहरूलाई निबन्ध लेख्न लगाएर मात्रै त नहोला कि ? सिकाउनेले पनि व्यवहारमा उतारेदेखि केही प्रभावकारी हुन्थ्यो कि ? प्रसंग चार केही समयअगाडि मलाई अन्तर्वार्ताका लागि बोलाइएको थियो। धेरै कुरा भइसकेपछि अन्त्यमा कार्यक्रम प्रस्तोताले मलाई सोध्नुभयो, तपाईं धेरैतिर जोडिनु भएको छ। घरपरिवारदेखि लेखन, व्यापार। कसरी सम्हाल्नु हुन्छ ? गाह्रो हुँदैन ? सटिक उत्तर दिएकी थिएँ, समयको महŒव बुझेर त्यहीअनुसार काम गर्यो भने जे गर्न पनि भ्याइन्छ। मसँग त जति पनि समय हुन्छ। यसपछि उहाँले मीठो स्वरमा समयको महŒवबारे दर्शक श्रोतालाई ज्ञान बाँड्नुभयो। त्यो सुनेर म अचम्ममा परें। उहाँलाई यति धेरै कुरा थाहा रहेछ त, मलाई चाहिँ किन उहाँले केही मिनेट कुराउनु भएको होला ? जे कुरा पनि बोल्नु र व्यवहारमा उतार्नु फरक रहेछ त। हामीले कसैलाई बाँड्ने ज्ञानलाई केही प्रतिशतमात्रै आफूमा लागू गर्ने हो भने कस्तो हुन्थ्यो होला ? हामीलाई यो नेपाली टाइम भन्नेले यस्तरी गाँजिसक्यो कि आफूले कसैलाई घरमा बोलाउन पर्यो भने पनि एक घण्टा अगाडि नै बोलाउनु पर्छ। अरू त परका कुरा, उसलाई खानै खाइदिन पनि समयमा कठिन हुने। ऊ गणना गर्न थाल्छ, मलाई ९ बजेलाई भनेको हो तर १० बजे पुग्दा चाहिँ ठीक होला। प्रश्न मनभरि छ, कुनै डाक्टरले चाहिँ नेपाली टाइम भनेर बिरामी हेर्न ढिला हेरिदियो भने ? अब त एउटै प्रार्थना गर्न मन लाग्छ, त्यसो चाहिँ नगरिदेओस्। जय नेपाली टाइम !"
समाजवादी मोर्चाले भाषण गर्न बीच सडकमा बनायो मञ्च,"काठमाडौं : काठमाडौंको पर्यटन बोर्ड अगाडिको बीच सडकमा गणतन्त्र पक्षधर समाजवादी मोर्चाले विरोध जनसभा गर्दैछ। यसका लागि मोर्चाले टुँडिखेलतर्फको बीच सडकमा मञ्च निर्माण गरेको छ। बीच सडकमा मञ्च निर्माण गरेपछि त्यस क्षेत्रमा बिहानैदेखि यातायात आवागमन बन्द गरिएको छ । मोर्चाले गणतन्त्र रक्षाका लागि भन्दै विरोध सभा गर्न लागेको हो। रत्नपार्कदेखि भद्रकालीसम्म र प्रदर्शनीमार्ग,भृकुटिमण्डपको सडक पूर्णरुपमा बन्द गरिएको छ । त्यस्तै काठमाडौंको तीनकुने वानेश्वर ,माइतिघरलगायतका क्षेत्रमा यातायात अवरुद्ध भएको छ । सो क्षेत्रको यातायात प्रभावित भएपछि सवारी साधनलाई डाइभर्सन गरिएको छ । जसका कारण अन्य क्षेत्रमा सवारी जाम भएको ट्राफिक प्रहरीले जनाएको छ । यसैगरी मेडिकल व्यवसायी दुर्गा प्रसाईको नेतृत्वमा राजतन्त्रवादीहरूको प्रदर्शन हुँदैछ। यसका लागि राजावादीहरूले काठमाडौंको तीनकुनेमा मञ्च निर्माण गरेको छ। दुवै पक्षले आआफ्नो शक्ति प्रदर्शन गर्ने दावी गरेका छन्।"
कति हेरिरहनुहुन्छ स्क्रिन ? आँखा खराब होला नि !,"आजभोलि धेरैले मोबाइल फोन, कम्प्युटर र ट्याब्लेटमा घण्टौं बिताउँछन्। अध्ययन वा कामको लागि होस् वा मनोरञ्जनका लागि होस् दुई आँखा डिजिटल स्क्रिनहरूमा व्यस्त हुन्छन्। धेरैलाई थाहा नहुन पनि सक्छ कि स्क्रिनमा धेरै समय बिताउँदा आँखामा समस्याहरू देखिन सक्छन्। यो अवस्थालाई डिजिटल आँखा तनाव (डिजिटल आई स्ट्रेन ) वा कम्प्युटर भिजन सिन्ड्रोम भनिन्छ। दैनिक जीवनमा स्क्रिनको प्रयोग बढ्दै जाँदा, आँखाको स्वास्थ्य बढ्दो चिन्ताको विषय बन्दै गएको छ। जसलाई दीर्घकालीन क्षति रोक्न सचेतना र समाधानहरू आवश्यक पर्दछ। लगातार दुई घण्टा स्क्रिन प्रयोग गरेपछि लक्षणहरू देखा पर्न सक्छन् र समयसँगै झन् खराब हुन सक्छन्। यसमा निम्न लक्षणहरू देखिन सक्छन्। आँखा सुक्खा हुन्छ जब हामी स्क्रिन हेर्छौं, आँखा कम झिम्क्याउँछौं। आँखा झिम्क्याउनु महŒवपूर्ण छ। किनभने यसले हाम्रो आँखाको सतहमा आँसु फैलाउँछ र ओसिलो राख्छ। कम झिम्क्याउँदा आँखा सुक्खा हुन्छ,। जसले गर्दा चिलाउने, रातो हुने र असहजता महसुस हुन्छ। धमिलो दृष्टि धेरै बेरसम्म स्क्रिनमा हेर्दा फरकफरक दूरीमा रहेका वस्तुहरूमा ध्यान केन्द्रित गर्न गाह्रो हुन सक्छ। यसले अस्थायी रूपमा धमिलो दृष्टि निम्त्याउन सक्छ। र, स्क्रिनबाट टाढा भएपछि पनि चीजहरू अस्पष्ट देखिन्छन्। आँखाको थकान र तनाव उज्यालो स्क्रिन, सानो अक्षर र भिडियोहरूमा ध्यान केन्द्रित गर्दा आँखाको मांसपेशीलाई थकित बनाउँछ। जसले गर्दा भारीपन हुन सक्छ। यसले ध्यान केन्द्रित गर्न गाह्रो बनाउन सक्छ र बारम्बार टाउको दुखाइ निम्त्याउन सक्छ। नजिकैको दृष्टिदोष (मायोपिया)को जोखिम अध्ययनहरूले देखाउँछन् कि अत्यधिक स्क्रिन प्रयोगले टाढाका वस्तुहरू हेर्न कठिनाइ बढ्दै जान्छ। यो विशेषगरी बच्चाहरूको लागि चिन्ताजनक हुन्छ, किनकि उनीहरूको आँखाको विकास भइरहेको हुन्छ। इन्डियन जर्नल अफ ओफ्थाल्मोलोजीमा प्रकाशित रिपोर्टले अत्यधिक स्क्रिन समयलाई बच्चाहरूमा मायोपियाको बढ्दो जोखिमसँग जोडेको छ। आजकल आमाबाबुले बच्चाहरूलाई खाना खुवाउँदा वा शान्त पार्दा आफ्नो फोनमा भिडियो देखाउने प्रवृत्ति छ। जसले गर्दा भविष्यमा बालबालिकाहरू चश्मा प्रयोग गर्ने उच्च जोखिममा पर्छन्। प्रकाश संवेदनशीलता स्क्रिनहरूबाट नीलो प्रकाश निस्किन्छ, जसले आँखामा असुविधा र उज्यालो प्रकाशप्रति संवेदनशीलता बढाउँछ। घाँटी र काँध दुख्ने स्क्रिन प्रयोग गर्दा खराब आसनले आँखा मात्र नभई घाँटी, काँध र ढाड पनि दुख्न सक्छ। कतिपय व्यक्तिलाई कम्प्युटर वा फोनमा लामो समयसम्म हेर्दा शरीरमा कडापन अनुभव हुन सक्छ। निद्रा गडबडी स्क्रिनहरूबाट निस्किने नीलो प्रकाशले शरीरको प्राकृतिक निद्रा चक्रलाई असर गर्ने हुन्छ। कतिपयलाई निदाउन पनि कठिनाइ हुन सक्छ। विशेषगरी साँझ सुत्नुभन्दा अगाडि फोन वा कम्प्युटर प्रयोग गर्नाले मस्तिष्कमा मेलाटोनिन हर्मोनको रिलिज घटाएर निद्रा चक्रमा बाधा पुर्याउन सक्छ। निदाउन गाह्रो बनाउँछ। पर्याप्त निद्राको अभावले आँखाको तनाव बढाउन सक्छ। बिरामीको समस्या हामीकहाँ धेरै बिरामीहरू डिजिटल आँखा तनावका क्लासिक लक्षणहरू लिएर आउँछन्। जसमा आँखा सुक्खा हुने, टाउको अगाडिको भाग दुख्ने, निद्रामा गडबडी हुने, धमिलो दृष्टि हुने लगायतका हुन्छन्। सोधखोज गर्दा धेरै समय विशेषगरी फेसबुक, इन्स्टाग्राम र टिकटकजस्ता सामाजिक सञ्जालहरूमा बिताएको सुनाउँछन्। निरन्तर स्क्रोल गर्ने बानीले सामाजिक सञ्जालहरू हेर्ने लत लगाई आँखालाई अत्यधिक क्षति पुर्याउँदैछ। यस्ता लक्षणहरू देखिने मुख्य उमेरसमूह १६२५ वर्ष हो। जसमा मुख्यतया विद्यार्थी र युवाहरू पर्छन्। सामाजिक सञ्जालले दैनिक जीवनमा प्रभुत्व जमाउँदै जाँदा दीर्घकालीन दृष्टि समस्याहरू रोक्न स्क्रिन समय सन्तुलन गरी आँखाको स्वास्थ्यलाई प्राथमिकता दिन आवश्यक छ। विश्वभरका अनुसन्धानकर्ताहरूले लामो समयसम्म स्क्रिन एक्सपोजरको दीर्घकालीन प्रभावहरूको अनुसन्धान गरिरहेका छन्। मायोपियाको जोखिमलाई उल्लेखनीय रूपमा बढाउँछ। ओफ्थाल्मोलोजी नामक अन्तर्राष्ट्रिय जर्नलमा प्रकाशित एक अध्ययनले पत्ता लगायो कि हप्तामा सात घण्टाभन्दा बढी स्क्रिनमा बिताउने बालबालिकाहरूमा मायोपिया हुने सम्भावना बढी हुन्छ। सुक्खा आँखा सिन्ड्रोम आँखाको थकान, धमिलो दृष्टि, टाउको दुख्ने र सुक्खा आँखाजस्ता लक्षणहरू समयसँगै बिग्रन्छन्। जसले गर्दा दीर्घकालीन सुक्खा आँखा सिन्ड्रोम निम्त्याउन सक्छ। अवरुद्ध निद्रा चक्र र अनिद्रा स्क्रिनले नीलो प्रकाश उत्सर्जन गर्छ। जसले निद्रालाई नियमन गर्ने हर्मोन मेलाटोनिन उत्पादनमा बाधा पुर्याउँछ। स्लिप मेडिसिन जर्नलमा प्रकाशित भएको अध्ययनले देखाएको छ कि राति अबेरसम्म स्क्रिन हेरेर बस्दा निद्रा लाग्न ढिलाइ हुन सक्छ। र निद्राको गुणस्तर घट्न सक्छ। जसले गर्दा दीर्घकालीन अनिद्राको जोखिम बढ्छ। आँखाको पर्दा क्षतिको बढ्दो जोखिम स्क्रिनबाट निस्किने नस्लो प्रकाशको लामो समयसम्म सम्पर्क हुनाले आँखाको पर्दा (रेटिना)मा मा क्षति देखिन सक्छ। इन्भेस्टिगेटिभ ओफ्थाल्मोलोजी र भिजुअल साइन्समा प्रकाशित अनुसन्धानसहित केही अध्ययनहरूले लामो समयसम्म नीलो प्रकाशको सम्पर्कले रेटिनाको कोषहरूमा स्थायी रूपमा क्षति पुग्न सक्ने औल्याएका छन्। २०२०२० नियमको पालना सबैभन्दा धेरै सिफारिस गरिएका उपायहरूमध्ये एक २०२०२० नियम हो। थाइल्यान्डको चोनबुरी प्रान्तको अनुसन्धानले २०२०२० नियम लागू गरेपछि तीन हप्ताको अवधिमा डिजिटल आँखाको तनावमा उल्लेखनीय कमी आएको देखाएको छ। प्रत्येक २० मिनेटमा २० सेकेन्डको लागि २० फिट टाढाको कुनै चीज हेर्न वि श्राम लिने सहभागीहरूले आँखाको थकान, धमिलो दृष्टि र टाउको दुखाइजस्ता लक्षणहरूबाट राहत अनुभव गरेको बताएका छन्। त्यसैले २०२०२० नियम पालना गरौं। प्रत्येक २० मिनेटमा, २० सेकेन्डको लागि २० फिट टाढा हेरौं। बेलाबेलामा आँखा झिम्क्याउ आँखा सुक्खा हुनबाट जोगाउन बेलाबेलामा आँखा झिम्क्याउनु आवश्यक छ। आँखा विज्ञान र थेरापी मा प्रकाशित भएको अध्ययनअनुसार, स्क्रिनमा हेर्दा धेरै कम आँखा झिम्क्याँछन् । सामान्यतया प्रतिमिनेट १८२० झिम्काइबाट घटेर केवल ३७ झिम्काइ । यसले आँखा सुक्खा हुने, जलन हुने र रातो हुने गर्छ। यसको समाधानको लागि सचेत भएर बेलाबेलामा आँखा झिम्क्याउनु पर्छ। विज्ञसँग परामर्श गरी आवश्यक परेमा लुब्रिकेटिङ आई ड्रपहरू प्रयोग गर्न सकिन्छ। स्क्रिनको चमक कम गरौं उच्च स्क्रिनको चमकले आँखा दुख्ने समस्या निम्त्याउँछ। तनाव कम गर्न वरपरको प्रकाशसँग मिल्ने गरी स्क्रिनको चमक समायोजन गर्नु आवश्यक छ। एन्टिग्लेयर स्क्रिनहरू प्रयोग गर्न सकिन्छ। कम प्रकाश भएको वा रातिको समयमा उपकरणहरू प्रयोग गर्दा नाइट मोड अन गर्न सकिन्छ। स्क्रिनको उचित दूरी कायम राखौं अमेरिकन एकेडेमी अफ ओफ्थाल्मोलोजीका विज्ञहरूले आफ्नो कम्प्युटर स्क्रिनलाई आँखा र मोबाइल स्क्रिनबाट सकेसम्म कम्तीमा एक हातको लम्बाइ (लगभग २५ इन्च) टाढा राख्न सिफारिस गर्छन्। घाँटीको तनाव कम गर्न स्क्रिन आँखाको लेवलभन्दा अलि तल हुनुपर्छ। विशेषगरी रातमा नीलो प्रकाशको एक्सपोजर सीमित गर्नु उपयुक्त हुन्छ। नीलो प्रकाश फिल्टर गर्ने चश्मा वा स्क्रिन फिल्टर प्रयोग गर्न सकिन्छ। उपकरणहरूमा नाइट सिफ्ट वा ब्लु लाइट फिल्टर मोड अन गरौं।मस्त निद्राको लागि सुत्नुभन्दा कम्तीमा एक घण्टाअगाडि स्क्रिन हेर्नु हुँदैन। उचित स्क्रिन दूरी र आसन कायम राखौं । स्क्रिनलाई हातको दूरीमा राखौं। सही आसनमा बसौं। कृत्रिम आँसु प्रयोग गरौं आँखाको हाइड्रेसनको लागि कृत्रिम आँसु प्रयोग गर्नु उपयुक्त हुन्छ। आँखा लगातार सुक्खा हुनेहरूका लागि नेत्र रोग विशेषज्ञहरूले कृत्रिम आँसु वा लुब्रिकेटिङ आँखा ड्रपहरू सिफारिस गरेको पाइन्छ । यसले लामो समयसम्म स्क्रिन प्रयोग गर्दा हुने सुक्खापन र जलनलाई कम गर्न सक्छ। नियमित आँखा जँचाउ जर्नल अफ ओफ्थाल्मोलोजीमा प्रकाशित एक समीक्षाले लामो समयसम्म स्क्रिनमा बिताउने मानिसहरूका लागि नियमित आँखा परीक्षणको महŒवलाई जोड दिन्छ। आँखा जाँच गर्दा डिजिटल आँखा तनाव, मायोपिया र अन्य दृष्टि समस्याहरूको प्रारम्भिक संकेतहरू पत्ता लगाउन सकिन्छ। बेलैमा जँचाएर आँखामा हुन सक्ने दीर्घकालीन क्षतिलाई रोक्न सकिन्छ। ६ महिनामा एक पटक नेत्र रोग विशेषज्ञसँग आँखा जँचाई परामर्श लिनु उपयुक्त हुन्छ। डा अडिगा, वरिष्ठ, आँखा रोग विशेषज्ञ एवं अकुलोप्लास्टिक सर्जन प्रस्तुति : दिनेश गौतम"
कोपिला भ्याली सेवा समाजद्वारा सूचना दिन आनाकानी,"वीरेन्द्रनगर : कोपिला भ्याली सेवा समाजले सूचना दिन आनाकानी गरेको छ। कोपिला भ्याली सेवा समाजका सार्वजनिक महत्त्वका विषयहरूमा गत फागुन २३ गते पहिलो पटक सूचनाको हकअनुसार सूचनाको माग गरियो। उक्त निवेदन दिएको १० दिनभित्र चैत ३ गते मागेको सबै सूचना नदिएर आंशिक सूचना दिइयो। उक्त सूचना प्राप्त भएको दुई दिनपछि चैत ५ गते आंशिक सूचना दिने सूचना अधिकारीलाई कारबाही गरी मागेका सबै सूचनाहरू उपलब्ध गराइदिनु हुन भनेर अर्को निवेदन पेस गरियो। सूचनाको हकसम्बन्धी ऐन २०६४ को दफा ३ र ७ अनुसार ती सूचना मागेको सात दिनभित्र अर्थात् चैत १२ गतेभित्र दिनुपर्थ्यो। तर हालसम्म पनि उक्त सूचना दिइएको छैन। संस्थाबाट आधिकारिक रूपमा त्यसबारे जानकारी पनि गराइएको छैन। कोपिला भ्याली सेवा समाज र त्यसबाट सञ्चालित विद्यालयमा कार्यरत कर्मचारी, शिक्षक र विद्यार्थीको विवरण, कोपिला भ्याली सेवा समाजका साथै विद्यालयको गत आर्थिक वर्षको अडिट प्रतिवेदन र चालु आर्थिक वर्षको बजेट, कार्यक्रम तथा खर्च विवरण, कोपिला भ्याली सेवा समाज र विद्यालय सञ्चालन भए यता त्यससँग सम्बन्धित पदाधिकारीहरूको विवरण र कोपिला भ्याली सेवा समाज र विद्यालय हाताभित्र भएका रहस्यमय आत्महत्याका घटना र त्यसको कारणका सन्दर्भमा सूचना माग गरिएको थियो। तर संस्थाले चैत ३ गते दिएको सूचनामा कोपिला भ्याली सेवा समाजको वार्षिक प्रगति प्रतिवेदन, कर्मचारीको संख्या तथा चालु आर्थिक वर्षको जम्मा बजेट, गत आर्थिक वर्षको सेवाग्राही विवरण संख्या र संस्थाको हाल निर्वाचित पदाधिकारी विवरण मात्र उपलब्ध गराइयो। कोपिला भ्याली सेवा समाजले मागेको सूचना नै दिन आनाकानी गरी बदनियत राख्यो। कोपिला भ्याली सेवा समाजका अध्यक्ष गोगनबहादुर मल्लले लिखितभन्दा पनि मौखिक रूपमा सूचना माग्न आग्रह गरे। उनले भने, कोपिला भ्याली सेवा समाज सामाजिक संस्था हो। त्यसमा तपार्इंहरूले साथ दिनुस्। म काठमाडौंमा छु। तीन चार दिनमा फर्किएपछि सूचना मौखिक रूपमा दिउँला। यस्ता झिनामसिना कुरामा लाग्नु हुँदैन। बरु गेट टुकेदर गरौं। प्रेस मिट गरौं। सूचना माग्दा मौखिक रूपमा नै मागे भइहाल्छ। पत्र लेखेर नै सूचना माग्नु आवश्यक छैन। यदि सानातिना कमी, कमजोरी भएमा सुधार गर्दै जाउँला। १७ वर्षदेखि एकै एनजीओलाई लगानी कोपिला भ्याली सेवा समाज एक गैरसरकारी संस्था हो। जसमा ब्लिंक नाउ नामक आईएनजीओले लगानी गरिरहेको छ। कोपिला भ्याली सेवा समाजका प्रबन्ध निर्देशक टोपबहादुर मल्ल र ब्लिंक नाउका सीईओ सन् २०१५ की सीएनएन हिरो म्यागी डोयनको मिलेमतो छ। उनीहरूकै मिलेमतोमा विगत १७ वर्षदेखि करोडौं रुपैयाँ कोपिला भ्याली सेवा समाजमार्फत खर्च गरिँदै आएको छ। झन्डै दुई वर्षअगाडि कोपिला भ्यालीले शिक्षा कार्यक्रम सञ्चालनका लागि सूचना निकाल्यो। उक्त सूचनाअनुसार सुर्खेतमा सञ्चालित स्याक नेपाल, कर्णाली फाउन्डेसन, सुन्दर नेपाल संस्थालगायतका धेरै संस्थाहरूले प्रस्तावहरू पेस गरे। उक्त प्रस्तावहरूमा स्याक नेपाल छनोट भएको जानकारी प्राप्त भयो। तर पछि उसलाई कार्यक्रम सम्झौता गरिएन। कोपिला भ्याली सेवा समाजबाटै कार्यक्रम कार्यान्वयन गरियो। स्याक नेपालका अध्यक्ष टीकाराम आचार्यले भने, ब्लिंक नाउले शिक्षा कार्यक्रमका लागि सूचना निकाल्यो। हामी धेरै संस्थाहरूले त्यहाँ प्रस्तावना पेस गरेका थियौं। केही समयपछि हाम्रो संस्था छनोट भएको खबर सुनियो तर हालसम्म पनि कार्यक्रम सम्झौता गरिएन। पछि त्यो त्यतिकै सेलायो। हामीलाई अनावश्यक रूपमा भ्रममा पारियो। हामी वर्षौंदेखि शिक्षालगायत सामाजिक कार्यमा सक्रिय गैरसरकारी संस्था हौं। तर हामीले ब्लिंक नाउको कार्यक्रम कार्यान्वयन गर्ने अवसर पाएका छैनौं। ब्लिंक नाउका कन्ट्री डाइरेक्टर डा एसपी कलौनीले कोपिला भ्याली सेवा समाजको भौतिक पूर्वाधार, जनशक्ति व्यवस्थापनलगायतका सबै हिसाबले छनोटका मापदण्डहरू पूरा गर्ने संस्था कोपिला भ्याली सेवा समाज नै रहेकाले उसलाई नै सहयोग गरिएको बताए। उनले भने, बालगृहलगायतका अन्य कार्यक्रम सञ्चालनका लागि छनोट ओपन प्रक्रियाबाटै हुन्छ। हामीसँग भएका कार्यक्रमको निरन्तरता, व्यवस्थापन गर्ने क्षमतालगायतका मापदण्डका आधारमा कोपिला भ्याली सेवा समाज छनोटमा परेको हो। दुई वर्षअगाडि शिक्षा कार्यक्रमका लागि गरिएको सूचनाको कार्यक्रम हामीले कसैलाई दिएका छैनौं। त्यसको प्रक्रिया टुंगिएकै छैन। कोपिला भ्याली सेवा समाजका प्रबन्धक निर्देशक मल्ल र ब्लिंक नाउका सीईओ म्यागीको मिलेमतोमा गैरसरकारी संस्था छनोटको मापदण्ड तयार हुन्छ। स्रोतले भन्यो, कोपिला भ्याली सेवा समाजमा जुनजुन संरचना, जनशक्ति तथा अन्य व्यवस्थापकीय पक्षहरू छन्। त्यसैअनुसार नै मापदण्ड राखेर सूचना गरिन्छ। त्यसैको आधारमा छनोट गर्दा कोपिला भ्याली सेवा समाज नै छनोट हुने निश्चित भयो। यसमा कोपिला भ्याली सेवा समाजका प्रबन्ध निर्देशक मल्ल र म्यागीको ठूलो बदनियत छ। ब्लिंक नाउबाट कोपिला भ्याली सेवा समाजका प्रबन्ध निर्देशक मल्लले लिने अस्वाभाविक सेवासुविधा र म्यागीले पनि कोपिलामा आउँदा अस्वाभाविक रूपमा सुविधा लिने कुराबाट थप प्रष्ट हुन्छ।"
"राजावादीहरूले निषेधित क्षेत्र तोड्न खोजेपछि अश्रुग्यास प्रहार,तीनकुने तनावग्रस्त",काठमाडौं : राजावादीहरूले निषेधित क्षेत्र तोड्न खोजेपछि तीनकुनेमा तनावग्रस्त भएको छ। भीड नियन्त्रणमा लिन प्रहरीले अश्रुग्यास प्रहार गरेको छ। प्रहरीले अश्रुग्यास प्रहार गरेपछि तीनकुनेमा भेला भएका राजावादी समर्थकहरू तितरवितर भएका छन्। प्रहरीले तीनकुने पुलदेखि बानेश्वरसम्म समर्थकहरूलाई प्रवेशमा रोक लगाएको छ। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले शुक्रबार आन्दोलन गरेको हो। त्यसको नेतृत्व राप्रपाकै नेता दुर्गा प्रसाईंलाई दिइएको छ।
काठमाडौंमा ४५ ब्याट्री स्व्याप स्टेसन सञ्चालनमा,"काठमाडौं : दुई पाङ्ग्रे विद्युतीय सवारी साधनहरूको लागि ब्याट्रीस्वापिङ प्रविधिमा विश्वव्यापी अग्रणी गोगोरोले काठमाडौं उपत्यकाभरि पूर्ण रूपमा सञ्चालित ४५ ब्याट्री स्वाप स्टेशनहरू स्थापना गरेको छ। गोगोरोले आफ्नो प्रतिबद्धता अनुरुप स्मार्ट स्कुटर को बिक्री गर्नुअघि नै बलियो नेटवर्क पूर्वाधार निर्माण गरेको हो। सहरी यातायातलाई दिगो र प्रभावकारी समाधान दिने गोगोरोको लक्ष्यमा यो एउटा महत्वपूर्ण उपलब्धि हो। स्मार्ट मोबिलिटीमा नयाँ युगको सुरुवात रणनीतिक रूपमा प्रत्येक २ देखि ३ किलोमिटरमा अवस्थित गोगोरोका ४५ स्वाप स्टेशनहरूले चार्जिङको लागि पर्खने झन्झट हटाउँदै फुल चार्ज गरिएका ब्याट्रीहरूमा सजिलै पहुँच प्रदान गर्दछ। केवल६ सेकेन्ड समय लाग्ने स्वापका कारण नेपाली ईभी प्रयोगकर्ताहरूले निर्बाध यात्राको आनन्द लिन सक्नेछन्। गोगोरो स्वाप स्टेशनका प्रमुख विशेषताहरू रणनीतिक कभरेज: यात्रुहरूलाई सहज हुने गरी प्रमुख शहरी र आसपासका क्षेत्रहरूमा अवस्थित स्वाप स्टेशन। २४७ उपलब्धता:स्वाप स्टेशन चौबिसै घण्टा सञ्चालनमा रहने । सहज इन्टरफेस:पहिलो पटक प्रयोग गर्ने हरूका लागि पनि सहज र सरल ब्याट्रीस्वाप प्रणाली। एडभान्स सुरक्षा तथा अनुगमन: रियल टाइम ब्याट्री हेल्थ निगरानी तथा अन्य सुरक्षा मापदण्डहरू । :भविष्यमा बढ्दो मागलाई सहजै व्यवस्थापन गर्न सक्ने संरचना । पावर ब्याकप : स्वाप स्टेशनहरूमा गोगोरो ब्याट्रीद्वारा संचालित  प्रणालीउपलब्ध छ, जसले ग्राहकहरूलाई बिजुलीअवरोधको अवस्थामा समेत ७ दिनसम्म सञ्चालन सुनिश्चितता गर्दछ। एआई पावर स्टेशनहरू: स्वापस्टेसनहरू एआई प्रणालीद्वारा सञ्चालित हुन्छन्, जसलेब्याट्रीको स्वास्थ्य तथा प्रयोगकर्ताको माग अनुसार ब्याट्रीको उपलब्धता सुनिश्चित गर्दछ। नेपालको शहरी यातायातमा ठूलो परिवर्तन गोगोरोको ब्याट्रीस्वापिङ प्रविधिले ईभीका लागि सबैभन्दा ठूलो अवरोधहरू मध्ये एक रेन्जको चिन्तालाई(चार्ज सकिने चिन्ता) प्रत्यक्ष रूपमा सम्बोधन गर्दछ। राइडरहरूले ब्याट्री सकिने वा चार्जिङको लागि धेरै समय पर्खने बारेमा कहिल्यै चिन्ता गर्नुपर्दैन। यसरी स्वाप स्टेशनहरूले ईभी सवारीलाई अझ व्यवहारिक र आकर्षक बनाउँछन्। हाल गोगोरोका स्टेसनहरू पेट्रोलपम्प, सुपरमार्केट तथा अन्य रणनीतिक स्थानहरूमा राखिएका छन्। हाल काठमाडौंमा दैनिक १०० भन्दा बढीस्वाप भइरहेको छन् र यो बढ्दो क्रममा छ। नेपालको ईभी ईकोसिस्टमलाई बलियो बनाउन हामी आफ्नो प्रतिबद्धता पूरा गर्न पाएकोमा गर्व लागेको छ। यी ४५ स्व्याप स्टेसनहरू हाम्रो दीर्घकालीन सोचको पहिलो खुड्किलो मात्र हो, हाम्रो लक्ष्य अझ स्मार्ट र दिगो यातायात प्रणाली निर्माण गर्नु हो, नेबुला इनर्जीका अध्यक्ष मनोज गोयलले भने।"
बुल्गेरिया पठाइदिन्छु भनी ठगी गर्ने व्यक्ति पक्राउ,काठमाडौं : वैदेशिक रोजगारीमा आकर्षक तलबको प्रलोभनमा पारी बुल्गेरिया पठाइदिन्छु भन्दै ठगी गर्ने एकजना पक्राउ परेका छन्। पक्राउ पर्नेमा कीर्तिपुर नगरपालिका९ बस्ने झापा बिर्तामोड नगरपालिका४ घर भएका ५७ वर्षीया आशा परियार रहेका छन्। आशाले बुल्गेरिया पठाइदिन्छु भन्दै २ जना पीडितबाट २ लाख रुपैयाँ लिई सम्पर्कबिहीन भएको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई कीर्तिपुर नगरपालिका९ बाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
"सरकारी अस्पतालमा औषधिको चरम अभाव, प्रदेश सरकार गर्दैन टेन्डर आह्वान","जनकपुरधाम : मधेस प्रदेशको स्वास्थ्य तथा जनसंख्या मन्त्रालयले स्वास्थ्य संस्थाहरूलाई औषधि उपलब्ध नगराउँदा सरकारी अस्पतालमा औषधिको चरम अभाव छ। हाम्रो अस्पतालमा औषधि नै छैन। प्रदेश सरकारले औषधि उपलब्ध नगराउँदा हामी आफ्नै बजेटबाट भए पनि धेरथोर अत्यावश्यक औषधिहरू किनेर काम चलाइ रहेका छौं, जलेश्वर प्रादेशिक अस्पताल महोत्तरीका निमित्त मेडिकल सुपरिटेन्डेन्ट डा विकास साहले भने, हामीले जति सक्या छौं बिरामीलाई दिन्छौं। नसकेको अवस्थामा सेवाग्राहीसँग माफी मागेर औषधि उपलब्ध गराउन असमर्थ छौं, भन्छौं। उनका अनुसार नत प्रदेश सरकारले औषधि उपलब्ध गराएको छ। नत संघीय सरकारबाट स्वास्थ्य बिमाको रकम नै प्राप्त भएको छ। अस्पतालमा स्वास्थ्य बिमाको करिब ७० लाख रुपैयाँ बक्यौता भए पनि गत महिना करिब आठ लाख रुपैयाँ मात्र निकासा भएको थियो। कसरी अस्पताल सञ्चालन गर्ने हो ? उनको प्रश्न छ। बिरामीलाई जेनतेन सेवा दिइरहेको बताउँदै जलेश्वर अस्पताल व्यवस्थापन समितिकी अध्यक्ष मिनु झा भन्छिन्, बिरामीको सेवा शुल्कबाट आउने धेरथोर रकमबाट विकास समितिले औषधि खरिद गरेर सेवा सञ्चालन गरिरहेको छ। प्रदेश सरकारको आपूर्ति केन्द्रमा पटकपटक माग फारम भरेर पठायौं। तर, त्यहाँ औषधि नै छैन। टेन्डर नै भएको छैन भनेर कर्मचारीलाई रित्तो हात फर्काउने गरिएको छ। यसैकारण निकै समस्यामा परेका छौं। जलेश्वर अस्पताल जस्तै प्रादेशिक अस्पताल गौर, रौतहटमा पनि औषधिको चरम अभाव छ। पछिल्लो समय औषधि नै उपलब्ध गराइएको छैन, गौर अस्पतालका मेडिकल सुपरिटेन्डेन्ट डामुरारी ठाकुर भन्छन्, बिरामीको चाप निकै बढी छ। अस्पतालसँग भएको बजेटबाट धेरथोर औषधि खरिद गरेका थियौं।, त्यो पनि सकिँदै छ। यदि चाँडै औषधिको उपलब्धता भएन भने सेवाहरू सञ्चालन गर्न निकै गाह्रो हुन्छ। अर्कोतर्फ उक्त अस्पतालमा स्वास्थ्य बिमाबाट लाभ लिनेको संख्या धेरै छ। तर, केन्द्र सरकारले बिमाको रकम नपठाउँदा अस्पताल थप समस्या छ। हामीले बिमा कार्यक्रम सञ्चालन गरिराखे पनि त्यसको बक्यौता करिब एक करोडभन्दा बढी पुगेको छ, उनले भने, त्यो रकमसमेत अस्पताललाई हालसम्म उपलब्ध नगराइँदा थप समस्या आएको छ। आमा सुरक्षा कार्यक्रमअन्तर्गत औषधि र सेवासुविधा निःशुल्क छ। तर, औषधि आपूर्ति नहुँदा उक्त कार्यक्रम सञ्चालन गर्न कठिनाइ भइरहेको ठाकुर बताउँछन्। मधेस प्रदेशका अधिकांश अस्पतालहरूको अवस्था बेहाल छ। एकातर्फ नेपाल सरकारले विभिन्न रोगका बिरामीलाई निःशुल्क औषधि उपलब्ध गराउने प्रतिबद्धता जनाएको छ, अर्कोतर्फ सरकारी अस्पतालमा उपचार गराउन आउने बिरामीले निजी पसलबाट महँगोमा औषधि किन्नुपर्ने बाध्यता छ। सरकार स्टन्ट बाजीमै व्यस्त प्रदेशका मुख्यमन्त्री सतिशकुमार सिंहले प्रदेशका निजी स्वास्थ्य संस्थाहरूको अनुगमनलाई तीव्रता दिइरहेका छन्। मापदण्ड पूरा नभएका अस्पताल बन्दै गराइरहेका छन। तर, प्रदेश सरकार मातहतका सरकारी अस्पतालको अवस्था दयनीय छ। तिनको अवस्थालाई मुख्यमन्त्री सिंह अनदेखा गरिरहेका छन्। प्रदेश स्वास्थ्य आपूर्ति व्यवस्थापन केन्द्र जनकपुरधामको कार्यालयको ढोकामा एउटा सूचना टाँसिएको छ। जसमा लेखिएको छ, यस केन्द्रबाट यस वर्षको औषधि खरिद प्रक्रियामै रहेकोले हाललाई कुनै पनि मेला सिबिरको लागि औषधिहरू वितरण गर्न नसकिने भएकाले क्षमाप्रार्थी छौं। सरकारी स्वास्थ्य संस्थाहरूमा ९८ प्रकारका औषधिहरू निःशुल्क पाइने व्यवस्था सरकारले गरेको भए पनि मधेस प्रदेशमा सरकारले चालु आर्थिक वर्षमा औषधि खरिद नै गरेको छैन। सहज रूपमा स्वास्थ्य संस्थाहरूमार्फत औषधि उपलब्ध गराउने जिम्मेवारी प्रदेश सरकारको स्वास्थ्य तथा जनसंख्या मन्त्रालयको हो। तर, मधेस प्रदेशको स्वास्थ्य तथा जनसंख्या मन्त्रालयले नत हालसम्म प्रदेशमा औषधि खरिद प्रक्रिया अगाडि बढाउन सकेको छ नत प्रदेशको स्वास्थ्य क्षेत्रमा व्याप्त समस्यालाई समाधान गर्न सकेको छ। मुख्यमन्त्रीले स्टन्टबाजी गर्नुभन्दा पनि आफू मातहत रहेका अस्पतालहरूमा स्वास्थ्य सेवाको अवस्था कति दयनीय छ भनेर अनुगमन गर्नु आवश्यक छ, प्रदेशसभा सदस्य सरोज सिंह कुशवाहा भन्छन्, आफूले गर्नुपर्ने सुधारको काम नगर्ने र निजी क्षेत्रमा सञ्चालन भएका अस्पतालहरूमा दिनरात दगुर्दै मिडियाबाजी गरेर प्रदेशको स्वास्थ्य अवस्था सुध्रिँदैन। औषधि आपूर्ति नहुँदा सास्ती मधेस प्रदेशको स्वास्थ्य व्यवस्थापन आपूर्ति केन्द्रमा प्रदेश भरिका सरकारी स्वास्थ्य संस्थाहरूको लागि अत्यावश्यक औषधिबाहेक अरू केही पनि उपलब्ध छैन। हामीसँग अत्यावश्यक औषधिहरू जस्तै सिटामोल, रुघाखोकीको औषधि, जीवनजललगायत केही मात्रामा औषधिहरू स्टकमा छन् तर, त्यो पनि निकै कम छन्। सर्जिकल सामग्रीहरू, विभिन्न खालका टेस्टका औषधिहरू र सरकारले उपलब्ध गराउने भनिएका औषधिहरू छैनन्, मधेस प्रदेश स्वास्थ्य व्यवस्थापन आपूर्ति केन्द्रको स्टोर शाखामा कार्यरत फार्मेसी अधिकृत रविप्रसाद गुप्ता भन्छन्, यहाँ महिनैपिच्छे कार्यालय प्रमुख र प्रशासनका कर्मचारीहरू फेरबदल हुने गर्छन्। यस्तो अवस्थामा औषधिको टेन्डर नै ढिला हुने गरेको छ। अघिल्लो वर्षकै मौज्दात राखेर जेनतेन काम चलाइएको छ। तर, अहिले औषधि खरिदको टेन्डर आह्वान भइसकेको र चाँडै नै आपूर्ति हुने जानकारी प्राप्त भएको छ। प्रदेश स्वास्थ्य आपूर्ति व्यवस्थापन केन्द्रमा एक वर्षको अवधिमा तीन जना निर्देशक फेरिएका छन्। २०८० मंसिर २० गते केन्द्रमा हाजिर भएका निर्देशक डा मनीष पाण्डे २०८१ असोज २० गते सरुवा भएका थिए। उनको स्थानमा आएका निर्देशक डा राजीवकुमार झा हाजिर भएको चार महिना नबित्दै चैत २ गते सरुवा भए। झाले निर्देशकको कार्यभार सम्हाले लगत्तै औषधि खरिदका लागि टेन्डर आह्वान गरेका थिए तर, सो टेन्डर खरिद ऐन र स्वास्थ्य निर्देशिका विपरीत रहेको र कुनै अमुक व्यक्तिलाई फाइदा पुयाउने उद्देश्यले निकालिएको ठहर गर्दै मन्त्रालयद्वारा बदर गरिएको थियो। सोही विवादका कारण झालाई निर्देशकबाट फिर्ता पठाइयो। हाल झाको स्थानमा डा सुनीलप्रसाद कुशवाहालाई निर्देशकको जिम्मेवारी तोकिएको छ। फागुन १ गते बसेको मन्त्रिपरिषद्को बैठकले प्रादेशिक अस्पताल सिरहामा कार्यरत स्वास्थ्य सेवा अधिकृत ११औं तहका प्रमुख मेडिकल सुपरिटेन्डेनट डा कुशवाहालाई प्रदेश निजामती सेवा ऐन २०७७ को दफा २५ बमोजिम निर्देशकको पदमा सरुवा गर्ने निर्णय गरिएको थियो। तर, कुशवाहा अहिले सिरहा अस्पतालको समेत मेडिकल सुपरिटेन्डेन्टको जिम्मेवारी सम्हाली रहेका छन्। खर्च नै भएन स्वास्थ्यको बजेट मधेस प्रदेशमा स्वास्थ्य क्षेत्रको अवस्था निकै नाजुक छ। सरकारी स्वास्थ्य संस्थाहरूमा भरपर्दो सेवा नपाएकै कारण अवैद्य तथा निजी स्वास्थ्य संस्थाहरूको बिगबिगी छ। स्वास्थ्य संस्थाहरूलाई बलियो तथा सुदृढ बनाउन प्रदेश सरकारसँग पर्याप्त बजेट भए पनि त्यसको उपयोग हुन सकेको छैन। चालु आर्थिक वर्षमा स्वास्थ्य तथा जनसंख्या मन्त्रालयको बजेट ५ अर्ब २१ करोड, ६७ लाख ५२ हजार रुपैयाँ छ। चैत मसान्तसम्म ९६ करोड ९८ लाख ६५ हजार रुपैयाँ खर्च भएको प्रदेश लेखा नियन्त्रक कार्यालयले जनाएको छ। जसमा कर्मचारीको तलबमा धेरै बजेट खर्च भएको छ। मन्त्रालयको पुँजीगत बजेट १ अर्ब ७५ करोड ५१ लाखभन्दा बढी छ। हालसम्म ७९ लाख ३७ हजार मात्र खर्च भएको छ। करोडौंका म्याद गुज्रिएका औषधि अलपत्र मुख्यमन्त्रीले स्टन्टबाजी गर्नुभन्दा पनि आफू मातहत रहेका अस्पतालको स्वास्थ्य सेवाको अवस्था कति दयनीय छ भनेर अनुगमन गर्नु आवश्यक छ। आफूले गर्नुपर्ने सुधारको काम नगर्ने र निजी क्षेत्रबाट सञ्चालित भएका अस्पतालमा दिनरात दगुर्दै मिडियाबाजी गरेर प्रदेशको स्वास्थ्य अवस्था सुध्रिँदैन। सरोज सिंह कुशवाहा, प्रदेशसभा सदस्य बायोकेमेस्ट्रीमा प्रयोग हुने सीडी ८० डिटरजेन्टको एक लिटरको बोतललाई नेपाली बजारमा १ हजार ५ सयभन्दा बढी मूल्य पर्छ। यो निकै उपयोगी स्वास्थ्य सामग्री हो। मधेस प्रदेश सरकारको प्रदेश स्वास्थ्य आपूर्ति व्यवस्थापन केन्द्रको गोदाम र प्रयोगशालामा यस डिटरजेन्टका करिब पाँच सयभन्दा बढी बोतलहरू त्यतिकै फालिएका छन्। ति सबै बोतलको म्याद गुज्रिसकेको छ। अर्थात्, प्रयोगविहीन भएका छन्। एकातर्फ प्रदेशका अस्पतालहरूमा औषधिको चरम अभाव छ भने अर्कोतर्फ आपूर्ति केन्द्रको गोदाममा करोडौं रुपैयाँका औषधिहरू म्याद गुज्रिएर कामै नलाग्ने गरि फ्याँकिएका छन्। औषधि खरिद गर्दा कमिसनको लोभमा नियर स्पायरी औषधि खरिद गर्ने गरिन्छ। जसले गर्दा अत्याधिक मात्रामा आपूर्ति गरिएका औषधिहरू एक दुई महिना नबित्दै म्याद समाप्त भएर उपयोगविहीन बन्न पुग्छन् र त्यस्तालाई गोदाममा सडाएर फेरि टेन्डर गरिन्छ, स्वास्थ्य मन्त्रालयको आपूर्ति शाखाकै एक कर्मचारीले नाम नखुलाउने सर्तमा भने, कतिपय औषधिको त बारकोड परिवर्तन गरेर त्यसलाई प्रयोगमा ल्याउने काम पनि विगतमा भएको छ। सबैको मिलोमतोमा यी गोरख धन्दाहरू हुने गरेकाले कुरा बाहिर आउँदैन। जनकपुरधाम उपमहानगरपालिकाको मुजेलियामा रहेको आपूर्ति केन्द्रको गोदाम निर्माणाधिन अवस्थामा छ। ढोकाहरू खुला रहेको, चारैतिर सिमेन्ट र निर्माण सामग्रीहरू थुपारिएको गोदाममा स्वास्थ्य जस्तो संवेदनशील विषयका औषधिहरू जभाभावी भण्डारण गरिएका छन्। स्वास्थ्य संवेदनशीलतालाई ख्याल नै नगरी म्याद भएका र म्याद गुज्रिएका औषधिहरू एकै ठाउँमा भण्डारण गरिएका छन्। कतिपय औषधिको बट्टामै ३० डिग्रीभन्दा कम तापक्रममा राख्नु पर्ने भनि उल्लेख गरिएको भेटियो। तर, तराईको बढ्दो गर्मीमा विभिन्न रोगका औषधिहरू जथाभावी थन्क्याइएका छन्। यहाँ त कोरोनाको बेलादेखि कै औषधिहरू थुपारिएका छन्। अब हामी त भवन निर्माणको काम गर्ने मान्छे हो, यो औषधिहरूको बारेमा थाहा भएन, गोदाम निर्माणका काममा खटिएका एक मजदुरले अन्नपूर्णकर्मीसँग भने। आफू अनुकूल कर्मचारी राख्न व्यस्त सरकार एकातर्फ प्रदेशको स्वास्थ्य अवस्था लथालिंग छ, अर्कोतिर प्रदेश सरकार कर्मचारीको सरुवा बढुवामा व्यस्त छ। कर्मचारी अभावमा सुशासन कायम गर्न र विकास निर्माणलाई गति दिन नसकेको गुनासो गर्दै आएको मधेस प्रदेशका स्वास्थ्य मन्त्रीले भने आफू अनुकूलका कर्मचारी राख्न पदीय मर्यादा मिच्ने गरेका छन्। प्रदेश सरकारले औषधि उपलब्ध नगराउँदा आफ्नै बजेटबाट धेरथोर अत्यावश्यक औषधि किनेर काम चलाइरहेका छौं। जति सक्या छौं बिरामीलाई दिन्छौं। नसकेको अवस्थामा सेवाग्राहीसँग माफी माग्छौं। औषधि उपलब्ध गराउन असमर्थ छौं, भन्छौं। डा विकास साह, निमित्त मेडिकल सुपरिटेन्डेन्ट, जलेश्वर प्रादेशिक अस्पताल महोत्तरी प्रदेशमा ११औं तहका कर्मचारी हुँदाहुँदै ९औं तहका कर्मचारीलाई मन्त्रालयको सचिवको जिम्मेवारी दिइएको छ। जसले अन्य कर्मचारीहरूको मनोबल गिराउने काम भएको कर्मचारीहरू नै बताउँछन्। स्वास्थ्य मन्त्रालयमा ९औं तहका राजेश कुमार मिश्रलाई निमित्त सचिवको जिम्मेवारी दिइएको छ। मिश्र स्वास्थ्यमन्त्री शत्रुधनप्रसाद सिंहका नजिक भएकै कारण सचिवको जिम्मेवारी दिइएको कर्मचारीहरू बताउँछन्। जबकी डा प्रमोद यादव, डा सुशील कुशवाहा, श्रवण नायक र सरोज न्यौपाने ११ औं तहका र डा राजिव झा १० आंै तहका कर्मचारी छन। तर, ९ औं तहका मिश्रलाई मन्त्रालयको निमित्त सचिवको जिम्मेबारी दिइएपछि कर्मचारीहरूमा असन्तुष्टि छ। जनमत नेतृत्वको सरकारमा एमालेका तर्फबाट स्वास्थ्यमन्त्री भएका सिंहको व्यबहारले निकै असन्तुष्ट देखिएका सोही पार्टीका प्रदेशसभा सदस्य लखनलाल दास केही दिनअघि सदनमै मन्त्रीमाथि खनिएका थिए। यस प्रदेशमा बिचौलिया उत्पादन गर्ने काम मन्त्रीहरूले नै गरेका छन्। कर्मचारी भर्ना गर्ने एउटा प्रक्रिया हुन्छ। नीति नियम हुन्छ तर, मन्त्रीहरूले त्यसो नगरेर आफ्नै साम्राज्य बनाउने काम गरेका छन्, सदनमा सांसद दासले भनेका थिए, मन्त्रीहरूले मनोमानी गरेका छन्। अवस्था सुधारभन्दा पनि बेथितीको चांग लगाएका छन्। मधेस प्रदेशमा प्रमुख सचिव, सचिवलगायत ३ हजार ५२ जना कर्मचारीको दरबन्दी भए पनि ८ सयभन्दा बढी पद रिक्त छन्। यस्तो समस्या भइरहँदा नातागोता र लेनदेनका आधारमा प्रदेश मातहतकै वरिष्ठलाई पाखा लगाएर कनिष्ठलाई कार्यालय प्रमुखको जिम्मेवारीमा पठाउने मधेसमा पुरानै रोग हो। प्रादेशिक प्रयोगशालामा पनि कर्मचारी विवाद विभिन्न रोगको जाँचका लागि मधेस प्रदेश स्वास्थ्य तथा जनसंख्या मन्त्रालयअन्तर्गत स्थापना गरिएको प्रदेश जनस्वास्थ्य प्रयोगशाला पनि पछिल्लो समय कर्मचारी विवादकै कारण अस्तव्यस्त छ। स्थापनाकालदेखि नै निर्देशकको रूपमा कार्यरत ११औं तहका डा श्रवणकुमार मिश्रलाई हटाएर ९ आँै तहका कुमार मृत्युञ्जय प्रसादलाई पदस्थापन गराउन गत साउन २९ गते मधेस प्रदेशका स्वास्थ्य तथा जनसंख्या मन्त्री शत्रुधन प्रसाद सिंह दलबलसहित प्रादेशिक जनस्वास्थ्य प्रयोगशाला पुगेका थिए। संघका ११औं तहका कर्मचारी डा मिश्र १८ साउन २०७७ मा प्रयोगशालाका निर्देशक थिए। केन्द्रको स्वास्थ्य तथा जनसंख्या मन्त्रालयले २० असारमै उनलाई दरबन्दी रहेको कोशी अस्पताल विराटनगरमा काज फिर्ता जान भनेको थियो। तर, दुईपटक सरुवाकोे प्रयास टार्दै उनले जनकपुर छाडेनन्। यसैबीच प्रदेशमा समायोजन भएर आएका ९ औं तहका कर्मचारी मृत्युञ्जयप्रसाद यादवलाई सरकारले निमित्त निर्देशकको जिम्मेवारी तोक्यो। तर, उनलाई हाजिर हुन दिइएन। जबरजस्ती यादव कार्यालयमा हाजिर हुँदै आए पनि हाल आएर प्रदेश सरकारले मृत्युञ्जय प्रसादको स्थानमा प्रणव यादवलाई खटाएको छ। नियमानुसार प्रयोगशालाका प्रमुख आफु रहेको दाबी गर्दै दुबै जना जनकपुरधामस्थित उच्च अदालतसमेत पुगेका थिए। छुट्टाछुट्टै परेका रिटमाथि अदालतले अल्पकालीन आदेश दिए पनि फैसला भने दिएको छैन। हालका निर्देशक प्रणव यादवको दरबन्दीनै प्रदेशमा नरहे पनि उनलाई मनोमानी रूपमा नियुक्त गरिएको आरोप छ। मलाई त मन्त्रिपरिषद्ले जिम्मेवारी दिएको थियो। तर, सर्वोच्चको आदेशपछि मन्त्रालयको दैनिक प्रशासनीक कार्यबाहेक अरू सबै काम ठप्प भएको छ। औषधिका लागि टेन्डर गर्ने समय अहिले नै हो। बजेट चलाउने, योजना र कार्यक्रम कार्यान्वयन गर्ने बेला पनि हो। तर, सबै रोकिएका छन्। राजेश मिश्र, निमित्त सचिव, स्वास्थ्य मन्त्रालय, मधेस प्रदेश स्वास्थ्य सचिवलाई काम नगर्न अन्तरिम आदेश ११औं तहका कर्मचारी हुँदाहुँदै पनि प्रदेश सरकारको मन्त्रिपरिषद्ले ९औं तहका मिश्रलाई निमित्त सचिवको जिम्मेवारी दिएको भन्दै सर्वोच्च अदालतमा मुद्दा पयो। मन्त्रालयका पूर्वनिमित्त सचिव ११औं तहका डा प्रमोद यादवले सर्वोच्चमा मुद्दा हालेका थिए। यही चैत ४ गते सर्वोच्चबाट अन्तरीम आदेश जारी भयो। मिश्रलाई प्रदेश निमित्त सचिवको रूपमा काम नगर्नु, नगराउनु भनि अन्तरिम आदेश जारी भएपछि उनी कामकाजविहीन बनेका छन्। मलाई त मन्त्रिपरिषद्ले जिम्मेवारी दिएको थियो। तर, सर्वोच्चको आदेश आएपछि मन्त्रालयको दैनिक प्रशासनिक कार्यबाहेक अरु सबै काम ठप्प भएको छ, निमित्त सचिव मिश्रले अन्नपूर्णसँग भने, टेन्डर गर्ने बेला अहिले नै हो। बजेट चलाउने, योजना र कार्यक्रम कार्यान्वयन गर्ने तर, सबै रोकिएका छन्। मैले त आफ्नो काम दत्तचित्तले गर्ने सोचेको थिएँ तर, त्यो हुन सकेको छैन।"
दाङमा खम्बामा बाँधेर महिलामाथि निर्घात कुटपिट,"दाङ : दाङमा एक महिलालाई बिजुलीको खम्बामा बाँधेर निर्घात कुटपिट गरिएको छ । कुटपिट गरेको भिडियो सामाजिक सञ्जालमा सार्वजनिक भएपछि यो घटना बाहिर आएको हो । दाङको घोराही उपमहानगरपालिका१० की २६ वर्षीया शिला चौधरीमाथि घोराही उपमहानगरपालिका११ मा निर्घात कुटपिट गरिएको छ। श्रमिकको रूपमा काम गर्दै आएकी शिला नामकी महिलालाई बिजुलीको खम्बामा बाँधेर स्थानीयले निर्घात कुटपिट गरेको सर्वजनिक भएपछि केही घटना लुकाउने प्रयासमा समेत लागेका स्थानीयले जनाएका छन्। शिलामाथि घोराही११ चागुका गोपाल चौधरीकी श्रीमती र स्थानीय केही अन्य महिलाले बाँधेर निर्घात कुटपिट गरेको भिडिओ सार्वजनिक भएको छ। शिलाले जीवनयापनका लागि सोही वडाको तरकारी फार्ममा काम गर्दै आएकी थिइन्। तरकारी फार्मका केही सामान हराएको आरोपमा शिलामाथि कुटपिट भएको महिला अधिकारकर्मी खुमा खड्काले बताइन्। 'यो घटना गाउँमै मिलाइएको रहेछ', अधिकारकर्मी खड्काले भनिन्, 'पीडितकी आमाले सामाजिक सञ्जालमा भिडिओ देखेपछि बिहीबार मुद्दा प्रहरीमा पुगेको हो।' स्थानीयका अनुसार राजनीतिक दलका स्थानीय नेताहरूले ७० हजार रूपैयाँ दिएर कुटपिटको मुद्दा गाउँमै मिलाएका थिए। इलाका प्रहरी कार्यालय नारायणपुरमा यो विवाद आउनुअघि स्थानीय 'भद्रभलादमी' को रोहवरमा पैसा दिएर मिलाउन खोजिएको थियो । भिडिओ सामाजिक सञ्जालमा फैलिएपछि पीडितकी आमाले छोरीमाथि भएको अत्याचारबारे आवाज उठाइन्। उनकै पहलमा घटना मिलाउन दिइएको रूपैयाँ फिर्ता गरिएको हो। बिहीबार मात्रै पीडित जिल्ला प्रहरी कार्यालय घोराहीमा पुगेर आरोपितविरूद्ध अमान्य व्यवहार शीर्षकमा मुद्दा दायर गरेको निमित्त प्रहरी प्रमुख डिएसपी चक्रबहादुर शाहले जानकारी दिए । 'हामीलाई त पहिला गाउँघरको सामान्य कुटाकुट घटना मात्रै हो भनिएको थियो', उनले भने, 'पीडित आएर उजुरी दिएपछि कुटपिट घटनामा संलग्न तीन जनालाई नियन्त्रणमा लिएर अनुसन्धान गरिरहेका छौँ ।' पीडितले निवेदन दिएपछि आफूले त्यसैको आधारमा आरोपितलाई पक्राउ गरेको हुँदा मुद्दा आधिकारिक रूपमा दर्ता भइसकेको डिएसपी शाहले बताए। घटनाबारे थप अनुसन्धान हुन बाँकी रहेको उनले बताए। 'स्थानीय केही भद्रभलादमीका नाममा यति गम्भीर घटनामा पैसा दिएर कागज गराई मिलापत्र गराइएको देखियो', अधिकारकर्मी खड्काले भनिन्, 'एक अबला नारीलाई रातिको समयमा बोलाएर पोलमा बाँधेर त्यसरी पशुवत व्यवहार गर्न पाइँदैन। दोषीले सजाय पाउनुपर्छ ।' शिलामाथि कुटपिट भएको भिडिओ कुट्नेहरू आफैंले सामाजिक सञ्जालमा राखेका थिए। घाँटी, टाउको र शरीरको भित्री भागमा दुखाइ चोट रहेको पीडितले जनाएकी छ्न ।"
समाजवादी मोर्चाको भृकुटीमण्डप र राजावादीको तीनकुनेमा प्रदर्शन,"काठमाडौं : समाजवादी मोर्चाले शुक्रबार भृकुटीमण्डप र राजावादीहरूले तीनकुनेमा प्रदर्शन गर्ने तयारी गरेका छन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले शुक्रबार आन्दोलन गर्दै छ। त्यसको नेतृत्व राप्रपाकै नेता दुर्गा प्रसाईंले गर्दै छन्। राजसंस्था पुनर्स्थापनाका लागि संयुक्त जनआन्दोलन समितिको कमाण्डरको जिम्मेवारी प्रसाईंलाई दिएको हो। जनआन्दोलन समितिले बिहीबार पत्रकार सम्मेलन गर्दै संवैधानिक राजसंस्थाको पुनस्र्थापना र सँगसँगै सनातन हिन्दू अधिराज्यको पुनस्र्थापना, संघीयता खारेजी र भ्रष्टाचार नियन्त्रण र सुशासनका लागि निरन्तर आन्दोलन गर्ने जनाएको हो। चैत १५ गते काठमाडौंमा प्रदर्शन गरेपछि चैत्र १७ गतदेखि आन्दोलनका थप कार्यक्रमलाई अघि बढाइने संयुक्त जनआन्दोलन समितिका संयोजक नवराज सुवेदीले जानकारी दिए। उनले २०४७ को संविधानलाई आधार मानेर ७२ को संविधानका सकारात्मक प्रावधानलाई समेट्दै प्रमुख राजनीतिक पक्षहरूबीच सहमतिको बाटो बनोस भन्ने चाहना रहेको बताए। यसबाट संविधान र व्यवस्था दुवैमा संरचनागत पुनरावलोकन गर्न सकिने उनको भनाइ छ। संयोजक सुवेदीले हिजो गणतन्त्र खोजेका जनताले अहिले पुन राजसंस्था खोजेको उल्लेख गर्दै राजनीतिभन्दा माथिको अभिभावकीय भूमिकामा संवैधानिक राजसंस्था आवश्यक रहेको धारणा बताए। यसअछि चैत ४ गते राष्ट्रिय पञ्चायतका पूर्व अध्यक्ष राप्रपाका नेता नवराज सुवेदीको नेतृत्वमा राजसंस्था पुनस्र्थापनाका लागि संयुक्त जनआन्दोलन समिति गठन गरेको थियो। यद्यपि उक्त समितिको विरोध भने राप्रपाकै अध्यक्ष राजेन्द्र प्रसाद लिंङदेनले गरेका थिए। यद्यपि बिहीबार दुर्गा प्रसाईंको नेतृत्व सिँगो राप्रपाले सुवेदीको नेतृत्व स्विकारेको छ। राप्रपाका प्रवक्ता मोहनकुमार श्रेष्ठले आन्दोलनमा सक्रिय सहभागिताका लागि कार्यकर्ता पंक्तिलाई आह्वान गरिसकेका छन्। श्रेष्ठले राप्रपा समान विचार र उद्देश्य भएका सबैसँग सहकार्य, कार्यगत एकता र मोर्चा बनाएर आन्दोलनको मोर्चामा उभिन प्रतिबद्ध रहेको बताए। शुक्रबारको सभा भने तिनकुनेमा गर्न प्रशासनले अनुमति दिएको छ। राप्रपाले राजसंस्था र हिन्दू राष्ट्र स्थापनाका लागि चैत्र २६ गते उपत्यकामा सभा गर्ने र वैशाख ७ गतेबाट काठमाडौंं केन्द्रित आन्दोलन गर्ने घोषणा गरिसकेको छ। राजावादीलाई टक्कर दिन समाजवादी मोर्चाको जनप्रदर्शन समाजवादी मोर्चाले चैत १५ मा गर्न लागेको जनप्रदर्शनलाई कमजोर बनाउने काम नगर्न चेतावनी दिएको छ। नेकपा एकीकृत समाजवादीको कार्यालय आलोकनगरमा बिहीबार बसेको मोर्चाको बैठकले गणतन्त्र पक्षधरको जनप्रदर्शनलाई कमजोर बनाउन अवरोध गर्ने सोच देखिएको भन्दै जनप्रदर्शनलाई कमजोर बनाउने काम नगर्न चेतावनी दिएको हो। बैठकपछि नेकपाका प्रवक्ता खड्गबहादुर विश्वकर्माले मोर्चाको जनप्रदर्शनलाई अवरोध गर्ने मुर्खतापूर्ण काम नगर्न बताए। उनले अग्रगमनका विरुद्ध हुने अन्य प्रदर्शन सह्य नहुने भन्दै राष्ट्रिय स्वाधीनताको पक्षमा जनप्रदर्शन गरिएकोले सहभागी हुन सबैलाई अपील गरिएको बताए। हजारौंको संख्यामा जनप्रदर्शनमा सहभागिता हुने र कोटेश्वर, कुपण्डोल, कालिमाटीलगायतका स्थानबाट जुलुशसहित भृकुटिमण्डप पुगेर सभामा परिणत हुने उनले बताए।"
"अतिरिक्त सचिव पद बिउत्याँइयो, कर्मचारीका ट्रेड युनियन यथावत्","काठमाडौं : संघीय निजामती सेवामा विशिष्ट श्रेणीको एक तह थप हुने भएको छ। हाल विशिष्ट श्रेणीमा सचिव र मुख्यसचिव पद छन्। अब अतिरिक्त सचिव थप गर्न लागिएको हो। निजामती सेवासम्बन्धी विधेयकमा सहमति जुटाउन गठित उपसमितिले राज्य व्यवस्था समितिलाई बिहीबार प्रतिवेदन बुझाएको छ। जसमा अतिरिक्त सचिव राख्ने व्यवस्था बिउँत्याउने सहमति जुटाइएको छ। यद्यपि, समितिले त्यसबारे निर्णय गर्न बाँकी नै छ। कांग्रेस सांसद दिलेन्द्रप्रसाद बडू नेतृत्वमा गत ९ फागुनमा उपसमिति बनेको थियो। ११ सदस्यीय उपसमितिमा अशोककुमार राई, ईश्वरीदेवी न्यौपाने, चन्दा कार्की भण्डारी, प्रकाश अधिकारी, बुद्धिमान तामाङ, रघुजी पन्त, राजेन्द्रप्रसाद पाण्डे, लीलानाथ श्रेष्ठ, सर्वेन्द्रनाथ शुक्ला र हितराज पाण्डे थिए। उपसमिति संयोजक बडूले समिति सभापति रामहरि खडिवडालाई प्रतिवेदन बुझाएका हुन्। खतिवडाले उक्त प्रतिवेदन समितिमा राखेर थप छलफल गर्ने बताए। थप्नुपर्ने केही भए, समितिले थप्छ, आएका कुरा राम्रै छन्, भन्ने अनुभूति गरेको छु, सभापति खतिवडाले भने। अतिरिक्त सचिव किन ? उपसमितिले अतिरिक्त सचिवको पुरानो व्यवस्थालाई बिउँत्याएको हो। सचिवभन्दा एक तह तल रहने गरी अतिरिक्त सचिवको व्यवस्थामा सहमति जुटाइएको छ। अतिरिक्त सचिवको व्यवस्था यसअघि दुईपटक प्रयोग भइसकेको छ । पञ्चायत र बहुदल आएपछि पनि अतिरिक्त सचिवको व्यवस्था थियो। ०४२ सालमा तत्कालीन सामान्य प्रशासन मन्त्रालयका सचिव मंगलकृष्ण श्रेष्ठले सहसचिवपछि अतिरिक्त सचिवको व्यवस्था गरेका थिए। ०४९ कात्तिक २१ मा निजामती सेवा ऐन ल्याउँदा यी पद हटाइए। पछि केही समय पुनः अतिरिक्त सचिवको व्यवस्था गरिएको थियो। २०५९ सालबाट भने अतिरिक्त सचिवको व्यवस्था पूर्णरूपमा नै हटाइएको हो। प्रधानमन्त्री तथा मन्त्रिपरिषद्को कार्यालय, नेपाल ट्रस्टको कार्यालय, राष्ट्रिय सर्तकता केन्द्र, जलशक्ति आयोग लगायतमा अब अतिरिक्त सचिव रहनेछन्। हाल त्यहाँ सचिवको व्यवस्था छ। अब निजामतीमा १५ तह हुनेछ। १५ औं तहमा मुख्यसचिव हुनेछन्। १४ औं तहमा सचिव र १३ औं तहमा अतिरिक्त सचिव र १२ औं तहमा सहसचिव हुनेछन्। मुख्यसचिव सचिवको घट्यो सेवा अवधि मुख्यसचिव र सचिवको सेवा अबधि घटाइएको छ। हाल ३ वर्ष रहेको मुख्य र सर्वोच्चका रजिष्टारको सेवाअवधि २ वर्ष बनाइएको छ। पाँच वर्ष रहेको सचिवको अबधि १ वर्ष घटाएर ४ वर्ष राख्ने सहमति उपसमितिले गरेको छ। ट्रेड युनियन यथावत् कर्मचारी ट्रेड युनियन यथावत् राख्ने व्यवस्था गरिएको छ। कर्मचारीका दलगत ट्रेड युनियन राख्नेनराख्ने भन्नेमा लामै छलफल चलेको थियो। संविधानले दिएको अधिकारलाई प्रयोग गर्ने गरी ट्रेड युनियनलाई व्यवस्थित गरिएको सभापति खतिवडाले बताए। सभापति खतिवडाका अनुसार कार्यालय प्रमुख ८औं तहको भएमा भने उनीहरू ट्रेड युनियन अधिकार प्रयोग गर्न नपाउने व्यवस्था गरिएको छ। ट्रेड युनियनको विषयमा राष्ट्रिय स्वतन्त्र पार्टी (रास्वपा)ले फरक मत राखेको छ। कुलिङ पिरियडः एनजीओ आईएनजीओमा २ वर्ष, अन्यमा १ वर्ष कर्मचारीले जागिर छोड्नेबित्तिकै संवैधानिक निकाय र राजदूतलगायतमा नियुक्त नपाउने व्यवस्था गरिँदै छ। उपसमितिको प्रतिवेदनमा कुलिङ पिरियडको व्यवस्था गरिएको छ। जागिरमा हुँदै र जागिर सकिए लगत्तै दातृ निकाय तथा एनजीओआईएनजीओमा जागिर खान जाने विकृति अन्त्य गर्न कुलिङ पिरियड लागू गरिएको समिति सभापति खतिवडाले जानकारी दिए। अब एनजीओआईएनजीओमा जानका लागि २ वर्षको कुलिङ परियड तोकिएको छ। अन्यमा १ वर्षपछि मात्रै नियुक्ति लिन पाउने व्यवस्था प्रतिवेदनमा छ। उपसमितिका सदस्य राजेन्द्रप्रसाद पाण्डेले कुलिङ परियड २ वर्ष राख्नुपर्ने प्रस्ताव राखेको बताए। एउटा मन्त्रालयमा एउटै मात्रै सचिव हरेक मन्त्रालयमा एउटा मात्रै सचिव हुनेछन्। हाल ६ वटा मन्त्रालयमा २ वटा सचिवको व्यवस्था छ। सभापति खतिवडा अब एउटा मन्त्रालयमा दुई सचिव नहुने बताउँछन्। हाल अर्थ, उद्योग वाणिज्य तथा आपूर्ति मन्त्रालयमा २२ जना सचिव छन्। त्यस्तै ऊर्जा, जलस्रोत तथा सिँचाइ, कृषि तथा पशुपन्छी, शिक्षा तथा विज्ञान प्रविधिका साथै स्वास्थ्य तथा जनसंख्या मन्त्रालयमा पनि २२ जना सचिव छन्। सहसचिवमा खुला प्रतिस्पर्धाको ढोका बन्द सहसचिवमा खुला प्रतिस्पर्धा नहुने भएको छ। उपसमितिको प्रतिवेदनअनुसार उपसचिवसम्म मात्रै खुला प्रतिस्पर्धा हुनेछ। हाल सहसचिवमा १० प्रतिशत खुला प्रतिस्पर्धाबाट पदपूर्ति हुने व्यवस्था थियो। अब बाहिरबाट सोझै सहसचिव हुन नपाउने भएको छ। यो १० प्रतिशत बढुवातर्फ र अन्तरतह प्रतिस्पर्धातर्फ बाँडफाँट गरिदिएको छ। अब सहसचिवमा अन्तरतह प्रतिस्पर्धाबाट १५ प्रतिशत र बढुवाद्वारा ८५ प्रतिशत पदपूर्ति हुनेछ। १० वर्षसम्म प्रदेश सचिव केन्द्रकै १० वर्षसम्म प्रदेशमा केन्द्रबाटै सचिव पठाउने व्यवस्था गर्न लागिएको छ। १० वर्षपछि प्रदेश सरकारको सचिव पद प्रदेश निजामती सेवाकै हुने छ। प्रदेशको प्रमुख सचिव पद भने संघीय निजामती सेवाको हुनेछ प्रमुख प्रशासकीय अधिकृत प्रदेश मुख्यमन्त्री कार्यालय संघीय कर्मचारीलाई प्रदेश मुख्यमन्त्रीको कार्यालयमा पठाउने र ती कर्मचारीलाई मुख्यमन्त्री कार्यालयमार्फत स्थानीय तहमा खटाउने व्यवस्था गरिएको छ। स्थानीय तहको प्रमुख प्रशासकीय अधिकृत प्रदेश निजामती सेवाको हुनेछ। भेटनेरी अध्ययन गरेको हकमा सातौ वा आठौं कुन तहबाट लिने भन्ने विषयमा सहमति हुन सकेको छैन। समिति सदस्य पाण्डे सातौं वा आठौं कुन तहबाट प्रवेश गराउने भन्ने विषयमा निक्र्यौल हुन बाँकी रहेको बताए। अवकाशको उमेर हद ६० वर्ष कर्मचारीको अवकाशको उमेरहद ६० वर्ष हुने भएको छ। हाल कर्मचारीको अवकासको उमेर हद ५८ वर्ष छ। ऐन लागू भएपछि क्रमश प्रत्येक वर्ष ५८ वर्ष, ५९ वर्ष हुदै ६० वर्ष वर्ष कायम हुनेछ। सेवा प्रवेशका लागि अधिकतम उमेर पुरुषको हकमा ३५ र महिलाको हकमा ३९ वर्ष कायम हुने भएको छ। बढीमा दुई पटक मात्रै आरक्षण समावेशीतर्फ प्रतिस्पर्धाको अवसर राजपत्रांकित (अधिकृतस्तर)मा एक पटक र राजपत्रअनांकित पदमा १ गरी गरी बढिमा दुई आरक्षणको व्यवस्था गरिएको छ । महिलाभित्र पनि समावेशी कलस्टरअनुसार सेवा प्रवेशको अवसर खुला गरेको छ। खुलामा ५१ र समावेशी (आरक्षण)तर्फ ४९ प्रतिशत कायम हुनेछ। हाल खुलामा ५५ र समावेशी (आरक्ष) मा ४५ प्रतिशतको व्यवस्था थियो। समावेशीतर्फको ५० प्रतिशत महिलाको कोटा हुनेछ। बक्समा किन अतिरिक्त सचिव ? कार्य बोझ अत्यधिक रहेका केही विभागका महानिर्देशकहरू सहसचिव हुने र उक्त सहसचिवको मातहतमा अन्य सहसचिवहरू उपमहानिर्देशक र कार्यालय प्रमुख हुने व्यवस्था छ। जसले गर्दा सहसचिवले नै सहसचिवलाई काम लगाउन र नियन्त्रण गर्न समस्या छ। भन्सार विभाग र आन्तरिक राजस्व विभागको महानिर्देशकको मातहतमा ६६ जना सहसचिव छन्। सडक विभाग, सहरी विकास तथा भवन विभागमा पनि यही अवस्था छ। एउटै पदको व्यक्तिको मातहतमा रहेर काम गर्न असहजता हुन्छ। कार्य गर्ने व्यक्तिको मनोबलमा ह्रास आई कार्यसम्पादनमा प्रभाव परेको कार्मचारीको भनाइ छ । विभागका महानिर्देशक विशिष्ट श्रेणीको अतिरिक्त सचिव हुँदा यो समस्या समाधान हुने अपेक्षा गर्न सकिन्छ। विभागीय प्रमुख र अन्य पदहरूमा समेत सहसचिव सरहका कर्मचारी छन्। उनीहरूको नेतृत्व गर्ने कर्मचारीले मातहतका कर्मचारीको मूल्यांकन गर्न गहे हुन्छ । पद सोपान तथा चेन अफ कमान्ड पनि प्रभावकारी नहुने भएकाले त्यस्ता विभागको प्रमुखमा विशिष्ट श्रेणीको अतिरिक्त सचिव राख्दा राम्रो हुने भन्दै पद थप गर्न खोजिएको छ। यसले दवाव र प्रभावको आधारमा काठमाडौं उपत्यकाका प्रमुख जिल्ला अधिकारीहरू समेत कनिष्ट व्यक्तिहरू नियुक्त हुने प्रवृत्तिको अन्त हुनेछ। नेपालले विदेशी मुलुकहरूसँग गर्ने द्विपक्षीय वार्ता र सम्बन्ध सुधारका लागि विशिष्ट श्रेणीका अतिरिक्त सचिवको आवश्यकता रहेको प्रतिवेदनमा भनिएको छ। छिमेकी देश भारत, पाकिस्तान र बंगलादेशमा यस तहका पदाधिकारीहरूले द्विपक्षीय वार्ताहरूमा नेतृत्वदायी भूमिका निर्वाह गर्दै आएका छन्। तर, नेपालको तर्फबाट वार्ता टोलीको नेतृत्व गर्ने तह स्पष्ट नहुँदा द्विपक्षीय सम्बन्धमा चुनौती आएको छ। यसका लागि विशिष्ट श्रेणीका अतिरिक्त सचिवहरूको व्यवस्था गरी नेपालको अन्तर्राष्ट्रिय सम्बन्धलाई सुदृढ बनाइनुपर्ने सुझाव दिइएको छ। कतिपय विभागहरूमा कार्य बोझ अत्यधिक भएका कारण सहसचिव स्तरका विभागीय प्रमुखले नेतृत्व गर्दा समस्या उत्पन्न भएको छ। सहसचिवकै मातहतमा अन्य सहसचिवहरू कार्यरत हुँदा पदसोपान र चेन अफ कमान्ड कमजोर भएको छ। त्यस्ता विभागहरूको प्रमुखको रूपमा विशिष्ट श्रेणीका अतिरिक्त सचिवको व्यवस्था गर्दा कार्यसम्पादन प्रभावकारी हुने विश्वास गरिएको छ। हालको व्यवस्थाअनुसार सहसचिवबाट सचिवमा बढुवा हुन १० वर्षभन्दा बढी समय लाग्ने गरेकोले, कर्मचारीहरूमा असन्तुष्टि व्याप्त छ। यसलाई सम्बोधन गर्न सहसचिवबाट अतिरिक्त सचिवमा बढुवा गर्ने व्यवस्था लागू गर्दा निजामती कर्मचारीहरूलाई प्रोत्साहन मिल्ने र व्यवस्थापनमा सन्तुलन कायम हुने देखिन्छ। प्रशासनिक सुधारका लागि बहु आयामिक लाभ दिने, यसले संघीयता कार्यान्वयनमा बल पुर्याउने, कर्मचारीहरूको असन्तुष्टि कम गर्ने र प्रदेश तथा संघीय सरकारबीच समन्वय बढाउनेछ।"
"पोसिलो खाना खाऔं, स्वस्थ रहौं","खानेकुरा किन खाने ? कतिपय ठट्यौली जवाफ दिन सक्छन, भोक मेटाउन। वास्तवमा शरीरलाई चुस्त, फुर्तिलो र बलियो बनाइराख्न जहिले पनि स्वस्थ र पौष्टिकयुक्त खाद्य पदार्थहरू खानुपर्छ। मानव शरीरलाई विभिन्न खालका पौष्टिक तत्वको आवश्यकता पर्छ। शरीर स्वस्थ भए मस्तिष्क पनि स्वस्थ हुन्छ। शारीरिक स्वास्थ्य र मानसिक स्वास्थ्य एकै सिक्काका दुई पाटा झैं हुन्। हाम्रो शरीरलाईे विभिन्न पौष्टिक पदार्थहरू जस्तै कार्बोहाइड्रेट, प्रोटिन, चिल्लो पदार्थ, भिटामिन, खनिज, लवण र पानी आवश्यक पर्छ। खाद्यान्नको अभावमा र खाद्यान्न भएर पनि मात्रा मिलाएर खान नजान्दा कुपोषण हुन्छ। घरमा भएका खाद्यान्नलाई सन्तुलित भोजन बनाएर खाने हो भने कुपोषणबाट बच्न सकिन्छ। स्वास्थ्य प्रवद्र्धनका लागि पोषणयुक्त खानालाई सन्तुलित रूपमा मिलाएर खाने बानीको विकास गर्नुपर्छ। हाम्रो घर वरिपरि पाइने पौष्टिकयुक्त सागसब्जी, मकै, गहुँ, कोदो, गेडागुडी, फलफूलजस्ता खाद्य पदार्थहरूलाई सन्तुलित रूपमा मिलाएर खानुपर्छ। बजारमा पाइने चाउचाउ, बिस्कुट, चकलेटजस्ता खाद्य पदार्थहरूमा पौष्टिक तŒव कम पाइन्छ। त्यसैले यी खाद्य पदार्थहरू स्वास्थ्यका लागि धेरै फाइदाजनक हुँदैनन्।"
अब्बल गणतान्त्रिक उपलब्धि,"नेपालमा जनताका प्रतिनिधिमार्फत शासन सञ्चालन गर्ने प्रणालीको विकास हुँदै आएको छ, जसलाई लोकतन्त्र र गणतन्त्रका रूपमा परिभाषित गरिन्छ । जनताबाट छानिएका प्रतिनिधिहरूले देशको नीतिनिर्माण गर्ने व्यवस्था आफैंमा आदर्श प्रणाली हो । पछिल्लो समय कतिपय पक्षबाट गणतन्त्रले अपेक्षित उपलब्धि दिन सकेन भन्ने धारणा अघि सारिएको छ । सत्ता लुछाचुँडीमै राजनीतिक दलहरू लागेको र देश बर्बाद भएको भाष्यलाई जोडतोडले सडकमै पोख्ने प्रपन्च भएका देखिन्छन् । तर, तथ्यले त्यस्तो बोल्दैन । नेपालमा गणतन्त्र स्थापनासँगै गरिबी निवारणमा ऐतिहासिक उपलब्धि हासिल भएको छ । २०५२ सालमा निरपेक्ष गरिबी दर ४२ प्रतिशत थियो, जुन २०८० मा झरेर २० प्रतिशतमा आइपुगेको छ । चरम गरिबी ५५ प्रतिशतबाट घटेर शून्य दशमलव ३७ प्रतिशतमा सीमित भएको छ, जुन दक्षिण एसियाका अन्य मुलुकले हासिल गर्न सकेका छैनन् । खुला अर्थतन्त्रको विकाससँगै औसत आर्थिक वृद्धिदर ४ प्रतिशतभन्दा माथि पुगेको छ । भौतिक पूर्वाधारको विकास तीव्र गतिमा अगाडि बढेको छ सडक सञ्जाल १२ गुणा विस्तार भई अहिले १ लाख १० हजार किलोमिटर पुगेको छ । बिजुली उत्पादन र उपभोगमा सुधार भएको छ । सञ्चार सेवामा उल्लेखनीय विस्तार भएको छ । यी सबै सूचकांकले गणतन्त्रको सफलता प्रमाणित गर्छन् । तर, मुलुकले अझै पनि राजनीतिक स्थायित्वको खोजी गरिरहेको छ । बारम्बार सरकार परिवर्तन, दलहरूबीचको आपसी मतभेद र प्रभावकारी नीतिनिर्माणमा देखिएको सुस्तताले विकास प्रक्रियालाई प्रभावित पारिरहेको छ । यही अस्थिरताका कारण कतिपय नागरिक असन्तुष्ट बनेका छन् । तर, यो असन्तुष्टि राजतन्त्र फर्काउनु पर्ने कारण भने होइन । राजनीतिक स्थायित्वको अभाव लोकतन्त्रकै कमजोरी हो भन्ने निष्कर्ष निकाल्नु गलत हुनेछ । यसको समाधान लोकतान्त्रिक प्रक्रियालाई अझ सुदृढ बनाउनुमा निहित छ, न कि विगततर्फ फर्कनुमा । अबको बाटो भनेको लोकतन्त्रलाई प्रभावकारी बनाउँदै देशलाई आर्थिक समृद्धितर्फ अघि बढाउने हो । पारदर्शिता, जवाफदेहिता र कुशासनको अन्त्य गर्दै विकासलाई तीव्र गति दिनु आवश्यक छ । देशमा लगानीको वातावरण बनाउने दायित्व हो । लगानीकर्ताले सरकारै पिच्छेका नीतिनियमका कारण आजित हुनुपर्ने अवस्थाको अन्त्य गर्नुपर्ने बेला हो । किसानहरूको उत्पादनले उचित मूल्या पाउनुपर्ने, सजिलै कृषि उत्पादन गर्न सकिने वातावरण निर्माणमा कमजोरी भएको छ । यसको सुधारका लागि राजतन्त्र ल्याउनुपर्छ भनेर कुर्लिनु सवर्था मूर्खताबाहेक केही होइन । मुलुकले गणतन्त्रमार्फत समावेशिता, समानता, र समृद्धितर्फको यात्रा तय गरिसकेको छ । यसलाई संस्थागत गर्दै जनअपेक्षाअनुसार कार्यान्वयन गर्न सरकार र राजनीतिक नेतृत्व प्रतिबद्ध हुनुपर्छ । गणतन्त्र उपलब्धिमूलक भइसकेको छ । अब यसलाई दिगो विकास र स्थायित्वतर्फ अघि बढाउनु नै समयको माग हो ।"
विकासोन्मुख देशहरूको खोप सहयोग कटौती गर्दै अमेरिका,वासिङटन : अमेरिकाले विकासशील देशहरूमा खोप पहुँच बढाउने लक्ष्यका साथ स्थापित अन्तर्राष्ट्रिय स्वास्थ्य संगठन गाभी का लागि कोष कटौती गर्ने योजना बनाएको द न्यूयोर्क टाइम्सले जनाएको छ। यो योजनाले संयुक्त राज्य अमेरिकालाई विकासशील विश्व समुदाय समक्ष सहयोग गरी लाखौं मानिसलाई सङ्क्रामक रोगविरुद्धको लडाइँको नेतृत्व गर्न आधा शताब्दी लामो प्रयासबाट पछि हटाउनेछ। अमेरिकी विदेश मन्त्रालयका प्रवक्ताले योजनाको पुष्टि गर्दै एजेन्सी र प्रशासनका प्राथमिकताहरूसँग मेलमिलापका लागि समाप्त गरिएका प्रत्येक पुरस्कारको समीक्षा गरेका थिए। विदेशमन्त्री मार्को रुबियोले पुरस्कार राष्ट्रिय हित वा एजेन्सी नीति निर्धारण गर्दा यो निर्णय गरिएको बताए। सन् २००० मा यसको स्थापना भएदेखि अमेरिकाले ७८ देशहरूमा ११ अर्बभन्दा बढी बच्चाहरूलाई खोप लगाउन मद्दत गरेको छ। यसले भविष्यमा हुने एक करोड ८० लाखभन्दा बढी मृत्युलाई रोकेको छ।
अब्बल गणतान्त्रिक उपलब्धि,"नेपालमा जनताका प्रतिनिधिमार्फत शासन सञ्चालन गर्ने प्रणालीको विकास हुँदै आएको छ, जसलाई लोकतन्त्र र गणतन्त्रका रूपमा परिभाषित गरिन्छ । जनताबाट छानिएका प्रतिनिधिहरूले देशको नीतिनिर्माण गर्ने व्यवस्था आफैंमा आदर्श प्रणाली हो । पछिल्लो समय कतिपय पक्षबाट गणतन्त्रले अपेक्षित उपलब्धि दिन सकेन भन्ने धारणा अघि सारिएको छ । सत्ता लुछाचुँडीमै राजनीतिक दलहरू लागेको र देश बर्बाद भएको भाष्यलाई जोडतोडले सडकमै पोख्ने प्रपन्च भएका देखिन्छन् । तर, तथ्यले त्यस्तो बोल्दैन । नेपालमा गणतन्त्र स्थापनासँगै गरिबी निवारणमा ऐतिहासिक उपलब्धि हासिल भएको छ । २०५२ सालमा निरपेक्ष गरिबी दर ४२ प्रतिशत थियो, जुन २०८० मा झरेर २० प्रतिशतमा आइपुगेको छ । चरम गरिबी ५५ प्रतिशतबाट घटेर शून्य दशमलव ३७ प्रतिशतमा सीमित भएको छ, जुन दक्षिण एसियाका अन्य मुलुकले हासिल गर्न सकेका छैनन् । खुला अर्थतन्त्रको विकाससँगै औसत आर्थिक वृद्धिदर ४ प्रतिशतभन्दा माथि पुगेको छ । भौतिक पूर्वाधारको विकास तीव्र गतिमा अगाडि बढेको छ सडक सञ्जाल १२ गुणा विस्तार भई अहिले १ लाख १० हजार किलोमिटर पुगेको छ । बिजुली उत्पादन र उपभोगमा सुधार भएको छ । सञ्चार सेवामा उल्लेखनीय विस्तार भएको छ । यी सबै सूचकांकले गणतन्त्रको सफलता प्रमाणित गर्छन् । तर, मुलुकले अझै पनि राजनीतिक स्थायित्वको खोजी गरिरहेको छ । बारम्बार सरकार परिवर्तन, दलहरूबीचको आपसी मतभेद र प्रभावकारी नीतिनिर्माणमा देखिएको सुस्तताले विकास प्रक्रियालाई प्रभावित पारिरहेको छ । यही अस्थिरताका कारण कतिपय नागरिक असन्तुष्ट बनेका छन् । तर, यो असन्तुष्टि राजतन्त्र फर्काउनु पर्ने कारण भने होइन । राजनीतिक स्थायित्वको अभाव लोकतन्त्रकै कमजोरी हो भन्ने निष्कर्ष निकाल्नु गलत हुनेछ । यसको समाधान लोकतान्त्रिक प्रक्रियालाई अझ सुदृढ बनाउनुमा निहित छ, न कि विगततर्फ फर्कनुमा । अबको बाटो भनेको लोकतन्त्रलाई प्रभावकारी बनाउँदै देशलाई आर्थिक समृद्धितर्फ अघि बढाउने हो । पारदर्शिता, जवाफदेहिता र कुशासनको अन्त्य गर्दै विकासलाई तीव्र गति दिनु आवश्यक छ । देशमा लगानीको वातावरण बनाउने दायित्व हो । लगानीकर्ताले सरकारै पिच्छेका नीतिनियमका कारण आजित हुनुपर्ने अवस्थाको अन्त्य गर्नुपर्ने बेला हो । किसानहरूको उत्पादनले उचित मूल्या पाउनुपर्ने, सजिलै कृषि उत्पादन गर्न सकिने वातावरण निर्माणमा कमजोरी भएको छ । यसको सुधारका लागि राजतन्त्र ल्याउनुपर्छ भनेर कुर्लिनु सवर्था मूर्खताबाहेक केही होइन । मुलुकले गणतन्त्रमार्फत समावेशिता, समानता, र समृद्धितर्फको यात्रा तय गरिसकेको छ । यसलाई संस्थागत गर्दै जनअपेक्षाअनुसार कार्यान्वयन गर्न सरकार र राजनीतिक नेतृत्व प्रतिबद्ध हुनुपर्छ । गणतन्त्र उपलब्धिमूलक भइसकेको छ । अब यसलाई दिगो विकास र स्थायित्वतर्फ अघि बढाउनु नै समयको माग हो ।"
कति हेरिरहनुहुन्छ स्क्रिन ? आँखा खराब होला नि !,"आजभोलि धेरैले मोबाइल फोन, कम्प्युटर र ट्याब्लेटमा घण्टौं बिताउँछन्। अध्ययन वा कामको लागि होस् वा मनोरञ्जनका लागि होस् दुई आँखा डिजिटल स्क्रिनहरूमा व्यस्त हुन्छन्। धेरैलाई थाहा नहुन पनि सक्छ कि स्क्रिनमा धेरै समय बिताउँदा आँखामा समस्याहरू देखिन सक्छन्। यो अवस्थालाई डिजिटल आँखा तनाव (डिजिटल आई स्ट्रेन ) वा कम्प्युटर भिजन सिन्ड्रोम भनिन्छ। दैनिक जीवनमा स्क्रिनको प्रयोग बढ्दै जाँदा, आँखाको स्वास्थ्य बढ्दो चिन्ताको विषय बन्दै गएको छ। जसलाई दीर्घकालीन क्षति रोक्न सचेतना र समाधानहरू आवश्यक पर्दछ। लगातार दुई घण्टा स्क्रिन प्रयोग गरेपछि लक्षणहरू देखा पर्न सक्छन् र समयसँगै झन् खराब हुन सक्छन्। यसमा निम्न लक्षणहरू देखिन सक्छन्। आँखा सुक्खा हुन्छ जब हामी स्क्रिन हेर्छौं, आँखा कम झिम्क्याउँछौं। आँखा झिम्क्याउनु महŒवपूर्ण छ। किनभने यसले हाम्रो आँखाको सतहमा आँसु फैलाउँछ र ओसिलो राख्छ। कम झिम्क्याउँदा आँखा सुक्खा हुन्छ,। जसले गर्दा चिलाउने, रातो हुने र असहजता महसुस हुन्छ। धमिलो दृष्टि धेरै बेरसम्म स्क्रिनमा हेर्दा फरकफरक दूरीमा रहेका वस्तुहरूमा ध्यान केन्द्रित गर्न गाह्रो हुन सक्छ। यसले अस्थायी रूपमा धमिलो दृष्टि निम्त्याउन सक्छ। र, स्क्रिनबाट टाढा भएपछि पनि चीजहरू अस्पष्ट देखिन्छन्। आँखाको थकान र तनाव उज्यालो स्क्रिन, सानो अक्षर र भिडियोहरूमा ध्यान केन्द्रित गर्दा आँखाको मांसपेशीलाई थकित बनाउँछ। जसले गर्दा भारीपन हुन सक्छ। यसले ध्यान केन्द्रित गर्न गाह्रो बनाउन सक्छ र बारम्बार टाउको दुखाइ निम्त्याउन सक्छ। नजिकैको दृष्टिदोष (मायोपिया)को जोखिम अध्ययनहरूले देखाउँछन् कि अत्यधिक स्क्रिन प्रयोगले टाढाका वस्तुहरू हेर्न कठिनाइ बढ्दै जान्छ। यो विशेषगरी बच्चाहरूको लागि चिन्ताजनक हुन्छ, किनकि उनीहरूको आँखाको विकास भइरहेको हुन्छ। इन्डियन जर्नल अफ ओफ्थाल्मोलोजीमा प्रकाशित रिपोर्टले अत्यधिक स्क्रिन समयलाई बच्चाहरूमा मायोपियाको बढ्दो जोखिमसँग जोडेको छ। आजकल आमाबाबुले बच्चाहरूलाई खाना खुवाउँदा वा शान्त पार्दा आफ्नो फोनमा भिडियो देखाउने प्रवृत्ति छ। जसले गर्दा भविष्यमा बालबालिकाहरू चश्मा प्रयोग गर्ने उच्च जोखिममा पर्छन्। प्रकाश संवेदनशीलता स्क्रिनहरूबाट नीलो प्रकाश निस्किन्छ, जसले आँखामा असुविधा र उज्यालो प्रकाशप्रति संवेदनशीलता बढाउँछ। घाँटी र काँध दुख्ने स्क्रिन प्रयोग गर्दा खराब आसनले आँखा मात्र नभई घाँटी, काँध र ढाड पनि दुख्न सक्छ। कतिपय व्यक्तिलाई कम्प्युटर वा फोनमा लामो समयसम्म हेर्दा शरीरमा कडापन अनुभव हुन सक्छ। निद्रा गडबडी स्क्रिनहरूबाट निस्किने नीलो प्रकाशले शरीरको प्राकृतिक निद्रा चक्रलाई असर गर्ने हुन्छ। कतिपयलाई निदाउन पनि कठिनाइ हुन सक्छ। विशेषगरी साँझ सुत्नुभन्दा अगाडि फोन वा कम्प्युटर प्रयोग गर्नाले मस्तिष्कमा मेलाटोनिन हर्मोनको रिलिज घटाएर निद्रा चक्रमा बाधा पुर्याउन सक्छ। निदाउन गाह्रो बनाउँछ। पर्याप्त निद्राको अभावले आँखाको तनाव बढाउन सक्छ। बिरामीको समस्या हामीकहाँ धेरै बिरामीहरू डिजिटल आँखा तनावका क्लासिक लक्षणहरू लिएर आउँछन्। जसमा आँखा सुक्खा हुने, टाउको अगाडिको भाग दुख्ने, निद्रामा गडबडी हुने, धमिलो दृष्टि हुने लगायतका हुन्छन्। सोधखोज गर्दा धेरै समय विशेषगरी फेसबुक, इन्स्टाग्राम र टिकटकजस्ता सामाजिक सञ्जालहरूमा बिताएको सुनाउँछन्। निरन्तर स्क्रोल गर्ने बानीले सामाजिक सञ्जालहरू हेर्ने लत लगाई आँखालाई अत्यधिक क्षति पुर्याउँदैछ। यस्ता लक्षणहरू देखिने मुख्य उमेरसमूह १६२५ वर्ष हो। जसमा मुख्यतया विद्यार्थी र युवाहरू पर्छन्। सामाजिक सञ्जालले दैनिक जीवनमा प्रभुत्व जमाउँदै जाँदा दीर्घकालीन दृष्टि समस्याहरू रोक्न स्क्रिन समय सन्तुलन गरी आँखाको स्वास्थ्यलाई प्राथमिकता दिन आवश्यक छ। विश्वभरका अनुसन्धानकर्ताहरूले लामो समयसम्म स्क्रिन एक्सपोजरको दीर्घकालीन प्रभावहरूको अनुसन्धान गरिरहेका छन्। मायोपियाको जोखिमलाई उल्लेखनीय रूपमा बढाउँछ। ओफ्थाल्मोलोजी नामक अन्तर्राष्ट्रिय जर्नलमा प्रकाशित एक अध्ययनले पत्ता लगायो कि हप्तामा सात घण्टाभन्दा बढी स्क्रिनमा बिताउने बालबालिकाहरूमा मायोपिया हुने सम्भावना बढी हुन्छ। सुक्खा आँखा सिन्ड्रोम आँखाको थकान, धमिलो दृष्टि, टाउको दुख्ने र सुक्खा आँखाजस्ता लक्षणहरू समयसँगै बिग्रन्छन्। जसले गर्दा दीर्घकालीन सुक्खा आँखा सिन्ड्रोम निम्त्याउन सक्छ। अवरुद्ध निद्रा चक्र र अनिद्रा स्क्रिनले नीलो प्रकाश उत्सर्जन गर्छ। जसले निद्रालाई नियमन गर्ने हर्मोन मेलाटोनिन उत्पादनमा बाधा पुर्याउँछ। स्लिप मेडिसिन जर्नलमा प्रकाशित भएको अध्ययनले देखाएको छ कि राति अबेरसम्म स्क्रिन हेरेर बस्दा निद्रा लाग्न ढिलाइ हुन सक्छ। र निद्राको गुणस्तर घट्न सक्छ। जसले गर्दा दीर्घकालीन अनिद्राको जोखिम बढ्छ। आँखाको पर्दा क्षतिको बढ्दो जोखिम स्क्रिनबाट निस्किने नस्लो प्रकाशको लामो समयसम्म सम्पर्क हुनाले आँखाको पर्दा (रेटिना)मा मा क्षति देखिन सक्छ। इन्भेस्टिगेटिभ ओफ्थाल्मोलोजी र भिजुअल साइन्समा प्रकाशित अनुसन्धानसहित केही अध्ययनहरूले लामो समयसम्म नीलो प्रकाशको सम्पर्कले रेटिनाको कोषहरूमा स्थायी रूपमा क्षति पुग्न सक्ने औल्याएका छन्। २०२०२० नियमको पालना सबैभन्दा धेरै सिफारिस गरिएका उपायहरूमध्ये एक २०२०२० नियम हो। थाइल्यान्डको चोनबुरी प्रान्तको अनुसन्धानले २०२०२० नियम लागू गरेपछि तीन हप्ताको अवधिमा डिजिटल आँखाको तनावमा उल्लेखनीय कमी आएको देखाएको छ। प्रत्येक २० मिनेटमा २० सेकेन्डको लागि २० फिट टाढाको कुनै चीज हेर्न वि श्राम लिने सहभागीहरूले आँखाको थकान, धमिलो दृष्टि र टाउको दुखाइजस्ता लक्षणहरूबाट राहत अनुभव गरेको बताएका छन्। त्यसैले २०२०२० नियम पालना गरौं। प्रत्येक २० मिनेटमा, २० सेकेन्डको लागि २० फिट टाढा हेरौं। बेलाबेलामा आँखा झिम्क्याउ आँखा सुक्खा हुनबाट जोगाउन बेलाबेलामा आँखा झिम्क्याउनु आवश्यक छ। आँखा विज्ञान र थेरापी मा प्रकाशित भएको अध्ययनअनुसार, स्क्रिनमा हेर्दा धेरै कम आँखा झिम्क्याँछन् । सामान्यतया प्रतिमिनेट १८२० झिम्काइबाट घटेर केवल ३७ झिम्काइ । यसले आँखा सुक्खा हुने, जलन हुने र रातो हुने गर्छ। यसको समाधानको लागि सचेत भएर बेलाबेलामा आँखा झिम्क्याउनु पर्छ। विज्ञसँग परामर्श गरी आवश्यक परेमा लुब्रिकेटिङ आई ड्रपहरू प्रयोग गर्न सकिन्छ। स्क्रिनको चमक कम गरौं उच्च स्क्रिनको चमकले आँखा दुख्ने समस्या निम्त्याउँछ। तनाव कम गर्न वरपरको प्रकाशसँग मिल्ने गरी स्क्रिनको चमक समायोजन गर्नु आवश्यक छ। एन्टिग्लेयर स्क्रिनहरू प्रयोग गर्न सकिन्छ। कम प्रकाश भएको वा रातिको समयमा उपकरणहरू प्रयोग गर्दा नाइट मोड अन गर्न सकिन्छ। स्क्रिनको उचित दूरी कायम राखौं अमेरिकन एकेडेमी अफ ओफ्थाल्मोलोजीका विज्ञहरूले आफ्नो कम्प्युटर स्क्रिनलाई आँखा र मोबाइल स्क्रिनबाट सकेसम्म कम्तीमा एक हातको लम्बाइ (लगभग २५ इन्च) टाढा राख्न सिफारिस गर्छन्। घाँटीको तनाव कम गर्न स्क्रिन आँखाको लेवलभन्दा अलि तल हुनुपर्छ। विशेषगरी रातमा नीलो प्रकाशको एक्सपोजर सीमित गर्नु उपयुक्त हुन्छ। नीलो प्रकाश फिल्टर गर्ने चश्मा वा स्क्रिन फिल्टर प्रयोग गर्न सकिन्छ। उपकरणहरूमा नाइट सिफ्ट वा ब्लु लाइट फिल्टर मोड अन गरौं।मस्त निद्राको लागि सुत्नुभन्दा कम्तीमा एक घण्टाअगाडि स्क्रिन हेर्नु हुँदैन। उचित स्क्रिन दूरी र आसन कायम राखौं । स्क्रिनलाई हातको दूरीमा राखौं। सही आसनमा बसौं। कृत्रिम आँसु प्रयोग गरौं आँखाको हाइड्रेसनको लागि कृत्रिम आँसु प्रयोग गर्नु उपयुक्त हुन्छ। आँखा लगातार सुक्खा हुनेहरूका लागि नेत्र रोग विशेषज्ञहरूले कृत्रिम आँसु वा लुब्रिकेटिङ आँखा ड्रपहरू सिफारिस गरेको पाइन्छ । यसले लामो समयसम्म स्क्रिन प्रयोग गर्दा हुने सुक्खापन र जलनलाई कम गर्न सक्छ। नियमित आँखा जँचाउ जर्नल अफ ओफ्थाल्मोलोजीमा प्रकाशित एक समीक्षाले लामो समयसम्म स्क्रिनमा बिताउने मानिसहरूका लागि नियमित आँखा परीक्षणको महŒवलाई जोड दिन्छ। आँखा जाँच गर्दा डिजिटल आँखा तनाव, मायोपिया र अन्य दृष्टि समस्याहरूको प्रारम्भिक संकेतहरू पत्ता लगाउन सकिन्छ। बेलैमा जँचाएर आँखामा हुन सक्ने दीर्घकालीन क्षतिलाई रोक्न सकिन्छ। ६ महिनामा एक पटक नेत्र रोग विशेषज्ञसँग आँखा जँचाई परामर्श लिनु उपयुक्त हुन्छ। डा अडिगा, वरिष्ठ, आँखा रोग विशेषज्ञ एवं अकुलोप्लास्टिक सर्जन प्रस्तुति : दिनेश गौतम"
"पोसिलो खाना खाऔं, स्वस्थ रहौं","खानेकुरा किन खाने ? कतिपय ठट्यौली जवाफ दिन सक्छन, भोक मेटाउन। वास्तवमा शरीरलाई चुस्त, फुर्तिलो र बलियो बनाइराख्न जहिले पनि स्वस्थ र पौष्टिकयुक्त खाद्य पदार्थहरू खानुपर्छ। मानव शरीरलाई विभिन्न खालका पौष्टिक तत्वको आवश्यकता पर्छ। शरीर स्वस्थ भए मस्तिष्क पनि स्वस्थ हुन्छ। शारीरिक स्वास्थ्य र मानसिक स्वास्थ्य एकै सिक्काका दुई पाटा झैं हुन्। हाम्रो शरीरलाईे विभिन्न पौष्टिक पदार्थहरू जस्तै कार्बोहाइड्रेट, प्रोटिन, चिल्लो पदार्थ, भिटामिन, खनिज, लवण र पानी आवश्यक पर्छ। खाद्यान्नको अभावमा र खाद्यान्न भएर पनि मात्रा मिलाएर खान नजान्दा कुपोषण हुन्छ। घरमा भएका खाद्यान्नलाई सन्तुलित भोजन बनाएर खाने हो भने कुपोषणबाट बच्न सकिन्छ। स्वास्थ्य प्रवद्र्धनका लागि पोषणयुक्त खानालाई सन्तुलित रूपमा मिलाएर खाने बानीको विकास गर्नुपर्छ। हाम्रो घर वरिपरि पाइने पौष्टिकयुक्त सागसब्जी, मकै, गहुँ, कोदो, गेडागुडी, फलफूलजस्ता खाद्य पदार्थहरूलाई सन्तुलित रूपमा मिलाएर खानुपर्छ। बजारमा पाइने चाउचाउ, बिस्कुट, चकलेटजस्ता खाद्य पदार्थहरूमा पौष्टिक तŒव कम पाइन्छ। त्यसैले यी खाद्य पदार्थहरू स्वास्थ्यका लागि धेरै फाइदाजनक हुँदैनन्।"
"सरकारी अस्पतालमा औषधिको चरम अभाव, प्रदेश सरकार गर्दैन टेन्डर आह्वान","जनकपुरधाम : मधेस प्रदेशको स्वास्थ्य तथा जनसंख्या मन्त्रालयले स्वास्थ्य संस्थाहरूलाई औषधि उपलब्ध नगराउँदा सरकारी अस्पतालमा औषधिको चरम अभाव छ। हाम्रो अस्पतालमा औषधि नै छैन। प्रदेश सरकारले औषधि उपलब्ध नगराउँदा हामी आफ्नै बजेटबाट भए पनि धेरथोर अत्यावश्यक औषधिहरू किनेर काम चलाइ रहेका छौं, जलेश्वर प्रादेशिक अस्पताल महोत्तरीका निमित्त मेडिकल सुपरिटेन्डेन्ट डा विकास साहले भने, हामीले जति सक्या छौं बिरामीलाई दिन्छौं। नसकेको अवस्थामा सेवाग्राहीसँग माफी मागेर औषधि उपलब्ध गराउन असमर्थ छौं, भन्छौं। उनका अनुसार नत प्रदेश सरकारले औषधि उपलब्ध गराएको छ। नत संघीय सरकारबाट स्वास्थ्य बिमाको रकम नै प्राप्त भएको छ। अस्पतालमा स्वास्थ्य बिमाको करिब ७० लाख रुपैयाँ बक्यौता भए पनि गत महिना करिब आठ लाख रुपैयाँ मात्र निकासा भएको थियो। कसरी अस्पताल सञ्चालन गर्ने हो ? उनको प्रश्न छ। बिरामीलाई जेनतेन सेवा दिइरहेको बताउँदै जलेश्वर अस्पताल व्यवस्थापन समितिकी अध्यक्ष मिनु झा भन्छिन्, बिरामीको सेवा शुल्कबाट आउने धेरथोर रकमबाट विकास समितिले औषधि खरिद गरेर सेवा सञ्चालन गरिरहेको छ। प्रदेश सरकारको आपूर्ति केन्द्रमा पटकपटक माग फारम भरेर पठायौं। तर, त्यहाँ औषधि नै छैन। टेन्डर नै भएको छैन भनेर कर्मचारीलाई रित्तो हात फर्काउने गरिएको छ। यसैकारण निकै समस्यामा परेका छौं। जलेश्वर अस्पताल जस्तै प्रादेशिक अस्पताल गौर, रौतहटमा पनि औषधिको चरम अभाव छ। पछिल्लो समय औषधि नै उपलब्ध गराइएको छैन, गौर अस्पतालका मेडिकल सुपरिटेन्डेन्ट डामुरारी ठाकुर भन्छन्, बिरामीको चाप निकै बढी छ। अस्पतालसँग भएको बजेटबाट धेरथोर औषधि खरिद गरेका थियौं।, त्यो पनि सकिँदै छ। यदि चाँडै औषधिको उपलब्धता भएन भने सेवाहरू सञ्चालन गर्न निकै गाह्रो हुन्छ। अर्कोतर्फ उक्त अस्पतालमा स्वास्थ्य बिमाबाट लाभ लिनेको संख्या धेरै छ। तर, केन्द्र सरकारले बिमाको रकम नपठाउँदा अस्पताल थप समस्या छ। हामीले बिमा कार्यक्रम सञ्चालन गरिराखे पनि त्यसको बक्यौता करिब एक करोडभन्दा बढी पुगेको छ, उनले भने, त्यो रकमसमेत अस्पताललाई हालसम्म उपलब्ध नगराइँदा थप समस्या आएको छ। आमा सुरक्षा कार्यक्रमअन्तर्गत औषधि र सेवासुविधा निःशुल्क छ। तर, औषधि आपूर्ति नहुँदा उक्त कार्यक्रम सञ्चालन गर्न कठिनाइ भइरहेको ठाकुर बताउँछन्। मधेस प्रदेशका अधिकांश अस्पतालहरूको अवस्था बेहाल छ। एकातर्फ नेपाल सरकारले विभिन्न रोगका बिरामीलाई निःशुल्क औषधि उपलब्ध गराउने प्रतिबद्धता जनाएको छ, अर्कोतर्फ सरकारी अस्पतालमा उपचार गराउन आउने बिरामीले निजी पसलबाट महँगोमा औषधि किन्नुपर्ने बाध्यता छ। सरकार स्टन्ट बाजीमै व्यस्त प्रदेशका मुख्यमन्त्री सतिशकुमार सिंहले प्रदेशका निजी स्वास्थ्य संस्थाहरूको अनुगमनलाई तीव्रता दिइरहेका छन्। मापदण्ड पूरा नभएका अस्पताल बन्दै गराइरहेका छन। तर, प्रदेश सरकार मातहतका सरकारी अस्पतालको अवस्था दयनीय छ। तिनको अवस्थालाई मुख्यमन्त्री सिंह अनदेखा गरिरहेका छन्। प्रदेश स्वास्थ्य आपूर्ति व्यवस्थापन केन्द्र जनकपुरधामको कार्यालयको ढोकामा एउटा सूचना टाँसिएको छ। जसमा लेखिएको छ, यस केन्द्रबाट यस वर्षको औषधि खरिद प्रक्रियामै रहेकोले हाललाई कुनै पनि मेला सिबिरको लागि औषधिहरू वितरण गर्न नसकिने भएकाले क्षमाप्रार्थी छौं। सरकारी स्वास्थ्य संस्थाहरूमा ९८ प्रकारका औषधिहरू निःशुल्क पाइने व्यवस्था सरकारले गरेको भए पनि मधेस प्रदेशमा सरकारले चालु आर्थिक वर्षमा औषधि खरिद नै गरेको छैन। सहज रूपमा स्वास्थ्य संस्थाहरूमार्फत औषधि उपलब्ध गराउने जिम्मेवारी प्रदेश सरकारको स्वास्थ्य तथा जनसंख्या मन्त्रालयको हो। तर, मधेस प्रदेशको स्वास्थ्य तथा जनसंख्या मन्त्रालयले नत हालसम्म प्रदेशमा औषधि खरिद प्रक्रिया अगाडि बढाउन सकेको छ नत प्रदेशको स्वास्थ्य क्षेत्रमा व्याप्त समस्यालाई समाधान गर्न सकेको छ। मुख्यमन्त्रीले स्टन्टबाजी गर्नुभन्दा पनि आफू मातहत रहेका अस्पतालहरूमा स्वास्थ्य सेवाको अवस्था कति दयनीय छ भनेर अनुगमन गर्नु आवश्यक छ, प्रदेशसभा सदस्य सरोज सिंह कुशवाहा भन्छन्, आफूले गर्नुपर्ने सुधारको काम नगर्ने र निजी क्षेत्रमा सञ्चालन भएका अस्पतालहरूमा दिनरात दगुर्दै मिडियाबाजी गरेर प्रदेशको स्वास्थ्य अवस्था सुध्रिँदैन। औषधि आपूर्ति नहुँदा सास्ती मधेस प्रदेशको स्वास्थ्य व्यवस्थापन आपूर्ति केन्द्रमा प्रदेश भरिका सरकारी स्वास्थ्य संस्थाहरूको लागि अत्यावश्यक औषधिबाहेक अरू केही पनि उपलब्ध छैन। हामीसँग अत्यावश्यक औषधिहरू जस्तै सिटामोल, रुघाखोकीको औषधि, जीवनजललगायत केही मात्रामा औषधिहरू स्टकमा छन् तर, त्यो पनि निकै कम छन्। सर्जिकल सामग्रीहरू, विभिन्न खालका टेस्टका औषधिहरू र सरकारले उपलब्ध गराउने भनिएका औषधिहरू छैनन्, मधेस प्रदेश स्वास्थ्य व्यवस्थापन आपूर्ति केन्द्रको स्टोर शाखामा कार्यरत फार्मेसी अधिकृत रविप्रसाद गुप्ता भन्छन्, यहाँ महिनैपिच्छे कार्यालय प्रमुख र प्रशासनका कर्मचारीहरू फेरबदल हुने गर्छन्। यस्तो अवस्थामा औषधिको टेन्डर नै ढिला हुने गरेको छ। अघिल्लो वर्षकै मौज्दात राखेर जेनतेन काम चलाइएको छ। तर, अहिले औषधि खरिदको टेन्डर आह्वान भइसकेको र चाँडै नै आपूर्ति हुने जानकारी प्राप्त भएको छ। प्रदेश स्वास्थ्य आपूर्ति व्यवस्थापन केन्द्रमा एक वर्षको अवधिमा तीन जना निर्देशक फेरिएका छन्। २०८० मंसिर २० गते केन्द्रमा हाजिर भएका निर्देशक डा मनीष पाण्डे २०८१ असोज २० गते सरुवा भएका थिए। उनको स्थानमा आएका निर्देशक डा राजीवकुमार झा हाजिर भएको चार महिना नबित्दै चैत २ गते सरुवा भए। झाले निर्देशकको कार्यभार सम्हाले लगत्तै औषधि खरिदका लागि टेन्डर आह्वान गरेका थिए तर, सो टेन्डर खरिद ऐन र स्वास्थ्य निर्देशिका विपरीत रहेको र कुनै अमुक व्यक्तिलाई फाइदा पुयाउने उद्देश्यले निकालिएको ठहर गर्दै मन्त्रालयद्वारा बदर गरिएको थियो। सोही विवादका कारण झालाई निर्देशकबाट फिर्ता पठाइयो। हाल झाको स्थानमा डा सुनीलप्रसाद कुशवाहालाई निर्देशकको जिम्मेवारी तोकिएको छ। फागुन १ गते बसेको मन्त्रिपरिषद्को बैठकले प्रादेशिक अस्पताल सिरहामा कार्यरत स्वास्थ्य सेवा अधिकृत ११औं तहका प्रमुख मेडिकल सुपरिटेन्डेनट डा कुशवाहालाई प्रदेश निजामती सेवा ऐन २०७७ को दफा २५ बमोजिम निर्देशकको पदमा सरुवा गर्ने निर्णय गरिएको थियो। तर, कुशवाहा अहिले सिरहा अस्पतालको समेत मेडिकल सुपरिटेन्डेन्टको जिम्मेवारी सम्हाली रहेका छन्। खर्च नै भएन स्वास्थ्यको बजेट मधेस प्रदेशमा स्वास्थ्य क्षेत्रको अवस्था निकै नाजुक छ। सरकारी स्वास्थ्य संस्थाहरूमा भरपर्दो सेवा नपाएकै कारण अवैद्य तथा निजी स्वास्थ्य संस्थाहरूको बिगबिगी छ। स्वास्थ्य संस्थाहरूलाई बलियो तथा सुदृढ बनाउन प्रदेश सरकारसँग पर्याप्त बजेट भए पनि त्यसको उपयोग हुन सकेको छैन। चालु आर्थिक वर्षमा स्वास्थ्य तथा जनसंख्या मन्त्रालयको बजेट ५ अर्ब २१ करोड, ६७ लाख ५२ हजार रुपैयाँ छ। चैत मसान्तसम्म ९६ करोड ९८ लाख ६५ हजार रुपैयाँ खर्च भएको प्रदेश लेखा नियन्त्रक कार्यालयले जनाएको छ। जसमा कर्मचारीको तलबमा धेरै बजेट खर्च भएको छ। मन्त्रालयको पुँजीगत बजेट १ अर्ब ७५ करोड ५१ लाखभन्दा बढी छ। हालसम्म ७९ लाख ३७ हजार मात्र खर्च भएको छ। करोडौंका म्याद गुज्रिएका औषधि अलपत्र मुख्यमन्त्रीले स्टन्टबाजी गर्नुभन्दा पनि आफू मातहत रहेका अस्पतालको स्वास्थ्य सेवाको अवस्था कति दयनीय छ भनेर अनुगमन गर्नु आवश्यक छ। आफूले गर्नुपर्ने सुधारको काम नगर्ने र निजी क्षेत्रबाट सञ्चालित भएका अस्पतालमा दिनरात दगुर्दै मिडियाबाजी गरेर प्रदेशको स्वास्थ्य अवस्था सुध्रिँदैन। सरोज सिंह कुशवाहा, प्रदेशसभा सदस्य बायोकेमेस्ट्रीमा प्रयोग हुने सीडी ८० डिटरजेन्टको एक लिटरको बोतललाई नेपाली बजारमा १ हजार ५ सयभन्दा बढी मूल्य पर्छ। यो निकै उपयोगी स्वास्थ्य सामग्री हो। मधेस प्रदेश सरकारको प्रदेश स्वास्थ्य आपूर्ति व्यवस्थापन केन्द्रको गोदाम र प्रयोगशालामा यस डिटरजेन्टका करिब पाँच सयभन्दा बढी बोतलहरू त्यतिकै फालिएका छन्। ति सबै बोतलको म्याद गुज्रिसकेको छ। अर्थात्, प्रयोगविहीन भएका छन्। एकातर्फ प्रदेशका अस्पतालहरूमा औषधिको चरम अभाव छ भने अर्कोतर्फ आपूर्ति केन्द्रको गोदाममा करोडौं रुपैयाँका औषधिहरू म्याद गुज्रिएर कामै नलाग्ने गरि फ्याँकिएका छन्। औषधि खरिद गर्दा कमिसनको लोभमा नियर स्पायरी औषधि खरिद गर्ने गरिन्छ। जसले गर्दा अत्याधिक मात्रामा आपूर्ति गरिएका औषधिहरू एक दुई महिना नबित्दै म्याद समाप्त भएर उपयोगविहीन बन्न पुग्छन् र त्यस्तालाई गोदाममा सडाएर फेरि टेन्डर गरिन्छ, स्वास्थ्य मन्त्रालयको आपूर्ति शाखाकै एक कर्मचारीले नाम नखुलाउने सर्तमा भने, कतिपय औषधिको त बारकोड परिवर्तन गरेर त्यसलाई प्रयोगमा ल्याउने काम पनि विगतमा भएको छ। सबैको मिलोमतोमा यी गोरख धन्दाहरू हुने गरेकाले कुरा बाहिर आउँदैन। जनकपुरधाम उपमहानगरपालिकाको मुजेलियामा रहेको आपूर्ति केन्द्रको गोदाम निर्माणाधिन अवस्थामा छ। ढोकाहरू खुला रहेको, चारैतिर सिमेन्ट र निर्माण सामग्रीहरू थुपारिएको गोदाममा स्वास्थ्य जस्तो संवेदनशील विषयका औषधिहरू जभाभावी भण्डारण गरिएका छन्। स्वास्थ्य संवेदनशीलतालाई ख्याल नै नगरी म्याद भएका र म्याद गुज्रिएका औषधिहरू एकै ठाउँमा भण्डारण गरिएका छन्। कतिपय औषधिको बट्टामै ३० डिग्रीभन्दा कम तापक्रममा राख्नु पर्ने भनि उल्लेख गरिएको भेटियो। तर, तराईको बढ्दो गर्मीमा विभिन्न रोगका औषधिहरू जथाभावी थन्क्याइएका छन्। यहाँ त कोरोनाको बेलादेखि कै औषधिहरू थुपारिएका छन्। अब हामी त भवन निर्माणको काम गर्ने मान्छे हो, यो औषधिहरूको बारेमा थाहा भएन, गोदाम निर्माणका काममा खटिएका एक मजदुरले अन्नपूर्णकर्मीसँग भने। आफू अनुकूल कर्मचारी राख्न व्यस्त सरकार एकातर्फ प्रदेशको स्वास्थ्य अवस्था लथालिंग छ, अर्कोतिर प्रदेश सरकार कर्मचारीको सरुवा बढुवामा व्यस्त छ। कर्मचारी अभावमा सुशासन कायम गर्न र विकास निर्माणलाई गति दिन नसकेको गुनासो गर्दै आएको मधेस प्रदेशका स्वास्थ्य मन्त्रीले भने आफू अनुकूलका कर्मचारी राख्न पदीय मर्यादा मिच्ने गरेका छन्। प्रदेश सरकारले औषधि उपलब्ध नगराउँदा आफ्नै बजेटबाट धेरथोर अत्यावश्यक औषधि किनेर काम चलाइरहेका छौं। जति सक्या छौं बिरामीलाई दिन्छौं। नसकेको अवस्थामा सेवाग्राहीसँग माफी माग्छौं। औषधि उपलब्ध गराउन असमर्थ छौं, भन्छौं। डा विकास साह, निमित्त मेडिकल सुपरिटेन्डेन्ट, जलेश्वर प्रादेशिक अस्पताल महोत्तरी प्रदेशमा ११औं तहका कर्मचारी हुँदाहुँदै ९औं तहका कर्मचारीलाई मन्त्रालयको सचिवको जिम्मेवारी दिइएको छ। जसले अन्य कर्मचारीहरूको मनोबल गिराउने काम भएको कर्मचारीहरू नै बताउँछन्। स्वास्थ्य मन्त्रालयमा ९औं तहका राजेश कुमार मिश्रलाई निमित्त सचिवको जिम्मेवारी दिइएको छ। मिश्र स्वास्थ्यमन्त्री शत्रुधनप्रसाद सिंहका नजिक भएकै कारण सचिवको जिम्मेवारी दिइएको कर्मचारीहरू बताउँछन्। जबकी डा प्रमोद यादव, डा सुशील कुशवाहा, श्रवण नायक र सरोज न्यौपाने ११ औं तहका र डा राजिव झा १० आंै तहका कर्मचारी छन। तर, ९ औं तहका मिश्रलाई मन्त्रालयको निमित्त सचिवको जिम्मेबारी दिइएपछि कर्मचारीहरूमा असन्तुष्टि छ। जनमत नेतृत्वको सरकारमा एमालेका तर्फबाट स्वास्थ्यमन्त्री भएका सिंहको व्यबहारले निकै असन्तुष्ट देखिएका सोही पार्टीका प्रदेशसभा सदस्य लखनलाल दास केही दिनअघि सदनमै मन्त्रीमाथि खनिएका थिए। यस प्रदेशमा बिचौलिया उत्पादन गर्ने काम मन्त्रीहरूले नै गरेका छन्। कर्मचारी भर्ना गर्ने एउटा प्रक्रिया हुन्छ। नीति नियम हुन्छ तर, मन्त्रीहरूले त्यसो नगरेर आफ्नै साम्राज्य बनाउने काम गरेका छन्, सदनमा सांसद दासले भनेका थिए, मन्त्रीहरूले मनोमानी गरेका छन्। अवस्था सुधारभन्दा पनि बेथितीको चांग लगाएका छन्। मधेस प्रदेशमा प्रमुख सचिव, सचिवलगायत ३ हजार ५२ जना कर्मचारीको दरबन्दी भए पनि ८ सयभन्दा बढी पद रिक्त छन्। यस्तो समस्या भइरहँदा नातागोता र लेनदेनका आधारमा प्रदेश मातहतकै वरिष्ठलाई पाखा लगाएर कनिष्ठलाई कार्यालय प्रमुखको जिम्मेवारीमा पठाउने मधेसमा पुरानै रोग हो। प्रादेशिक प्रयोगशालामा पनि कर्मचारी विवाद विभिन्न रोगको जाँचका लागि मधेस प्रदेश स्वास्थ्य तथा जनसंख्या मन्त्रालयअन्तर्गत स्थापना गरिएको प्रदेश जनस्वास्थ्य प्रयोगशाला पनि पछिल्लो समय कर्मचारी विवादकै कारण अस्तव्यस्त छ। स्थापनाकालदेखि नै निर्देशकको रूपमा कार्यरत ११औं तहका डा श्रवणकुमार मिश्रलाई हटाएर ९ आँै तहका कुमार मृत्युञ्जय प्रसादलाई पदस्थापन गराउन गत साउन २९ गते मधेस प्रदेशका स्वास्थ्य तथा जनसंख्या मन्त्री शत्रुधन प्रसाद सिंह दलबलसहित प्रादेशिक जनस्वास्थ्य प्रयोगशाला पुगेका थिए। संघका ११औं तहका कर्मचारी डा मिश्र १८ साउन २०७७ मा प्रयोगशालाका निर्देशक थिए। केन्द्रको स्वास्थ्य तथा जनसंख्या मन्त्रालयले २० असारमै उनलाई दरबन्दी रहेको कोशी अस्पताल विराटनगरमा काज फिर्ता जान भनेको थियो। तर, दुईपटक सरुवाकोे प्रयास टार्दै उनले जनकपुर छाडेनन्। यसैबीच प्रदेशमा समायोजन भएर आएका ९ औं तहका कर्मचारी मृत्युञ्जयप्रसाद यादवलाई सरकारले निमित्त निर्देशकको जिम्मेवारी तोक्यो। तर, उनलाई हाजिर हुन दिइएन। जबरजस्ती यादव कार्यालयमा हाजिर हुँदै आए पनि हाल आएर प्रदेश सरकारले मृत्युञ्जय प्रसादको स्थानमा प्रणव यादवलाई खटाएको छ। नियमानुसार प्रयोगशालाका प्रमुख आफु रहेको दाबी गर्दै दुबै जना जनकपुरधामस्थित उच्च अदालतसमेत पुगेका थिए। छुट्टाछुट्टै परेका रिटमाथि अदालतले अल्पकालीन आदेश दिए पनि फैसला भने दिएको छैन। हालका निर्देशक प्रणव यादवको दरबन्दीनै प्रदेशमा नरहे पनि उनलाई मनोमानी रूपमा नियुक्त गरिएको आरोप छ। मलाई त मन्त्रिपरिषद्ले जिम्मेवारी दिएको थियो। तर, सर्वोच्चको आदेशपछि मन्त्रालयको दैनिक प्रशासनीक कार्यबाहेक अरू सबै काम ठप्प भएको छ। औषधिका लागि टेन्डर गर्ने समय अहिले नै हो। बजेट चलाउने, योजना र कार्यक्रम कार्यान्वयन गर्ने बेला पनि हो। तर, सबै रोकिएका छन्। राजेश मिश्र, निमित्त सचिव, स्वास्थ्य मन्त्रालय, मधेस प्रदेश स्वास्थ्य सचिवलाई काम नगर्न अन्तरिम आदेश ११औं तहका कर्मचारी हुँदाहुँदै पनि प्रदेश सरकारको मन्त्रिपरिषद्ले ९औं तहका मिश्रलाई निमित्त सचिवको जिम्मेवारी दिएको भन्दै सर्वोच्च अदालतमा मुद्दा पयो। मन्त्रालयका पूर्वनिमित्त सचिव ११औं तहका डा प्रमोद यादवले सर्वोच्चमा मुद्दा हालेका थिए। यही चैत ४ गते सर्वोच्चबाट अन्तरीम आदेश जारी भयो। मिश्रलाई प्रदेश निमित्त सचिवको रूपमा काम नगर्नु, नगराउनु भनि अन्तरिम आदेश जारी भएपछि उनी कामकाजविहीन बनेका छन्। मलाई त मन्त्रिपरिषद्ले जिम्मेवारी दिएको थियो। तर, सर्वोच्चको आदेश आएपछि मन्त्रालयको दैनिक प्रशासनिक कार्यबाहेक अरु सबै काम ठप्प भएको छ, निमित्त सचिव मिश्रले अन्नपूर्णसँग भने, टेन्डर गर्ने बेला अहिले नै हो। बजेट चलाउने, योजना र कार्यक्रम कार्यान्वयन गर्ने तर, सबै रोकिएका छन्। मैले त आफ्नो काम दत्तचित्तले गर्ने सोचेको थिएँ तर, त्यो हुन सकेको छैन।"
समाजवादी मोर्चाको भृकुटीमण्डप र राजावादीको तीनकुनेमा प्रदर्शन,"काठमाडौं : समाजवादी मोर्चाले शुक्रबार भृकुटीमण्डप र राजावादीहरूले तीनकुनेमा प्रदर्शन गर्ने तयारी गरेका छन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले शुक्रबार आन्दोलन गर्दै छ। त्यसको नेतृत्व राप्रपाकै नेता दुर्गा प्रसाईंले गर्दै छन्। राजसंस्था पुनर्स्थापनाका लागि संयुक्त जनआन्दोलन समितिको कमाण्डरको जिम्मेवारी प्रसाईंलाई दिएको हो। जनआन्दोलन समितिले बिहीबार पत्रकार सम्मेलन गर्दै संवैधानिक राजसंस्थाको पुनस्र्थापना र सँगसँगै सनातन हिन्दू अधिराज्यको पुनस्र्थापना, संघीयता खारेजी र भ्रष्टाचार नियन्त्रण र सुशासनका लागि निरन्तर आन्दोलन गर्ने जनाएको हो। चैत १५ गते काठमाडौंमा प्रदर्शन गरेपछि चैत्र १७ गतदेखि आन्दोलनका थप कार्यक्रमलाई अघि बढाइने संयुक्त जनआन्दोलन समितिका संयोजक नवराज सुवेदीले जानकारी दिए। उनले २०४७ को संविधानलाई आधार मानेर ७२ को संविधानका सकारात्मक प्रावधानलाई समेट्दै प्रमुख राजनीतिक पक्षहरूबीच सहमतिको बाटो बनोस भन्ने चाहना रहेको बताए। यसबाट संविधान र व्यवस्था दुवैमा संरचनागत पुनरावलोकन गर्न सकिने उनको भनाइ छ। संयोजक सुवेदीले हिजो गणतन्त्र खोजेका जनताले अहिले पुन राजसंस्था खोजेको उल्लेख गर्दै राजनीतिभन्दा माथिको अभिभावकीय भूमिकामा संवैधानिक राजसंस्था आवश्यक रहेको धारणा बताए। यसअछि चैत ४ गते राष्ट्रिय पञ्चायतका पूर्व अध्यक्ष राप्रपाका नेता नवराज सुवेदीको नेतृत्वमा राजसंस्था पुनस्र्थापनाका लागि संयुक्त जनआन्दोलन समिति गठन गरेको थियो। यद्यपि उक्त समितिको विरोध भने राप्रपाकै अध्यक्ष राजेन्द्र प्रसाद लिंङदेनले गरेका थिए। यद्यपि बिहीबार दुर्गा प्रसाईंको नेतृत्व सिँगो राप्रपाले सुवेदीको नेतृत्व स्विकारेको छ। राप्रपाका प्रवक्ता मोहनकुमार श्रेष्ठले आन्दोलनमा सक्रिय सहभागिताका लागि कार्यकर्ता पंक्तिलाई आह्वान गरिसकेका छन्। श्रेष्ठले राप्रपा समान विचार र उद्देश्य भएका सबैसँग सहकार्य, कार्यगत एकता र मोर्चा बनाएर आन्दोलनको मोर्चामा उभिन प्रतिबद्ध रहेको बताए। शुक्रबारको सभा भने तिनकुनेमा गर्न प्रशासनले अनुमति दिएको छ। राप्रपाले राजसंस्था र हिन्दू राष्ट्र स्थापनाका लागि चैत्र २६ गते उपत्यकामा सभा गर्ने र वैशाख ७ गतेबाट काठमाडौंं केन्द्रित आन्दोलन गर्ने घोषणा गरिसकेको छ। राजावादीलाई टक्कर दिन समाजवादी मोर्चाको जनप्रदर्शन समाजवादी मोर्चाले चैत १५ मा गर्न लागेको जनप्रदर्शनलाई कमजोर बनाउने काम नगर्न चेतावनी दिएको छ। नेकपा एकीकृत समाजवादीको कार्यालय आलोकनगरमा बिहीबार बसेको मोर्चाको बैठकले गणतन्त्र पक्षधरको जनप्रदर्शनलाई कमजोर बनाउन अवरोध गर्ने सोच देखिएको भन्दै जनप्रदर्शनलाई कमजोर बनाउने काम नगर्न चेतावनी दिएको हो। बैठकपछि नेकपाका प्रवक्ता खड्गबहादुर विश्वकर्माले मोर्चाको जनप्रदर्शनलाई अवरोध गर्ने मुर्खतापूर्ण काम नगर्न बताए। उनले अग्रगमनका विरुद्ध हुने अन्य प्रदर्शन सह्य नहुने भन्दै राष्ट्रिय स्वाधीनताको पक्षमा जनप्रदर्शन गरिएकोले सहभागी हुन सबैलाई अपील गरिएको बताए। हजारौंको संख्यामा जनप्रदर्शनमा सहभागिता हुने र कोटेश्वर, कुपण्डोल, कालिमाटीलगायतका स्थानबाट जुलुशसहित भृकुटिमण्डप पुगेर सभामा परिणत हुने उनले बताए।"
"अतिरिक्त सचिव पद बिउत्याँइयो, कर्मचारीका ट्रेड युनियन यथावत्","काठमाडौं : संघीय निजामती सेवामा विशिष्ट श्रेणीको एक तह थप हुने भएको छ। हाल विशिष्ट श्रेणीमा सचिव र मुख्यसचिव पद छन्। अब अतिरिक्त सचिव थप गर्न लागिएको हो। निजामती सेवासम्बन्धी विधेयकमा सहमति जुटाउन गठित उपसमितिले राज्य व्यवस्था समितिलाई बिहीबार प्रतिवेदन बुझाएको छ। जसमा अतिरिक्त सचिव राख्ने व्यवस्था बिउँत्याउने सहमति जुटाइएको छ। यद्यपि, समितिले त्यसबारे निर्णय गर्न बाँकी नै छ। कांग्रेस सांसद दिलेन्द्रप्रसाद बडू नेतृत्वमा गत ९ फागुनमा उपसमिति बनेको थियो। ११ सदस्यीय उपसमितिमा अशोककुमार राई, ईश्वरीदेवी न्यौपाने, चन्दा कार्की भण्डारी, प्रकाश अधिकारी, बुद्धिमान तामाङ, रघुजी पन्त, राजेन्द्रप्रसाद पाण्डे, लीलानाथ श्रेष्ठ, सर्वेन्द्रनाथ शुक्ला र हितराज पाण्डे थिए। उपसमिति संयोजक बडूले समिति सभापति रामहरि खडिवडालाई प्रतिवेदन बुझाएका हुन्। खतिवडाले उक्त प्रतिवेदन समितिमा राखेर थप छलफल गर्ने बताए। थप्नुपर्ने केही भए, समितिले थप्छ, आएका कुरा राम्रै छन्, भन्ने अनुभूति गरेको छु, सभापति खतिवडाले भने। अतिरिक्त सचिव किन ? उपसमितिले अतिरिक्त सचिवको पुरानो व्यवस्थालाई बिउँत्याएको हो। सचिवभन्दा एक तह तल रहने गरी अतिरिक्त सचिवको व्यवस्थामा सहमति जुटाइएको छ। अतिरिक्त सचिवको व्यवस्था यसअघि दुईपटक प्रयोग भइसकेको छ । पञ्चायत र बहुदल आएपछि पनि अतिरिक्त सचिवको व्यवस्था थियो। ०४२ सालमा तत्कालीन सामान्य प्रशासन मन्त्रालयका सचिव मंगलकृष्ण श्रेष्ठले सहसचिवपछि अतिरिक्त सचिवको व्यवस्था गरेका थिए। ०४९ कात्तिक २१ मा निजामती सेवा ऐन ल्याउँदा यी पद हटाइए। पछि केही समय पुनः अतिरिक्त सचिवको व्यवस्था गरिएको थियो। २०५९ सालबाट भने अतिरिक्त सचिवको व्यवस्था पूर्णरूपमा नै हटाइएको हो। प्रधानमन्त्री तथा मन्त्रिपरिषद्को कार्यालय, नेपाल ट्रस्टको कार्यालय, राष्ट्रिय सर्तकता केन्द्र, जलशक्ति आयोग लगायतमा अब अतिरिक्त सचिव रहनेछन्। हाल त्यहाँ सचिवको व्यवस्था छ। अब निजामतीमा १५ तह हुनेछ। १५ औं तहमा मुख्यसचिव हुनेछन्। १४ औं तहमा सचिव र १३ औं तहमा अतिरिक्त सचिव र १२ औं तहमा सहसचिव हुनेछन्। मुख्यसचिव सचिवको घट्यो सेवा अवधि मुख्यसचिव र सचिवको सेवा अबधि घटाइएको छ। हाल ३ वर्ष रहेको मुख्य र सर्वोच्चका रजिष्टारको सेवाअवधि २ वर्ष बनाइएको छ। पाँच वर्ष रहेको सचिवको अबधि १ वर्ष घटाएर ४ वर्ष राख्ने सहमति उपसमितिले गरेको छ। ट्रेड युनियन यथावत् कर्मचारी ट्रेड युनियन यथावत् राख्ने व्यवस्था गरिएको छ। कर्मचारीका दलगत ट्रेड युनियन राख्नेनराख्ने भन्नेमा लामै छलफल चलेको थियो। संविधानले दिएको अधिकारलाई प्रयोग गर्ने गरी ट्रेड युनियनलाई व्यवस्थित गरिएको सभापति खतिवडाले बताए। सभापति खतिवडाका अनुसार कार्यालय प्रमुख ८औं तहको भएमा भने उनीहरू ट्रेड युनियन अधिकार प्रयोग गर्न नपाउने व्यवस्था गरिएको छ। ट्रेड युनियनको विषयमा राष्ट्रिय स्वतन्त्र पार्टी (रास्वपा)ले फरक मत राखेको छ। कुलिङ पिरियडः एनजीओ आईएनजीओमा २ वर्ष, अन्यमा १ वर्ष कर्मचारीले जागिर छोड्नेबित्तिकै संवैधानिक निकाय र राजदूतलगायतमा नियुक्त नपाउने व्यवस्था गरिँदै छ। उपसमितिको प्रतिवेदनमा कुलिङ पिरियडको व्यवस्था गरिएको छ। जागिरमा हुँदै र जागिर सकिए लगत्तै दातृ निकाय तथा एनजीओआईएनजीओमा जागिर खान जाने विकृति अन्त्य गर्न कुलिङ पिरियड लागू गरिएको समिति सभापति खतिवडाले जानकारी दिए। अब एनजीओआईएनजीओमा जानका लागि २ वर्षको कुलिङ परियड तोकिएको छ। अन्यमा १ वर्षपछि मात्रै नियुक्ति लिन पाउने व्यवस्था प्रतिवेदनमा छ। उपसमितिका सदस्य राजेन्द्रप्रसाद पाण्डेले कुलिङ परियड २ वर्ष राख्नुपर्ने प्रस्ताव राखेको बताए। एउटा मन्त्रालयमा एउटै मात्रै सचिव हरेक मन्त्रालयमा एउटा मात्रै सचिव हुनेछन्। हाल ६ वटा मन्त्रालयमा २ वटा सचिवको व्यवस्था छ। सभापति खतिवडा अब एउटा मन्त्रालयमा दुई सचिव नहुने बताउँछन्। हाल अर्थ, उद्योग वाणिज्य तथा आपूर्ति मन्त्रालयमा २२ जना सचिव छन्। त्यस्तै ऊर्जा, जलस्रोत तथा सिँचाइ, कृषि तथा पशुपन्छी, शिक्षा तथा विज्ञान प्रविधिका साथै स्वास्थ्य तथा जनसंख्या मन्त्रालयमा पनि २२ जना सचिव छन्। सहसचिवमा खुला प्रतिस्पर्धाको ढोका बन्द सहसचिवमा खुला प्रतिस्पर्धा नहुने भएको छ। उपसमितिको प्रतिवेदनअनुसार उपसचिवसम्म मात्रै खुला प्रतिस्पर्धा हुनेछ। हाल सहसचिवमा १० प्रतिशत खुला प्रतिस्पर्धाबाट पदपूर्ति हुने व्यवस्था थियो। अब बाहिरबाट सोझै सहसचिव हुन नपाउने भएको छ। यो १० प्रतिशत बढुवातर्फ र अन्तरतह प्रतिस्पर्धातर्फ बाँडफाँट गरिदिएको छ। अब सहसचिवमा अन्तरतह प्रतिस्पर्धाबाट १५ प्रतिशत र बढुवाद्वारा ८५ प्रतिशत पदपूर्ति हुनेछ। १० वर्षसम्म प्रदेश सचिव केन्द्रकै १० वर्षसम्म प्रदेशमा केन्द्रबाटै सचिव पठाउने व्यवस्था गर्न लागिएको छ। १० वर्षपछि प्रदेश सरकारको सचिव पद प्रदेश निजामती सेवाकै हुने छ। प्रदेशको प्रमुख सचिव पद भने संघीय निजामती सेवाको हुनेछ प्रमुख प्रशासकीय अधिकृत प्रदेश मुख्यमन्त्री कार्यालय संघीय कर्मचारीलाई प्रदेश मुख्यमन्त्रीको कार्यालयमा पठाउने र ती कर्मचारीलाई मुख्यमन्त्री कार्यालयमार्फत स्थानीय तहमा खटाउने व्यवस्था गरिएको छ। स्थानीय तहको प्रमुख प्रशासकीय अधिकृत प्रदेश निजामती सेवाको हुनेछ। भेटनेरी अध्ययन गरेको हकमा सातौ वा आठौं कुन तहबाट लिने भन्ने विषयमा सहमति हुन सकेको छैन। समिति सदस्य पाण्डे सातौं वा आठौं कुन तहबाट प्रवेश गराउने भन्ने विषयमा निक्र्यौल हुन बाँकी रहेको बताए। अवकाशको उमेर हद ६० वर्ष कर्मचारीको अवकाशको उमेरहद ६० वर्ष हुने भएको छ। हाल कर्मचारीको अवकासको उमेर हद ५८ वर्ष छ। ऐन लागू भएपछि क्रमश प्रत्येक वर्ष ५८ वर्ष, ५९ वर्ष हुदै ६० वर्ष वर्ष कायम हुनेछ। सेवा प्रवेशका लागि अधिकतम उमेर पुरुषको हकमा ३५ र महिलाको हकमा ३९ वर्ष कायम हुने भएको छ। बढीमा दुई पटक मात्रै आरक्षण समावेशीतर्फ प्रतिस्पर्धाको अवसर राजपत्रांकित (अधिकृतस्तर)मा एक पटक र राजपत्रअनांकित पदमा १ गरी गरी बढिमा दुई आरक्षणको व्यवस्था गरिएको छ । महिलाभित्र पनि समावेशी कलस्टरअनुसार सेवा प्रवेशको अवसर खुला गरेको छ। खुलामा ५१ र समावेशी (आरक्षण)तर्फ ४९ प्रतिशत कायम हुनेछ। हाल खुलामा ५५ र समावेशी (आरक्ष) मा ४५ प्रतिशतको व्यवस्था थियो। समावेशीतर्फको ५० प्रतिशत महिलाको कोटा हुनेछ। बक्समा किन अतिरिक्त सचिव ? कार्य बोझ अत्यधिक रहेका केही विभागका महानिर्देशकहरू सहसचिव हुने र उक्त सहसचिवको मातहतमा अन्य सहसचिवहरू उपमहानिर्देशक र कार्यालय प्रमुख हुने व्यवस्था छ। जसले गर्दा सहसचिवले नै सहसचिवलाई काम लगाउन र नियन्त्रण गर्न समस्या छ। भन्सार विभाग र आन्तरिक राजस्व विभागको महानिर्देशकको मातहतमा ६६ जना सहसचिव छन्। सडक विभाग, सहरी विकास तथा भवन विभागमा पनि यही अवस्था छ। एउटै पदको व्यक्तिको मातहतमा रहेर काम गर्न असहजता हुन्छ। कार्य गर्ने व्यक्तिको मनोबलमा ह्रास आई कार्यसम्पादनमा प्रभाव परेको कार्मचारीको भनाइ छ । विभागका महानिर्देशक विशिष्ट श्रेणीको अतिरिक्त सचिव हुँदा यो समस्या समाधान हुने अपेक्षा गर्न सकिन्छ। विभागीय प्रमुख र अन्य पदहरूमा समेत सहसचिव सरहका कर्मचारी छन्। उनीहरूको नेतृत्व गर्ने कर्मचारीले मातहतका कर्मचारीको मूल्यांकन गर्न गहे हुन्छ । पद सोपान तथा चेन अफ कमान्ड पनि प्रभावकारी नहुने भएकाले त्यस्ता विभागको प्रमुखमा विशिष्ट श्रेणीको अतिरिक्त सचिव राख्दा राम्रो हुने भन्दै पद थप गर्न खोजिएको छ। यसले दवाव र प्रभावको आधारमा काठमाडौं उपत्यकाका प्रमुख जिल्ला अधिकारीहरू समेत कनिष्ट व्यक्तिहरू नियुक्त हुने प्रवृत्तिको अन्त हुनेछ। नेपालले विदेशी मुलुकहरूसँग गर्ने द्विपक्षीय वार्ता र सम्बन्ध सुधारका लागि विशिष्ट श्रेणीका अतिरिक्त सचिवको आवश्यकता रहेको प्रतिवेदनमा भनिएको छ। छिमेकी देश भारत, पाकिस्तान र बंगलादेशमा यस तहका पदाधिकारीहरूले द्विपक्षीय वार्ताहरूमा नेतृत्वदायी भूमिका निर्वाह गर्दै आएका छन्। तर, नेपालको तर्फबाट वार्ता टोलीको नेतृत्व गर्ने तह स्पष्ट नहुँदा द्विपक्षीय सम्बन्धमा चुनौती आएको छ। यसका लागि विशिष्ट श्रेणीका अतिरिक्त सचिवहरूको व्यवस्था गरी नेपालको अन्तर्राष्ट्रिय सम्बन्धलाई सुदृढ बनाइनुपर्ने सुझाव दिइएको छ। कतिपय विभागहरूमा कार्य बोझ अत्यधिक भएका कारण सहसचिव स्तरका विभागीय प्रमुखले नेतृत्व गर्दा समस्या उत्पन्न भएको छ। सहसचिवकै मातहतमा अन्य सहसचिवहरू कार्यरत हुँदा पदसोपान र चेन अफ कमान्ड कमजोर भएको छ। त्यस्ता विभागहरूको प्रमुखको रूपमा विशिष्ट श्रेणीका अतिरिक्त सचिवको व्यवस्था गर्दा कार्यसम्पादन प्रभावकारी हुने विश्वास गरिएको छ। हालको व्यवस्थाअनुसार सहसचिवबाट सचिवमा बढुवा हुन १० वर्षभन्दा बढी समय लाग्ने गरेकोले, कर्मचारीहरूमा असन्तुष्टि व्याप्त छ। यसलाई सम्बोधन गर्न सहसचिवबाट अतिरिक्त सचिवमा बढुवा गर्ने व्यवस्था लागू गर्दा निजामती कर्मचारीहरूलाई प्रोत्साहन मिल्ने र व्यवस्थापनमा सन्तुलन कायम हुने देखिन्छ। प्रशासनिक सुधारका लागि बहु आयामिक लाभ दिने, यसले संघीयता कार्यान्वयनमा बल पुर्याउने, कर्मचारीहरूको असन्तुष्टि कम गर्ने र प्रदेश तथा संघीय सरकारबीच समन्वय बढाउनेछ।"
"राजावादीको प्रदर्शनमा झडप हुँदा एकको मृत्यु, प्रहरीसहित ३० जना घाइते",काठमाडौं : तीनकुने क्षेत्रमा भएको झडपमा परी ३० जना घाइते भएका छन्। गृह मन्त्रालयले पत्रकार सम्मेलन गरेर प्रहरीतर्फ १५ जना र प्रदर्शनकारीतर्फ १५ जना घाइते भएको जानकारी दिएको छ। त्यस्तै तीनकुने क्षेत्रमै झडपका क्रममा एक जनाको मृत्यु भएको छ। मृत्यु हुनेमा कीर्तिपुर निवासी २९ वर्षीय सविन शर्मा रहेका छन्। झडपमा घाइते भएका उनको उपचारको क्रममा मृत्यु भएको गृह मन्त्रालयले जानकारी दियो।
प्रधानमन्त्री ओलीले चैत १८ गते सदनमा जवाफ दिने,काठमाडौं : प्रधानमन्त्री केपी शर्मा ओलीले चैत १८ गते सदनमा सम्बोधन गर्ने भएका छन्। विपक्षी दलले निरन्तर सदन अवरोध गरेपछि प्रधानमन्त्री ओली सदनमा जवाफ दिन तयार भएका हुन्। शुक्रबार संसद भवन नयाँ बानेश्वरमा सञ्चारकर्मीसँग कुरा गर्दै एमाले प्रमुख सचेतक महेश बर्तौलाले विपक्षी दलले उठाएका विषयमा चैत १८ गते बस्ने बैठकमा प्रधानमन्त्रीले सम्बोधन गर्ने जानकारी गराएको बताए। विपक्षी दलको मागअनुसार प्रधानमन्त्रीले सम्बोधन गर्ने जानकारी गराउँदा पनि शुक्रबार सदन खोल्न विपक्षी तयार नभएको उनले बताए। आइतबारदेखिको बैठक भने चल्न दिने गरी सहमति भएको उनले जानकारी दिए। कुलमान घिसिङलाई पदबाट हटाइएको विषयमा विपक्षी दलले प्रधानमन्त्रीको जवाफ माग गर्दै निरन्तर सदन अवरुद्ध गर्दै आएको छ। विपक्षीको अवरोधका कारण प्रतिस्थापन विधेयक पारित गर्न समस्या भएपछि प्रधानमन्त्री ओलीले सदनमा जवाफ दिने तयारी गरेका हुन्।
आकस्मिक मन्त्रिपरिषद् बैठक बस्दै,काठमाडौं : प्रधानमन्त्री केपी शर्मा ओलीले आकस्मिक मन्त्रिपरिषद् बोलाएका छन्। बैठक आज बेलुकी ८ बजे बालुवाटारमा बस्ने छ। राजावादीको प्रदर्शन हिंसात्मक बन्दै गएपछि प्रधानमन्त्री ओलीले आकस्मिक मन्त्रिपरिषद्को बैठक बोलाएका हुन्। राजावादी समर्थकहरूले आज काठमाडौंको विभिन्न स्थानमा ढुंगामुढा गर्दै आगजनीसमेत गरेका छन्। प्रदर्शनकारीले सार्वजनिक सवारीसाधन र निजी सम्पत्तिमा समेत आगजनी गरेका हुन्।
"सरकारले भन्यो निजी सम्पत्तिमा क्षति पुर्याउने सबैलाई पक्रन्छौं, क्षतिको जिम्मेवारी दुर्गा प्रसाईंले लिनुपर्छ","काठमाडौं : तीनकुने क्षेत्रमा भएको राजावादीको प्रदर्शनका क्रममा निजी सम्पत्तिमाथि भएको क्षतिको जिम्मेवारी आयोजक लिनुपर्ने सरकारले जानकारी दिएको छ। गृह मन्त्रालयले पत्रकार सम्मेलन गर्दै शुक्रबार प्रदर्शनका क्रममा भएको नोक्सानीको जिम्मेवारी आयोजकका तर्फबाट प्रसाईंले लिनुपर्ने बताएको हो। 'व्यक्तिको निजी सम्पत्तिमाथि तोडफोड गर्ने, सञ्चार गृहमा आगजनी गर्ने, अस्पतालमा तोडफोड गर्ने, व्यापारिक केन्द्रमा तोडफोड गर्नेलगायत आपराधिक घटना भएका छन्। आपराधिक कार्यमा संलग्न सबैलाई पक्राउ गर्छौं। रेकर्डको आधारमा, इन्टेलिजेन्सको सूचनाको आधारमा सबैलाई कारबाहीको दायरमा ल्याउँछौं,' गृह मन्त्रालयका सहसचिव छवि रिजालले भने। दुर्गा प्रसाईंले गाडी चलाएर प्रहरीलाई मार्न खोजेको आरोपसमेत सरकारले लगाएको छ। 'दुर्गा प्रसाईंले सुरक्षाकर्मीलाई मार्ने नियतले गाडी चलाउनुभयो। त्यसपछि त्यस तीनकुने क्षेत्र उग्र बनेको देखिन्छ,' रिजालले भने।"
राजावादीहरूले एकीकृत समाजवादीको कार्यालयमा पनि लगाए आगो,काठमाडौं : एकीकृत समाजवादी पार्टीको केन्द्रीय कार्यालय आगजनी भएको छ । राजावादी समर्थक प्रदर्शनकारीहरूले समाजवादी पार्टी कार्यालय तोडफोड गर्नुका साथै आगजनी गरेका हुन् । आगजनीका कारण महत्वपूर्ण कागजातहरू जलेर नष्ट भएको नेकपा एकीकृत समाजवादीका महासचिव घनश्याम भुसालले जानकारी दिए । भित्र रहेका सामानहरू पनि बाहिर ल्याएर जलाएको उनले बताए। त्यस्तै कोटेश्वरको भाटभटेनीमा पनि तोडफोड भएको छ । राजावादी प्रदर्शनकारीहरूले कोटेश्वर भाटभटेनी सुपर स्टोरमा तोडफोड गरेर केहि सामान लुटेको प्रहरीले जनाएको छ । त्यसक्रममा प्रदर्शनकारीले भाटभटेनीमा रहेका दर्जनबढी गाडी तोडफोड गरेका छन् ।
प्रहरी प्रवक्ता भन्छन्  सुरक्षामा खटिएका प्रहरीमाथि ढुंगामुडा भएपछि अश्रुग्यास हानेका हौं,"काठमाडौं : राजावादी समर्थकहरूले निषेधित क्षेत्र तोडन खोजेको र प्रहरीमाथि आक्रमण गर्न थालेपछि अश्रुग्यास प्रहार गरेको प्रहरीले जनाएको छ । प्रहरी प्रवक्ता दिनेश कुमार आचार्यले स्थितिलाई नियन्त्रणमा लिन प्रहरीले अश्रुग्यास प्रहार गरेको बताएका छन्। राजावादीहरूले निषेधित क्षेत्र तोड्न खोजेपछि भएको दोहोरो झडपमा केही प्रहरी र प्रदर्शनकारी घाइते भएका छन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले आज विरोध सभा गरेको हो। विरोध सभा सुरू हुन नपाउँदै कार्यक्रम विथोलिएको छ। प्रहरीले तीनकुनेको पुलदेखि बानेश्वर क्षेत्रमा प्रदर्शनकारीलाई रोक लगाएको थियो।तर,राजावादी समर्थकहरू सो क्षेत्रमा जान खोजेपछि प्रहरी र उनीहरूबीच दोहोरो झडपको स्थिति सिर्जना भएको हो। अहिले कार्यक्रम स्थल तनावग्रस्त भएको छ।"
अन्नपूर्ण पोस्ट्को कार्यालयमा राजावादी आन्दोलनकारीको ढुंगामुढा,काठमाडौं : राजावादी समर्थित प्रदर्शनकारीहरूले तीनकुनेस्थित अन्नपूर्ण पोस्ट्को कार्यालयमा ढुंगामुढा प्रहार गरेका छन्। प्रहरीले तीनकुनेबाट तितरवितर पारेपछि उनीहरू अन्नपूर्ण कार्यालय अगाडि आएर ढुंगामुढा गरेका हुन्। त्यसअघि राजावादी आन्दोनकारीहरूले तीनकुनेको एक घरमा आगलागी गरेका थिए। निषेधित क्षेत्र तोड्न खोजेपछि प्रहरीले रोक्न खोज्दा उनीहरूले मानेन। त्यसपछि भीड नियन्त्रणमा लिन प्रहरीले अश्रुग्यास प्रहार गरेको थियो। अश्रुग्यास प्रहारबाट केही प्रहरी र प्रदर्शनकारीहरू घाइते भएका छन्। आन्दोलनकारीहरूले अराजक मच्चाउन थालेपछि प्रहरीले अश्रुग्यास प्रहार गरेर तितरवितर गरेको हो। अहिले राजावादीको सभास्थल सुनशान बनेको छ। प्रदर्शनकारीहरू केही तीनकुनेबाट एयरपोर्टतर्फको सडकमा र केही कोटेश्वरतिरको सडकमा भेला भएर सरकारविरुद्ध नाराबाजी गरिरहेका छन्।
राजावादीको हिंसात्मक प्रदर्शनको सत्य तथ्य छानबिन गरी कारबाही गर्न गृहमन्त्रीलाई सरकारको निर्देशन,"काठमाडौं : राजावादीहरूले गरेको हिंसात्मक प्रदर्शनको सत्य तथ्य छानबिन गर्न सरकारले गृह मन्त्रीलाई निर्देशन दिएको छ। शुक्रबार बसेको मन्त्रिपरिषद्को आकस्मिक बैठकले छानबिनमा दोषी देखिएकालाई कानुनअनुसार कारबाही गर्न निर्देशन दिइएको सञ्चार तथा सूचना प्रविधिमन्त्री पृथ्बीसुब्बा गुरुङले बताए। उनले प्रदर्शनकारीले निजी सम्पत्तिमाथि क्षति पुर्याएको, हिंसात्मक गतिविधि गरेर आतंक फैलाएको र मान्छेको ज्यान जानेगरी अमानवीय काम गरेको भन्दै त्यसको सत्य तथ्य छानबिन गरी दोषीलाई कारबाही गर्न निर्देशन दिएको बताए। त्यस्तै प्रदर्शनका क्रममा घाइते भएकाहरूको उपचारमा सहजीकरण गर्न स्वास्थ्य मन्त्रालयलाई निर्देशन दिइएको छ। सरकारका प्रवक्तासमेत रहेका गुरुङले राजावादीहरूले अराजकता फैलाएको आरोप लगाएका थिए। राजावादीहरुले शुक्रबार गरेको प्रदर्शनमा तीनकुने क्षेत्रमा ठूलो धनजनको क्षति पुगेको छ। प्रदर्शनमा एक जना पत्रकारसहित दुई जनाको मृत्यु भएको छ भने निजी घरहरूमा क्षति पुगेको छ। त्यस्तै सरकारी कार्यालय, व्यापारिक भवन, सञ्चार गृहमा पनि प्रदर्शनकारी क्षति पुर्याएका छन्।"
अन्नपूर्ण मिडियामाथिको आक्रमणलाई गम्भीरतापूर्वक लिन अन्तर्राष्ट्रिय समुदायलाई अमेरिकन नेताको अपील,भर्जिनिया : अमेरिकाको डेमोक्रेटिक पार्टीका नेता एड्रियन पोखरेलले अन्नपूर्ण मिडिया नेटवर्कमा भएको तोडफोड र आगजनीको निन्दा गरेका छन्। आतंककारी गतिविधि गर्दै तोडफोड गरेको प्रति आपत्ति जनाउँदै उनले उक्त आक्रमणलाई गम्भीरतापूर्वक लिन अन्तर्राष्ट्रिय समुदायसँग अपील गरे। उनी यूएस कांग्रेसका लागि भर्जिनिया १० बाट उमेदवारसमेत बनेका थिए। तीनकुनेमा शुक्रबार भएको प्रदर्शनका क्रममा राजावादी समर्थकहरूले अन्नपूर्ण पोस्ट्को कार्यालयमा तोडफोड गरेका थिए। प्रदर्शनकारीले अन्नपूर्णको कार्यालयमा आगजनी प्रयास समेत गरेका थिए।
एमालेले भन्यो राजावादीले प्रदर्शनका नाममा उदण्डता र अराजकता मच्चाए,"काठमाडौं : सत्तारुढ दल नेकपा एमालेले तीनकुने क्षेत्रमा राजावादीहरूले प्रदर्शनका नाममा गरेको अराजकताको भर्त्सना गरेको छ। एमाले महासचिव शंकर पोखरेलले राजावदीले प्रदर्शनका नाममा उदण्डता, अराजकता र हिंसा मच्चाइएको आरोप लगाएका छन्। सुरक्षा घेरा तोड्ने, सुरक्षाकर्मीमाथि आक्रमण गर्ने, हतियार खोस्ने, सर्वसाधारणका घर, व्यवसायिक भवन, सञ्चार गृह, राजनीतिक दलका कार्यालय र सरकारी भवनमा गरिएको आगजनी र लुटपाटले आतंकलाई दुरुत्साहन गरेको आरोप लगाइएको छ। 'शान्तिपूर्ण प्रदर्शनका नाममा सुरक्षा घेरा तोड्ने, सुरक्षाकर्मीमाथि आक्रमण गर्ने, हतियार खोस्ने, सर्वसाधारण नागरिकका घर, व्यवसायिक भवन, सञ्चार गृह, राजनीतिक दलका कार्यालय र सरकारी भवन माथि आगजनी गर्ने, लुटपाट गर्ने, जानी जानी हिंसा र आतङ्कलाई दुरुत्साहन गर्ने तथा मुलुकको लोकतान्त्रिक प्रणालीलाई बिथोलेर अराजकतातिर धकेल्ने यस्ता आपराधिक क्रियाकलाप निन्दनीय छन्। नेकपा (एमाले) लोकतान्त्रिक गणतन्त्र र नेपालको संविधानको रक्षाका लागि दृढतापूर्वक उभिने सङ्कल्प गर्दछ । सबै राजनीतिक दल, नागरिक समाज र आम नेपाली जनतालाई लोकतन्त्रका पक्षमा र पश्चगमनका दुष्प्रयासका विरुद्ध गोलबन्द हुन आह्वान गर्दछ। आजका आपराधिक क्रियाकलापमा सङ्लग्नहरुलाई तत्काल कानुनी दायरामा ल्याउन र शान्तिसुरक्षाको प्रभावकारी प्रबन्ध गर्न सरकारसँग माग गर्दछ,' विज्ञप्तिमा भनिएको छ।"
राजावादीको प्रदर्शनबारे कांग्रेसले भन्यो हिंसा भड्काउने र सहभागी हुनेहरूलाई कडा कारबाही गर्नू,"काठमाडौं : सत्तारुढ दल नेपाली कांग्रेसले तीनकुने क्षेत्रमा राजावादीहरूले प्रदर्शनका नाममा गरेको हिंसात्मक घटनाको निन्दा गरेको छ। व्यक्तिको घर, मिडिया हाउस, पार्टी कार्यालय, सपिङ मल, सरकारी कार्यालय, सर्वसाधारणको सवारी साधनमा भएको तोडफोड र आगजनीलाई कांग्रेसले गम्भीरतापूर्वक लिएको जनाएको हो। महामन्त्रीद्वय गगनकुमार थापा र विश्वप्रकाश शर्माले शुक्रबार प्रेस विज्ञप्ति जारी गर्दै हिंसा भड्काउने र हिंसामा सहभागी हुने सबैलाई कानुनी दायरमा ल्याउन माग गरेका छन्। लोकतन्त्रको विकल्प अझ समुन्नत लोकतन्त्र भएको र कुनै पनि प्रकृतिको राजतन्त्र एक्काइसौं शताब्दीको सचेत नेपालीका लागि विकल्प किमार्थ हुन नसक्ने कांग्रेसको निष्कर्ष छ। उसले सबै राजनीतिक दललाई यसमा स्पष्ट ढंगले उभिन अपीलसमेत गरेको छ। 'संविधानप्रदत्त विरोध र शान्तिपूर्ण प्रदर्शनको अधिकारलाई नेपाली कांग्रेस सदैव सम्मान गर्दछ। तर, आज राजधानीको तीनकुनेलगायत केही स्थानमा शान्तिपूर्ण प्रदर्शनका नाममा जेजस्तो हिंसात्मक घटना भएका छन् त्यो अत्यन्तै निन्दनीय छ। लोकतान्त्रिक गणतन्त्रको स्थापना ०६२०६३ को जनआन्दोलनबाट सोझै भएको होइन, आन्दोलनले केवल प्रतिनिधिसभा पुनर्स्थापित गरेको थियो। संसद मार्फत अन्तरिम संविधान हुँदै संविधानसभाको निर्वाचन र त्यो निर्वाचनबाट चुनिएका नेपाली जनताका प्रतिनिधिहरूको संविधानसभाको पहिलो बैठकले देशलाई गणतन्त्रमा लगेको थियो। यो वास्तविकतालाई आजको मितिमा हामी स्मरण गर्न र गराउन चाहन्छौं। नागरिकमा रहेका कयौं असन्तुष्टिको हल वर्तमान संविधान भित्रैबाट सम्भव छ। नागरिकको भावना दृष्टिगत गरेर निरन्तरतामा नवीनता दिन हामी दृढ ढंगले प्रतिबद्ध छौं। हामी जान्दछौं कयौं कमजोरी भएका छन्, तिनको निदान खोज्न र समाधान पहिल्याउन हामी दृढ छौं। नेपाली समाजले अपेक्षा गरेका परिवर्तनका सबै आकांक्षा सम्बोधन यही संविधानको दायरा भित्रबाटै क्रमशः गर्न सकिन्छ। सरकारलाई आग्रह गर्दै, हिंसा भड्काउने र हिंसामा सामेल हुने व्यक्तिहरूलाई कडा कानुनी कारबाहीको दायरामा अविलम्ब ल्याउन आग्रह गर्दछ,' विज्ञप्तिमा भनिएको छ।"
समाजवादी मोर्चाको भृकुटीमण्डप र राजावादीको तीनकुनेमा प्रदर्शन,"काठमाडौं : समाजवादी मोर्चाले शुक्रबार भृकुटीमण्डप र राजावादीहरूले तीनकुनेमा प्रदर्शन गर्ने तयारी गरेका छन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले शुक्रबार आन्दोलन गर्दै छ। त्यसको नेतृत्व राप्रपाकै नेता दुर्गा प्रसाईंले गर्दै छन्। राजसंस्था पुनर्स्थापनाका लागि संयुक्त जनआन्दोलन समितिको कमाण्डरको जिम्मेवारी प्रसाईंलाई दिएको हो। जनआन्दोलन समितिले बिहीबार पत्रकार सम्मेलन गर्दै संवैधानिक राजसंस्थाको पुनस्र्थापना र सँगसँगै सनातन हिन्दू अधिराज्यको पुनस्र्थापना, संघीयता खारेजी र भ्रष्टाचार नियन्त्रण र सुशासनका लागि निरन्तर आन्दोलन गर्ने जनाएको हो। चैत १५ गते काठमाडौंमा प्रदर्शन गरेपछि चैत्र १७ गतदेखि आन्दोलनका थप कार्यक्रमलाई अघि बढाइने संयुक्त जनआन्दोलन समितिका संयोजक नवराज सुवेदीले जानकारी दिए। उनले २०४७ को संविधानलाई आधार मानेर ७२ को संविधानका सकारात्मक प्रावधानलाई समेट्दै प्रमुख राजनीतिक पक्षहरूबीच सहमतिको बाटो बनोस भन्ने चाहना रहेको बताए। यसबाट संविधान र व्यवस्था दुवैमा संरचनागत पुनरावलोकन गर्न सकिने उनको भनाइ छ। संयोजक सुवेदीले हिजो गणतन्त्र खोजेका जनताले अहिले पुन राजसंस्था खोजेको उल्लेख गर्दै राजनीतिभन्दा माथिको अभिभावकीय भूमिकामा संवैधानिक राजसंस्था आवश्यक रहेको धारणा बताए। यसअछि चैत ४ गते राष्ट्रिय पञ्चायतका पूर्व अध्यक्ष राप्रपाका नेता नवराज सुवेदीको नेतृत्वमा राजसंस्था पुनस्र्थापनाका लागि संयुक्त जनआन्दोलन समिति गठन गरेको थियो। यद्यपि उक्त समितिको विरोध भने राप्रपाकै अध्यक्ष राजेन्द्र प्रसाद लिंङदेनले गरेका थिए। यद्यपि बिहीबार दुर्गा प्रसाईंको नेतृत्व सिँगो राप्रपाले सुवेदीको नेतृत्व स्विकारेको छ। राप्रपाका प्रवक्ता मोहनकुमार श्रेष्ठले आन्दोलनमा सक्रिय सहभागिताका लागि कार्यकर्ता पंक्तिलाई आह्वान गरिसकेका छन्। श्रेष्ठले राप्रपा समान विचार र उद्देश्य भएका सबैसँग सहकार्य, कार्यगत एकता र मोर्चा बनाएर आन्दोलनको मोर्चामा उभिन प्रतिबद्ध रहेको बताए। शुक्रबारको सभा भने तिनकुनेमा गर्न प्रशासनले अनुमति दिएको छ। राप्रपाले राजसंस्था र हिन्दू राष्ट्र स्थापनाका लागि चैत्र २६ गते उपत्यकामा सभा गर्ने र वैशाख ७ गतेबाट काठमाडौंं केन्द्रित आन्दोलन गर्ने घोषणा गरिसकेको छ। राजावादीलाई टक्कर दिन समाजवादी मोर्चाको जनप्रदर्शन समाजवादी मोर्चाले चैत १५ मा गर्न लागेको जनप्रदर्शनलाई कमजोर बनाउने काम नगर्न चेतावनी दिएको छ। नेकपा एकीकृत समाजवादीको कार्यालय आलोकनगरमा बिहीबार बसेको मोर्चाको बैठकले गणतन्त्र पक्षधरको जनप्रदर्शनलाई कमजोर बनाउन अवरोध गर्ने सोच देखिएको भन्दै जनप्रदर्शनलाई कमजोर बनाउने काम नगर्न चेतावनी दिएको हो। बैठकपछि नेकपाका प्रवक्ता खड्गबहादुर विश्वकर्माले मोर्चाको जनप्रदर्शनलाई अवरोध गर्ने मुर्खतापूर्ण काम नगर्न बताए। उनले अग्रगमनका विरुद्ध हुने अन्य प्रदर्शन सह्य नहुने भन्दै राष्ट्रिय स्वाधीनताको पक्षमा जनप्रदर्शन गरिएकोले सहभागी हुन सबैलाई अपील गरिएको बताए। हजारौंको संख्यामा जनप्रदर्शनमा सहभागिता हुने र कोटेश्वर, कुपण्डोल, कालिमाटीलगायतका स्थानबाट जुलुशसहित भृकुटिमण्डप पुगेर सभामा परिणत हुने उनले बताए।"
तीनकुने बानेश्वर क्षेत्रको मुख्य सडकमा सवारी साधन प्रवेशमा रोक,"काठमाडौं : गणतन्त्रवादी र राजावादीको प्रर्दशनका क्रममा अप्रिय घटना हु्न नदिन प्रहरीले काठमाडौंको सुरक्षा व्यवस्था कडा पारेको छ। तीनकुनेबानेश्वर क्षेत्रको मुख्य सडकमा सवारी साधन प्रवेशमा रोक लगाएको छ।रत्नपार्कदेखि भद्रकालीसम्म, प्रदर्शनीमार्ग,भृकुटिमण्डपको सडक पूर्णरुपमा बन्द गरिएको छ । अबको केहीबेरमा दुवै पक्षको प्रदर्शन सुरू हुँदैछ। समाजवादी मोर्चाले भृकुटिमण्डपमा र राजावादीले तीनकुनेमा विरोध सभा गर्दैछन्। समाजवादी मोर्चाले टुँडिखेलतर्फको बीच सडकमा मञ्च निर्माण गरेपछि त्यस क्षेत्रमा बिहानैदेखि यातायात आवागमन बन्द गरिएको छ । त्यस्तै काठमाडौंको तीनकुने बानेश्वर ,माइतिघरलगायतका क्षेत्रमा यातायात अवरुद्ध भएको छ । सो क्षेत्रको यातायात प्रभावित भएपछि सवारी साधनलाई डाइभर्सन गरिएको छ । जसका कारण अन्य क्षेत्रमा सवारी जाम भएको ट्राफिक प्रहरीले जनाएको छ । मेडिकल व्यवसायी दुर्गा प्रसाईको नेतृत्वमा राजतन्त्रवादीहरूको प्रदर्शन हुँदैछ। यसका लागि राजावादीहरूले काठमाडौंको तीनकुनेमा मञ्च निर्माण गरेको छ। दुवै पक्षले आआफ्नो शक्ति प्रदर्शन गर्ने दावी गरेका छन्।"
"अतिरिक्त सचिव पद बिउत्याँइयो, कर्मचारीका ट्रेड युनियन यथावत्","काठमाडौं : संघीय निजामती सेवामा विशिष्ट श्रेणीको एक तह थप हुने भएको छ। हाल विशिष्ट श्रेणीमा सचिव र मुख्यसचिव पद छन्। अब अतिरिक्त सचिव थप गर्न लागिएको हो। निजामती सेवासम्बन्धी विधेयकमा सहमति जुटाउन गठित उपसमितिले राज्य व्यवस्था समितिलाई बिहीबार प्रतिवेदन बुझाएको छ। जसमा अतिरिक्त सचिव राख्ने व्यवस्था बिउँत्याउने सहमति जुटाइएको छ। यद्यपि, समितिले त्यसबारे निर्णय गर्न बाँकी नै छ। कांग्रेस सांसद दिलेन्द्रप्रसाद बडू नेतृत्वमा गत ९ फागुनमा उपसमिति बनेको थियो। ११ सदस्यीय उपसमितिमा अशोककुमार राई, ईश्वरीदेवी न्यौपाने, चन्दा कार्की भण्डारी, प्रकाश अधिकारी, बुद्धिमान तामाङ, रघुजी पन्त, राजेन्द्रप्रसाद पाण्डे, लीलानाथ श्रेष्ठ, सर्वेन्द्रनाथ शुक्ला र हितराज पाण्डे थिए। उपसमिति संयोजक बडूले समिति सभापति रामहरि खडिवडालाई प्रतिवेदन बुझाएका हुन्। खतिवडाले उक्त प्रतिवेदन समितिमा राखेर थप छलफल गर्ने बताए। थप्नुपर्ने केही भए, समितिले थप्छ, आएका कुरा राम्रै छन्, भन्ने अनुभूति गरेको छु, सभापति खतिवडाले भने। अतिरिक्त सचिव किन ? उपसमितिले अतिरिक्त सचिवको पुरानो व्यवस्थालाई बिउँत्याएको हो। सचिवभन्दा एक तह तल रहने गरी अतिरिक्त सचिवको व्यवस्थामा सहमति जुटाइएको छ। अतिरिक्त सचिवको व्यवस्था यसअघि दुईपटक प्रयोग भइसकेको छ । पञ्चायत र बहुदल आएपछि पनि अतिरिक्त सचिवको व्यवस्था थियो। ०४२ सालमा तत्कालीन सामान्य प्रशासन मन्त्रालयका सचिव मंगलकृष्ण श्रेष्ठले सहसचिवपछि अतिरिक्त सचिवको व्यवस्था गरेका थिए। ०४९ कात्तिक २१ मा निजामती सेवा ऐन ल्याउँदा यी पद हटाइए। पछि केही समय पुनः अतिरिक्त सचिवको व्यवस्था गरिएको थियो। २०५९ सालबाट भने अतिरिक्त सचिवको व्यवस्था पूर्णरूपमा नै हटाइएको हो। प्रधानमन्त्री तथा मन्त्रिपरिषद्को कार्यालय, नेपाल ट्रस्टको कार्यालय, राष्ट्रिय सर्तकता केन्द्र, जलशक्ति आयोग लगायतमा अब अतिरिक्त सचिव रहनेछन्। हाल त्यहाँ सचिवको व्यवस्था छ। अब निजामतीमा १५ तह हुनेछ। १५ औं तहमा मुख्यसचिव हुनेछन्। १४ औं तहमा सचिव र १३ औं तहमा अतिरिक्त सचिव र १२ औं तहमा सहसचिव हुनेछन्। मुख्यसचिव सचिवको घट्यो सेवा अवधि मुख्यसचिव र सचिवको सेवा अबधि घटाइएको छ। हाल ३ वर्ष रहेको मुख्य र सर्वोच्चका रजिष्टारको सेवाअवधि २ वर्ष बनाइएको छ। पाँच वर्ष रहेको सचिवको अबधि १ वर्ष घटाएर ४ वर्ष राख्ने सहमति उपसमितिले गरेको छ। ट्रेड युनियन यथावत् कर्मचारी ट्रेड युनियन यथावत् राख्ने व्यवस्था गरिएको छ। कर्मचारीका दलगत ट्रेड युनियन राख्नेनराख्ने भन्नेमा लामै छलफल चलेको थियो। संविधानले दिएको अधिकारलाई प्रयोग गर्ने गरी ट्रेड युनियनलाई व्यवस्थित गरिएको सभापति खतिवडाले बताए। सभापति खतिवडाका अनुसार कार्यालय प्रमुख ८औं तहको भएमा भने उनीहरू ट्रेड युनियन अधिकार प्रयोग गर्न नपाउने व्यवस्था गरिएको छ। ट्रेड युनियनको विषयमा राष्ट्रिय स्वतन्त्र पार्टी (रास्वपा)ले फरक मत राखेको छ। कुलिङ पिरियडः एनजीओ आईएनजीओमा २ वर्ष, अन्यमा १ वर्ष कर्मचारीले जागिर छोड्नेबित्तिकै संवैधानिक निकाय र राजदूतलगायतमा नियुक्त नपाउने व्यवस्था गरिँदै छ। उपसमितिको प्रतिवेदनमा कुलिङ पिरियडको व्यवस्था गरिएको छ। जागिरमा हुँदै र जागिर सकिए लगत्तै दातृ निकाय तथा एनजीओआईएनजीओमा जागिर खान जाने विकृति अन्त्य गर्न कुलिङ पिरियड लागू गरिएको समिति सभापति खतिवडाले जानकारी दिए। अब एनजीओआईएनजीओमा जानका लागि २ वर्षको कुलिङ परियड तोकिएको छ। अन्यमा १ वर्षपछि मात्रै नियुक्ति लिन पाउने व्यवस्था प्रतिवेदनमा छ। उपसमितिका सदस्य राजेन्द्रप्रसाद पाण्डेले कुलिङ परियड २ वर्ष राख्नुपर्ने प्रस्ताव राखेको बताए। एउटा मन्त्रालयमा एउटै मात्रै सचिव हरेक मन्त्रालयमा एउटा मात्रै सचिव हुनेछन्। हाल ६ वटा मन्त्रालयमा २ वटा सचिवको व्यवस्था छ। सभापति खतिवडा अब एउटा मन्त्रालयमा दुई सचिव नहुने बताउँछन्। हाल अर्थ, उद्योग वाणिज्य तथा आपूर्ति मन्त्रालयमा २२ जना सचिव छन्। त्यस्तै ऊर्जा, जलस्रोत तथा सिँचाइ, कृषि तथा पशुपन्छी, शिक्षा तथा विज्ञान प्रविधिका साथै स्वास्थ्य तथा जनसंख्या मन्त्रालयमा पनि २२ जना सचिव छन्। सहसचिवमा खुला प्रतिस्पर्धाको ढोका बन्द सहसचिवमा खुला प्रतिस्पर्धा नहुने भएको छ। उपसमितिको प्रतिवेदनअनुसार उपसचिवसम्म मात्रै खुला प्रतिस्पर्धा हुनेछ। हाल सहसचिवमा १० प्रतिशत खुला प्रतिस्पर्धाबाट पदपूर्ति हुने व्यवस्था थियो। अब बाहिरबाट सोझै सहसचिव हुन नपाउने भएको छ। यो १० प्रतिशत बढुवातर्फ र अन्तरतह प्रतिस्पर्धातर्फ बाँडफाँट गरिदिएको छ। अब सहसचिवमा अन्तरतह प्रतिस्पर्धाबाट १५ प्रतिशत र बढुवाद्वारा ८५ प्रतिशत पदपूर्ति हुनेछ। १० वर्षसम्म प्रदेश सचिव केन्द्रकै १० वर्षसम्म प्रदेशमा केन्द्रबाटै सचिव पठाउने व्यवस्था गर्न लागिएको छ। १० वर्षपछि प्रदेश सरकारको सचिव पद प्रदेश निजामती सेवाकै हुने छ। प्रदेशको प्रमुख सचिव पद भने संघीय निजामती सेवाको हुनेछ प्रमुख प्रशासकीय अधिकृत प्रदेश मुख्यमन्त्री कार्यालय संघीय कर्मचारीलाई प्रदेश मुख्यमन्त्रीको कार्यालयमा पठाउने र ती कर्मचारीलाई मुख्यमन्त्री कार्यालयमार्फत स्थानीय तहमा खटाउने व्यवस्था गरिएको छ। स्थानीय तहको प्रमुख प्रशासकीय अधिकृत प्रदेश निजामती सेवाको हुनेछ। भेटनेरी अध्ययन गरेको हकमा सातौ वा आठौं कुन तहबाट लिने भन्ने विषयमा सहमति हुन सकेको छैन। समिति सदस्य पाण्डे सातौं वा आठौं कुन तहबाट प्रवेश गराउने भन्ने विषयमा निक्र्यौल हुन बाँकी रहेको बताए। अवकाशको उमेर हद ६० वर्ष कर्मचारीको अवकाशको उमेरहद ६० वर्ष हुने भएको छ। हाल कर्मचारीको अवकासको उमेर हद ५८ वर्ष छ। ऐन लागू भएपछि क्रमश प्रत्येक वर्ष ५८ वर्ष, ५९ वर्ष हुदै ६० वर्ष वर्ष कायम हुनेछ। सेवा प्रवेशका लागि अधिकतम उमेर पुरुषको हकमा ३५ र महिलाको हकमा ३९ वर्ष कायम हुने भएको छ। बढीमा दुई पटक मात्रै आरक्षण समावेशीतर्फ प्रतिस्पर्धाको अवसर राजपत्रांकित (अधिकृतस्तर)मा एक पटक र राजपत्रअनांकित पदमा १ गरी गरी बढिमा दुई आरक्षणको व्यवस्था गरिएको छ । महिलाभित्र पनि समावेशी कलस्टरअनुसार सेवा प्रवेशको अवसर खुला गरेको छ। खुलामा ५१ र समावेशी (आरक्षण)तर्फ ४९ प्रतिशत कायम हुनेछ। हाल खुलामा ५५ र समावेशी (आरक्ष) मा ४५ प्रतिशतको व्यवस्था थियो। समावेशीतर्फको ५० प्रतिशत महिलाको कोटा हुनेछ। बक्समा किन अतिरिक्त सचिव ? कार्य बोझ अत्यधिक रहेका केही विभागका महानिर्देशकहरू सहसचिव हुने र उक्त सहसचिवको मातहतमा अन्य सहसचिवहरू उपमहानिर्देशक र कार्यालय प्रमुख हुने व्यवस्था छ। जसले गर्दा सहसचिवले नै सहसचिवलाई काम लगाउन र नियन्त्रण गर्न समस्या छ। भन्सार विभाग र आन्तरिक राजस्व विभागको महानिर्देशकको मातहतमा ६६ जना सहसचिव छन्। सडक विभाग, सहरी विकास तथा भवन विभागमा पनि यही अवस्था छ। एउटै पदको व्यक्तिको मातहतमा रहेर काम गर्न असहजता हुन्छ। कार्य गर्ने व्यक्तिको मनोबलमा ह्रास आई कार्यसम्पादनमा प्रभाव परेको कार्मचारीको भनाइ छ । विभागका महानिर्देशक विशिष्ट श्रेणीको अतिरिक्त सचिव हुँदा यो समस्या समाधान हुने अपेक्षा गर्न सकिन्छ। विभागीय प्रमुख र अन्य पदहरूमा समेत सहसचिव सरहका कर्मचारी छन्। उनीहरूको नेतृत्व गर्ने कर्मचारीले मातहतका कर्मचारीको मूल्यांकन गर्न गहे हुन्छ । पद सोपान तथा चेन अफ कमान्ड पनि प्रभावकारी नहुने भएकाले त्यस्ता विभागको प्रमुखमा विशिष्ट श्रेणीको अतिरिक्त सचिव राख्दा राम्रो हुने भन्दै पद थप गर्न खोजिएको छ। यसले दवाव र प्रभावको आधारमा काठमाडौं उपत्यकाका प्रमुख जिल्ला अधिकारीहरू समेत कनिष्ट व्यक्तिहरू नियुक्त हुने प्रवृत्तिको अन्त हुनेछ। नेपालले विदेशी मुलुकहरूसँग गर्ने द्विपक्षीय वार्ता र सम्बन्ध सुधारका लागि विशिष्ट श्रेणीका अतिरिक्त सचिवको आवश्यकता रहेको प्रतिवेदनमा भनिएको छ। छिमेकी देश भारत, पाकिस्तान र बंगलादेशमा यस तहका पदाधिकारीहरूले द्विपक्षीय वार्ताहरूमा नेतृत्वदायी भूमिका निर्वाह गर्दै आएका छन्। तर, नेपालको तर्फबाट वार्ता टोलीको नेतृत्व गर्ने तह स्पष्ट नहुँदा द्विपक्षीय सम्बन्धमा चुनौती आएको छ। यसका लागि विशिष्ट श्रेणीका अतिरिक्त सचिवहरूको व्यवस्था गरी नेपालको अन्तर्राष्ट्रिय सम्बन्धलाई सुदृढ बनाइनुपर्ने सुझाव दिइएको छ। कतिपय विभागहरूमा कार्य बोझ अत्यधिक भएका कारण सहसचिव स्तरका विभागीय प्रमुखले नेतृत्व गर्दा समस्या उत्पन्न भएको छ। सहसचिवकै मातहतमा अन्य सहसचिवहरू कार्यरत हुँदा पदसोपान र चेन अफ कमान्ड कमजोर भएको छ। त्यस्ता विभागहरूको प्रमुखको रूपमा विशिष्ट श्रेणीका अतिरिक्त सचिवको व्यवस्था गर्दा कार्यसम्पादन प्रभावकारी हुने विश्वास गरिएको छ। हालको व्यवस्थाअनुसार सहसचिवबाट सचिवमा बढुवा हुन १० वर्षभन्दा बढी समय लाग्ने गरेकोले, कर्मचारीहरूमा असन्तुष्टि व्याप्त छ। यसलाई सम्बोधन गर्न सहसचिवबाट अतिरिक्त सचिवमा बढुवा गर्ने व्यवस्था लागू गर्दा निजामती कर्मचारीहरूलाई प्रोत्साहन मिल्ने र व्यवस्थापनमा सन्तुलन कायम हुने देखिन्छ। प्रशासनिक सुधारका लागि बहु आयामिक लाभ दिने, यसले संघीयता कार्यान्वयनमा बल पुर्याउने, कर्मचारीहरूको असन्तुष्टि कम गर्ने र प्रदेश तथा संघीय सरकारबीच समन्वय बढाउनेछ।"
समाजवादी मोर्चाले भाषण गर्न बीच सडकमा बनायो मञ्च,"काठमाडौं : काठमाडौंको पर्यटन बोर्ड अगाडिको बीच सडकमा गणतन्त्र पक्षधर समाजवादी मोर्चाले विरोध जनसभा गर्दैछ। यसका लागि मोर्चाले टुँडिखेलतर्फको बीच सडकमा मञ्च निर्माण गरेको छ। बीच सडकमा मञ्च निर्माण गरेपछि त्यस क्षेत्रमा बिहानैदेखि यातायात आवागमन बन्द गरिएको छ । मोर्चाले गणतन्त्र रक्षाका लागि भन्दै विरोध सभा गर्न लागेको हो। रत्नपार्कदेखि भद्रकालीसम्म र प्रदर्शनीमार्ग,भृकुटिमण्डपको सडक पूर्णरुपमा बन्द गरिएको छ । त्यस्तै काठमाडौंको तीनकुने वानेश्वर ,माइतिघरलगायतका क्षेत्रमा यातायात अवरुद्ध भएको छ । सो क्षेत्रको यातायात प्रभावित भएपछि सवारी साधनलाई डाइभर्सन गरिएको छ । जसका कारण अन्य क्षेत्रमा सवारी जाम भएको ट्राफिक प्रहरीले जनाएको छ । यसैगरी मेडिकल व्यवसायी दुर्गा प्रसाईको नेतृत्वमा राजतन्त्रवादीहरूको प्रदर्शन हुँदैछ। यसका लागि राजावादीहरूले काठमाडौंको तीनकुनेमा मञ्च निर्माण गरेको छ। दुवै पक्षले आआफ्नो शक्ति प्रदर्शन गर्ने दावी गरेका छन्।"
"रविन्द्र मिश्र, धवल शमशेर र स्वागत नेपाल पक्राउ","काठमाडौं : राष्ट्रिय प्रजातन्त्र पार्टीका बरिष्ठ उपाध्यक्ष रवीन्द्र मिश्र, महामन्त्री धवलशमशेर राणा र स्वागत नेपाल लगायतका केही व्यक्ति शुक्रबार साँझ पक्राउ परेका छन्। नेपाल प्रहरीका प्रवक्ता दिनेशकुमार आचार्यले मिश्र, राणा र नेपाललगायतका केही व्यक्तिलाई पक्राउ गरिएको जानकारी दिए। मिश्र र राणालाई सातदोबाटो र नेपाललाई पुतलिसडकबाट पक्राउ गरिएको हो। राणाको नेतृत्वमा १ हजार १११ सदस्यीय जनआन्दोलन परिचालन समिति गठन गरी प्रदर्शनमा परिचालित भएका थिए। मिश्र, राणा र नेपालले राजावादीको नाममा गरिएको तीनकुनेस्थित प्रदर्शनमा अगुवाई गरेका थिए। नेपाल राजसंस्था पुनःस्थापनाका लागि संयुक्त जनआन्दोलन परिचालन समितिको पदाधिकारीका रूपमा प्रदर्शनमा अगुवाई गरेका थिए। शुक्रबार भएको हिंसात्मक आन्दोलनको अनुसन्धानकोलागि पक्राउ गरिएको प्रहरीले जनाएको छ। राजावादीहरूले शुक्रबार तिनकुने क्षेत्रमा हिंसात्मक प्रदर्शन गरेका थिए। जसकारण एक पत्रकारसहित दुई जनको मृत्यु भएको छ भने निजी तथा सरकारी सम्पत्तिमाथि ठूलो क्षतिसमेत पुर्याएको छ।"
मिडियामा तोडफोड र आगजनी गर्नेहरूलाई कानुनी दायरामा ल्याउन अन्नपूर्ण मिडिया नेटवर्कको माग,"काठमाडौं : 'राजावादी आन्दोलन'का नाममा निस्किएको अराजक, उच्छृंखल र असंयमित जत्थाले अन्नपूर्णसहित मिडियाहरूमा तोडफोड र आगजनी गरेको भन्दै अन्नपूर्ण मिडिया नेटवर्कले भर्त्सना गरेको छ। अन्नपूर्णसहित कान्तिपुर टेलिभिजन र एभिन्युज टीभीका क्यामेरा पर्सन सुरेश रजकको निधनप्रति अन्नपूर्ण मिडिया नेटवर्कले भर्त्सना गरेको हो। अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, अन्नपूर्ण पोस्ट्का प्रधान सम्पादक अखण्ड भण्डारी, अन्नपूर्ण एक्सप्रेसका सम्पादक कमलदेव भट्टराई, अन्नपूर्ण पोस्ट् डटकमका सम्पादक शम्भु कट्टेल, रेडियो अन्नपूर्णका समाचार प्रमुख भूपाल लुइँटेल र एपी वान टिभीका समाचार प्रमुख दीपेन्द्र वान्तवाले शुक्रबार प्रेस विज्ञप्ति जारी गरेर तोडफोड र आगजनीमा संलग्नलाई कानुनी दायरामा ल्याउन माग गरेका छन्। 'निरंकुशताको पहिलो निसानी प्रेस हो भन्ने यो 'आन्दोलन'ने अंगालेको शैलीले देखाएको छ। हामी सबै किसिमका निरंकुशताको कडा विरोध गर्दै लोकतन्त्रका पक्षमा सदा अविचलित रहने प्रतिबद्धता जनाउँछौं। गणतन्त्रको रेखा कोर्ने २०६२०६३ को आन्दोलनमा मिडियाको सक्रिय, सशक्त र अहम् भूमिका छ। अन्नपूर्ण मिडिया नेटवर्क लोकतन्त्रको मुना निमोठ्ने कुनै पनि गतिविधिको मूकदर्शक हुन सक्दैन। प्रदर्शनकारीले त्यही कारण पनि अन्नपूर्ण मिडियालाई आक्रमणको निसाना बनाएको हाम्रो ठहर छ। नेपाली नागरिक हैसियतमा रहेका हरेक व्यक्तिलाई राजनीतिक अभ्यास गर्न, शासनमा पहुँच बनाउन र जनमत आर्जन गर्न लोकतन्त्र र यसअन्तर्गतको संविधान बाधक छैनन्। त्यसका खातिर गरिने प्रदर्शन र आन्दोलन भने शान्तिपूर्ण एवं अरूको सुरक्षामा खलल नपुग्ने किसिमका हुनुपर्छ। लोकतान्त्रिक पद्धति र कानुनी दायराभन्दा बाहिर जान लोकतन्त्रमा कसैलाई छुट छैन। अन्नपूर्ण मिडिया नेटवर्क लोकतन्त्रको संरक्षण र संवर्द्धन गर्न र राजनीतिक थिति बसाल्ने मार्गदर्शक बन्न सदा अग्रसर रहँदै आएको छ। यसमा हुने कुनै किसिमका रोकावटबाट हामी विचलित हुँदैनौं,' विज्ञप्तिमा भनिएको छ, 'लोकतन्त्रको विकल्प केवल उन्नत लोकतन्त्र हो। गणतन्त्रको विकल्प केवल समुन्नत गणतन्त्र हो। किनकि, प्रेस तथा अभिव्यक्ति स्वतन्त्रता, मानव अधिकार एवं नागरिक सम्प्रभुत्ता केवल लोकतन्त्रमा सम्भव छ। त्यसमा हुने अवरोध खेदजन्य छ। अन्त्यमा, पत्रकार र मिडिया कर्मचारी भित्र रहेको अवस्थामा ज्यानै लिने कुत्सित मनशायले अन्नपूर्ण मिडिया नेटवर्कमा आगजनी तथा आक्रमण गरिएको तथा घरभित्रै आगोमा पारी क्यामेरा पर्सन रजकको निधन भएको घटनाको छानविन गरी संलग्नलाई कानुनी कारवाही गर्न हामी सरकारसँग जोडदार माग गर्दछ।'"
"बानेश्वरतीनकुने क्षेत्रको कर्फ्युको समय थपियो, शनिबार विहान ७ बजेसम्म रहने","काठमाडौं : जिल्ला प्रशासन कार्यालय काठमाडौंले जारी गरेको कर्फ्यु शनिबार विहान ७ बजेसम्का लागि थपिएको छ। यसअघि आझ १० बजेसम्मका लागि भनिए पनि भोलिस विहान ७ बजेसम्म कर्फ्यु जारी रहने काठमाडौंका प्रमु जिल्ला अधिकारी ऋषिराम तिवारीले जानकारी दिए। राजावादी समर्थित प्रदर्शनकारीले अराजकता मच्चाएपछि प्रशासनले बानेश्वरतीनकुने क्षेत्रमा कर्फ्यु जारी गरेको छ। जस अनुसार गौशाला एयरपोर्ट, गैरीधारा, तीनकुने हुँदै कोटेश्वर, कोटेश्वरदेखि जडीबुटी पुल, कोटेश्वरबाट बालकुमारी पुलसम्म, बानेश्वर चोकदेखि शंखमुल पुलसम्म र गौशाला चोकदेखि पुरानो बानेश्वर हुँदै नयाँ बानेश्वर चोकसम्म कर्फ्यु जारी गरिएको छ।"
कोपिला भ्याली सेवा समाजद्वारा सूचना दिन आनाकानी,"वीरेन्द्रनगर : कोपिला भ्याली सेवा समाजले सूचना दिन आनाकानी गरेको छ। कोपिला भ्याली सेवा समाजका सार्वजनिक महत्त्वका विषयहरूमा गत फागुन २३ गते पहिलो पटक सूचनाको हकअनुसार सूचनाको माग गरियो। उक्त निवेदन दिएको १० दिनभित्र चैत ३ गते मागेको सबै सूचना नदिएर आंशिक सूचना दिइयो। उक्त सूचना प्राप्त भएको दुई दिनपछि चैत ५ गते आंशिक सूचना दिने सूचना अधिकारीलाई कारबाही गरी मागेका सबै सूचनाहरू उपलब्ध गराइदिनु हुन भनेर अर्को निवेदन पेस गरियो। सूचनाको हकसम्बन्धी ऐन २०६४ को दफा ३ र ७ अनुसार ती सूचना मागेको सात दिनभित्र अर्थात् चैत १२ गतेभित्र दिनुपर्थ्यो। तर हालसम्म पनि उक्त सूचना दिइएको छैन। संस्थाबाट आधिकारिक रूपमा त्यसबारे जानकारी पनि गराइएको छैन। कोपिला भ्याली सेवा समाज र त्यसबाट सञ्चालित विद्यालयमा कार्यरत कर्मचारी, शिक्षक र विद्यार्थीको विवरण, कोपिला भ्याली सेवा समाजका साथै विद्यालयको गत आर्थिक वर्षको अडिट प्रतिवेदन र चालु आर्थिक वर्षको बजेट, कार्यक्रम तथा खर्च विवरण, कोपिला भ्याली सेवा समाज र विद्यालय सञ्चालन भए यता त्यससँग सम्बन्धित पदाधिकारीहरूको विवरण र कोपिला भ्याली सेवा समाज र विद्यालय हाताभित्र भएका रहस्यमय आत्महत्याका घटना र त्यसको कारणका सन्दर्भमा सूचना माग गरिएको थियो। तर संस्थाले चैत ३ गते दिएको सूचनामा कोपिला भ्याली सेवा समाजको वार्षिक प्रगति प्रतिवेदन, कर्मचारीको संख्या तथा चालु आर्थिक वर्षको जम्मा बजेट, गत आर्थिक वर्षको सेवाग्राही विवरण संख्या र संस्थाको हाल निर्वाचित पदाधिकारी विवरण मात्र उपलब्ध गराइयो। कोपिला भ्याली सेवा समाजले मागेको सूचना नै दिन आनाकानी गरी बदनियत राख्यो। कोपिला भ्याली सेवा समाजका अध्यक्ष गोगनबहादुर मल्लले लिखितभन्दा पनि मौखिक रूपमा सूचना माग्न आग्रह गरे। उनले भने, कोपिला भ्याली सेवा समाज सामाजिक संस्था हो। त्यसमा तपार्इंहरूले साथ दिनुस्। म काठमाडौंमा छु। तीन चार दिनमा फर्किएपछि सूचना मौखिक रूपमा दिउँला। यस्ता झिनामसिना कुरामा लाग्नु हुँदैन। बरु गेट टुकेदर गरौं। प्रेस मिट गरौं। सूचना माग्दा मौखिक रूपमा नै मागे भइहाल्छ। पत्र लेखेर नै सूचना माग्नु आवश्यक छैन। यदि सानातिना कमी, कमजोरी भएमा सुधार गर्दै जाउँला। १७ वर्षदेखि एकै एनजीओलाई लगानी कोपिला भ्याली सेवा समाज एक गैरसरकारी संस्था हो। जसमा ब्लिंक नाउ नामक आईएनजीओले लगानी गरिरहेको छ। कोपिला भ्याली सेवा समाजका प्रबन्ध निर्देशक टोपबहादुर मल्ल र ब्लिंक नाउका सीईओ सन् २०१५ की सीएनएन हिरो म्यागी डोयनको मिलेमतो छ। उनीहरूकै मिलेमतोमा विगत १७ वर्षदेखि करोडौं रुपैयाँ कोपिला भ्याली सेवा समाजमार्फत खर्च गरिँदै आएको छ। झन्डै दुई वर्षअगाडि कोपिला भ्यालीले शिक्षा कार्यक्रम सञ्चालनका लागि सूचना निकाल्यो। उक्त सूचनाअनुसार सुर्खेतमा सञ्चालित स्याक नेपाल, कर्णाली फाउन्डेसन, सुन्दर नेपाल संस्थालगायतका धेरै संस्थाहरूले प्रस्तावहरू पेस गरे। उक्त प्रस्तावहरूमा स्याक नेपाल छनोट भएको जानकारी प्राप्त भयो। तर पछि उसलाई कार्यक्रम सम्झौता गरिएन। कोपिला भ्याली सेवा समाजबाटै कार्यक्रम कार्यान्वयन गरियो। स्याक नेपालका अध्यक्ष टीकाराम आचार्यले भने, ब्लिंक नाउले शिक्षा कार्यक्रमका लागि सूचना निकाल्यो। हामी धेरै संस्थाहरूले त्यहाँ प्रस्तावना पेस गरेका थियौं। केही समयपछि हाम्रो संस्था छनोट भएको खबर सुनियो तर हालसम्म पनि कार्यक्रम सम्झौता गरिएन। पछि त्यो त्यतिकै सेलायो। हामीलाई अनावश्यक रूपमा भ्रममा पारियो। हामी वर्षौंदेखि शिक्षालगायत सामाजिक कार्यमा सक्रिय गैरसरकारी संस्था हौं। तर हामीले ब्लिंक नाउको कार्यक्रम कार्यान्वयन गर्ने अवसर पाएका छैनौं। ब्लिंक नाउका कन्ट्री डाइरेक्टर डा एसपी कलौनीले कोपिला भ्याली सेवा समाजको भौतिक पूर्वाधार, जनशक्ति व्यवस्थापनलगायतका सबै हिसाबले छनोटका मापदण्डहरू पूरा गर्ने संस्था कोपिला भ्याली सेवा समाज नै रहेकाले उसलाई नै सहयोग गरिएको बताए। उनले भने, बालगृहलगायतका अन्य कार्यक्रम सञ्चालनका लागि छनोट ओपन प्रक्रियाबाटै हुन्छ। हामीसँग भएका कार्यक्रमको निरन्तरता, व्यवस्थापन गर्ने क्षमतालगायतका मापदण्डका आधारमा कोपिला भ्याली सेवा समाज छनोटमा परेको हो। दुई वर्षअगाडि शिक्षा कार्यक्रमका लागि गरिएको सूचनाको कार्यक्रम हामीले कसैलाई दिएका छैनौं। त्यसको प्रक्रिया टुंगिएकै छैन। कोपिला भ्याली सेवा समाजका प्रबन्धक निर्देशक मल्ल र ब्लिंक नाउका सीईओ म्यागीको मिलेमतोमा गैरसरकारी संस्था छनोटको मापदण्ड तयार हुन्छ। स्रोतले भन्यो, कोपिला भ्याली सेवा समाजमा जुनजुन संरचना, जनशक्ति तथा अन्य व्यवस्थापकीय पक्षहरू छन्। त्यसैअनुसार नै मापदण्ड राखेर सूचना गरिन्छ। त्यसैको आधारमा छनोट गर्दा कोपिला भ्याली सेवा समाज नै छनोट हुने निश्चित भयो। यसमा कोपिला भ्याली सेवा समाजका प्रबन्ध निर्देशक मल्ल र म्यागीको ठूलो बदनियत छ। ब्लिंक नाउबाट कोपिला भ्याली सेवा समाजका प्रबन्ध निर्देशक मल्लले लिने अस्वाभाविक सेवासुविधा र म्यागीले पनि कोपिलामा आउँदा अस्वाभाविक रूपमा सुविधा लिने कुराबाट थप प्रष्ट हुन्छ।"
तीर्थ यात्रामा गएका दाङका चारजनाको भारतमा दुर्घटनामा परी मृत्यु,दाङ : तीर्थ यात्रामा हिँडेका दाङ तुलसीपुरका चारजनाको भारतमा सवारी दुर्घटनामा परी मृत्यु भएको छ। दाङको तुलसीपुरबाट भारतमा तीर्थ यात्राका लागि गएको स्कार्पियो गाडी दुर्घटना हुँदा चारजनाको मृत्यु भएको हो । बिहीबार बिहान तुलसीपुरबाट तिर्थ यात्राका लागि गएको युपी ३१ एसी ७२०० नम्बरको स्कार्पियो भारतको बहराइचमा दुर्घटना भएको थियो । तुलसीपुर उपमहानगरपालिका वडा नम्बर ७ का वडाध्यक्ष रामबहादुर जिसीले भारतमा भएको दुर्घटनामा परी गाडी चालक तुलसीपुर७ पर्सेनी निवासी अन्दाजी ३७ वर्षीय युवराज चापागाईसहित चारजनाको मृत्यु भएको खबर प्रप्त भएको बताए । अन्य तीनजनाको नाम भने नखुलेको उनले बताए । गाडीमा नौ जना सवार रहेको र अरु घाइते भएका छन् ।गाडीमा सवार सबैजना यात्रु तुलसीपुरकै रहेको अनुमान गरिएको छ ।
"राजावादीहरूले निषेधित क्षेत्र तोड्न खोजेपछि अश्रुग्यास प्रहार,तीनकुने तनावग्रस्त",काठमाडौं : राजावादीहरूले निषेधित क्षेत्र तोड्न खोजेपछि तीनकुनेमा तनावग्रस्त भएको छ। भीड नियन्त्रणमा लिन प्रहरीले अश्रुग्यास प्रहार गरेको छ। प्रहरीले अश्रुग्यास प्रहार गरेपछि तीनकुनेमा भेला भएका राजावादी समर्थकहरू तितरवितर भएका छन्। प्रहरीले तीनकुने पुलदेखि बानेश्वरसम्म समर्थकहरूलाई प्रवेशमा रोक लगाएको छ। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले शुक्रबार आन्दोलन गरेको हो। त्यसको नेतृत्व राप्रपाकै नेता दुर्गा प्रसाईंलाई दिइएको छ।
राजावादीको प्रदर्शनमा सहभागी एकजनाको मृत्यु,काठमाडौं : तीनकुनेमा भएको राजावादीको विरोध प्रदर्शनमा घाइते एकजनाको मृत्यु भएको छ। कीर्तिपुर नगरपालिका ४ का २९ वर्षीय सविन महर्जनको मृत्यु भएको गृहमन्त्रालयले जनाएको छ। प्रदर्शनकारी र प्रहरीबीच झडप हुँदा उनी घाइते भएका थिए। उपचारका क्रममा उनको मृत्यु भएको गृहमन्त्रालयले जानकारी गराएको हो।
एसएसपीको कमाण्डमा ३५ सय प्रहरी परिचालन,"काठमाडौं : काठमाडौंमा आज हुन लागेको गणतन्त्र र राजावादीको शक्ति प्रदर्शनलाई लक्षित गरेर व्यवस्था कडा पारिएको छ। जसका लागि प्रहरी वरिष्ठ उपरीक्षक (एसएसपी)को कमाण्डमा तीन हजार पाँच सय सुरक्षाकर्मी परिचालन हुने भएको छ। काठमाडौं उपत्यका प्रहरी कार्यालयले नियमित ड्युटीमा खटिनेबाहेक सो संख्यामा प्रहरी परिचालन गर्न लागिएको उपत्यका प्रहरी कार्यालयका प्रवक्ता शेखर खनालले बताए। उपत्यका प्रहरी कार्यालयले प्रदर्शनीमार्ग र तीनकुनेमा सादा पोशाकमा समेत ठूलो संख्यामा सुरक्षाकर्मी परिचालन गर्ने तयारी गरेको छ। जिल्ला प्रहरी परिसर काठमाडौंका प्रमुख एसएसपी विश्व अधिकारीले सुरक्षा कमाण्डको नेतृत्व, तीनकुनेमा बानेश्वर, गौशाला वृत्तका डीएसपी, प्रदर्शनीमार्गमा जनसेवा, दरबारमार्ग र सिंहदरबार वृत्तका डीएसपी खटिने छन्। राजसंस्था पुनर्स्थापनाका लागि राजावादीले तीनकुने र गणतन्त्रवादीले भृकुटीमण्डपमा सभा गर्ने तय भएको छ। समाजवादी मोर्चामा आबद्ध नेकपा (माओवादी केन्द्र), नेकपा (एकीकृत समाजवादी), नेपाल समाजवादी पार्टी र विप्लव नेतृत्वको नेकपाले भृकुटीमण्डपमा प्रदर्शन गर्ने भएका हुन्। राजसंस्था फर्काउन राजनीति गर्दै आएको राष्ट्रिय प्रजातन्त्र पार्टीले गर्ने आन्दोलनको नेतृत्व राप्रपाकै नेता दुर्गा प्रसाईंले गर्दै छन्। राजसंस्था पुनर्स्थापनाका लागि संयुक्त जनआन्दोलन समितिको कमाण्डरको जिम्मेवारी प्रसाईंलाई दिएको हो। जनआन्दोलन समितिले बिहीबार पत्रकार सम्मेलन गर्दै संवैधानिक राजसंस्थाको पुनर्स्थापना र सँगसँगै सनातन हिन्दू अधिराज्यको पुनर्स्थापना, संघीयता खारेजी र भ्रष्टाचार नियन्त्रण र सुशासनका लागि निरन्तर आन्दोलन गर्ने जनाएको हो। चैत १५ गते काठमाडौंमा प्रदर्शन गरेपछि चैत्र १७ गतदेखि आन्दोलनका थप कार्यक्रमलाई अघि बढाइने संयुक्त जनआन्दोलन समितिका संयोजक नवराज सुवेदीले जानकारी दिए। समाजवादी मोर्चाले चैत १५ मा गर्न लागेको जनप्रदर्शनलाई कमजोर बनाउने काम नगर्न चेतावनी दिएको छ। नेकपा एकीकृत समाजवादीको कार्यालय आलोकनगरमा बिहीबार बसेको मोर्चाको बैठकले गणतन्त्र पक्षधरको जनप्रदर्शनलाई कमजोर बनाउन अवरोध गर्ने सोच देखिएको भन्दै जनप्रदर्शनलाई कमजोर बनाउने काम नगर्न चेतावनी दिएको हो। बैठकपछि नेकपाका प्रवक्ता खड्गबहादुर विश्वकर्माले मोर्चाको जनप्रदर्शनलाई अवरोध गर्ने मुर्खतापूर्ण काम नगर्न बताए। उनले अग्रगमनका विरुद्ध हुने अन्य प्रदर्शन सह्य नहुने भन्दै राष्ट्रिय स्वाधीनताको पक्षमा जनप्रदर्शन गरिएकोले सहभागी हुन सबैलाई अपील गरिएको बताए। हजारौंको संख्यामा जनप्रदर्शनमा सहभागिता हुने र कोटेश्वर, कुपण्डोल, कालिमाटीलगायतका स्थानबाट जुलुशसहित भृकुटिमण्डप पुगेर सभामा परिणत हुने उनले बताए।"
गणतन्त्र र राजावादीको प्रदर्शनका कारण उपत्यकाको यातायात प्रभावित,"काठमाडौं : गणतन्त्र पक्षधर र राजावादीको प्रदर्शनका कारण काठमाडौं उपत्यकाको यातायात प्रभावित भएको छ। दुवै पक्षको र्याली र सभाका कारण काठमाडौंका मुख्य सडकमा यातायात प्रभावित भएको हो। समाजवादी मोर्चा नेपालले काठमाडौंको प्रदर्शनीमार्गमा आयोजना गरेको सभाका कारण सो क्षेत्रमा यातायात आवागमन बन्द गरिएको छ। रत्नपार्कदेखि भद्रकालीसम्म र प्रदर्शनीमार्ग, भृकुटीमण्डपको सडक पूर्ण रूपमा बन्द गरिएको छ। त्यस्तै काठमाडौंको तीनकुने, बानेश्वर , माइतीघर लगायतका क्षेत्रमा यातायात अवरुद्ध भएको छ। सो क्षेत्रको यातायात प्रभावित भएपछि सवारी साधनलाई डाइभर्सन गरिएको छ। जसका कारण अन्य क्षेत्रमा सवारी जाम भएको ट्राफिक प्रहरीले जनाएको छ।"
सुरू भयो समाजवादी मोर्चा र राजावादीहरूको प्रदर्शन,"काठमाडौं : समाजवादी मोर्चा र राजावादीहरूको प्रदर्शन सुरू भएको छ। काठमाडौंको तीनकुनेमा राजावादीहरूले र भृकुटिमण्डपमा समाजवादी मोर्चाले विरोध सभा गर्दैछन्। राजावादीहरूले गणतन्त्रात्मक व्यवस्थामाथि प्रश्न उठाइरहेका बेला त्यसको प्रतिवादस्वरूप मोर्चाले प्रदर्शनमा उत्रिएको हो। समाजवादी मोर्चाको जुलुस कोटेश्वर,कुपण्डोल,कालिमाटीलगायतका स्थानबाट निस्केर भृकुटिमण्डप पुगेर सभामा परिणत हुनेछ। यसैगरी राजतन्त्रवादीहरूले पनि विभिन्न स्थानबाट जुलुश प्रदर्शन गरिरहेका छन्। राजतन्त्रवादीहरूको आन्दोलनको नेतृत्व राप्रपाका नेता दुर्गा प्रसाईंले गरेका छन्। राजसंस्था पुनर्स्थापनाका लागि संयुक्त जनआन्दोलन समितिले कमाण्डरको जिम्मेवारी प्रसाईंलाई दिएको हो। गणतन्त्रवादी र राजतन्त्रवादीले एकैदिन प्रदर्शन गर्ने भएपछि काठमाडौंको सुरक्षा व्यवस्था कडा पारिएको छ। प्रहरी वरिष्ठ उपरीक्षक (एसएसपी)को कमाण्डमा तीन हजार पाँच सय सुरक्षाकर्मी परिचालन गरिएको प्रहरीले जनाएको छ। तीनकुनेनयाँ बानेश्वर क्षेत्रको मुख्य सडकमा सवारी साधन प्रवेशमा रोक लगाइएको छ। काठमाडौं उपत्यका प्रहरी कार्यालयले नियमित ड्युटीमा खटिनेबाहेक सो संख्यामा प्रहरी परिचालन गर्न लागिएको उपत्यका प्रहरी कार्यालयका प्रवक्ता शेखर खनालले बताएका छन्। उपत्यका प्रहरी कार्यालयले प्रदर्शनीमार्ग र तीनकुनेमा सादा पोशाकमा समेत ठूलो संख्यामा सुरक्षाकर्मी परिचालन गरेको छ। जिल्ला प्रहरी परिसर काठमाडौंका प्रमुख एसएसपी विश्व अधिकारीले सुरक्षा कमाण्डको नेतृत्व,तीनकुनेमा बानेश्वर, गौशाला वृत्तका डीएसपी,प्रदर्शनीमार्गमा जनसेवा, दरबारमार्ग र सिंहदरबार वृत्तका डीएसपी खटिने छन्। अधिकांश स्थानमा ट्राफिक प्रहरीले चेकिङलाई कडा पारेका छन्। आजको प्रदर्शनलाई दुवै पक्षले शक्ति प्रदर्शन गर्ने जनाएका छन्। समाजवादी मोर्चाले एक लाख बढी मानिस उर्ताने जनाएको छ।"
राजावादीका नाममा भएका अराजकता र लुटपाट रोक्न नेपाली सेना सडकमा निस्कियो,"काठमाडौं : नेपाली सेना राजावादीका नाममा भएका अराजकता र लुटपाट रोक्न खटिएको छ। राजावादीका नाममा फैलाइरहेको अराजकता ,आगजनी र लुटपाट रोक्न सेना खटिएको हो। सैनिक स्रोतका अनुसार आज राजावादीहरूले तीनकुने क्षेत्रमा मच्चाएको अराजकता,लुटपाट र आगजनी काबुमा लिन आफ्नो सैनिक खटाएको जनाएको छ। नेपाली सेनाले सैनिकसहितको गाडी विभिन्न स्थानमा परिचालन गरेको छ। राजावादी समर्थकहरूले तीनकुनेमा एउटा व्यापारी भवनसहित अन्नपूर्ण पोस्ट राष्ट्रिय दैनिक पत्रिकाको कार्यालयमा आगजनीसहित ढुंगामुढा गरेका छन्। उनीहरूले अन्य विभिन्न स्थानमा पनि आगजनीसँगै तोडफोड गरेका छन्।"
अन्नपूर्ण पोस्ट्को कार्यालयमा आगजनी प्रयास,काठमाडौं : अन्नपूर्ण पोस्ट्को कार्यालयमा आगजनी प्रयास गरिएको छ। तीनकुनेस्थित कर्पोरेट टावरमा रहेको अन्नपूर्ण पोस्ट्को कार्यालयमा राजावादी समर्थित प्रदर्शनकारीले आगजनी प्रयास गरेका हुन्। प्रदर्शनकारीले कार्यालयमा आगजनी गरेपछि सुरक्षा गार्डहरूले निभाएका थिए। त्यसअघि प्रदर्शनकारीले अन्नपूर्ण पोस्ट्को कार्यालयमा ढुंगामुढा गरेका थिए। प्रदर्शनकारीको ढुंगामुढाबाट कार्यालयमा क्षतिसमेत पुगेको छ।
सर्वोच्चले सरकारलाई सोध्यो कुलमान घिसिङलाई किन बर्खास्त गरियो ?,"काठमाडौं : नेपाल विद्युत प्राधिकरणको कार्यकारी निर्देशक पदबाट बर्खास्त भएका कुलमान घिसिङको रिटमा सर्वोच्च अदालतले कारणा देखाउ आदेश जारी गरेको छ। न्यायाधीश अव्दुल अजीज मुसलमानको एकल इजलासले घिसिङलाई बर्खास्त गर्नुपर्ने कारण सरकारलाई सोधेको हो। गत सोमबार मन्त्रिपरिषद बैठकले घिसिङलाई कार्यकारी निर्देशकबाट बर्खास्त गरेर हितेन्द्रदेव शाक्यलाई नियुक्त गरेपछि घिसिङ सर्वोच्च पुगेका थिए। आफूलाई हटाउने सरकारको निर्णयविरुद्ध अन्तरिम आदेशको माग गर्दै घिसिङले सर्वोच्चमा रिट दायर गरेका थिए। अदालतले आज लिखित जवाफ माग गर्दै अन्तरिम आदेश हुने वा नहुने विषयमा दुवै पक्षलाई आइतबार छलफलका लागि बोलाएको हो। आदेशमा भनिएको छ 'के कसो भएको हो ? निवेदकको मागबमोजिम आदेश किन जारी हुनु नपर्ने हो? मागबमोजिमको आदेश जारी हुनु नपर्ने कुनै आधार,कारण र प्रमाण भए सबुद प्रमाणसहित म्याद सूचना तामेल भएका मितिले बाटोको म्यादबाहेक १५ दिनभित्र विपक्षीको हकमा महान्यायाधिवक्ता कार्यालयमार्फत् आफैं वा आफ्नो कानुनबमोजिमको प्रतिनिधिमार्फत लिखित जवाफ पेश गर्नुहोला।'"
"गरुडामा आगलागी, सातवटा पसल भएका घर जलेर नष्ट","गरुडा : रौतहटको मध्यभाग गरुडा नगरपालिका४ स्थित तरकारी बजारमा आगलागी हुँदा लाखौंको क्षति भएको छ। शुक्रबार बिहान ९४० बजेको समयमा खाना पकाउने क्रममा सुरु भएको आगलागीबाट सातवटा घर पूर्ण रूपमा जलेर नष्ट भएका छन्। आगलागीबाट करिब १३ लाख २० हजार बराबरको सम्पति क्षति भएको जिल्ला प्रहरी कार्यालय रौतहटले जनाएको छ। गरुडा ८ जिगडियाका शेख कमाउद्दिनले सञ्चालन गरेको मासु पसलमा १ लाख, जयमंगल चौधरीको फुसको खाजा पसलमा दुई लाख, राजेन्द्र साहको फुसको पसल, सुजितकुमार चौधरीको खाजा पसलमा ३ लाख ५० हजार, गरुडा नपा ४ का नेवालाल चौरसियाको किराना पसलमा ३ लाख, कृष्ण दासको कपडा पसलमा ५० हजार र कटहरिया नपा ९ डुमरियाका सत्येन्द्र ठाकुरको फलामको पसलमा ३ लाख गरेर १३ लाख २० हजार मूल्य बराबरको क्षति भएको प्रारम्भिक रिपोर्ट प्राप्त भएको जिल्ला प्रहरी कार्यालय रौतहटका प्रवक्ता एवं डीएसपी दीपक कुमार रायले बताए। आगो लाग्नासाथ इलाका प्रहरी कार्यालय गरुडाबाट प्रहरी निरीक्षक ओमप्रकाश यादवको कमान्डमा खटिएका प्रहरी टोली र स्थानीय बासिन्दाहरू आगो निभाउन प्रयास गरिए पनि उक्त पसलभित्र रहेका ग्यास सिलिण्डर पड्केर आगो नियन्त्रणमा भन्दा बाहिर गएपछि गौर नगरपालिकाबाट गएको बारुण यन्त्रको मद्दतबाट आगोलाई नियन्त्रण गरिएको डीएसपी रायले बताए।"
तीनकुने क्षेत्रमा कर्फ्यु जारी,"काठमाडौं : राजावादी समर्थित प्रदर्शनकारीले अराजकता मचाएपछि तीनकुने क्षेत्रमा कर्फ्यु जारी भएको छ। जिल्ला प्रशासन कार्यालय काठमाडौंले शुक्रबार ४:२५ देखि राति १० बजेसम्मका लागि कर्फ्यु जारी गरिएको सहायक प्रमुख जिल्ला अधिकारी अशोक कुमार भण्डारीले बताए। उनका अनुसार गौशाला एयरपोर्ट, गैरीधारा, तीनकुने हुँदै कोटेश्वर, कोटेश्वरदेखि जडीबुटी पुल, कोटेश्वरबाट बालकुमारी पुलसम्म, बानेश्वर चोकदेखि शंखमुल पुलसम्म र गौशाला चोकदेखि पुरानो बानेश्वर हुँदै नयाँ बानेश्वर चोकसम्म कर्फ्यु जारी गरिएको छ। ललितपुरतर्फ बालकुमारी पुल, भक्तपुरतर्फ जडबुटी पुल, सिनामंगल चोक र तीनकुले पुल क्षेत्रमा कर्फ्यु लगाइएको उनले बताए। राजावादी समर्थित प्रदर्शनकारीले तीनकुनेस्ति एउटा घरमा आगजानी गरेका थिए। अहिले त्यस आसपासका पार्टीका कार्यालय, मिडिया र सरकारी कार्यालयहरू प्रदर्शनकारीले आगजनी प्रयास गरिएको प्रहरीले जानकारी दिएको छ।"
अन्नपूर्ण पोस्ट्को कार्यालयमा भएको आक्रमणप्रति शान्ति समाजको निन्दा,"काठमाडौं : मानव अधिकार तथा शान्ति समाजले अन्नपूर्ण पोस्ट्को कार्यालयमाथि भएको आक्रमणको निन्दा गरेको छ। समाजकी अध्यक्ष रेनुका पौडेलले मिडियामाथि गरिएको आक्रमण तोडफोड र आगजनी गर्नु गम्भीर भएको बताएकी छन्। 'शुक्रबार राजसंस्था पुनःस्थापनाका नाममा तीनकुने केन्द्रित आन्दोलनमा उत्रिएको समूहले हिंसात्मक र अराजक गतिविधि मच्चाई अन्नपूर्ण मिडिया नेटवर्कको कार्यालयमा तोडफोड र आगजनी प्रयास गरेको कुरा प्रकाशनमा आएको छ। यसरी आक्रमण, तोडफोड र आगजनी प्रयास गर्नु गम्भीर र निन्दनीय घटना हो। मानव अधिकार तथा शान्ति समाज यसको कडा भर्त्सना गर्दछ,' विज्ञप्ति जारी गर्दै समाजले भनेको छ।"
"काभ्रेको धुलिखेलमा विश्व युवा सम्मेलन सुरु, विभिन्न ५१ देशबाट युवा सहभागी","काभ्रे : धुलिखेलमा बिहीबारबाट विश्व युवा सम्मेलन २०२५ सुरु भएको छ। जिल्ला समन्वय समितिको आयोजनामा काठमाडौं विश्वविद्यालय परिसरमा भएको सम्मेलनमा विश्वका ५१ देशका १ सय ५० भन्दा बढी युवाको सहभागिता रहेको आयोजकले जनाएको छ। सम्मेलनको उद्घाटन गर्दै जिल्ला समन्वय समिति प्रमुख दीपक कुमार गौतमले सम्मेलनले निराश युवाहरूलाई नयाँ आशाको रक्तसञ्चार गर्ने दाबी गरे। उपस्थित युवाहरूको विभिन्न समूहमा गरिने छलफलबाट निकालिएका निष्कर्षको पूर्ण विवरण तयार गरी त्यसलाई राष्ट्रको नीति निर्माणको तहमा रहेको सरकार र संयुक्त राष्ट्र संघ लगायतका निकायहरूमा युवाहरूको नीति तयार गर्ने वेलामा समावेश गर्न आग्रह गर्दै पेश गर्ने उनले बताए। दैनिक हजारौं संख्यामा युवाहरूले देश छोड्दै गर्दा युवाहरूमा आशा जगाउने र विश्वभरिका युवाहरूलाई नेपालको प्राकृतिक सौन्दर्य तथा यहाँका विविध संस्कृति चिनाउने र उनीहरूबाट नयाँ कुराहरू सिक्ने सिकाउने कामको प्रयत्न गर्ने प्रमुख गौतमले बताए। यो महोत्सवमा विभिन्न छलफल सत्रसँगै ५० भन्दा धेरै कार्यक्रम हुनेछ। खेलकुद, सांगीतिक समारोह, सांस्कृतिक कार्यक्रम, पर्यटन, प्रदर्शनीहरू लगायतका कार्यक्रम यसमा समेटिएको छ। सो क्रममा शिक्षा, स्वास्थ्य, कानुन, मानवअधिकार, जलवायु परिवर्तन, सूचना प्रविधि र एआई कृतिम बुद्धिमत्ता लगायत २५ वटा विषयवस्तुमाथि छलफल हुने जनाएको छ। सम्मेलनको समापनमा धुलिखेल घोषणापत्र जारी गर्ने र त्यसले विश्वभरिका युवाहरूमा बौद्धिक विमर्श गर्नमा योगदान पुर्याउने लक्ष्य राखिएको छ। चार दिनसम्म चल्ने सम्मेलनमा ५१ देशका युवा र देशभित्रका गरी ७५० जनाको सहभागिता रहने जिल्ला समन्वय समितिले जनाएको छ। युवा सम्मेलनमा भारत, रुस, बंगलादेश, भुटान, श्रीलंका, बेलायत, बेल्जियम नेपाल लगायतका कलाकारहरूको प्रस्तुति रहने छन्। काठमाडौं विश्वविद्यालयमा हुने महोत्सवमा फिल्म, साहित्य, संगीत, स्वास्थ्य, शिक्षा, राजनीति विषयमा ४ दिनसम्म छलफल चल्ने छन्।"
मनुसमारा खोलामा महिलाको शव फेला,"रौतहट : रौतहटको राजदेवी नगरपालिका६ स्थित मनुसमारा खोलाको पूर्वी किनारमा महिलाको शव फेला परेको छ। जिल्ला प्रहरी कार्यालय रौतहटका प्रहरी नायव उपरीक्षक दीपक कुमार रायका अनुसार नाम, थर र ठेगाना नखुलेको करिब ३५ वर्षीया महिलाको शव सोमबार साँझ फेला परेको हो। मृतकको खुट्टा पानीमा डुबेको र शरीरको अन्य भाग बाहिर रहेको अवस्थामा देखिएको खबर प्राप्त भएपछि प्रहरी घटनास्थलमा पुगेको थियो। शवको प्रकृति हेर्दा घटनाबारे थप अनुसन्धान आवश्यक रहेको प्रहरीको भनाइ छ। महिलाको मृत्यु कसरी भयो भन्ने विषयमा अनुसन्धान अघि बढाइएको छ। शवको पोस्टमार्टमपछि थप विवरण खुल्ने बताइएको छ।"
बुल्गेरिया पठाइदिन्छु भनी ठगी गर्ने व्यक्ति पक्राउ,काठमाडौं : वैदेशिक रोजगारीमा आकर्षक तलबको प्रलोभनमा पारी बुल्गेरिया पठाइदिन्छु भन्दै ठगी गर्ने एकजना पक्राउ परेका छन्। पक्राउ पर्नेमा कीर्तिपुर नगरपालिका९ बस्ने झापा बिर्तामोड नगरपालिका४ घर भएका ५७ वर्षीया आशा परियार रहेका छन्। आशाले बुल्गेरिया पठाइदिन्छु भन्दै २ जना पीडितबाट २ लाख रुपैयाँ लिई सम्पर्कबिहीन भएको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई कीर्तिपुर नगरपालिका९ बाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
"तीनकुनेमा राजावादी र प्रहरीबीच दोहोरो झडप, केही घाइते","काठमाडौं : राजावादीहरूले निषेधित क्षेत्र तोड्न खोजेपछि तीनकुने क्षेत्रमा तनावग्रस्त भएको छ। भीड नियन्त्रणमा लिन प्रहरीले अश्रुग्यास प्रहार गरेको छ। राजावादी समर्थकहरूले निषेधित क्षेत्र तोड्न खोजेपछि प्रहरीले उनीहरूलाई रोक्न खोजेका थिए। तर,आन्दोलनकारीले नमानेपछि प्रहरी र उनीहरूबीच दोहोरो झडप भएको छ। भीड नियन्त्रणमा लिन प्रहरीले अश्रुग्यास प्रहार गरेपछि राजावादी समर्थकहरू कार्यक्रमस्थल छोडेर हिँडेका छन्। प्रहरीले प्रहार गरेको अश्रुग्यास लागेर केही प्रदर्शनकारी घाइते भएका छन् । झडपमा केही प्रहरीसमेत घाइते भएका छन्। प्रहरीले अश्रुग्यास प्रहार गरेपछि आन्दोलनकारीले प्रहरीमाथि ढुंगामुडा प्रहार गरिरहेका छन्। तिनकुने क्षेत्र अहिले तनावग्रस्त छ।"
राजावादीले आगो लगाएको घरभित्र जलेर एभिन्युजका पत्रकारको मृत्यु,"काठमाडौं : राजावादीको प्रदर्शनका क्रममा तीनकुनेमा एक जना पत्रकारको मृत्यु भएको छ। तीनकुनेस्थित एक घरमा प्रदर्शनकारी लगाएको आगोमा परी एभिन्युजका पत्रकार सुरेश रजकको मृत्यु भएको प्रहरी जानकारी दिएको छ। एभिन्युज टेलिभिजनका सम्पादक शिव दाहालले राजावादीले निजी घरमा लगाएको आगोमा परी रजकको मृत्यु भएको बताए। उनी विगत ५ वर्षदेखि क्यामरा पर्सनको रूपमा एभिन्युज टेलिभिजनमा कार्यरत थिए। दाहालका अनुसार रजकले उक्त आगलागी भएको घरको छतमा बसेर प्रदर्शनकारीहरूको भिडियो बनाइरहेका थिए। सोही घरमा प्रदर्शनकारीले आगो लगाएपछि उनी जलेका थिए। प्रहरी प्रवक्ता डीआइजी दिनेशकुमार आचार्यले आगलागी भएको घरबाट एक जनाको शव निकालेको पुष्टि गरे। उनले अन्नपूर्णसँग भने, 'आगलागी भएको घरबाट एक जनाको शव निकालेको छौं। पोस्टमार्टमका लागि शिक्षण अस्पताल लगिएको छ। रजक एभिन्युजका लागि उक्त घरबाट दृश्य खिचिरहेका बेला प्रदर्शनकारीले उक्त घरमा आगजनी गरेका थिए। त्यस्तै झडपमा कीर्तिपुरका अर्का एक युवकको पनि मृत्यु भएको छ। मृत्यु हुनेमा २९ वर्षीय सविन महर्जन रहेको प्रहरीले जानकारी दिएको छ।"
राजावादीका प्रदर्शनकारीले तीनकुनेमा घरमा लगाए आगो,"काठमाडौं : उग्र बनेका राजावादीहरूले तीनकुनेमा एउटा घरमा आगजनी गरेका छन्। आगजनीबाट उक्त घर जलेको छ। राजवादीको प्रदर्शनमा प्रहरीले अश्रुग्यास प्रहार गरेपछि आन्दोलनकारी थप आक्रोशित बनेका हुन् । उनीहरूले व्यक्तिका घर,पसलमा ढुंगामुडा प्रहार गर्दै सरकारविरुद्ध नाराबाजी गरिरहेका छन्। निषेधित क्षेत्र तोड्न खोजेपछि प्रहरी र आन्दोलनकारीबीच दोहोरो झडप भएको छ। झडपमा केही प्रहरी र आन्दोलनकारी घाइते भएका छन्। अहिले तीनकुने क्षेत्र तनावग्रस्त बनेको छ। राजावादी समर्थकहरू कार्यक्रम स्थल छोडेर बाहिर प्रदर्शन गरिरहेका छन्। उनीहरूमाथि प्रहरीले निरन्तर अश्रुग्यास प्रहार गरिरहेको छ।"
"अराजक बन्दै राजावादी प्रदर्शनकारी, व्यापारी घरपसलमा तोडफोड","काठमाडौं : राजवादीको प्रदर्शनमा प्रहरीले अश्रुग्यास प्रहार गरेपछि आन्दोलनकारी थप आक्रोशित भएका छन्। उनीहरूले तीनकुनेमा व्यापारी घर,पसलहरूमा समेत ढुंगामुडा प्रहार गर्दै सरकारविरुद्ध नाराबाजी गरिरहेका छन्। ढुंगामुडा प्रहारबाट केही घर र पसलमा क्षति पुगेको छ। प्रदर्शनकारीहरूले तीनकुनेको एक व्यापारी घरमा तोडफोड गरी कागजपत्र निकालेर जलाइरहेका छन्। निषेधित क्षेत्र तोड्न खोजेपछि प्रहरी र आन्दोलनकारीबीच दोहोरो झडप भएको छ। झडपमा केही प्रहरी र आन्दोलनकारी घाइते भएका छन्। अहिले तीनकुने क्षेत्र तनावग्रस्त बनेको छ। राजावादी समर्थकहरू कार्यक्रम स्थल छोडेर बाहिर प्रदर्शन गरिरहेका छन्।"
दाङमा खम्बामा बाँधेर महिलामाथि निर्घात कुटपिट,"दाङ : दाङमा एक महिलालाई बिजुलीको खम्बामा बाँधेर निर्घात कुटपिट गरिएको छ । कुटपिट गरेको भिडियो सामाजिक सञ्जालमा सार्वजनिक भएपछि यो घटना बाहिर आएको हो । दाङको घोराही उपमहानगरपालिका१० की २६ वर्षीया शिला चौधरीमाथि घोराही उपमहानगरपालिका११ मा निर्घात कुटपिट गरिएको छ। श्रमिकको रूपमा काम गर्दै आएकी शिला नामकी महिलालाई बिजुलीको खम्बामा बाँधेर स्थानीयले निर्घात कुटपिट गरेको सर्वजनिक भएपछि केही घटना लुकाउने प्रयासमा समेत लागेका स्थानीयले जनाएका छन्। शिलामाथि घोराही११ चागुका गोपाल चौधरीकी श्रीमती र स्थानीय केही अन्य महिलाले बाँधेर निर्घात कुटपिट गरेको भिडिओ सार्वजनिक भएको छ। शिलाले जीवनयापनका लागि सोही वडाको तरकारी फार्ममा काम गर्दै आएकी थिइन्। तरकारी फार्मका केही सामान हराएको आरोपमा शिलामाथि कुटपिट भएको महिला अधिकारकर्मी खुमा खड्काले बताइन्। 'यो घटना गाउँमै मिलाइएको रहेछ', अधिकारकर्मी खड्काले भनिन्, 'पीडितकी आमाले सामाजिक सञ्जालमा भिडिओ देखेपछि बिहीबार मुद्दा प्रहरीमा पुगेको हो।' स्थानीयका अनुसार राजनीतिक दलका स्थानीय नेताहरूले ७० हजार रूपैयाँ दिएर कुटपिटको मुद्दा गाउँमै मिलाएका थिए। इलाका प्रहरी कार्यालय नारायणपुरमा यो विवाद आउनुअघि स्थानीय 'भद्रभलादमी' को रोहवरमा पैसा दिएर मिलाउन खोजिएको थियो । भिडिओ सामाजिक सञ्जालमा फैलिएपछि पीडितकी आमाले छोरीमाथि भएको अत्याचारबारे आवाज उठाइन्। उनकै पहलमा घटना मिलाउन दिइएको रूपैयाँ फिर्ता गरिएको हो। बिहीबार मात्रै पीडित जिल्ला प्रहरी कार्यालय घोराहीमा पुगेर आरोपितविरूद्ध अमान्य व्यवहार शीर्षकमा मुद्दा दायर गरेको निमित्त प्रहरी प्रमुख डिएसपी चक्रबहादुर शाहले जानकारी दिए । 'हामीलाई त पहिला गाउँघरको सामान्य कुटाकुट घटना मात्रै हो भनिएको थियो', उनले भने, 'पीडित आएर उजुरी दिएपछि कुटपिट घटनामा संलग्न तीन जनालाई नियन्त्रणमा लिएर अनुसन्धान गरिरहेका छौँ ।' पीडितले निवेदन दिएपछि आफूले त्यसैको आधारमा आरोपितलाई पक्राउ गरेको हुँदा मुद्दा आधिकारिक रूपमा दर्ता भइसकेको डिएसपी शाहले बताए। घटनाबारे थप अनुसन्धान हुन बाँकी रहेको उनले बताए। 'स्थानीय केही भद्रभलादमीका नाममा यति गम्भीर घटनामा पैसा दिएर कागज गराई मिलापत्र गराइएको देखियो', अधिकारकर्मी खड्काले भनिन्, 'एक अबला नारीलाई रातिको समयमा बोलाएर पोलमा बाँधेर त्यसरी पशुवत व्यवहार गर्न पाइँदैन। दोषीले सजाय पाउनुपर्छ ।' शिलामाथि कुटपिट भएको भिडिओ कुट्नेहरू आफैंले सामाजिक सञ्जालमा राखेका थिए। घाँटी, टाउको र शरीरको भित्री भागमा दुखाइ चोट रहेको पीडितले जनाएकी छ्न ।"
मौरीपालक कृषक सम्मानित,"नुवाकोट : मौरीपालन व्यवसायलाई व्यवसायीकरण गरिनुपर्ने माग गरिएको छ। नुवाकोटको पिपलटारमा आयोजित कार्यक्रममा सहभागीहरूले मौरीपालन व्यवसायलाई विस्तार गरि स्थानीय आवश्यकतामा महको लागि स्वावलम्बी बनाउन जोड दिएका छन्। नेपाल मौरीपालक महासंघ नुवाकोटको आयोजना र आधुनिक मौरी फार्म पिपलटारको व्यवस्थापनमा अबको निकास, कृषि क्षेत्रको विकास भन्ने मुल नाराका साथ आयोजित १९ औं मह दिवसमा सहभागीहरूले मौरीपालन व्यवसायलाई सोखको रुपमा मात्र नभई अब अर्गानिक खानपानका लागि पनि यसको व्यवसायीकरण आवश्यक रहेको निष्कर्ष निकालेका छन्। कार्यक्रममा नुवाकोटका पुराना मौरीपालक कृषक चेतवहादुर श्रेष्ठलाई मौरीपालनको क्षेत्रमा पुर्याएको योगदानको कदर गर्दै सम्मानत गरिएको छ। श्रेष्ठले विदुर नपा ५ देवीघाटमा २०५४ सालदेखि व्यावसायिक रुपमा मौरीपालन व्यवसाय सुरु गरेका थिए।"

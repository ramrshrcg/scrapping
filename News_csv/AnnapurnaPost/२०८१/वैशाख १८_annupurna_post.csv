शीर्षक,विवरण
पशुपतिनाथको जलहरी प्रकरणका तीन जनालाई सफाइ,काठमाडौं : विशेष अदालतले पशुपतिनाथ मन्दिरको जलहरी प्रकरणमा आरोपित पशुपति क्षेत्र विकास कोषका सदस्य सचिव डा मिलनकुमार थापासहित तीन जनालाई सफाइ दिएको छ। विशेष अदालतका अध्यक्ष टेकनारायण कुँवर र सदस्य मुरारीबाबु श्रेष्ठको इजलासले आज कोषका सदस्य सचिव डा थापासहित कोषको तत्कालीन सदस्य सचिव डा प्रदीप ढकाल र कोषको स्टोर किपर अरुणकुमार श्रेष्ठलाई सफाइ हुने ठहर गरेको हो। अख्तियार दुरुपयोग अनुसन्धान आयोगले पशुपतिमा जलहरी राख्दा सुन हिनामिना गरेको आरोपमा गत असोज १४ गते तीन जना विरुद्ध विशेष अदालतमा भ्रष्टाचार मुद्दा दायर गरेको थियो। अख्तियारले जलहरी राख्ने क्रममा करिब डेढ किलो सुन हिनामिना भएको दाबी गर्दै रु एक करोड १७ लाख भ्रष्टाचार गरेको आरोप लगाएको थियो।
मुस्ताङमा ट्रकसहित ८९० क्यू फिट काठ बरामद,"जोमसोम : मुस्ताङमा लुकाईछिपाई ट्रकमा लोड गरी मुस्ताङ ल्याइएको अवैध काठ प्रहरीले बरामद गरेको छ। म्याग्दीको बेनीबाट मुस्ताङको जोमसोमतर्फ आउँदै गरेको ग २ ख नम्बरको ट्रकमा लुकाई छिपाई ल्याइएको अवैध चिरान गरिएको काठ सोमबार जिल्ला प्रहरी कार्यालय मुस्ताङले नियन्त्रणमा लिएको हो। यसअघि आइतबार राति १० बजेको समयमा म्याग्दीको बेनीबाट मुस्ताङतर्फ अवैध काठ ट्रकमा लोड गरी लैजाँदै गरेको भन्ने गोप्य सूचना जिल्ला प्रहरी कार्यालय मुस्ताङलाई उपलब्ध गराइपछि मुस्ताङ प्रहरीले काठ लोड गरिएको ट्रकको खोजतलास सुरु गरेको थियो। प्रहरीको खोजतलासपछि मुस्ताङको घरपझोङ गाउँपालिका४ जोमसोम स्थित पक्की पुलतर्फ आउँदै गरेको अवस्थामा मंगलबार बिहान २ बजेको समयमा चालकसहित उक्त ट्रकलाई नियन्त्रणमा लिएको प्रहरी नायब उपरीक्षक भोजराज पाण्डेयले जानकारी दिए। प्रहरीले निगरानी गरी नियन्त्रणमा लिइएको काठ लोड गरिएको ट्रकको प्रहरीले कानुन बमोजिम खानतलासी गर्दा ट्रकमा लोड गरिएको काठको छोड पुर्जी वा आधिकारिक कागज प्रमाण नभएको पाइएको प्रहरी नायब उपरीक्षक पाण्डेयले बताए। नियन्त्रणमा लिई बरामद गरिएको काठ पर्वत जिल्लाबाट ढुवानी गरी मुस्ताङ ल्याइएको भएपनि काठको वैधानिकता नभएको प्रहरीले जनाएको छ। पर्वतबाट मुस्ताङ ल्याइएको अवैध काठ कसले कसका लागि पठाइएको हो भन्ने विवरण प्राप्त हुन सकेको छैन। जिल्ला प्रहरी कार्यालय मुस्ताङका अनुसार मुस्ताङमा बरामद भएको काठ अन्दाजी ८९९ दशमलव ९६ क्यू फिट भएको र काठको मूल्य करिब १ लाख १२ हजार बराबरको भएको जनाइएको छ। प्रहरीले अवैध रुपमा भित्र्याउन लागिएको काठको आवश्यक मुचुल्का गरी ट्रकसहितको काठ र ट्रक चालक बाग्लुङ निसीखोला गाउँपालिका६ बस्ने ४५ वर्षीय डिलबहादुर घर्तीलाई आवश्यक अनुसन्धान र कारबाहीका लागि अन्नपूर्ण संरक्षण क्षेत्र आयोजना, इलाका संरक्षण कार्यालय (एक्याप) जोमसोम कार्यालयमा बुझाइएको प्रहरी नायब उपरीक्षक पाण्डेयले जानकारी दिए।"
जंगलको आगलागी अस्पताल पसेपछि (फोटो फिचर),"ललितपुर : पछिल्लो समय देशभर आगलागी भइरहेको छ। आगो बस्तीमा पसेर दुःख दिइरहेको सन्दर्भमा मंगलबार ललितपुरको टिकाभैरवस्थित आनन्दवन अस्पतालमा तनाव भयो। विहानै जंगलको आगो अस्पताल परिसरको एक टहरामा आईपुगेर छानामा रहेको पात पतिङ्कर बलेपछि अस्पतालमा स्थानीय, प्रहरी, सेनासँगै दमकल र अग्नी नियन्त्रक आएर निभाएका छन्। अस्पताल परिसरमा धुँवाको मुस्लो मडारिएपछि ९३ जना विरामी अर्को भवनमा सारिएको थियो। दिनभरको प्रयन्त्रपछि अग्नी नियन्त्रकले अस्पताल वरपरको आगो निभाएका थिए।"
"पर्साको जगरनाथपुर आगलागी हुँदा चार घर जलेर नष्ट, २७ लाखको क्षति","वीरगन्ज : पर्साको धोबिनी गाउँपालिका५ जगरनाथपुर गाउँमा मंगलबार दिउँसो आगलागी हुँदा फुसको चार वटा घर जलेर नष्ट भएका छन्। मंगलबार दिउँसो भएको आगलागीबाट स्थानीय रजाक देवान, रहमत देवान, अमजद देवान र समसाद देवानको गरी चारवटा घर र घरमा रहेका सबै सामान जलेर नष्ट भएको इलाका प्रहरी कार्यालय लंगडीले जनाएको छ। स्थानीयका अनुसार दिउँसो दुई बजेतिर रजाक देवानको घरमा खाना पकाउने क्रममा चुल्होमा आगो बालिएको थियो। त्यही आगोबाट सल्किएर आगलागी हुँदा रजाकसँगै छिमेकका घरहरू पनि जलेर नष्ट भएको हो। आगलागी पोखरिया नगरपालिकाबाट गएको वारुण यन्त्रको सहयोगमा प्रहरी र स्थानीयले मिलेर आगो निभाएको इलाका प्रहरी कार्यालय लंगडीका प्रहरी सहायक हवल्दार रामकुमार साह कानुले जानकारी दिए। आगलागीबाट चारवटै घर जलेर पूर्ण रुपले नष्ट हुँदा त्यसबाट करिब २७ लाख रुपैयाँ बराबरको क्षति भएको पीडित घरधनीहरूले बताएको कानुले जानकारी दिए। यस बारेमा प्रहरीले अनुसन्धान गरिरहेको उनले बताए।"
कर्णालीमा लगातार दुईपटक मन्त्री बन्ने शाही भन्छन् अब संघीय मन्त्री बन्ने चाहना छ,"डोल्पा : डोल्पाको जगदुल्ला गाउँपालिकामा विसं २०२४ साल भदौ १ गते जन्मिएका वीरबहादुर शाही दोस्रो पटक कर्णाली प्रदेश सरकारमा मन्त्री नियुक्त भएका छन्। मंगलबार सामाजिक विकास मन्त्रीको रूपमा शाही मन्त्री नियुक्त भएका हुन्। उनी सक्रिय राजनीति सुरु गरेको छोटो समयमै राजनीतिक उचाइमा पुग्न सफल भए। कर्णाली प्रदेश सरकारमै दुई पटक मन्त्री भइसकेका छन्। डोल्पाबाट दुई पटक प्रदेश सभा सदस्यमा निर्वाचित भएका मन्त्री शाही अघिल्लो कार्यकालमा कर्णाली सरकारमा उद्योग पर्यटन वन तथा वातावरण मन्त्री भइसकेका छन्। उनका चाहाना कर्णालीजस्तै कहालिलाग्दा छन्। कडा संघर्ष र मिहेनतबाट राजनीतिमा सफलता चुम्ने शाहीको नुनको भोगमा सुनमाथि सुतेको कणार्लीलाई व्युताउने एकमात्र एजेण्डा छ। डोल्पाली जनताका नजरमा सरल एवं विकासप्रेमी नेताका छबि बनाउन सफल छन्। सानै उमेरमा टुहुरो हुनुको पीडाले उनलाई खुसीमा न मातिन छ, न दुःखमा आतिनु नै। जीवन जिउने क्रममा उनले सबैभन्दा पहिला निर्माण व्यवसाय रोजे। यो नै उनको पहिलो व्यवसायिक यात्रा थियो। व्यवसायमा लाग्दा सम्पत्ति भनेका उनको अटुट हिम्मतभन्दा अरु केही थिएन। त्यही हिम्मतलाई पुँजी बनाएर अगाडि बढी आफूलाई एक सफल व्यवसायीको रूपमा प्रमाणित गरेर देखाए। यसले उनको समाजसेवाको भोक मर्ने अवस्था थिएन। उनी राजनीतिक माध्यामबाट समाजसेवामा लाग्न चाहन्थे। त्यसको लागि राजनीतिमा फराकिलो बाटो थियो। उनलाई धेरैले आमन्त्रण गरे तर अन्तिममा माओवादी पार्टी शाहीको रोजाइमा पर्यो। अहिले पनि उनको माओवादीमै राजनीतिक यात्रा जारी छ। माआवादी पार्टी जनयुद्धमा रहँदा उनले राम्रै आर्थिक भरथेक दिएका थिए। अचम्म त के भने गोप्य हिसाबले उनी विसं २०५५ सालदेखि माओवादीमा संगठित सदस्यको रूपमा थिए। उनी माओवादीको आर्थिक सहयोगदाता मात्र नभएर पार्टीको भरलाग्दो खम्बासमेत बनेका थिए। उनका विपक्षीहरू माओवादीले टपक्क टिपेर राजनीतिमा ल्याएको टिप्पणी पनि गर्छन्। उनी भन्छ, 'आफूले तल्लो तहमै राजनीतिक बाटो बनाएर माथि निस्किसकेको थिए। जनतादेखि केन्द्रीय स्तरमा रहेका सम्पूर्ण नेताले मलाई माया गर्नुहुन्छ। म सजिलै आज यहाँसम्म पुगेको होइन। यसमा मेरो त्याग, तपस्या र लगानी थुप्रै छ। अझ त मेरो जीवन नै राजनीतिमा सुम्पिएको छु।' शाहीको प्रतिवद्धता छ, 'म हिजो माओवादी थिएँ, आज पनि माओवादी नै छु र भोलि पनि माओवादी नै रहनेछु।' डोल्पालाई माओवादीको लालकिल्ला बनाउने उनको भिस्म प्रतिज्ञा छ। पछिल्लो समय कर्णाली प्रदेशमा कम बोल्ने अनि जनताको काममा जुट्ने सांसदको विशेषण पाएका शाही कुरा कम काम बढी गर्न रुचाउँछन्। जनताको दुःखसँग सुख साट्ने आदत बनेको उनको। उनको डोल्पासँग माटो र मुटुको साइनो जोडिएको ठान्ने शाही डोल्पाको विकासमा सधैं अहोरात्र खट्ने संकल्प गर्छन्। शाहीको कामले डोल्पाली जनता फ्रफुल्ल छन्। सडक, शिक्षा, स्वाथ्य, भवन, घेरावार, सिँचाईलगायतका जनताका जनजीविकासँग जोडिएको काम उनको प्राथमिकता छन्। जनताको गुनासो सुन्न घरघर, बस्तीबस्ती पुग्ने शाही योजनासँगै जनजनताको भावनाको सम्बोधन गर्ने बताउँछन्। अब उनको चाहना संघीय सरकारमा नेतृत्व गर्ने। जनतालाई जनार्दन ठान्ने उनी जनताले चाहेमा यो कुरा असम्भव नरहेको बताउँछन्।"
कतारबाट नेपाल आइपुगेका व्यक्तिलाई बन्धक बनाउने दुई जना पक्राउ,काठमाडौं : प्रहरीले कतारबाट नेपाल आएका एक व्यक्तिलाई बन्धक बनाउने दुई जनालाई पक्राउ गरेको छ। काठमाडौं उपत्यका अपराध अनुसन्धान कार्यालयले मंगलबार काठमाडौंमा पत्रकार सम्मेलन गर्दै कतारबाट नेपाल आएका सप्तरीका राजविराजका सिकेन्द्र यादवलाई सिनामंगलमा बन्धक बनाएर राख्ने दुई जनालाई पक्राउ गरि सार्वजनिक गरेको हो। पक्राउ पर्नेमा एमडी सहनी र अजिम अली छन्। नेपाल आएलगतै सिकेन्द्र यादवलाई बन्धक बनाइएर उनीहरुले यादवको परिवारसँग ४ लाख ८० हजार मागेका थिए। कतारबाट एक व्यक्तिले यादवलाई सुन दिएर पठाएको र नेपाल ओर्लेपछि यादवले ल्याएको सुन अर्कै व्यक्तिले बुझेपछि उनलाई बन्धक बनाएको खुलेको काठमाडौं उपत्यका अपराध अनुसन्धान कार्यालयका प्रमुख सानुराम भट्टराईले जानकारी दिए। घटनाको जानकारी पाउने बितिकै अनुसन्धानका लागि टोली खटिएको र सिनामंगलमा यादवलाई हातखुट्टा बाधेर राखेको अवस्थामा उद्धार गरिएको उनले बताए।
ट्रकमा गाँजा ओसार्ने दुई जना बारामा पक्राउ,बारा : ट्रकमा लागूऔषध गाँजा ओसारेर तस्करी गर्ने दुई जना ट्रकसहित बारामा पक्राउ परेका छन्। पक्राउ पर्नेमा ट्रकका चालक मकवानपुरको मनहरी गाउँपालिका२ स्थायी घर भई हाल बाराको जितपुरसिमरा उपमहानगरपालिका वडा नम्बर २ का ३२ वर्षीय आकाश भन्ने दीपक कोइराला र ट्रकमा सवार हेटौंडा१३ पदमपोखरीका ३० वर्षीय जीवन घलान रहेका छन्। बाराको रतनपुरबाट निजगढतर्फ जाँदै गरेको ना ५ ख ७५५२ नम्बरको ट्रकलाई निजगढ नगरपालिका१० लालपार्कस्थित सडकमा सोमबार राति १०:३० बजे प्रहरीले रोकेर चेकजाँच गरेको थियो। त्यसक्रममा उक्त ट्रकमा ७ वटा ठूला पोकामा रहेको दुई क्वीन्टल १६ केजी गाँजा भेटिएपछि प्रहरीले ट्रक चालक कोइराला र घलान दुवै जनालाई नियन्त्रणमा लिएको बाराका प्रहरी नायब उपरीक्षक दधिराम न्यौपानेले जानकारी दिए। उक्त ट्रकपनि नियन्त्रणमा लिइएको न्यौपानेले बताए। गाँजासहित पक्राउ परेका दुवै जनालाई जिल्ला प्रहरी कार्यालयको हिरासतमा राखेर थप अनुसन्धान भइरहेको प्रहरी नायब उपरीक्षक न्यौपानेले जानकारी दिए।
नवजात शिशुको हत्या गरेको आरोपमा आमा पक्राउ,"विराटनगर : मोरङको मिक्लाजुङमा नवजात शिशुको हत्या गरेको आरोपमा आमालाई प्रहरीले पक्राउ गरेको छ। मिक्लाजुङ गाउँपालिका१ सातबोटेकी २६ वर्षीया अस्मिता राईले शिशु जन्माएर हत्या गरी फ्यालेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले जानकारी दिए। उनका अनुसार अस्मिताले छोरा जन्माएर हत्या गरेको प्रारम्भिक अनुसन्धानबाट खुलेको छ। घरदेखि १ किलोमिटर उत्तरमा रहेको बाँसघारीमा छोरा जन्माएको र हत्या गरेर ढुंगाको चेपमा फ्यालेको बस्नेतले बताए। बाँसघरीबाट १० मिटरजति पश्चिममा रहेको ढुंगाको चेपबाट सोमबार साँझ कपडाले छोपेर राखेको अवस्थामा शिशुको शव बरामद भएको जानकारी उनले दिए। शिशुको हत्या गरेर घर फर्किएकी अस्मिताको शरीरमा रगत देखेपछि शंका लागेर आफन्तले सोधपुछ गरेका थिए। सोधपुछ गर्ने क्रममा शिशुको हत्या गरेको खुलेपछि आफन्त र स्थानीयले प्रहरीलाई खबर गरेका थिए। तत्कालै घटनास्थल पुगेको प्रहरीले शव बरामद गरेर अस्मितालाई पक्राउ गरेको थियो। स्वास्थ्य अवस्था कमजोर रहेको पाइएपछि उनलाई उपचारका लागि धरानस्थित बीपी कोइराला स्वास्थ्य विज्ञान प्रतिष्ठानमा भर्ना गरिएको प्रहरीले जनाएको छ। अस्मिताविरुद्ध परिवारका सदस्यले इलाका प्रहरी कार्यालय उर्लाबारीमा मंगलबार किटानी जाहेरी दिएका छन्। किटानी जाहेरीलाई आधार बनाएर उनीविरुद्ध ज्यान सम्बन्धी कसुरमा अनुसन्धान अघि बढाउने प्रहरीको तयारी छ। उर्लाबारीका इन्सपेक्टर देवेन्द्र दास नेतृत्वको टोलीले घटनाको अनुसन्धान गर्ने छ। शिशुको हत्यामा संलग्न महिला उपचाररत रहेका कारण घटनाका बारेमा थप बुझ्न र सोधपुछ गर्न पाइएको छैन। अस्पतालले डिस्चार्ज दिएपछि अनुसन्धानको बाँकी प्रक्रिया अघि बढाइने छ, डीएसपी बस्नेतले भने, अनुसन्धानपछि घटनाका सम्बन्धमा थप प्रष्ट हुने छ। प्रारम्भिक सोधपुछबाट शिशुको हत्या गरेर शव फ्यालेको पत्ता लाग्यो। अस्मिताका पति (श्रीमान) भने वैदेशिक रोजगारीका क्रममा १ वर्षदेखि कतारमा रहेको बस्नेतले बताए। उनका अनुसार शिशुको शवलाई पोस्टमार्टमका लागि धरान लगिएको छ। पोस्टमार्टम रिपोर्टबाट घटनाका बारेमा धेरै कुरा प्रष्ट हुने जानकारी बस्नेतले दिए।"
"डिजेल र मट्टितेलको मूल्य घट्यो, पेट्रोलको यथावत",काठमाडौं : डिजेल र मट्टितेलको मूल्य घटेको छ। नेपाल आयल निगमको सञ्चालक समितिको बैठकले डिजेल र पेट्रोलको मूल्य २ रुपैयाँले घटाएको हो। त्यस्तै पेट्रोल र खाना पकाउने ग्यासको मूल्य भने यथावत राखिएको छ। त्यस्तै हवाई इन्धनमा आन्तरिकतर्फ १ रुपैयाँ र अन्तर्राष्ट्रियतर्फ प्रतिकिलो ७ अमेरिकी डलरले वृद्धि भएको निगमले जानकारी दिएको छ। यससँगै डिजल र मट्टितेलको मूल्य घटेर काठमाडौं उपत्यकामा १५९ रुपैयाँ कायम भएको छ। नयाँ मूल्यसूची बुधबार विहान १ बजेदेखि लागू हुने छ।
लोकतान्त्रिक जनआन्दोलनका प्रथम सहिद बासुदेवको प्रतिमा प्रहरीको डम्पिङमा,"हेटौंडा : लोकतान्त्रिक जनआन्दोलनका प्रथम सहिद बासुदेव घिमिरेको अर्धकदको प्रतिमा बेवारिसे अवस्थामा फ्याँकिएको छ। मकवानपुरगढी गाउँपालिका५ आमभञ्याङस्थित अस्थायी प्रहरी चौकी धादिङको फोहोर व्यवस्थापन कक्षमा सहिद बासुदेवको प्रतिमा वर्षौँदेखि अलपत्र अवस्थामा फेला परेको हो। गणतन्त्र स्थापनाका लागि बलिदान दिएका सहिद घिमिरेको प्रतिमा स्थापना गर्नुको सट्टा प्रहरी चौकीको फोहोर व्यवस्थापन कक्षमा वर्षौँदेखि फ्याँकिएको अवस्थामा फेला परेपछि उनका परिवारले गुनासो गरेका छन्। सहिद पिता कृष्ण घिमिरेले राष्ट्र र जनताका लागि आफ्नो छोराले दिएको बलिदानीको बदलामा राज्यले सम्मान गर्नुको सट्टा उल्टै अपहेलना गरेको भन्दै दुखेसो पोखे। वृद्ध अवस्थामा पुगेका उनले भने, राज्यले सहिदप्रति सम्मान देखाउन त सकेन। तर, अपहेलना नगरिदिए हुन्थ्यो। देश र जनताको लागि छोरा गुमाएको दुख लागेको छैन। तर राज्यले सहिद र सहिद परिवारप्रति गरिरहेको अपहेलना सम्झँदा मन रुन्छ। मकवानपुरगढी गाउँपालिकाले आर्थिक वर्ष २०७७०७८ मा सहिद बासुदेवको प्रतिमा स्थापनाका लागि ५ लाख रुपैयाँ बजेट विनियोजन गरी काम अघि बढाएको थियो। तत्कालीन समयमा बासुदेव स्मृति प्रतिष्ठान स्थापना गरी स्थानीय बेदनाथ हुमागाईंको अध्यक्षतामा उपभोक्ता समितिसमेत गठन गरी सो कार्य अघि बढाइएको थियो। तर, पालिका र उपभोक्ता समितिले विभिन्न समस्या सहिद प्रतिमा स्थापनाको काम सम्पन्न गर्न नसकेको स्थानीयहरू बताउँछन्। हामीले त्यतिबेलै प्रतिमा स्थापनाको लागि बजेट विनियोजन गरेका थियौँ। सहिदकै जग्गामा केही भौतिक संरचनाहरू पनि निर्माण भइसकेको छ। तर, बजेट अभावमा हामीले त्यतिबेला प्रतिमा स्थापना गर्न सकेनौँ। गाउँपालिकाका तत्कालीन अध्यक्ष विदुर हुमागाईंले भने। उनले गाउँपालिकाको नेतृत्व गरिरहेकाहरूले अब त्यो काम सम्पन्न गर्नुपर्ने बताए। यता, २०७८ सालमै सहिद प्रतिमा बनाएर उपभोक्ता समितिको जिम्मा लगाएका मुर्तिकारले लाखौँ रकमको भुक्तानी हालसम्म पनि पाएका छैनन्। मकवानपुरगढी ५ का वडाध्यक्ष दिपेश दाहालले चाँडै सहिद बासुदेवको अलपत्र अवस्थामा रहेको प्रतिमा स्थापना गर्ने प्रतिक्रिया दिएका छन्। उनले आगामी आर्थिक वर्षमा वडाकै बजेटबाट प्रतिमा स्थापना गर्ने गरी आफूहरूले तयारी गरिरहेको बताए। २०६३ साल वैशाख ७ गते जनआन्दोलनका क्रममा ज्यान गुमाएका घिमिरेलाई राज्यले जनआन्दोलनका प्रथम सहिद घोषणा गरेको छ।"
साउदीमा ६ महिनामा १४७ नेपालीको मृत्यु,"साउदी : साउदी अरेबियामा ६ महिनामा १४७ नेपालीको मृत्यु भएको छ। रोजगारीका लागि साउदी अरेबिया पुगेका नेपालीको विभिन्न कारणले मृत्यु भएको हो। नेपाली दूतावास स्रोतका अनुसार कात्तिकदेखि चैतसम्म १४७ जनाको मृत्यु भएको बताए। साउदीको धेरै प्रक्रिया तथा नियम रहेको र मृतकको इन्स्योरेन्स रकम उपलब्ध गराउने भएकाले शव ल्याउन करिब १ महिना लाग्ने बताए। आत्महत्या केसमा अवस्था हेरि ३ महिनासम्म लाग्ने स्रोतले बताएको छ। नियोग उपप्रमुख डमरुबल्लभ पौडेलले हाल साउदीमा मदिरा ओसारपसार तथा विभिन्न कारणले ६ सय १५ नेपाली जेलमा रहेको बताए। कामदारहरूले विभिन्न कारणसहित समाधानको लागि नेपाली दूतावास रियादमा गुनासो पठाएका छन्। श्रम सहचारी देवेन्द्र कार्कीका अनुसार गत कात्तिक २०८० देखि मोबाइल वाट्सफ मार्फत २२०३ , इमेल मार्फत २०३० र अनलाइन लिंक मार्फत ९० जना गरी नेपाली दूतावास रियादमा हालसम्म ४ हजार ३ सय ३६ नेपालीहरूको गुनासो प्राप्त भएको बताए।"
कर्णालीमा मन्त्रिपरिषद् विस्तार : माओवादीबाट ३ र एमालेबाट २ मन्त्री,"दैलेख : कर्णाली प्रदेशमा मन्त्रिपरिषद् विस्तार भएको छ । झण्डै तीन सातापछि मन्त्रिपरिषद् विस्तार भएको हो । गत चैत्र २७ मा नेकपा माओवादी केन्द्र र नेकपा एकीकृत समाजवादीको समर्थनमा एमालेका नेता यामलाल कँडेल मुख्यमन्त्री बनेका थिए । नेता कँडेल मुख्यमन्त्री बनेको तीन सातापछि मन्त्रिपरिषद् विस्तार भएको हो । मंगलबार मुख्यमन्त्री कँडेलले ६ मन्त्री र एक राज्यमन्त्री नियुक्ती,हेरफेर र कार्य विभाजन गरि मन्त्रिपरिषद् गठन गर्न प्रदेश प्रमुखलाई सिफारिस गरेका थिए । जसमा माओवादीका तीन र एमालेबाट दुई मन्त्रीसहित एक राज्यमन्त्री छन् । यसअघि माओवादीबाट बिनाविभागीय मन्त्रीका रूपमा रनसिंह परियारले शपथ लिइसकेका थिए । उनलाई जलस्रोत तथा ऊर्जा विकास मन्त्रीको जिम्मेवारी दिइएको छ । आठ मन्त्रालय रहेको कर्णालीमा सत्ता साझेदार दल माओवादीले चार र एमालेले मुख्यमन्त्रीसहित चार मन्त्रालय लिने गरी सहमति भएको थियो । मंगलबार माओवादीबाट आर्थिक मामिला तथा योजनामन्त्री महेन्द्र केसी, सामाजिक विकासमन्त्री वीरबहादुर शाही,उद्योग, पर्यटन, वन तथा वातावरणमन्त्री दुर्गहादुर रावतले पद तथा गोपनीयताको शपथ ग्रहण गरेका हुन् । यस्तै,एमालेबाट भौतिक पूर्वाधार तथा शहरी विकासमन्त्री शेरबहादुर बुढा र भौतिक पूर्वाधार तथा सहरी विकास राज्यमन्त्रीमा गमता विश्वकर्माले शपथ लिएका हुन् । नवनियुक्त मन्त्रीहरुले प्रदेश प्रमुख तिलक परियारसमक्ष र राज्यमन्त्रीले मुख्यमन्त्रीसमक्ष पद तथा गोपनीयताको शपथ लिएका हुन् । मुख्यमन्त्री कँडेलले भूमि व्यवस्था, कृषि तथा सहकारी मन्त्रीको जिम्मेवारीमा सिफारिस गरेका विनोदकुमार शाहले भने शपथ ग्रहण गरेनन् । शाहको सचिवालय स्रोतका अनुसार भौतिक पूर्वाधार तथा शहरी विकासमन्त्रीको जिम्मेवारी नदिए पछि शाह असन्तुष्ट बनेका छन् । आन्तरिक मामिला तथा कानुनमन्त्री भने मुख्यमन्त्री कँडेल आफैंले राखेका छन् ।"
डोल्पाका सबै सांसद मन्त्री,डोल्पा : हिमाली जिल्ला डोल्पाबाट संघ र प्रदेशमा निर्वाचित सबै सांसद मन्त्री भएका छन्। संघ प्रदेश गरेर तीनवटा निर्वाचन क्षेत्र रहेको डोल्पामा सबै सांसद मन्त्री भएका हुन्। कर्णाली प्रदेश सरकारमा मात्रै डोल्पाबाट दुई मन्त्री नियुक्त भएका छन्। मंगलबार भएको मन्त्रिपरिषद् विस्तारमा एउटै जिल्लाबाट सत्ता गठबन्धन दलबाट प्रतिनिधित्व हुने गरी दुई मन्त्री नियुक्त भएका हुन्। प्रदेश क बाट निर्वाचित नेकपा एमालेका सांसद शेरबहादुर बुढा भौतिक पूर्वाधार मन्त्री र प्रदेश ख बाट निर्वाचित नेकपा माओवादी केन्द्रका सांसद बिरबहादुर शाही सामाजिक विकास मन्त्री नियुक्त भएका हुन्। शाही दोस्रो पटक मन्त्री भएका हुन्। यसअघि उद्योग पर्यटन वन तथा वातावरण मन्त्री भइसकेका हुन्। डोल्पाबाटै प्रतिनिधि सभामा निर्वाचित सांसद धनबहादुर बुढा यसअघि नै संघीय सरकारमा एकीकृत समाजवादीबाट शहरी विकास मन्त्री भइसकेका छन्। एउटै जिल्लाबाट संघीय सरकारमा एक र प्रदेश सरकारमा दुई मन्त्री नियुक्त भएपछि जिल्लामा सडक पूर्वाधार लगायतका विकासले गति लिने अपेक्षा गरिएको छ।
आगलागीबाट काभ्रेको रोशीमा विद्यालयसहित १५ घर जले,"काभ्रे : जिल्लाको रोशी गाउँपालिका४ महादेवटारमा आगलागीबाट एक विद्यालय सहित स्थानीयको १५ घर जलेको छ। जिल्ला प्रहरी कार्यालय काभ्रेका डीएसपी राजकुमार श्रेष्ठका अनुसार सानोकोटा गाउँमा रहेको सामुदायिक बनमा लागेको आगो बस्तीमा पुगेर विद्यालयसहित घरहरूमा क्षति पुगेको बताए। आगलागीबाट रंगिन नेपाल प्राथमिक विद्यालय समेत पूर्ण रुपमा जलेर ध्वस्त भएको स्थानीय भगवान लामाले जानकारी दिए। आगो स्थानीय, प्रहरी, नेपाली सेनाको टोलीले नियन्त्रणमा लिएको रोशी गाउँपालिका उपाध्यक्ष मिम बहादुर वाइबाले जानकारी दिए। आगो दिउँसो लागेको कारण मानवीय, चौपया क्षति नभए पनि आगलागीबाट भएको भौतिक क्षति के कति भयो भन्ने विवरण प्राप्त नभएको उपाध्यक्ष वाइबाले बताए। सामुदायिक वनबाट फैलिएको आगलागीले बस्तीमा क्षति पुगेको उक्त स्थानमा सबैमा सहयोगका लागि स्थानीयहरूले अनुरोध गरिएको छ।"
प्रधानमन्त्रीद्वारा मध्यपश्चिम विश्वविद्यालयको उपकुलपतिमा गौतम र पूर्वाञ्चलमा थपलिया नियुक्त,काठमाडौं : प्रधानमन्त्री तथा विश्वविद्यालयका कुलपति पुष्पकमल दाहालले पूर्वाञ्चल र मध्यपश्चिम विश्वविद्यालयको उपकुलपति नियुक्त गरेका छन्। प्रधानमन्त्री दाहालले मध्यपश्चिम विश्वविद्यालयको उपकुलपतिमा प्राडा ध्रुव कुमार गौतम र पूर्वाञ्चल विश्वविद्यालयको उपकुलपतिमा प्राडा विजुकुमार थपलियालाई नियुक्त गरेका हुन्। विश्वविद्यालयमा हुने दलीय भागबन्डाको अन्त्य गरी प्राज्ञिक प्रतिस्पर्धाका आधारमा प्रधानमन्त्रीले उनीहरूलाई नियुक्त गरेका हुन्। उनीहरूलाई सोही मेरिटोक्रेसी अनुसार नियुक्त गरिएको प्रधानमन्त्री कार्यालयले जानकारी दिएको छ। यसअघि उपकुलपतिका लागि ३३ जनाको सिफारिस आएको प्रधानमन्त्री कार्यालयले जनाएको छ।
"पूर्वी नाकाबाट रोकिएन तस्करी, साढे ३८ लाखको कपडा बरामद","झापा : झापाको पूर्वी नाका मेचीनगरबाट भन्सार छलेर भित्राइएको ठूलो मात्रामा लत्ताकपडा बरामद गरिएको छ। सशस्त्र प्रहरी बल नेपाल २ नम्बर गण झापा, जिल्ला प्रहरी कार्यालय र मेची भन्सार कार्यालयको संयुक्त टोलीले विशेष सूचनाको आधारमा ५१ पोका कपडा बरामद गरेको हो। संयुक्त टोलीले मेचीनगर७ गैरीगाउँ र मेचीनगर६ सालघारीको तीन ठाउँबाट मंगलबार बिहान ७ बजेको समय करिब ३८ लाख ४८ हजार ४७० रुपैयाँ मूल्य बराबरको कपडा बरामद गरिएको सशस्त्र प्रहरी बल नेपाल २ नम्बर गण झापाका डीएसपी तथा प्रवक्ता दिनेश कटुवालले जानकारी दिए। गैरीगाउँ र सालघारीमा ठूलो मात्रा भन्सार छलेर कपडा भित्राइएको सूचना पाए लगतै सशस्त्र प्रहरी बल प्रस्तावित गुल्म काँकडभिट्टाको टोली सोमबार राति साढे ९ बजेदेखि सो क्षेत्रमा खटिएका थिए। सशस्त्रले गैरीगाउँबाट २२ पोका र सालघारीबाट २९ पोका कपडा बरामद गरेको हो। सीमा क्षेत्र, मकैबारी र एउटा घरबाट सो परिमाणका कपडा फेला परेको थियो। सशस्त्रले दुवै स्थानमा रातभरि सामानको सुरक्षा दिएर बसेको थियो, डीएसपी कटुवालले भने, आज बिहान प्रहरी र भन्सारसँगको सहकार्यमा सामान बरामद गरेका थियौँ। बरामद गरिएकोमा सामानमा कुर्ती, कुर्ता सुरुवाल, भेष्ट, पेन्टी, पाइन्ट, म्याक्सी, सटको थान कपडा, लुंगी, तन्ना, सुती साडी, गन्जी, ब्लाउज, पेटिकोट लगायतको रहेको छ। तस्करले मौका छोपी कपडा भित्र्याएको हुनुपर्छ। कसको सामान भनी नाम खुलेको छैन। बरामद गरिएको सामान आवश्यक कारबाहीका लागि मंगलबार नै मेची भन्सार कार्यालय बुझाइसकेको डीएसपी कटुवालले बताए।"
डढेलो निभाउने क्रममा घाइते भएका एक जनाको मृत्यु,"ललितपुर : ललितपुरको गोदावरी नगरपालिका४ बडिखेलस्थित तपेश्वर सामुदायिक वनमा लागेको डढेलो निभाउने क्रममा घाइते भएका एक जनाको मृत्यु भएको छ। आगो निभाउने क्रममा घाइते भएका दुई जनालाई कीर्तिपुरस्थित बर्न अस्पतालमा उपचारका लागि पठाइएकामा एक जनाको उपचारका क्रममा मृत्यु भएको जिल्ला प्रहरी परिसर ललितपुरका प्रहरी उपरीक्षक तथा सूचना अधिकारी नरेशराज सुवेदीले जानकारी दिए। आगो निभाउने क्रममा घाइते भएका शंकर पहरी र रमेश पहरीलाई उपचारका लागि कीर्तिपुरस्थित बर्न अस्पतालमा पठाइएको थियो। घाइतेमध्ये शंकर पहरीको मृत्यु भएको उनले बताए। ललितपुरको गोदावरीस्थित लेले जंगलमा तीनचार दिनदेखि लागेको डढेलो आनन्द वनमा पनि फैलिएको छ। आनन्द वनमा डढेलो फैलिएसँगै त्यहाँ सञ्चालित कुष्ठरोग अस्पताल जोखिममा परेको छ। आगो अस्पताल नजिकै पुगेपछि त्यहाँका बिरामीलाई अन्यत्र सारिएको छ। ९३ जना बिरामीलाई सुरक्षित ठाउँमा सारिएको सुवेदीको भनाइ छ। यस्तै, डढेलोमा फसेका १५ जनाको पनि उद्धार गरिएको छ।"
सप्तरीको चिम्टीमा भीषण आगलागी,"राजविराज : सप्तरीको महादेवा गाउँपालिकामा भीषण आगलागी भएको छ। आगलागीबाट एक सय बढी घर जलेर नष्ट भएको छ। गाउँपालिकाको वडा नम्बर १ चिम्टी टोलमा तीव्र गतिमा हावा चलेको बेला आगलागी हुँदा ठूलो क्षति भएको प्रहरीले जनाएको छ। वडाध्यक्ष जयकिशोर दासका अनुसार स्थानीय शत्रुधन यादवको घरबाट सुरु भएको आगलागीले गाउँ नै जलेको हो। उनले यादव, मुसहर र मुस्लिम समुदायको बसोबास रहेको यो बस्तीका अनुमानित एक सय ५० भन्दा बढी घर जलेर नष्ट भएको प्रारम्भिक अनुमान गरिएको वडाध्यक्ष दासले बताए। आगो निभाउने प्रयास भइरहेको छ। यता राजविराज, शम्भुनाथ, हनुमाननगर कङ्कालिनी नगरपालिकाबाट आएको बारुण यन्त्रका साथै नेपाल प्रहरी र स्थानीयले आगो निभाउने काम गरिरहेका छन्। आगलागी अहिले पनि भइरहेकोले थप विवरण आउन बाँकी रहेको प्रहरीको भनाइ छ। उक्त आगलागीमा करिब ६०७० लाख भन्दा बढी मूल्य बराबरको क्षति भएको जिल्ला प्रहरी कार्यालयले जनाएको छ।"
आर्थिक वृद्धिदर ३ ५४ प्रतिशत अनुमान,"काठमाडौं : राष्ट्रिय तथ्यांक कार्यालयले चालु आर्थिक वर्ष २०८०८१ मा नेपालले तीन दशमलव ५४ प्रतिशतको आर्थिक वृद्धिदर हासिल गर्ने अनुमान सार्वजनिक गरेको छ। चालु आवको बजेटमार्फत सरकारले छ प्रतिशतको आर्थिक वृद्धि हासिल गर्ने लक्ष्य राखेकोमा लक्ष्यको आधा बराबर मात्रै वृद्धिदर हासिल हुने अनुमान तथ्याङ्क कार्यालयले सार्वजनिक गरेको हो। तथ्याङ्क कार्यालयले आज आव २०८०र८१ को वार्षिक राष्ट्रिय लेखा तथ्याङ्क सार्वजनिक गर्दै यस्तो अनुमान सार्वजनिक गरेको हो। 'चालु आव २०८०८१ मा आर्थिक वृद्धिदर आधारभूत मूल्यमा तीन दशमलव ५४ प्रतिशत र उपभोक्ता मूल्यमा तीन दशमलव ८७ प्रतिशत हुने प्रारम्भिक अनुमान गरिएको छ,' कार्यालयद्वारा जारी विज्ञप्तिमा भनिएको छ, 'चालु आव २०८०र८१ मा उपभोक्ता मूल्यमा आधारित मुलुकको अर्थतन्त्रको आकार रु ५७ खर्ब चार अर्ब पुग्ने अनुमान छ।' त्यसैगरी, गत आव २०७९८० मा नेपालको अर्थतन्त्रको आकार ५३ खर्ब ४८ अर्ब बराबर रहेको पनि तथ्याङ्क कार्यालयले जनाएको छ। तथ्याङ्क कार्यालयले चालु आवमा कृषि क्षेत्रको वृद्धिदर प्रक्ष्येपण तीन दशमलव ०५ र गैरकृषि क्षेत्रको वृद्धि तीन दशमलव ७५ प्रतिशत रहने अनुमान गरेको छ। त्यसैगरी, प्राथमिक क्षेत्र तीन प्रतिशत, द्वितीय क्षेत्र एक दशमलव दुई प्रतिशत र सेवा क्षेत्र चार र दशमलव पाँच प्रतिशत रहेको छ। चालु आवमा प्रतिव्यक्ति कूल गार्हस्थ्य उत्पादन अमेरिकी डलर एक हजार चार सय ३४ हुने प्रारम्भिक अनुमान गरिएको छ भने प्रतिव्यक्ति कूल राष्ट्रिय आय अमेरिकी डलर एक हजार चार सय ४५ रहने अनुमान गरिएको छ। चालु आवमा विभिन्न क्षेत्रको मूल्य अभिवृद्धि वृद्धिदर हेर्दा स्वास्थ्य तथा सामाजिक कार्यतर्फ पाँच दशमलव ५२, शिक्षातर्फ दुई दशमलव ७१, सार्वजनिक प्रशासन तथा रक्षातर्फ चार दशमलव ४९, प्रशासनिक तथा सहयोगी सेवातर्फ चार दशमलव ०४, पेसागत वैज्ञानिक तथा प्राविधिक क्रियाकलापतर्फ चार दशमलव १५ प्रतिशतको वृद्धिदर अनुमान गरिएको छ। त्यसैगरी घरजग्गा कारोबारतर्फ दुई दशमलव ९८, वित्तीय तथा बीमा क्षेत्रतर्फ सात दशमलव ८०, सूचना तथा सञ्चारतर्फ चार दशमलव ९१ प्रतिशत, आवास तथा भोजन सेवातर्फ ८१ दशमलव ८४ प्रतिशत र यातायात तथा भण्डारण सेवातर्फ ११ दशमलव ८९ प्रतिशतको वृद्धि अनुमान गरिएको छ। थोक, खुद्रा व्यापार, गाडी तथा मोटरसाइकल मर्मत सेवातर्फ शून्य दशमलव १६, पानी आपूर्ति, ढल व्यवस्थापनलगायत क्षेत्रमा दुई दशमलव ८०, विद्युत् ग्यास तथा वातानुकूलित आपूर्ति सेवातर्फ १७ दशमलव ४४, खानी तथा उत्खननतर्फ दुई दशमलव ३१, कृषि, वन तथा मत्स्यतर्फ तीन दशमलव ०५ प्रतिशत वृद्धि रहने अनुमान गरिएको छ। चालु आवमा उद्योग र निर्माण क्षेत्रको मूल्य अभिवृद्धिदर ऋणात्मक रहने अनुमान गरिएको छ। उद्योग क्षेत्र एक दशमलव ६० र निर्माण क्षेत्र दुई दशमलव ०७ ले ऋणात्मक रहने कार्यालयले जनाएको छ। राष्ट्रिय लेखा अनुमान गर्न संयुक्त राष्ट्रसङ्घ, युरोपियन युनियन, विश्व बैंक, अन्तर्राष्ट्रिय मुद्रा कोष, आर्थिक विकास तथा सहयोगका लागि सङ्गठनजस्ता अन्तर्राष्ट्रिय संस्थाद्वारा संयुक्तरुपमा विकास गरेको राष्ट्रिय तथ्याङ्क कार्यालयले राष्ट्रिय लेखा तथ्याङ्क अनुमान गरी प्रकाशन गर्दछ।"
"सुदूरपश्चिममा मन्त्रिपरिषद् विस्तार, नागरिक उन्मुक्तिकी थापा बनिन् मन्त्री","सुदूरपश्चिम : सुदूरपश्चिम प्रदेशका मुख्यमन्त्री दीर्घबहादुर सोडारीको सिफारिसमा प्रदेशसभा सदस्य टीका थापा भूमि व्यवस्था, कृषि तथा सहकारीमन्त्रीमा नियुक्त भएकी छन्। नेपालको संविधानको धारा १६८ को उपधारा (९) बमोजिम मुख्यमन्त्रीको सिफारिसमा प्रदेश प्रमुख नजिर मियाँले नागरिक उन्मुक्ति पार्टीका सांसद थापालाई मन्त्रीमा नियुक्त गरेका हुन्। गत वैशाख ६ गते सोडारी मुख्यमन्त्रीमा नियुक्त भएलगत्तै सोही दिन नागरिक उन्मुक्ति पार्टीकै कैलाश चौधरी भौतिक पूर्वाधार विकासमन्त्रीमा नियुक्त भएका थिए। नवनियुक्त भूमि व्यवस्था, कृषि तथा सहकारीमन्त्री थापालाई प्रदेश प्रमुखले धनगढीस्थित प्रदेश प्रमुखको कार्यालयमा पद तथा गोपनीयताको शपथ गराए। सत्ता समीकरण फेरिएसँगै प्रदेशको मुख्यमन्त्रीमा नियुक्त सोडारीलाई नेकपा (एमाले) ले तत्काल बाहिर बसेर समर्थन गरी सरकारमा सहभागी नहुने निर्णय गरेको थियो। सत्ता साझेदार अर्का दल नागरिक उन्मुक्ति पार्टीभित्रको आन्तरिक किचलो साम्य नहुँदा मन्त्रिपरिषद्लाई पूर्णता दिन अझै सकस देखिएको छ। मन्त्रिपरिषद् पूर्णतामा भइरहेको ढिलाइले प्रदेश सरकारको आगामी आर्थिक वर्षको नीति तथा कार्यक्रमलगायतका विषयको तयारी प्रभावित हुने अनुमान गरिएको छ।"
"काठमाडौं महानगरपालिकाले बुधबार सिप मेला आयोजना गर्दै, २ हजार बढीलाई तालिम","काठमाडौं : काठमाडौं महानगरपालिकाले बुधबार काठमाडौंमा सिप मेला आयोजना गर्ने भएको छ। महानगरले मंगलबार काठमाडौंमा पत्रकार सम्मेलन गदै महानगरले गौरव योजनाअन्तर्गत रोजगारी र आयमा वृद्धि, काठमाडौँको समृद्धि अन्तर्गत सीप मेला गर्न आयोजना गर्न लागिएको जनाएको हो। १ महिनामा २ हजार ८१ जनालाई उच्च माग भएका पेशासँग सम्बन्धित निःशुल्क तालिम उपलब्ध गराउने उद्देश्यका साथ सिप मेलाको आयोजना गरिएको महानगरकी उपप्रमुख सुनिता डंगोलले जानकारी दिइन्। सिप मेलामा तालिमका लागि १० वटा क्षेत्र निर्धारण गरिएको छ। जसमा २९ प्रकारका पेशागत तालिम हुने उनले बताइन्। डंगोलले रोजगारीमार्फत नै काठमाडौंको समृद्धि हासिल गर्न सकिने भएकाले महानगरले रोजगारका कार्यक्रमलाई प्राथमिकता दिएको बताइन्। तालिमको अन्तिम दिन रोजगार मेला आयोजना हुने र सम्बन्धित रोजगारदाताको स्टलमा गएर आफ्नो दक्षताका आधारमा रोजगार पाउन सकिने महानगरले जनाएको छ।"
इलाममा ओलीको उद्घोष व्यक्तिगत पहिचानले हामी सफल हुन सक्दैनौं,"इलाम : नेकपा एमाले अध्यक्ष केपी शर्मा ओलीले व्यक्तिगत पहिचान बनाउन खोजे सफल नहुने टिप्पणी गरेका छन्। इलाम२ को विजयसभालाई सम्बोधन गर्दै मंगलबार उनल भने, 'हामीले व्यक्तिगत पहिचान बनाउन खोज्यौं भने सफल हुन सक्दैनौं।' अध्यक्ष ओलीले अनेक भ्रम फैलाइरहेका बेला सुहाङ नेम्वाङले अत्यधिक मतले विजयी हुनु सानो कुरा नभएको बताए। ओलीले समृद्धि नेपाल र सुखी नेपाली पहिचान भएको बताए। प्रदेशको नाममा पहिचनाको कुरा नरहेको उनको भनाइ छ। इलामको विकासको जिम्मा सुहाङ नेम्वाङले र नेम्वाङको जिम्मा आफूले लिने भन्दै उनले सुहाङ नेम्वाङले राम्रो काम गर्ने दाबी गरे। नेम्वाङले चुनाव जितेपछि शिर झुक्न दिन्न भन्ने प्रतिबद्धता गरेको बताउँदै अध्यक्ष ओलीले ०४८ को मतदान जितेपछि आफूले गरेको प्रतिबद्धता स्मरण गर्दै भने, '०४८ सालको चुनाव जितेपछि पहिलो भाषणमा मैले भनेको थिएँ। उहाँले त्यसै भन्नुभयो।' सुशासन र विकाससम्बन्धी नीति एमालेसँग भएको दाबी गरे। त्यस्तै इलाम२ बाट निर्वाचित उम्मेदवार सुहाङ नेम्बाङले आफूले पाएको मत र भरोसाको एकएक हिसाब गर्दै अगाडि बढ्ने प्रतिवद्धता जनाए। उनले भने, तपाईंहरूलाई कहिल्यै पनि पछुतो हुन दिनेछैन। तपाईंहरूको सल्लाह सुझावमै अगाडि बढ्नेछु। काम गरेर देखाउने छु। नेम्वाङले पहिचानको विषयमा बहस भइरहेको भन्दै यसलाई संविधानले नै ग्यारेन्टी गरेको स्मरण गराए। उनले समाजलाई इन्द्रेणीको उदाहरण दिँदै भने, सात रंग मिलेर इन्द्रेणी बनेजस्तै हामी सबै मिलेर यो समाज बनेको छ। सबै समुदाय र जातको पहिचानको हक, अधिकार सुनिश्चित हुने संविधान बनेको छ।"
वीरगन्जको नबिल बैंकबाट १ करोड ३४ लाख बढी रकम चोरी,"वीरगन्ज : वीरगन्जमा रहेको नबिल बैंकको शाखाबाट एक करोड ३४ लाख रुपैयाँभन्दा बढी नगद रकम चोरी भएको छ। बाइपास सडकमा रहेको बैंकको शाखाबाट गत आइतबार राति १ करोड ३४ लाख ६५ हजार रुपैयाँ नगद चोरी भएको जिल्ला प्रहरी कार्यालय पर्साका प्रवक्ता प्रहरी नायब उपरीक्षक कुमार विक्रम थापाले जानकारी दिए। उनका अनुसार सोमबार बिहान ८४५ बजेतिर बैंकका सुरक्षा गार्ड बैंकमा पुग्दा मूल गेटमा अर्कै नयाँ ताल्चा लगाएको देखेपछि बैंकका शाखा प्रबन्धक पवन पौडेललाई फोन गरेर खबर गरेका थिए। पौडेलले प्रहरीलाई खबर गरेपछि पुगेको प्रहरी टोलीले मूल गेटमा लगाइएको नयाँ ताल्चा फोडेर भित्र प्रवेश गर्दा बैंकबाट १ करोड ३४ लाख ६५ हजार रुपैयाँ चोरी भएको पाइएको प्रहरी नायब उपरीक्षक थापाले जानकारी दिए। बैंकभित्र टिनको बाकसभित्र राखिएका १ सय र २० दरका नोट गरी १ करोड ३४ लाख ६५ हजार रुपैयाँ चोरी भएको थापाले बताए। उनले भने, चोरहरूले टिनको बाकस वेल्डिङ गर्ने मेसिनले काटेर रकम झिकेर लगेको अवस्था देखिन्छ। बैंकको तिजोरी (भल्ट) भित्र पनि अझ धेरै रकम थियो। तर, त्यो तिजोरी भने सुरक्षित थियो। थापाका अनुसार नबिल बैंकको उक्त शाखामा रातिको समयमा सुरक्षा गार्ड पनि बस्दैनथे। राति सुरक्षा गार्डसमेत नभएको मौका छोपेर चोरहरूले बैंकमा पसेर चोरी गरेको उनले बताए। प्रााम्भिक अनुसन्धानका क्रममा सीसीटीभी क्यामेरामा रेकर्ड भएको भिडियोमा चार पाँच जनाको संख्यामा रहेका चोरहरूले मूल गेटको ताल्चा फुटाएर बैंकभित्र प्रवेश गरी टिनको बाकसमा राखिएको रकम बोरामा हालेर लगेको देखिएको थापाले जानकारी दिए। रकम चोरेर बैंकबाट बाहिर निस्कने बेला चोरहरूले मूल गेटमा अर्कै नयाँ ताल्चा लगाएर हिडेको पनि देखिएको थापाले बताए। मंगलबार बैंकका शाखा प्रमुख पौडेलले बैंकमा चोरी भएको घटना सम्बन्धमा जिल्ला प्रहरी कार्यालयमा जोहेरी दिएको जानकारी पनि थापाले दिए। घटनाको खबर पाएलगत्तै प्रहरीले बैंकमा भएको चोरीको घटनाको सम्बन्धमा अनुसन्धान गरिरहेको उनले बताए। बैंकमा चोरीको घटना आइतबार राति नै भएको भए पनि यसबारे जानकारी लिन सोमबार प्रयास गर्दा प्रहरीले जानकारी दिन मानेको थिएन। मंगलबार शाखा प्रबन्धक पौडेलले जाहेरी दिएपछि मात्र प्रहरीले बैंकमा भएको चोरीको घटनाबारे जानकारी दिएको हो। बैंकमा आइतबार राति चोरी भएपछि सोमबारदेखि नै बैंकको कारोबार बन्द गरिएको छ। सोमबार विहान बैंकले सूचना टाँसेर कारोबार बन्द गरिएको जानकारी गराएको थियो। बाइपासमा नबिल बैंकको शाखा गत जेठ १८ स्थापना गरिएको थियो।"
कोशी प्रदेश प्रमुखलाई मुख्यमन्त्रीको पत्र संकल्प प्रस्तावको माध्यमबाट नयाँ सरकार गठन गर्न मिल्दैन,"विराटनगर : कोशी प्रदेशका मुख्यमन्त्री केदार कार्कीले संविधानअनुसार अर्को सरकार बनाउन नमिल्ने आशयसहितको जानकारीपत्र प्रदेश प्रमुखसमक्ष पेस गरेका छन्। मंगलबार प्रदेश प्रमुखको कार्यालय पुगेर मुख्यमन्त्री कार्कीले प्रदेश प्रमुख परशुराम खापुङसमक्ष आशयपत्र बुझाएका हुन्। मुख्यमन्त्री कार्कीविरुद्ध गत वैशाख ७ गते कोशी प्रदेशसभाबाट संकल्प प्रस्ताव पारित भएको थियो। सत्ता साझेदार दलले समर्थन फिर्ता लिएको मितिले ३० दिनभित्र विश्वासको मत लिन वा राजीनामा दिई मार्गप्रशस्त गर्न नेकपा एमालेसहितको विपक्षी गठबन्धनको उक्त प्रस्ताव बहुमतले पारित भएको थियो। तर, त्यो प्रस्ताव संविधानबमोजिम नरहेको भन्दै मुख्यमन्त्री कार्कीले प्रदेशप्रमुख खापुङलाई जानकारीपत्र बुझाएका हुन्। संकल्प प्रस्तावको माध्यमबाट कोशीमा नयाँ सरकार निर्माण गर्न नमिल्ने मुख्यमन्त्री कार्कीको दाबी छ। मुख्यमन्त्रीको पद संवैधानिक तबरबाट रिक्त नभएसम्म अर्को मुख्यमन्त्रीको चयन हुन नसक्ने विषय जानकारी पत्रमा उल्लेख छ। राष्ट्रपतिलाई समेत बोधार्थ राखिएको जानकारी पत्रमा नेपालको संविधानको धारा १६८ को उपधारा (५) को विकल्पमा १६८ (२) वा १६८ (३) को सरकार बन्न नसक्ने विषय पनि उल्लेख गरिएको छ। त्यस्तै नेपालको संविधान को धारा १८८ को उपधारा ४ को प्रतिबन्धात्मक वाक्यांशलाई प्रदेशसभाको संकल्प प्रस्तावले निस्तेज बनाउन नसक्ने तथा प्रदेशसभाबाट सूचना सम्प्रेषण गर्ने भनी प्रदेश प्रमुखसमक्ष निर्देशन गर्न नमिल्ने विषय पनि पत्रमार्फत स्पष्ट पार्ने प्रयास गरिएको छ।"
काभ्रेबाट गाईको मासुसहित तीनजना पक्राउ,"काभ्रे : जिल्लाको धुलिखेल नगरपालिका १२ ठूलीचौरस्थित ठुलीचौर जंगलमा गौ हत्या गरी बोरामा मासु ल्याउँदै गरेका तीनजनालाई प्रहरीले पक्राउ गरेको छ। गाईको हत्या गरी नमोबुद्ध ११ तर्फ जाँदै गरेको भन्ने सूचनाको आधारमा प्रहरी जिल्ला प्रहरी कार्यालयको टोलीले बोरामा पोको पारी राखेको मासुसहित उनीहरूलाई नियन्त्रणमा लिएको डीएसपी राजकुमार श्रेष्ठले जानकारी दिए । पक्राउ पर्नेमा नमोबुद्ध नगरपालिका वडा न ११ जिमिरेका ५६वर्षीय ईन्द्र बहादुर तामाङ, चिल्लेका ३५ वर्षीया शान्ता लामा र झापा घर भइ हाल काभ्रे डाँडा कटेरी माइती घर बस्दै आएकी ३६ वर्षीया ठुलीमाया तामाङ लाई नियन्त्रणमा लिइ थप अनुसन्धान गरिरहेको डीएसपी श्रेष्ठले बताए ।"
"वैदेशिक रोजगारीका नाममा ८० लाख ठगी, दुईजना पक्राउ",काठमाडौं : वैदेशिक रोजगारका लागि स्लोभाकिया र संयुक्त राज्य अमेरिका पठाइदिने भन्दै ८० लाख ठगी गरेको अभियोगमा प्रहरीले दुईजनालाई पक्राउ गरेको छ। पक्राउ पर्नेमा रुकुमपूर्व पुथाउत्तरगङ्गा गाउँपालिका११ घर भई हाल काठमाडौं तारकेश्वर नगरपालिका१० बस्ने सन्ध्या लामा बुढामगर र म्याग्दी मङगला गाउँपालिका२ घर भई हाल ललितपुर महानगरपालिका नखिपोट बस्ने उदिमबहादुर पुन रहेका उपत्यका अपराध अनुसन्धान कार्यालयका प्रवक्ता एवं प्रहरी उपरीक्षक रवीन्द्र रेग्मीले जानकारी दिए । प्रवक्ता रेग्मीका अनुसार उनीहरूमाथि प्रहरीले थप अनुसन्धान गरिरहेको र आवश्यक कारबाहीका लागि बैदेशिक रोजगार विभाग पठाएको छ। उजुरीका आधारमा उनीहरूलाई पक्राउ गरिएको प्रहरीले जनाएको छ।
ग्लोबल आइएमई बैंकमा स्वीस इन्भेष्टमेन्ट फन्ड फर इमर्जिङ् मार्केटको १० मिलियन अमेरिकी डलर लगानी,"काठमाडौं : स्वीस इन्भेष्टमेन्ट फन्ड फर इमर्जिङ् मार्केटले ग्लोबल आइएमई बैंक लिमिटेडलाई १० मिलियन अमेरिकी डलर अर्थात् करिब एक अर्ब ३२ करोड रुपैयाँ लगानी गर्ने भएको छ। यस सम्बन्धी सम्झौतामा ग्लोबल आइएमई बैंकका प्रमुख कार्यकारी अधिकृत रत्नराज बज्राचार्य र स्वीस इन्भेष्टमेन्ट फन्ड फर इमर्जिङ् मार्केटका अध्यक्ष जोर्ग फ्रिडेनले हस्ताक्षर गरेका छन्। उक्त लगानीलाई बैंकले कृषि, लघु, साना तथा मझौला व्यवसायमा वित्तीय पहुँच बढाउन परिचालन गर्नेछ। यस लगानीको उद्देश्य कृषि, लघु, साना तथा मझौला उद्यमलाई वित्तीय पहुँच प्रदान गर्दै बजारमा प्रतिस्पर्धी बनाउन सहयोग गर्ने, वित्तीय समावेशीकरणमा सुधार गर्ने र रोजगारी सृजना गर्ने रहेको छ। स्वीस इन्भेष्टमेन्ट फन्ड फर इमर्जिङ् मार्केटसँगको यस लगानी सम्झौताबाट नेपालको कृषि, लघु, साना तथा मझौला उद्यमको विकासमा सहयोग पुग्ने बैंकले विश्वास लिएको छ। नेपाल स्थित स्विट्जरल्याण्डको दूतावासले आफ्नो आधिकारिक सामाजिक सञ्जालमार्फत यो लगानीले नेपालमा कृषि, लघु, साना तथा मझौला व्यवसाय विस्तारका लागि नेपालको ठुलो बैंकसँग सहकार्य गर्न पाएकोमा खुसी व्यक्त गरेको छ। ग्लोबल आइएमई बैंक मुलुकको सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३७९ एटिएम, २७७ शाखा रहित बैंकिङ्ग सेवा, ६८ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढी सेवा केन्द्र रहेका छन्। ग्लोबल आइएमई बैंक, सबैका लागि बैंकिङ्ग सेवा प्रदान गर्ने बैंक हो जसले विभिन्न सेवा तथा सुविधा सहितका योजना मार्फत आफ्ना ४६ लाख भन्दा बढी ग्राहकलाई, उत्कृष्ट सेवा प्रदान गरी लाभान्वित गरिरहेको छ। बैंकले संयुक्त राज्य अमेरिका, संयुक्त अधिराज्य, क्यानडा, अस्ट्रेलिया, मलेसिया, दक्षिण कोरिया, जापान, साउदी अरब, कतार, युएई, बहराइन, कुवेत, भारत, जोर्डन, हङकङ लगायतका मुलुकबाट रेमिट्यान्स भित्र्याउँदै देशको अर्थ व्यवस्थामा महत्त्वपूर्ण योगदान पुर्याउँदै आइरहेको छ।"
नक्कली नेपाली नोट ल्याउँदै गरेका भारतीय युवासहित दुईजना पक्राउ,वीरगन्ज : वीरगन्जबाट प्रहरीले ठूलो परिमाणमा नेपाली नक्कली नोटसहित दुईजनालाई पक्राउ गरेको छ । नेपाली १ हजार दरका १ सय २३ थान नक्कली नोटसहित दुईजनालाई वीरगन्जको घण्टाघर नजिकबाट सोमबार बेलुकी प्रहरीले पक्राउ गरेको हो । पक्राउ पर्नेमा भारतको बिहार राज्यको पश्चिमी चम्पारण जिल्लाको बेतिया भावल पंचायत४ घर भएका ३० वर्षीय क्यामुद्धिन मियाँ र बाराको प्रसौनी गाउँपालिका वडा नम्बर २ की ४० वर्षीया हलिमा खातुन रहेका छन् । विशेष सूचनाको आधारमा सोमबार राति वडा प्रहरी कार्यालय वीर्ताबाट प्रहरी निरीक्षक पुष्कर बोगटीको नेतृत्वमा खटिएको प्रहरी टोलीले उनीहरूलाई घण्टाघर चोक नजिकबाट पक्राउ गरेको हो। भारतको रक्सौलबाट पैदल आउँदै गरेका उनीहरूलाई घण्टाघर चोकस्थित सडकमा रोकेर शरीर खानतलासी गर्दा दुवैजनाको साथबाट १ सय २३ थान नक्कली नोट बरामद भएको प्रहरी निरीक्षक बोगटीले बताए । नक्कली नोटसहित पक्राउ परेका दुवैजनालाई प्रहरी हिरासतमा राखेर अनुसन्धान भइरहेको प्रहरीले जनाएको छ।
सहकारीको समस्या समाधान गर्न अध्यादेश वा संसदमार्फत चाँडै कानुन बनाइन्छ : मन्त्री गिरी,"काठमाडौं : कानुन,न्याय तथा संसदीय मामिलामन्त्री पदम गिरीले लगानी सम्मेलनमा लगानीकर्तालाई उत्साह गर्न अध्यादेशमार्फत कानुन ल्याइएको दाबी गरेका छन्। लगानी सम्मेलनमा लगानी कर्ता उत्साह पैदा गराउन संसद नचलेको समयमा अध्यादेश ल्याइएको स्पष्ट पारेका हुन्। आजको बैठकमा समितिमा भएका विधेयक छिट्टै टुंग्याउने र संसदमा पेश गर्नेबारे छलफल भएको उनले बताए। उनले आउने अधिवेशनमा उल्लेख्य विधेयक पेश हुने विश्वास व्यक्त गरे। गिरीले भने,आगामी अधिवेशन बजेट अधिवेशन भएपनि विधेयक पेश गरेर छलफलसहित पारित हुन्छन् भन्ने विश्वास छ। राम्रो सफलता मिल्छ। अर्को प्रसंगमा उनले सहकारीको देशभरीको अत्यन्तै विकराल समस्या भएकाले सरकार कानुन निर्माणमा लागेको बताए। सहकारीको देशभरीको अत्यन्तै विकराल समस्या हो,यो यथार्थ हो। सामान्यरुपमा हल हुन सक्दैन, यो पनि यथार्थ हो। त्यसैले नयाँ कानुन बनाउनुपर्छ र नयाँ संरचना अनुसार अगाडि बढाउनुपर्छ। र बचतकर्ताको रकम फिर्ता गराउनुपर्छ। उनले भने,यो अध्यादेश वा संसदमा पेश गरेर चाँडै समस्या समाधान गर्नुपर्छ।"
मुस्ताङको कागबेनीमा बस दुर्घटना हुँदा २१ जना घाइते,"जोमसोम : मुक्तिनाथ दर्शन गरी फर्किएको बस मंगलबार बिहान मुस्ताङको वारागुङ मुक्तिक्षेत्र४ कागबेनी मोडको ओरालोमा दुर्घटना भएको छ। काठमाडौंबाट कलेजका विद्यार्थी लिएर मुक्तिनाथ दर्शन गर्न मुस्ताङ आएको प्रदेश३०१००६ ख ६२२ नम्बरको यात्रुबाहक बस मुक्तिनाथबाट जोमसोम फर्किन क्रममा बिहान ९ बजेको समयमा कागबेनी मोडको ओरालोमा दुर्घटना भएको जिल्ला प्रहरी कार्यालय मुस्ताङले जनाएको छ। बसमा चालकसहित ३० जना विद्यार्थी यात्रु सवार थिए। बस दुर्घटनामा १४ जना पुरुष र ७ जना महिला घाइते भएका हुन्। बस दुर्घटना भएको सूचना पाएपछि मुस्ताङका प्रमुख जिल्ला अधिकारी जनकराज पन्त, जिल्ला प्रहरी कार्यालय मुस्ताङका प्रहरी नायब उपरीक्षक भोजराज पाण्डेसहित कागबेनी प्रहरी चौकीका सुरक्षाकर्मीहरु बस दुर्घटना स्थलमा पुगेका थिए। दुर्घटना स्थलमा स्थानीय निकायका जनप्रतिनिधि र स्थानीइबासी समेत उद्धारमा खटिएका थिए। प्रहरी र प्रशासनका समन्वयमा बस दुर्घटनामा परेका घाइतेहरुलाई उपचारका लागि मुस्ताङ अस्पतालमा पुर्याएको छ। प्रहरी नायब उपरीक्षक भोजराज पाण्डेले बस दुर्घटनामा परेका घाइतेहरुको अवस्था सामान्य रहेको र उनीहरुको प्रारम्भिक उपचार भइरहेको जानकारी दिए।"
ओमोडा बन्यो युरोपमा नै उत्पादन गर्ने पहिलो चिनियाँ अटो कम्पनी,"काठमाडौं : अग्रणी विद्युतीय सवारी निर्माता ओमोडा, युरोपमा नै गाडी उत्पादन गर्ने पहिलो चिनियाँ अटो कम्पनी बनेको छ। अटोमोटिभ उद्योगमा वातावरणमैत्री रूपान्तरणको लहरको बीचमा ओमोडाले आफ्नो विश्वव्यापी विस्तारलाई फराकिलो बनाउँदै आफ्नो अत्याधुनिक सक्षमता प्रदर्शन गरेको छ। भने विश्वव्यापी धेरै नेताहरूलाई विद्युतीय भविष्यतर्फ अघि बढ्न आकर्षित र विश्वस्त गरेको छ। गत १९ अप्रिल २०२४ मा, स्पेनमा आयोजित उद्घाटन समारोहमा, स्पेनका राष्ट्रपति पेड्रो सान्चेज पेरेजकास्टेजनको प्रत्यक्ष्य उपस्थिति सहित अन्य युरोपेली प्रभावशाली नेताहरूको उपस्थितिमा ओमोडाको पहिलो युरोपेली फ्याक्ट्री प्लान(योजना) सार्वजनिक गरिएको थियो। यसअघि फेब्रुअरी २०२४ मा स्पेनको म्याड्रिडमा आयोजित समारोहमा ओमोडा को पहिलो अलइलेक्ट्रिक क्रसओभर एसयुभिओमोडा ई फाइभको स्पेनिस बजारमा सार्वजनिक गरिएसँगै ओमोडा युरोपको बजारमा प्रवेश गर्ने चेरी ग्रुपको पहिलो ब्रान्ड बनेको थियो। नेपालमा गत फेब्रुअरीमा सार्वजनिक गरिए देखिओमोडा ई फाइभले अत्याधुनिक इलेक्ट्रिक टेक्नोलोजि, दक्ष र इन्टिलिजेन्ट पर्फमेन्स र फ्युचरिस्टिक डिजाइन स्टाइलका लागि विश्व र नेपाली बजारबाट उच्च प्रशंसा पाइरहेको छ। एसपिजि अटोमोबाइल्स प्रालि नेपालमा ओमोडा एण्ड जेइको अटोमोबाइल कम्पनी लिमिटेडको आधिकारिक वितरक हो।"
माथिल्लो अरुण र दूधकोशी जलविद्युत : सुरुङ खन्न टीबीएम प्रविधि,"काठमाडौं : नेपाल विद्युत् प्राधिकरणले १ हजार ६३ मेगावाट माथिल्लो अरुण र ६ सय ३५ मेगावाटको दूधकोशी जलविद्युत् आयोजनाको सुरुङ खन्न टनेल बोरिङ मेसिङ (टीबीएम) प्रयोग गर्ने तयारी गरेको छ। टीबीएममार्फत भेरी बबई र सुनकोशी मरिण डाइभर्सन बहुउद्देश्य आयोजनाका सुरुङ खन्दा सफल र प्रभावकारी देखिएकोले यसको प्रयोग गर्न लागिएको जनाइएको छ। यसैकारण उक्त प्रविधिलाई माथिल्लो अरुण र दूधकोशी जलविद्युत् आयोजनामा पनि प्रयोगमा ल्याउन लागिएको हो। अर्धजलाशययुक्त माथिल्लो अरुण जलविद्युत् आयोजनाको मुख्य सुरुङको लम्बाइ ८४ किलोमिटर छ। दूधकोशी जलाशययुक्त जलविद्युत् आयोजनाको सुरुङको लम्बाइ १३ किलोमिटर छ। निर्माणको अधिकांश समय खर्च हुने जलविद्युत् आयोजनाहरूको सुरुङ हाल ड्रिलिङमार्फत विस्फोटक पदार्थको प्रयोग गरी विस्फोट गराएर निर्माण हुँदै आएको छ। प्राधिकरणका कार्यकारी निर्देशक कुलमान घिसिङ, अपर अरुण हाइड्रोइलेक्ट्रिकका प्रबन्धसञ्चालक फणीन्द्रराज जोशी, दूधकोशी जलविद्युत् कम्पनीका प्रमुख कार्यकारी अधिकृत विमल गुरुङ सम्मिलित टोलीले सुनकोशी मरिण आयोजनाको स्थलगत अवलोकन गरी टीबीएममार्फत खनिएको सुरुङको जानकारी लिएको छ। टोलीले टीबीएमको प्राविधिक पक्ष, यसको प्रयोग गर्दा व्यहोर्नु परेका समस्या तथा चुनौतीहरू, भौगर्भिक जटिलता, लागत तथा समय, कामको गुणस्तर, प्रभावकारितालगायतका विषयमा आयोजना व्यवस्थापन र निर्माण व्यवसायीसँग छलफल गरी जानकारी लिएको थियो। प्राधिकरणका कार्यकारी निर्देशक घिसिङले सिँचाइका दुईवटा आयोजनाको सुरुङ टीबीएममार्फत खन्दा समय थौरै लागेको र काम पनि गुणस्तरीय देखिएकाले उक्त प्रविधिलाई ठूला सुरुङ भएका दुई जलविद्युत् आयोजना प्रयोगमा ल्याउन लागिएको बताए। उनले माथिल्लो अरुण र दूधकोशी जलविद्युत् आयोजनाको वित्तीय व्यवस्थापन अन्तिम चरणमा पुगेको जनाए। अब निर्माणका लागि टेन्डर आह्वान गर्न लागिएकाले भेरी बबई र सुनकोशी मरिणमा टीबीएमबाट सुरुङ खन्दा देखिएका समस्या र अनुभवलाई सम्बोधन गर्ने गरी टेन्डर कागजात तयार गरिनेछ, उनले भने, सुनकोशी मरिण डाइभर्सन र दूधकोशीको मुख्य सुरुङको लम्बाइ बराबर भएकाले टीबीएमबाटै खन्ने गरी प्रक्रिया अगाडि बढाइसकेका छौं। उनका अनुसार माथिल्लो अरुणमा टीबीएम पुयाउन प्रवेश सडक समस्या देखिएको छ, मेसिन पुयाउन सम्भाव्य देखिएका उक्त आयोजनामा पनि टीबीएम नै प्रयोगमा ल्याइनेछ। एकपल्टको लगानीका हिसाबले केही महँगो देखिएता पनि टीबीएममार्फत सुरुङ खन्दा अन्य प्रवेश सुरुङ निर्माण गर्नु नपर्ने, न्यून वातावरणीय तथा सामाजिक मुद्दा, निर्माणमा लाग्ने कम समयलगायतलाई हिसाब गर्दा टीबीएमको प्रयोग सस्तो र प्रभावकारी नै हुने देखिएको छ। उनले थपे। सुरुङको लम्बाइ १३ किलोमिटर र उक्त सुरुङ खन्न निर्माण गर्नुपर्ने दुईवटा प्रवेश (एडिट) सुरुङको लम्बाइ ५ किलोमिटर गरी दूधकोशी आयोजनाले कुल १८ किलोमिटर सुरुङ निर्माण गर्नुपर्नेछ। टीबीएमबाट खन्दा एडिट सुरुङहरू बनाउनु पर्दैन। एडिट सुरुङ पुग्न बनाउनुपर्ने करिब ७ किलोमिटर प्रवेशमार्ग आवश्यक हुँदैन। माथिल्लो अरुण विश्व बैंक र दूधकोशी एसियाली विकास बैंकको नेतृत्वमा लगानी जुटाएर निर्माण अगाडि बढाउन लागिएको छ। सन् २०१९ को मूल्यमा निर्माण अवधिको ब्याज, मूल्यवृद्धिलगायतसहित १ अर्ब ७५ करोड डलर (करिब २ खर्ब १४ अर्ब) अनुमानित लागत रहेको माथिल्लो अरुणमा ७० प्रतिशत ऋण र ३० प्रतिशत स्वपुँजी (इक्विटी)बाट जुटाइनेछ। विश्व बैंकको नेतृत्वको सहवित्तीयकरणमा अन्तर्राष्ट्रिय वित्तीय संस्थाबाट र स्वदेशी बैंक तथा वित्तीय संस्थाबाट जुटाएर वित्तीय व्यवस्थापन गरिने योजना बनाइएको छ।"
"२५ अंकले बढ्यो नेप्से परिसूचक, ४ अर्ब ८० करोडको सेयर कारोबार","काठमाडौं : नेप्से परिसूचक २५९३ अंकले बढेर २००६२८ विन्दुमा कायम भएको छ। साताको पहिलो कारोबार दिन आइतबारदेखि लगातार बढेको नेप्सेले आज पनि सोही यात्रालाई निरन्तरता दिएको हो। नेप्से दोहोरो अंकले बढेसँगै कारोबार रकम पनि वृद्धि भएको छ। यसदिन ३२० स्क्रिप्सको १ करोड १८ लाख ३८ हजार १५० कित्ता सेयर ४ अर्ब ८० करोड ४४ हजार ६०१ रुपैयाँमा खरिदबिक्री भयो। अघिल्लो कारोबार दिन २ अर्ब ९५ करोड मूल्य बराबरको सेयर कारोबार भएको थियो। सेन्सेटिभ इण्डेक्स १५८ प्रतिशतले बढेर ३५७५४ विन्दुमा कायम भएको छ। आज दुई कम्पनीको सेयर सकारात्मक सर्किट लेभलमा कारोबार भयो। कर्पोरेट डेभलपमेन्ट बैंक र इन्फिनिटी लघुवित्त वित्तीय संस्थाको सेयर १० प्रतिशतले बढेको हो। यसैगरी ग्रीन डभलपमेन्ट बैंकको ८२९,बोटलर्सको ७६२ र साइन रेसुंगा डेभलपमेन्ट बैंकको ७२० प्रतिशतले मूल्य बढेको हो। कारोबार रकमका आधारमा साइन रेसुंगा डेभलपमेन्ट बैंक शीर्ष स्थानमा रह्यो। सो बैंकको १८ करोड २४ लाख मूल्य बराबरको सेयर कारोबार भयो। पोखरा फाइनान्सको १७ करोडको सेयर कारोबार हुँदा गोर्खाज फाइनान्सको १६ करोड,कामना सेवा विकास बैंकको १२ करोड र नेपाल फाइनान्सको १२ करोड मूल्य बराबरको सेयस कारोबार भयो। फाइनान्सबाहेक अन्य १२ वटा उपसमूहको सूचकमा हरियाली छाएको छ। यसदिन डेभलपमेन्ट बैंक समूहको उपसूचक सर्वाधिक बढेको छ। सो समूहको उपसूचक ४९० प्रतिशतले बढ्यो।"
"नेपालमा दुई पार्टी स्थापित छन्, ८४ सम्म चटकेहरु साइड लाग्छन् : खतिवडा","काठमाडौं : राज्यव्यवस्था समितिका सभापति एवम् सांसद रामहरी खतिवडाले नेपालको राजनीतिमा कांग्रेस र एमालेमात्र स्थापित शक्ति भएको दाबी गरेका छन्। मंगलबार पत्रकारसँग संक्षिप्त प्रतिक्रिया दिँदै खतिवडाले नेपालको राजनीतिमा अहिले दुई पार्टी भएको भाष्य निर्माण भएको बताएका छन्। उनले उपनिर्वाचनबाट चटकेहरु विस्तारै साइड लागेको बताए। उनले भने,८४ सम्म चटकेहरु ठिक हुन्छन्। सभामुख देवराज घिमिरेसहित संसदका विषयगत समितिका सभापतिहरुसँगको छलफलपश्चात उनले सरकारले अध्यादेशबाट कानुन ल्याउने प्रवृति गलत भएको बताए। उनले संसद् र संसदीय समितिमा छलफल गरेर विद्येयक ल्याउनुपर्नेमा सरकार उल्टो बाटोमा गएको बताए।"
"काठमाडौंमा बढ्यो वायु प्रदूषण, मास्क लगाउन स्वास्थ्य मन्त्रालयको आग्रह","काठमाडौं : स्वास्थ्य तथा जनसङ्ख्या मन्त्रालयले काठमाडौंमा वायु प्रदूषण बढेकाले मास्क लगाउन आग्रह गरेको छ । मन्त्रालयले काठमाडौंको वायु विश्वकै अस्वस्थकरको सूचीमा अग्रस्थानमा रहेको उल्लेख गर्दै वायु प्रदूषणबाट जोगिन अनिवार्य मास्क लगाउन आग्रह गरेको हो । मन्त्रालयले एक विज्ञप्ति जारी गर्दै वायु प्रदूषण उच्च विन्दुमा पुगेको बताउँदै अनिवार्य मास्क लगाउन आग्रह गरेको हो। मन्त्रालयका प्रवक्ता डा प्रकाश बुढाथोकीले जारी गरेको विज्ञप्तिमा भनिएको छ,' काठमाडौंमा वायु प्रदूषणक अत्यधिक रहेकाले सकेसम्म घर बाहिर अनावश्यक ननिस्कन,यात्रा नगर्न र अत्यधिक प्रदूषित क्षेत्रबाट टाढा रहन अनुरोध गरिएको छ। विश्वभरिको वायुप्रदूषणको अवस्था मापन गर्ने वल्र्ड एयर क्वालिटी इन्डेक्स र्याकिङ्गअनुसार काठमाडौंको वायु विश्वकै अस्वस्थकरको सूचीमा अग्रस्थानमा छ ।' 'वायु प्रदूषणले मुटु तथा रक्तनली, फोक्सो, मस्तिष्क, आँखा, नाक, कान, घाँटी आदिमा असर पुर्याउनुका साथै दम, क्यान्सर आदिको जोखिम पनि बढाउँछ । वायु प्रदूषणले गर्दा कम तौल भएको बच्चा जन्मने र अवधि नपुग्दै बच्चा जन्मने जोखिमसमेत हुन्छ,' जारी विज्ञप्तिमा उल्लेख छ । नेपालमा वायु प्रदुषणबाट बर्सेनि हुने मृत्युमा बढीजसो पाँचवर्ष मुनिका बालबालिका,गर्भवती,दीर्घ रोगी र वृद्धवृद्धा बढी छन् । यसले नेपालीको औसत आयु चार दशमलव एक प्रतिशतले घटाएको तथ्याङक छ । नेपालमा रूग्णता तथा मृत्युको प्रमुख कारणमा वायु प्रदूषण प्रमुख रहेको विविध तथ्य र अनुसन्धानले देखाएको प्रवक्ता बुढाथोकी बताए । गर्मी समयमा तराईमा तातो हावा बहने र लू लाग्ने उच्च सम्भावना भएको हुँदा तातो हावा लागेको समयमा अनावश्यक बाहिर हिँडहुल नगर्न तथा झोलिलो पदार्थ पर्याप्त मात्रामा सेवन गर्न गराउनु हुन मन्त्रालयले अनुरोध गरेको छ । मन्त्रालयका अनुसार गर्मी बढेसँगै देशभरका अस्पताल र स्वास्थ्य संस्थामा बिरामीको चाप बढ्दै गएको छ।"
एमाले नवलपरासीको नेतृत्वमा विष्णु पौडेल र शंकर पोखरेल गुटको घम्साघम्सी,"परासी : नेकपा एमाले नवलपरासीको नयाँ नेतृत्वका लागि चुनावी सरगर्मी बढेको छ। वैशाख २१ र २२ गते हुने पार्टीको नवौं जिल्ला अधिवेशनले नयाँ नेतृत्व चयन गर्दैछ। सुनवल नगरपालिकाको स्वाठीमा आयोजना हुने अधिवेशनको पार्टी अध्यक्ष केपी शर्मा ओलीले उद्घाटन गर्ने पार्टीले जनाएको छ। जिल्लामा ४ हजार ६ सय पार्टी सदस्यहरू रहेको जिल्ला उपसचिव राजन आचार्यले बताए। ती सदस्यहरूबाट छनौट हुने ४२६ जना जिल्ला प्रतिनिधिले १०५ सदस्यीय जिल्ला कमिटि चयन गर्ने छन्। अधिवेशनका लागि जिल्लामा रहेका ७४ वडाबाट प्रतिनिधिहरू छनौट हुनेछन्। जसमध्ये पाल्हीनन्दन गाउँपालिका र रामग्राम नगरपालिकाका केही वडाबाहेक सबै वडाबाट प्रतिनिधि छनौट भइसकेको आचार्यले जानकारी दिए। बाँकी वडा र जनवर्गीय संगठनहरूबाट आउने प्रतिनिधिहरूको छनौट पनि भइरहेको र बुधबारसम्म सबैको नाम आउने पार्टीले जनाएको छ। प्रतिनिधि छनौटसँगै जिल्ला नेतृत्व हत्याउन नेताहरू दौडधुपमा लागेका छन्। जिल्ला नेतृत्वका लागि पार्टीभित्र गुटको प्रभाव देखिएको छ। जिल्ला नेतृत्वका लागि वर्तमान जिल्ला अध्यक्ष दीपेन्द्र अधिकारी र जिल्ला सचिव धीरज शर्मा बस्याल, जिल्ला उपाध्यक्ष डोलराज भण्डारी, राष्ट्रिय सभाका पूर्वसदस्य रामलखन हरिजन र श्याम बस्यालले दाबी गरेका छन्। तर, अन्तिममा भने वर्तमान जिल्ला अध्यक्ष दीपेन्द्र अधिकारी र जिल्ला सचिव धीरज शर्मा बस्यालबीच प्रतिस्पर्धा हुने कार्यकर्ताहरूले बताएका छन्। गुटकै कारण अधिकारी र बस्यालबीच अन्तिममा प्रतिस्पर्धा हुने कार्यकर्ताहरूले आकलन गरेका छन्। निर्विरोधका लागि जिल्ला नेताहरूले सहमतिको प्रयाससमेत गरिरहेका छन्। गुटकै कारण अधिकारी र बस्यालले एक अर्कालाई छाड्ने छनक अहिलेसम्म देखिएको छैन। केन्द्रमा एक भए पनि लुम्बिनी प्रदेशमा भने महासचिव शंकर पोखरेल र उपाध्यक्ष विष्णु पौडेलको गुट छ। ती दुई नेताको गुटको प्रभाव नवलपरासीमा पनि प्रत्यक्ष रहँदै आएको छ। जिल्लामा पोलिटव्युरो सदस्य एंव लुम्बिनी प्रदेशका पूर्वमन्त्री बैजनाथ चौधरीले पौडेल गुटको कमाण्ड हाँकेका छन्। चौधरी नवलपरासीबाट संविधान सभा सदस्य र लुम्बिनी प्रदेश सभाको सदस्य पदमा निर्वाचित भएका थिए। त्यस्तै पोखरेल गुटको कमाण्ड वर्तमान अध्यक्ष एवं पुनः अध्यक्ष पदका आकांक्षी अधिकारीले हाँकेका छन्। पौडेल गुटबाट पोलिटव्युरो सदस्य चौ नधरीको सहयोगमा जिल्ला सचिव बस्यालले अध्यक्ष दाबी गरेका हुन्। पार्टीले पाल्पा जिल्लाको इन्चार्ज तोकेर पठाएका चौधरी गुटकै नेतालाई अध्यक्ष बनाउन केही दिन अघि गृह जिल्लावलपरासीमा पुगेर चुनावी अंक गणित केलाइरहेका छन्। जिल्ला सचिव बस्याललाई अध्यक्ष बनाउन लागेका चौधरीले अर्का गुटका उम्मेदवार अधिकारीको पनि माहोललाई नजिकबाट निहालेको कार्यकर्ताहरू बताउँछन्। जिल्ला सचिव बस्याल बर्दघाट नगरपालिकाका निवर्तमान नगर प्रमुखसमेत हुन्। मेयर रहँदा बस्यालको कामप्रति बर्दघाट नगर क्षेत्रका केही नेताहरू असन्तुष्ट रहँदै आएका थिए। सोही कारणले बस्याल गुटकै केही प्रभावशाली नेताहरू असन्तुष्ट रहेपछि पोलिटव्युरो सदस्य चौधरी दोधारमा परेकोसमेत कार्यकर्ताहरूले बताएका छन्। पूर्वमन्त्री चौधरीले जिल्लाको राजनीतिक माहोल हेरिरहेका छन्। आफ्नो गुटमा माहोल नदेखे अधिकारीलाई सर्वसम्मतबाट पुनः अध्यक्ष बनाएर बस्याललाई उपाध्यक्ष बनाउने मनस्थितिमा समेत पुग्न सकिने देखिएको छ, एक नेताले भने। चुनावमा गएर हार्नुभन्दा अधिकारीलाई अध्यक्षमा सर्वसम्मत गराएर चौधरीले आफ्ना गुटका नेताहरूको व्यवस्थापनको लबिङ्ग गर्न सक्ने पनि कार्यकर्ताहरूले बताएका छन्। यसैबीच जिल्ला नेतृत्व सर्वसम्मतबाट हुन्छ वा चुनावै हुन्छ? भन्ने जिज्ञासामा पोलटव्युरो सदस्य चौधरीले जिल्ला इन्चार्ज आएपछि त्यसबारे थाहा हुने बताए। नवलपरासीको जिल्ला इन्चार्ज केन्द्रीय कमिटी सदस्य बालराम अधिकारी हुन्। बलरामजी विदेशमा हुनुहुन्छ। १९ गते फर्कनुहुन्छ। इन्चार्ज भएकाले पहिला उहाँको मनस्थिति बुझ्नुपर्यो। त्यसपछि सल्लाह गरेर सर्वसम्मत वा चुनाव गर्ने भन्नेमा निक्यौल हुन्छ, चौधरीले भने। सबैलाई मिलाएर जान सके सर्वसम्मत हुने र जान नसके लोकतान्त्रिक विधिअनुसार चुनावमा जानुको विकल्प नभएको चौधरीको भना छ। २० गते साँझसम्म चुनाव हुने नहुनेबारे छिनोफानो हुने चौधरीले बताए।"
समितिमा रहेका विधेयकको टुंगो लगाउन सभामुखको निर्देशन,"काठमाडौं : सभामुख देवराज घिमिरेले संसदको आगामी अधिवेशन अगावै महत्वपूर्ण विधेयकहरूमाथि छलफल गरी पारित गर्न संसदीय समितिको ध्यानाकर्षण गराएका छन्। मंगलबार संसद सचिवालय सिंहदरबारमा विभिन्न विषयगत समितिका सभापतिका साथै राष्ट्रिय दलका मुख्य सचेतक, सचेतकसँग सामूहिकरूपमा छलफल गर्दै सभामुख घिमिरेले आगामी अधिवेशन अगावै विधेयकहरू पारित गर्नेगरी तयारी गर्न ध्यानाकर्षण गराएका हुन्। आगामी अधिवेशनमा आउनसक्ने विधेयक, समितिमा विधेयकको अवस्था, आगामी अधिवेशनको तयारीलगाायतका विषयमा छलफल भएको सभामुख घिमिरेले जानकारी दिए। अझैपनि धेरै विधेयकहरू समितिमा टुंगो लाग्न बाँकी रहेको र छिटो टुंग्याउने काममा गति दिन आफूले आग्रह गरेको उनले बताए। उनले आगामी अधिवेशनको तयारी गर्नुपर्ने र अधिवेशनमा आउनसक्ने समस्या समाधान गर्न सबैले भूमिका खेल्न आग्रह गरेको बताए। बैठकपछि कानुन, न्याय तथा संसदीय मामिला मन्त्री पदम गिरीले संविधान कार्यान्वयनका निम्ति धेरै विधेयकहरू समितिमा रहेकाले यसलाई छिटो भन्दा छिटो अघि बढाउनुपर्ने जोड दिइएको बताए। आगामी अधिवेशनमा समितिबाट धेरै विधेयकहहरू पेस हुने उनको भनाइ छ। उनले सहकारीको समस्या पूर्णरुपमा समाधानका लागि आगामी अधिवेशनबाटै आवश्यक कानुन निर्माण हुने जिकिर गरे। त्यस्तै राज्य व्यवस्था तथा सुशासन समितिका सभापति रामहरि खतिवडाले संसद नहुँदा संसदीय समितिमा पनि प्रभाव परेको र विधेयकमाथि छलफल रोकिएको बताए। उनले छिट्टै विधेयक अघि बढाउन सभामुखले निर्देशन दिएको जानकारी दिए। त्यस्तै बैठकमा समिति सभापतिहरूले संसदीय समितिले दिएको निर्देशन पालनाका लागि सरोकारवाला सबै पक्ष गम्भीर हुनुपर्ने धारणा राखेका थिए।"
"मुक्तिनाथबाट जोमसोम आउँदै गरेको बस दुर्घटना, २१ जना घाइते",मुस्ताङ : मुक्तिनाथबाट जोमसोम आउँदै गरेको बस दुर्घटना भएको छ। दुर्घटनामा २१ जना यात्रु घाइते भएका छन्। जिल्ला प्रहरी कार्यालयका डीएसपी भोजराज पाण्डेले प्रदेश ३०१००६ ख ६२२ नम्बरको बस कागबेनी मोडमाथि दुर्घटना हुँदा २१ जना यात्रु घाइते भएको जानकारी दिएका छन्। उनका अनुसार घाइतेहरूको मुस्ताङ अस्पतालमा उपचार भइरहेको छ। उनीहरूको अवस्था सामान्य रहेको अस्पताल स्रोतले जनाएको छ। घाइते हुनेमा १४ पुरूष र ७ महिला छन्। ब्रेक फेल भएर दुर्घटना भएको हुनसक्ने प्रहरीको प्रारम्भिक अनुमान छ। बस सडकमै पल्टिएको थियो। प्रहरी र स्थानीयको सहयोगमा बस हटाएर सडक सुचारु गरिएको हो।
ठोरी छोटी भन्सार बुधबारदेखि सञ्चालनमा आउने,"वीरगन्ज : पर्साको ठोरी नाकामा वर्षौंदेखि बन्द अवस्थामा रहेको ठोरी छोटी भन्सार कार्यालय बुधबारदेखि पुनः सञ्चालनमा आउने भएको छ। पर्सा जिल्लाको दोस्रो नाका ठोरीमा अवस्थित छोटी भन्सार कार्यालयको नयाँ भवन निर्माण गरि स्तरोन्नति गरिएको वर्षौ बितिसक्दा पनि भन्सार विभागले कर्मचारीको व्यवस्थापन नगरिदिँदा उक्त छोटी भन्सार कार्यालय लामो समयदेखि बन्द अवस्थामा थियो। तर हालै संघीय सरकारको मन्त्रिपरिषद् बैठकले ठोरी छोटी भन्सार कार्यालय पुनः सञ्चालनमा ल्याउने निर्णय गरेकाले बुधबारदेखि ठोरी छोटी भन्सार कार्यालय पुनः सञ्चालनमा ल्याउन लागिएको वीरगन्ज भन्सार कार्यालयका सूचना अधिकारी रघुलाल कर्णले जानकारी दिए। उनका अनुसार मन्त्रिपरिषदको निर्णयबमोजिम अर्थ मन्त्रालयको निर्देशनमा ठोरी छोटी भन्सार कार्यालयमा वीरगन्ज भन्सार कार्यालयले नायब सुब्बा अभिषेक सिंहसहित दुई जना कर्मचारी खटाइसकेको र बुधबार बिहान एक औपचारिक कार्यक्रम गरेर भन्सार कार्यालय पुनः सञ्चालनमा ल्याउन लागिएको हो। बुधबारको कार्यक्रममा भन्सार विभागका महानिर्देशक डुण्डी प्रसाद निरौला, पर्साका प्रमुख जिल्ला अधिकारी दिनेश सागर भुसाल, वीरगन्ज भन्सार कार्यालयका प्रमुख भन्सार प्रशासक डिलाराम पन्थी लगायतको उपस्थिति रहने छ। यसअघि गत माघ २७ गते तत्कालीन अर्थमन्त्री रामशरण महतले उद्घाटन गर्ने पुनः सञ्चालन गर्ने कार्यक्रम तय गरिएको थियो। तर उक्त कार्यक्रम अन्तिम समयमा आएर बिना कारण स्थगित भएको थियो। पर्साको ठोरी गाउँपालिका तथा चितवनको माडी नगरपालिका र भरतपुर महानगरपालिकाका जनप्रतिनिधिहरूको संयुक्त टोलीले काठमाडौंस्थित अर्थमन्त्रालय, भन्सार विभाग लगायतका निकायमा पटकपटक पुगेर ठोरी छोटी भन्सार पुनः सञ्चालनका लागि दबाबसहितको आग्रह गर्दै आएका थिए।"
'विश्वमञ्च'मा नरेन्द्र मोदी पुस्तक सार्वजनिक,"काठमाडौं : विश्वमञ्चमा नरेन्द्र मोदी पुस्तक सार्वजनिक भएको छ। किताबमा भारतीय प्रधानमन्त्री नरेन्द्र मोदीले सन् २०१४ देखि सन् २०२४ सम्म विश्वका विभिन्न मुलुक तथा अन्तर्राष्ट्रिय मञ्चमा गरेका सम्बोधनको संकलन गरिएको छ। भुपेन्द्र बहादुर क्षेत्रीको संकलन रहेको यो पुस्तक सागर चन्दले नेपाली भाषामा अनुवाद गरेका हुन्। विश्वमञ्चमा भारत नयाँ तवरले अघि बढिरहेको र त्यसको नेतृत्व मोदीले गरिरहेकाले विश्वमञ्चमा भारतको उपस्थितिबारे जानकारी गराउने उदेश्यले दशक यताका उनका २९ भाषण नेपालीमा अनुवाद गरिएको चन्दले बताए विश्वमञ्चमा भारत नयाँ ढंगले अघि बढिरहेको छ। अन्तर्राष्ट्रिय मञ्चहरूमा भारतले आफूलाघ सशक्तरूपमा अघि सारिरहेको परिवेशमा त्यसको नेतृत्व गर्ने नरेन्द्र मोदीको विश्वप्रतिको दृष्टिकोण बुझ्न पुस्तकले सघाउँछ, चन्दले भने। सन् १९९० को दशकको सुरुवातमा ग्लोबलाइजेशनको यात्रामा निस्केको भारत आज विश्वका विभिन्न मञ्चमा शत्तिशालीरूपमा देखा परेको छ। जनवरी २०२४ मा प्रकाशित वल्र्ड इकोनोमिक फोरमको एक रिर्पोटका अनुसार सन् २०२३ मा भारतले विश्व विकासमा १६ प्रतिशत योगदान दिएको थियो। २०२२२०२३ मा ७२ प्रतिशतको आर्थिक वृद्धि गरेर भारत जी२० देशहरूमा लगातार दोस्रो स्थानमा रह्यो। पूर्वाधार, इन्टरनेटको पहुँच, र पश्चिमसँग भारतको सम्बन्धले गर्दा सन् २०२३ मा विश्व मञ्चमा ठूलो रूपमा भारत पुगेको छ। विश्वव्यापीरूपमा सूचना, कनेक्टिभिटी र समृद्धिमा भारतको बढ्दो पहुँचले भारतलाई विश्वमञ्चमा बलियो बनाएको छ। सार्क बैठकसहित प्रधानमन्त्री नरेन्द्र मोदी चार पटक नेपाल भ्रमणमा आएका छन्। पहिलोपटक सन् २०१४ को अगष्ट। दोस्रो, २०१४ को सार्क बैठक। तेस्रो, २०१८ को मे महिनामा र चौथो २०२२ को मे महिनामा। नेपालको जनकपुर, लुम्बिनीदेखि मुत्तिनाथसम्म पुगेका मोदीले सन् २०१४ यता एक सय भन्दा बढी यात्रा गरेकाछन्। यी सबै यात्रा र सम्बोधनहरूमध्ये महत्वपूर्ण ठानिएका सम्बोधन संकलन गरेर नेपालीमा अनुवाद गरिएको हो, क्षेत्रीले सुनाए। नेपाल र भारतको प्रागऐतिहासिक कालदेखि सम्बन्ध जोडिएको बताउँदै क्षेत्रीले भने, छिमेकी पहिलोको नीति लिएको भारत विश्वका विभिन्न मञ्चमा कसरी प्रस्तुत भइरहेको छ भनेर आम नेपालीलाई समेत थाह होस् भन्ने उद्देश्यले नरेन्द्र मोदीका भाषण नेपालीमा अनुवाद गरिएको हो। इन्डिगो इंकले बजारमा ल्याएको पुस्तकको मूल्य ५४९ रुपैयाँ छ।"
अफगानिस्तानको मस्जिदमा बन्दुक आक्रमणमा परी ६ जनाको मृत्यु,काबुल : पश्चिमी अफगानिस्तानमा बन्दुकधारीले एक मस्जिदमा आक्रमण गर्दा छ जनाको मृत्यु भएको सरकारका एक प्रवक्ताले मङ्गलबार बताएका छन्। गृह मन्त्रालयलका प्रवक्ता अब्दुल मतिन कानीले सोमबार राति करिब नौ बजे हेरात प्रान्तको गजुरा जिल्लामा एक अज्ञात हतियारधारीले मस्जिदमा नागरिक उपासकहरूमाथि गोली चलाएको बताए । उनले गोली लागेर ६ नागरिकको मृत्यु भएको र एक जना घाइते भएको सामाजिक सञ्जाल एक्समा लेखेका छन्। सरकारी बख्तर समाचार एजेन्सीले आक्रमणमा मर्नेहरूको सङ्ख्या त्यति नै भएको उल्लेख गरेको छ । घटना प्रान्तीय राजधानी हेरात सहरको दक्षिणमा रहेको एक जिल्लामा भएको थियो । अहिलेसम्म कुनै पनि समूहले आक्रमणको दाबी नगरे पनि विश्लेषकहरूले इस्लामिक स्टेटको क्षेत्रीय अध्याय अफगानिस्तानमा सबैभन्दा ठूलो सुरक्षा खतरा रहेको बताएका छन् ।
"गुल्मीका ८० सामुदायिक वनमा आगलागी, आगो लगाउने दुईजना पक्राउ","गुल्मी : गर्मीयाम बढेसँगै गुल्मीमा आगलागीका घटना दैनिक बढिरहेका छन् । पछिल्लो समय जिल्लाका १२ वटै स्थानीय तहमा रहेका सरकारी,सामुदायिक तथा व्यक्तिगत वनमा आगलागी भइरहेको छ । आगलागीका कारण जिल्लाभर दर्जनौं घर गोठ जलेर पूर्ण क्षति भएका छन् भने कयौं घरगोठमा आंशिक क्षति पुगिरहेको छ । आगोका कारण सयौं वन्यजन्तु तथा पशुचौपायले ज्यान गुमाएका छन् । बढ्दो गर्मी र नागरिकमा जनचेतनाको कमीका कारण जिल्लाका विभिन्न ठाउँमा आगलागीका घटना बढ्दै गएको डिभिजन वन कार्यालय गुल्मीका निमित्त कार्यालय प्रमुख तथा वरिष्ठ वन अधिकृत पंकजकुमार ठाकुरले बताए । उनका अनुसार हालसम्म जिल्लाभर ८० सामुदायिक वनमा आगो लागेको छ भने २ हजार बढी हेक्टर क्षेत्रफल नष्ट भएको छ । आगलागी घटनाको कारण र नियन्त्रणमा भइरहेका पहलका बारेमा मंगलबार जिल्लास्थित सञ्चारकर्मीसँग डिभिजन वन कार्यालय गुल्मीले अन्तरक्रिया समेत गरेको छ । अग्नि नियन्त्रणको लागि तीनै तहका सुरक्षाकर्मी र रेसुंगा नगरपालिकालाई कार्यालयले आवश्यक सामाग्री हस्तान्तरण गरिसकेको छ । डढेलो नियन्त्रणको लागि समुदायस्तरमा जनचेतना फैलाउन र सबै एकजुट भएर लाग्न समेत वरिष्ठ वन अधिकृत ठाकुरले आग्रह गरेको छन् । गतवर्ष जिल्लाभर १ सय ८ वटा सामुदायिक वनमा आगलागी हुँदा २२ सय हेक्टर क्षेत्रफल नष्ट भएको थियो । वनमा आगो लगाउने दुईजना पक्राउ बढ्दो आगलागीका कारण गुल्मीको वातावरण धुवाँमय बन्दा वायु प्रदूषण बढेको छ । एक सामुदायिक वनमा आगो लगाएको आरोपमा दुईजना पक्राउ परेका छन् । जिल्लाको रेसुंगा नगरपालिका ७ स्थित सिस्न्यारा पातल सामुदायिक वनमा आगो लगाएको आरोपमा दुईजना पक्राउ गरी घटनाबारे थप अनुसन्धान भइरहेको डिभिजन वन कार्यालयले जनाएको छ । पक्राउ पर्नेमा रेसुंगा गाउँपालिका७ का ३८ वर्षीय राजकुमार पन्थी क्षेत्री र ४१ वर्षीय राजु जिसी छन् । गत बैशाख ७ गते उक्त सामुदायिक वनमा आगलागी हुँदा बोटविरुवा र वन्यजन्तुमा ठूलो क्षति पुगेको थियो । आरोपी दुवैजनाले वनमा आफूहरुले आगो लगाएको स्वीकार गरिसकेका छन् । आगलागी घटनाबारे उनीहरूबाट थप अनुसन्धान भइरहेको छ । उनीहरूलाई नेटा बजारबाट वैशाख १७ पक्राउ गरिएको थियो । उनीहरुलाई वन ऐन २०७६ मार्फत आगो लगाएको कसुरमा मुद्दा चलाउने तयारी गरिएको छ । वनमा आगो लगाउने व्यक्ति पुष्टि भएमा ३ वर्ष कैद र ६८ हजार जरिवान वा दुवै सजाय हुन सक्ने कार्यालयले जनाएको छ । पाखो तथा खरबारीमा राम्रो घाँस पलाउने आशामा नागरिकले आफैँ आगो लगाउने गरेका छन् भने खेतबारीमा बर्खेबाली लगाउनु अघि स्याउला,पात पतिङ्गर पोल्ने जस्ता गतिविधिका कारण आगलागी भइरहेको जिल्ला प्रहरी कार्यालय गुल्मीका प्रवक्ता तथा प्रहरी नायब उपरीक्षक शंकर पोखरेलले जनाकारी दिए । प्राय:दिनहुँजसो जिल्लाका विभिन्न स्थानमा रहेका व्यक्तिगत खरबारीमा आगलागी भइरहेका छन् । अधिकांश घटनामा मानवीय लापरबाही नै बढी देखिएको प्रहरी नायब उपरीक्षक पोखरेलले जनाकारी दिए ।आगलागी भएका अधिकांश ठाउँमा तीनवटै तहका सुरक्षाकर्मी,स्थानीयवासी र वन कार्यालयका कर्मचारीको सहकार्यमा निभाउने गरिएको छ । एकपटक निभाइसकेका ठाउँमा पनि पुनः आगलागी हुने गरेको प्रहरीले जनाएको छ ।"
इलाममा बजेको सांकेतिक घण्टीले हामीलाई सचेत गराएको छ : रास्वपा,"काठमाडौं : राष्ट्रिय स्वतन्त्र पार्टी (रास्वा)ले इलाम२ को उपनिर्वाचनको परिणामले आफूलाई सचेत गराएको बताएको छ। मंगलबार एक विज्ञप्ति जारी गर्दै रास्वपा महामन्त्री एवं प्रवक्ता मुकुल ढकालले पार्टीको केन्द्रीय समितिको आगामी बैठकमा निर्वाचनका सम्बन्धमा गहन समीक्षा गर्ने जनाएका छन्। निर्वाचनको परिणामले कैयन कमीकमजोरी रहेको बताउँदै उनले यसलाई सच्याएर अघि बढ्ने बताएका छन्। 'निर्वाचन परिणामले हाम्रा प्रयासहरूमा कैयन कमीकमजोरी रहेको इंगित गरेको छ । सही समयमा घण्टी नबजाएर बजाइदिनुभएको सांकेतिक घण्टीले हामीलाई सचेत गराएको छ । हामीलाई दिनुभएको मतका लागि सम्पूर्ण इलाम क्षेत्र नं२ का मतदाताहरूप्रति कृतज्ञता र आभार प्रकट गर्दछौं ,'विज्ञप्तिमा भनिएको छ,'नतिजा हाम्रो अनुकूल आएपनि लोकतान्त्रिक प्रक्रियामा सहभागी भइ जनताद्वारा व्यक्त मतको हामी सदैव सम्मान गर्दछौं । साथै निर्वाचन अभियानमा समर्पित भई अथक परिश्रम गर्नुभएका पार्टी सदस्य तथा शुभचिन्तकहरू हार्दिक सम्मान तथा धन्यवाद व्यक्त गर्दछौं ।' प्रतिनिधिसभा सदस्य निर्वाचनका लागि इलाम २ मा भएको उपनिर्वाचनमा रास्वपाका उम्मेदवार मिलन लिम्बूले ५ हजार ५० मत ल्याएका थिए। उनले जमानत जोगाउन पनि सकेनन्। वैशाख १५ गते सम्पन्न उपनिर्वाचनमा नेकपा एमालेका सुहान नेम्बाङ २७ हजार ७७२ मत प्राप्त गरी विजयी भएका छन्। उनका निकटतम प्रतिस्पर्धी नेपाली कांग्रेसका डम्बर खड्काले २१ हजार ९४२ मत प्राप्त गरी दोस्रो भएका छन्। प्रतिनिधिसभा सदस्यमा निर्वाचित नेकपा एमालेका नेता सुवास नेम्वाङको निधन भएपछि यहाँ उपनिर्वाचन भएको हो।"
गण्डकीका मुख्यमन्त्रीको बहुमतको वैधानिकता परीक्षण प्रदेशसभाबाटै गर्न संवैधानिक हुने,"पोखरा : एमाले संसदीय दल गण्डकीका नेता खगराज अधिकारीको मुख्यमन्त्रीमा भएको नियुक्तिविरुद्ध परेको रिट सर्वाेच्च अदालतले खारेज गरिदिएको छ । २५ चैतमा भएका अधिकारीको नियुक्तिविरुद्ध निवर्तमान मुख्यमन्त्री सुरेन्द्रराज पाण्डेले २७ गते सर्वाेच्चमा रिट दिएका थिए । न्यायाधीश सपना मल्ल प्रधान र सारंगा सुवेदीको इजलासले सोमबार उक्त रिट खारेज हुने ठहर गरेको हो । सभामुखलाई समेत गणना गरी मुख्यमन्त्री नियुक्त गरिएको दाबी पाण्डेले रिटमा गरेका थिए । गण्डकी प्रदेशको जम्मा प्रदेशसभा सदस्य ६० जना रहेको र प्रत्यर्थी माननीय खगराज अधिकारीको दाबीमा नेकपा माओवादी केन्द्रको सदस्य संख्यामा सभामुखलाई गणना नगर्दा पनि प्रदेशसभा सदस्य ५९ जनामा ३० जनाको संख्या पुगेको देखिन्छ, सर्वाेच्चको आदेशमा भनिएको छ । आदेशमा भनिएको छ, सभामुखलाई गणना नगर्दा पनि दलहरूको समर्थनमा माननीय खगराज अधिकारीको बहुमत प्राप्त गर्न सक्ने दाबी समर्थित देखिन्छ । अधिकारीले एमाले २२, माओवादीका ८ र १ स्वतन्त्र गरी ३१ सांसदको समर्थन रहेको भनी मुख्यमन्त्रीमा दाबी गरेका थिए । पाण्डेले माओवादीले भनेका ८ मध्ये एकजना सभामुख भएको हुँदा सरकार गठनमा गणना गर्न नमिल्ने दाबी गरेका थिए । कोशी प्रदेशमा सभामुखको हस्ताक्षर र विश्वासको मतसमेत सरकार गठनमा प्रयोग भएको थियो । गण्डकीमा भने दलका समर्थनमात्रै लिइएको थियो । कांग्रेसका पाण्डेले कोशी र गण्डकीको प्रकृति एउटै भएको हुँदा अधिकारीको नियुक्ति बदरभागी हुने दाबी गरेका थिए । सर्वोच्चले कोशी र गण्डकीको प्रकृति फरक भएको ठहर्याएको छ । नियुक्त मुख्यमन्त्रीको बहुमत रहे नरहेको बहुमतको वैधानिकता परीक्षण प्रदेशसभाबाटै गर्न संवैधानिक, व्यावहारिक हुने पनि सर्वोच्चको आदेशमा छ । सो विकल्पको बाटोको प्रयोग नभई अपरिपक्वताको अवस्थामा देखिँदा रिट निवेदकको मागबमोजिमको आदेश जारी गरिरहन पर्ने अवस्थाको विद्यमानता नदेखिँदा रिट निवेदन खारेज हुने ठहर्छ, संक्षिप्त आदेशमा भनिएको छ, प्रदेश प्रमुखसमक्ष दाबी प्रस्तुत गरेकोमा बहुमत प्राप्त गर्न सक्ने अवस्थाको मूल्यांकन गर्न आवश्यक तथ्य, प्रमाण पेस गर्न लगाउने नलगाउने प्रदेश प्रमुखको सन्तुष्टि र विवेकको विषय हो । संघीय सरकारको गठबन्धनमा हेराफेरी भएपछि तत्कालीन मुख्यमन्त्री सुरेन्द्रराज पाण्डे नेतृत्वको सरकारबाट गण्डकीमा माओवादीले फागुन २३ गते समर्थन फिर्ता लिएको थियो । पाण्डेले संसदबाट विश्वासको मत पाउन सक्ने नदेखेपछि चैत २१ गते राजीनामा गरेका थिए । प्रदेश प्रमुख डिल्लीराज भट्टले २७ गतेभित्र २ वटा २ भन्दा बढी दलको समर्थनमा बहुमत पुर्याएर मुख्यमन्त्रीको नियुक्तिका लागि दाबी पेस गर्न आह्वान गरेका थिए । एमाले नेता अधिकारीले २५ गते दाबी गरे लगत्तै उनले नियुक्ति पाएका थिए । वैशाख १० गते बहस नसकिएपछि १७ गते सर्वोच्चका २ न्यायाधीश मल्ल र सुवेदीको इजलासले अन्तिम सुनुवाइ सकेर आदेश गरेको हो । उक्त रिटमाथि मुख्यमन्त्री खगराज अधिकारी अघिल्लोपटक सोही जिम्मेवारीमा रहँदाका मुख्यन्यायाधिवक्ता भएका अधिवक्ता श्रीकान्त बराल, पूर्वमुख्यन्यायाधिवक्ता राजेन्द्र घिमिरे र अहिलेका मुख्यन्यायाधिवक्ता कृष्ण अधिकारीसहित वरिष्ठ अधिवक्ताहरू शम्भु थापा, रमेश बडाल, रमणकुमार श्रेष्ठ, टीकाराम भट्टराई लगायतले बहस गरेका थिए । रिटको पक्षमा पूर्वमुख्यमन्त्री पाण्डेका कानुनी सल्लाहकार चिरञ्जीवी शर्मा, वरिष्ठ अधिवक्ता पूर्णमान शाक्यलगायतले बहस गरेका थिए ।"
प्रेस स्वतन्त्रताका पनि सीमा छन्,"अख्तियारले स्टिङ अपरेसन गर्न नपाउने फैसला गर्दाको संवैधानिक इजलासमा चोलेन्द्रशमशेर जबरा, दीपक कार्की, मीरा खड्का, हरिकृष्ण कार्की र तपाईं ईश्वरप्रसाद खतिवडा हुनुहुन्थ्यो। अझ फैसला तपाईंले नै लेख्नुभएको रहेछ। तर, त्यो इजलासमा बस्दै नबसेको बहालवाला वरिष्ठतम् न्यायाधीश डा आनन्दमोहन भट्टराईलाई मुछेर सिधाकुराले बिचौलियाको भूमिकामा प्रस्तुत गरिदियो। इजलासमा तपाईंहरू, फैसला तपाईंहरूको तर बदनामीचाहिँ डाआनन्दमोहन भट्टराईको, यस्तो किन भएको होला ? किन भन्ने प्रश्नको जवाफ दिन मलाई असजिलो छ। किनभने कालो पर्दापछाडि कसलेकसले केके गर्छ, त्यो सबै थाहा पाउने कुरा भएन। म कति भन्न सक्छु भने यो मुद्दा र फैसलासँग डा आनन्दमोहन भट्टराईको कुनै सम्बन्ध जोडिएको छैन। उहाँ मेरो ४६ वर्षदेखि नजिकबाट चिनेको मित्र हो। र, न्यायपालिकाभित्रको उच्च सदाचार कायम राखिरहेको न्यायाधीश हो उहाँ। त्यसैले उहाँविरुद्ध यो ढंगले हिलो छ्याप्ने जुन काम भयो, त्यो आपत्तिजनक छ, यो बदनियतपूर्ण छ। कसैले कपोकल्पित, मिथ्या रूपमा कसैको चरित्र हत्या गर्न कतै कसैबाट संवाद गरेर नाम लिँदैमा त्यसले अन्यथा हुँदैन। यसलाई छोटकरीमा भन्दा चरित्र हत्या गर्ने षड्यन्त्रभन्दा बाहेक अरू केही हैन। उहाँ (आनन्दमोहन श्रीमान्) कै चरित्र हत्या गर्न उनीहरू किन लागे होला त ? अब ठ्याक्कै यही हो भन्न त सकिन्न। तर, न्यायाधीश भनेको जहिले पनि विवादै विवादमा बसेर निर्णय दिनुपर्ने मान्छे हो। दुइटा पक्ष हुन्छन् एउटा हार्ने, एउटा जित्ने। दुवै खुसी त हुँदैनन्। हजारांै मुद्दा छिन्दा सबैको चित्त नबुझ्दा कैयौंलाई रिस उठेको हुन सक्छ। कहिलेकाहीँ कानुन र न्यायका कुरा व्यावहारिक यथार्थ र कानुनको धरातलबीच खाडल हुन सक्छ। यस्ता कुराबाट सिर्जित भएर कसैले कानुनबमोजिम न्याय नपाएर बिच्किएको पनि हुन सक्छ। त्यसबाट कसैको मन दुःखेको छ कि ? तर जुन ढंगले जे जोडियो यसमा सत्यताको सानो अंश पनि छैन। उहाँको कार्यकाल अब सकिन पनि लागेको छ, वरिष्ठतम् न्यायाधीश न्याय सेवा आयोग र न्याय परिषद्को पनि सदस्य हुन्छ। उहाँलाई विवादमा पारेर यो ऐन मौकामा ती निकायहरू नै चलायमान बन्न नदिएर नियुक्ति सरुवा आदिमा चलखेर गर्न त खोजिएको हैन ? यसले केही अर्थ राख्दैन। वरिष्ठतम् न्यायाधीश यी संस्थाको स्वतः सदस्य हुन्छ। म स्वयंम पनि ती संस्थामा रहेर काम गरेकै हो। यस्तो प्रायोजित विवादलाई लिएर न्यायाधीश निर्णय गर्ने प्रकिया वा निर्णय दिने संस्थाबाट भाग्दैन र भाग्न मिल्दैन। यस्ले केही अर्थ राख्दैन। आनन्दमोहन भट्टराईले जे गर्नुपर्ने हो, गरिरहनुहुन्छ। यस्तो कपोकल्पित समाचार आएर न्यायाधीश रोकिने हो भने त न्यायापालिकाको हैसियत नै रहेन नि ! २०७८ वैशाख ८ गते संवैधानिक इजालासले गरेको फैसला त संकलित प्रमाणबाट भन्दा पनि सिर्जित प्रमाण अर्थात् सञ्चार माध्यबाट प्रभावित भएर आयो भन्ने आक्षेप लाग्यो नि, खास के हो ? आक्षेप लगाउने मान्छेको प्रस्पेक्टिभबारे म के भनौं र। सबै प्रश्नको उत्तर त्यो फैसला आफैंले दिन्छ। मेरो न्यायिक धर्म के छ भनेँ फैसला आफैं लेख्ने, त्यसमा लेखिएभन्दा बाहेकको विषयमा डिफेन्स गरेर हिँड्ने कदापी हुँदैन। म भन्न कति सक्छु भने त्यो फैसलाभित्र भएको तथ्य चाहिएको हो भने त्यो लेखिएकोसम्म भन्न सक्छु। त्यसभन्दा बाहेकको कुरा मैले भनिरहनु हुन्न। यो सार्वजनिक सम्पत्ति हो। र, अदालतले सिर्जित प्रमाण हेर्यो भन्ने विषय उठ्यो नि ? पहिलो कुरा हामी समाचारबाट प्रभावित छैनौँ अर्थात् सिर्जित प्रमाणबाट निर्देशित भएनौं। अख्तियार दुरुपयोग अनुसन्धान आयोगको नियमावली २०५९ को नियम ३० खारेजको जो विषय छ, त्यसलाई हामीले तीनचार वटा प्रस्पेक्टिभबाट हेर्यौं। पहिलो कानुन बनाउने एउटा नर्मस छ केही सब्स्टान्सियल कुरा गर्नु छ भने विधायिकाले ऐनको माध्यबाट व्यवस्था गर्नुपर्छ। प्रत्यायोजित बिधायनका रूपमा त्यस्ता कुराहरू छोड्नु हुन्न। त्यो नियम ३० पनि प्रत्यायोजित बिधायनको सीमा नाघेको लेजिस्लेशन भयो भन्ने हाम्रो बुझाइ भयो। त्यसैले त्यो बदर गर्नुपर्ने एउटा यो कारण रह्यो। प्रेस स्वतन्त्रताको सीमा अदालतलाई अपहेलना गर्ने तहसम्म जान कदापी सक्दैन। फौजदारी क्रियाकलापमा सरकारी राजस्व प्रयोग गरिनु स्थापित मान्यताविपरीत भयो। दोस्रो अघि तपाईंले बारम्बार कुरा उठाउनुभयो। प्रमाण भनेको तथ्य जे छ त्यसको संकलन गर्ने हो, अनुसन्धान भनेकै एक अर्थमा त्यो हो। नयाँ चिज बनिबनाउ गरेर प्रमाण सिर्जना गर्ने हैन। त्यसो गर्ने हो भने निर्दोष मान्छेहरू पनि सजाय भागी रहने अवस्था रहन सक्छ। यसर्थ जो भएको कुरा हो त्यो संकलन गर्ने हो, नभएको कुरालाई कुनै ढंगले सिर्जना गर्नुहुँदैन। तेस्रो सरकारी राजश्व। तपाईं हामीले तिरेको करबाट उठेको राजस्वको रकम खर्च गरेर भ्रष्टाचार गराउने अर्थात् घुस लिने दिने गर्नु हुन्न। अर्थात् फौजदारी क्रियाकलापमा सरकारी राजस्व प्रयोग गरिनु स्थापित मान्यताविपरीत भयो। पहिले सरकारी फन्डबाट पैसा निकाल्ने अनि अर्को पक्षलाई दिने अनि फेरि फन्डमा लाने। त्यति मात्र हैन सेटिङ कस्तोसम्म भने सरकारी पैसा दिइसक्दा नसक्दै मान्छे च्याप्प समायो। यसर्थ यो प्रमाण संकलनभन्दा प्रमाण सिर्जनाको बाटो खोलेकाले हामीले नागरिकको स्वच्छ न्याय पाउने अधिकारमा बाधा उत्पन्न गरेकाले खारेज गर्यौं। अर्थात् रूल अफ लमा ढंगले कानुन बन्नुपर्छ र ढंगले कानुन लागू गर्नुपर्छ। सरकारी पैसा दिएर हुने स्टिङ अपरेसन अवैध भनेर फैसला लेख्ने यहाँले फेरि सोही प्रकृतिको मुद्दामा एक जना डीएसपीलाई दोषी ठहर्याइदिनुभए छ, त्यहाँ विरोधाभाष भयो भनेर पनि आलोचना भइरहेको छ नि ? यो कुरै नबुझी गरिएको आलोचना वा प्रश्नको के औचित्य र अर्थ र ! रंगेहात पक्रिएको कुरामा हामीले प्रष्ट भनेको यति मात्रै हो कि यो फैसलाको अर्थ अख्तियारले सरकारी पैसा दिएर स्टिङ अप्रेसन भनेर जुटाएको प्रमाण नठानिने भनिएको हो। त्यो बाहेक अरू प्रमाण छ भने त्यसलाई अनदेखा गर्न मिल्दैन पो भनेको हो त। त्यसैलाई आधार मानेर मैले दोषी ठहर्याएँ, यसलाई कसरी विरोधाभाष भन्न मिल्छ ? यही मान्यताका आधारमा मैले मात्र हैन अरू श्रीमान्हरूले पनि भ्रष्टाचारी ठहर गर्नुभएको छ। यस प्रकरणमा सर्वोच्च अदालतको तत्कालीन संवैधानिक इजलास, बहालवाला वरिष्ठतम् न्यायाधीश, ठूला मिडिया हाउसहरू र वरिष्ठ अधिवक्तामाथि एकैसाथ प्रहार भयो, यसलाई कुन अर्थमा लिने ? यहाँ जजसको नाम आएको छ। उहाँहरू यो न्यायिक क्षेत्रमा रहेकाहरूलाई म राम्रैसँग चिन्दछु, जान्दछु। मिडियावाला साथिहरूको सुनाम पनि मैले राम्रैसँग सुनेको छु। उहाँसँग यो जसरी काल्पनिक रूपमा जोडेर गरिएको छ, यसको व्यावहारिक धरातलमा कुनै औचित्य र अर्थ छैन। किन गरियो, ठ्याक्कै यही भन्न सकिन्न। कालान्तरमा यसको पटाक्षेप हुँदै जालाजान्छ। तर, यसको पछाडि केही कारण छन्। केही मानिसहरूलाई चर्चामा आउने, प्रोपोगान्डा गर्ने रहर हुन्छ, कोहीलाई कसैप्रतिको जेलसी (ईष्र्या) हुन्छ, कोही मान्छेलाई कसैप्रति प्रतिशोध हुन्छ। यसर्थ यहाँ प्रतिशोध, इष्र्या र निचस्तरमा गिरेर चर्चा बटुल्न लागिपरेको पनि हुन सक्छ। यिनै कारणहरूबाट यो कपोकल्पित विषय सार्वजनिक भएको हुन सक्छ। यसलाई उतिसारो चर्चायोग्य पनि ठान्दिनँ म त। तर, प्रेस स्वतन्त्रताको हवला दिँदै यो विषय सार्वजनिक गरियो नि ? प्रेस स्वतन्त्रताभन्दा पनि यो प्रकरणलाई प्रेस स्वच्छन्दताभन्दा पनि अझ कठोर विशेषण दिँदा हुन्छ। प्रेस स्वतन्त्र रहनुपर्छ। प्रेसलाई स्वतन्त्र राख्न अदालतले विक्रम संवत २००७ सालपछि नेपालमा जब नयाँ शासन व्यवस्था सुरु भयो त्यसपछिका हरेक असजिलोमा अदालतले प्रेसलाई स्वतन्त्रताका लागि संरक्षण प्रदान गरेको छ। त्यसो भनेर अदालतलाई चाहिँ डिफेम गर्ने प्रेसचाहिँ स्वतन्त्र भएर जे पनि गर्न पाउने भन्ने हुँदैहुँदैन। प्रेस स्वतन्त्रताका पनि सीमा छन्। प्रेस स्वतन्त्रताको सीमा अदालतलाई अपहेलना गर्ने तहसम्म जान कदापी सक्दैन। कानुनले बर्जित गरेकोबाहेक अरू सबै कुरा गर्न प्रेस स्वतन्त्र छ। प्रेसले सत्यतथ्य बाहिर ल्याउनुपर्छ, लोकतन्त्रका लागि यसको भूमिका महत्वपूर्ण छ। तर त्यसो भनेर कपोकल्पित बिल्कुल मिथ्या कुरा सिर्जना गरेर एउटा संवैधानिक संस्थालाई विवादमा तान्ने धृष्टता भनेको संबिधान, कानुन, लोकतन्त्र र आम मर्यादाविपरितको बाटो हो।"
प्री ओपन सेसनमा नेप्से परिसूचक १११६ अंकले बढ्यो,काठमाडौं : प्री ओपन सेसनमा नेप्से परिसूचक दोहोरो अंकले बढेर बन्द भएको छ। यो सेसनमा नेप्से १११६ अंकले बढेर १९९१५१ विन्दुमा कायम भएको छ। ५५ स्क्रिप्सको २ हजार २२७ कित्ता सेयर ११ लाख १९ हजार ६६१ रुपैयाँमा खरिद बिक्री भए। प्री ओपन सेसनमा ४० स्क्रिप्सको मुल्य बढ्दा १० वटाको घट्यो भने ४ को मूल्य स्थिर रह्यो।
अर्थपूर्ण जीवनको आयु !,"जन्मिएपछि मान्छे मर्नै पर्छ। अर्थात् जन्म नै मृत्युको सुरुआत हो। जन्मदेखि मृत्युसम्मको अवधि हो, आयु। एउटा भनाइ छ, जीवन कति लामो बाँच्छौं, त्यसले कुनै अर्थ राख्दैन। तर, कस्तो जीवन बाँच्छौं, त्यसले खास अर्थ राख्छ। मान्छे जन्मिएपछि बाँच्छ नै तर को कति अवधि बाँच्छ ? भ्रूणदेखि चिहान (चिता) सम्म मान्छेको आयुमा कोही लामो आयु लिएर आउँछन् त कोही छोटो। वास्तवमा आयुको महत्त्व मान्छे बाँच्नुको अवधिले मात्र राख्दैन, बाँच्नुको अर्थले आयुको महत्त्वलाई बढाउने र घटाउने गर्छ। कसैका लागि लामो लागेको आयु कसैका लागि छोटो लागिरहेको हुनसक्छ। भनिन्छ, मर्ने कसैलाई रहर हुँदैन रे ! तर मान्छे कहिलेकाहीँ जीवनभन्दा मृत्युमा सुख देखिरहेका पनि हुन्छन्। मान्छेको औसत आयु भूगोलअनुसार फरकफरक हुन्छ। मान्छेको उमेर कति हो र कस्तो देखिन्छ भन्ने कुरा उसले लिने तनाव, जीवनशैली तथा उसलाई लाग्ने रोगले निर्धारण गर्छ। कोही युवा उमेरका पनि उमेर खस्किएका जस्ता देखिइरहेका हुन्छन्। कोही उमेर पुगेका वृद्धवृद्धा पनि आफूमा जवानी दर्शाइरहेका हुन्छन्। जीवन जिउनु एक कला हो। जीवन बाँच्न त सबै आफ्नो आयु बाँचिरहेका हुन्छन् तर कोही गुणस्तरीय जीवन त कोही बेकारको जीवन। रजनीश ओशो भन्छ्न्, जन्म त पाइन्छ तर जीवनलाई भने खोज्नुपर्छ। जीवनको खोजी गर्नु एउटा कला हो। यसको अर्थ जिउनुमा छ जीवन। जन्म एउटा संयोग पनि हो। सुन्दर प्राकृतिक उपहार र अवसर। मानिस न चाहेर जन्मन्छ, न नचाहेरै। रोजाइ र खोजाइभन्दा धेरै पर छ जन्म। जन्मपश्चात् सुरु भएको जीवन मृत्युमा पूर्णविराम लाग्छ। जीवन कसरी जिउने नितान्त व्यक्तिगत सोच र खोजको विषय हो। मरेपछि पनि बाँचिरहने या बाँचे पनि मरेतुल्य भइरहने भन्ने व्यक्तिमै भर पर्छ। मरेपछि पनि बाँचिरहनेहरूका लागि जति धेरै वर्षको आयु भए पनि छोटो लाग्न सक्छ। मरेतुल्य बाँचिरहनेहरूलाई पलपलको समय पनि उसलाई लामो लागिरहेको हुन्छ। जीवन जिउने कलाहरूमा आफूलाई सत्य लागेको असत्य र असत्य लागेको सत्य पनि हुन सक्छ। आयु भनेको धैर्य र बोधको यात्रा अवधि पनि हो। मानिस सत्यजस्तै लाग्ने भ्रममा पनि बाँचिरहेको हुन्छ। भ्रमैभ्रममा सुख र दुःखका अनुभूति सँगालिरहेको हुन्छ। कहिले सुखी ठान्छ त कहिले दुःखी। कहिले रुन्छ त कहिले हाँस्छ। कहिले पाएको कथा लेख्छ त कहिले गुमाएको। वास्तवमा मानिस एउटा भ्रमबाट अलग भएर अर्को भ्रममा पुगिरहेको हुन्छ। एउटा भ्रमदेखि अर्को भ्रमसम्मको यात्रा दूरी अवधि पनि हो आयु। मृत्युदेखि डराउनेहरू पनि छन् नडराउनेहरू पनि छन्। मृत्यु जबरजस्त तथा अनिवार्य र स्वेच्छिकमा अडेको हुन्छ। सोचेजस्तो हुन्न जीवन, खोजेजस्तो हुन्न मृत्यु। मान्छेको मृत्यु स्वाभाविक र अस्वाभाविक दुवै रूपमा हुन सक्छ। अर्थपूर्ण जीवनले मान्छेको आयुसँग प्रत्यक्ष तथा परोक्ष सम्बन्ध राख्छ। पूर्ण जीवन बाँच्नु भनेको जन्म र मृत्युलाई सही हिसाबले बुझ्न सक्नु हो। अमेरिकन नागरिक पल कलानिथी, जो आफैं पेसाले सर्जन डाक्टर थिए। ४० वर्षको उमेरमा क्यान्सर रोगको सिकार भएर बिते। फोर्थ स्टेजको क्यान्सरसँग लडिरहेको बेला उनै पल कलानिथीले लेखेको ह्वेन ब्रेथ्स बिकम्स एयर संस्मरण पुस्तक मरणोपरान्त १२ जनवरी २०१६ मा प्रकाशित भएको थियो। आफ्नो आत्मकथा पुस्तकमा लेखेका छन्, जीवन र मृत्युका प्रश्नहरू भनेका मानवीय नैतिक प्रश्नहरू पनि हुन्। मृत्युलाई सजिलै लिन सकिने कुरा पनि होइन। हरेक दिन मृत्यु देखिरहेको एउटा सर्जन आफैंले मृत्यु भोग्नु पर्यो भने कति आत्तिन्छ होला ? वास्तविक दुःखाइ के हुँदोरहेछ भन्ने सम्बन्धमा आफ्नो पुस्तकमा लेख्छन्। क्यान्सरका बिरामीलाई दुःख बुझाएँ तर जतिबेला क्यान्सरले दुख्न थालें, त्यतिबेला थाहा भयो दुःखाई त कहाँ मैले बुझाए जतिमात्र रहेछ र ? डाक्टर भएर बिरामीको उपचार गर्नु र आफैं बिरामी भएर डाक्टर भए ठाउँ जानु दुई फरक अनुभव रहेछन्। बिरामीको दुखाइको त डाक्टरलाई थाहा हुँदो रहेनछ। धर्तीमा जन्म लिएपछि मान्छेलाई आफ्नो भौतिक आयु अवधिभर जीवन बाँच्नु नै छ। कोही बाध्यता र विवशतामा बाँचिरहेका छन्। कोही निराशाको बादलभित्र पीडाको तलाउमा डुबुल्की मार्दै त कोही हाँसोपान गर्दै। कोही जिन्दगीको रथलाई सुखानुभूति यात्रामा लम्काइरहेछन् त कोही अस्तव्यस्तको भीडमा हराउँदै जीवनलाई घिसारिरहेका छन्। कोही मरेर पनि अमर छन् त कोही पलपल मरेर बाँचिरहेका छन्। मानिस जतिसुकै स्वार्थी र भौतिकवादी भए पनि मृत्युको समयमा उसलाई एउटा प्रश्नले भने पिरोलिरहेको हुन्छ। आफ्नो जीवनको आयु अवधिमा के कमाएँ, अनि के गुमाएँ ? कति पराइलाई आफ्ना बनाएँ र कति आफ्नालाई पराइ बनाएँ ? कति आफ्ना लागि बाँचे कति अरूका लागि। जन्मदेखि मृत्युसम्मको अवधिमा गरेका आफ्ना कार्यहरूले मृत्युपर्यन्त पनि मान्छेलाई जीवित राखिरहन्छ।"
हमासलाई ४० दिने युद्धविरामको प्रस्ताव,"प्यालेष्टिनी इस्लामिक लडाकू समूह हमासलाई इजरायली बन्धक मुक्त गरेमा ४० दिनका लागि युद्धविराम र सम्भावित हजारौं प्यालेस्टिनी कैदीहरूको रिहा गर्ने प्रस्ताव गरिएको बेलायती विदेशमन्त्री डेभिड क्यामरूनले बताएका छन्। मन्त्री क्यामरूनले रियादमा आयोजित विश्व आर्थिक मञ्चको बैठकमा प्यालेस्टिनी लडाकू समूहलाई ४० दिनको युद्धविराम र बन्धकहरूको रिहाईको बदलामा हजारौं प्यालेस्टिनी कैदीहरूको रिहाई गरिने प्रस्ताव गरिएको बताए। हमासको एक प्रतिनिधिमण्डल इजिप्ट जाँदैछ । यसले गाजामा युद्धविराम र लगभग सात महिनाको युद्धपछि बन्धकहरूको रिहाईको लागि पछिल्लो प्रस्तावको जवाफ दिने अपेक्षा गरिएको छ । 'हमासले यो सम्झौताका लागि सहमति दिनेछ र स्पष्ट रूपमा भन्नुपर्दा विश्वमा सबै दबाब र नजर आज उनीहरूमाथि हुनुपर्दछ जसले गर्दा उनीहरूले सम्झौताका लागि तयार हुनेछन्,'उनले भने। 'यो प्रस्तावले हामी सवैका आखामा अप्रिय लडाईमा रोक लगाउनेछ,' उनले भने। इजिप्ट, कतार र संयुक्त राज्य अमेरिकाले इजरायल र हमासबीच भएको सम्झौतामा मध्यस्थता गर्ने प्रयास महिनौंदेखि गरिरहेका छन् । पछिल्ला दिनहरूमा कूटनीतिको उतारचढावले शत्रुतालाई रोक्ने दिशामा नयाँ धक्का दिएको देखिन्छ । बेलायती विदेशमन्त्रीले भने, 'इजरायलसँग सहअस्तित्वमा रहेको स्वतन्त्र प्यालेस्टाइन दुई राज्य समाधानका लागि राजनीतिक क्षितिजको रेखा प्रस्तावमा सुनिश्चित गरिएको छ ।' उनले भने, 'हामीले प्यालेस्टिनी जनताको राजनीतिक भविष्य हेर्नुपर्छ, तर हामीले इजरायलका लागि सुरक्षा पनि हेर्नुपर्छ अर्थात् यी दुई कुरा सँगसँगै जानुपर्छ ।'रासस"
वैदेशिक रोजगारीमा आप्रवासी स्रोत केन्द्रले सहज,"बेनी : वैदेशिक रोजगारीका क्रममा सात वर्षअघि यूएई गएका म्याग्दीको धवलागिरि गाउँपालिका७ धारापानीका २७ वर्षीय इन्द्रबहादुर विक भिसा अवधि सकिएपछि दुई वर्षअघि होटलबाट सामान आपूर्ति गर्ने अर्को कम्पनीमा काम गर्न थालेका थिए। होटलमा राम्रै कमाइ गरिरहेका विकले भिसाको म्याद सकिएको र अन्य प्रक्रिया पूरा नगर्दा नयाँ कम्पनीले सेवासुविधा नदिएपछि बिलखबन्दमा परे। सामाजिक सञ्जालमार्फत बेनीको आप्रवासी स्रोत केन्द्रमा सम्पर्क गरी करिब चार महिनाको प्रयासपछि विक घर फर्कन सके। आप्रवासी स्रोत केन्द्रले प्रवासी नेपाली समन्वय समितिसँग दुबईको दूतावासमार्फत मलाई उद्धार गरेर घर फर्कने वातावरण बनाइदियो, गत साता घर फिरेका उनले भने अप्ठ्यारो र असहज अवस्थाबाट मुक्ति मिलेको महसुस गरेको छु। बेनीमा सञ्चालन भएको आप्रवासी सहायता कक्ष वैदेशिक रोजगारसम्बन्धी समस्यामा परेका इन्द्रजस्तै म्याग्देलीहरूका लागि प्रभावकारी बनेको छ। ठगिएका, विदेशमा अप्ठ्यारोमा पर्नेलगायत वैदेशिक रोजगारसम्बन्धी समस्यामा परेकाहरूका लागि सहायता कक्ष सहारा बनेको हो। वैदेशिक रोजगारलाई सुरक्षित र व्यवस्थित बनाउन श्रम तथा रोजगार मन्त्रालय, प्रदेश सरकार र स्थानीय तहसँग समन्वय गरी गत साउन महिनादेखि जिल्ला समन्वय समितिको संयोजनमा प्रशासन कार्यालयमा सहायता कक्ष स्थापना भएको छ। राहदानी बनाउन आएका व्यक्तिलाई वैदेशिक रोजगारीमा जानुअघि, विदेशमा काम गर्दा र फर्कंदा आइपर्ने कानुनी ज्ञान र विधिका बारेमा जानकारी गराउनुका साथै ठगी, उद्धार, राहत, विदेशबाट शव ल्याउन, क्षतिपूर्ति र बिमा सुविधाका लागि सहजीकरण गरिएको कक्षका सूचना तथा परामर्शकर्ता प्रमिला पौडेलले बताइन्। सहायता कक्ष स्थापना भएदेखि ४ हजार जनालाई परामर्श, ३९ समस्याको सुनुवाइ र ४९ लाख ९१ हजार रुपैयाँ सहायता प्रदान र ठगिएको रकम असुल उपर गरिएको छ, उनले भनिन् समस्यामा परेकाहरूका लागि सामाजिक सञ्जाल, इमेल र फोनमार्फत सम्पर्क गर्ने व्यवस्था मिलाएका छौं। विदेशमा अप्ठ्यारोमा परेका चार जनाले सम्पर्क गरेकामा सबैको उद्धार भएको सूचना तथा परामर्शकर्ता पौडेलले बताइन्। वैदेशिक रोजगारसम्बन्धी ठगीको १९ उजुरी परेकोमा दुई वटाको समाधान भएको छ। विदेशमा मृत्युवरण गरेका दुई जनाका आश्रित परिवारलाई २१२१ लाख रुपैयाँ आर्थिक सहायता प्रदान गरिएको छ। विदेशमा दिवंगत भएका दुई जनाको शव ल्याइएको र दुई जनालाई बिमा सुविधाका लागि सहजीकरण गरिएको छ। तीन जनाको मृत्यु सान्त्वना राहतका लागि निवेदन प्राप्त भएकोमा सबै प्रक्रियामा छन्। वैदेशिक रोजगारका क्रममा विदेशमा ज्यान गुमाएकाका छोराछोरीलाई उपलब्ध गराइने छात्रवृत्ति सुविधाको बारेमा समुदायस्तरमा जानकारी नपाएकाले कमै मात्र निवेदन आएको सूचना तथा परामर्शकर्ता पौडेलले बताइन्। छात्रवृत्तिका लागि ४१ जनालाई स्थानीय तहसँग समन्वय गरिएको छ। विदेश जान चाहने ३७ जनालाई विभिन्न सीपमूलक तालिम प्रदान गरिएको छ। वैदेशिक रोजगारीमा हुने ठगी नियन्त्रणका लागि आप्रवासीले व्यहोर्नुपर्ने सास्ती, झन्झट र समस्या न्यूनीकरण गर्न आप्रवासी स्रोत केन्द्रबाट सहयोग पुगेको जिल्ला समन्वय समितिका प्रमुख राजकुमार थापाले बताए। वैदेशिक रोजगारीमा गएका र समस्यामा फसेका वा उतै मृत्युवरण गरेका आप्रवासीका परिवारलाई कानुनी सहायता लिने विधिसम्बन्धी परामर्श दिनका लागि सहायता कक्षमा दुई कर्मचारी परिचालन गरिएको छ, उनले भने, लक्षित वर्गले सही सूचना पाउन थालेका छन् भने श्रमिक तथा परिवारको आर्थिक, सामाजिक सुदृढीकरण एवं सीप र उद्यमशीलतामा पहुँच बढ्न थालेको छ। नेपाल सरकार र स्विस सरकारबीच भएको द्विपक्षीय सम्झौताअन्तर्गत श्रम, रोजगार तथा सामाजिक सुरक्षा मन्त्रालयले ३८ जिल्लामा आप्रवासी स्रोत केन्द्र स्थापना गरेको छ। सही सूचनाको अभावमा खाडी मुलुकमा जोखिमपूर्ण काम, न्यून तलबलगायत समस्या भोग्नु परेको स्थितिलाई मध्यनजर गर्दै केन्द्रले सही सूचना दिने र सूचनामा पहुँच वृद्धि गर्ने कार्यमा सघाउ पुयाइरहेको छ। सुरक्षित वैदेशिक रोजगारका बारेमा जनचेतनाको कमी, गन्तव्य मुलुकमा गर्नुपर्ने कामको उचित सीप नहुनु, ठगी तथा अलपत्र पर्नु, कानुनी सहायताका लागि आवश्यक प्रमाण नहुनु, गन्तव्य मुलुकको हावापानी, रहनसहन र संस्कृतिबारे ज्ञान नहुनु, भारतको बाटो हुँदै वैदेशिक रोजगारमा जाने प्रवृत्तिलगायत कारणले वैदेशिक रोजगारको क्षेत्र चुनौतीपूर्ण छ। वैदेशिक रोजगारीका कारण गरिबी न्यूनीकरण एवं सामाजिक जीवनस्तरमा परिवर्तन आए पनि पारिवारिक बेमेल, हिंसा, भड्किलो र खर्चिलो सामाजिक जीवन, युवा जनशक्तिको अभाव, जग्गा बाँझो छाड्ने प्रवृत्ति, आन्तरिक बसाइँसराइले ज्येष्ठ नागरिक एक्लिँदो अवस्था, मानव बेचबिखन बढ्नुका साथै अनुत्पादक क्षेत्रमा खर्च बढेको छ।"
सुर्तीजन्य पदार्थमा कर बढाऊ,"विश्व स्वास्थ्य संगठन (डब्लूएचओ) भन्छ सुर्तीजन्य पदार्थमा ७५ प्रतिशत कर लगाउनुपर्छ। त्यस्तो सिफारिस उसले हरेक मुलुकलाई गरेको छ। तर नेपालमा भने ३३ प्रतिशतमात्रै छ। डब्लूएचओले भनेभन्दा आधा पनि कर लगाइएको छैन। जबकि छिमेकी भारतमै नेपालमा भन्दा बेसी कर छ। अर्काे छिमेकी भुटान सुर्तीजन्य उद्योगै नभएको मुलुक हो। श्रीलंकामा त डब्लूएचओले भनेभन्दा बेसी अर्थात् ७७ प्रतिशत कर छ। पाकिस्तानमा ६१, भारतमा ५८ र बंगलादेशमा ७३ प्रतिशत कर हुँदाहुँदै नेपालले चाहिँ निकै उदारता देखाएको देखिन्छ। जबकि सुर्तीजन्य पदार्थ भनेको मन्द विष हो। यसकै कारण दैनिक ७३ जनाको ज्यान जान्छ। नागरिकलाई अस्वस्थ बनाउने कुनै पनि उद्योग चलाएर राजस्व संकलनको लोभ राख्नु आत्मघाती कदम नै हो। जति राजस्व सरकारले सुर्तीजन्य उद्योगबाट कमाउँछ, त्योभन्दा ज्यादा अर्थात् १४ अर्ब रुपैयाँ त्यसको उपभोगबाट हुने रोगको उपचारमा खर्च हुन्छ। सरकार करमा मात्रै होइन, सुर्तीजन्य पदार्थ नियन्त्रण र नियमन गर्ने ऐन२०६८ लाई कार्यान्वयन गराउन पनि असफल जस्तै छ। सार्वजनिकस्थलमा जहाँ पायो, त्यहीं सुर्ती, चुरोटको सेवन हुन्छ नेपालमा छ। १८ वर्ष नपुगेका केटाकेटी पनि यसको कुलतमा फसेका छन्। अस्पताल र शैक्षिक संस्थाकै वरिपरि पनि चुरोट र सुर्तीको खुलमखुल्ला बिक्री हुन्छ। नियन्त्रण कतै छैन। पहिला त सुर्तीजन्य पदार्थको बिक्री मूल्यमा डब्लूएचओले भनेजस्तै गरी धेरैभन्दा धेरै कर थोपर्नै पर्छ। त्यसले पक्कै यसको उपभोगलाई निरुत्सान गर्छ। र सार्वजनिक स्थलहरूमा सेवन नियन्त्रण गरिनुपर्छ। सरकारले आउँदो बजेटमै सुर्तीजन्य पदार्थको कर वृद्धिको योजना बनाएको छ। जुन स्वागतयोग्य छ। उद्योगहरूले त्यसको विरुद्धमा लबिब गरे पनि सरकार पछि हट्नु हुँदैन। र मूल लक्ष्यचाहिँ भुटानमा झैं एउटा पनि सुर्तीजन्य उद्योग नहुने अवस्थामा मुलुकलाई पुर्याउनुपर्छ। सुर्ती खाएर नागरिक अस्वस्थ बनाउने र तिनैको स्वास्थ्यमा खर्चने हो भने मुलुक उँभो लाग्दैन। मानव स्वास्थ्यका लागि हानिकारक वस्तु उत्पादन र आयात दुवै पूर्ण निषेध गर्ने लक्ष्य राखेर छिटोभन्दा छिटो कार्यान्वयन गर्न जरुरी छ।"
नेपालले जलवायु परिवर्तनका असर भोग्नुपरेकाले सहायता पाउनु उसको अधिकार हो : महासचिव गुटेरेस,"काठमाडौं : उपप्रधानमन्त्री एवं स्वास्थ्य जनसङ्ख्यामन्त्री उपेन्द्र यादवले स्वास्थ्य क्षेत्रमा नेपालले हासिल गरेका उपलब्धिलाई जोगाइराख्न संयुक्त राष्ट्रसंघलगायत अन्तर्राष्ट्रिय विकास साझेदारहरूको सार्थक सहयोग अपरिहार्य भएको बताएका छन्। संयुक्त राष्ट्रसंघीय जनसङ्ख्या तथा विकास आयोगको न्युयोर्कमा जारी ५७ औँ बैठकमा भाग लिने सिलसिलामा उपप्रधानमन्त्री यादवले संयुक्त राष्ट्रसंघका महासचिव एन्टिनियो गुटेरेससँग आज भएको भेटवार्तामा जलवायु परिवर्तन र विश्वमा बढ्दो द्वन्द्वका कारण नेपालले दिगो विकासका लक्ष्यहरूका साथै स्वास्थ्य क्षेत्रमा हासिल गरेका उपलब्धि जोगाइराख्न चुनौतीपूर्ण भएकाले राष्ट्रसंघलगायत अन्तर्राष्ट्रिय विकास सहायता अपरिहार्य भएकामा जोड दिएका हुन्। संयुक्त राष्ट्रसंघको प्रधान कार्यालयमा भएको भेटवार्तामा उपप्रधानमन्त्री यादवले संयुक्त राष्ट्रसंघको बडापत्र एवं सिद्धान्तप्रति नेपाल प्रतिबद्ध रहेको बताउँदै देशको सामाजिकआर्थिक विकासमा राष्ट्रसंघले गरेको योगदानको सराहना गरेको न्युयोर्कस्थित संयुक्त राष्ट्रसंघका लागि नेपालको स्थायी नियोगले जनाएको छ। नेपालले गरिबी निवारण, स्वास्थ्य सेवाको विकास, प्रजनन दर र मातृ मृत्युदर घटाउनेलगायत जनस्वास्थ्यका क्षेत्रमा प्रगति गरेको जानकारी दिँदै भूवरिवेष्टित एवं अतिकमविकसित राष्ट्र नेपाललाई विकासका निम्ति बाह्य सहायता आवश्यक भएको उपप्रधानमन्त्री यादवले बताए। महासचिव गुटेरेसले नेपाल र संयुक्त राष्ट्रसंघबीचको सम्बन्ध र सहयोग प्रगाढ रहेकामा प्रशन्नता व्यक्त गर्दै हालैको आफ्नो नेपाल भ्रमणको स्मरण गरे। उनले मानवअधिकार, विश्व शान्ति र सुरक्षा एवं दिगो विकासका लक्ष्यहरू प्राप्तिमा नेपालले गरेको योगदानको मुक्तकण्ठले प्रशंसा गरे। महासचिव गुटेरेसले शान्ति स्थापनार्थ संयुक्त राष्ट्रसंघअन्तर्गत शान्ति सेना परिचालन गर्ने मुलुकहरूमा नेपाल अग्रस्थानमा रहेको बताउँदै नेपाली शान्ति सेनाले निर्वाह गरेको भूमिकाको सराहना गरे। साथै उनले स्वास्थ्य क्षेत्रमा नेपालले हासिल गरेका उपलब्धिको प्रशंसा पनि गरे। स्वास्थ्य क्षेत्रका निम्ति राष्ट्रसंघीय निकायहरूमार्फत थप सहयोग प्रदान गर्ने प्रतिबद्धता पनि उनले व्यक्त गरे। उक्त नियोगका अनुसार महासचिव गुटेरेसले नेपालले जलवायु परिवर्तनका असर भोग्नुपरेकाले त्यसलाई सम्बोधन गर्न सम्बद्ध पक्षबाट सहयोग हुनुपर्नेमा जोड दिँदै नेपालले सहायता पाउनु उसको अधिकार भएको बताए। हरित ग्यास उत्सर्जनमा नगण्य गोयदान गरेको नेपाललाई जलवायु न्यायका आधारमा न्यूनीकरण तथा अनुकूलन सहायता प्रदान गर्नुपर्नेमा उनले जोड दिए। त्यस अवसरमा संयुक्त राष्ट्रसंघका लागि नेपालका स्थायी प्रतिनिधि लोकबहादुर थापासहित नेपाल सरकारका उच्चपदस्थ कर्मचारीहरूको उपस्थिति थियो। रासस"
नक्कली नोटसहित दुई जना पक्राउ,पर्सा : वीरगंज महानगरपालिका९ घण्टाघरस्थित सडकबाट नेपाली १ हजार दरको १२३ थान नक्कली नोटसहित २ जनालाई सोमबार राति प्रहरीले पक्राउ गरेको छ। भारत पश्चिमी चम्पारण बेतिया भावल पंचायत४ बस्ने ३० वर्षीय क्यामुदिन मियाँ र बारा प्रसौनी गाउँपालिका२ बस्ने ४० वर्षीया हलिमा खातुनलाई नक्कली नोटसहित प्रहरीले पक्राउ गरेको हो। वडा प्रहरी कार्यालय विर्ताबाट खटिएको प्रहरीले भारतबाट नेपालतर्फ आउँदै गरेका उनीहरूलाई उक्त नोटसहित पक्राउ गरेको हो। प्रहरीले घटनाको आवश्यक अनुसन्धान गरिरहेको जनाएको छ।
इलाम उपनिर्वाचन : रास्वपा र एकीकृत समाजवादीसहित १६ उम्मेदवारको जमानत जफत,"इलाम : प्रतिनिधिसभा इलाम क्षेत्र नं २ मा सम्पन्न उपनिर्वाचनमा राष्ट्रिय स्वतन्त्र पार्टी तथा एकीकृत समाजवादीसहित १६ जना उम्मेदवारको जमानत जफत भएको छ। आज बिहान निर्वाचन आयोगले सार्वजनिक गरेको अन्तिम मतपरिणामअनुसार रास्वपाका मिलन लिम्बू तथा एकीकृत समाजवादीका जितबहादुर राईसहित १६ उम्मेदवारको जमानत जफत भएको हो। निर्वाचनमा सदर मत ६८ हजार चार सय ७२ को १० प्रतिशत छ हजार आठ सय ४७ भन्दा कम सदर मत पाएका १० राजनीतिक दलका र छ स्वतन्त्र उम्मेदवारको जमान जफत भएको हो। चौथो स्थानमा रहेका रास्वपाका लिम्बूले पाँच हजार ५० मतमात्र पाएका छन्। जमानत जफत हुनेमा राष्ट्रिय प्रजातन्त्र पार्टीका लक्ष्मी गुरुङ, नेपाल कम्युनिष्ट पार्टी (एकीकृत समाजवादी)का जितबहादुर राई, जनमत पार्टीका प्रेमकुमार थाम्सुहाङ, नेपाल मजदुर किसान पार्टीका श्यामबहादुर दर्जी, मङ्गोल नेशनल अर्गनाइजेशनका मनिबहादुर लिम्बू, नेशनल रिपब्लिक नेपालका धनराज रानामगर, राष्ट्रिय मुक्ति आन्दोलन नेपालका जयन्त्रविक्रम शाह, राप्रपा नेपालका गणेशबहादुर चौहान र नेपाली जनता दलका रेशमबहादुर सुनार नेपाली छन्। यसैगरी, स्वतन्त्र उम्मेदवार डाकप्रसाद गौतम, मनोज निरौला, अर्जुनकुमार शाही, दीपेश बोहोरा, योगेन्द्र गुरुङ र राज बस्यालको जमानत जफत भएको हो। प्रतिनिधिसभा सदस्य निर्वाचन ऐन, २०७४ को दफा ७१ मा 'निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको दश प्रतिशतभन्दा कम सदर मत पाउने उम्मेदवारको धरौटी जफत हुनेछ', भनिएको छ।"
"यो गठबन्धन धेरै टिक्दैन, कांग्रेस फेरि सरकारमा आउँछ : प्रकाशशरण महत","नुवाकोट : नेपाली कांग्रेसका प्रवक्ता तथा पूर्व अर्थमन्त्रि डा प्रकाशशरण महतले देशमा यो गठबन्धन सरकार धेरै समय नटिक्ने बताएका छन्। उनले यो गठबन्धन स्वार्थका लागि मात्रै बनेको आरोप लगाएका छन्। नुवाकोटको विदुरमा आयोजित एक कार्यक्रममा डामहतले एमाले र माओवादीको गठबन्धनको जग बलियो नरहेको बताए। 'यो गठबन्धनको आधार नै अविश्वासिलो रहेको हुँदा दिगो हुने आधार म देख्दिनँ', डा महतले अगाडि भने। उनले अहिलेको गठबन्धन दलको जग लियो नरहेको आरोप लगाउँदै फेरि पनि कांग्रेस ढिलोचाँडो सरकारमा जाने बताए । उनले कांग्रेस पार्टी बलियो भए मात्र देश बलियो हुने बताए। अहिलेको परिवेशमा पार्टीभन्दा पनि व्यक्तिगत प्रश्रय पाइरहेको छ। यसले संगठनमा समस्या ल्याएको छ', उनले भने। डा महतले संगठन बलियो भएमा नेपाली कांग्रेसको लोकप्रियता बढ्यो भने सबैले त्यसबाट फाइदा लिन सक्ने बताए। डा महतले नयाँ भनिएका राजनीतिक दलहरुलाई खहरे खोलाको संज्ञा दिँदै त्यस्ता दलहरु क्षणिक रहेको बताए। देशमा अवसरवादी प्रवृत्ति हावी भएको महतले बताए। उनले अवसरवादी प्रवृत्तिका कारण देशले अनेक समस्या भोगिरहेको उल्लेख गरे। देशको राजनीति अवसरवाद, धोका, अस्थिरता र अन्यौलतामा गुज्रिरहेको डा महतको भनाइ छ। उनले आफूले काम गरेको अवस्थामासमेत अवसरवादी चरित्र भएकाहरुले अनेक आरोप लगाएको दावी गरे। उनले नेपालमा ढिलोचाँडो कांग्रेस सरकारमा जानेसमेत बताए। 'अहिलेको गठबन्धन लामो समय जालाजस्तो छाँटकाँट छैन, खुट्टी देख्दैमा चाल पाइयो, हेरम् कांग्रेस सरकारमा जाने समय पनि नजिक आउलाने। देशमा कांग्रेसले बाहेक विकासको नेतृत्व अरुले गर्न सक्दैन।', उनले भने। डामहतले आफ्नै सक्रियतामा छहरेटोखा सुरुङमार्ग प्राथमितामा परेको र चालु वर्षमा एक अर्व रुपैयाँ बजेट व्यवस्था गरिएको दावी गरे। यसले नुवाकोट र रसुवालाई काठमाडौंसँग नजिक बनाउनुका साथै विकास र अवसरसमेत दिने बताए। छहरेटोखा सुरुङमार्गका लागि प्राविधिक अध्ययन भइरहेको उनले बताए। 'विस्तृत अध्ययन सकिएपछि योजना अनुसार सरकारले चासो दियो भने ५ वर्षभित्रमा यसले पूर्णता पाउँछ', डा महतले भने। कांग्रेसले लिएको अर्थनीतिलाई देशी विदेशी सबै शक्तिले स्वीकार गरेको दावी गर्दै डा महतले कांग्रेसलाई स्वीकार गर्न नसक्नेहरुले विरोध गरिहेको आरोप लगाए। कांग्रेस फेरि सरकारमा जाने र जनताको पक्षमा काम गर्ने विश्वास व्यक्त गरे। डा महतले भने, आत्मविश्वास जगाऔं, विचार पुर्याएर लगानी गरियो भने उत्पादन र रोजगारी बढ्छ। जुन क्षेत्रमा प्रतिफल बढी आउंछ, त्यसैमा लगानी गर्दा उपयुक्त हुन्छ, उत्पादन र रोजगारी बढेपछि राजश्व बढ्छ। देशमै केही हुन्छ भन्ने भावनालाई जनताको बीचमा पुर्याउनुपर्छ, भ्रम र नकारात्मक टिप्पणी बन्द गर्नुपर्छ। उनले युवा पुस्तालाई देशमै रोजगारीका सम्भावनाहरुका लागि सरकारले विशेष योजना ल्याएर युवा शक्तिहरुलाई विदेश जानबाट रोक्नु पर्ने बताए। विगतका वर्षमा देशको राजनीतिक अस्थिरता, द्वन्द्व विनासकारी भूकम्प, कोरोना रोगको संक्रमण लगायतका कारणले पछि परेको महतको भनाइ छ। डा महतले एकले अर्काको अस्तित्व स्वीकार नगर्ने प्रवृत्तिले पनि देशमा अनेक समस्या आइरहेको बताए।"
स्वास्थ्य सेवाको विकासलाई उच्च प्राथमिकता दिएर काम गरिरहेका छौं : उपप्रधानमन्त्री यादव,"वासिङ्टन डिसी : उपप्रधानमन्त्री एवं स्वास्थ्य तथा जनसङ्ख्यामन्त्री उपेन्द्र यादवले संवैधानिक र कानुनी व्यवस्थासहित गरिबी निवारण, स्वास्थ्य सेवा प्रणाली, बाल मृत्युदर घटाउने तथा औसत आयु वृद्धिमा सफलता प्राप्त गरेको बताएका छन्। संयुक्त राष्ट्रसङ्घीय जनसङ्ख्या तथा विकास आयोगको ५७ औँ बैठकलाई आज न्युयोर्कमा सम्बोधन गर्दै उपप्रधानमन्त्री यादवले स्वास्थ्य सेवाको विकासलाई उच्च प्राथमिकता दिएर तदनुरुप काम भइरहेको बताए । तीन दशक अगाडि कायरोमा सम्पन्न जनसङ्ख्या तथा विकास आयोगको बैठकमा उपस्थित एक सय ७९ देशले स्वीकृत गरेका कार्यक्रम कार्यान्वयनलाई सरकारले प्राथमिकता दिएको उनले बताए । मन्त्री यादवले सन् २०३० सम्ममा दिगो विकासका लक्ष्य हासिल गर्न हरसम्भव प्रयत्न भएको जानकारी दिए । उनले भने, नेपालले संविधानमा नै प्रजनन अधिकार, सुरक्षित मातृत्व, लैङ्गिक समानता, मानवअधिकारजस्ता मौलिक अधिकारलाई सुनिश्चित गरेको छ । आफ्ना नागरिकको जीवनस्तर उठाउन नीतिगत व्यवस्थाका साथै योजना तथा कार्यक्रम कार्यान्वयनमा जोड दिँदै आएको छ । युवा जनशक्तिलाई स्वदेशमै रहने वातावरण बनाउन सरकार क्रियाशील रहेको बताउँदै मन्त्री यादवले शिक्षा, स्वास्थ्य, प्रविधि, व्यवसाय, क्षमता अभिवृद्धिका लागि बाह्य लगानी अपरिहार्य भएकामा जोड दिए । उनले नयाँ जनसङ्ख्या नीति निकट भविष्यमा सार्वजनिक गर्ने जानकारी दिए । उनले जलवायु परिवर्तनका कारण उत्पन्न विषम परिस्थितिप्रति चिन्ता व्यक्त गरे । उपप्रधानमन्त्री यादव नेतृत्वको प्रतिनिधिमण्डलमा संयुक्त राष्ट्रसङ्घका लागि नेपालका स्थायी प्रतिनिधि लोकबहादर थापालगायत सहभागी थिए।  रासस यो पनि पढ्नुहोस नेपालले जलवायु परिवर्तनका असर भोग्नुपरेकाले सहायता पाउनु उसको अधिकार हो : महासचिव गुटेरेस"
उपनिर्वाचनको परिणामले एमालेको लोकप्रियता अझ बढेको पुष्टि भयो : वरिष्ठ उपाध्यक्ष पोखरेल,"वीरगन्ज : नेकपा एमालेका वरिष्ठ उपाध्यक्ष ईश्वर पोखरेल देशमा एमालेको लोकप्रियता अझ बढ्दै गएको दाबी गरेका छन्। सोमबार वीरगन्जमा नेकपा एमाले पर्सा जिल्लाको नवौं अधिवेशनको उद्घाटन समारोहलाई सम्बोधन गर्दै पोखरेलले ईलाम र बझाङमा अहिलेको भएको उपनिर्वाचनको परिणामले एमालेको लोकप्रियता अझै बढ्दै गएको पुष्टि गरेको बताएका हुन्। दुई जिल्लामा भएको उपनिर्वाचनको परिणामले देशमा एमालेको बहुमत ल्याउन जनता नै आतुर रहेको तथ्यलाई प्रमाणित गरिसकेकोपनि उनले बताए। पूर्व उपप्रधानमन्त्रीसमेत रहेका पोखरेलले राष्ट्रिय राजनीतिमा एमालेको वर्चश्व हाबी हुँदै गएको बताए। अहिले मुलुकमा विद्यमान राजनीतिक अस्थिरता र दुरदशाको अन्त्य गर्न अबको निर्वाचनमा कुनै न कुनै दलको एकल बहुमत हुनैपर्ने आवश्यकता देखिएको बताउँदै उनले त्यो बहुमत एमालेले नै ल्याउने जिकिर पनि गरे। पोखरेलले भने,किनकि जनताले कांग्रेस, माओवादी र नयाँ नक्कलेहरुलाई हेरिसके। उनीहरुबाट देशको भलो हुनै सक्दैन। त्यसका कारण अब जनताले एमालेको बहुमतको सरकार चाहेका छन्। देशको विकास र आर्थिक सम्बृद्धि एमालेबाट मात्र सम्भव भएको उनले बताए। देशका सात वटै प्रदेशमा औद्योगिक क्षेत्र र ७५३ वटै पालिकामा औद्योगिक ग्राम स्थापना गर्नुपर्ने मान्यता एमालेको रहेको उनले बताए। यसले रोजगारीको सृजना गर्ने र युवाहरुको विदेश पलायन रोकिने अनि मुलुक समृद्ध र सुखी हुने उनले बताए। उनले देशैभर एमालेको संगठन बलियो भएन भने जनताको चाहना पूरा हुन नसक्ने भएकाले पर्सामापनि एमालेलाई पहिलो पार्टी बनाउने गरी संगठन निर्माणमा एकजुट भएर लाग्न जिल्लाका नेता कार्यकर्ताहरुलाई निर्देशनपनि दिए। पर्सा अध्यक्षका लागि तीन जना आकांक्षी : शर्मा, थारु र पटेल यसैबीच अधिवेशनको बन्दसत्र भने मंगलबारदेखि सुरु हुने भएको छ। क्लासिक बैंक्वेटमा बिहानदेखि बन्दसत्र सुरु हुने र बन्द सत्रपछि जिल्लाको नयाँ नेतृत्व चयनका लागि प्रक्रिया अगाडि बढ्ने महानगर सचिव सुन्दर कुर्मीले जानकारी दिए। बन्दसत्रमा जिल्लाका १४ वटैपालिकाबाट गरी ५ सय ८५ जना प्रतिनिधी सहभागी हुनेछ। पर्सामा एमालेको नयाँ नेतृत्वको लागि अहिलेसम्म तीन जना आकांक्षी देखिएका छन्। अध्यक्षमा अहिलेका जिल्ला संयोजक डाक्टर विश्वम्भर शर्मा, संविधानसभा सदस्य जयप्रकाश थारु र पार्टीका मधेस प्रदेश सदस्य शीव पटेल आकांक्षी छन्।"
त्रिभुवन विश्वविद्यालय अधोगतितर्फ !,"प्राज्ञिक थलोमा अराजनीतिक निर्णय र क्रियाकलाप गर्नु त के त्यसको कल्पना पनि गर्नु हुँदैन। २०१६ असार १६ गते स्थापित त्रिभुवन विश्वविद्यालय (त्रिवि) नेपाल राज्यको पहिलो र सबैभन्दा ठूलो विश्वविद्यालय हो। विश्वविद्यालय अनुदान आयोगको २०७७७८ को तथ्यांकअनुसार मुलुकमा सञ्चालित त्रिविसहित १२ वटा विश्वविद्यालय र पाँच वटा मेडिकल इन्स्टिच्युटमा विद्यार्थीको जम्मा भर्नाको ७५३६ प्रतिशत भार त्रिविले धानेको पाइन्छ। यति ठूलो र महत्त्वपूर्ण विश्वविद्यालय विभिन्न व्यवस्थापकीय एवं गैरव्यवस्थापकीय कारणले खस्किँदो अवस्थामा गुज्रिरहेको छ। घोषित वा अघोषित भागबन्डाको राजनीति त्रिविको जटिल समस्या बनिरहेको छ। प्रमुख कार्यकारी पद उपकुलपतिदेखि मातहतका सहायक क्याम्पस प्रमुख र क्याम्पसका आंशिक शिक्षकसम्म नियमकानुनको कथित खोल ओढेर वैचारिक आस्थाको आधारमा नियुक्ति हुने प्रवृत्ति छ। प्रशासनिक कर्मचारीका हकमा पनि सोही तौरतरिका अपनाइन्छ। वरिष्ठता, योग्यता र कुशलता सामान्यतः प्राथमिकतामा पर्दैन। स्वायत्तताको अर्थ सामान्यतः आन्तरिक व्यवस्थापनमा स्वतन्त्र रूपले निर्णय गर्ने अधिकार हो। नीति निर्माणको र्साोच्च तह त्रिविसभा हो भने सभाको निर्णयलाई प्रभावकारी ढंगले कार्यान्वयन गर्ने उच्चतम व्यवस्थापकीय तह त्रिविको कार्यकारी परिषद् हो। मानौं कि त्रिवि सभा सरकारको व्यवस्थापिका र कार्यकारी परिषद् मन्त्रिपरिषद्जस्तै हो। त्रिविको प्रमुख समस्या भनेको नै सभाको कतिपय महत्त्वपूर्ण निर्णय कार्यान्वयनमा प्रधानमन्त्री तथा कुलपतिको आनाकानी हुन्छ वा कार्यान्वयन नै हुँदैन। जस्तो प्रधानमन्त्री वा कुलपतिको अध्यक्षतामा सभाको बैठक सम्पन्न हुन्छ, जहाँ अर्थसचिव एवं शिक्षासचिव समेत त्रिवि ऐन, २०४९ अनुसार पदेन सदस्य हुन्छन्। सोही सभाबाट बजेट पारित हुन्छ। त्रिविको ठूलो राशिको आर्थिक व्ययभार राज्यकोषबाट बेहोरिन्छ। तर अर्थ मन्त्रालय सभाको निर्णयानुसार सहज ढंगले त्रिविलाई बजेट निकासा गर्न तयार देखिँदैन। के अर्थ मन्त्रालय प्रधानमन्त्रीको निर्णय वा दस्तखतको खिलापमा जान मिल्छ ? नीति एकातिर नियत अर्कोतिर देखिन्छ। यो तीतो यथार्थ हो। त्रिवि अधोगतितर्फ उन्मुख छ। अब नवनियुक्त मुख्य कार्यकारी पदाधिकारीहरू क्रमशः उपकुलपति, रेक्टर एवं रजिस्ट्रारको कुशल व्यवस्थापन र रूपान्तरित नेतृत्वमार्फत विश्वविद्यालयको उल्लेखनीय सुधार गरी ऊध्र्वगतितर्फ अगाडि बढाउनु पर्छ। त्रिविको अर्को मुख्य रोग भनेको कार्यकारी परिषद्को गठन र त्यसको काम कारबाही हो। कार्यकारी प्रमुखको रूपमा उपकुलपति, शैक्षिक तथा प्राज्ञिक क्षेत्र जिम्मेवार व्यक्ति शिक्षाध्यक्ष र प्रशासनिक प्रमुख रजिस्टर हुन्छन्। त्रिमूर्तिका रूपमा रहेका ती पदाधिकारीहरू वैचारिक आस्थाका आधारमा नियुक्त हुने प्रवृत्ति छ। यो गम्भीर बिडम्बनाको विषय हो। उनीहरू आआफ्नो शक्ति केन्द्रको इशारामा चल्ने गरेको पाइन्छ। यस्तो अवस्थामा समन्वयको अभाव मात्र होइन, शक्ति संघर्ष र द्वन्द्वको अवस्था आउँछ। रचनात्मक द्वन्द्व हुनुपर्ने प्राज्ञिक थलोले विध्वंसात्मक द्वन्द्वको पनि सामना गर्नुपर्ने अवस्था आउने गरेको पाइन्छ। त्यसको असर त्रिविको तल्लो निकायसम्म पुग्छ। अर्कोतर्फ, त्रिवि विद्यार्थी, कर्मचारी तथा प्राध्यापकहरूको आन्दोलन र तालाबन्दीको सिकार बन्दै गइरहेको छ। यस्तै कारणले त्रिवि अनिर्णयको बन्दी बन्न बाध्य छ। जसले गर्दा त्रिवि पर्याप्त चलायमान एवं नवप्रवर्तन उन्मुख हुन नसकेको हुन सक्छ। त्रिविको अर्को समस्या भनेको कुशल व्यवस्थापनको अभावको कारणले मानवीय, प्राविधिक, वित्तीय एवं भौतिक स्रोत र साधनहरूको सर्वोत्तम उपयोग नहुनु पनि हो। विश्वविद्यालयको आफ्नो स्वामित्वको जग्गा यकिन गरी तारबार गर्नसम्म नसकेको र दुराशयपूर्ण ढंगले अन्य पक्षको कब्जामा छोडिएको देखिन्छ। त्यहाँ पारदर्शिता र चित्तबुझ्दो जवाफदेहिताको खडेरी पर्ने गरेको छ। भ्रष्टाचारबाट मुक्त गर्न नसकेसम्म त्रिविलाई सुधारको बाटोमा ल्याउन सकिँदैन। त्रिविको प्रमुख उद्देश्यहरू गुणस्तरीय उच्च शिक्षा प्रदान गर्नु र अनुसन्धान कार्य गर्नु हो। त्रिविले एकातिर युगसापेक्ष ढंगले पाठ्यक्रम परिमार्जन गर्न सकेको छैन भन्ने अर्कोतिर निर्धारित कार्यतालिका प्रभावकारी ढंगले कार्यान्वयन गर्न सकिरहेको छैन। यसले गर्दा तोकिएको समयमा पठनपाठन हुन, परीक्षा सञ्चालन हुन र समयमा परीक्षाफल प्रकाशित हुन नसक्दा विद्यार्थी प्रताडित भइरहेको स्थिति छ। अर्कोतिर सीपमूलक एवं व्यावहारिक शिक्षाको अभावले गर्दा शिक्षालाई रोजगारसँग जोड्न सकेको अवस्था छैन। यस्ता कारक तत्त्वहरूले गर्दा त्रिविको छविमा आँच पुर्याएको छ, त्रिवि खस्किँदो अवस्थामा गुज्रिरहेको छ। यो पनि युवाको विदेश पलायनको एक उल्लेख्य कारण हो भन्नुमा अत्युक्ति नहोला। अनुसन्धान कार्य सम्पादन गर्नु त्रिविको महत्त्वपूर्ण उद्देश्य भए पनि त्रिविले यसलाई प्राथमिकतामा राख्न सकेको छैन। यसका लागि पर्याप्त बजेट विनियोजन गर्नुपर्ने हुन्छ। राज्य सरकारको प्राथमिकतामा नपरेको कारणले पनि अनुसन्धान कार्य ओझेलमा परेको होला। राज्यको नीति निर्माणको आधार अनुसन्धान हो भनेर बुझ्नु र सम्बन्धितलाई बुझाउनु आवश्यक देखिन्छ। समाधान त्रिवि अधोगतितर्फ उन्मुख छ। अब नवनियुक्त मुख्य कार्यकारी पदाधिकारीहरू क्रमशः उपकुलपति, रेक्टर एवं रजिस्ट्रारको कुशल व्यवस्थापन र रूपान्तरित नेतृत्वमार्फत विश्वविद्यालयको उल्लेखनीय सुधार गरी ऊध्र्वगतितर्फ अगाडि बढाउनु पर्छ। त्यसका लागि उहाँहरूलाई त्रिमूर्तिको रूपमा ग्रहण गर्दै सम्बन्धित सबै सरोकारवालाले गुण र दोषको आधारमा यथाशक्य रचनात्मक सहयोग गर्नुपर्छ ताकि त्रिविले आफ्नो उद्देश्य हासिल गर्न सकोस्। यसो हुँदा त्रिवि र हामी सबैको भलाइ हुनेछ भने छवि र गौरव बढ्नेछ। त्रिविलाई कुनै पनि बहानामा कसैले पनि अपवित्र राजनीतिको अखडा बनाउनु हँुदैन। प्राज्ञिक थलोमा अराजनीतिक निर्णय र क्रियाकलाप गर्नु त के त्यसको कल्पना पनि गर्नु हुँदैन। वर्तमान परिवेशमा वैचारिक संगठनरूपी राजनीतिक दलहरूको भ्रातृ संगठनहरूको आवश्यकता र भूमिकाको पनि औचित्य पुष्टि हुनु उपयुक्त होला कि ! त्रिवि सुधार गर्नका लागि सीपमूलक तथा व्यावसायिक शिक्षा व्यवहारमा लागू हुनेगरी पाठ्यक्रममा सुधार गरेमा शिक्षालाई रोजगारीमा जोड्न सकिन्छ। कार्यतालिकालाई कडाइ र इमान्दारिताका साथ कार्यान्वयन गराउन सक्नुपर्छ। त्यसो भएमा युवा पुस्तालाई बिदेसिनबाट रोक्न सकिन्छ। भ्रष्टाचारको विरुद्धमा शून्य सहनशीलताको सिद्धान्तलाई कठोरताका साथ अवलम्बन गर्न सक्नुपर्छ। नवप्रर्वतन र आधुनिक प्रविधिको उच्चतम उपयोग गरी स्वदेशी तथा विदेशी विश्वविद्यालयहरूसँग प्रतिस्पर्धा गरी प्रतिस्पर्धात्मक लाभ लिने गरी नीति तथा कार्यनीति तर्जुमा गरी प्रभावकारी ढंगले लागू गर्न सक्नुपर्छ। श्रेष्ठ,त्रिभुवन विश्वविद्यालयमा प्राध्यापनरत छन्।"
भारतको उत्तराखण्ड सरकारद्वारा पतञ्जलीका १४ उत्पादनको लाइसेन्स खारेज,"नयाँ दिल्ली : भारतको उत्तराखण्ड सरकारले अप्रिल १५ मा आदेश जारी गर्दै पतञ्जलीका १४ उत्पादनको लाइसेन्स खारेज गरेको सर्वोच्च अदालतलाई बताएको छ । रामदेव, आचार्य बालकृष्ण र पतञ्जलीविरुद्ध पनि लागूऔषध तथा जादुई उपचार ऐन उल्लंघन गरेको भन्दै आपराधिक उजुरी परेको छ । लाइसेन्स रद्द भएका उत्पादनहरुमा स्वासरी गोल्ड, स्वासरी वाटी, ब्रोन्कोम, स्वासरी प्रवाही, स्वासरी अवलेह, मुक्तवती एक्स्ट्रा पावर, लिपिडम, बीपी ग्रिट, मधुग्रित, मधुनाशिनी वटी एक्स्ट्रा पावर, लिवामृत एडभान्स, लिभोग्रिट, आईग्रिट गोल्ड र पतञ्जली डा आँखा ड्रप समावेश छन्। सर्वोच्च अदालतमा रामदेव र पतञ्जलीका प्रबन्ध निर्देशक बालकृष्णविरुद्ध अदालतको आदेशको अवहेलना गरेको मुद्दाको सुनुवाइ भइरहेको अवस्थामा राज्य सरकारको यो कदम आएको हो । भर्खरै पत्रपत्रिकामा पतञ्जलीले बिनासर्त माफीनामा समाचार छापिएको थियो । कोविड खोप अभियान र औषधिको आधुनिक प्रणालीको मानहानिको आरोप लगाउँदै सर्वोच्च अदालतले भारतीय चिकित्सा संघ (आईएमए) द्वारा २०२२ को याचिकाको सुनुवाइ गर्दैछ। गत हप्ता सुनुवाइका क्रममा न्यायाधीश हिमा कोहली र न्यायाधीश अहसानुद्दीन अमानुल्लाहको इजलासले अदालतको अवहेलनाको आरोपमा पतञ्जलीसँग जवाफ मागेको थियो। पतञ्जलीसँग सम्बन्धित दिव्या फार्मेसीविरुद्ध सर्वोच्च अदालतमा सुनुवाइ हुँदैछ । यी विज्ञापनहरूले रक्तचाप, थाइराइड, कलेजो, छालालगायतका रोगको पूर्ण निको हुने दाबी गर्नुका साथै आधुनिक चिकित्सा विज्ञानको पनि आलोचना गरेका छन् । यस मामिलामा रामदेव र बालकृष्ण दुवैले अदालतमा बिना शर्त माफी मागेका छन्। बीबीसी"
ग्लोबल ग्रिन आवास कर्जामा स्थिर ब्याजदर,"काठमाडौं : ग्लोबल आईएमई बैंकले ८९९ प्रतिशत स्थिर ब्याजदरमा ग्लोबल ग्रिन आवास कर्जा योजना ल्याएको छ। यस कर्जा योजनाअन्तर्गत ७ वर्षसम्मको कर्जा अवधिमा अधिकतम् १२ करोड रुपैयाँसम्म कर्जा लिन पाउने व्यवस्था रहेको छ। वातावरणमैत्री गतिविधिलाई उत्प्रेरित गर्ने उद्देश्यले बैंकले दिगो विकास लक्ष्य अनुरूप विभिन्न बैंकिङ सेवा तथा सुविधा प्रदान गर्दै आइरहेको छ। यस योजनाअन्तर्गत सहभागी हुने सेवाग्राहीलाई मोबाइल बैकिङ तथा क्रेडिट कार्डसमेत निःशुल्क जारी गरिनेछ। इकोफ्रेन्डली घर र भवन र अपार्टमेन्टको निर्माण गर्न, पर्यावरणमैत्री व्यक्तिगत घर वा आवासीय अपार्टमेन्ट तथा फ्ल्याट खरिद गर्नका लागि यो कर्जा लिन सकिनेछ।"
आज यी स्थानमा वर्षा र हुरीबतास आउने,"काठमाडौं : हाल देशमा पश्चिमी वायु र स्थानीय वायुको आंशिक प्रभाव रहेको तथा पहाडी भूभागमा आंशिक बदली रही बाँकी भागमा मौसम मुख्यतया सफा रहेको जल तथा मौसम विज्ञान विभागले जनाएको छ। विभागका अनुसार आज दिउँसो कोशी, गण्डकी र कर्णाली प्रदेशका पहाडी भागमा आंशिक बदली रही बाँकी भागमा मौसम सफा रहने छ। कोशी प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षाको सम्भावना छ। कोशी, गण्डकी र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको पनि सम्भावना रहेको विभागको बुलेटिनमा उल्लेख छ। लुम्बिनी, मधेस, सुदूरपश्चिम र कोशी प्रदेशका केही स्थान र बाँकी भागका केही स्थानमा हुरीबतासको सम्भावना छ। आज राति कोशी, गण्डकी र कर्णाली प्रदेशका पहाडी भूभागमा आंशिक बदली रही बाँकी भागमा मौसम मुख्यतया सफा रहने छ। कोशी, गण्डकी र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। लुम्बिनी, मधेस, सुदूरपश्चिम र कोशी प्रदेशका केही स्थान र बाँकी भागका केही स्थानमा हुरीबतासको सम्भावना छ। आगामी २४ घण्टामा देशका पहाडी भागका एकदुई स्थानमा मेघगर्जन र चट्याङसहित हल्का वर्षाको सम्भावना छ। देशका उच्च पहाडी तथा हिमाली भागका एकदुई स्थानमा हल्का हिमपातको सम्भावना छ। लुम्बिनी, मधेस र कोशी प्रदेशका केही र बाँकी भागका केही स्थानमा हुरीबतासको सम्भावना रहेको जनाउँदै विभागले त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकाले आवश्यक सतर्कता अपनाउन अनुरोध गरेको छ।"
मनाङमा लोपोन्मुख लुलुगाई मारेको आरोपमा ३ जना पक्राउ,"मनाङ : मनाङ लुलुगाई मारेको आरोपमा प्रहरीले तीन जनालाई पक्राउ गरेको छ । ङिस्याङ गाउँपालिका६ माथिल्लो मनाङ गाउँबाट उनीहरूलाई पक्राउ गरिएको जिल्ला प्रहरी कार्यालयले जनाएको छ । प्रमुख एवं प्रहरी नायब उपरीक्षक नरेशकुमार सिंहले लुलुगाई हत्या आरोपमा निजहरूलाई नियन्त्रणमा लिइएको जानकारी दिए। उनका अनुसार डोल्पाको काकोट गाउँपालिका९ का ५० वर्षीय धोर्जे गुरुङ, गोरखाको आरुघाट गाउँपालिका१ का ३५ वर्षीय सोमबहादुर गुरुङ र ५८ वर्षीय माहिला गुरुङलाई नियन्त्रणमा लिइएको छ । उनीहरू ङिस्याङमा ज्याला मजदुरी गर्दै आएका छन् । उनीहरुले आइतबार साँझ डिस्याङ६ माथिल्लो मनाङमा ढुक्टा गुरुङको लुलु प्रजातिको गाईलाई कामीबहादुर गुरुङको घरमा लगेर मासु खाने प्रयोजनका लागि हत्या गरेको जानकारी आएपछि खटिएको प्रहरी टोलीले पक्राउ गरेको प्रहरी नायब उपरीक्षक सिंहले बताए। उनले भने, 'जिल्ला अदालतबाट म्याद थप अनुमति लिई आवश्यक कारबाही गरिनेछ ।' लुलुगाई लोपोन्मुख अवस्थामा रहेको छ । रासस"
मिथ्या समाचारमा सिधाकुराका प्रकाशक र सम्पादकविरुद्ध मुद्दा फौजदारी लगतमा,"काठमाडौं : सर्वोच्च अदालतले स्वतन्त्र न्यायपालिका र व्यावसायिक मिडियामाथि लाञ्छना लगाउँदै प्रकाशित मिथ्या समाचारको विषयवस्तु र प्रसारणलाई गम्भीरताका रूपमा लिँदै सिधाकुरा डटकमका प्रकाशक र सम्पादक विरुद्धको निवेदनलाई फौजदारी लगतमा राख्न आदेश गरेको छ। फौजदारी प्रकृतिको अपहेलना ठहर भए प्रकाशक, कार्यकारी सम्पादकलगायत संलग्न सबैलाई कैद सजाय हुने कानुनी व्यवस्था छ। सर्वोच्च अदालतका उपरजिस्ट्रार गोविन्दप्रसाद घिमिरेले सिधाकुरा डटकम अनलाइनका प्रकाशक युवराज कँडेल र कार्यकारी सम्पादक नवीन ढुंगानालगायत उक्त कार्यमा संलग्न सबैलाई अदालतको अपहेलनामा हदैसम्म सजाय गरिपाउँ भन्दै आइतबार निवेदन दर्ता गरेका थिए। उक्त निवेदनमाथि सुनुवाइ गर्दै सर्वोच्चले वैशाख २० गते बिहान १० बजे अदालतमा बयानका लागि आउन उनीहरूलाई आदेश दिएको छ। न्यायाधीशद्वय डा नहकुल सुवेदी र टेकप्रसाद ढुंगानाको संयुक्त इजलासले निवेदन र आदेशको प्रतिलिपिसमेत साथै राखी कँडेल र ढुंगानाको नाममा म्याद सूचना जारी गरी उपस्थित भए बयानका लागि इजलास समक्ष पेस गर्नसमेत आदेश गरेको छ। आदेशमा भनिएको छ, प्रत्यर्थीहरूले सम्पादन तथा सञ्चालन गरेको सिधाकुरा नामक युट्युब च्यानलमा मिति २०८१।०१।१४ मा अपलोड गरी सम्प्रेषण गरिएको ४ सय बढी भ्रष्टाचारका मुद्दा डिसमिस गराउने सर्वोच्च अदालतका न्यायाधीश सहभागी बैठकको स्टिङ अपरेसन शीर्षकको सामग्री तथा त्यसपछि शृंखलाबद्ध रूपमा प्रसारण गरी अपलोड गरिएका सोही विषयसँग सम्बन्धित पछिल्ला श्रव्यदृश्य सामग्री यो आदेश प्राप्त भएको मितिले २४ घण्टाभित्र हटाउन र यस विषयसँग सम्बन्धित अन्य कार्यक्रम प्रस्तुत निवेदनको अन्तिम निर्णय नभएसम्म उत्पादन, प्रसारण, पुनः प्रसारणलगायत सार्वजनिक गर्ने कुनै कार्य नगर्नू नगराउनू। सर्वोच्चले मुद्दाको प्रकृति र गम्भीरतालाई दृष्टिगत गरी तत्कालका लागि पाँचबुँदे निर्देशन जारी गरेको छ। भ्रामक र नियोजित ढंगले प्रसारित सामग्रीले न्याय सम्पादनको कार्यमा अवरोध सिर्जना गरी अदालतको अपहेलना गरेको तथा स्वतन्त्र न्यायपालिका प्रतिको जनआस्थामा गम्भीर आँच पुर्याएकाले अदालतको अपहेलनामा उपरजिस्ट्रार घिमिरेले निवेदन दर्ता गराएका थिए। प्रथम दृष्टिमै दुराशयपूर्ण र नियोजित सर्वोच्च अदालतले कार्यविधिगत रूपमा असंगत तथ्य समावेश भएको देखिँदा प्रथम दृष्टिमा नै उक्त सामग्री अदालत, न्यायिक प्रक्रिया र समग्र न्यायप्रणालीप्रति भ्रम र अनास्था पैदा गरी अदालतको गरीमा र मर्यादामा आँच पुर्याउने तथा अदालतको न्याय सम्पादनसम्बन्धी कार्यमा अवरोध गर्ने उद्देश्यले दुराशयपूर्ण र नियोजित तरिकाले उत्पादन तथा प्रसारण गरेको देखिएको ठहर गरेको छ। संवैधानिक इजलासबाट मिति २०७८।०१।८ मा फैसला भएको मुद्दाको सन्दर्भलाई लिएर उक्त मुद्दा फैसला गर्ने इजलासमा नै नरहेका यस अदालतका माननीय न्यायाधीश तथा उक्त मुद्दाको बहस पैरवीमा सहभागीसमेत नरहेका वरिष्ठ अधिवक्ता एवं अधिवक्ताको उपस्थितिमा मुद्दालाई प्रभाव पार्ने प्रकृतिको छलफल भएको र उक्त छलफलमा संवैधानिक इजलासमा विचाराधीन रिट निवेदनमा सरकारी साक्षीको बयान बेहोरा फेर्न लगाउने जस्ता कार्यविधिगत रूपमा असंगत तथ्य समावेश भएको देखिँदा प्रथम दृष्टिमा नै उक्त सामग्री अदालत, न्यायिक प्रक्रिया र समग्र न्यायप्रणालीप्रति भ्रम र अनास्था पैदा गरी अदालतको गरिमा र मर्यादामा आँच पुर्याउने तथा अदालतको न्याय सम्पादनसम्बन्धी कार्यमा अवरोध गर्ने उद्देश्यले दुराशयपूर्ण र नियोजित तरिकाले उत्पादन तथा प्रसारण गरेको देखिएकाले मुद्दाको प्रकृति र गम्भीरतालाई दृष्टिगत गरी तत्काल देहायबमोजिम गर्न आवश्यक र उपयुक्त देखिएकाले यो आदेश जारी गरिएको छ आदेशमा उल्लेख छ। अदालतको अपहेलना सर्वोच्चले संवैधानिक व्यवस्था र सञ्चारको हकको स्मरण गराउँदै सञ्चारको हकको प्रयोग गर्दा अदालतको अपहेलना नहुने गरी गर्नुपर्ने पेसागत नैतिकताको न्यूनतम मर्यादाका विषयका बारेमा पनि स्मरण गराएको छ। नेपालको संविधानको धारा १७ को उपधारा (२) को खण्ड (क) ले प्रत्येक नागरिकलाई विचार र अभिव्यक्तिको स्वतन्त्रता प्रत्याभूत गरेको एवं धारा १९ ले समाचार माध्यमलाई श्रव्यदृश्य सामग्री प्रकाशन गर्न पाउने सञ्चारको हकको प्रत्याभूति गरेको भए तापनि त्यस्तो हकको उपयोग गर्दा सार्वजनिक शिष्टाचार एवं नैतिकताको प्रतिकूल नहुने र अदालतको अपहेलना नहुने गरी गर्नुपर्ने सम्बन्धमा संविधानमा नै स्पष्ट सीमा निर्धारण गरेको देखिन्छ, आदेशमा भनिएको छ, यसबाट व्यक्तिको अभिव्यक्ति स्वतन्त्रता निरपेक्ष प्रकृतिको देखिँदैन। अपितु अदालतसँग सम्बन्धित समाचार लेख वा पाठ्यसामग्री प्रकाशित गर्दा अप्रमाणित, असत्य, भ्रामक र तथ्यहीन समाचार प्रकाशन प्रसारण गरी सोबाट अदालतको गरिमामा आँच पुग्न गएमा अदालतको अपहेलना हुने अवस्था देखिन आउँछ। अदालतको आदेशमा छ, यस अतिरिक्त, अभिव्यक्ति स्वतन्त्रता र सञ्चारको हकको प्रयोग गर्दा अदालतको अपहेलना नहुने गरी गर्नुपर्ने पेसागत नैतिकताको न्यूनतम मर्यादाका विषयसमेत हुने देखिन्छ। न्याय सम्पादनमा अवरोध सर्वोच्चले सामग्रीको प्रकृति र संवेदनशीलतालाई हेर्दा त्यस्तो सामग्रीसँग सम्बन्धित समाचारको निरन्तर सम्प्रेषणबाट अदालतप्रतिको आमधारणामा भ्रम उत्पन्न भई न्याय सम्पादनमा निरन्तर अवरोध उत्पन्न हुने स्थिति देखिएको ठहर गरेको छ। प्रसारित सामग्री प्रकाशन प्रसारण नगर्नू, नगराउनू भनी आमसञ्चार जगतको ध्यानाकर्षणसमेत गराइएको छ। सो कार्यान्वयनका लागि प्रेस काउन्सिल नेपाल र नेपाल पत्रकार महासंघलाई लेखी पठाउनुका साथै सर्वोच्चका रजिस्ट्रारले समेत सार्वजनिक सूचना जारी गर्न अदालतले आदेश दिएको छ। फौजदारी कानुनको उल्लंघन सर्वोच्च अदालतका प्रवक्ता वेदप्रसाद उप्रेतीका अनुसार निवेदनलाई अदालतको फौजदारी दायरीमा दर्ता गर्न र १५ दिनभित्र प्रसारण भएको श्रव्यदृश्य सामग्रीमा उठाइएका विषयवस्तुको सत्यतथ्य तथा प्राविधिक पक्षको अनुसन्धान गर्न पनि आदेश भएको छ। प्रचलित फौजदारी कानुन उल्लंघन गरेको देखिएमा त्यससम्बन्धी कारबाही अघि बढाउन र त्यसको प्रतिवेदन अदालतमा पेस गर्न प्रहरी महानिरीक्षकलाई पनि अदालतले आदेश गरेको छ। पेस भएको श्रव्यदृश्यमा उठाइएको विषयवस्तुको सत्य तथ्य तथा प्राविधिक पक्षको समेत विस्तृत अनुसन्धान हुनुपर्ने देखिँदा सो सम्बन्धमा आवश्यक अनुसन्धान गरी प्रचलित फौजदारी कानुनको उल्लंघन गरेको देखिएमा कानुनबमोजिम कारबाहीसमेत अगाडि बढाउनु र सोको प्रतिवेदन सहितको जानकारी १५ दिनभित्र महान्यायधिवक्ताको कार्यालयमार्फत यस अदालतमा पेस गर्नु भनी प्रहरी महानिरीक्षकलाई लेखी पठाउने, आदेश भएको छ। सोमबार निवेदकका तर्फबाट वरिष्ठ अधिवक्ताहरू हरिशंकर निरौला, नरहरि आचार्य र पूर्णमान शाक्य एवं अधिवक्ताहरू मोहना अन्सारी र रामबहादुर राउतले बहस गरेका थिए। सरोकारवाला भनी सामेल हुन निवेदन साथ उपस्थित अधिवक्ताहरू भोजराज रेग्मी र किर्तीनाथ शर्मा पौडेलले पनि बहस गरेका थिए। सिधाकुरा डटकमद्वारा युट्युबलगायतका सामाजिक सञ्जालबाट शुक्रबार र तत्पश्चात् शृंखलाबद्ध रूपमा अपलोड गरी सामग्री प्रकाशनप्रसारण गरेको थियो। सर्वोच्चका वरिष्ठतम् न्यायाधीश आनन्दमोहन भट्टराईसहित अन्नपूर्ण मिडिया नेटवर्कका अध्यक्ष रामेश्वर थापा, कान्तिपुर मिडिया ग्रुपका अध्यक्ष कैलाश सिरोहिया, अन्नपूर्ण पोस्ट् दैनिकका विशेष संवाददाता सुरेन्द्र काफ्ले, वरिष्ठ अधिवक्ताद्वय हरि उप्रेती र किशोर विष्टको नाम जोडेर किर्ते अडियो बनाइ तथ्यहीन सामग्री प्रसारण गरेको थियो। त्यसको न्यायिक र कानुनी क्षेत्रबाट तीव्र विरोध हुँदै आएको छ।"
उदयपुरमा डढेलोले तीन सय हेक्टर वनमा क्षति,"गाईघाट : केही दिनदेखि जिल्लाको पूर्वी क्षेत्र चौदण्डीगढी, बेलका र त्रियुगा नगरपालिका क्षेत्रको जङ्गलमा लागेको डढेलोका कारण तीन सय हेक्टरभन्दा बढी जङ्गलका रुखबिरुवामा क्षति भएको छ । डिभिजन वन कार्यालयका अनुसार दशदिनअघिदेखि लागेको डढेलोका कारण त्रियुगा चौदण्डीगढी र त्रियुगा नगरपालिकाबीच क्षेत्रको फुलजोर देवीस्थान, सरस्वती, बेल्टार सामुदायिक वनमा क्षति भएको हो । खडेरीका कारण जङ्गल क्षेत्रमा डढेलो चारैतिर फैलिएकाल साना रुख बिरुवामा क्षति पुगेको डिभिजन वन कार्यालय गाईघाटका सूचना अधिकारी तथा सहायक वन अधिकृत जागेश्वर साहले बताए। यसैगरी, जिल्लाको मध्यउत्तरी पहाडी क्षेत्रको लिम्चुङबुङ गाउँपालिका५ क्षेत्रका जङ्गलमा पनि डढेलो लाग्दा वनमा क्षति भएको छ । डढेलो नियन्त्रणको प्रयास भए पनि हुरीबतासका कारण त्यो पूर्ण रूपमा सफल नभएको डिभिजन वन कार्यालयले जनाएको छ । रासस"
अदालतको अपहेलना नदोहोरिरहोस्,"नेपालको संविधानको धारा १६ मा विभिन्न मौलिक हकको व्यवस्था छ। प्रत्येक मौलिक हकको प्रतिबन्धात्मक वाक्यांश पनि छ। प्रतिबन्धात्मक वाक्यांश पनि थप्नुको कारण नियन्त्रणात्मक व्यवस्था हो। संविधानको धारा १९ मा पनि सञ्चारको हकसम्बन्धी मौलिक हकको व्यवस्था छ। यस धारामा पनि प्रतिबन्धात्मक व्यवस्था छ। त्यस प्रतिबन्धात्मक व्यवस्थाभित्र गालीबेइज्जती वा अदालतको अपहेलना हुने कार्य गर्न प्रतिबन्ध लगाइएकोतर्फ सञ्चारकर्मीले हेक्का राख्नुपर्छ। यो व्यवस्थालाई सञ्चार जगत (मिडिया) को लक्ष्मण रेखाको रूपमा ग्रहण गर्नुपर्छ। लक्ष्मणरेखा नाघेको अवस्थामा अदालतको अपहेलना ठहर हुन्छ। लोकतन्त्रमा मिडिया आवश्यक छ। बिना मिडिया लोकतन्त्र वा स्वतन्त्र न्यायालय टिक्न पनि सक्दैन। तर, लोकतन्त्र जोगाउने र स्वतन्त्र न्यायालयलाई साथ दिनै नै व्यावसायिक र स्वच्छ, स्वतन्त्र मिडिया र कानुन व्यवसायी हुन्। सञ्चारको यति महत्व हुँदाहुँदै पनि लक्ष्मण रेखा नाघ्ने कर्म गर्नुहुँदैन। अदालतमा बारम्बार अपहेलनाको मुद्दा गइरहने हुँदैन। त्यसैले अदालतको अपहेलना गर्ने कार्य बारम्बार नदोहोरियोस् भन्ने उद्देश्यले फैसलाको अपेक्षा गर्नु बाञ्छनीय मानिन्छ। संविधान, कानुनको अनभिज्ञता क्षम्य हुँदैन। अदालतको अपहेलना गर्ने मिडियाले परिणाम भोग्न पनि तयार हुनुपर्छ। (केसी, सर्वोच्च अदालतका पूर्वन्यायाधीश हुन्।)"
केन्यामा बाँध फुट्दा ४२ जनाको मृत्यु,"नैरोवी : केन्याको राजधानी नैरोबीको उत्तरमा रहेको एउटा सहरमा बाँध फुट्दा कम्तीमा ४२ जनाको मृत्यु भएको स्थानीय गभर्नरले जनाएका छन् । पूर्वी अफ्रिकी देश केन्याले भारी वर्षा र बाढीको सामना गरिरहेको छ । 'बाँध फुट्दा ४२ जनाको मृत्यु भएको जानकारी प्राप्त भएको छ। अहिले पनि धेरै मानिस माटोमा छन्, हामी उद्धारको प्रयासमा काम गरिरहेका छौँ', नाकुरु काउन्टीका गभर्नर सुसान किहिकाले भने। माई महिउको रिफ्ट भ्याली सहर नजिकैको बाँध फुटेर घर तथा सडकलाई बगाएको छ । यसअघि अधिकारीहरूले केन्यामा मार्चयता ७६ जनाले ज्यान गुमाएको जानकारी दिएका थिए । सामान्यभन्दा भारी वर्षाले पूर्वी अफ्रिकामा एल निनो मौसमको ढाँचाले जटिल बनाएको थियो। सन् २०१८ मेमा भीषण वर्षा र बाढीको बेला नाकुरु काउन्टीको सोलाईमा पनि बाँध फुट्दा दर्जनौँ व्यक्तिको मृत्यु भएको थियो ।"
बझाङमा एमालेको संघर्षपूर्ण कमब्याक,"बझाङ : बझाङमा नेकपा एमालेका दमन भण्डारी विजयी भएका छन्। उनले निकटतम प्रतिस्पर्धी नेपाली कांग्रेसका अभिषेकबहादुर सिंहलाई २ सय ६७ मतले पछि पार्दै विजयी हासिल गरेका हुन्। एमालेका दमन भण्डारी ११ हजार ६ सय १२ मतसहित निर्वाचिन भए। बझाङमा एमाले, कांग्रेस, माओवादी केन्द्र, एकीकृत समाजवादीलगायतका दल एक्ला एक्लै निर्वाचनमा होमिएका थिए । भण्डारीका निकटतम प्रतिद्वन्द्वी कांग्रेसका सिंहले ११ हजार ३ सय ४६ मत प्राप्त गरेका थिए । यसैगरी, माओवादी केन्द्रका जनक बुढाले ३ हजार ८ सय ३१ मत प्राप्त गरे। एकीकृत समाजवादीले २ हजार ५ सय १४ मत प्राप्त गरेको निर्वाचन अधिकृतको कार्यालयले जनाएको छ। नेकपा एमाले बझाङ जिल्ला कमिटी अध्यक्षसमेत रहेका भण्डारी प्रदेश सभा (क)मा विजयी भएका हुन् । यसअघि प्रदेशसभा (क) मा २०७९ को निर्वाचनमा कांग्रेसका पृथ्वीबहादुर सिंह विजयी भएका थिए । तत्कालीन गठबन्धनका साझा उम्मेदवार बनेका सिंहले नेकपा एमालेका उम्मेदवार अफिलाल ओखेडालाई ३ हजार ७ सय ७६ मतान्तरले पराजित गर्दै विजयी भएका थिए। पृथ्वीको दुर्घटनामा निधन भएपछि उपनिर्वाचन भएको थियो । २०७९ सालको चुनावमा कांग्रेसले जितेको स्थानमा विजय हासिल गर्दा सुदूरपश्चिम प्रदेश सभामा एमालेलाई एक सिट लाभ भएको छ। सुदूरपश्चिममा एमालेका अब ११ सांसद भएका छन्। एमालेको संघर्षपूर्ण कमब्याक २०५४ साल फागुन २१ मा एमाले विभाजित भयो। पार्टी विभाजन भएको दुई वर्ष नपुग्दै २०५६ मा आमनिर्वाचनको घोषणा भयो। पार्टी विभाजनको प्रत्यक्ष प्रभाव बझाङमा पनि देखियो। तत्कालीन अवस्थामा बझाङका दुवै क्षेत्रमा कांग्रेस निर्वाचित भयो। २०५१ सालमा एमालेका भानुभक्त जोशी निर्वाचित भएको क्षेत्रमा पार्टी विभाजनपछि एमालेका अर्जुनबहादुर थापा पराजित भए। कांग्रेसका अर्जुनजंगबहादुर सिंहसँग एमालेका थापा २८१ मतले पराजित हुँदा एमालेबाट विभाजित मालेका उम्मेदवार केशवराज जोशीले १ हजार ९ सयभन्दा बढी मत पाएका थिए। २०५३ असोज ४ मा संसदबाट दुईतिहाइ बहुमतले महाकाली सन्धि पारित गरेसँगै एमाले फुटेको थियो। २०७८ भदौ २ गते फेरि एमाले विभाजन भयो। २०७९ सालमा आमनिर्वाचन भयो। उक्त निर्वाचनमा पनि एमाले पराजित भयो। पहिलोपटक पार्टी विभाजन हुँदा अर्जुनबहादुर थापा पराजित र दोस्रोपटक पार्टी विभाजित हुँदा ऐन महर पराजित भए। प्रदेशमा पनि एमालेका दुवै उम्मेदवारले हारे व्यहोरेका थिए। एमालेबाटै विभाजित नेकपा एकीकृत समाजवादीका भानुभक्त जोशी नेकपा एमालेका उम्मेदवार ऐन महरलाई ९ सय ९८ मतान्तरले पछि पार्दै विजयी भएका थिए। जोशीले २८ हजार १ सय ४३ मत पाउँदा महर २७ हजार १४५ मतमा रोकिए। दोस्रो पटकको पार्टी विभाजनपछि भएको प्रदेशसभाको उपनिर्वाचनमा भने बझाङमा एमालेले कमब्याक गरेको छ। २०७९ सालमा भएको प्रदेशसभा निर्वाचनमा एमाले उम्मेदवार अफिलाल ओखेडालाई पराजित गर्दै कांग्रेस उम्मेदवार पृथ्वीबहादुर सिंह निर्वाचित भएका थिए। सडक दुर्घटनामा सिंहको निधन भएपछि वैशाख १५ गते भएको उपनिर्वाचनमा सिंहकै छोरा अभिषेकलाई एमाले उम्मेदवार दमन भण्डारीले पराजित गरेका छन्। भण्डारीले २ सय ६६ मतले कांग्रेस उम्मेदवार सिंहलाई पराजित गरेका हुन्। अघिल्लो पटकको निर्वाचनमा एमाले एक्लै चुवावमा उत्रिँदा कांग्रेस, माओवादी र नेकपा एकीकृत समाजवादीले चुनावी गठबन्धन गरेको थियो। यो उपनिर्वाचनमा भने सबै दल एक्लाएक्लै लडेका थिए। पार्टी विभाजनमा कांग्रेस उम्मेदवार अर्जुनजङबहादुर सिंहसँग पराजित थापा २०७४ सालमा भएको पहिलो प्रदेशसभामा निर्वाचनमा भने विजयी भएका थिए। नेकपा माओवादीसँग चुनावी गठबन्धन गरेर निर्वाचित थापा सुदूरपश्चिम प्रदेशको पहिलो सभामुखसमेत निर्वाचित भएका थिए। एमालेका दमन भण्डारी ११,६१२ मतसहित निर्वाचित भए। बझाङमा एमाले, कांग्रेस, माओवादी केन्द्र, एकीकृत समाजवादीलगायतका दल एक्ला एक्लै निर्वाचनमा होमिएका थिए। थापाकै संयोजकत्वमा पार्टीले उपनिर्वाचन अनुगमन तथा मूल्यांन समिति गठन गरेको थियो। अहिले सबै कमिटी एक भएर लाग्दा उपनिर्वाचन जितिएको उनको बुझाइ छ। २०७९ सालको प्रतिनिधिसभा निर्वाचनमा नेकपा एकीकृत समाजवादीका भानुभक्त जोशीसँग पराजित एमाले नेता ऐन महर प्रदेशसभा उपनिर्वाचनमा पार्टीको जीतले अहिले एमालेको लोकप्रियता थप बढ्दै गएको पुष्टि भएको बताउँछन्। बझाङमा एमाले सुरुबाटै बलियो हो। अहिले थप लोकप्रिय रहेको पुष्टि भएको छ, उनले भने, पुरानो पार्टीको एउटा हिंसा बाहिर रहेर उम्मेदवारी दिँदा पनि एमाले विजयी हुनुले बझाङमा एमाले निकै बलियो रहेको प्रमाणित भयो। २५ वर्ष पहिले पनि एमालेबाट विभाजन भएको मालेले जिल्लामा २ हजार मत कटाउन सकेको थिएन। अहिले पनि नेकपा एकीकृत समाजवादीको धरौटी जफत भएको छ। पार्टीले यस पटक उपयुक्त उम्मेदवार छनोट गरेकाले पनि जीत सुनिश्चित भएको एमाले नेताहरू बताउँछन्। पार्टीलाई जिताउन एमाले स्थायी कमिटी सदस्य कर्ण थापा, केन्द्रीय सदस्य ऐन महरलगायतले बझाङमा महिनौं दिनदेखि अभियान थालेका थिए। पार्टी इन्चार्जसमेत रहेका पोलिटब्युरो सदस्य राजेन्द्रसिंह रावल, जिल्लामा उपलब्ध सबै केन्द्रीय सदस्य तथा पार्टीका पदाधिकारी गुमेको विरासत जोगाउने गरी चुनावी अभियानमा खटिएका थिए। त्यसको परिणाम जित प्राप्त भएको नेता तथा कार्यकर्ताहरू दाबी गर्छन््। एमाले जिल्ला अध्यक्ष रहेकै बेला प्रदेशसभामा निर्वाचित भण्डारी एमालेप्रति जनताको विश्वास र आफूप्रति भरोसा भएको हुँदा मतदाताले रुचाएको बताउँछन्। नेपाली कांग्रेसले सुदूरपश्चिम प्रदेशसभामा एक सीट गुमाउनु परेको छ। यसअघि कांग्रेसले जितेको बझाङ १ (१) मा एमालेका दमन भण्डारी निर्वाचित भएपछि एमालेको एक सीट बढेको छ भने कांग्रेसको घटेको छ। नेकपा एकीकृत समाजवादीले एमालेको भोट सोचे जति काट्न नसकेकाले कांग्रेसले जीत निकाल्न नसकेको नेताहरूले बताएका छन्। नेकपा एसले उसकै प्रभाव क्षेत्र मानिएका ठाउँमा पनि पटक्कै भोट ल्याउन नसकेपछि एमालेलाई सहज बनेको कांग्रेस नेता सत्यराज भण्डारीले बताए। कांग्रेसले चुनावअघि नेकपा एसले कम्तीमा ३ देखि ४ हजारसम्म मत ल्याउने र त्यति भएपछि एमालेलाई हराउन सकिने आंकलन गरेको थियो। सुदूरपश्चिममा एमाले विभाजनको सबैभन्दा बढी प्रभाव परेको जिल्ला बझाङ भएकाले उसले एमालेको मत उल्लेख्य काट्ने अपेक्षा थियो। तर, नेकपा एसका दिलबहादुर सिंहले जम्मा २,५१४ मत पाए भने माओवादीका जनकबहादुर बुढाले ३,८३१ मत पाए। जुन मत अघिल्लो निर्वाचनमा कांग्रेसले पाएको थियो।नेकपा एसले जितेकै पालिकाबाट एमालेले धेरै मत ल्याएपछि कांग्रेसको जीत असम्भव भएको नेताहरूको भनाइ छ।"

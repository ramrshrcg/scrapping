शीर्षक,विवरण
ऐतिहासिक सन्धिस्थल संरक्षण सुरु,"नुवाकोट : नुवाकोटमा रहेको ऐतिहासिक बेत्रावती सन्धिस्थलको संरक्षण सुरु गरिएको छ। विदुर नगरपालिकाले सो योजना सञ्चालन गरेको हो। विदुर१० स्थित त्रिशूली नदी तथा पासाङल्हामु मार्गको त्रिशूलीधुन्चे सडकखण्डको वीचमा रहेको बेत्रावती सन्धि भएको स्थानको संरक्षण सुरु गरिएको हो। नेपालतिब्बत युद्धका क्रममा नेपाली पक्ष विजयी भएपश्चात् दुई देशबीच बेत्रावती सन्धि भएको स्थानको ऐतिहासिक ढुङ्गाको संरक्षणका लागि विदुर नपा कार्यालयले सक्रियता देखाएको हो। ऐतिहासिक तथा पुरातात्विक संरचनाको संरक्षण गर्ने क्रममा विदुर१० स्थित बेत्रावती सन्धि भएको दुई ढुङ्गाको संरक्षण, व्यवस्थापन, पुरातात्विक स्वरूपमा निर्माण, युद्धको नेतृत्व गर्ने वीर गोर्खालीको साालिक स्थापना गरिने योजना रहेको छ। जनप्रतिनिधि, सुरक्षाकर्मी तथा सरोकारवालाले स्थलगत रूपमा अवलोकन गरेका छन्। वेत्रावति सन्धिस्थलमा युद्धका सामग्रीसहितको स्मारक स्थापनाको लक्ष्यसहित उक्त ऐतिहासिक स्थानको संरक्षण गर्न सुरु गरिएको विदुर नपाका मेयर राजन श्रेष्ठले जानकारी दिए। त्यसका लागि चालु आर्थिक वर्षमा कुल १८ लाख रुपैयाँ बजेट विनियोजन गरिएकाले नगरबाट कार्य सुरु गरिएको मेयर श्रेष्ठको भनाइ छ। 'विनियोजित बजेटको काम सुरू गर्न प्राविधिक टोली र नेपाली सेनाबाट स्थलगत अवलोकन एवं निरीक्षण भइसकेको छ,' मेयर श्रेष्ठले अगाडि भने, 'ऐतिहासिक दुई ढुङ्गा रहेको ठाउँ र आसपासका सरकारी जग्गाको लगत लिने र विस्तृत परियोजना प्रतिवेदन (डिपिआर) को निर्माण नगरपालिकामार्फत भइरहेको छ।' नेपाली सेनाबाट युद्ध संरचना स्थापनाको अध्ययन भइरहेको छ । विदुर नपाले आन्तरिक स्रोतबाट तयार गरिने डिपिआरले मार्गनिर्देश गरेअनुसार विनियोजित बजेटबाट सेनासँगको सहकार्यमा कार्य प्रारम्भ गरिने योजना बनाएको छ। १८४९ सालमा भएको सन्धिपश्चात् उक्त स्थान हाल अलपत्र र जीर्ण रहेको विदुर १० का वडाध्यक्ष गणेशकुमार नेपालको भनाइ छ। सन्धिस्थल संरक्षणका लागि विदुर नपा र नेपाली सेनाबाट प्रारम्भ भएको कार्यलाई माथिल्लो निकाय (पुरातत्व विभाग तथा बागमती प्रदेश र सङ्घीय सरकार) बाट आर्थिक र प्राविधिक सहयोग प्राप्त हुने प्रतिबद्धता रहेको पनि मेयर श्रेष्ठको भनाइ छ। गत १८४९ सालमा भएको नेपालभोट युद्धमा नेपाली पक्ष विजयी भएसँगै नुवाकोटको बेत्रावतीमा सन्धि भएको थियो।"
होटल व्यवसायका बेथिति रोक्न काठमाडौंमा अनुगमन तिव्र,"काठमाडौं : होटल व्यवसाय क्षेत्रमा विद्यमान बेथिति र अवैध धन्दा रोक्न काठमाडौंमा सशक्तरूपमा अनुगमन सुरु भएको छ। नेपाल प्रहरी, पालिका र स्थानीय संघसंस्थाको संयुक्त अनुगमनमा स्वयं काठमाडौं होटल व्यवसायी संघसमेत संयोजनकारी भूमिकामा उभिएको छ। प्रहरी वृत्त चक्रपथ, काठमाडौं होटल व्यवसायी संघ, टोखा नगरपालिका, महिला उपकार मञ्च र टोल सुधार समितिले संयुक्तरूपमा अनुगमन गरेको हो। संघका अध्यक्ष गणेश ढकाल र टोखा नगरपालिका वडा नं ९ का वडाअध्यक्ष रामभक्त घिमिरेको संयोजकत्वमा सुरु भएको अनुगमनले नियमित रूपमा अनुगमन गर्दै नियम विपरीत सञ्चालन भएका होटेलहरूमा तालबन्दीसमेत गरिरहेको छ। अनुगमनमा व्यवसाय दर्ता, संस्था नविकरण, होटलका अवैध गतिविधि, मापदण्ड, ग्राहकको पहिचानजस्ता विषय केन्द्रित गर्दै धमाधाम कारबाही प्रक्रिया अघि बढाइएको छ। हालसम्म १३ वटा अवैधरूपमा सञ्चालनमा रहेका व्यवसायमा ८ वटा रेस्टुरेन्ट र ५ वटा होटलमा तालाबन्दी भइसकेको छ। अनुगमनका क्रममा कतिपय होटलमा अनैतिक कार्य गरिरहेको अवस्थामा समेत टोलीले रंगेहात पक्राउ गरेको छ। टोखा नगरपालिका वडा नं ९ का वडाध्यक्ष रामभक्त घिमिरेले अवैध होटेलहरूलाई कानुनको दायरामा ल्याई पूर्णरूपमा बन्द गरिने कार्य अघि बढेको बताए। त्यस्तै काठमाडौं होटल व्यवसायी संघका अध्यक्ष गणेश ढकालले केही अवैध गतिविधिमा संलग्न होटल व्यवसायीका कारण समस्त होटल व्यवसायलाई हेर्ने दृष्टिकोण नै फेरिएको भन्दै होटल व्यवसायप्रतिको स्वच्छता र विश्वसनियता बढाउन अनुगमनमा सहजीकरण गरेको बताए। गलत मनसायले व्यवसाय गर्नेहरूलाई आफ्नो कार्यकालमा निमिट्यान्न पार्ने अध्यक्ष ढकालको अठोट छ।"
कांग्रेस महामन्त्री शर्मासहित पाँच युवाले गरे लोबुचे हिमालको सफल आरोहण,"काठमाडौं : नेपाली कांग्रेसका महामन्त्री विश्वप्रकाश शर्मासहितका पाँच युवाले संसद दिवसको सन्दर्भ पारेर ६,१४५ मिटर उचाइको लोबुचे हिमाल आरोहण गरेका छन्। यही मङ्सिर २१ गतेदेखि खुम्बु पदयात्रामा रहेका शर्मा र साथीहरूले यही मङ्सिर २७ गते राति ११ः३० बजे लोबुचेको बेसक्याम्पबाट लक्ष्यतर्फ बढेर आज मङ्सिर २८ गते बिहान ६:४५ बजे लोबुचे हिमालको सफल आरोहण गरेका उनको सचिवालयले जनाएको छ। आरोहण दलका सदस्य प्रकाश लामिछानेका अनुसार हिमाल आरोहणमार्फत जलवायु परिवर्तनले हाम्रा हिमालहरुमा पुर्याएको असरको स्थलगत अध्ययन गरेर संसद्, सरकार र संसारको गम्भीर ध्यानाकर्षण गराउने रहेको छ। पूर्वदेखि पश्चिमसम्मको समग्र हिमाली क्षेत्रका नागरिकले थप भोग्नुपरेको चुनौतीको थप अध्ययन गरेर समाधानका लागि सम्बन्धित सबै तहको ध्यानाकर्षण गराउने उद्देश्य रहेको छ। खुम्बु पदयात्रा क्रममा लुक्ला, फाक्दिङ, नाम्चे, तेङ्बोचे, दिबुचे, दिङ्बोचे, थुक्ला र लुबुचे हाइक्याम्प हुँदै पदयात्रा क्रममा टोलीले लोबुचे हिमाल आरोहणका अतिरिक्त थामसेर्कु, आमादब्लम, चोलात्से, आइल्याण्ड पिक, तबुचे, पुमरी, मकालुलगायतको हिमालको अवस्थालाई (खुम्बु) पदयात्रा क्रममा नजिकबाट दृश्यावलोकन र स्थानीयवासीसँग व्यापक संवाद गरिएको थियो। संसदको आगामी अधिवेशनमा सांसद शर्माले जलवायु परिवर्तनले हाम्रो हिमाली क्षेत्रमा परेको असरबारे स्थलगत अध्ययनको विवरण राख्ने बताए। महामन्त्री शर्मा सङ्घीय संसदका दुवै सदनको वर्तमान कार्यकालका तर्फबाट लोबुचे हिमाल आरोहण गर्ने पहिलो सांसद बनेका छन्। साथै उनी मुख्य राजनीतिक दलका मुख्य पदाधिकारीमध्ये यो हिमाल आरोहण गर्ने प्रथम पदाधिकारीसमेत बनेका छन्। आरोहण दलमा अनुसन्धानकर्ता प्रकाश लामिछाने, इन्जिनियर सुवास अधिकारी, पदम शर्मा तथा कीर्तिमानी आरोहीद्वय मिङ्मा शेर्पा र लाक्पा शेर्पा सहभागी छन्।"
चितवनविरुद्ध बिराटनगरले ब्याटिङ गर्ने,काठमाडौं : नेपाल प्रिमियर लिग (एनपीएल) अन्तर्गत शुक्रबारको दोस्रो खेल बिराटनगर किंग्स र चितवन राइनोजबीच हुँदैछ। त्रिवि क्रिकेट मैदानमा जारी खेलमा टस जितेर बिराटनगरले पहिले ब्याटिङ गर्ने निर्णय गरेको हो। आजको पहिलो खेलमा कर्णाली याक्सले लुम्बिनी लायन्सलाई ५ रनले पराजित गरेको छ।
"पावरप्लेमा विराटनरको ३२ रन, चौथो विकेट पतन",काठमाडौं : नेपाल प्रिमियर लिगमा विराटनगर किंग्सको चौथो विकेट पतन भएको छ। विराटनगरका लोकेश बम र स्कट इडवार्ड्स शून्य रनमै आउट भए भने दीपक बोहोरा र निकोलस किर्टन सस्तै रनमा आउट भए। दीपकले ४ र किर्टनले ८ रन बनाएर पेभेलियन फर्किएका हुन्। चितवन राइनोजका लागि रिजन ढकालले दुई र सोहिल तनवीर र बसिल हमीदले ११ विकेट लिए। चितवनले पावरप्लेमा ३२ रन बनाएको हो।
चितवनलाई मेडिकल हवको रुपमा विकास गर्नुपर्छ : मन्त्री सिंह,काठमाडौं : उपप्रधान तथा शहरी विकास मन्त्री प्रकाशमान सिंहले नीजि स्तरबाट खुलेका स्वास्थ्यसंस्थाहरूले जनतालाई केन्द्रबिन्दुमा राखेर काम गर्नुपर्ने बताएका छन्। शुक्रबार चितवनको भरतपुरमा नेशनल सिटी अस्पतालको उदघाटन कार्यक्रममा उनले जनतालाई केन्द्रमा राखि सहज रुपमा सुविधा उपलब्ध गराएर नीजि स्तरबाट खुलेका स्वास्थ्यसंस्थाहरूले काम गर्नुपर्ने बताएका हुन् । निजी क्षेत्रबाट खुलेका अस्पतालबाट जनताले गुणस्तरीय सेवा पाउनुका साथै रोजगारी पनि सिर्जना गर्ने उनले बताए। त्यस्तै बागमती प्रदेशका स्वास्थ्य मन्त्री किरण थापाले चितवन जिल्लामा बढ्दो शहरीकरणका साथै मेडिकल हवको रुपमा विकास हुँदै गएको भन्दै व्यवस्थित गर्नुपर्नेमा जोड दिए। त्यस्तै बागमती प्रदेशका वनमन्त्री कृष्ण प्रसाद सिलवालले निजी क्षेत्रका अस्पतालहरूको लागि जग्गाको समस्या हुने गरेकाले यस विषयमा उचित निकास निकाल्नुपर्ने धारणा राखे। नीजि क्षेत्रमा काम गर्दै आएका चिकित्सकहरूले १ सय शैयाको उक्त अस्पताल सञ्चालनमा ल्याएका हुन् । अत्याधुनिक उपकरण र विशेषज्ञ सेवा रहेको उक्त अस्पतालमा करिब १ अर्ब १५ करोड लगानी रहेको बताइएको छ ।
विश्वविद्यालयमा मेरिटोक्रेसीले ल्याएको सुधार अहिलेको सरकारलाई घाँडो भएको छ : प्रचण्ड,"बेनिघाट : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले आफ्नो सरकारले गरेका सुधारका काम अहिलेको सरकारलाई घाँडो भएको बताएका छन्। धादिङको बेनीघाट रोराङ्ग गाउँपालिका८ बिधाङमा आयोजित एकीकृत छात्रावास समुद्घाटन एंव चैलिङ नमुना पर्यटकीय गन्तव्य गाउँ प्रवर्द्धन कार्यक्रमलाई सम्बोधन गर्दै अध्यक्ष प्रचण्डले सो कुरा बताएका हुन्। 'मैले शिक्षाको सुधारका लागि शिक्षा विधयेकमा सहमति कायम गराएर अगाडि बढाए। त्यतिमात्रै होइन राजनीतिक भागबन्डा गरेर विश्वविद्यालयहरूमा भिसी, रेक्टर, रजिस्टार, डीनहरू नियुक्ति गर्दा विश्वविद्यालयको गुणस्तर पूरै खस्कियो। विद्यार्थीहरू देश छोडेर विदेश पलायन भए। विश्वविद्यालयहरूमा तालाबन्दी, नाराबाजी, अराजकताको स्थिति आइरह्यो। त्यो अराजकता तोड्न मैले शिक्षामा सुधारको जोखिम उठाउनुपर्छ भनेर मेरिटोक्रेसिका आधारमा भिसी, रेक्टर, रजिस्टार र डीनहरू नियुक्त गर्ने प्रक्रिया आगाडि बढाए। अहिलेको सरकारलाई त्यो घाँडो भएको छ ,' अध्यक्ष प्रचण्डले भने। शिक्षामा भागबन्डा गरेर विश्वविध्यालयहरूमा भिसी रेक्टर नियुक्त हुँदा शिक्षाको गुणस्तर घट्ने र युवा विधार्थी पलायन हुने स्थित भएको बताउँदै उक्त कुरा रोक्न आफूले शिक्षा क्षेत्रको सुधारमा गर्नमा गरेको पहललाई अहिले उल्टाउने खेल भैराखेको उनले बताए। सरकारलाई राम्रो होइन आफ्नो मात्रै चाहिएको बताउँदै उनले थपे 'विश्वविद्यालयमा मैले सुरुवात गरेको मेरिटोक्रेसिले राम्रो असर र प्रभाव देखाउन थाल्यो। तर, अहिलेको सरकारलाई राम्रो चाहिएको छैन। आफ्नो चाहिएको छ। अहिले विश्वविद्यालयका भिसीहरूलाई मेरिटोक्रेसी तोड्न सरकारले निकै ठूलो दबाब दिइरहेको छ। अहिलेको सरकारलाई जहाँ राम्रो छ त्यहाँ प्रहार गर्नुपरेको छ। राम्रो मान्छे चाहिएन, उनीहरूलाई आफ्नो मान्छे चाहियो। अस्तिमात्रै मैले केही भिसीहरूलाई भेटेर सत्यका पक्षमा लड्नुस् भनेको छु। मैले भ्रष्टाचार र विकृतिकाविरुद्ध लड्दा प्रधानमन्त्री छोड्न तयार भए। तपाईँहरू पनि सत्यका पक्षमा लड्नुहोस्, मेरिटोक्रेसी नछोड्नुस्, योग्यहरू नियुक्ति गर्ने कुरा खुट्टा नकमाइ अगाडि बढ्नुस भनेको छु।' आफू तीनपटक प्रधानमन्त्री हुँदा विभिन्न क्षेत्रको सुधारमा मिहनेत गरेको चर्चा गरेका अध्यक्ष प्रचण्डले आफू सरकार बाहिर रहे पनि सुशासन, सामाजिक न्याय र समृद्धिको पक्षमा अघि बढिरहेको बताए। तेस्रोपटक सरकारको नेतृत्व गर्दा भ्रष्टाचारका विरुद्ध र सुशासनका पक्षमा, विभेदका विरुद्ध र सामाजिक न्यायका पक्षमा, आर्थिक संकटको अन्त्य गर्दै समृद्धिको पक्षमा काम गरेको बताउँदै उनले संघीय लोकतान्त्रिक गणतन्त्रका लागि जोखिम उठाएर लडेको पार्टी र नेताको हैसियतले संघीयता कार्यान्वयनका लागि विभिन्न विधयेक र ऐनहरू बनाउने काममा मिहनेत गरेको बताए। संघीय निजामती ऐन रानीतिक बिमतीकाबीच सदनमा दर्ता गरिएको उनले बताए। 'संघीय निजामती ऐन नहुँदा कर्मचारीको व्यवस्थापन एउटा चुनौती भएको छ। स्थानीय तह, प्रदेश, संघहरूहको कामको परिणाममा असर परेको छ। त्यसैले धेरै ठूलो बहस, संघर्ष र मिहनेतपछि संघीय निजामती ऐन सदनमा मेरो पालामा दर्ताचाहिँ भएको छ। त्यसमा केही राजनीतिक बिमती छन्,' उनल भने।"
"विपद्को मार, क्षतिपूर्तिको आस","काठमाडौं : पनौती२ सोलिथुम भन्ज्याङबाट उत्तर हेर्दा लामटाङ हिमाल देखिन्छ। त्यहीँ हिमालको मनोरम दृश्य हेर्दै घुमफिर गर्नेहरूका लागि गन्तव्य थियो, भ्यु प्वाइन्ट रेस्टुरेन्ट र होमस्टे। झन्डै ३० लाख लगानी गरिएको रेस्टुरेन्टसहित होम स्टेमा अहिले ताल्चा झुन्डिएको छ। सञ्चालक ध्रुव सापकोटा बेरोजगार छन्। पनौती२ का सापकोटा भन्छन्, विदेशबाट कमाएको पैसाले होटल र होमस्टे खोलेका थियौं। पहिरोसँगै सबै सपना बगे। साउदी अरबबाट स्वदेश फर्केका सापकोटाले कतारबाट फर्केका अन्य साथीसँग मिलेर रेस्टुरेन्टमा लगानी गरेका थिए। १६ महिनादेखि सञ्चालन गरेको रेस्टुरेन्ट र होमस्टेको पूर्व र उत्तरतिर पहिरो गएको छ। गत असोज १२ गते पहिरो गएपछि सापकोटाका साथीहरू थप लगानी गर्न हच्के। सापकोटा भन्छन्, बैंक वा सहकारीबाट ऋण लिएर लगानी गर्ने योजना बनाएको छुँ। असोज १० गतेदेखि तीन दिनसम्म परेको अविरल वर्षाले सापकोटाजस्ता युवाहरूलाई बेरोजगार बनाएको छ। साढे दुई तलाको पक्की घरमा जिन्दगी बिताउने रहर थियो, नवराज केसीको। असोज १२ गतेदेखि रहरको अन्त्य भएको छ। पनौती१ रयालेका केसीको घरमा रोशी खोला पस्यो। घर बनाएको तीन वर्षमात्रै भएको थियो। दुई वर्षदेखि बस्दै आएका थियौं, केसी भन्छन्, दु:ख गरी बनाएको घरमा बस्ने रहर नै पूरा हुन पाएन। घरसँगै झन्डै चार रोपनी जग्गा बाढीले बगाएको छ। जनप्रतिनिधि आएर हेर्नु भएको छ। आश्वासनमात्र पाएका छौं, केसी अहिले बनेपामा बस्न थालेका छन्। पनौतीका सापकोटाद्वय र केसीको अवस्था प्रतिनिधिमूलक घटना मात्रै हुन्। गत असोजको विपद्ले सयौंका घर उजाडिएका छन। खेतबाली ध्वस्त छन्। चिरैचिरा परेर थातथलो छोड्नुपर्ने अवस्थामा स्थानीय छन। गरी खाने व्यवसाय सखाप छन्। पहिलेकै अवस्थामा जनजीवन फर्किन सकेको छैन। त्यसैकारण, असोज १९ गते सरकारले काभ्रेपलाञ्चोकका पनौती नगरपालिका, रोशी गाउँपालिका, तेमाल गाउँपालिका, नमोबुद्ध नगरपालिका, बेथानचोक गाउँपालिका, मण्डनदेउपुर नगरपालिका, चौरीदेउराली गाउँपालिका र महाभारत गाउँपालिकालाई विपद् संकटग्रस्त क्षेत्र घोषणा गरेको छ। सरकारले विस्थापितलाई पुनस्र्थापनामा ढिलाइ गर्दा उनीहरूको कष्टकर दैनिकी थप लम्बिँदै गएको छ। जीविकोपार्जनका आधारहरू पनि बिथोलिएका छन्। पनौती नगरपालिकाका प्रमुख रामशरण भण्डारी विपद्को क्षतिपछि स्थानीय जनजीवन विकराल अवस्थामा रहेको बताउँछन्। विपद्मा परेर कसैको घर भत्किएको छ। कसैको चर्किएको छ। विस्थापितहरूलाई न पुनस्र्थापना गर्न सकिएको छ। न त पुरानै घरमा फर्कनुस् भन्न नैतिकताले नै दिन्छ, उनी भन्छन्, खानेपानी, लत्ताकपडा, खाद्यान्न, आवास, विद्युत्लगायतका समस्याबाट आमजनजीवन कष्टकर बनिरहेको छ। विदेशबाट कमाएको पैसाले होटल र होमस्टे खोलेका थियौं। पहिरोसँगै सबै सपना बगे। पुन: सञ्चालन गर्न ऋण खोज्दै छु। ध्रुव सापकोटा, रेस्टुरेन्ट व्यवसायी गत असोेज १० देखि १२ गतेसम्म परेको अविरल वर्षाका कारण मुलुकभर बाढी, पहिरो र डुबानका घटनाबाट २ सय २६ जनाको मृत्यु भएको गृह मन्त्रालयले जनाएको छ। नेपाली सेनाको हेलिकप्टरबाट १ सय ५३ जनाको उद्धार गरिएको थियो। खाद्य असुरक्षाको भय सरकारले काभ्रेपलाञ्चोकका स्थानीय तहका साथै सरकारले ४१ स्थानीय तहलाई विपद् संकटग्रस्त क्षेत्र घोषणा गरेको थियो। कोशी प्रदेशको पाँचथर (फिदिम नगरपालिका, फालेलुङ गाउँपालिका र फाल्गुनन्द गाउँपालिका) ओखलढुंगाको (चम्पादेवी गाउँपालिका र सुनकोशी गाउँपालिका), उदयपुरको बेलका नगरपालिकालाई विपद् संकटग्रस्त क्षेत्र घोषणा गरिएको थियो। त्यस्तै, बागमती प्रदेश धादिङको (बेनीघाट रोराङ गाउँपालिका, नेत्रावती डबजोङ गाउँपालिका, धुनिबेसी नगरपालिका र गजुरी गाउँपालिका), दोलखाको (गौरीशंकर गाउँपालिका, बिगु गाउँपालिका र शैलुङ गाउँपालिका ) रामेछापको (मन्थली नगरपालिका, रामेछाप नगरपालिका, खाँडादेवी गाउँपालिका, दोरम्भा शैलुङ गाउँपालिका, सुनापति गाउँपालिका, लिखु तामाकोशी गाउँपालिका, गोकुलगंगा गाउँपालिका र उमाकुण्ड गाउँपालिका)लाई विपद् संकटग्रस्त क्षेत्र घोषणा गरिएको थियो। त्यस्तै सिन्धुपाल्चोक (भोटेकोशी गाउँपालिका), ललितपुर (बागमती गाउँपालिका, कोन्ज्योसोम गाउँपालिका र गोदाबरी नगरपालिका),सिन्धुलीको (गोलन्जोर गाउँपालिका, सुनकोशी गाउँपालिका र फिक्कल गाउँपालिका ) मकवानपुरको ( इन्द्रसरोवर गाउँपालिका र बकैया गाउँपालिका) र चितवन जिल्ला (भरतपुर महानगरपालिका, माडी नगरपालिका र इच्छाकामना गाउँपालिका) लाई संकटग्रस्त क्षेत्र घोषणा गरेको भए पनि पुनस्र्थापनामा ढिलाइ भएको छ। यी स्थानीय तहमा पर्ने राजमार्ग क्षति भएको, सडक सञ्जाल विच्छेद भएको, नदीको तटीय क्षेत्र डुबानमा परेको, पुल बगाएको, विद्युत् र टेलिफोनको टावर तथा पशुचौपाया र कृषि क्षेत्रमा क्षति पुगेकाले विपद् संकटग्रस्त क्षेत्र घोषणा गरिएको थियो। दुई पुस्ताले कमाएको सबै धनमालको क्षति पुगेको उल्लेख गर्दै विपद् प्रभावित भन्छन, हजुरबुवाको पालाको जस्तो गरिबीमा धकेलियौं। कृषि तथा पशुपन्छी विकास मन्त्रालयका सूचना अधिकारी महानन्द जोशीका अनुसार, विपद् प्रभावित क्षेत्रमा खाद्य असुरक्षाको भय रहेको बताउँछन्। तीन दिनको विपद्ले काभ्रेपलाञ्चोकका साथै झापा, सप्तरी, सिराहा, धनुषा, महोत्तरी, सर्लाही, रौतहट, बारा, पर्सा, खोटाङ, लमजुङ, पर्वत, कास्की, स्याङ्जा, सिन्धुली, मकवानपुर, नवलपरासी, बाग्लुङ, कैलालीमा खेतीयोग्य जमिनमा क्षति पुगेको छ। यी जिल्लाहरूमा ५८ हजार ४ सय ७६ हेक्टर धानबाली नष्ट भएको प्रारम्भिक तथ्यांक छ। मन्त्रालयका सूचना अधिकारी जोशीका अनुसार ३ अर्ब ५० करोडबराबरको धानबाली क्षति भएको छ। धनुषा, महोत्तरी, सर्लाही, रौतहट, बारा र पर्साको ४ सय ५८ हेक्टर क्षेत्रफलको माछा पोखरीमा क्षति पुगेको छ। माछा पोखरीमा भएको क्षति १ अर्ब १३ करोडबराबर रहेको मन्त्रालयले जनाएको छ। राष्ट्रिय योजना आयोगका पूर्व पाध्यक्ष प्राडा गोविन्दराज पोखरेल कृषि र पशुको इन्स्योरेन्स तल्लो तहसम्म नपुगेका कारण पनि किसानहरूले क्षति व्यहोर्नु पर्दा विपद् प्रभावित गरिबीमा रेखामा झन् धकेलिन पुगेको बताउँछन्। विपद्ले कसैको घर भत्किएको छ। कसैको चर्किएको छ। न पुनस्र्थापना गर्न सकिएको छ। न त पुरानै घरमा फर्कनुस् भन्न नैतिकताले नै दिन्छ। खानेपानी, लत्ताकपडा, खाद्यान्न, आवास, विद्युत्लगायतका समस्याबाट आम जनजीवन कष्टकर बनिरहेको छ। रामशरण भण्डारी, प्रमुख, पनौती नगरपालिका जीवनको लय नै भताभुंग विपद् प्रभावितको दिनचर्या र जीवनशैली नै खलबलिएको छ। पानीका मुहान र पाइपमा क्षति पुग्दा खानेपानीको पूर्ति गर्न महिलालाई सास्ती छ। मनोचिकित्सक डा बबिता शर्माका अनुसार, विपद् प्रभावितमा मनोवैज्ञानिक र भावनात्मक असर देखिन सक्छ। डा शर्मा भन्छिन्, प्रियजन गुमाउनुको पीडाको असर देखिन सक्छ। आफन्तसँगको बिछोड र त्यसले पारेको चोट बिर्सन जो कोहीलाई सकस पर्छ। विपद्मा बाँच्न सफल भएकाहरूलाई आफन्त गुमाउनेको पीडा एकातर्फ हुन्छ भने अर्कातर्फ गाँस, बास, कपास र जीविकोपार्जनको समस्याले पिरोलिरहेको छ। अकालमा एक्लोपनको आभासले सताउँछ। त्यसलै सरकारले भौतिक क्षतिसँगसँगै पीडितको मनमा गढेको पीडालाई सम्बोधन गर्नु पर्छ, डा शर्माले भनिन्। अनुदान र ऋण लिनुपर्ने बाध्यता भूकम्प र कोभिड१९ जस्ता कारणबाट अपेक्षित रूपमा आम्दानी गर्न नपाएका विपद् प्रभावितहरूको जीवनको लय नै गुमेको छ। सम्बन्धित परिवारलाई गरिबीको खाडलमा धकेलेको छ। अहिले पनि मुलुकमा गरिबीको विषमता (पोभर्टी ग्याप) सहरीभन्दा ग्रामीण क्षेत्रमा बढी छ। यस वर्षको विपद्ले झन् गरिबीको दर झन् बढाउने अर्थशास्त्रीहरू बताउँछन्। अर्थशास्त्री डाचन्द्रमणि अधिकारीका अनुसार, विपद्बाट स्रोतको नोक्सान हुँदा घरपरिवार मात्र होइन राष्ट्रलाई नै दीर्घकालीन क्षति हुन्छ। राष्ट्र निर्माण गर्ने सुरुको पुँजी नै जनशक्ति हो। विपद्ले जनशक्तिमाथि नै पहिलो प्रहार गर्छ, डा अधिकारी भन्छन्, घरको कमाउने वा मुली मान्छे नै विपद्मा ज्यान गुमाएको छ भने समग्र परिवारको शिक्षा दीक्षा, स्वास्थ्य, जीववृत्तिमा प्रतिकूल प्रभाव पर्छ। मुलुकभर तीन दिनको विपद्बाट भएको अनुमानित क्षति झन्डै ४६ अर्ब हो। विस्तृत विवरण आउन बाँकी छ। वर्षभरिमा विपद्बाट झन् ठूलो क्षति भइरहेको छ। विपद्बाट गरिबहरू झन् बढी प्रभावित भइरहेका छन्। डा डिजन भट्टराई, प्रवक्ता, राष्ट्रिय विपद् जोखिम न्यूनीकरण तथा व्यवस्थापन प्राधिकरण गरिबी घटाउने र दिगो विकासका लक्ष्यहरू पूरा गर्ने भनी छुट्ट्याइएको बजेट विपद् प्रभावित क्षेत्रमा लगाउनुपर्ने हुन्छ। गरिबी घटाउने र दिगो विकास लक्ष्य पूरा गर्न विनियोजन गर्ने बजेट विपद् क्षेत्रमा लगाउनुपर्ने हुन्छ, डा अधिकारी भन्छन्, विकसित मुलुकबाट अनुदान र ऋण लिनुपर्ने हुन्छ। अनुदान मागिरहनु वा ऋण लिनु पनि राम्रो मानिँदैन। अनुदान र ऋणबाट चल्नुपर्ने मुलुकहरूले कहीँ न कहीँ स्वाभिमान धरौटीमा राख्नुपर्ने हुन्छ। कहिलेसम्म क्षति सहने ? अर्थशास्त्री डा अधिकारीे विपद् प्रभावित नागरिकलाई तत्काल राहत सामग्री वितरण, उद्धार र पुनस्र्थापनाका लागि तत्काल ध्यान दिनुपर्ने बताउँछन्। सरकारले तालिका बनाएर यथाशीघ्र राहत, उद्धार र पुनस्र्थापना गर्नु जरुरी छ, डा अधिकारी भन्छन्, भविष्यमा हुन सक्ने सम्भावित जोखिम आकलन गर्दै समयमै स्रोत,साधनको व्यवस्थापन गर्नुपर्छ। जोखिम न्यूनीकरणमा ध्यान दिनुपर्छ। योजनाविद् प्राडा पोखरेलका अनुसार, हाम्रा विकास मोडलको असर र जलवायु परिवर्तनको प्रभावले विपद् सहनु परिरहेको छ। सामान्य विपद्भन्दा पनि हाम्रा विकासका मोडल र अन्तर्राष्ट्रिय स्तरमा भइरहेको जलवायु परिवर्तनको कारणले बढी क्षति व्यहार्नु परिरहेको छ, डापोखरेल भन्छन्, अब बनाउने पूर्वाधार विकास गर्दा आवश्यक छछैन ध्यान दिनुपर्छ। पूर्वाधारले जोखिम बढाउँछ कि घटाउँछ ? त्यसको आयाममा ध्यान दिनुपर्छ। अनावश्यक पूर्वाधार बनाउनु भएन। भौगर्भिक, वातावरणीय र सम्भावित् विपद् जोखिमको अध्ययन नगरी पूर्वाधार विकास गर्नु हुँदैन। विश्वव्यापी जलवायु परिवर्तनको असर न्यूनीकरणमा पनि ध्यान दिनुपर्ने विज्ञहरू बताउँछन्। जलवायु परिवर्तनबाट भोग्नु परिरहेको असरहरू अन्तर्राष्ट्रियस्तरमा जानकारी गराउँदै क्षति न्यूनीकरण गर्न सहयोग माग्नुपर्छ।, प्राडा पोखरेल थप्छन्, अन्तर्राष्ट्रिय स्तरमा लबिङ गर्नुपर्छ। भौतिक पूर्वाधार : क्षति ३८ अर्ब ४४ करोड राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार, असोजमा आएको भारी वर्षा र बाढीबाट ३८ अर्ब ४४ करोड १७ लाख रुपैयाँँबराबर क्षति भएको देखिएको हो। विपद्ले सम्बन्धित परिवारमात्र होइन देशलाई नै ऋणको भार थप्छ। गरिबी घटाउने र दिगो विकास लक्ष्य पूरा गर्न विनियोजित बजेट विपद् क्षेत्रमा लगाउनुपर्ने हुन्छ। कतिपय सन्दर्भमा विकसित मुलुकबाट अनुदान र ऋण लिनुपर्ने हुन्छ। अनुदान र ऋणबाट चल्ने मुलुकहरूले कहीँ न कहीँ स्वाभिमान धरौटीमा राख्नुपर्ने हुन्छ। प्राडा  चन्द्रमणि अधिकारी, अर्थशास्त्री सरकारले सडकमार्गलगायत पूर्वाधारहरूको मर्मत तथा प्राकृतिक विपत्ति पछिको पुनर्निर्माणको लागि उल्लेख्य खर्च गर्नुपर्ने भएबाट सार्वजनिक वित्त व्यवस्थापनमा केही चाप पर्ने देखिन्छ। भौतिक पूर्वाधार निर्माणमा गरिने खर्चले अर्थतन्त्रका अन्य क्षेत्रहरू चलायमान बनाउन उल्लेख्य सहयोग पुग्ने व्यवसायीको अपेक्षा छ। त्यसबाट लगानीको लागि बैंक कर्जाको मागसमेत बढ्ने अनुमान छ। विपद् प्राधिकरणका प्रवक्ता डाडिजन भट्टराईका अनुसार, तीन दिनको विपद्मा भौतिक पूर्वाधारको क्षेत्रमा ३८ अर्ब ४४ करोड १७ लाखबराबरको क्षतिको भएको अनुमान छ। ४१ स्थानमा सडक मर्मत एवं पुनर्निर्माणको लागि २७ अर्ब ५५ करोडभन्दा बढी लाग्ने अनुमान छ। सडक अबरुद्ध हुँदा आपूर्ति प्रणालीमै सकस भएको स्थानीय बासिन्दाहरूको गुनासो छ। त्यस्तै, २६ वटा हाइड्रोपावरमा क्षति पुग्दा ३ अर्ब बढी नोक्सानी भएको छ। त्यस्तै ३ सय २ वटा दूरसञ्चारका युनिटमा क्षति भएको छ। १५ करोड १८ लाखभन्दा बढी क्षति भएको अनुमान गरिएको छ। त्यस्तै, संघीय र प्रदेशमा १ हजार ६ सयभन्दा पानीको आपूर्तिमा क्षति पुगेको छ। खानेपानी र सरसफाइ क्षेत्रमा झन्डै ६ अर्ब नोक्सानी भएको छ। पानीको आपूर्ति बन्द हुँदा सफा पिउने पानीको अभावमात्र होइन प्रभावितहरूमा स्वास्थ्य समस्यासमेत देखिएको छ। त्यस्तै ४४ वटा पुलहरूमा क्षति पुयाएको पाइएको छ। जसबाट एक अर्बभन्दा नोक्सानी भएको अनुमान छ। उत्पादन क्षेत्रमा : क्षति ७ अर्ब १५ करोड कृषि क्षेत्रमा क्षति व्यहोर्नु परेको छ। ६५ हजार ८४ हेक्टर क्षेत्रफलको कृषियोग्य जमिनमा क्षति पुगेको छ। जसबाट ५ अर्ब ८० करोडबराबरको क्षति पुगेको छ। सिँचाइका ७ वटा परियोजनाहरूमा क्षति पुग्दा १ अर्ब ३५ करोडको क्षति भएको छ। सामाजिक क्षेत्रमा क्षति बाढी र पहिरोमा पनि घरहरू क्षतिग्रस्त छन्। त्यस्तै उब्जनी हुने खेतबारी बगाएको छ। विपद् प्राधिकरणका अनुसार, ४ हजार ६ सय ६७ घरहरू पूर्णरूपमा क्षतिग्रस्त भएका छन्। त्यस्तै ५ हजार ३ सय १० घरमा आंशिक रूपमा क्षति पुगेको छ। १० हजार ८ सय ७ घरपरिवार विस्थापित भएका छन्। १६ हजार २ सय ४३ व्यक्तिहरू आश्रयविहीन भएका छन्। राष्ट्रिय विकासका अव्यावहारिक मोडलको असर र जलवायु परिवर्तनको प्रभावले विपद् सहनु परिरहेको छ। अब भौगर्भिक, वातावरणीयका साथै सम्भावित् विपद् जोखिमको अध्ययन नगरी पूर्वाधार विकास गर्नु हुँदैन। प्राडा गोविन्दराज पोखरेल, पूर्वउपाध्यक्ष, राष्ट्रिय योजना आयोग १६ वटा स्वास्थ्य संस्थाहरू पूर्णरूपमा क्षति भएको छ। स्वास्थ्य क्षेत्रमा मात्रै २ करोड १७ लाखको क्षति भएको अनुमान छ। त्यस्तै शिक्षा क्षेत्रतर्फ पनि ६ वटा विद्यालय पूर्णरूपमा क्षतिग्रस्त छन्। १ सय ३६ वटा विद्यालयमा आंशिक क्षति पुगेको छ। कतिपय विद्यालयमा असोजदेखि कक्षा सञ्चालन नै हुन सकेको छैन।"
सरकार मुलुकको विकासमा केन्द्रित छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले मुलुकको विकासमा वर्तमान सरकारको ध्यान केन्द्रित रहेको बताएका छन्। शुक्रबार काठमाडौंको बूढानीलकण्ठ नगरपालिका वडा नं १, २ र ७ का प्रशासनिक भवन र नगर गौरवको आयोजना बहुउद्देश्यीय कपन ह्याण्डल मैदानको समुद्घाटन गर्दै प्रधानमन्त्री ओलीले जनतालाई सहजरूपमा जीवनयापन गर्नका लागि बाटाघाटा, विद्युत विस्तार, खानेपानीलगायत विस्तारका कार्य गरेको र सरकारको ध्यान मुलुकको विकासमा केन्द्रित रहेको बताए। केही मान्छेको सानो स्वार्थमा मुलुकको व्यापक हितलाई आझेलमा पार्न नहुने भन्दै उनले विकासका कामलाई एकताबद्ध भएर अघि बढाउन आग्रह गरे। उनले अहिले असभ्यताको प्रवृत्ति देखिएको र यो नेपालीपन संस्कृति नभएकाले स्वीकार गर्न नसकिने बताए। उनले राष्ट्रिय एकता कायम गरी देश बनाउने र मुलुकमा सुशासन कायम गर्ने स्पष्ट पारे। प्रधानमन्त्री ओलीले खेल क्षेत्रको विकासका लागि पूर्वाधार बनाउने काममा तीव्रता दिइएको सरकारको योजनाका साथ काम भइरहेको उनको भनाइ छ।"
चार प्रदेशका प्रहरी प्रमुख फेरिए,"काठमाडौं : सरकारले विभिन्न चारवटा प्रदेशका प्रहरी प्रमुख फेरबदल गरेको छ। गृहमन्त्रीस्तरको निर्णयले नेपाल प्रहरीका चार प्रदेश प्रमुख हेरफेर भएका हुन्। कोशी, मधेस र गण्डकी र कर्णाली प्रदेशका प्रहरी प्रमुख फेरीएका हुन्। नेपाल प्रहरीको प्रवक्ताको भूमिकामा रहेका दानबहादुर कार्कीलाई सरुवा गरेर प्रहरी प्रवक्ताको भूमिकामा कुवेर कडायतलाई ल्याइएको छ। कार्कीले अब लुम्बिनी प्रदेशको प्रहरी प्रमुखको भूमिका निभाउनेछन्। डीआइजी राजन अधिकारीलाई कोशी प्रदेश प्रहरीको जिम्मा दिइएको छ। उनी यसअघि राष्ट्रिय प्रहरी प्रशिक्षण प्रतिष्ठान महाराजगन्जमा कार्यरत थिए। यसअघि कोशीको प्रदेश प्रहरी प्रमुख चन्द्र कुवेर खापुङलाई नेपाल प्रहरीको केन्द्रीय अनुसन्धान व्युरोमा सरुवा गरिएको छ। मधेस प्रदेश प्रहरी प्रमुखमा लालमणि आर्चायलाई सरुवा गरिएको छ। यसअघिका त्यहाँका प्रदेश प्रहरी प्रमुख यज्ञ विनोद पोखरेल अनिवार्य अवकासमा गएका छन्। आर्चाय यसअघि साइबर व्युरो भोटाहिटीमा कार्यरत थिए। त्यस्तै कर्णाली प्रदेशका प्रहरी प्रमुख अर्जुन चन्द ठकुरीको सरुवा भएपछि त्यहाँ जनक भट्टराईलाई पठाइएको छ। चन्दलाई नेपाल प्रहरीको प्रहरी प्रधान कार्यालय अपराध अनुसन्धान विभागमा सरुवा गरिएको छ। सुदूरपश्चिम प्रदेश प्रहरी प्रमुख रविन्द्र केसीको पनि सरुवा भएको छ। उनलाई नेपाल प्रहरीको अन्वेषण योजना तथा निकास निर्देशनालायमा सरुवा गरिएको हो। यसअघि यस निर्देशनालयमा राजेशनाथ बास्तोला कार्यरत थिए। उनी अनिवार्य अवकासमा गएका छन्। भोलाबहादुर रावल गण्डकी प्रदेशमा पदस्थापित भएका छन्। अर्का नवनियुक्त डीआईजी गणेश चन्द सुदूरपश्चिममा पदस्थापन भएका छन्। यसअघि गण्डकी प्रदेशमा रहेकी दुर्गा सिंह प्रधान कार्यालयको प्रदेश समन्वय विभागमा र सुदूरपश्चिमका रवीन्द्र केसी प्रधान कार्यालयको अन्वेषण, योजना तथा विकास निर्देशनालयमा सरुवा भए। अख्तियार अनुसन्धान विभागमा नवनियुक्त डीआईजी हिमालयकुमार श्रेष्ठको पदस्थापन भएको छ। डामनोजकुमार केसी राष्ट्रिय प्रहरी प्रशिक्षण प्रतिष्ठान, महाराजगन्ज सरुवा भएका छन्।"
राष्ट्रपति पौडेलले गरे पाँच देशका राजदूत नियुक्त,"काठमाडौं : राष्ट्रपति रामचन्द्र पौडेलले पाँचवटा देशका राजदूत नियुक्त गरेका छन्। राष्ट्रपति पौडेलले पोर्चुगल,स्पेन,दक्षिण अफ्रिका,बेल्जियम र दक्षिण कोरियाका लागि राजदूत नियुक्त गरेका हुन्। संविधानको धारा २८२ को उपधारा (१) बमोजिम मन्त्रिपरिषदको सिफारिसमा राष्ट्रपति पौडेलले राजदूत नियुक्त गरेको राष्ट्रपति कार्यालयकी प्रवक्ता शैलजा रेग्मी भट्टराईले जानकारी दिएकी छन्। पोर्चुगलका लागि प्रकाशमणि पौडेल,स्पेनका लागि सनिल नेपाल,दक्षिण अफ्रिकाका लागि प्राडाकपिलमान श्रेष्ठ,बेल्जियमका लागि सेवा लम्साल र कोरियाका लागि शिवमाया तुम्बाहाङ्फेलाई राजदूत नियुक्त गरिएको राष्ट्रपति कार्यालयले जनाएको छ।"
विराटनगरले चितवनलाई दियो १८२ रनको लक्ष्य,"काठमाडौं : नेपाल प्रिमियर लिगमा विराटनगर किंग्सले चितवन राइनोजलाई १८२ रनको लक्ष्य प्रस्तुत गरेको छ। टियु क्रिकेट मैदानमा टस जितेर ब्याटिङ गरेको विराटनगरले निर्धारित ओभरको खेलमा ५ विकेटको क्षतिमा १८१ रन बनाएको हो। विराटनगरका लागि बसिर अहमदले अर्धशतकीय पारी खेले। ४४ बलमा उनले ४ चौका र ४ छक्कासहित ६८ रन अविजित रहे। त्यस्तै राजेश पुलामी मगर ३३ रनमा अविजित रहे। २० बलमा उनले १ चौका र ३ छक्का प्रहार गरे। त्यस्तै मार्टिन गुप्टिलले ४५ रन बनाए। अन्य खेलाडीले दोहोरो अंकको रन जोड्न सकेनन्। चितवनका लागि रिजन ढकालले २ विकेट र सोहिल तनवीर, बसिल हमिद र कुशल मल्लले १ विकेट लिए।"
चितवनविरुद्ध बसिरको अर्धशतक प्रहार,काठमाडौं : नेपाल प्रिमियर लिगमा विराटनगर किंग्सका बसिर अहमदले अर्धशतक प्रहार गरेका छन्। उनले चितवन राइनोजविरुद्ध अर्धशतक प्रहार गरेका हुन्। बसिरले ३९ बलमा ४ चौका र २ छक्का प्रहार गरे। १८ ओभरको समाप्तिमा विराटनगरले ५ विकेटको क्षतिमा १४३ रन बनाएर खेलिरहेको छ।
माओवादी अध्यक्ष प्रचण्डको नेतृत्वमा कूप्रचार भइरहेको छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले अहिले मुलुकका नराम्रा कामको नेतृत्व माओवादीबाट भइरहेको आरोप लगाएका छन्। शुक्रबार काठमाडौंमा लोकतान्त्रिक आदिवासी जनजाति महासंघले आयोजना गरेको राष्ट्रिय भेलामा प्रधानमन्त्री ओलीले कूप्रचार गर्ने, मुद्दा हाल्ने, जनतालाई दुःख दिने काम माओवादीको नेतृत्वमा भइरहेको आरोप लगाए। एमाले र त्यसका अध्यक्षविरुद्धको कूप्रचारमा सक्रिय माओवादी केन्द्रका अध्यक्ष पुष्पकमल दाहाल 'प्रचण्ड' र प्रचण्डको नेतृत्व सक्रिय रहेको उनको भनाइ छ। उनले आफूवरुद्धको विष काठमाडौं बसेर पचाइदिने बताए। उनले प्रचण्डले नै भ्रष्टाचारीको संरक्षण गरेको टिप्पणी गर्दै त्यसको आरोप भने आफूलाई लगाएको धारणा राखे। भ्रष्टाचारीलाई काँध हाल्ने काम प्रचण्डले गरेको उनको भनाइ छ। ओलीले अहिले सामाजिक सञ्जालमा प्रविधिको प्रयोग गरेको आफ्नो आवाजको दुरुपयोग भएको र आफ्नै पार्टीका नेताहरूसमेत भ्रममा परेको बताए। उनले देशमा स्थिरताका लागि कांग्रेसएमालेबीच सरकार बनेको जिकिर गरे। समावेशीता र समतामूलक समाज निर्माण गर्दै राष्ट्रिय एकता कायम गर्नु आफूहरूको मूल मन्त्र भएको उनको भनाइ छ। प्रधानमन्त्री ओलीले पछाडि परेका समुदायलाई माथि पुर्याउन संविधानको मौलिक हकहरूको प्रभावकारी कार्यान्वयनमा ध्यान दिनुपर्नेमा समेत जोड दिए।"
भक्तपुर महोत्सव सुरू,"भक्तपुर : पाँच दिने भक्तपुर महोत्सव सुरू भएको छ। आइतबार भक्तपुर दरबार स्क्वायरमा महोत्सवको औपचारिक उद्घाटन भएको हो। नेपाल मजदुर किसान पार्टीका अध्यक्ष नारायण मान बिजुक्छेंले मोत्सवको उद्घाटन गरेका हुन्। बिजुक्छेंले भक्तपुर नगरपालिकाले महोत्सव आयोजना गरी पालिका स्तरबाटै कला, संस्कृति र सम्पदा संरक्षण गरेको प्रयासलाई राष्ट्रिय तथा अन्तर्राष्ट्रिय पर्यटक, संघ संस्थाहरू र देशवासीहरूलाई अध्ययन भ्रमण गराएको बताए। उनले भक्तपुर नगरपालिकाका स्थानीयहरूले सम्पदा, कला र संस्कृति संरक्षणलाई आफ्नै कर्तव्य ठानी सम्पदा, कला र संस्कृति संरक्षणमा लागि परेको बताउँदै स्थानीयसँग एकजुट भएर आफ्नो सेवालाई दायित्व सम्झेर सेवा बिस्तार गर्नसके विकास निर्माण कार्यहरूमा उपलब्धि हासिल गर्ने विश्वास ब्यक्त गरे। समारोहमा प्रतिनिधि सभा सदस्य तथा संघीय सांसद माननीय प्रेम सुवालले सदनमा आफूहरूले नेपाल सरकारको नवौं पञ्च वर्ष योजना कार्यान्वयन हुन लाग्दादेखि भक्तपुरलाई सांस्कृतिक नगरी घोषणा गर्न माग गरे पनि सरकारले १५औं पञ्च वर्षे योजना चालू गर्दैगर्दासम्म पनि भक्तपुर नगर सांस्कृतिक नगरीको रूपमा घोषणा नभएको बताए। महोत्सव पुस २ गतेसम्म सञ्चालन हुनेछ"
अमेरिकी प्रोमा एआईले अन्नपूर्ण मिडियाका सबै विभागलाई एआईकरण गर्ने,"काठमाडौं : प्रोमा एआईले अन्नपूर्ण मिडिया नेटवर्कअन्तर्गतका सबै विभागलाई एआईकरण गर्ने सहकार्य भएको छ । अमेरिकन कम्पनी ग्रोथजिल्ला इंकले नेटवर्कको विभागीय कार्यप्रवाहलाई छिटोछरितो,सहज बनाउनका लागि प्रोमा एआईकरण गर्न लागेको हो । एआईकरणपछि अन्नपूर्ण मिडिया एआईकरण हुने पहिलो नेपाली मिडिया कम्पनी बन्नेछ । शुक्रबार अन्नपूर्ण मिडिया नेटवर्कको तीनकुनेस्थित हेडक्वार्टरमा आयोजित एक समारोहबीच अन्नपूर्णका सबै विभागहरूलाई प्रोमा एआईकरण गर्ने सम्झौता भएका छ । सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत र अमेरिकन कम्पनी ग्रोथजिल्ला इंकका सञ्चालक सीईओ शिशिर बस्यालले हस्ताक्षर गरेका थिए । एआईकरण गर्न लागि चाहिने सबै स्रोतसाधान हामी उपलब्ध गराउनेछौं,'ग्रोथजिल्ला इंकका सञ्चालक सीईओ शिशिर बस्यालले भने,'अन्नपूर्ण मिडियाले आफ्नो संगठनात्मक कार्यप्रवाहलाई एआईसक्षम बनाउन प्रोमा एआई प्लेटफर्म अपनाएको छ । यो कदमले संस्थाको डिजिटल रूपान्तरण र एआई अंगीकरण रणनीतिमा एउटा महत्वपूर्ण मोड ल्याउनेछ । प्रोमा एआई एक अत्याधुनिक प्रक्रिया व्यवस्थापन र स्वचालन प्लेटफर्म हो जसले एआईसक्षम कार्यप्रवाह, स्मार्ट डाटा व्यवस्थापन, र स्वचालित प्रक्रियाहरू प्रदान गर्दछ । यो प्लेटफर्मको कार्यान्वयनले अन्नपूर्णलाई सम्पादकीय कार्यप्रवाह स्वचालन,विज्ञापन अभियान व्यवस्थापन,ग्राहक सम्बन्ध व्यवस्थापन,टिम सहकार्य र परियोजना व्यवस्थापन,सहज एचआर संचालनलगायतका क्षेत्रमा सघाउ पुर्याउनेछ। प्रोमा एआई अपनाउनाले हाम्रो संस्थालाई डिजिटल युगमा अग्रणी स्थानमा राख्न मद्दत गर्नेछ,'अन्नपूर्ण मिडिया नेटवर्कका महाप्रबन्धक मनोज बस्नेतले भने, एआई क्षमताहरूले हाम्रो टोलीलाई अझ प्रभावकारी र दक्ष बन्न सक्षम बनाउनेछ । एक वर्षभरिमा सबै विभागहरू एआईकरण गरिसकिनेछ ।"
"पेन्टागन कलेजकी विद्यार्थी पशुपतिको जंगलमा मृत फेला, सुसाइड नोट पनि भेटियो","काठमाडौं : काठमाडौंको पशुपति मन्दिर पछाडि रहेको जंगलमा एक युवती मृत भेटिएकी छन् । काठमाडौं ८ तिलगंगाबाट पशुपति जाने बाटो नजिकै रहेको जंगलको झाडीमा मनिसा मिजार मृत भेटिएकी हुन् । जिल्ला प्रहरी परिसर काठमाडौको प्रवक्ता नवराज अधिकारीकाअनुसार शंकरापुर नगरपालीका ५ घर भई हाल शान्तिनगर बस्दै आएकी मनिसा जंगलमा मृत भेटिएकी हुन्। उनी बानेश्वरमा रहेको पेन्टागन कलेजमा कक्षा १२ मा पढ्दै गरेको खुलेको छ। प्रहरीका अनुसार शव भेटिएको ६७ मिटर नजिकै ओस्ताज नामक विषादिको खाली बट्टा फेला परेको छ । उनी हराएको भन्दै उनका आफन्तले प्रहरी वृत बानेश्वरमा निवेदन दिएका थिए । प्रहरीले खोजी गर्ने क्रममा जंगलमा उनको शव फेला पारेको हो । उनको शव पोष्टमार्टमका लागि शिक्षण अस्पताल महाराजगन्जमा पठाइएको छ । घटनास्थलमा सुसाइड नोट समेत फेला परेको प्रहरीले जनाएको छ। सुसाइड नोटमा लेखिएको छ, 'बाँच्न मन छैन, सबैतिर म असफल भएँ। कसैले जीवित देखे बचाउनतिर नलाग्नुस्,मलाई मर्न दिनुस् । उनले जीवनदेखि हार खाएका गुनासो पत्रमा लेखेकी छिन्।"
"चितवनको चौथो विकेट पतन, १० ओभरमा बनायो ६४ रन","काठमाडौं : नेपाल प्रिमियर लिगमा चितवन राइनोजले १० ओभरको समाप्तिमा ६४ रन बनाएको छ। विराटनगर किंग्सले दिएको १८२ रनको लक्ष्य पछ्याइरहेको चितवनले ३ विकेटको क्षतिमा ६४ रन बनाएको हो। चितवनका लागि सन्तोष कार्की २८ रन, रवि बोपारा २० रन र हसन इसाखिल ५ रन बनाएर पेभेलियन फर्किएका हुन्। यसैबीच चितवनको चौथो विकेट पनि पतन भएको छ। बसिल हमिद १ रनमा आउट भएका हुन्।"
माओवादीको निष्कर्ष : उपनिर्वाचनको नतिजाले दुई दलीय व्यवस्थालाई खण्डित गर्यो,"काठमाडौं : नेकपा माओवादी केन्द्रले उपनिर्वाचनको परिणामले दुई दलीय व्यवस्थालाई खण्डित गरेको निष्कर्ष निकालेको छ । पार्टी कार्यालय पेरिसडाँडामा शुक्रबार बसेको माओवादी स्थायी कमिटी बैठकले उपनिर्वाचनमा उत्साहपूर्ण नजिता आएको र अहिलेको नजिताले दुई दलीय व्यवस्थालाई खण्डित गरेको निष्कर्ष निकालेको माओवादी प्रवक्ता अग्निप्रसाद सापकोटाले जानकारी दिए। त्यस्तै सत्तातिर नभई जनतातिर फर्कनुपर्छ भन्ने जनताको सन्देश प्राप्त भएको उनले बताए । चुनावी नतिजाले सुशासन, सेवा प्रवाह, भ्रष्टाचार नियन्त्रण गर्ने लगायतका विषयमा सरकारकाप्रति जनताले निराशा प्रकट गरेको पार्टीको ठहर रहेको प्रवक्ता सापकोटाको भनाइ छ । त्यस्तै बैठकले केन्द्रीय समिति बैठक पुस २१ गते बस्ने गरी मिति तय गरेको छ । यसअघि पुस २ गतेदेखि सुरू हुने भनिएको बैठक खबरदारी सभा र पालीका सम्मेलन मंसिर मसान्तभित्र सम्पन्न हुन नसकेकाले केन्द्रीय समिति बैठक पुस २१ गतेदेखि बस्नेगरी तय भएको प्रवक्ता सापकोटाले बताए। केन्द्रीय समितिको तयारीका लागि स्थायी कमिटी बैठक पुष १८, १९ र २० गते बस्ने उनले बताए।"
परराष्ट्रमन्त्री राणा र बेल्जियमका विदेशमन्त्रीबीच भेटवार्ता,"काठमाडौं : परराष्ट्रमन्त्री आरजु राणाले शुक्रबार बेल्जियमका विदेशमन्त्री बर्नार्ड क्विन्टिनसँग ब्रसेल्समा भेटवार्ता गरेकी छन्। युरोपेली मामिला एवं वैदेशिक व्यापारसम्बन्धी मन्त्रीसमेत रहेका बर्नार्डसँगको भेटमा नेपालबेल्जियम सम्बन्ध, आपसी हित र आगामी दिनमा गर्न सकिने सहकार्य लगायतका विषयमा छलफल भएको परराष्ट्र मन्त्रालयले जानकारी दिएको छ। मन्त्री राणाले नेपाल आगामी सन् २०२६ बाट अतिकम विकसितबाट विकासोन्मुख राष्ट्रमा स्तरोन्नति हुन लागेको जानकारी गराउँदै सो प्रक्रियालाई सहज र दिगो बनाउन र नेपाललाई आर्थिक, प्राविधिकलगायतको सहयोगका लागि बेल्जियमसँग आग्रह गरिन्। नेपाल र बेल्जियमबीचको आर्थिक सम्बन्धलाई आगामी दिनमा थप सुदृढ बनाउने र विशेषगरी प्राथमिकता प्राप्त क्षेत्रहरूमा लगानीमार्फत आर्थिक साझेदारीलाई थप विस्तृत बनाउने विषयमा पनि छलफल भएको छ। नेपालको सामाजिक आर्थिक रुपान्तरणका लागि युरोपियन युनियनमार्फत तथा बेल्जियम सरकार स्वयंले पुर्याउँदै आएको सहयोगका लागि बेल्जियम सरकारलाई मन्त्री राणाले धन्यवाद ज्ञापन गरिन्। परराष्ट्रमन्त्री राणाले आफूले केही दिनअघि हेगस्थित अन्तर्राष्ट्रिय अदालत (आइसिजे) मा जलवायु परिवर्तनका कारण नेपाललाई परेको असरका बारेमा प्रस्तुत गर्दै जलवायु न्यायका बारेमा कुरा उठाएको जानकारी पनि उनलाई गराइन्। जलवायु परिवर्तनका कारण पछिल्ला बर्षहरुमा नेपालले अकल्पनीय क्षति ब्यहोर्नुपरिरहेको जानकारी गराउँदै नेपालले पाउनुपर्ने जलवायु न्यायका पक्षमा सहयोग गर्न बेल्जियम सरकार र बेल्जियममार्फत युरोपियन युनियनसँग उनले आग्रह गरिन्। मन्त्री राणाले नेपाल आन्तरिकरूपमा शान्ति प्रक्रिया टुङ्ग्याउने अन्तिम चरणमा पुगेको र यसका लागि आवश्यक नियम कानुनहरू निर्माण भएका जानकारी पनि गराएकी थिइन्। उनले विदेशमन्त्री बर्नार्डसँग संयुक्त राष्ट्रसङ्घीय सुरक्षा परिषदको अस्थायी सदस्य र मानवअधिकार आयोगको सदस्यमा नेपालले उम्मेदवारी दिन लागेकाले त्यसमा नेपालले बेल्जियम सरकारको सहयोगको अपेक्षा गरेको बताएकी थिइन्।"
ब्रिजवाटर फाउन्डेशनबाट तीन स्रष्टा सम्मानित,"काठमाडौं : राजधानीको सिनामंगलस्थित ब्रिजवाटर एजुकेशन फाउण्डेशनले आज राष्ट्रिय नाचघरमा सम्पन्न एक समारोहका बीच नेपालको राष्ट्रिय जीवनमा उल्लेखनीय योगदान पुर्याउने तीनजना ख्यातिप्राप्त विशिष्ट व्यक्तित्वलाई अभिनन्दन गरेको छ। सम्मानित हुनेमा शिक्षातर्फः शिक्षाविद प्रा डा मनप्रसाद वाग्ले,पत्रकारितातर्फ वरिष्ठ टेलिभिजन पत्रकार दिलभुषण पाठक एवं बैकिङ एवं वित्ततर्फ राष्ट्रिय वाणिज्य बैंकका मुख्य कार्यकारी अधिकृत देवेन्द्र रमण खनाल हुन्। समारोहका मुख्य अतिथि स्वास्थ्य तथा जनसंख्या मन्त्री प्रदिप पौडेलले ब्रिजवाटर एजुकेशन फाउण्डेशनले अभिनन्दनको उत्कृष्ट परम्परा कायम गर्दै अगाडि बढेको भन्दै प्रशंसा र शुभेच्छा प्रकट गरे। ब्रिजवाटर एजुकेशन फाउण्डेशनका अध्यक्ष सीए दीपक पाण्डेले अभिनन्दित व्यक्तित्वहरू मार्गदर्शक र प्रेरणाको स्रोत रहेको बताए। उनले भने,'अभिनन्दित व्यक्तित्वहरू हाम्रा लागि मार्गदर्शक प्रेरणास्रोत हुनुहुन्छ र वहाँहरूको जीवन र कार्यले हामीलाई सही मार्गतर्फ प्रेरित गरिरहनेछ । ' अभिनन्दित व्यक्तित्वहरूले आफ्नो जीवन अनुभवको सार व्यक्त गर्दै नयाँ पुस्तालाई शिक्षा र कर्मको क्षेत्रमा अगाडि बढ्न प्रेरित गरे। कार्यक्रममा शिक्षक, विद्यार्थीलगायत विभिन्न क्षेत्रका विशिष्ट व्यक्तिहरूको उपस्थिति रहेको थियो ।"
जग्गा र आवाससम्बन्धी व्यवसायलाई धरासायी हुन दिन्न : अर्थमन्त्री,काठमाडौं : उपप्रधान तथा अर्थमन्त्री विष्णु पौडेलले जग्गा तथा आवाससम्बन्धी व्यवसायलाई धरासायी हुन नदिने बताएका छन्। शुक्रबार काठमाडौंमा नेपाल जग्गा तथा आवास विकास महासंघको तेस्रो साधारणसभा उद्घाटन गर्दै मन्त्री पौडेलले मुलुकको अर्थतन्त्रमा जग्गा तथा आवाससम्बन्धी व्यवसायको ठूलो योगदान रहेको भन्दै यस क्षेत्रलाई सरकारले धरासायी हुन नदिने बताए। सरकारले यस क्षेत्रमा देखिएका समस्या सुनेर समाधानको प्रयास गर्ने उनले बताए। उनले घरजग्गा कारोबारमा देखिएको शिथिलताको प्रभाव अरु क्षेत्रमा देखिएको भन्दै यसलाई गति दिनका लागि सरकारले आवश्यक वातावरण बनाउने उल्लेख गरे। जग्गा तथा आवाससम्बन्धी व्यवसायलाई उद्योगसरह मान्यता दिनका लागि आफू सकारात्मक रहेको भन्दै उनले यस विषयमा छलफलमा आउन व्यवसायीहरूलाई आग्रह गरे। उनले अनुमति प्राप्त कम्पनीबाट मात्रै घर जग्गा कारोबार हुने ऐन कार्यान्वयनका लागि नियमावली बनाउन सरकारको ध्यान जाने बताए।
"एनपीएलमा विराटनगरको दोस्रो जित, चितवनलाई धक्का","काठमाडौं : नेपाल प्रिमियर लिग (एनपीएल)मा विराटनगर किंग्सले दोस्रो जित हात पारेको छ। टियु क्रिकेट मैदानमा विराटनगरले चितवनलाई ५१ रनले हराएको हो। विराटनगरले यसअघि लुम्बिनीलाई हराएको थियो। विराटनगरले १८२ रनको विजय लक्ष्य प्रस्तुत गरे पनि चितवनले निर्धारित ओभरमा ६ विकेटको क्षतिमा १३० रनमात्र बनाउनसक्यो। चितवनका लागि अमर रौटेलाले सर्वाधिक ४२ रन बनाए। त्यस्तै कप्तान कुशल मल्लले २५ र रवि बोपाराले २० रन र सन्तोष कार्कीले २८ रन बनाए। अन्य खेलाडीले दोहोरो अंकको रन जोड्न सकेनन्। विराटनगरका लागि सन्दीप लामिछानेले २ र क्रिस सोल, बसिर अहमद, सुवास भण्डारी र लोकेस बमले एकएक विकेट लिए। यसअघि टस जितेर ब्याटिङ गरेको विराटनगरले निर्धारित ओभरको खेलमा ५ विकेटको क्षतिमा १८१ रन बनाएको थियो। विराटनगरका लागि बसिर अहमदले अर्धशतकीय पारी खेले। ४४ बलमा उनले ४ चौका र ४ छक्कासहित ६८ रन अविजित रहे। त्यस्तै राजेश पुलामी मगर ३३ रनमा अविजित रहे। २० बलमा उनले १ चौका र ३ छक्का प्रहार गरे। त्यस्तै मार्टिन गुप्टिलले ४५ रन बनाए। अन्य खेलाडीले दोहोरो अंकको रन जोड्न सकेनन्। चितवनका लागि रिजन ढकालले २ विकेट र सोहिल तनवीर, बसिल हमिद र कुशल मल्लले १ विकेट लिए। जितसँगै प्लेअफ पुग्ने झिनो सम्भावनालाई विराटनगरले जीवित नै राखेको छ भने चितवनलाई भने धक्का लागेको छ। दुवै टोलीले ११ खेल्न बाँकी छ।"
ललितपुरमा नेपालकै उत्कृष्ट ब्यांक्वेट,"ललितपुर हस्पिट्यालिटी क्षेत्रमा अब्बल सेवा प्रदान गर्ने उद्देश्यसहित सम्भवतः काठमाडौं उपत्याककै सबैभन्दा ठूला क्षेत्रफलमा फैलिएको ब्यांक्वेट हर्ष बाटिका ललितपुरको बालकुमारीमा सञ्चालनमा आएको छ। ३६ हजार वर्ग स्क्वायर फिट इनडोर हल भएको यो ब्यांक्वेटको गार्डेन एरियाको क्षेत्रफल १२ हजार वर्ग स्क्वायर फिट रहेको हर्ष बाटिकाका सञ्चालक सुरज कार्कीले जानकारी दिए। ग्राउण्ड फ्लोर र फस्र्ट फ्लोर गरी दुई वटा विशाल पार्टी हल रहेको हर्ष बाटिकालाई युनिक थिममा निकै आकर्षक ढंगले डिजाइन गरिएको छ। ११ रोपनी क्षेत्रफलमा फैलिको चार कुना मिलेको जाग्गामा निर्माण गरिएको हर्ष बाटिका पुग्नेहरू यसको भव्यता देखेर निकै हर्षित हुने गरेको सञ्चालक कार्कीले बताए। यही मंसिर २१ गते हर्ष बाटिकामा आयोजित विवाह पार्टीमा भेटिएका विशाल डाँगीले हर्ष बाटिक को भव्यता र यसको सर्भिस पाँच तारे स्तरको भएको बताए। यसैगरी मंसिर २२ गते आयोजित रिसेप्सन पार्टीका होस्ट शम्भु कार्कीले हर्ष बाटिका ब्यांक्वेट आकर्षक र सेवा सुविधा पनि स्तरीय भएका कारण आफूले अन्यत्र एडाभन्स दिएर बुक गरिसकेको पार्टी पनि यहाँ गरेको बताए। हर्ष बाटिकाको लुक हेर्दा मात्र भव्य होइन यहाँका खानाका परिकारहरूको स्वाद पनि दिव्य रहेको, हाइजिन मेन्टेन गरिएको बताउँदै उनले पार्टीमा सहभागी गेष्टहरूले पनि हर्ष बाटिकाको मुक्तकण्ठले प्रशंसा गरेको बताए। कोटेश्वरबाट बालकुमारी जाँदा पुल तर्ने बित्तिकै चक्रपथबाट १०० मिटरको हनुमन्ते खोला करिडोरमा रहेको हर्ष बाटिकमा पर्याप्त पार्किङको सुविधा रहेको छ। यहाँ दुई सय वटा चार पाङ्ग्रे सवारी साधन र दुई सय वटा मोटरसाइकल पार्किङ गर्न सकिने पार्किङ स्थल रहेको छ। लोकेसनका हिसाबले काठमाडौं, ललिलतपुरको बीचमा रहेको ब्यांक्वेट निकै पायक पर्ने स्थानमा छ। यहाँ भक्तपुरबाट पनि इभेन्ट गर्न पायक पर्ने हर्ष बाटिकाका प्रबन्ध निर्देशक विकल श्रेष्ठ बताउँछन्। हर्ष बाटिकाको कन्सेप्ट र डिजाइनका लागि निकै अनुभव टिमलाई जिम्मा दिएका कारण यसको भव्यता सम्भव भएको हो, सञ्चालक कार्कीले भने, हामीले धेरै अन्यायन र सोधखोज पछि नेपालमा उत्कृष्ट र युनिक ब्यांक्वेट डिजाइन तथा निर्माण गर्दै आइरहेको आरजी क्रियसन नेपाललाई यसको निर्माण गर्न सुम्पिएका थियौँ। कम्पनीसँग भएको सम्झौता अनुसारको टाइमभन्दा अगाडि नै हामीलाई उहाँहरूले ब्यांक्वेटको निर्माण सम्पन्न गरेर हस्तान्तरण गर्नुभयो। हामीले सोचेभन्दा र हाम्रो प्लानभन्दा धेरै राम्रो ब्यांक्वेट निर्माण गरेर आरजी क्रियसनले हस्तान्तरण गरेको भन्दै उनले खुशी व्यक्त गरे। आरजीले हर्ष बाटिक मास्टर पिस बनाएको प्रबन्ध निर्देशक श्रेष्ठले बताए। लोकेसन, डिजाइन, इन्टेरियर सेटिङ तथा गुणस्तरीय एवम् विविध भेराइटीका खानाका कारण हर्ष बाटिकाले दिने सर्भिस कुनै पाँचतारे होटलभन्दा कम छैन सञ्चालक कार्कीले भने। हर्ष बाटिका भिजिट गर्ने जोकोही पनि यसको सजावट र भव्यता देखेर मत्रमुग्ध हुने गरेको उनी बताउँछन्। हर्ष बाटिकाको डिजाइन तथा निर्माण गरेको कम्पनी आरजी क्रियसन नेपालका अध्यक्ष राम गिरी आफूले निर्माण गर्ने हरेक ब्यांक्वेट मास्टर पिस हुने गरी नै गर्ने गरिएको बताउँछन्। म कुनै पनि निर्माणलाई भव्य, आकर्षक र सुन्दर बनाउन चाहिने कन्टेन्ट के के हुन् सक्छन्, तिनको पर्याप्त रिसर्च गरेरमात्र अप्लाई गर्छु, अध्यक्ष गिरीले भने जसका कारण आरजी क्रियसनले डेभलप गरेका प्रोजेक्टहरू अन्यकोभन्दा भिन्न हुन्छन्। आरजी क्रियसनले यस अघि अन्य ब्यांक्वेटहरू पनि निर्माण गरी सञ्चालनमा ल्याएको छ तर एउटाको थिम अर्कोसँग नमिल्ने गरी र हरेक ब्यांक्वेटको आफ्नै मौलिक पहिचान हुने गरी निर्माण गरिने गरेको अध्यक्ष गिरीले बताए। उस्तै कन्सेप्टको दुई वटाभन्दा बढी ब्यांक्वेट निर्माण गर्ने गरिएको छैन्, अध्यक्ष गिरीले भने, लगानीकर्ताको अवधारणालाई कसरी अन्यभन्दा फरक र आकर्षक बनाउने भन्ने कुरा ध्यान दिएर निर्माण गर्ने गरिएको छ। आरजी क्रियसन काठमाडौँ उपत्यका लागायत देशका विभिन्न शहरमा दर्जनौँ ब्यांक्वेट तथा हस्पिट्यालिटीसँग सम्बन्धित प्रोजेक्टहरू निर्माण गरिसकेको छ। पाँचतारे होटलमा भन्दापनि अब्बल इन्टेरियर सामग्री प्रयोग गरेर यो निर्माण गरिएको हर्ष बाटिक आरजी क्रियसनका लागि पनि गर्व गर्न लागेको इभेन्ट भेन्यु बनेको अध्यक्ष गिरीले बताए। हामी निर्माणका लागि सम्बन्धित पक्षसँग सम्झौता गरिसकेपछि निर्माण स्थलको लोकेसन, जग्गाको बनोट, निर्माण लागत आदि सबै अध्यायन गरेर सोही अनुसार स्ट्रक्चर र इन्टेरियरको प्लान गर्छौं, अध्यक्ष गिरीले भने, आरजी क्रियसनले ब्यांक्वेटमा प्रयोग गरिने सामग्री कस्टमाइज गरेर आफैँ आयत गर्ने गरेको छ। हर्ष बाटिकमा प्रयोग गरिएका फर्निचर, लाइट, डोकेरेसनका आइटम नेपालका कुनै होटल तथा ब्यांक्वेटमा प्रयोग नभएका गरिएको छ, अध्यक्ष गिरीले भने, आफ्नो आवश्यकता र स्पेस अनुसारको साइजमा फ्युजन गरेर इन्टेरियर सामग्री अर्डर गरेर आयत गरिने भएकोले अरुभन्दा भिन्न हुने गरेको उनले बताए। अध्यक्ष गिरीले आफ्नो आइडिया र भिजनलाई व्यवहारमा उर्तान दक्ष सिभिल इन्जिनियर, आर्टिक्ट, लाइट सम्बन्धि काम गर्ने दक्ष प्राविधिक एवं दक्ष निर्माण कालिगडहरूको प्रयोग गर्ने गरेका छन्। ब्यांक्वेट निर्माणको काम लिइसकेपछि सञ्चालकहरूलाई उहाँहरूले सोचेभन्दा अब्बल खालको प्रडक्ट दिनु नै आरजी क्रियसनको एकमात्र उद्देश्य रहेको अध्यक्ष गिरी बताउँछन्। ब्यांक्वेट भन्नेबित्तिकै विवाह, व्रतबन्धका लागि पार्टी आयोजना गरिने स्थानका रूपमा बुझ्ने गरिन्छ। तर, हर्ष बाटिकाले गोष्ठी, सेमिनार, विभिन्न किसिमका तालिम तथा इभेन्टहरूका लागि पनि सेवा उपलब्ध गराउँछ। करिब तीन हजार जनासम्मको पार्टी आयोजना गर्न सकिने गरी ब्यांक्वेट तयार गरिएको छ। ग्राहकको बजेटअनुसार सिल्भर, गोल्ड तथा डाइमन्ड गरेर तीन खालको खानाको मेनु तय गरिएको छ। आफ्नो बजेटअनुसार मेनु छनोट गर्न सकिन्छ। विवाहका लागि चाहिने पुरोहितदेखि गाडी, बग्गी, बाजा, फोटोग्राफी, भिडियोग्राफी, गाडी डेकोरेसनलगायत सम्पूर्ण प्याकेज सुविधा ब्यांक्वेटमा उपलब्ध छ। हर्ष बाटिकामा लाइटिङ सिस्टम निकै सुन्दर र आकर्षक रहेको छ।"
"बुल्गेरिया, रोमानियालाई सेन्जेन क्षेत्रको पूर्ण सदस्यको मान्यता","बेल्जियम : यम युरोपेली संघ (ईयू) का सदस्य राष्ट्रहरूले बुल्गेरिया र रोमानियालाई अर्को वर्षको सुरुदेखि सीमारहित सेन्जेन क्षेत्रको पूर्ण सदस्य बन्न स्वीकृति दिएका छन्। बुल्गेरिया र रोमानियालाई स्वागत गर्न पाउनु ऐतिहासिक क्षण हो, हंगेरीका गृहमन्त्री स्यान्डर पिन्टरले भने। सन् २००७ देखि युरोपेली संघका सदस्य रहेका यी दुई देशलाई मार्चमा आंशिक रूपमा स्वतन्त्र आवागमन क्षेत्रमा जोडिएको थियो, जसले सीमा जाँचबिना हवाई र समुद्री यात्रा खुला गरेको थियो। यद्यपि, अस्ट्रियाले आप्रवासनको चिन्तालाई लिएर आफ्नो मुलुकमा पूर्ण प्रवेशमा रोक लगाएको थियो र यसले गर्दा स्वतन्त्र रूपमा आवतजावतमा समस्या रहेको थियो। भियनाले सोमबार ईयूका मन्त्रीहरूको बिहीबारको बैठकमा आफ्नो भिटो प्रयोग नगर्ने घोषणा गरेको छ, जसले जनवरी १, २०२५ देखि दुवैलाई पूर्ण सदस्य बन्ने मार्ग प्रशस्त गरेको छ। बुखारेस्ट र सोफियाले सन् २०१० मा ब्रसेल्सले तोकेका सबै प्राविधिक मापदण्ड पूरा गरेका थिए तर विभिन्न सदस्य राष्ट्रहरूले उनीहरूको प्रवेशमा अवरोध गरेपछि सेन्जेन क्षेत्रमा सामेल हुन एक दशकभन्दा बढी समय पर्खिनु परेको थियो। सन् २०२२ देखि अस्ट्रियाले उनीहरूको आवेदन रोकेको छ, जसले वर्षौंदेखि असुरक्षित बाह्य सेन्जेन सीमाहरूको परिणाम स्वरूप कागजातविहीन आप्रवासीहरूको असमान संख्याको होस्टिंगका बारेमा गुनासो गर्दै आएको थिए। बुडापेस्टमा तीन देशले सीमा सुरक्षा प्याकेज सम्झौतामा हस्ताक्षर गरेपछि अस्ट्रियाले आफ्नो आपत्ति फिर्ता लिएको थियो। सम्झौतामा बुल्गेरियालीटर्की सीमामा संयुक्त रूपमा सीमा रक्षकको तैनाथी र स्थलमार्गमा अस्थायी सीमा नियन्त्रणको प्रारम्भिक अवधि छ महिनाका लागि हुने अस्ट्रियाका गृहमन्त्री गेरहार्ड कार्नरले बताएका छन्। सन् १९८५ मा स्थापना भएको सेन्जेन जोनमा हाल २९ सदस्य रहेका छन् जसमा युरोपेली संघका २७ सदस्य राष्ट्रमध्ये २५ का साथै स्विट्जरल्यान्ड, नर्वे, आइसल्यान्ड र लिचेन्स्टाइन छन्। यो आन्तरिक सीमा नियन्त्रण बिना विश्वको सबैभन्दा ठूलो क्षेत्र हो, जहाँ ४० करोडभन्दा बढी मानिस यस क्षेत्रभित्र स्वतन्त्र रूपमा यात्रा गर्न सक्छन्।"
कर्णाली याक्सले लुम्बिनी लायन्सलाई दियो १२९ रनको लक्ष्य,काठमाडौं : नेपाल प्रिमियर लिग (एनपिएल) अन्तर्गत शुक्रबारको पहिलो खेलमा कर्णाली याक्सले लुम्बिनी लायन्सलाई १२९ रनको लक्ष्य प्रस्तुत गरेको छ। टीयु क्रिकेट मैदानमा जारी खेलमा टस जितेर फिल्डिङ गरेको कर्णाली याक्सले निर्धारित २० ओभरमा ८ विकेट गुमाएर १२८ रन जोडेको हो। कर्णालीका लागि विलियम बोसिस्टोले सर्वाधिक ४४ रन जोडे । उनले ३० बलमा ३ चौका र ३ छक्काको सहयोगमा ४४ रन जोडेका हुन् । त्यसैगरी अर्जुन घर्तीले २५ बलमा दुई चौका र १ छक्काको सहयोगमा २५ रन बनाए । ओपनर बाबर हायातले २२ बलमा १ चौका र १ छक्काको सहयोगमा २० रन जोडे । त्यसैगरी अर्का ओपनर देव खनाल ३ रनमा आउट भए । चालडिक वाल्टनले १३ रन जोड्दा गुलसन झा ८ रनमा आउट भए । कप्तान सोमपाल कामीले ७ रन जोडे । १२९ रनको लक्ष्यका साथ लुम्बिनी मैदानमा उत्रिदैछ। एनपीएलको प्लेअफबाट लुम्बिनी बाहिरिसकेको छ भने कर्णाली कायमै छ।
बाइडेनद्वारा १५०० अपराधीलाई क्षमादान,"वासिङ्टन : अमेरिकी राष्ट्रपति जो बाइडेनले आफ्नो कार्यकाल सकिन लागेका बेला बिहीबार करिब १ हजार ५ सय अपराधीको सजाय कम गरेका छन् । त्यसैगरी ३९ जनालाई अहिंसात्मक अपराधका लागि माफी दिएका छन्। यसलाई ह्वाइट हाउसले अमेरिकी इतिहासमा एकै दिनमा सबैभन्दा ठूलो क्षमादानको कार्य भनेको छ। सफल पुनःस्थापना देखाउने ३९ जनालाई म क्षमा गर्दछु, बाइडेनले विज्ञप्तिमा भने, लामो जेल सजाय भोगिरहेका लगभग एक हजार पाँच सय व्यक्तिको सजाय पनि कम गर्दै छु। ह्वाइट हाउसले सजाय कम गरिएका करिब एक हजार पाँच सय मानिसले कम्तीमा एक वर्षदेखि घरमै सजाय भोगिरहेको बताएको छ। अमेरिका सम्भावना र दोस्रो अवसरको प्रतिज्ञामा निर्माण भएको हो, बाइडेनले भने, राष्ट्रपतिको हैसियतमा मलाई पश्चाताप र पुनःस्थापना देखाउने व्यक्तिहरूप्रति दया विस्तार गर्ने महान् विशेषाधिकार छ। यस महिना बाइडेनले आफ्नो छोरालाई माफी दिएकोमा आलोचना खेप्नु परेको थियो।"
"खाद्यान्न महँगियो, शोधनान्तर २ खर्ब ५ अर्ब बचतमा","काठमाडौं : छिमेकी भारतमा भएको मूल्य वृद्धिको उच्च चापले मुलुकमा खाद्यवस्तु महँगो हुँदै गएको छ।भारतको मुद्रास्फीति ४ महिनामा ५४८ प्रतिशत पुगेको छ।गत महिनादेखि नै भारतमा तरकारीको मूल्य उच्च रह्यो।भारतमा २ महिनादेखि निरन्तर उच्च मूल्यवृद्धि भएका कारण नेपालको मूल्य वृद्धिमा पनि प्रभाव परेको राष्ट्र बैंकका आर्थिक अनुसन्धान विभागका कार्यकारी निर्देशक डा गुणाकर भट्ट बताउँछन्। खाद्यान्नको मूल्य बढेकाले समग्रमा मुद्रास्फीति अधिक हुन पुगेको हो।केन्द्रीय बैंकले बिहीबार सार्वजनिक गरेको चालु आवको कात्तिक मसान्त वार्षिक विन्दुगत उपभोक्ता मुद्रास्फीति ५६० प्रतिशत देखाएको छ।यो अघिल्लो वर्षको भन्दा बढी हो।गत आवको सोही महिना (कात्तिक) मा यस्तो मुद्रास्फीति ५३८ प्रतिशत थियो।राष्ट्र बैंकका अनुसार कात्तिकमा खाद्य तथा पेय पदार्थ समूहको मुद्रास्फीति ९१० प्रतिशत र गैरखाद्य तथा सेवा समूहको मुद्रास्फीति ३६५ प्रतिशत छ।जबकी गत आव मुद्रास्फीति क्रमशः ५९८ प्रतिशत र ४९९ प्रतिशत थियो। खाद्य तथा पेय पदार्थ समूहअन्तर्गत तरकारी उपसमूहको वार्षिक बिन्दुगत उपभोक्ता मूल्य सूचकांक ३३९९ प्रतिशत, दाल तथा गेडागुडीको १०७८ प्रतिशत, खाद्य तथा खाद्यजन्य पदार्थको १०१५ प्रतिशत र घ्यू तथा तेलको ९२९ प्रतिशतले बढेको छ ।तर यसबीच मरमसला उपसमूहको १४१ प्रतिशत, चिनी तथा चिनीजन्य पदार्थको१२८ प्रतिशत र माछा तथा मासुको ००२ प्रतिशतले घटेको छ। समग्रमा मूल्यमा चाप देखिनुको कारण खाद्यान्न महँगो हुँदा हो।खाद्यान्नको मूल्य भारतमा बढी महँगो छ।त्यसैले गर्दा मूल्य वृद्धिमा चाप खेप्नु परेको हो, कार्यकारी निर्देशक डा भट्टले अन्नपूर्णसँग भने। महिनैपिच्छे रेमिट्यान्समा वृद्धि हरेक महिना रेमिट्यान्समा वृद्धि भइरहेको छ।कात्तिकसम्म नेपाली कामदारहरूले पठाउने रेमिट्यान्स ९१ प्रतिशतले वृद्धि भई ५ खर्ब २१ अर्ब ६३ करोड पुगेको छ।यद्यपि अघिल्लो वर्षको सोही अवधिमा विप्रेषण आप्रवाह २२५ प्रतिशतले बढेको थियो।अमेरिकी डलरमा विप्रेषण आप्रवाह ३ अर्ब ८७ करोड पुगेको छ।यसअवधिमा वैदेशिक रोजगारीका लागि अन्तिम श्रमस्वीकृति (संस्थागत तथा व्यक्तिगतनयाँ) लिने संख्या १ लाख ४७ हजार ४ सय ७८ छ।पुनः श्रम स्वीकृति लिनेको संख्या ९४ हजार १ सय ५ रहेको छ।बिदेसिनको संख्या बढेसँगै रेमिट्यान्स पनि बढेको हो। शोधनान्तर बचतमा देशबाट बाहिरीने विदेशी मुद्राभन्दा भित्रिने मुद्रा अधिक हुँदा शोधनान्तर बचतको आकार पनि बढेको छ।चालु आवको कात्तिकसम्ममा शोधनान्तरस्थिति २ खर्ब ५ अर्ब ८३ करोडले बचतमा रहेको छ।अघिल्लो वर्षको सोही अवधिमा १ खर्ब ५० अर्ब २४ करोडले शोधनान्तर स्थिति बचतमा रहेको थियो।अमेरिकी डलरमा अघिल्लो वर्षको सोही अवधिमा १ अर्ब १३ करोडले बचतमा रहेको शोधनान्तर स्थिति समीक्षा अवधिमा १ अर्ब ५३ करोडले बचतमा रहेको छ।यस्तै, चालु खाता १४३ अर्ब ४२ करोडले बचतमा रहेको छ।अघिल्लो वर्षको सोही अवधिमा चालु खाता ९७ अर्ब १० करोडले बचतमा रहेको थियो। अमेरिकी डलरमा अघिल्लो वर्षको सोही अवधिमा ७३ करोड ६ लाखले बचतमा रहेको चालु खाता समीक्षा अवधिमा १ अर्ब ६ करोडले बचतमा रहेको छ।यस अवधिमा ५ अर्ब ७६ करोड प्रत्यक्ष वैदेशिक (इक्विटी मात्र) लगानी भित्रिएको छ।अघिल्लो वर्षको सोही अवधिमा यस्तो प्रत्यक्ष वैदेशिक (इक्विटी मात्र) लगानी आप्रवाह ३ अर्ब ६५ करोड रहेको थियो। विदेशी विनिमय सञ्चिति साढे २२ खर्ब नाघ्यो विशेष गरेर रेमिट्यान्समा वृद्धि हुँदा कुल विदेशी विनिमय सञ्चितिको आकार बढेको छ। ०८१ असार मसान्तमा २० खर्ब ४१ अर्ब १० करोड बराबर रहेको थियो।यो वर्ष विदेशी विनिमय सञ्चिति १०५ प्रतिशतले वृद्धि भई २२ खर्ब ५५ अर्ब ३५ करोड रुपैयाँ पुगेको छ।अमेरिकी डलर सञ्चिति ०८१ असार मसान्तमा १५ अर्ब २७ करोड थियो।०८१ कात्तिक मसान्तसम्म ९४ प्रतिशतले वृद्धि भई १६ अर्ब ७० करोड पुगेको छ।कुल विदेशी विनिमय सञ्चितिमध्ये नेपाल राष्ट्र बैंकमा २० खर्ब ८ अर्ब १५ करोड रुपैयाँ पुगेको छ।बैंक तथा वित्तीय संस्था (नेपाल राष्ट्र बैंकबाहेक) सँग २ खर्ब ४७ अर्ब २० करोड कायम भएको छ।उक्त विदेशी विनिमय सञ्चितिमा भारतीय मुद्राको अंश २२ प्रतिशत छ। केन्द्रीय बैंककाअनुसार हाल भएको विदेशी विनिमय सञ्चितिले १८ महिनाको वस्तु आयात र १५१ महिनाको वस्तु तथा सेवा आयात धान्न पर्याप्त रहने देखिन्छ।विदेशी विनिमय सञ्चितिको कुल गार्हस्थ्य उत्पादन, कुल आयात र विस्तृत मुद्राप्रदायसँगका अनुपातहरू क्रमशः ३९५ प्रतिशत, १२६ प्रतिशत र ३१४ प्रतिशत छन्। अधिक सञ्चितिलाई देश विकासमा लगाउन जरुरी भएको औंल्याइएको छ।निजी क्षेत्रले पनि उद्योग, ठूलो व्यवसाय बढाउने योजनाका लागि यो सही समय भएको उनको तर्क छ।विदेशी विनिमय अवस्था सहज भएकाले यस्तो अवसर देखिएको हो। सरकारले पनि निर्माणको काम अघि बढाउँदा विदेशी विनिमय सञ्चिति चाहिन्छ।यसर्थ उपयोग गर्ने आधार निजी र सार्वजनिक लगानी दुवै बढाउनुपर्छ। कोभिडअघि आर्थिक गतिविधि राम्रो अर्थात् ७ प्रतिशतमाथि थियो।तर, अहिले सो अवस्थामा पनि पुग्न सकिएको छैन।यसैले अब विदेशी विनिमय सञ्चिति अधिक भएकाले गर्दा आर्थिक क्रियाकलाप विस्तार गर्न प्रसस्त आधार दिएको डाभट्टको तर्क छ।समग्रमा विगत डेढ वर्षअघि बाह्य क्षेत्र सुदृढ हुँदै गएको छ।तथ्यांक हेर्दा अहिले बाह्य क्षेत्र बलियो छ।तर, आन्तरिक रूपमा मूल्यवृद्धि माथि गएकाले अझै आर्थिक क्रियाकलाप विस्तार गर्न राज्य र निजी क्षेत्र लागि पर्नुपर्ने उनले सुझाव दिए।मुख्य रूपमा विकास निर्माण, पूर्वाधारको काम अघि बढाउन सके आर्थिक क्रियाकलाप विस्तार गर्छ।यो विस्तार सँगसँगै विदेशी विनिमय सञ्चिति र बजारमा देखिएको अधिक तरलता (लगानीयोग्य पुँजी) सबैको व्यवस्थापन हुन्छ । उनले अन्नपूर्णसँग भने।"
"अन्नपूर्णले कानुनीकन्क्लेभ गर्ने, लोगो सार्वजनिक","काठमाडौं : अन्नपूर्ण मिडिया नेटवर्कले संविधान, कानुनलगायत न्याय सम्बद्ध विषयवस्तुमा गहन छलफल गर्न एक दिने बृहत् कन्क्लेभ ल स्केप, २०२५ आयोजना गर्दै छ। त्यसका लागि निर्मित लोगो बिहीबार सार्वजनिक गरिएको छ। लोगो सार्वजनिक कार्यक्रममा बोल्दै नेटवर्कका अध्यक्ष क्याप्टेन रामेश्वर थापाले राष्ट्रप्रति जिम्मेवार मिडिया हाउस भएका नाताले आफ्ना पाठक, श्रोता र दर्शकलाई संवैधानिक एवं कानुनी सरोकारका विषयमा विहंगम रूपमा अवगत गराउनु नेटवर्कको अभिभारा रहेको स्पष्ट पारे। संविधान बनेको १० वर्ष भयो। कतिपय संघीय र अन्य कानुन बन्ने प्रक्रिया अझै टुंगिएको छैन, उनले भने, यदाकदा संवैधानिक अस्पष्टता र जटिलता पनि आउने गरेका छन्। यस्तो अवस्थामा राष्ट्रियअन्तर्राष्ट्रिय विज्ञहरूको सहभागितामा कन्क्लेभ गर्दा राष्ट्रलाई समेत सहयोग पुग्ने ठानेका छौं। संविधानवाद, कानुनी एवं विधिको शासनका सन्दर्भमा पनि ल स्केपले योगदान पुर्याउने अपेक्षा लिएको छु। अन्नपूर्ण पोस्ट् दैनिकका प्रधान सम्पादक अखण्ड भण्डारीले मुलुकमा बेलाबखत संवैधानिक एवं कानुनी संकट झेल्दै, भोग्दै आइरहेको सन्दर्भमा गरिन लागेको कार्यक्रम उपलब्धिमूलक हुने बताए। एपी वन टेलिभिजन एचडीका क्रियटिभ डाइरेक्टर सुरेश पौडेलले संविधान र कानुनका विषयमा हुन लागेको छलफल महत्वपूर्ण भएको उल्लेख गर्दै अर्थपूर्ण र प्रभावपरक बनाउनुपर्नेमा जोड दिए। अन्नपूर्ण एक्सप्रेसका सम्पादक कमलदेव भट्टराईले अन्तर्राष्ट्रिय मिडियाले विभिन्न विषयमा बहसका कार्यक्रमहरू गर्दै आइरहेको चर्चा गर्दै कानुनी क्षेत्रका विज्ञहरूबीचको छलफलबाट नविनतम विचारहरू प्रवाह हुने अपेक्षा गरिएको बताए। अन्नपूर्ण पोस्ट् डट कमका सम्पादक शम्भु कट्टेलले सरकारी एवं निजी क्षेत्रबाट संविधान एवं कानुनी विषयवस्तुमा गहन छलफल नभइरहेको सन्दर्भमा अन्नपूर्ण मिडियाले गर्न लागेको कार्यक्रम उपलब्धिमूलक हुने बताए। रेडियो अन्नपूर्णका स्टेसन म्यानेजर शिरोमणि दवाडी, समाचार प्रमुख भुपाल लुइँटेलले कार्यक्रमको सफलताको कामना गरेका थिए। अन्नपूर्ण मिडियाका महाप्रबन्धक मनोज बस्नेतले संविधान एवं कानुनी मुद्दाहरूमा हुने छलफलबाट नीतिगत तहमा सुधार पुग्ने बताए। कार्यक्रममा अमेरिका, भारत, नेपालका संविधानविद् एवं कानुन विज्ञ, प्राज्ञिक व्यक्तिहरू, सरकारी प्रतिनिधि, नीति निर्माण तहमा रहेका व्यक्तिहरूको उपस्थिति रहने उनले जानकारी दिए। कार्यक्रममा संविधान, यात्रा कानुन, फौजदारी कानुन, साइबर अपराध, संक्रमणकालीन न्याय, कर्पोरेट कानुन र अन्तर्राष्ट्रिय कानुनका विषयमा गहन छलफल हुनेछ। लोगोको डिजिटल भर्सन अन्नपूर्ण पोस्ट् दैनिकका प्रधान सम्पादक भण्डारीले सार्वजनिक गरे। लोगो सम्पादकीय र व्यवस्थापकीय नेतृत्वको टोलीले सार्वजनिक गर्यो।"
सिम्रिक एयर डिग्निफाइड वर्कप्लेस प्रमाणित,"काठमाडौं : सिम्रिक एयर मर्यादित कार्यस्थल (डिग्निफाइड वर्कप्लेस) प्रमाणित भएको छ।यूएसएडको आयोजना डिग्निफाइड वोर्कप्लेसअन्तर्गत सिम्रिक एयर पनि प्रमाणित भएको प्रशासन प्रमुख मुरलीधर जोशीले बताए।आयोजनाको राजधानीमा मंगलबार भएको एक कार्यक्रमकाबीच सिम्रिक एयरलाई प्रमाणित गर्दै सम्मान गरिएको हो।आयोजनाले सिम्रिक एयरलाई कोल्ड मेम्बर बनाएको जोशीले जानकारी दिए। यस आयोजनाको मुख्य सार भनेको कार्यस्थलमा महिला र पुरुषलाई समान अवसर हो।यसका लागि स्वच्छ वातावरण र महिलाहरूमैत्री शौचालयमा जोड दिइएको छ।डिग्निफाइनड वर्कप्लेस प्रमाणीकरणका लागि आयोजनाले सिम्रिकका सबै कर्मचारीहरूलाई कार्यस्थलमा स्वच्छता कसरी राख्ने भन्नेमा तालिम दिएको थियो।हाल करिब २० वटा संस्था डिग्निफाइड वर्कप्लेसका सदस्य छन्। नेपालमा मर्यादित कार्यस्थल कार्यक्रम महिला कामदारहरूका लागि एमएचएच (मिन्सुरेसन हेल्थ हाइजिन)र एसआरएच(सेक्सुअल एन्ड रिप्रोडक्टिभ हेल्थ) सुधार गर्न र एकीकृत कार्यस्थलमा आधारित परामर्श सेवाहरू प्रदान गर्न ल्याएको कार्यक्रम हो।नेपालमा स्थानीय मर्यादित कार्यस्थल सञ्जाललाई सहयोग गर्न यूएसएआईडी नेपाल र यूएसएआईडी वाशपाल्स२ द्वारा दुई वर्षे इन्क्युबेशन एक्सन रिसर्च परियोजनाको रूपमा यो कार्यक्रम आएको छ। यूएसएआईडीवाशपाल्स२ पाँच वर्षको (२०२१२०२६) कार्य आदेश हो जुन ग्लोबल हेल्थ ब्यूरोद्वारा वित्तीय सहयोग प्रदान गरिएको छ।यसले प्रमाणमा आधारित वातावरणीय स्वास्थ्य र वाश हस्तक्षेपको स्थिरता, स्केल र प्रभाव प्राप्त गर्नका लागि उत्तम अभ्यासहरू पहिचान र साझेदारी गर्छ ।"
राष्ट्रपति पौडेलले गरे पाँच देशका राजदूत नियुक्त,"काठमाडौं : राष्ट्रपति रामचन्द्र पौडेलले पाँचवटा देशका राजदूत नियुक्त गरेका छन्। राष्ट्रपति पौडेलले पोर्चुगल,स्पेन,दक्षिण अफ्रिका,बेल्जियम र दक्षिण कोरियाका लागि राजदूत नियुक्त गरेका हुन्। संविधानको धारा २८२ को उपधारा (१) बमोजिम मन्त्रिपरिषदको सिफारिसमा राष्ट्रपति पौडेलले राजदूत नियुक्त गरेको राष्ट्रपति कार्यालयकी प्रवक्ता शैलजा रेग्मी भट्टराईले जानकारी दिएकी छन्। पोर्चुगलका लागि प्रकाशमणि पौडेल,स्पेनका लागि सनिल नेपाल,दक्षिण अफ्रिकाका लागि प्राडाकपिलमान श्रेष्ठ,बेल्जियमका लागि सेवा लम्साल र कोरियाका लागि शिवमाया तुम्बाहाङ्फेलाई राजदूत नियुक्त गरिएको राष्ट्रपति कार्यालयले जनाएको छ।"
कर्णाली सरकारको सकारात्मक कदम,"असारे विकास निरुत्साहित हुनेगरी कर्णाली प्रदेश सरकारले पूर्वाधार योजनाहरूको ठेक्काको कामपछि निर्माण थालेको छ । साउनदेखि आर्थिक वर्ष सुरु भएपछि कम्तीमा कात्तिकमंसिरसम्म निर्माण कम्पनी छनोटको प्रक्रिया सक्नुपर्ने नीति तीनै तहका सरकारले लिएका छन् । पूर्वाधार निर्माणको काम भने आर्थिक वर्षका अन्त्यतिर हुँदै आएको छ । कर्णाली प्रदेश सरकारले सडक, पुलसहितका ठूला निर्माणका योजनाको ठेक्काको काम मंसिरमै सकेर उदाहरणीय सुरुआत गरेको छ । यसले संघीय सरकार मात्रै होइन, ६ वटै प्रदेश, सयौं स्थानीय सरकारलाई पनि दबाब सिर्जना गरेको छ । मुलुकको ढुकुटीलाई असारे पानीमा बगाउनु पूर्णतः गलत हो । कर्णालीको यो प्रयासले केही सुधार अवश्यै हुनेछ । कर्णाली सरकारको भौतिक पूर्वाधार तथा सहरी विकास मन्त्रालयले चालु आर्थिक वर्षमा ४ सय ३ ठूला आयोजनामा ५ अर्ब ५२ करोड ४ लाख ४२ हजार बजेट विनियोजन गरेको छ । २ सय ७५ आयोजनाको ठेक्का आह्वान गरी सम्झौताको चरणमा छन् । ती आयोजनामा ३ अर्ब ७० करोड ५२ लाख बजेट कार्यान्वयन प्रक्रियामा गइसकेको छ । बाँकी १ सय २८ आयोजनाको पनि मंसिर मसान्तभित्रै ठेक्का खुलाई सक्ने मन्त्रालयको तयारी छ । ती आयोजनामा २ अर्ब ४६ करोड ४२ लाख बजेट विनियोजन गरिएको छ । कुल आयोजनाको ६७ प्रतिशत बजेट कार्यान्वयन प्रक्रियामा गइसकेको छ । यो प्रदेश सरकारको उत्कृष्ट सुरुआत हो । सरकारको पुँजीगत बजेटमध्ये अधिकतम पूर्वाधार मन्त्रालयमै हुन्छ । यही मन्त्रालयबाट समयमै कार्यसम्पादन हुँदा प्रदेशको प्रगति देखिन्छ । निर्माण हुने आयोजनामा गुणस्तरीयता कायम राख्न मद्दत पुग्छ । हतारमा काम गर्दा हुने बजेटको दुरुपयोग कम हुन्छ । असारमा हुने अधिकांश निर्माणमात्रै बजेट सक्ने काम हुन्छ । हिलोमै कालापत्रे गर्ने र सातादिनमै उक्किने गरेका उदाहरण थुप्रै छन् । मनै अमिला हुने दृश्यहरू सबै स्थानमा रोकिनैपर्छ । राजस्वको सही सदुपयोग गरेमात्र देश विकासले गति लिन्छ । विकास निर्माणको प्रगति ठेक्कामा लगाउनु मात्रै भने पक्कै होइन । प्रदेश सरकारले निर्माण कम्पनीले समयतालिका अनुसार कार्यसम्पादन गरिरहेको छ कि छैन ? सोको निरन्तर अनुगमन पनि हो । ठेक्का लिने तर समयमै काम नगर्ने परिपाटी पनि रोक्नुपर्छ । काम सकेको भुक्तानीमा पनि सरकार सजग हुनुपर्छ । अनुगमन संयन्त्र प्रभावकारी भयो भने विकास योजनामा अपेक्षित उपलब्धि हासिल हुन्छ । असारमा हुने अर्काे विकास भनेका अनुदान वितरण, गोष्ठी, सेमिनार, तालिमहरू पनि हुन् । जुन बजेट सक्नकै लागि हुने गरेका छन् । पूर्वाधार निर्माणसँगै अन्य बजेट कार्यान्वयनलाई पनि सँगसँगै लैजान सकियो भने मात्रै साँच्चिकै उपलब्धि हासिल हुनेछ । सबै प्रदेश सरकारका बजेटमा वैशाखभित्रै निर्माणको कार्य सक्ने भन्ने उल्लेख गरिएका छन् । कार्यान्वयन भने भएको छैन । समयमै बजेट कार्यान्वयन हुँदा बजेट खर्च बढ्ने हुन्छ । अर्थतन्त्रमा सकारात्मक सुधार देखिन्छ । कर्णालीको असल अभ्यासलाई सबैले आत्मसात् गर्दै बजेट कार्यान्वयनलाई प्रभावकारी बनाउनु जरुरी छ ।"
लुम्बिनी लायन्सविरुद्ध कर्णाली याक्स ५ रनले विजयी,काठमाडौं : नेपाल प्रिमियर लिग (एनपीएल) अन्तर्गत शुक्रबारको पहिलो खेलमा कर्णाली याक्सले लुम्बिनी लायन्सलाई ५ रनले पराजित गरेको छ। कर्णाली याक्सले दिएको १२९ रनको लक्ष्य पछ्याउने क्रममा लुम्बिनीले निर्धारित २० ओभरमा १२३ रन मात्रै जोड्न सक्यो। कर्णालीका लागि विलियम बोसिस्टोले सर्वाधिक ४४ रन जोडे । उनले ३० बलमा ३ चौका र ३ छक्काको सहयोगमा ४४ रन जोडेका हुन् । त्यसैगरी अर्जुन घर्तीले २५ बलमा दुई चौका र १ छक्काको सहयोगमा २५ रन बनाए । ओपनर बाबर हायातले २२ बलमा १ चौका र १ छक्काको सहयोगमा २० रन जोडे । त्यसैगरी अर्का ओपनर देव खनाल ३ रनमा आउट भए । चालडिक वाल्टनले १३ रन जोड्दा गुलसन झा ८ रनमा आउट भए । कप्तान सोमपाल कामीले ७ रन जोडे । आजको दोस्रो खेल विराटनगर किंग्स र चितवन राइनोजबीच हुँदैछ। खेल दिउँसो १ बजेदेखि सुरू हुँदैछ।
धरमराउँदै लुम्बिनी लायन्स : सात ओभरमै ३ विकेट पतन,"काठमाडौं : लुम्बिनी लायन्सको तीन विकेट पतन भएको छ। त्रिवि क्रिकेट मैदानमा जारी खेलमा लुम्बिनीले ७ ओभरमै ३ विकेट गुमाएको हो। लुम्बिनीका अर्जुन साउद, रोहित पौडेल र आशुतोष आउट भएका छन्। शुक्रबारको पहिलो खेलमा कर्णाली याक्सले लुम्बिनी लायन्सलाई १२९ रनको लक्ष्य दिएको छ। टीयु क्रिकेट मैदानमा जारी खेलमा लुम्बिनीले टस जितेर फिल्डिङ गर्ने निर्णय गरेको थियो। लुम्बिनी याक्स एनपीएलको प्लेअफबाट बाहिरिसकेको छ भने कर्णाली कायमै छ।"
"आज सुनको मूल्य घट्यो, तोलाको कति पुग्यो?",काठमाडौं : आज नेपाली बजारमा सुन तथा चाँदीको मूल्य घटेको छ । सुनको मूल्य प्रतितोला १२ सयले घटेको छ। बिहीबार सुन प्रतितोला एक लाख ५४ हजार दुई सयमा कारोबार भएको थियो। शुक्रबार सुनको कारोबार मूल्य प्रतितोला एक लाख ५३ हजार कायम भएको महासङ्घले जनाएको छ । त्यस्तै चाँदी प्रतितोला ६५ घटेको छ। चाँदी बिहीबार प्रतितोला एक हजार नौ सय २५ मा कारोबार भएको थियो। आज एक हजार आठ सय ६० कारोबार मूल्य कायम गरिएको छ।
किन पीडादायी बन्छ ऋण ?,"संजीव ग्वंगल ऋण, सापटी, उधारो, पैंचो र अरू यस्तै यस्तै व्यवहार मानिसले आफूलाई आवश्यक पर्दा वा खाँचो पर्दा मात्रै गर्छ। तर कुनै एउटा व्यक्तिले आवश्यक पर्यो भन्दैमा ऋण लिई हाल्दैन। उसले आफूसित भएका सम्भावित विकल्पहरूबारे सोच्छ पहिले। एउटा सामान्य मानिसका लागि ऋणको बोझ डरलाग्दो र भयानक हुने गर्छ। सामान्यतया ऋण लिन डराउँछन् मानिस। हाम्रा गाउँघरका साहुकारहरूले ऋणको पासोमा फसाएर सम्पत्ति कुम्ल्याएको कथा सुनेका सिधासाधा नेपाली ऋणको नाम सुन्नासाथ तर्सिहाल्छन्। ऋण तिर्न सक्ने क्षमता भएको खण्डमा वा कुनै त्यस्तो बलियो स्रोत भएमा मात्र ऋण लिन हिच्किचाउँदैन मानिस। अर्को, बहुसंख्यक मानिस सकेसम्म ऋण लिनु हुन्न यो जोखिमपूर्ण हुन्छ भन्ने धारणा पालेर बसेका हुन्छन्। निर्विवाद छ, ऋण लिनु एक जोखिमपूर्ण कार्य हो। जोखिमको भार बहन गर्न साहस पनि चाहिन्छ। व्यवसाय गर्न, आवश्यक पुँजी जुटाउन ऋण लिन सकिन्छ। व्यवसायमा नाफा आर्जन गरी अथवा आफ्नो आयको बचतबाट ऋणको साँवा ब्याज तिर्न सकिन्छ। तर व्यवसाय र आय सधैं आफ्नो अनुकूल नहुन सक्छ, प्रतिकूल पनि बन्न सक्छ। कुनै विषम परिस्थितिजन्य व्यावसायिक संकट देखेरसोचेर मानिस तर्सिन्छन्, अत्तालिन्छन्। परिस्थिति हरहमेसा बेकाबु हुँदैन यो केही हदसम्म मानिसको काबुमा पनि हुन्छ। एउटा काम बिग्रियो भन्दैमा सबै बिग्रिने होइन। एकजना बिग्रियो भन्दैमा सबै बिग्रिन्छ भन्ने पनि होइन। मानिसको क्षमतामा पनि भरपर्ने कुरा हो यो। कुनै नयाँ काम सुरु गर्न त्यसका सम्भावित परिणामहरूको पूर्वानुमान र आकलन गरिएको हुन्छ। बजारको माग र पूर्तिको अवस्थाको लेखाजोखा गरिएको हुन्छ। सकारात्मक नतिजाको सम्भावना देखिएपछि र फाइदाजनक हुन्छ भन्ने कुरामा विश्वस्त भएपछि मात्र लगानी गर्छन् वा त्यसका लागि ऋण लिने गर्छन् उद्यमीहरू। उद्यमशीलता पनि एक हिसाबले साहसिक कार्य हो। यसोभन्दा हिच्किचाउनु पर्दैन हामीले। आफ्नो क्षमताभन्दा बढी आँट्नु फेरि दुस्साहस हुनसक्छ। पौडन नजान्ने मान्छेले साहस छ भन्दैमा नदीको भेलमा हाम्फाल्छन् भने त्यो उसको मुख्र्यांइ हुन्छ। आम्दानी एक रुपैयाँ, खर्च दुई रुपैयाँ हुनेले ऋण लिन सक्दैन, हुँदैन पनि। कुनै पनि लगानीकर्ताले ऋणीको ऋण तिर्न सक्ने क्षमताको परीक्षण र आकलन गरेको हुन्छ। उसको योजनाको व्यावहारिकताको विश्लेषण गरेको हुन्छ। व्यवस्थापकीय क्षमताको सुनिश्चितता खोजेको हुन्छ। निश्चित समयावधिका लागि अनुमानित कार्ययोजना खोजेको हुन्छ। व्यावसायिक योजना मागेको हुन्छ। ऋण उठ्ने सुनिश्चिततापछि मात्रै ऋण लगानी गर्छ कुनै पनि लगानीकर्ताले। कसैले भन्यो भन्दैमा, माग्यो भन्दैमा हचुुवाको भरमा बाँडिने कुरा होइन ऋण। हचुवामा बनाइने व्यावसायिक योजना फितलो हुन सक्छ। सही मानेमा ती उपलब्धिमूलक उद्यम नहुन सक्छ। आफ्ना बालबच्चाले ढिपी गयो भन्दैमा जे माग्यो त्यो पुयाइदिनु पनि सुझबुझ नहुन सक्छ, अभिभावकका लागि। यस्तै कुरा सम्झन्छु हाम्रो देशको अवस्था देखेर। कुरा नवनिर्मित पोखरा अन्तर्राष्ट्रिय विमानस्थलको, यसको हविगतको। मलाई सम्झना छ। तत्कालीन क्षेत्रीयस्तरको विमानस्थललाई परिमार्जन गरी अन्तर्राष्ट्रियस्तरमा स्तरोन्नति गर्न ठूलै रस्साकसी भएको थियो। त्यस क्षेत्रका उद्यमी व्यवसायी, नागरिक समाज, बुद्धिजीवी, सर्वसाधारण जनता सबै उत्रेका थिए सडकमा। धेरै लामो आन्दोलन, धर्नालगायत अनशनका कार्यक्रमको आयोजना गरिएका थिए। त्यहाँका प्रभावशाली राजनीतिक दलका नेताहरू पनि आन्दोलनप्रति ऐक्यबद्धता जनाउन बाध्य भएका थिए, जनआकांक्षा र दबाबका अगाडि। पोखरालगायत कास्की क्षेत्रकै स्थानीय बासिन्दाको जोडदार माग रहेको थियो, अन्तर्राष्ट्रिय विमानस्थल बनाउन। पोखरा प्राकृतिक सम्पदाले भरिपूर्ण हुनाका साथै गण्डकी क्षेत्रकै पर्यटनको प्रवेशद्वारको रूपमा रहेको कुरा सत्य हो। विश्वभरका लाखौं पर्यटक प्राकृतिक दृश्यावलोकन एवं साहसिक पदयात्रा र हिमाल आरोहणका लागि पोखरा आउँदै गरेका छन्। यो संख्यामा निरन्तर वृद्धि हुँदै आएको पनि छ। पोखरामात्र नभई गण्डकी क्षेत्र नै पर्यटनको प्रबल सम्भावना बोकेको क्षेत्र हो। तर कास्की जिल्लालगायत त्यस क्षेत्रका बासिन्दाहरूले पोखरा विमानस्थल अन्तर्राष्ट्रिय विमानस्थलको रूपमा स्तरोन्नति हुनासाथ पर्यटन उद्योगले स्वतःस्फुर्त रूपमा शिखर चुम्ने विश्वास लिएको देखियो। ह्वारह्वार्ती विदेशी पर्यटक बोकेका अन्तर्राष्ट्रिय वायुसेवाहरूका विमान अवतरण हुनेछन् पोखरा विमानस्थलमा भन्ने अनुमान गरिएको थियो सायद मेरो पनि सोचाइ त्यस्तै थियो। विमानस्थल निर्माण सम्पन्न भयो। तत्पश्चात् सोचेअनुसार र अनुमान गरिए जस्तो नतिजा देखिएन। किन यस्तो भयो ? दोष कसको ? योजना किन सफल भएन ? कहाँ त्रुटि भयो ? किन पहिले नै सोच्न सकिएन ? के कस्ता प्रविधिक कठिनाइहरूको सामना गर्नुपर्ने सम्भावना हुन्छ भन्ने कुराको पूर्वानुमान किन गरिएन ? यी र यस्ता प्रश्नहरूले रिङ्याइरहेको छ अहिले हामीलाई। विमानस्थल बनाउन लिइएको ऋणसमेत तिर्न धौ धौ भइरहेको छ भन्ने सुन्छु। अब रोएर के गर्ने ? पहिले काम बिगार्ने पछि पछुताएर के गर्ने ? अगुल्टोले हानेको बिरालो बिजुलीदेखि तर्सिन्छ भने जस्तै भयो। नेपालीहरू अहिले ऋणको नाम सुन्नेबित्तिकै तर्सिन्छन्। ऋण लिनु गल्ती होइन। केका लागि लिने ? कस्तो परियोजना लाभदायक छ ? केमा लगानी गर्दा प्रतिफल चाँडो र राम्रो पाइन्छ ? स्थानीय र अन्तर्राष्ट्रिय बजारको माग के छ ? प्रतिस्पर्धी को हो ? हाम्रो क्षमता के छ ? अन्तर्राष्ट्रिय मापदण्ड र प्रावधान के के छन् ? स्थानीय स्रोत, साधन र सीपको अवस्था के छ ? आदि, इत्यादि कुराको गहन विश्लेषण नगरी हचुवाको भरमा वा भावनामा बगेर परियोजना छनोट गर्नु नै दोषपूर्ण हुन सक्छ। जन चाहना अव्यावहारिक छ भने उनीहरूलाई बुझाउन सक्ने क्षमता नेतृत्व वर्गमा हुनुपर्छ। लोकप्रियताको नाममा नचाहिँदो परियोजना ल्याउनु किमार्थ स्वीकार्य हुन सक्दैन। किनकि यो पीडादायी बन्न जान्छ।"
"भोलिदेखि झापा कप,उद्घाटनमा त्रिभुवन आर्मी र एलएक्स सीआइटी भिड्ने","झापा : बिर्तामोडस्थित डोमालाल राजवंशी रंगशालामा भोलिदेखि झापा कप नकआउट फुटबल प्रतियोगिता सुरु हुँदैछ । बिहीबार सार्वजनिक गरिएको खेल तालिका अनुसार झापा कपको उद्घाटन खेलमा काठमाडौँको त्रिभुवन आर्मी क्लब र मोरङको एलएक्स सीआइटी फुटबल क्लबबीच प्रतिस्पर्धा हुने भएको छ । झापा११ फुटबल क्लबको आयोजनामा हुने प्रतियोगितामा आयोजक झापा११ फुटबल क्लब, मोरङको एलएक्स सिटी फुटबल क्लब, सिराहाको सलहेस युवा क्लब, काठमाडौँको एनआरटी फुटबल क्लब, चर्च व्वाईज युनाइटेड, इटहरीको राष्ट्रिय जागृति क्लब सहभागी हुने भएका छन् । यसैगरी दार्जिलिङको जिटिए, काठमाडौं जिल्ला लिग च्याम्पियनसमेत रहेको चित्लाङ फुटबल क्लब, त्रिभुवन आर्मी क्लब र रुपन्देहीको गोर्खा ब्वाईज स्पोर्ट्स क्लब सहभागी हुने भएका छन् । प्रतियोगिताको फाइनल खेल पुस ८ गते हुने छ । प्रतियोगिताका लागि १० हजार जना दर्शक क्षमताको बेम्बो प्याराफिट निर्माण, खेलमैदान मर्मतलगायतका काम पूरा भएको आयोजक झापा११ का अध्यक्ष जलकुमार गुरुङले जानकारी दिए । प्रतियोगिताको विजेताले नगद १० लाख, ट्रफी, मेडल र प्रमाणपत्र पाउने छ । उपविजेताले ५ लाख रुपैयाँ पुरस्कार पाउने आयोजक समितिका संयोजक केशवराज दाहालले जानकारी दिए । प्रत्येक खेलको प्लेयर अब द म्याचले १० हजार नगद तथा प्रतियोगिताको अवधिमा सर्वाधिक गोलकर्ता एकजना तथा उत्कृष्ट गोलकिपर एक जनालाई ३५ हजार नगद पुरस्कार प्रदान गरिने छ । यसैगरी प्रतियोगिताको एक उदीयमान खेलाडीलाई झापा ट्यालेन्ट घोषणा गरेर नगद ३५ हजार रुपैयाँ प्रदान गरिने छ । यस्तै प्रतियोगिताको सर्वोत्कृष्ट एकजना खेलाडीलाई मष्ट भ्यालु्एबल खेलाडी घोषित गरेर नगद १ लाख रुपैयाँ प्रदान गरिने झापा११ का अध्यक्ष गुरुङले बताए । प्रतियोगिताका संयोजक दाहालको अध्यक्षतामा भएको खेल तालिका सार्वजनिक कार्यक्रममा झापा गोल्डकप अध्यक्ष अध्यक्ष विनोद बस्नेत, झापा कपका सल्लाहकार सन्तोष थोप्रा, खेलकुद पत्रकार मञ्च झापाका अध्यक्ष इन्द्रजीत मुखियालगायतको आतिथ्य रहेको कार्यक्रमको सञ्चालन सचिव चेतामणि खनालले गरेका थिए ।"
"लिजेन्डर लारा आज नेपाल आउँदै, एनपीएलको उचाइ झन् बढ्दै","काठमाडौं : विश्व क्रिकेटका दिग्गज क्रिकेटर ब्रायन लारा शुक्रबार नेपाल आउँदै छन्। नेपाल क्रिकेट संघ (क्यान) का प्रवक्ता छुम्बी लामाले बिहीबार एक विज्ञप्ति जारी गर्दै वेस्ट इन्डिजका महान क्रिकेटर लारा शुक्रबार बिहान नेपाल आउने जानकारी दिएका छन्। क्यानका अनुसार लारा काठमाडौंमा जारी नेपाल प्रिमियर लिग (एनपीएल) मा सहभागी हुन नेपाल आउन लागेका हुन्। वेस्ट इन्डिजका क्रिकेट लिजेन्ड लारा नेपाल आउने जानकारी क्यानका सचिव पारस खड्काले गत मंगलबार सामाजिक सञ्जालमार्फत दिएका थिए। क्यारेबियन राष्ट्र ट्रिनिडाड एन्ड टोबागोका ५५ वर्षीय लाराले टेस्ट र एकदिवसीय क्रिकेटमा १० हजारभन्दा बढी रन बनाएका छन्। टेस्ट क्रिकेटमा एकै पालिमा अविजित ४ सय रन बनाउने कीर्तिमान लाराकै नाममा छ। उनी टेस्ट क्रिकेटको एउटै पालिमा ४ सय रन बनाउने एकमात्र खेलाडी हुन्। उनले सन् २००४ मा एन्टिगुवामा भएको इङ्ल्यान्डविरुद्धको चौथो टेस्टमा अविजित ४ सय रन बनाएका थिए। उनले सन् २००३ मा टेस्ट क्रिकेटमै दक्षिण अफ्रिकाविरुद्धको खेलमा एकै ओभरमा २८ रन बनाउँदै कीर्तिमान रचेका थिए। उनको यो कीर्तिमान सन् २०२२ मा भारतका जसप्रीत बुमराहले तोडेका थिए। सन् १९९० देखि २००७ सम्मको समयलाई लारा युग मानिन्छ। यस अवधिमा उनले थुप्रै कीर्तिमानसँगै ऐतिहासिक सफलता पनि हासिल गरेका थिए। उनले वेस्ट इन्डिजबाट १ सय ३१ टेस्टमा ३४ शतक र ४८ अर्धशतकसहित ११ हजार ९ सय ५३ रन बनाएका छन्। यस्तै २ सय ९९ एकदिवसीय अन्तर्राष्ट्रिय खेलमा १९ शतक र ६३ अर्धशतकको मद्दतमा १० हजार चार सय पाँच रन बनाएका छन्। टेस्टमा ६० र एकदिवसीयमा ४९ ओभर बलिङ गरेका लाराले एकदिवसीय खेलमा चार विकेट लिएका छन्। उनकै कप्तानीमा सन् २००४ मा वेस्ट इन्डिजले आईसीसी च्याम्पियन्स ट्रफी जितेको थियो। जुन सन् १९७९ विश्वकपपछिको ठूलो उपाधि थियो। लारा टेस्ट क्रिकेटको विश्व वरीयतामा ब्याटिङतर्फ लामो समय शीर्षस्थानमा रहेका खेलाडी पनि हुन्। श्रीलंकाका चर्चित क्रिकेटर मुथैया मुरलीधरनले लारालाई विश्वका सबै ब्याटरमध्ये सबैभन्दा कठिन प्रतिद्वन्द्वी रहेको बताएका थिए। विश्व प्रसिद्ध दिग्गज खेलाडी लाराको आगमनले एनपीएलसँगै नेपाली क्रिकेटलाई अन्तर्राष्ट्रियकरण गर्न थप मद्दत पुर्याउने क्यानको विश्वास छ। उनको कार्यतालिका नखुलाए पनि लाराले त्रिवि मैदानमा एनपीएलका केही खेलहरू हेर्ने र खेलाडीसँग साक्षात्कार गर्ने बुझिएको छ। विश्व क्रिकेटका महान खेलाडीमध्येका लाराको आगामन नेपाली क्रिकेटका लागि यादगार क्षण बन्नेछ, क्यानका प्रवक्ता लामाले जारी गरेको विज्ञप्तिमा भनिएको छ, लाराको उपस्थितिले क्रिकेट समर्थकलाई मात्र प्रेरित गर्दैन, नेपाली क्रिकेटको विकासमा पनि महत्वपूर्ण भूमिका निर्वाह गर्ने छ। एनपीएलमा लिग चरणका खेलहरू सञ्चालन भइरहेका छन्। प्रतियोगिताको ३२ मध्ये बिहीबारसम्म २१ खेल सम्पन्न भइसकेको छ। जसमा जनकपुर बोल्ट्सले प्लेअफमा स्थान सुरक्षित गर्दा लुम्बिनी लायन्स प्लेअफ होडबाट बाहिरिने पहिलो टोली बनेको छ।"
कर्णालीविरुद्ध टस जितेर फिल्डिङ गर्दै लुम्बिनी लायन्स,काठमाडौं : नेपाल प्रिमियर लिग (एनपिएल)अन्तर्गत आजको पहिलो खेलमा लुम्बिनी लायन्सले कर्णाली याक्सविरुद्ध पहिले फिल्डिङ गर्ने भएको छ । त्रिवि क्रिकेट मैदान कीर्तिपुरमा जारी खेलमा लुम्बिनीले टस जितेर फिल्डिङ रोजेको हो । जारी एनपिएलमा लुम्बिनीको यो अन्तिम खेल हो । यसअघिका भएका छ खेलमध्ये लुम्बिनी एकमा मात्र विजयी भएको थियो । कर्णाली याक्सको यो छैटौँ खेल हो । यसअघिका पाँचमध्ये तीनमा यो टोली विजयी भएको छ ।
पत्रकार महासङ्घको निर्वाचन आज हुँदै,"काठमाडौं : नेपाल पत्रकार महासङ्घको आज निर्वाचन हुँदैछ । नयाँ नेतृत्व चयन गर्न आज बिहान ९:०० देखि दिउँसो ४:०० बजेसम्म मतदान हुने छ । केन्द्रीय अध्यक्षका लागि देवीप्रसाद सापकोटा, निर्मला शर्मा, रमेश विष्ट र लालसिंह लामाको उम्मेदवारी परेको छ। वरिष्ठ उपाध्यक्षमा गोविन्दप्रसाद चौलागाईँ, दीपक आचार्य र रोसन पुरीले उम्मेदवारी दिएका छन्। महिला उपाध्यक्षमा गङ्गा पौडेल र नितु पण्डित, समावेशी उपाध्यक्षमा उमिद बागचन्द, मोहनकुमार सिंह र सुभाषप्रसाद साह, महासचिवमा जन्मदेव जैशी, प्रकाश थापा, रामप्रसाद दाहाल र लेखनाथ न्यौपानेले उम्मेदवारी दिएका छन्। आज केन्द्रीय समिति, १० प्रदेश समिति र ७७ जिल्ला शाखा तथा ४१ प्रतिष्ठान शाखामा नयाँ नेतृत्व चयन हुनेछ ।"
क्रिकेटर ब्रायन लारा नेपाल आइपुगे,"काठमाडौं : विश्व क्रिकेटका दिग्गज क्रिकेटर ब्रायन लारा नेपाल आइपुगेका छन्। शुक्रबार बिहान त्रिभुवन विमानस्थल आइपुगेका लारालाई नेपाल क्रिकेट संघ (क्यान) का पदाधिकारीहरुले स्वागत गरेका हुन्। वेस्ट इन्डिजका महान क्रिकेटर लारा काठमाडौंमा जारी नेपाल प्रिमियर लिग (एनपीएल) हेर्न नेपाल आएका हुन्। वेस्ट इन्डिजका क्रिकेट लिजेन्ड लारा नेपाल आउने जानकारी क्यानका सचिव पारस खड्काले गत मंगलबार नै सामाजिक सञ्जालमार्फत दिएका थिए। क्यारेबियन राष्ट्र ट्रिनिडाड एन्ड टोबागोका ५५ वर्षीय लाराले टेस्ट र एकदिवसीय क्रिकेटमा १० हजारभन्दा बढी रन बनाएका छन्। टेस्ट क्रिकेटमा एकै पालिमा अविजित ४ सय रन बनाउने कीर्तिमान लाराकै नाममा छ। उनी टेस्ट क्रिकेटको एउटै पालिमा ४ सय रन बनाउने एकमात्र खेलाडी हुन्। उनले सन् २००४ मा एन्टिगुवामा भएको इङ्ल्यान्डविरुद्धको चौथो टेस्टमा अविजित ४ सय रन बनाएका थिए। उनले सन् २००३ मा टेस्ट क्रिकेटमै दक्षिण अफ्रिकाविरुद्धको खेलमा एकै ओभरमा २८ रन बनाउँदै कीर्तिमान रचेका थिए। उनको यो कीर्तिमान सन् २०२२ मा भारतका जसप्रीत बुमराहले तोडेका थिए। सन् १९९० देखि २००७ सम्मको समयलाई लारा युग मानिन्छ। यस अवधिमा उनले थुप्रै कीर्तिमानसँगै ऐतिहासिक सफलता पनि हासिल गरेका थिए। उनले वेस्ट इन्डिजबाट १ सय ३१ टेस्टमा ३४ शतक र ४८ अर्धशतकसहित ११ हजार ९ सय ५३ रन बनाएका छन्। यस्तै २ सय ९९ एकदिवसीय अन्तर्राष्ट्रिय खेलमा १९ शतक र ६३ अर्धशतकको मद्दतमा १० हजार चार सय पाँच रन बनाएका छन्। टेस्टमा ६० र एकदिवसीयमा ४९ ओभर बलिङ गरेका लाराले एकदिवसीय खेलमा चार विकेट लिएका छन्। उनकै कप्तानीमा सन् २००४ मा वेस्ट इन्डिजले आईसीसी च्याम्पियन्स ट्रफी जितेको थियो। जुन सन् १९७९ विश्वकपपछिको ठूलो उपाधि थियो। लारा टेस्ट क्रिकेटको विश्व वरीयतामा ब्याटिङतर्फ लामो समय शीर्षस्थानमा रहेका खेलाडी पनि हुन्। श्रीलंकाका चर्चित क्रिकेटर मुथैया मुरलीधरनले लारालाई विश्वका सबै ब्याटरमध्ये सबैभन्दा कठिन प्रतिद्वन्द्वी रहेको बताएका थिए। विश्व प्रसिद्ध दिग्गज खेलाडी लाराको आगमनले एनपीएलसँगै नेपाली क्रिकेटलाई अन्तर्राष्ट्रियकरण गर्न थप मद्दत पुर्याउने क्यानको विश्वास छ। उनको कार्यतालिका नखुलाए पनि लाराले त्रिवि मैदानमा एनपीएलका केही खेलहरू हेर्ने र खेलाडीसँग साक्षात्कार गर्ने बुझिएको छ। विश्व क्रिकेटका महान खेलाडीमध्येका लाराको आगामन नेपाली क्रिकेटका लागि यादगार क्षण बन्नेछ, क्यानका प्रवक्ता लामाले जारी गरेको विज्ञप्तिमा भनिएको छ, लाराको उपस्थितिले क्रिकेट समर्थकलाई मात्र प्रेरित गर्दैन, नेपाली क्रिकेटको विकासमा पनि महत्वपूर्ण भूमिका निर्वाह गर्ने छ। एनपीएलमा लिग चरणका खेलहरू सञ्चालन भइरहेका छन्। प्रतियोगिताको ३२ मध्ये बिहीबारसम्म २१ खेल सम्पन्न भइसकेको छ। जसमा जनकपुर बोल्ट्सले प्लेअफमा स्थान सुरक्षित गर्दा लुम्बिनी लायन्स प्लेअफ होडबाट बाहिरिने पहिलो टोली बनेको छ।"
साधनामा गौरामहेश्वर सिद्धि,"नन्द पर्वतमारभ्य यावद काकगिरि : समौ। तावद्वै मानस खण्डे ख्यायतते नृप सत्तम :।। नन्द पर्वत (कुमाउँ) देखि काकगिरि (कर्णाली) सम्मको सम्पूर्ण हिमाल, पहाड र तराईको भाग नै मानसखण्ड मानिएको तथ्यले गौरामहेश्वरको महŒव बुझ्न सहज बन्छ। हालको तिब्बतस्थित मानसरोवर निवासी गौरामहेश्वरको उपस्थितिले सिद्ध परम्पराको पनि आदि केन्द्र मानसखण्ड छभन्दा अतिशयोक्ति नहोला। गौरापर्वको रूपमा ख्याति कमाएको यो क्षेत्र गौरामहेश्वर सिद्ध साधन क्षेत्रका रूपमा स्थापित हुन सक्ने दृष्टिगत गरी सिद्ध साधनाबारे प्रकाश पार्ने प्रयत्न गरेको छु। तीर्थानि प्रवराण्येव तथा श्वेताख्ये पर्वतोत्तमे। अग्रे मानस प्रस्तावे तथा नेपालके मुनि:।। काश्मीरे चैव प्रस्तावे जालन्ध्रे वै तथा मुनि:। तथा केदार प्रस्तावे कर्थतानि मयाद्यते।। विभिन्न उत्तम तीर्थमध्ये श्वेताख्य (कैलाश) उत्तम तीर्थ छ, जसलाई केन्द्र बिन्दु मानेर सबैभन्दा अगाडि ज्येष्ठ र श्रेष्ठका रूपमा मानसखण्ड, त्यसपछि क्रमश: नेपालखण्ड, काश्मीरखण्ड, जालन्धरखण्ड र अन्त्यमा केदारखण्डलाई प्रस्ताव गरिएको पाइन्छ। दाइन भया गणपति दाइन भया सरस्वती। दाइन भया गुरुदेव दाइन भया भगवती।। सत्य, गौ, गौरी, ऋक, यजु:, साम, अर्थव, अगिंरस, ज्येष्ठ, श्रेष्ठ, वरिष्ठ, जल, तेज, गृहय, अरण्य, अक्षर, क्षर, पुष्कर, पवित्र, उग्र, मध्य, बाह्य, अग्रिम यी सबै र ज्योतिरूप मै हुँ, भगवान् शिवले भन्नुभएकाले गौरी (गौरा) पनि शिव नै भएको बुझ्न सकिन्छ। यही रहस्यलाई साधनामार्फत सिद्ध गर्नु नै गौरामहेश्वर साधना हो बुझ्नुपर्छ। भगवतीको निम्न वचनले रुद्र पनि भगवती नै भएको बुझ्न सकिने हुँदा गौरामहेश्वर साधना साझा साधना बन्न पुग्छ। अहं रुद्रेर्भिवसुभिश्चरामि। अहमादित्यैरुत विश्वदेवैं:। अहं भित्रावरुणावुभौ बिभर्मि। अहमिन्द्राग्नी अहंशिवनावुभौ। अर्थात् म नै रुद्र, वसु, आदित्य र विश्वदेवको रूपमा विचरण गर्छु भन्ने भगवतीको कथनले सम्पूर्णताको परिचय दिन्छ। एवं प्रकार गौरा र महेश्वरले एक अर्कामा आफूलाई समाहित गरेको तथ्यले सृष्टि सञ्चालनमा मुख्य योगदानका साथै सिद्ध साधनाका लागि प्रेरित गर्छ। पञ्चाक्षर र नवारण मन्त्र: गौरा महेश्वर साधनाका सिद्धमन्त्र हुन्। नारद ऋषिद्वारा पार्वतीलाई उपदेश गरी उहाँले नै साधना गर्नु भएको नम: शिवाय र देवी अर्थवारिषिमा वर्णन गरिएको नवारण मन्त्र सिद्धि तथा मोक्ष प्राप्त गर्ने साधन हुन्। हे देवी ! यो मन्त्रको अत्यन्त अद्वैत प्रभावलाई सुन्नुहोस्। जसलाई सुन्नेबित्तिकै भगवान् शंकर प्रसन्न हुनुहुनेछ। मन्त्रहरूको राजा यो मन्त्र मनोवाञ्छित फलदिने, शंकरको प्रिय तथा साधकहरूलाई भोग र मोक्ष प्रदान गर्छ। भन्दै नारद ऋषिले भगवती पार्वतीलाई उपदेश गरेको पाइनुले सिद्धिदायक स्पष्ट हुन्छ। नवारण मन्त्रले उपासकहरूलाई आनन्द र ब्रह्मसायुज्य प्रदान गर्नेछ भन्ने कथन देवी अथर्वशीर्षमा पाइनुले नवारण मन्त्रको महŒव बुझ्न सकिन्छ। हे चित्तस्वरूपिणी महासरस्वती ! हे सद्रुपिणी महालक्ष्मी ! हे आनन्दरूपिणी महाकाली ! ब्रहमविद्या प्राप्त गर्न हरबखत तपाईंको ध्यान गर्छौं। हे महाकालीमहालक्ष्मी महासरस्वती स्वरूपिणी चण्डिके ! तपाईंलाई नमस्कार गर्छौं। अविद्यारूपी बन्धनलाई खोलेर हामीलाई मुक्त गर्नुहोस् भन्ने देवताहरूको प्रार्थना बुझ्न सकिन्छ। एवं प्रकार ऊँ नम: शिवाय र एें हीं क्लीं चामुण्डाय विच्चे मन्त्रको पुरचरण साधना गौरामहेश्वर सिद्ध साधनाका रूपमा प्रसिद्ध रहेको छ। सिद्धिदायक छ।"
मन्त्रिपरिषद्मा १८८ रोपनीको प्रसंग,"सहरी विकास मन्त्रालयअन्तर्गतको अधिकार सम्पन्न बागमती सभ्यता एकीकृत विकास समितिले गोकर्ण गुह्येश्वरी खण्डमा पर्ने बागमती नदीकिनाराको व्यक्तिगत जग्गा बिनामुआब्जा अतिक्रमण गरेको तीन दशक भयो। सरकारी कामका लागि व्यक्तिगत जग्गा लिनुपर्दा जग्गा प्राप्ति ऐन २०३४ अनुसार प्रक्रिया पुर्याएरमात्र लिनुपर्थ्यो। प्रचलित कानुनविपरीत स्थानीयहरूको लालपुर्जा, तिरोतिरानसहितको भोगचलनमा रहेको जग्गा राज्य स्वयंले बलपूर्वक हडपेर आयोजना सञ्चालन गरेपछि पनि तीन दशकसम्म क्षतिपूर्ति दिएको छैन। नागरिकको सम्पत्तिमाथिको संवैधानिक हक हनन् गरेर जो रक्षक उही भक्षक बनेको यो विषय सर्वाधिक चर्चामा छ। लामो विवाद र चौतर्फी विरोधका स्वरहरू गुञ्जिएपछि हालै सहरी विकास मन्त्रालयले मन्त्रिपरिषद्मा मुआब्जा उपलब्ध गराउन निर्णयार्थ प्रस्ताव लग्यो। मन्त्रिपरिषद् कार्यालयले मुआब्जाको सबालमा अर्थ मन्त्रालयसँग राय माग्यो। अर्थ मन्त्रालयले १ सय ८८ रोपनी जग्गाको मुआब्जा दिन हाल बजेट नभएको भनेर जवाफ पठायो। बागमती नदीको गोकर्ण गुह्येश्वरी खण्डमा आब २०५१५२ देखि सौन्दर्यीकरण गर्ने आयोजनाको थालनी तत्कालीन सरकारले गर्यो। योजना सञ्चालनका क्रममा करिब १ सय ८८ रोपनी निजी जमिन अतिक्रमित भयो। सरकारी आयोजना सञ्चालन गर्दा व्यक्तिविशेषको जमिन लिनुपर्दा कानुनी आधार पुयाउनु पथ्र्यो। सुरुमा त्यसो नभए पनि पछि प्रक्रिया पुयाएर १ सय ४६ रोपनीको मुआब्जा वितरण भइसकेको छ। यो कुराको जानकारी अर्थ मन्त्रालयलाई सहरी विकास मन्त्रालयलाई पहिल्यै दिनुपथ्र्यो। यसो नगरेका कारण अर्थ मन्त्रालयले कुरा नबुझेर राय मागेको हुनुपर्छ। पटकपटक गरी बहुसंख्यक किसानलाई जग्गाको सट्टा जग्गा नै र केहीलाई नगदै मुआब्जाबापत वितरण भइसकेको छ। यस कुराको आधिकारिक र अध्यावधिक रेकर्ड गुह्येश्वरीमा रहेको समितिको कार्यालयमा सुरक्षित छ। १ सय ४६ रोपनी जग्गाको मुआब्जा दिने सन्दर्भमा समितिले आसपासको सार्वजनिक जमिन एकएक गरेर किसानलाई जग्गाको सट्टा जग्गा नै वितरण गरिसकेको छ। सार्वजनिक जग्गा शोधभर्ना स्वरूप बाँड्न बाँकी रहेका किसानहरूलाई नगद नै वितरण भइसकेको पनि वर्षौं भइसक्यो। यो सबालमा १ सय ८८ रोपनीको हलो अड्काएर गोरु चुट्ने काम गर्नु हुन्न। सुरुदेखि नै मुआब्जाबापत एक इन्च जमिन र एक पैसा पनि नगद नपाएका ४१ रोपनी ९ आना दुई पैसा क्षेत्रफल जग्गाका जग्गाधनीहरूको सबालमा सरकार किन केही बोल्दैन ? अरू सबैले आआफ्नो हकभोगको जग्गाको मुआब्जा पाउँदा यिनीहरूले मात्र नपाउने किन ? मुआब्जा पाइसकेका किसानहरूको सूचीसमेत पाउन बाँकी किसानको सूचीमा गाभेर अर्थ मन्त्रालयमा प्रस्ताव पेस गर्नुको कारण रहस्यमय छ। यस सम्बन्धमा अर्थले पनि विशेष चासो राखेर जनताको काम गर्न ढिलाइ गर्नु हँुदैन। २०४६ को जनआन्दोलनपछि काठमाडौं उपत्यकाको जनघनत्व ह्वात्तै बढेर बागमती नदी अधिक मात्रामा प्रदूषित हुन पुगेको कुरा सर्वविदितै छ। प्रमुख नदी प्रदूषित हुँदा जनस्वास्थ्यमा प्रतिकूल असर पर्नाका अतिरिक्त केन्द्रीय राजधानीको शोभा घट्नु स्वाभाविकै थियो। यो विषम परिस्थिति टार्न तत्कालीन सरकारले आव ०५१५२ मा बागमती सौन्दर्यीकरण आयोजनाको सुरुआत गयो। गुह्येश्वरीगोकर्ण खण्डको बागमती नदीलाई प्रस्थान बिन्दुका रूपमा चयन गरेर प्रारम्भ गरिएको आयोजना सफल पार्न समितिले सुरुमै अक्षम्य गल्ती गर्यो। सहरी विकास मन्त्रालयको सेतो हात्तीका रूपमा विद्यमान विकास समितिको २०५३ असार १६ गतेको चौधौं बोर्ड बैठकले व्यक्तिगत सम्पत्तिका सबालमा राष्ट्रघाती निर्णय गयो। २०२१ सालको साबिक सेस्ताअनुसार बागमतीको उत्तरदक्षिणतर्फको बहाब क्षेत्र औसतमा १५ मिटरमात्र हो। समितिको उक्त बैठकले नदीको बहाव क्षेत्रलाई एकैचोटी बढाएर जोरपाटीको बागमती पुलसम्म ३५ मिटर र गुह्येश्वरीसम्म ४० मिटर कायम गयो। नागरिकमाथिको अन्याय, अत्याचार र दमनको प्रारम्भ यहींबाट सुरु भयो। गोकर्णेश्वर नगरपालिकास्थित गोकर्ण ब्यारेज हँुदै गुहेश्वरी भएर पशुपति अगाडि बहने नदीको प्रबाहलाई स्वच्छ, निर्मल र पवित्र पार्ने काम समितिलाई सुम्पिएको थियो। गठन आदेश प्रक्रियाद्वारा सञ्चालित सो समितिलाई सरकारले असीमित साधनस्रोत र व्यक्तिको जग्गासमेत पजनी गर्न सक्ने अधिकार दिइएको थियो। सौन्दर्यीकरण आयोजना सञ्चालनका क्रममा किसानवर्गबाट बाधा व्यवधान उत्पन्न गर्न नसकून् भनेर बेग्लै चलाखी गरियो। किसानहरूको आवाज बन्द गर्न राज्यले भूमिसुधार तथा मालपोतसम्बन्धी जग्गाका सम्पूर्ण अधिकार समितिलाई नै प्रदान गयो। तत्कालीन शाही नेपाली सेनाको एउटा जत्था कार्यस्थलमै तैनाथ गरेर सरकारले बलपूर्वक आयोजना सञ्चालन गर्दाको दुष्परिणाम अहिले देखिएको छ। यसरी एकातर्फ पीडित किसानहरू बिचल्लीमा छन् भने अर्कोतर्फ नदी पहिलेभन्दा झन् प्रदूषित हँुदैछ। यति ठूलो लगानीमा सञ्चालन गरिएको आयोजनाको औचित्यमाथि नै प्रश्न चिह्न उठेको छ। काठमाडौं जिल्लाको कागेश्वरी मनोहरा र गोकर्णेश्वर नगरपालिकाका अतिरिक्त कामनपा६ का केही किसानको गाँस, बास र कपासको व्यवस्था हरण हुनुमा सरकार दोषी छ। एसियाली विकास बैंकबाट अर्बौंको बजेट ऋणका रूपमा लिनुका अलावा राष्ट्रिय कोषबाट पनि ठूलो रकम आयोजनाका लागि खर्च भएको छ। किसानको सग्लो खेतमा डोजर लगाएर खोला बनाई आयोजना सञ्चालन गरेकाले कुनै हालतमा मुआब्जा दिनैपर्छ। २०२१ सालको नक्सालाई आधार बनाएको भए यो अवस्था आउने थिएन। हिउँदमा कमिला हिँड्ने नदीलाई ४० मिटर फराकिलो किन पारेको हो ? आमजनता यस कुराको पुस्ट्याइँ खोजिरहेछन्। राज्यले असीमित अधिकार दिएको हुँदा समितिका निर्णायक तहका पदाधिकारीहरू मैमत्त भएर भष्मासुरसरह व्यवहार गर्दा आयोजना पनि विफल भयो, जनताले पनि दु:ख पाए। भूमिसुधार विभागबाट पीडित किसानहरूको वर्गीकरण भइसकेको छ। क, ख र ग गरी तीन समूहमा वर्गीकृत किसानमध्ये ख र ग वर्गमा परेका १ सय ४६ रोपनी क्षेत्रफल भएका पीडित किसानले पहिले नै क्षतिपूर्ति पाइसकेका छन्। क्षतिपूर्ति पाउन बाँकी क समूहमा परेका किसानको जमिनको क्षेत्रफल पुगनपुग ४२ रोपनी हो। बाढीपहिरोका कारण खोलाले आफैं धार बदलेको भए किसानले बोल्ने ठाउँ थिएन। आयोजना सञ्चालन गर्न साँघुरो नदीलाई फराकिलो बनाउने काम सरकारले नै गरेको हो। नदीको चौडाइतर्फको बहाव गोकर्णगुह्येश्वरी खण्डमामात्र फराकिलो पारेर अन्यत्र पुरानै डोबमा आयोजना सञ्चालन भइरहेको छ। गुह्येश्वरीभन्दा तल चोभारसम्म अब नदीको डोब ४० मिटर फराकिलो पार्ने गुञ्जायस छैन। प्रकृतिको नियमअनुसार नदीको बहाव क्षेत्र मुहानतर्फ फराकिलो र पुछारतिर साँघुरो हुनै सक्दैन। संघीय संसद्को विषयगत समितिले समेत जनताको पक्षमा पहिले नै अभिमत जाहेर गरिसकेको छ। गुह्येश्वरीभन्दा तलतिर चोभारसम्म र गोकर्ण ब्यारेजभन्दा माथि सुन्दरीजलसम्म बागमतीको चौडाइतर्फको बहावक्षेत्र २०२१ कै नक्साअनुसार आयोजना सञ्चालन भइरहेको छ। बीचको सानो टुक्रामा मात्र फराकिलो किन ? खोलाको पुछार र मुहानतर्फमात्रै फराकिलो बनाउने नीति प्राकृतिक हिसाबले पनि गलत देखिन्छ। माओवादी द्वन्द्वकालमा बागमती नदीको सौन्दर्यीकरण गर्ने बहानामा सेना लगाएर जनताहरूको सम्पत्ति लुटिनु गैरकानुनी कार्य हो। क्षतिपूर्तिको सबालमा सरकारले नगद दिन नसके जग्गाको सट्टा जग्गै दिँदा पनि हुन्छ। यसका लागि कागेश्वरी मनोहरा नपा८ गोठाटारस्थित सार्वजनिक जमिन सट्टाभर्ना दिँदा राज्यलाई आर्थिक बोझ पनि कम पर्ने र पीडितहरूको बाससमेत थामिन्छ। त्यसको विकल्पमा आसपासका सार्वजनिक जग्गाबाट बागमती पीडित किसानहरूको जति जमिन बागमती नदी बहाव क्षेत्रमा पारिएको हो, त्यति जमिन फिर्ता गरेर पनि समस्याको निराकरण गर्न सकिन्छ। अझ सजिलो उपाय खोज्ने हो भने गोकर्णगुह्येश्वरी खण्डको बागमतीलाई २०२१ को साबिक नक्साअनुसार बगाएर चोभारसम्म एकनास बनाए हुन्छ। यसबाट केही स्थानीयहरूको जग्गाको मुल्य बढेको होला, केहीलाई रोजगारीको अवसर मिलेको होला तापनि धेरै किसानको वेदना भने चर्को छ।"

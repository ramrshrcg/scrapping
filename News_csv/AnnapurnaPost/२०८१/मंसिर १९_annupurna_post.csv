शीर्षक,विवरण
बाँकेमा पुल र सडकका एक सय ३२ आयोजना सञ्चालन हुने,"बाँके : बाँकेमा लुम्बिनी प्रदेश तथा स्थानीयस्तरका पुल र सडकसम्बन्धी एक सय ३२ आयोजना सञ्चालन हुने भएका छन्। चालु आर्थिक वर्ष २०८१८२ मा तीमध्ये ५३ को सम्झौता भइसकेका, ५७ आयोजना मूल्यांकनको चरणमा र २२ आयोजनाको बोलपत्र आह्वान भइसकेको हो। सडक पूर्वाधार विकास कार्यालय नेपालगञ्जका प्रमुख दीपक खड्काका अनुसार चालु आवमा निर्माण सुरु गर्नेगरी २२ आयोजनाको बोलपत्र आह्वान भएको छ। छ करोड ४३ लाख रुपैयाँ बराबरको सडक तथा पुलका आयोजना जिल्लाको नेपालगन्ज उपमहानगरपालिका, कोहलपुर नगरपालिका, राप्तीसोनारी गाउँपालिका, बैजनाथ गाउँपालिका, खजुरा गाउँपालिका, नरैनापुर गाउँपालिका, डुडुवा गाउँपालिकामा रहेका उनले बताए। जिल्लामा सञ्चालित पुल र सडकका आयोजनालाई प्रदेशस्तरका प्रमुख राजमार्ग एवं प्रदेशका गौरवका योजना, प्रदेश पूर्वाधार विकास कार्यक्रम, प्रादेशिक सडक, साना सडक, स्थानीय तह पहुँच मार्ग, पर्यटनस्थल पहुँच मार्ग भनेर नामाकरण गरिएको सडक पूर्वाधार विकास कार्यालय नेपालगन्जले जनाएको छ। साथै सीमा सुरक्षा पोष्ट सडक सञ्जाल कार्यक्रम, सीमा क्षेत्र विकास कार्यक्रम, कृषि सडक, सडक पुल क्रमागत, सडक पुल नयाँ र अधुरा ठेक्का व्यवस्थापनलगायत रहेका प्रमुख खड्काले बताउनुभयो। सडक मर्मत, सुधार एवं सुरक्षा कार्यक्रमअन्तर्गत आवधिक मर्मतका साथै नियमित मर्मत भइरहेको उनले बताए। सीमित स्रोत र साधनका कारण काम गर्न असहज भइरहेको प्रमुख खड्काको भनाइ छ।"
संस्कृत अध्ययनरत विद्यार्थीलाई पोसाक प्रदान,नुवाकोट : नुवाकोटमा विद्यार्थीलाई न्यानो पोसाक प्रदान गरिएको छ। विदुर नगरपालिका५ देवीघाटस्थित शहीद जगतप्रकाश जंगशाह संस्कृत माविमा अध्ययनरत विद्यार्थीलाई बुधबार जाडोको एकएक सेट न्यानो पोसाक हस्तान्तरण गरिएको हो। ५७ जना विद्यार्थीलाई एकएक सेट न्यानो पोशाक हस्तान्तरण गरिएको हो। बागमती प्रदेश सभा सदस्य रमेशकुमार महतले विद्यार्थीलाई पोसाक हस्तान्तरण गरे। उनले विद्यार्थीको पहिलो अधिकार शैक्षिक अधिकार भएको र यसको लागि आफ्नो पहलमा जाडोमा एकएक सेट न्यानो पोशाक प्रदान गरिएको बताए। महतले विद्यार्थीलाई अध्ययनशील हुन आग्रह गरे।
प्रधानमन्त्री ओलीद्वारा नेपालमा लगानी बढाउन चिनियाँ लगानीकर्तासँग आग्रह,"काठमाडौं : प्रधानमन्त्री केपी शर्मा ओलीले नेपालमा लगानी बढाउन चिनियाँ लगानीकर्तासँग आग्रह गरेका छन्। चीनको औपचारिक भ्रमणमा रहेका उनले बेइजिङमा आज आयोजित नेपालचीन बिजनेस समिटलाई सम्बोधन गर्दै नेपालमा लगानी वातावरण बन्दै गएको र धेरै क्षेत्र अझै पनि पर्याप्त लगानी भई नसकेकाले लगानीका लागि आग्रह गरे। नेपाल उद्योग वाणिज्य महासंघ, चाइना काउन्सिल फर प्रोमोसन अफ इन्टरनेसनल ट्रेड (सिसिपिआइटी) र चीनस्थित नेपाली दूतावासले संयुक्त रुपमा आयोजना गरेको सम्मेलनमा उनले भने, नेपालमा विदेशी लगानी आकर्षित गर्न निरन्तर सुधारका काम भइरहेका छन्। थप नीतिगत र व्यावहारिक सुधार गरी लगानी विस्तार र व्यापार सहजीकरणका लागि तयार छौँ। द्विपक्षीय व्यापार प्रवर्द्धन, पर्यटन क्षेत्रको विकास र नेपालमा चिनियाँ लगानी आकर्षित गर्ने उद्देश्यले आयोजित कार्यक्रममा प्रमुख अतिथि प्रधानमन्त्री ओलीले नेपालमा लगानीको वातावरण सुधार हुँदै गइरहेको बताए। नेपाल र चीनको परम्परागत सम्बन्ध रहेको बताउँदै दुई देशको आपसी सम्बन्धले आर्थिक विकास सम्भव भएको उनको भनाइ छ। प्रधानमन्त्री ओलीले निजी क्षेत्रको सहकार्यलाई सरकारले प्राथमिकता दिएको र सोहीअनुसार व्यावसायिक वातावरण बनाउँदै लगिएको बताए। उनले निजी क्षेत्र अर्थतन्त्रको मेरुदण्ड भएको र स्वदेशी एवं विदेशी लगानीको संरक्षणमा सरकार सधैँ तत्पर रहेको बताए। चीन नेपालमा धेरै लगानी गर्ने मुलुकमध्ये एक रहेको र व्यापारमा दोस्रो ठूलो मुलुक भए पनि दुई देश बीचको व्यापार घाटा चिन्ताको विषय रहेको प्रधानमन्त्री ओलीको भनाइ छ। नेपालका कृषिजन्य उत्पादनको चीनमा बजार रहेकाले व्यापार सहजीकरणका लागि प्रयत्न गर्नुपर्ने उनले बताए। सम्मेलनलाई सम्बोधन गर्दै चिनियाँ वाणिज्य उपमन्त्री लिङ जीले चीन र नेपाल बीचको सम्बन्ध निकै पुरानो रहेको एवं आर्थिक गतिविधि पनि बढिरहेको बताए। साथै नेपालमा चिनियाँले लगानी बढाइरहेको र आगामी दिनमा पनि लगानी बिस्तार हुने प्रतिबद्धता व्यक्त गरे। चीन नेपालको दोस्रो ठूलो व्यापारिक साझेदार रहेको बताउँदै उपमन्त्री जीले चीनको बाटो भएर अन्य मुलुकमा पनि व्यापार बढाउन पारवहन सहजीकरण गरिने उल्लेख गरे। चीनले यही डिसेम्बरबाट अतिकम विकसित मुलुकका उत्पादनलाई दिएको भन्साररहित सुविधाले नेपाल लाभान्वित हुने उनको भनाइ छ। सम्मेलनमा महासंघ अध्यक्ष चन्द्रप्रसाद ढकालले पछिल्लो एक नेपालले व्यावसायिक वातावरण बनाउन गरेको पहलबारे जानकारी गराए। सरकारले लगानी सहजीकरणसम्बन्धी आठ वटा कानुन एकसाथ संशोधन गरेको र द्विपक्षीय लगानी सम्झौताको खाका पनि तयार भएको उनको भनाइ छ।"
छहरेटोखा सुरुङमार्ग बन्ने भएपछि नुवाकोटबासीमा बढ्यो उत्साह,"नुवाकोट : प्रधानमन्त्री केपी शर्मा ओलीको चार दिने चीन भ्रमणका क्रममा नेपाल र चीनबीच छहरेटोखा सुरुङमार्ग निर्माण गर्ने सहमति भएसँगै उत्साह छाएको छ। बीआरआई फ्रेमवर्कमा नेपाल र चीनको दूरी छोट्याउने उक्त सुरुङमार्ग निर्माणको सम्झौतासँगै नुवाकोट र रसुवाबासी निकै खुसी भएका हुन् । नेपाल र चीनबीच भएको विभिन्न ९ परियोजनामा हस्ताक्षर हुँदा छहरेटोखा सुरुङमार्ग पनि चयन भएको छ । नुवाकोटको छहरेदेखि काठमाडौंको टोखासम्म निर्माण हुने आधुनिक सुरुङमार्गले छिमेकी दुई देशबीचको दूरी छोट्टिनुका साथै, यातायातको चाप घट्ने र आन्तरिक एवं वाह्य पर्यटक बढ्ने भएको हो। नुवाकोटको शिवपुरी गाउँपालिकादेखि टोखासम्म सुरुङमार्ग बनेपछि पृथ्वी राजमार्गको यातायातको चापसमेत निकै कम हुने यातायात व्यवसायीहरू बताउँछन् । परियोजनाले नेपालकै अर्थतन्त्रमा सकारात्मक प्रभाव पार्छ आयात निर्यात, पर्यटन तथा दूरी छोट्टाउने उद्देश्यका साथ प्रस्तावित छहरेटोखा सुरुङमार्गका लागि गत वर्ष नेपाल सरकारले एक अर्ब रुपैयाँ बजेट विनियोजन गरेको थियो । नेपालको प्रस्तावमा चिनियाँ पक्षले नुवाकोटको छहरेदेखि काठमाडौंको टोखासम्म सुरुङमार्ग निर्माण गर्ने सम्झौताले आम सर्वसाधारण निकै हर्षित र उत्साहित भएको बागमती प्रदेशका पुर्वमन्त्रि तथा एमाले नुवाकोटका अध्यक्ष बद्री मैनालीले बताए । उनले यसले नेपालकै अर्थतन्त्रमा सकारात्मक प्रभाव पार्ने भएको हुँदा निर्माणका लागि सबै पक्षले सहयोग पुर्याउने बताए । छहरेटोखा सुरुङ मार्गको निर्माणसँगै साँघुरिँदै गएको काठमाडौ उपत्यकाको शहरी संरचनाको विस्तारमा समेत सहयोग पुग्ने मैनालीको भनाई छ। यसअघि २०७६ साल असोजमा चिनियाँ राष्ट्रपति सी जिनफिङको नेपाल भ्रमणका बेला छहरेटोखा सुरुङमार्गनिर्माणको प्रस्ताव राखिएको थियो । त्यस बेला पनि चिनियाँ राष्ट्रपति सीले सुरुङ मार्ग निर्माणमा सहयोग गर्ने सकारात्मक प्रतिक्रिया दिएका थिए । सोही अनुसार २०७६ साल पुसमा चिनियाँ टोलीले सुरुङ मार्गको अध्ययनका लागि नेपाल आएको थियो । काठमाडौंलाई नुवाकोट र रसुवा हुँदै उत्तरी नाका रसुवागढी जोड्ने छोटो दूरीको रूपमा छहरेटोखा सुरुङमार्गलाई लिइएको छ । यसको कुल लम्बाई चार किलोमिटर हुने प्रारम्भिक अनुमान छ । त्यसको झण्डै पाँच वर्षपछि फेरि अर्को समझदारीमा हस्ताक्षर भएको हो । यसबाट नेपाललाई निकै फाइदा हुनुका साथै विशेष गरि नुवाकोट, रसुवा र धादिङका जनताले अझ धेरै लाभ लिन सक्ने बागमती प्रदेश सभा सदस्य रमेशकुमार महतको भनाई छ । छहरेटोखा सुरुङ मार्गलाई चर्चामै मात्र नराखि छिट्टो भन्दा छिट्टो निर्माण सुरु गर्नु पर्ने कांग्रेस नुवाकोटका सभापतिसमेत रहेका महतको भनाई छ । बीआरआई फ्रेमवर्क अन्तर्गतको सम्झौताले नेपाल विश्व समुदायसँग सुरुङमार्ग, सडक, हवाई तथा विद्युत कनेक्टिभिटिका माध्यमबाट जोडिने विदुर नपाका मेयर राजन श्रेष्ठको भनाई छ । उनले छहरेटोखा सुरुङमार्गले नुवाकोटमा समृद्धिको ढोका खुल्नेसमेत बताए। छहरेटोखा सुरुडमार्ग निर्माणको सहमति भएसँगै काठमाडौंदेखि टोखाछहरे हुँदै सुरुङमार्गबाट केरुड पुग्न निकै सहज हुने र व्यापार व्यवसायसमेत बढ्ने नुवाकोट उद्योग वाणिज्य संघले जनाएको छ । छहरेटोखा सुरुङमार्गले नेपाल, भारत र चीनबीच त्रिदेशिय व्यापारिक हवको कामसमेत गर्नेछ ।"
चीन भ्रमणमा ऐतिहासिक महत्त्व राख्ने खालका सम्झौता भएका छन् : प्रधानमन्त्री ओली,"बेइजिङ (चीन) : प्रधानमन्त्री केपी शर्मा ओलीले चीनको औपचारिक भ्रमणका क्रममा ऐतिहासिक महत्त्व राख्ने खालका सम्झौता भएको बताएका छन्। चीनका प्रधानमन्त्री ली छ्याङको मैत्रीपूर्ण निमन्त्रणामा चीनको औपचारिक भ्रमणमा रहनुभएका प्रधानमन्त्री ओलीले चीनका लागि नेपाली राजदूतावासले आज बेइजिङमा आयोजना गरेको रिसेप्सन समारोहमा आपसी सम्बन्धलाई व्यापकता, उचाइ र गहिरो एवं अझ मजबुत बनाउन भ्रमण सार्थक रहेको बताए। प्रधानमन्त्रीले नेपाल राजनीतिक स्थिरता र समृद्धिको युगमा प्रवेश गरेकाले अब चीनजस्ता विकसित मुलुकबाट लगानी र सहकार्य वृद्धिगरी समृद्धिको यात्रामा अगाडि बढिरहेका सन्दर्भमा सन् २०२५ मा धेरै ठूलो सङ्ख्यामा चीनका पर्यटन नेपाल ल्याउने गरी तयारी भएको जानकारी दिए। उनले चीनका व्यवसायी उद्यमीको छलफलबाट आफू उत्साहित भएको जनाए। प्रधानमन्त्री ओलीले नेपालमा प्रमुख दुई दलको सहकार्यमा बनेको वर्तमान सरकारले नेपाललाई आधुनिक र समृद्ध बनाउन हरसम्भव प्रयास पनि उल्लेख गरे। परराष्ट्रमन्त्री डा आरजु राणा देउवाले प्रधानमन्त्री ओलीको भ्रमणले दुई देशको सम्बन्धलाई उचाइमा लैजान बल पुगेको बताए। चीनका लागि नेपाली राजदूत डा कृष्णप्रसाद ओलीले दुई देशको पारस्परिक विश्वास र समझदारी वृद्धि गर्न भ्रमण सफल रहेको बताए। प्रधानमन्त्री ओलीको भ्रमणका क्रममा नेपाल र चीनबीच बेल्ट एण्ड रोड इनिसिएटिभ (बिआरआइ) सहकार्यको फ्रेमवर्कसहित विभिन्न क्षेत्रमा सहकार्यको सम्झौता भएको थियो।"
लागूऔषधिसहित दुई युवक पक्राउ,"नुवाकोट : नुवाकोटमा प्रतिबन्धित लागूऔषधसहित दुई जना युवक पक्राउ परेका छन्। पक्राउ पर्नेमा विदुर नगरपालिका२ का २३ वर्षीय सन्दीप पाण्डे र विदुर१२ का २६ वर्षीय राजकुमार रिमाल रहेका छन्। छहरेटोखाविदुर सडक खण्डअन्तर्गत लिखु गाउँपालिका१ ढिकुरेस्थित सडक खण्डमा इलाका प्रहरी कार्यालय ढिकुरेबाट खटिएको प्रहरी अधिकृत सहितको टोलीले सवारी साधन चेकजाँच गर्ने क्रममा काठमाडौबाट ढिकुरेतर्फ आउँदै गरेको बा प्र ०१००५ ख ९५७४ नम्बरको बस रोकी चेकजाँच गरेको थियो। उक्त बसमा यात्रारत पाण्डेलाई शंकास्पद अवस्थामा गाडीको दायाँ साइडको अन्तिम सिटमा बसी रहेको अवस्थामा उनलाई खानतलासी गर्ने क्रममा ठूलो मात्रामा लागूऔषध बरामद गरिएको जिल्ला प्रहरी कार्यालय नुवाकोटले जनाएको छ। उनको खानतलासी गर्दा शरीर तथा साथमा बोकी रहेको झोला चेकजाँच गर्दा झोला भित्र रहेका ३ वटा प्लाष्टिकको झोलाभित्र प्रतिबन्धित तीन प्रकारका औषधिजन्य लागूऔषधसहित नियन्त्रणमा लिइएको प्रहरी नायब उपरीक्षक तिलक भारतीले बताए। युवकको साथबाट डाइजेपाम इन्जेक्सन ८६ थान, वुप्रेनोर्फिन इन्जेक्सन ८९ थान र प्रोमेफाजिन इन्जेक्सन ८६ थान फेला परेको थियो। पाण्डेलाई सोधपुछ गर्दा रिमालले काठमाडौंबाट विदुरसम्म ल्याउन लगाएको बताएपछि रिमाललाई समेत पक्राउ गरी थप अनुसन्धान कार्य भइरहेको नुवाकोट प्रहरीले जनाएको छ।"
आलु जोन कार्यक्रममा सूचीकृत भए ७१ संस्था,"जोमसोम : मुस्ताङमा ७१ वटा कृषि फार्म, समूह र सरकारी आलु जोन विकास कार्यक्रममा सूचीकृत भएका छन्। प्रधानमन्त्री कृषि आधुनिकीकरण परियोजना, परियोजना कार्यान्वयन इकाइ मुस्ताङले चालू आर्थिक वर्ष २०८१८२ देखि सुरु भएको आलु जोन विकास कार्यक्रममा मुस्ताङका ४ पालिकाका कृषि समूह, फार्म र सहकारी संस्था अनुदान कार्यक्रममा समेटिएका हुन्। मुस्ताङमा स्याउ जोन र च्यांग्रा जोन कार्यक्रमपछि आलु जोन विकास कार्यक्रम कार्यान्वयनमा आएको हो। आलुको उत्पादन तथा उत्पादकत्व वृद्धि गरी बाह्य देशबाट हुने आयातलाई प्रतिस्थापन गर्ने र खाद्य सुरक्षामा समेत टेवा पुर्याउने उद्देश्यले नेपाल सरकार कृषि तथा पशुपक्षी विकास मन्त्रालयले चालू आर्थिक वर्षदेखि कार्यान्वयन हुने गरी मुस्ताङमा आलु जोन विकास कार्यक्रम ल्याइएको हो। प्रधानमन्त्री कृषि आधुनिकीकरण परियोजना, परियोजना कार्यान्वयन इकाइ मुस्ताङका कार्यालय प्रमुख भरतराज गौतमका अनुसार घरपझोङमा ३२ वटा, वारागुङ मुक्ति क्षेत्रमा ३३ वटा, थासाङ गाउँपालिमा ४ वटा र उपल्लो मुस्ताङको लोमान्थाङबाट २ कृषि समूह, फार्म र सहकारी संस्था आलु जोन विकास कार्यक्रममा आबद्ध भएका हुन्। मुस्ताङका पाँच पालिकाका २५ वटै वडाहरू कार्यक्रममा समेट्ने लक्ष्य रहे पनि सम्बन्धित पालिकाका वडाहरू यस कार्यक्रममा प्रस्ताव नआएका कारण आबद्ध हुन नसकेको कार्यालय प्रमुख गौतमको भनाइ छ। आलु जोनको पहिलो वर्षको कार्यक्रममा कुल सूचीकृत भएकामध्ये घरपझोङमा ४५ प्रतिशत, बारागुङ मुक्तिक्षेत्रमा ४६, थासाङमा ६ र लोमान्थाङ गाउँपालिकामा ३ प्रतिशत संस्था आबद्ध भएको उनले उल्लेख गरे। मुस्ताङमा चालु वर्षदेखि कार्यान्वयनमा आएको कार्यक्रमका लागि १ करोड २७ लाख रुपैयाँ बजेट विनियोजन भएको छ। आलु जोन विकासअन्तर्गत १ करोड १७ लाख रुपैयाँ बजेट आलु जोनका लागि अनुदान शीर्षकमा खर्च हुनेछ। बाँकी १३ लाख रुपैयाँ तालिम, प्रविधि प्रदर्शनी, क्रप कटिङ र तथ्यांक संकलन लगायतका सेवामूलक कार्यक्रममा खर्च हुने कार्यालय प्रमुख गौतमले जनाए। मुस्ताङमा सञ्चालित कार्यक्रमका लागि कुल ५ सय हेक्टर क्षेत्रफल निर्धारण गरिएको छ। सूचीकृत संस्थाले पूर्वाधार विकासतर्फ ८५ प्रतिशत अनुदान सहुलियत पाउनेछन्। बाँकी १५ प्रतिशत भने सम्बन्धित संस्थाले स्वलगानी रहनेछ। यसैगरी कार्यक्रमअन्तर्गत यन्त्र उपकरण, बिउ, प्रशोधनलगायतका सामग्री खरिदमा ५० प्रतिशत अनुदान उपलब्ध हुने उनले बताए। मुस्ताङमा आर्थिक वर्ष २०७९८० मा ४ सय ५९ हेक्टर क्षेत्रफलमा आलु खेती गर्दा ७ हजार ३१ टन आलु उत्पादन भएको थियो। मुस्ताङमा स्थानीय जातको सेतो आलु र विकासे रातो आलुको खेती गर्ने गरिएको छ। हिमाली क्षेत्रमा उत्पादन हुने आलु स्वादिलो र पोसिलो हुन्छ। सहर बजारको उपभोक्ताको रोजाइमा मुस्ताङी आलु पर्ने गर्छ।"
लोकेशको ब्याटले लेखेको विराटनगरको जित,"काठमाडौं : नेपाल प्रिमियर लिग (एनपीएल) मा विराटनगर किङ्ग्सले लगातार २ हार पछि तेस्रो खेलमा जित निकालेको छ। पहिलो खेलमा जनकपुर बोल्ट्ससँग ८ विकेट र सुदुरपश्चिम रोयल्ससँग ८७ रनले हार बेहोरेको विराटनगरले राहतको सास फेर्यो। पहिलो र दोस्रो खेलमा ब्याटिङमा रन बनाउन नसकेको विराटनगरको पारी आज लोकेशले निकै राम्रोसँग सम्हाले। उनले ओपनिङमा आएर एकतर्फबाट विकेट गइरहँदा पनि अर्को तर्फबाट इनिङस् सम्हाल्दै सट हान्न छोडेनन्। उनलाई आजको खेलमा बसिर अहमदको पनि राम्रो साथ मिलेको हो। उनले पाँचौं विकेटका लागि लोकेशसँग ७८ रनको साझेदारी गरे। उक्त साझेदारीबारे लोकेशले भने, बसिर आउनेबित्तिकै हामीले हामी दुई जनाले नै खेल सक्ने १११२ को रन रेट लिएर जाने सल्लाह गरेका थियौं। बसिरले राम्रो खेल्यो। पहिलो र दोस्रो खेलमा घरेलु खेलाडी चल्न नसक्दा हारेको विराटनगर आज घरेलु खेलाडीकै प्रदर्शनले उच्च लक्ष्य पार गर्दै प्रतियोगितामा पहिलो जित हात पार्न सफल भएको छ। आजको खेलमा उत्कृष्ट खेलाडी घोषित भएपछि लोकेशले पत्रकारसँग बोल्दै भने, ओपनर ब्याटरको रुपमा मैले टिमलाई राम्रो सुरुवात दिउँ भन्ने हुन्छ। आज पहिलो इनिङ्सबाट म एक्लैले खेल जिताउँछु भनि रहेको थिएँ। सबैलाई भनिरहेको थिएँ। आज हामी एक अर्कामा विश्वास गरेर खेल जित्यौं। उनले खेल जितेपछि भने, दुईवटा खेलहरु भइसकेको थियो, राम्रो सुरुवात भइरहेको थिएन। आज मैले खेलमा राम्रो सुरुवात गरेर बलहरु सकभर बाउन्ड्रीमा लगाउनुपर्छ भन्ने थियो। पछिल्लो २ खेलको रेकर्ड हेर्ने हो भने विराटनगरका लागि मार्टिन गुप्टिलले रन मेसिन बनिरहेका थिए। गुप्टिल चल्दा रन बन्ने नत्र थोरैमा नै प्याक हुने अवस्थामा रहेको विराटनगरका लागि आज म्याच विनर दुई खेलाडी भए। यस विषयमा लोकेश भने, विदेशी खेलाडी यो विकेट फरक छ। हामीले घरेलु खेलाडीको रुमपा हामीले स्टेपअप गर्नुपर्छ। हामी सधैं यहि मैदानमा खेलिरहेका छौं। नेपाली नै म्याच विनर हुनुपर्छ भन्ने छ। तेस्रो खेलमा विराटनगर किङ्ग्सले आफ्नो सुरुका २ खेलभन्दा सुधारिएको प्रदर्शन गर्यो। जसमा बलिङमा पनि नेपाली खेलाडले विदेशीसरह नै विकेटमा मद्दत गरे। विशेषतः आज विराटनगरको फिल्डिङ निकै राम्रो भएको महसुस खेलका दौरान गरियो। ४ वटा रन आउटले लुम्बिनीको ब्याटिङलाई धेरै हदसम्म रोक्ने कोसिस गर्यो। लोकेश बमको लागि विकेटकिपरको भूमिका नयाँ भएको तेस्रो खेलमा पनि देखियो। लुम्बिनीसँगको खेलमा केही बाउन्ड्री किपरको अनुभवको कमीले पनि गएको देखिन्छ। उनी आफैँ पनि यसमा आफ्नो गल्ती भएको स्विकार गर्छन्, आज आधाभन्दा बढी रन त मेरो गल्तीकै कारण गएको रहेछ। उनी आफैँले सहर्ष स्विकार गरे। विराटनगरका लागि अर्को समस्याको पाटो भनेको निकोलस क्रिटोन हुन्। उनले फिल्डिङमा निकै राम्रो गरिरहँदा उनको ब्याटबाट रन भने विराटनगरले पाएको छैन। उनी निकै आस गरेका विदेशी खेलाडी हुन्। उनको लागि त्रिवि मैदान पनि नौलो होइन। तर लगातार ३ खेलमा उनको ब्याटबाट रन ननिस्कनू केही चिन्ताको विषय भने पक्कै हो। तेस्रो खेलमा आएर टिममा सन्तुलन भने विस्तारै मिल्दै आएको अनुभव तेस्रो खेलले गरायो। रोहितले विवेकलाई दिएको अन्तिम ओभर लुम्बिनी लायन्सको लागि पहिलो खेलमा हार सायद सोचेजस्तो सुरुवात थिएन। १९२ रनको हालसम्मकै उच्च लक्ष्य थियो। हुन त तेस्रो खेलमा विराटनगरका ब्याटरले देखाएको कौशल तारिफ योग्य छ। आजको खेलमा लुम्बिनीका दुर्गेश गुप्ताको बलिङले विराटनगरको ब्याटिङ धरासायी बनाएको थियो। उनले ४ ओभर बलिङ गर्दा २१ रन खर्चिए ३ विकेट लिए। तर पहिलो खेलमा लुम्बिनीका लागि विवेक यादवको स्पेल निकै महंगो रह्यो। ३ ओभरको बलिङमा नै ४८ रन खाइसकेका थिए। पावरप्ले र मिडल अर्डरमा मंहगो साबित भएका बलरलाई कप्तान रोहितले अन्तिम ओभरमा १५ रन जोगाउने जिम्मा लगाए। उनलाई यसबारे खेलपछि पत्रकारले प्रश्न गर्दा उनले भने, विवेक अन्तिम विकल्प थिए। उनी बाहेक म र बेन कटिङ थियौं। बेन कटिङले बलिङ गर्दिन भनेपछि म मात्रै विकल्प थिएँ। सायद म भएको भए ३ बलमा नै १६ रन भेट्थें होला। उनको यो उत्तरमा उनी आफैं पनि सन्तुष्ट सायद हुने छैनन्। किनभने रोहितले राष्ट्रिय टिमको खेलमा पनि बलिङ गर्ने गर्छन्। १५ रन जोगाउनु पर्ने बेला महंगो सावित भइरहेका बलरलाई अन्तिम ओभरको बलिङ दिनु भने पहिलो खेलमा लुम्बिनीको हारको कारण बन्यो। अन्य बलरले टाइट बलिङ गर्दा पनि आजको खेलमा विवेकको स्पेल भने लुम्बिनीलाई भारी पर्यो। यो सुरुवात लुम्बिनी चाहँदैनथ्यो। यसमा कप्तान रोहित भन्छन्, विकेटले राम्रो खेलिरहेको थियो। हामीले सोचेको जस्तो सुरुवात भएन। उनले भने, बलिङ युनिटमा केही चुक भयो।"
वैदेशिक रोजगारमा पठाइदिने भन्दै ठगी गर्ने दुई जना पक्राउ,काठमाडौं : युवायुवतीहरुलाई आकर्षक तलबको प्रलोभनमा पारेर वैदेशिक रोजगारमा लैजाने भन्दै ठगी गर्ने २ जना पक्राउ परेका छन् । काठमाडौं उपत्यका अपराध अनुसन्धान कार्यालय टेकु लामो समयसम्म झुक्याएर राखे पश्चात विदेश नपठाई सम्पर्क विहीन भएपछि पीडितहरुले जाहेरी दिएका हुन्। प्रहरी उपरीक्षक काजीकुमार आचार्यका अनुसार पीडितको उजुरीमाथि अनुसन्धान हुँदा विदेश पठाउने भनी ठगी गर्ने लमजुङ सुमित बस्याल र खोटाङका इच्छा गुरुङ पक्राउ परेका हुन्। उनीहरूमध्ये बस्याल टोखाबाट र गुरुङ बुढानीलकण्ठबाट पक्राउ गरिएको हो। बस्यालले २ लाख ४० हजार र गुरुङले १ लाख ठगी गरेको उजुरी परेको छ।
टुँडिखेलमा मृत भेटिएका पुरूषको पहिचान खुल्यो,काठमाडौं : काठमाडौंको टुँडिखेलमा एक व्यक्ति मृत भेटिएका छन् । काठमाडौं महानगरपालिका २२ स्थित टुँडिखेलमा रहेको गोल पोष्ट नजिकै बुधबार बिहान मकवानपुरका बद्रिप्रसाद सिलवाल मृत अवस्थामा भेटिएका हुन् । जिल्ला प्रहरी परिसर काठमाडौंका प्रवक्ता नवराज अधिकारीका अनुसार बिहान ६:३५ बजे एकजना पुरुष मृत फेला परेको सूचना प्रहरीले पाएको थियो । सोही सूचनाका आधारमा प्रहरीले सिलवाल मृत अवस्थामा फेला पारेको हो। प्रहरीका अनुसार सिलवालको शव नजिकै चक्कु समेत फेला परेको छ। बाँया हातको मुनि रगतको आहाल बनेको थियो । उनको साथमा रहेको कागजात खोजतलास गर्ने क्रममा नागरिकता समेत भेटिएको छ । नागरिकता अनुसार मकवानपुर घर भएका ४५ वर्षीय बद्रिप्रसाद सिलवाल रहेको पुष्टि भएको हो। उनको शव पोष्टमार्टमको लागि शिक्षण अस्पताल महाराजगंजमा पठाइएको छ । घटनाबारे अनुसन्धान भइरहेको प्रहरीले जनाएको छ।
विराटनगरको रोमाञ्चक जित,"काठमाडौं : नेपाल प्रिमियर लिग (एनपीएल)मा विराटनगर किङ्ग्सले प्रतियोगितामा पहिलो जित हात पारेको छ। विराटनगरले लुम्बिनीलाई २ विकेटले पराजित गरेको छ। कीर्तिपुरस्थित टियु क्रिकेट मैदानमा टस जितेको विराटनगरले लुम्बिनीले दिएको १९२ को लक्ष्य पछ्याएको विराटनगरले १९५ ओभरमा १९३ रन बनाउँदै प्रतियोगितामा पहिलो जित हात पारेको हो। अन्तिम ओभरमा १६ रन चाहिँदा लगातार २ वाइड पछि विकेट र लगातार १ छक्का र २ चौका क्रिस सोलले प्रहार गर्दै विराटनगरलाई जित दिलाएका हुन्। विराटनगरले १० ओभरमा ४ विकेट गुमाउँदै ७३ बनाएको थियो। पावरप्लेमा १ विकेटको क्षतीमा ५४ रन बनाएको थियो। विराटनगरको पहिलो विकेट ओपनर इस्मात आलम पडक आउट भए। दोस्रो विकेटका लागि भने लोकेश बमले मार्टिन गप्टिलसँग ५२ रनको अर्धशतकीय साझेदारी गरे। ७१ ओभरमा मार्टिन गप्टिललाई लुम्बिनीका दुर्गेश गुप्ताले क्लिन बोल्ड गर्दिए। तेस्रो विकेट राजेश पुलामी १० बलमा ४ रन बनाउँदै कट एण्ड बोल्ड भए। उनलाई साद बिन जफरले कट एण्ड बोल्ड गरे। चौथो विकेटका लागि निकोलस क्रिटोन गोल्डेन डक भए। पाँचौं विकेटका लागि लोकेश र वसिरले ७८ रनको साझेदारी गरेका थिए। यो साझेदारीलाई दुर्गेशले तोडे। दुर्गेशले वसिर अहमदलाई २३ बलमा ४ चौका र १ छक्कासहित ४० रनमा बेन कटिङको हातबाट क्याच आउट गराए। विराटनगरका लागि ओपनर ब्याटर लोकेश बमले सर्वाधिक ४७ बलमा ३ चौका र ६ छक्कासहित ७१ रन बनाए। उनलाई रामोण्डस सिमोण्डले रोहित पौडेलेको हातमा क्याच आउट गराए। सातौं विकेट पनि दुर्गेशकै नाममा भयो। उनले प्रतिश जिसीलाई ३ बलमा ६ रन बनाउँदै बोल्ड गरे। आठौं विकेट विवेक यादवले सन्दीप लामिछानेको लिए। लुम्बिनीका लागि दुर्गेश गुप्ताले सर्वाधिक ३ विकेट लिए। रामोण्ड सिमोण्ड, साद बिन जफरले समान २र२ विकेट लिए। विवेक यादवले १ विकेट लिए। त्यसअघि लुम्बिनीले निर्धारित २० ओभरमा ७ विकेटि गुमाउँदै १९१ रन बनाएको हो। यो एनपीएलको हालसम्मकै उच्च योगफल हो। यसअघि सुदूरपश्चिमले विराटनगरविरुद्ध १८१ रन बनाएको थियो। पावरप्लेमा १ विकेटको क्षतीमा ५६ रन बनाएको लुम्बिनीले १० ओभरमा लुम्बिनीले थप १ विकेटको रुपमा अर्जुन साउदलाई गुमाउँदै ४१ रन थप्दै ९७ रन बनायो। लुम्बिनीले पहिलो विकेट अशुतोष घिरौयाको गुमायो उनी १३ बलमा २ चौका र १ छक्का प्रहार गर्दै १५ रनमा निकोलस क्रिटोनको हातबाट रन आउट भए। दोस्रो विकेटका लागि अर्जुन साउदले कप्तान रोहित पौडेलसँग ४१ रनको साझेदारी गर्दै आठौं ओभरको दोस्रो बलमा इस्मात आलमको बलमा बोल्ड भए। तेस्रो विकेट कप्तानको भयो। राजेश पुलामी मगरको बलमा टियु कर्नरमा प्रतिश जिसीको हातबाट रोहित ४६ रनमा क्याच आउट भए। उनले टम मोरिससँग ६७ रनको साझेदारी गरे। चौथो विकेट टम मोरिसको गयो। उनी १७ बलमा १ चौका र३ छक्कासहित ३० रनमा दिपक बोहोराले उत्कृष्ट थ्रो गर्दै रन आउट गराए। पाँचौं विकेट सन्दीप जोरा पनि १२ रनमा रनआउट भए। छैटौं विकेट सन्दीप लामीछानेले साद बिन जफरको विकेट सन्दीपले लिए। उनले जफरलाई १५ रनमा मार्टिन गुप्टिलबाट क्याच आउट गराए। सातौं विकेट पनि रन आउट नै भयो। यसमा बेन कटिङ पनि समावेश भए। लुम्बिनीका लागि विवेक यादव १९ र र्यामोन सिमोन्ड २ रनमा अविजित रहे। विराटनगरका लागि सन्दीप लामीछाने, राजेश पुलामी र इस्मात अलामले ११ विकेट लिए। विराटनगरले पहिलो खेलमा जनकपुरसँग ८ विकेट र सुदूरपश्चिमसँग ८७ रनले हार बेहोरेको थियो। बिहीबार पोखरा एभेन्जर्स र जनकपुर बोल्ट्स र दोस्रो खेलमा काठमाडौं र सुदूरपश्चिमबीच हुनेछ।"
गोली हानेर पक्राउ गरेको गाँजासहितको गाडी र चालक सार्वजनिक,"धरान : सुनसरीको धरानमा प्रहरीले गोली हानेर पक्राउ गरेको गाँजासहितको गाडी चालकलाई प्रहरीले सार्वजनिक गरेको छ। मंगलबार राति सरकारी नम्बर प्लेटको दुईवटा स्कार्पियो गाडीमा गाँजा बोकेर धनकुटाबाट धरान आउँदै गरेको गाडीलाई प्रहरीले गोली हानेर नियन्त्रणमा लिएको जिल्ला प्रहरी कार्यालय सुनसरीका प्रवक्ता डीएसपी रामप्रसाद तिमल्सिनाले बताए। पक्राउ परेका चालक, गाडी र गाँजा बुधबार पत्रकार सम्मेलन गरी सार्वजनिक गरेको हो। विशेष सूचनाका आधारमा धनकुटाबाट धरानतर्फ आउँदै गरेको बा १ झ ५१२७ नम्बरको सरकारी नम्बर प्लेट लगाएको कालो रंगको टाटा कम्पनीको गाडी र अर्को बा १ झ ४६०५ नम्बरको सरकारी प्लेट लगाएको सेतो रंगको स्कार्पियो गाडी नियन्त्रणमा लिएको डीएसपी तिम्सिनाले बताए। गाँजा बोकेको गाडी पक्राउ गर्न धरानका डीएसपी प्रकाश जबेगु नेतृत्वको टोली धरानको शिवधारा पुगेको थियो। गाँजा बोकेको गाडि नियन्त्रणमा लिने क्रममा बा १ झ ५१२७ नम्बरको गाडीका चालकले गाडी भगाएको हुँदा इन्सास राईफलबाट ४ राउण्ड गोली फायर गरेर गाडी नियन्त्रणमा लिएको डीएसपी तिमल्सिनाले बताए। उनले गाडीका चालक मोरङको सुन्दरहरैचा नगरपालिका११ बस्ने बर्ष ३६ को श्याम कुमार विश्वकर्मालाई तत्काल नियन्त्रणमा लिएको र अर्को बा १ झ ५१२७ नम्बरको गाडीका चालक भाग्न सफल भएको बताए। नियन्त्रणमा लिएको बा १ झ ५१२७ नम्बरको गाडीमा कालो प्लास्टिक भित्र राखेको ३ सय ६५ केजी गाँजा र बा १ झ ४६०५ नम्बरको गाडीमा ३ सय ३५ केजी गाँजा गरि ७ सय केजी गाँजा बरामद गरिएको धरानका डीएसपी प्रकाश जबेगुले बताए। पक्राउ परेका चालक बिस्वकर्मालाइ लागू औषध मुद्दामा सम्मानित सुनसरी जिल्ला अदालतमा म्याद थप गरि अनुसन्धान थालिएको उनले बताए। बरामद भएका गाडीहरू सरकारी हुन की हैनन् वा फेक सरकारी नम्बर प्लेट बनाएर प्रयोग गरिएको हो भन्ने सम्बन्धमा पनि अनुसन्धान भई रहेको डीएसपी तिम्सिनाले बताए। गाँजा तस्करहरुले धनकुटाको शहिदभूमि गाउँपालिकामा उत्पादन हुने गाँजा धरान, इटहरी, विराटनगर र भारतसम्म लगेर बिक्री गर्ने गरेका छन्। धनकुटा प्रहरीले गाँजा फँडानी निमिट्यान्न नपारेको र धनकुटामा पक्राउ गर्न चासो नदेखाएपछि खुलेआम तस्करी हुने गरेको छ। धनकुटाबाट भित्रिएको गाँजा सुनसरी प्रहरीले भने कडाइका साथ नियन्त्रणमा लिने गरेको छ।"
पावरप्लेमा विराटनगरको राम्रो सुरुवात,काठमाडौं : नेपाल प्रिमियर लिग (एनपीएल)मा विराटनगर किङ्ग्सको राम्रो सुरुवात गरेको छ। कीर्तिपुरस्थित टियु क्रिकेट मैदानमा टस जितेको विराटनगरले लुम्बिनीले दिएको १९२ को लक्ष्य पछ्याएको विराटनगरले १ विकेटको क्षतिमा ५४ रन बनाएको छ। विराटनगरको पहिलो विकेट ओपनर इस्मात आलम डक आउट भए। दोस्रो विकेटका लागि भने लोकेश बमले मार्टिन गप्टिलसँग ५२ रनको अर्धशतकीय साझेदारी गरे। हालः लोकेश २० बलमा २ चौका र ३ छक्कासहित ३३ रनमा खेलिरहेका छन्। त्यस्तै मार्टिन गप्टिल १३ बलमा ४ चौकासहित १९ रन बनाएर खेलिरहेका छन्। लुम्बिनीले पावरप्लेमा ५६ रन बनाएको थियो।
चार महिनाभित्र लेखापरीक्षण गरिसक्न राष्ट्रिय जीवन बिमा कम्पनीलाई निर्देशन,"काठमाडौं : पछिल्लो ९ वर्षयता लेखापरीक्षण गर्न नसकेको राष्ट्रिय जीवन बिमा कम्पनी लिमिटेडलाई अबको चार महिनाभित्र लेखापरीक्षण गरिसक्न अर्थ मन्त्रालयले निर्देशन दिएको छ। राष्ट्रिय जीवन बिमा कम्पनी लिमिटेडका पदाधिकारीसहित अर्थ मन्त्रालयमा आज भएको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले लामो समयसम्म लेखापरीक्षण नहुनु कसैका लागि पनि हितकर नभएको बताए। उनले लेखापरीक्षण सम्पन्न गर्न आवश्यक पर्ने सहयोग उपलब्ध गराउन सरोकारवालाहरूलाई निर्देशन दिए। राष्ट्रिय जीवन बिमा कम्पनी लिमिटेडको आर्थिक वर्ष २०७१७२ देखि अन्तिम लेखापरीक्षण सम्पन्न हुनसकेको छैन। अन्तिम लेखापरीक्षण सम्पन्न भएपछि मात्र कम्पनीको साधारणसभा गर्न पनि अर्थ मन्त्रालयले निर्देशन दिएको अर्थमन्त्री पौडेलको सचिवालयले जनाएको छ। बैठकमा महालेखा परीक्षकको कार्यालय, नेपाल बिमा प्राधिकरण, अर्थ मन्त्रालय, राष्ट्रिय जीवन बिमा कम्पनीका पदाधिकारीहरूको उपस्थिति थियो।"
मुलुकलाई फेरि नयाँ क्रान्तिको आवश्यक छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' फेरि एकपटक नयाँ क्रान्ति आवश्यक भएको बताएका छन्। गणतन्त्र सेनानी कोषले आयोजना गरेको गणतन्त्र सेनानी सम्मान २०८१ लाई सम्बोधन गर्दै उनले यस्तो धारणा राखेका हुन्। जनयुद्धको उत्कर्षमा पार्टीले गरेको विश्लेषण सुनाउँदै उनले भने,' उतिबेला हामीले भनेका थियौं,अब देश गणतन्त्रमा त जान्छ जान्छ तर, यसलाई प्रतिक्रियावादीहरूले आफूले चाहेजस्तो बनाउन खोजेका खोज्ने छन्, हामी हामीले चाहेजस्तो बनाउन खोज्ने छौं, त्यो बेला फेरि जनताको गणतन्त्रका लागि अर्को संघर्ष आवश्यक पर्न सक्छ भनेका थियौं, त्यो विन्दु अब नजिक आएको छ ।' उनले अब हुने क्रान्ति पहिलेजस्तो सशस्त्र नहुने बरु जनतामा गएर जनताकै बलमा भ्रष्टाचार र बेथितिविरुद्ध आन्दोलन अघि बढाउने बताए। लाखौं लाख जनता सडकमा लिएर हिजो संविधान लेखनको क्रममा फरक मतको छाडेका मुद्दा अघि बढाइने र गणतन्त्रलाई जनताको व्यवस्था बनाउने अभियानलाई पूर्णता दिइने उनको भनाइ छ। नयाँ क्रान्तिका लागि विभाजित माओवादीलाई एकताबद्ध गर्दै माओवादीको आफ्नै एजेन्डा र पहिचानमा अघि बढ्ने उल्लेख गर्दै अध्यक्ष प्रचण्डले स्थानीय तहको उपनिर्वाचनमा एक्लै विजय प्राप्त गरेर त्यसको सुरुवात गरिसकेको बताए। नेपालमा जनताले दस वर्षे जनयुद्ध नगरेको भए गणतन्त्र स्थापनाको कल्पनासमेत गर्न नसकिने उल्लेख गर्दै उनले जनताको तर्फबाट यति धेरै संगठित र व्यवस्थितरुपमा आजसम्म नेपालमा कुनै युद्ध नभएको पनि दावी गरे।"
सहकारी ठगी प्रकरणमा रवि लामिछानेविरुद्ध पर्सामा पनि पक्राउ पुर्जी जारी,काठमाडौं : सहकारीको रकम अपचनको आरोपमा राष्ट्रिय स्वतन्त्र पार्टी (रास्वपा) सभापति रवि लामिछानेविरुद्ध पर्सामा पनि पक्राउ पुर्जी जारी भएको छ। वीरगञ्जको सानो पाइला सहकारीको रकम हिनामिना गरेको आरोपमा लामिछानेविरुद्ध पर्सा जिल्ला अदालतबाट पक्राउ पुर्जी जारी भएको जिल्ला प्रहरी कार्यालय पर्साका प्रवक्ता किशोर लम्सालले जानकारी दिए। सहकारी ठगी प्रकरणमा कास्की प्रहरीको नियन्त्रणमा रहेका लामिछानेलाई चितवन लगिएको छ। जिल्ला सरकारी कार्यालय चितवनले उनको बयान लिइरहेको छ। सहकारी ठगी प्रकरणमा काठमाडौंमा बयान सकिएपछि प्रहरीले उनलाई चितवन पुर्याएको हो।
"रवि लामिछानेमाथि अनुसन्धान जारी, चितवनमा रास्वपाका कार्यकर्ताले ढुंगा प्रहार गर्दा ८ प्रहरी घाइते",चितवन : चितवनमा राष्ट्रिय स्वतन्त्र पार्टीका कार्यकर्ता र प्रहरीबीच झडप भएको छ। जिल्ला प्रहरी कार्यालयका प्रहरी उपरीक्षक गौतम मिश्रले प्रदर्शनकारीले सरकारी वकिलको कार्यालय जाने बाटो अवरुद्ध गर्न खोज्दा झडप भएको जानकारी दिए। प्रदर्शनकारीले प्रहार गरेको ढुङ्गाले लागेर ८ जना प्रहरी घाइते भएका छन्। ढुंगा प्रहार गर्न थालेपछि प्रहरीले अश्रुग्यास र पानीको फोहोरा प्रयोग गरेको उनको भनाई छ । मिश्रले घाइते प्रहरीको भरतपुर अस्पतालमा उपचार भइरहेको बताए। जिल्ला प्रहरी कार्यालय अगाडि रास्वपाका सभापति रवि लामिछानेको रिहाइको माग गर्दै प्रदर्शनकारीले निषेधित क्षेत्र नाघेका थिए।झडपमा आफ्ना कार्यकर्ता पनि घाइते भएको रास्वपाले जनाएको छ। साहारा सहकारीका बचतकर्ताको रकम अपचलन गरेको आरोप लागेपछि प्रहरीले लामिछानेलाई बयानका लागि मंगलबार काठमाडौंबाट चितवन ल्याएको हो। साहारा सहकारीबाट १० करोड ८० लाख रुपैयाँ अपचलन भएको उजुरी परेपछि अनुसन्धानका लागि उनलाई चितवन लगिएको छ।
गढीमाई मेलाको सुरक्षा व्यवस्थापनमा कमजोरी हुन दिँदैनौं : गृहमन्त्री,काठमाडौं : गृहमन्त्री रमेश लेखकले बाराको वरियारपुर पुगेर गढीमाई मेलाको निरीक्षण गरेका छन्। बुधबार बाराको महागाढीमाई नगरपालिकाको बरियारपुर पुगेर गृहमन्त्री लेखकले गढीमाई माताको दर्शन र मेलाको अवलोकन तथा निरीक्षण गरेका हुन्। गृहमन्त्री लेखकले सुरक्षा व्यवस्थापनमा कुनै कमजोरी हुन नदिने प्रतिबद्धता समेत जनाए। उनले गढीमाई मन्दिरको संरक्षणलगायत मेलालाई सभ्य र भव्य बनाउनमा सरकार प्रतिबद्ध रहेको पनि उल्लेख गरे। विश्वप्रसिद्ध पञ्चवर्षीय गढीमाई मेला मंसिर ३० गतेसम्म चल्ने छ।
विदेशी विद्यार्थीलाई नेपालमा आएर शिक्षा प्राप्त गर्ने वातावरण बनाऔं : देउवा,काठमाडौं : नेपाली कांग्रेसका सभापति शेरबहादुर देउवाले मुलुकका लागि आवश्यक शिक्षासम्बन्धी ऐनलाई छिटो ल्याउनुपर्ने बताएका छन्। बुधबार कांग्रेस पार्टी कार्यालय सानेपामा आयोजित शिक्षा नीति बहसलाई सम्बोधन गर्दै देउवाले शिक्षा क्षेत्रलाई थप बलियो बनाउनका लागि आवश्यक शिक्षासम्बन्धी ऐनलाई छिटो ल्याउनुपर्ने बताएका हुन्। उनले उच्च शिक्षा हासिलका लागि विदेशिनुपर्ने अवस्थालाई रोक्नका लागि नेपालमा नै उच्च शिक्षाको गन्तव्य बनाउनुपर्नेमा जोड दिए। देउवाले स्वदेशी मात्रै नभइ विदेशी विद्यार्थीहरूलाई समेत नेपालमा आएर शिक्षा प्राप्त गर्ने वातावरण बनाउनुपर्ने बताए। उनले युवालाई स्वदेशमै रहने वातावरण मिलाउन र शिक्षालाई सीप र सीपलाई रोजगारीसँग जोड्नका लागि पाठ्यक्रममा आवश्यक सुधार गर्नुपर्ने धारणा राखे।
माथिल्लो तामाकोशीले पुस १० भित्र विद्युत् उत्पादन सुरु गर्ने,"काठमाडौं : सञ्चालनमा रहेका जलविद्युत आयोजनाहरूमध्ये सबैभन्दा ठूलो ४५६ मेगावाटको माथिल्लो तामाकोशीबाट आगामी पुस १० गतेभित्र विद्युत् उत्पादन गर्ने गरी मर्मत सम्भार तालिका तय गरिएको छ। गत असोज ११ र १२ गतेको अविरल वर्षाका कारण आएको पहिरोले दोलखाको बिगु गाउँपालिका१ लामाबगरस्थित माथिल्लो तामाकोशी जलविद्युतकेन्द्रको बाँध क्षेत्रका संरचना (हेडवर्क्स)मा ठूलो क्षति पुर्याएको थियो। बाँधस्थलभन्दा केही तल दायाँतर्फ रहेको नियन्त्रण कक्ष (कन्ट्रोल रुम) भवन, बालुवा थिग्ग्रयाउने पोखरी (डिस्याण्डर) र बाँधबाट डिस्याण्डरसम्म पानी पुर्याउने भूमिगत नहर (कल्भर्ट)मा ठूलो क्षति पुगेको थियो दुईवटा डिस्याण्डरमध्ये बायाँतर्फको डिस्याण्डरको मर्मतसम्भार आगामी पुस १० गतेभित्र सम्पन्न गरी विद्युत् उत्पादन सुरु गर्ने तालिका तय गरिएको हो। यसका लागि आंशिक रूपमा क्षति पुगेको डिस्याण्डरको पर्खालको पुरानो ढलानलाई भत्काएर मर्मत गरिने छ। यसैगरी कल्भर्टको भित्ता र सिलिङमा देखिएका चिराहरूको ग्राउटिङ गर्ने काम समानान्तर रूपमा अगाडि बढाइनेछ। दायाँतर्फको अर्को डिस्याण्डर मर्मत र हाल सतहमा रहेको कन्ट्रोल रुमलाई भूमिगत बनाउन डिजाइन गरी पुनर्निर्माण प्रक्रिया तत्काल अगाडि बढाइने छ। यो काम आगामी वर्षायाम सुरु हुनुभन्दा अगाडि नै सक्ने लक्ष्य तय गरिएको छ। वर्षाले क्षति पुगेको आयोजनाको विद्युत् प्रवाह गर्ने प्रसारण लाइनको एउटा टावरको मर्मतसम्भार सकिएको छ। आयोजनाको प्रवर्द्धक कम्पनी अपर तामाकोशी हाइड्रोपावर सञ्चालक समितिका अध्यक्षसमेत रहेका नेपाल विद्युत् प्राधिकरणका कार्यकारी निर्देशक कुलमान घिसिङ, कम्पनी सञ्चालक समितिका सदस्यहरू, प्रमुख कार्यकारी अधिकृत (सिइओ) सहितको टोलीले बुधबार आयोजनाको स्थलगत अनुगमन गरी हाल भइरहेको मर्मतसम्भारको जानकारी लिएको थियो। टोलीबाट आयोजना व्यवस्थापन, परामर्शदाता र निर्माण व्यवसायीसँग छलफल गरी पुस १० भित्र विद्युत् उत्पादन सुरु गर्ने र त्यसको १५ दिनभित्रमा विद्युत् बढी माग हुने पिक समयमा चलाउने गरी मर्मत सम्भार सम्पन्न गर्ने गरी समय तालिका तय गरिएको छ। विद्युत कम माग हुने समयमा पानी जम्मा गरी आयोजनालाई पिक समयका ४ घण्टा पूर्ण क्षमतामा चलाउन सकिन्छ। हिउँदयाममा विद्युतगृह चलाउन नसकेमा आन्तरिक रूपमा विद्युत् माग र आपूर्ति व्यवस्थापन चुनौतीपूर्ण देखिएकाले सञ्चालक समितिको टोली जतिसक्दो छिट्टो विद्युतगृहलाई सञ्चालनमा ल्याउन अपनाउनु पर्ने उपायहरू तय गर्न स्थलगत अनुगमनमा गएको हो। कार्यकारी निर्देशक घिसिङले माथिल्लो तामाकोशीबाट तोकिएको समयमा विद्युत् उत्पादन गर्न नसकिएमा देशभित्रको मागबमोजिम विद्युत् आपूर्ति गर्न नसकी अप्ठ्यारो अवस्था आउने भएकाले मर्मतसम्भारमा सबै गम्भीर र संवेदनशील भएर लाग्न आग्रह गरे। आगामी मार्चसम्म दिउँसो र राति मात्र भारतबाट विद्युत् आयात अनुमति पाएकाले आन्तरिक उत्पादनले हिउँदयामको साँझ र बिहान (पिक समय)को विद्युत् माग धान्न गाह्रो छ, मार्च र अप्रिलमा रातिमा समेत आयात गर्न अनुमति पाएका छैनौं, यस्तो अवस्थामा पिकिङ गर्न सकिने माथिल्लो तामाकोशी आएन भने अप्ठ्यारो अवस्था आउने छ, घिसिङले भने। दायाँतर्फको डिस्याण्डरको मर्मतसम्भार आगामी वर्षायाम सुरु हुनुभन्दा पहिले नै सक्ने गरी काम अगाडि बढाऔं, त्यसो गर्न सकिएन भने उत्पादन गर्न नसकी वर्षायाममा विद्युत् खेर पाल्नु पर्ने अवस्था आउन सक्छ, यस्तो संवेदनशील अवस्थामा सबै गम्भीर भएर मर्मत सम्भारमा लागौं। अविरल वर्षाका कारण तामाकोशी नदीमा पानीको बहाव उच्च भएपछि असोज ११ गते साँझ ७ बजेबाट विद्युत् उत्पादन उत्पादन बन्द गरिएको थियो। बाँधका सम्पूर्ण ढोका (गेट)हरू खुल्ला गरिएको थियो जसका कारण आयोजनाका संरचनाको सम्भावित क्षति रोकिएको थियो। कम्पनीका सिईओ मोहन प्रसाद गौतमले मर्मत सम्भारका हरसम्भव उपायहरू अवलम्बन गरी तय गरेको तालिका बमोजिम विद्युत् उत्पादन सुरु गर्ने गरी काम भइरहेको बताए।"
करिब १ सय ७५ किलोग्राम गाँजासहित दुई जना पक्राउ,मकवानपुर : हेटौंडा उपमहानगरपालिका१५ रातोमाटे चेक प्वाईन्टस्थित सडकबाट अवैध लागूऔषध गाँजा करिब १ सय ७५ किलोग्राम सहित २ जनालाई बुधबार दिउँसो प्रहरीले पक्राउ गरेको छ। पक्राउ पर्नेहरूमा बकैया गाउँपालिका४ बस्ने २४ वर्षीय सुमन लामा र हेटौंडा उपमहानगरपालिका११ कालिदमार बस्ने २४ वर्षीय सुशिल भोलन रहेका छन्। प्रहरी चौकी रातोमाटेबाट खटिएको प्रहरीले हेटौंडाबाट पथलैयातर्फ जाँदै गरेको बा प्र ०३००१ च १५८४ नम्बरको पिकअप गाडीलाई जाँच गर्ने क्रममा पिकअपको ढालामा खाली क्रेटले छोपी लुकाई छिपाई ल्याएको ५ वटा बोरामा रहेको उक्त परिमाणको गाँजा फेला पारी चालक सुमन र गाडीमा सवार सुशीललाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
"१० औं राष्ट्रिय खेलकुद फागुन हुने, शुक्रबार मिति घोषणा गर्ने तयारी",कास्की : युवा तथा खेलकुदमन्त्री तेजुलाल चौधरीले केही दिनभित्रै १० औँ राष्ट्रिय खेलकुदको नयाँ मिति घोषणा हुने बताएका छन्। पोखरा रङ्गशालामा भएको छलफलमा मन्त्री चौधरीले आगामी फागुन अन्तिम साता गर्ने गरी तयारी गरिएको जानकारी दिए। उनका अनुसार शुक्रबार मिति घोषणा हुने जानकारी दिए। यसअघि मङ्सिरमा कर्णाली प्रदेशमा तय भएको प्रतियोगिता तयारीका लागि समय नपुगेको र केही पूर्वाधार निर्माणको काम बाँकी रहेकाले समयमै गर्न नसकिएको उनले बताए। पोखरामा खेलकुदका पूर्वाधार निर्माणका लागि आगामी वर्षको बजेटमा व्यवस्था गर्ने उनले प्रतिबद्धता जनाए । नेपालमा सन् २०२७ मा हुने यु१९ महिला विश्वकप क्रिकेटका लागि पोखरामा समेत खेल सञ्चालनका लागि आवश्यक पूर्वाधार निर्माण गर्न बजेट विनियोजन गर्न सरकार प्रतिबद्ध रहेको मन्त्री चौधरीले उल्लेख गरे । अन्तर्राष्ट्रिय क्रिकेट काउन्सिल (आइसिसी) को टोलीले सन् २०२७ मा हुने १९ वर्षमुनिको महिला विश्वकपका लागि केही दिनअघि पोखराको क्रिकेट मैदान निरीक्षण गरेको थियो । आइसिसीले खेल पूर्वाधार निर्माण भएको खण्डमा यहाँ खेलाउन सम्भव हुने जनाएको छ।
अत्याधुनिक लन्च कार्यक्रमसँगै एक्सपेङ मोटर्स अब पोखरामा,"काठमाडौं : नेपाली विद्युतीय सवारी साधनको वितरक सीजी मोटर्सले चिनियाँ अटोमोबाइल ब्रान्ड एक्सपेङको पोखरामा भव्य रुपमा लन्च गरेको छ। सिजी मोटर्सले अटोवेज प्रालिलाई पोखरा क्षेत्रका लागि आधिकारिक डिलरका रूपमा औपचारिक रूपमा घोषणा गरेको छ। यो लन्चले नेपालमा एक्सपेङको उपस्थिति थप विस्तार गरेको छ। जसले स्थानीय ग्राहकहरूलाई अत्याधुनिक, वातावरणमैत्री सवारीसाधन र भरपर्दो सेवा प्रदान गरिरहेको छ। अटोवेजका अध्यक्ष श्री नारायण प्रसाद पौडेलले कार्यक्रममा आफ्नो प्रमुख मन्तव्य व्यक्त गर्दै मिडियालाई एक्स्पेङ ब्रान्डको परिचय गराए। साथै सीजी मोटर्सका सीईओनिर्देशक हेमन्त अग्रवालले कार्यक्रमको क्रममा सीजी मोटर्सका उपलब्धिहरू र अटोवेजसँगको सहकार्यको चर्चा गर्नुका साथै भविष्यका योजनाहरू प्रस्तुत गरे। उद्घाटनका क्रममा अटोवेज प्रालिले पहिलो चरणका ग्राहकलाई ५ वटा जी६ एसयुभी पनि हस्तान्तरण गरेको छ। यस लन्च कार्यक्रममा एक्सपेङको नयाँ जी६ मोडल प्रस्तुत गरिएको थियो, जसले स्मार्ट प्रविधि र दिगो डिजाइनमा जोड दिएको छ। जी६ ले विश्वकै उच्च सुरक्षा परीक्षण  मा ५स्टार रेटिङ प्राप्त गरेको छ। यसले स्वचालित ड्राइभिङ प्रविधि,  २० संरचना, नियमित  अपडेटहरू,  अपरेटिङ सिस्टम, र  सुपरफास्ट चार्जिङ सुविधा प्रदान गर्दछ। जी६ को मोटर पावर   र टर्क   छ, जसले  ब्याट्री प्याकसहित ४३५ किलोमिटरको रेन्ज दिन्छ। यसका थप विशेषताहरूमा अगाडिको र पछाडिको एक्सलमा ५०:५० तौल वितरण, समग्र स्पोर्टी प्रदर्शनका लागि एल्युमिनियम डाइकास्ट बडी, र ९आयामीय ब्याट्री सुरक्षासहितको संरचना सामेल छन्। जसले जी६ लाई विशिष्ट बनाउँछ। सीजी मोटर्सले हालसालै ग्राहक सेवालाई थप प्रार्थमिकता दिँदै बागडोल, काठमाडौंमा आफ्नो अत्याधुनिक सेवा केन्द्र उद्घाटन गरेको छ। साथ साथै सीजी मोटर्सले २४७ सडक सहायताका लागि हटलाइन नम्बर ९७७ ९७०७०९४२०७ मार्फत प्रदान गरिने सीजी केयर्स सेवा पनि प्रस्तुत गरेको छ। पोखराका ग्राहकहरूले पनि यो सिजी केयर सुविधाबाट लाभ लिन सक्नेछन्। सिजी मोटर्सले ग्राहकहरूलाई विशेष सेवा कुशलतापूर्वक प्रदान गर्दै आइरहेको छ।"
"सेयर बजारमा उचारचढाव : नेप्से परिसूचक घट्यो, कारोबार बढ्यो","काठमाडौं : नेप्से परिसूचक दोहोरो अंकले घटेर बन्द भएको छ। अघिल्लो दिन मंगलबार १७८० अंकले बढेको नेप्से आज २४९७ अंकले घटेर २७५०८७ विन्दुमा अडिएको छ। सेन्सेटिभ इण्डेक्स २१८ अंकले घटेर ४६९०३ विन्दुमा पुगेको छ। नेप्से परिसूचक दोहोरो अंकले घटेपनि कारोबार रकम भने मंगलबारको तुलनामा बढेको छ। यसदिन ३२० स्क्रिप्सको २ करोड ३ लाख ३२ हजार ६६ कित्ता सेयर ९ अर्ब १३ करोड २४ लाख ६८ हजार ९०६ रुपैयाँमा खरिदबिक्री भए। मंगलबार ८ अर्ब ५२ मूल्य बराबरको सेयर कारोबार भएको थियो। दोहोरो अंकले घटेको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। खानीखोला हाइड्रोपावरको सेयर सकारात्मक सर्किट लेभलमा कारोबार भयो। जोशी हाइड्रोपावर डेभलपमेन्टको सेयर ९९८,रिभर फल्स पावरको ९९०,इन्हवा हाइड्रोपावरको ९७२ र स्वावलम्बन लघुवित्त वित्तीय संस्थाको सेयर ९४१ प्रतिशतले बढ्यो। कारोबार रकमका आधारमा जोशी हाइड्रोपावर डेभलपमेन्ट शीर्षस्थानमा रह्यो। सो कम्पनीको ३० करोड मूल्य बराबरको सेयर कारोबार भयो। एनआरएन इन्फ्रास्टक्चर एन्ड डेभलपमेन्टको २९ करोड,आँखु खोला जलविद्युतको २६ करोड,सानिमा माइ हाइड्रोपावरको १८ करोड र रसुवागढी हााइड्रोपावरको १७ करोड मूल्य बराबरको सेयर कारोबार भयो। तीन समूहको उपसूचकबाहेक अन्य समूहको उपसूचक नकारात्मक देखिएका छन्। हाइड्रोपावर,मनु एण्ड प्रो र माइक्रो फाइनान्स समूहको सूचक सकारात्मक देखिएका हुन्। यसदिन ट्रेडिङ समूहको उपसूचक सर्वाधिक ८७२ प्रतिशतले घटयो। कारोबारमा आएका स्टक्समध्ये १०४ वटाको मूल्य बढ्दा १३२ वटाको घट्यो। बाँकी ८ स्टक्सको मूल्य स्थिर रह्यो।"
विराटनगरका लोकेश बमको अर्धशतक,"काठमाडौं : नेपाल प्रिमियर लिग (एनपीएल)मा विराटनगरका लोकेश बमले अर्धशतक पूरा गरेका छन्। उनले १२४ ओभरमा ३६ बलमा २ चौका ४ छक्का प्रहार गर्दै अर्धशतक पूरा गरेका हुन्। एनपीएलमा अर्धशतक पूरा गर्ने लोकेश बम सातौं खेलाडी हुन्। यसअघि जनकपुरका लाहिरु मिलान्था, विराटनगरका मार्टिन गप्टिल, जनकपुरका अनिल शाह, सुदूरपश्चिमाका दिपेन्द्र सिंह ऐरी र चितवनका रवि बोपारा र कर्णालीका शिखर धवनले अर्धशतक प्रहार गरेका थिए।"
पाठेघरको मुखको क्यान्सर नियन्त्रण गर्न फेब्रुअरीमा खोप अभियान : स्वास्थ्यमन्त्री,"काठमाडौं : स्वास्थ्य तथा जनसंख्या मन्त्री प्रदीप पौडेलले नेपाल पाठेघरको मुखको क्यान्सर नियन्त्रणका लागि लागि देशव्यापी खोप कार्यक्रम कार्यान्वयनको चरणमा रहेको बताएका छन् । इन्डोनेसियाको बालीमा आयोजित विश्वव्यापी खोप सहकार्य गाभीको बैठकमा सम्बोधन गर्दै मन्त्री पौडेलले पाठेघरको मुखको क्यान्सर नियन्त्रणका लागि नेपालले आगामी फेब्रुअरी महिना (माघ २२ गते) मा दुई सातासम्म किशोरीहरुलाई खोप अभियान सञ्चालन गर्न लागेको जानकारी दिए । यो खोप अभियान नेपालका लागि मात्र होइन सर्भाइकल क्यान्सर अन्त्यको वैश्विक रणनीति मा महत्वपूर्ण उपलब्धि हुनेछ, मन्त्री पौडेलले भने । गाभीसँग सहकार्य गरेर नेपालले खोपलक्षित प्राथमिकता तय गर्नेछ उल्लेख गर्दै मन्त्री पौडेलले नेपालले राष्ट्रिय खोप कार्यक्रममार्फत हेपाटइटिस बी तथा हैजाबिरुद्धसमेत खोप कार्यक्रम ल्याउने योजना बनाएको जानकारी दिए । हामी यसबारे विमर्श गरिरहेका छौं, मन्त्री पौडेलले भने, नेपालले यसका लागि चाँडै औपचारिक अनुरोध गर्नेछ । नेपालमा खोप कार्यक्रम सञ्चालन गर्न कूल बजेटको कम मात्र अंश स्वास्थ्यका लागि विनियोजन हुनु तथा नयाँ संघीय व्यवस्थामा जनशक्ति अभावजस्ता समस्यासँग जुधिरहनुपरेको मन्त्री पौडेलले बताए । हाम्रो स्वास्थ्य क्षेत्र सुदृढीकरण सहायता क्षमता अभिवृद्धि सहायतामा तपाईंहरुबाट सहयोगको अपेक्षा गरेका छौं, मन्त्री पौडेलले सम्बोधनका क्रममा भने, यस्तो सहयोगले नेपाल र नेपालजस्ता देशहरुका लागि खोपहरुको पहुँच र सुलभता महत्वपूर्ण हुनेछ । ही पनि पुर्ण खोप अभियानबाट बञ्चित नहुन् भन्नका लागि नेपालले विश्वव्यापी खोप अभियानसँग गर्ने साझेदारी महत्वपूर्ण हुनेछ, मन्त्री पौडेलले भने । नेपालको खोप कार्यक्रमका लागि विश्वव्यापी खोप अलायन्स गाभीले ६५ प्रतिशत सहयोग गर्दै आइरहेको छ । नेपाल दक्षिण पश्चिम एसिया क्षेत्रमा खोप ऐन ल्याउने पहिलो देश भएको भन्दै मन्त्री पौडेलले राष्ट्रिय खोप कार्यक्रमबाट हरेक वर्ष ५ लाख लाभान्वित हुने गरेको सुनाए । खोपबाट बचाउन सकिने १३ प्रकारका रोगविरुद्ध नेपालले खोप अभियान सञ्चालन गर्दै आइरहेको छ । मन्त्री पौडेलले नेपालको खोप कार्यक्रमले सबै लिंग, वर्ग तथा भौगोलिक क्षेत्रमा समान काम गरिरहेको भन्दै देश सन् २०१० मा पोलियोमुक्त बनेको तथा रुबेला संक्रमण नियन्त्रण गर्न सफलता पाएको उदाहरण दिए ।"
१० ओभर आइपुग्दा विराटनगरको ब्याटिङ धरापमा,काठमाडौं : नेपाल प्रिमियर लिग (एनपीएल)मा विराटनगर किङ्ग्सले १० ओभरमा ७३ रन बनाएको छ। कीर्तिपुरस्थित टियु क्रिकेट मैदानमा टस जितेको विराटनगरले लुम्बिनीले दिएको १९२ को लक्ष्य पछ्याएको विराटनगरले १० ओभरमा ४ विकेट गुमाउँदै ७३ बनाएको छ। यसअघि पावरप्लेमा १ विकेटको क्षतिमा ५४ रन बनाएको थियो। विराटनगरको पहिलो विकेट ओपनर इस्मात आलम डक आउट भए। दोस्रो विकेटका लागि भने लोकेश बमले मार्टिन गप्टिलसँग ५२ रनको अर्धशतकीय साझेदारी गरे। ७१ ओभरमा मार्टिन गप्टिललाई लुम्बिनीका दुर्गेश गुप्ताले क्लिन बोल्ड गर्दिए। तेस्रो विकेट राजेश पुलामी १० बलमा ४ रन बनाउँदै कट एण्ड बोल्ड भए। उनलाई साद बिन जफरले कट एण्ड बोल्ड गरे। चौथो विकेटका लागि निकोलस क्रिटोन गोल्डेन डक भए। हालः लोकेश २७ बलमा २ चौका र ३ छक्कासहित ३८ रनमा खेलिरहेका छन्। उनलाई हालः बसिर अहमदले १ रनमा खेलिरहेका छन्।
त्रिविका १४ हजार विद्यार्थी दीक्षित हुँदै,काठमाडौं : त्रिभुवन विश्वविद्यालयले यस वर्ष ५०औँ वर्ष अर्थात् स्वर्ण दीक्षान्त समारोह मनाउँदै छ। समारोह आगामी पुस १३ गते त्रिपुरेश्वरस्थित दशरथ रंगशालामा हुने भएको छ। समारोहका उपाध्यक्ष तथा त्रिवि परीक्षा नियन्त्रण कार्यालयका परीक्षा नियन्त्रक पुष्पराज जोशीले दीक्षान्त समारोह हुन थालेको ५० वर्ष पुगेको अवसरमा स्वर्ण समारोह गर्न लागिएको बताए। उनका अनुसार समारोहमा यसपटक १४ हजार तीन सय सात विद्यार्थी दीक्षित हुँदै छन्। सोही सङ्ख्यामा अभिभावकको समेत सहभागिता हुनेछ। समारोहमा २०८० असारदेखि २०८१ असार मसान्तसम्म पास भएका ७३ हजार नौ सय ९५ जना ग्रेस लिस्टभएका विद्यार्थी दीक्षित हुँदै छन्। समारोहमा विभिन्न १७ वटा पदकसमेत प्रदान गरिने छ। उनले प्रमुख अतिथिको टुंगो लाग्न बाँकी रहेको बताए।
लुम्बिनीले पावरप्लेमा ५० रन कटायो,काठमाडौं : नेपाल प्रिमियर लिग(एनपीएल)मा बुधबारको दोस्रो खेलमा लुम्बिनी लायन्सले पावरप्लेमा १ विकेट गुमाउँदै ५६ रन बनायो । कीर्तिपुरस्थित त्रिवी क्रिकेट मैदानमा विराटनगर किङ्ग्सविरुद्ध टस हारेर ब्याटिङको निम्तो पाएको लुम्बिनीले पहिलो विकेट अशुतोष घिरौयाको गुमाएको हो। उनी १३ बलमा २ चौका र १ छक्का प्रहार गर्दै १५ रनमा निकोलस क्रिटोनको हातबाट रन आउट भए । हाल क्रिजमा अर्जुन साउद र कप्तान रोहित पौडेल समान १२१२ रनमा खेलिरहेका छन् । विराटनगरको यो तेस्रो खेल हो । पहिलो खेलमा जनकपुर बोल्ट्सँग ८ विकेट र दोस्रो खेलमा सुदुरपश्चिम रोयल्ससँग ८७ रनले पराजित भएको थियो । बुधबारको पहिलो खेलमा काठमाडौं गुर्खाजले कर्णाली याक्सलाई ३ विकेटले हराएको छ ।
"काठमाडौंको चौथो विकेट पतन, पावरप्लेमा बनेन रन",काठमाडौं : नेपाल प्रिमियर लिग (एनपीएल)अन्तर्गत बुधबार भएको पहिलो खेलमा काठमाडौंले पावरप्लेमा कर्णालीभन्दा पछि परेको छ। टियु क्रिकेट मैदानमा टस जितेको काठमाडौंले कर्णालीले दिएको १५० विजयी लक्ष्य पछ्याएको काठमाडौंले पावरप्लेमा २ विकेट गुमाउँदै ३७ रन बनाएको छ। कर्णालीले पावरप्लेमा २ विकेट गुमाएर ३९ रन बनाएको थियो। पहिलो विकेटका रूपमा शंकर रानालाई ६ रनमा रन आउटको रूपमा गुमायो। उनले ७ बलमा १ चौका प्रहार गरेका थिए। दोस्रो विकेटका रुपमा स्टेफेन इस्किनाजी ३ रनमा नन्दन यादवबाट एलबीडब्ल्यु आउट भए। यसैबीच माइकल लेभिट र भिम सार्की पनि आउट भएका छन्। यससँगै काठमाडौंको चौथो विकेट पतन भएको छ। माइकल १९ बलमा २ चौका र १ छक्कासहित २२ रन बनाए भने भीम सार्की १० बलमा ९ रन बनाएर पेभेलियन फर्किए।
१२ दिनदेखि बेपत्ता पर्वतका वृद्ध मृत फेला,"पर्वत : १२ दिनदेखि बेपत्ता रहेका कुश्माका वृद्ध आज बिहान मृत अवस्थामा फेला परेका छन्। जिल्लाको कुश्मा नगरपालिका४ जिरो किमीका ७६ वर्षीय पदमबहादुर विक मोदी गाउँपालिका३ देउरालीको घैटे जंगलमा मृत अवस्थामा भेटिएका हुन्। विक गत मंसिर ८ गते दिउँसो १ बजेदेखि सम्पर्कविहीन भएका थिए। मोदी१ ताङ्लेमा रहेका आफन्तको घरबाट कुश्मास्थित घर जान्छु भन्दै हिँडेका उनी सम्पर्कविहीन बनेका थिए। परिवारजन, आफन्त र प्रहरीले सोही दिनदेखि खोजतलास गरे पनि विक भेटिएका थिएनन्। वृद्धको शव परीक्षणका लागि जिल्ला अस्पताल पर्वतमा राखिएको जिल्ला प्रहरी कार्यालय पर्वतका प्रहरी निरीक्षक रामप्रसाद सापकोटाले बताए। घटनाको थप अनुसन्धान भइरहेको उनले बताए।"
दुईवटा समिति बैठक बस्दै,"काठमाडौं : आज दुईवटा संसदीय समितिका बैठक बस्दैछन्। प्रतिनिधिसभाअन्तर्गतको शिक्षा ,स्वास्थ्य तथा सूचना प्रविधि समिति र राष्ट्रिय सभाअन्तरगतको सार्वजनिक नीति तथा प्रत्यायोजित विद्यायन समिति बैठक बस्न लागेका हुन्। दुईवटै समितिका बैठक दिउँसो १ बजे बस्दैछन्। शिक्षा समितिमा बैठकमा विद्यालय शिक्षा विधेयक, २०८० का सम्बन्धमा छलफल हुनेछ भने सार्वजनिक नीति तथा प्रत्यायोजित विद्यायन समितिको बैठकमा राष्ट्रिय निकुञ्जहरूको अवलोकनका सम्बन्धमा छलफल हुने जनाइएको छ।"
तारा एयरले सुरू गर्यो सुर्खेतबाट कर्णालीका तीन जिल्लामा उडान,"मुगु : लामो समयदेखि सुर्खेत बिमानस्थलबाट उडान नभएका कर्णालीका तीन जिल्लामा बुधबारबाट तारा एयरलाइन्सले उडान सुरू गरेको छ । सुर्खेतबाट कर्णालीका हुम्ला,मुगु र जुम्लामा तारा एयरले उडान सुरु गरेको हो। हवाई सेवाको सुविधा पाएपछि सुर्खेतमा बसोबास गर्दै आएका सथानीय र विद्यार्थी हर्षित भएका छन् । सुर्खेतबाट कर्णालीका तीन जिल्लामा हिमाली टुर्स एण्ड ट्राभल्सले उडानको जिम्मा लिएको छ । हप्तामा बुधबार र शनिबार सिमीकोट,जुम्ला र रारा बिमानस्थलमा उडान गर्ने तारा एयर नेपालगञ्जका स्टेसन इन्चार्ज सूर्यमणी सुवेदीले जानकारी दिएका छन्। सुवेदीका अनुसार सुर्खेतसिमिकोट ८ हजार, सुर्खेत रारा ६ हजार ५ सय र सुर्खेतजुम्ला ६ हजार ५ सय भाडादर निर्धारण गरिएको छ। आन्तरिक पर्यटनलाई प्रवर्द्धन गर्न सुर्खेतबाट व्यवसायिकरुपमा उडान सुरू गरिएको हिमाली टुर्स एण्ड ट्राभल्सका प्रबन्ध निर्देशक मिनबहादुर रावलले जानकारी दिए।"
लुम्बिनीले विराटनगरलाई दियो हालसम्मकै उच्च लक्ष्य,"काठमाडौं : नेपाल प्रिमियर लिग (एनपीएल)मा बुधबारको दोस्रो खेलमा लुम्बिनी लायन्सले विराटनगर किङ्ग्सलाई १९२ रनको बलियो लक्ष्य दिएको छ। कीर्तिपुरस्थित टियु क्रिकेट मैदानमा विराटनगरविरुद्ध टस हारेर ब्याटिङको निम्तो पाएको लुम्बिनीले निर्धारित २० ओभरमा ७ विकेट गुमाउँदै १९१ रन बनाएको हो। यो एनपीएलको हालसम्मकै उच्च योगफल हो। यसअघि सुदूरपश्चिमले विराटनगरविरुद्ध १८१ रन बनाएको थियो। पावरप्लेमा १ विकेटको क्षतिमा ५६ रन बनाएको लुम्बिनीले १० ओभरमा लुम्बिनीले थप १ विकेटको रुपमा अर्जुन साउदलाई गुमाउँदै ४१ रन थप्दै ९७ रन बनायो। लुम्बिनीले पहिलो विकेट अशुतोष घिरौयाको गुमायो उनी १३ बलमा २ चौका र १ छक्का प्रहार गर्दै १५ रनमा निकोलस क्रिटोनको हातबाट रन आउट भए। दोस्रो विकेटका लागि अर्जुन साउदले कप्तान रोहित पौडेलसँग ४१ रनको साझेदारी गर्दै आठौं ओभरको दोस्रो बलमा इस्मात आलमको बलमा बोल्ड भए। तेस्रो विकेट कप्तानको भयो। राजेश पुलामी मगरको बलमा टियु कर्नरमा प्रतिश जिसीको हातबाट रोहित ४६ रनमा क्याच आउट भए। उनले टम मोरिससँग ६७ रनको साझेदारी गरे। चौथो विकेट टम मोरिसको गयो। उनी १७ बलमा १ चौका र३ छक्कासहित ३० रनमा दिपक बोहोराले उत्कृष्ट थ्रो गर्दै रन आउट गराए। पाँचौं विकेट सन्दीप जोरा पनि १२ रनमा रनआउट भए। छैटौं विकेट सन्दीप लामीछानेले साद बिन जफरको विकेट सन्दीपले लिए। उनले जफरलाई १५ रनमा मार्टिन गुप्टिलबाट क्याच आउट गराए। सातौं विकेट पनि रन आउट नै भयो। यसमा बेन कटिङ पनि समावेश भए। लुम्बिनीका लागि विवेक यादव १९ र र्यामोन सिमोन्ड २ रनमा अविजित रहे। विराटनगरका लागि सन्दीप लामिछाने, राजेश पुलामी र इस्मात अलामले ११ विकेट लिए। विराटनगरको यो तेस्रो खेल हो। पहिलो खेलमा जनकपुर बोल्ट्सँग ८ विकेट र दोस्रो खेलमा सुदुरपश्चिम रोयल्ससँग ८७ रनले पराजित भएको थियो। बुधबारको पहिलो खेलमा काठमाडौं गुर्खाजले कर्णाली याक्सलाई ३ विकेटले हराएको थियो।"
विराटनगरले टस जितेर फिल्डिङ गर्ने,काठमाडौं : नेपाल प्रिमियर लिग(एनपीएल)मा बुधबारको दोस्रो खेलमा विराटनगर किङ्ग्सले लुम्बिनी लायन्सविरुद्ध टस जितेर फिल्डिङ गर्ने भएको छ । कीर्तिपुरस्थित त्रिवी क्रिकेट मैदानमा विराटनगरका कप्तान सन्दीप लामीछानेले लुम्बिनीका कप्तान रोहितलाई ब्याटिङको निम्तो दिएका हुन् । विराटनगर पहिलो खेलमा जनकपुर बोल्ट्सँग ८ विकेट र दोस्रो खेलमा सुदुरपश्चिम रोयल्ससँग ८७ रनले पराजित भएको थियो ।
गाँजा बोकेको गाडी नियन्त्रणमा लिन प्रहरीले चलायो गोली,धरान : प्रहरीले धरानमा दुई गाडी गाँजा नियन्त्रणमा लिएको छ । धनकुटाबाट धरानतर्फ गाँजा बोकेको गाडी नियन्त्रण गर्न खोज्दा चालक भाग्न खोजेपछि प्रहरीले ४ राउण्ड गोली हानेर गाँजा बरामद गरेको हो । धनकुटाबाट गाँजा आउँदैछ भन्ने गोप्य सूचना पाएपछि इलाका प्रहरी कार्यालय धरानका डीएसपी प्रकाश जबेगु र वडा प्रहरी कार्यालय भानुचोकका प्रमुख रुद्र खडकाको टोली धरानको शिवधारामा गाडी नियन्त्रणमा लिन गएका थिए। प्रहरीले सेतो नम्बर प्लेटको गाडीमा रहेको ६ सय केजी गाँजा नियन्त्रणमा लिएको छ । गाँजा ओसारपसार गर्ने एकजना पक्राउ र अर्का एकजना फरार रहेको सुनसरीका प्रहरी प्रमुख एसपी सुमनकुमार तिम्सिनाले बताए । उनले गाँजा नियन्त्रण गर्न ४ राउन्ड गोली प्रहार गर्नु परेको बताए । एसपी तिम्सिनाले गाजाँ नियन्त्रण गरिएको विषयमा बुधबार दिउँसो पत्रकार सम्मेलन गरी सार्वजनिक गर्ने बताएका छन् ।
रोमानिया पठाइदिने भन्दै ठगी गर्ने व्यक्ति पक्राउ,काठमाडौं : वैदेशिक रोजगारमा आकर्षक तलबको प्रलोभनमा पारी रोमानिया पठाइदिने भन्दै रकम ठगी गरेको आरोपमा एक जना पक्राउ परेका छन्। पक्राउ पर्नेमा सुनसरीको इनरुवा नगरपालिका६ मधेषा ठेगाना भएका २९ वर्षीय सन्जीव चौधरी रहेका छन्। सन्जीवले रोमानिया पठाइदिन्छु भन्दै ३ जना पीडितबाट ६ लाख ५० हजार रुपैयाँ लिई सम्पर्कविहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई काठमाडौं सोल्टिमोडबाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
राष्ट्रपति पौडेलको शल्यक्रिया सम्पन्न,"काठमाडौं : बुधबार बिहान हस्पिटल भर्ना भएका राष्ट्रपति रामचन्द्र पौडेलको प्रोस्टेटसम्बन्धी शल्यक्रिया सम्पन्न भएको छ। उनको त्रिभुवन विश्वविद्यालय, शिक्षण अस्पताल महाराजगञ्जमा प्रोस्टेटको शल्यक्रिया गरिएको हो। राष्ट्रपतिको आधुनिक प्रविधिबाट शल्यक्रिया गरिएको अस्पतालका निमित्त कार्यकारी निर्देश प्राडा घनश्याम गुरुङले जानकारी दिए। हाल उनको अवस्था सामान्य रहेको छ। बुधबार बिहान प्रोस्टेट उपचारका लागि उनलाई अस्पताल लगिएको थियो।"
किन बढी देखियो बैंकमा शंकास्पद कारोबार ?,"काठमाडौं : नेपाल राष्ट्र बैंकले ०७६ सालबाट आपराधिक एवं अवैधानिक बाटोबाट हुने कारोबार नियन्त्रण गर्न गो एएमएल प्रणाली लागू गर्यो। वाणिज्य बैंकबाट सुरु गरिएको यो प्रणाली विकास बैंक हुँदै लघुवित्त र क्यासिनोसम्म लागू गरियो। यो प्रणाली लागू भएपछि शंकास्पद वित्तीय कारोबार बढ्दै गएको देखिएको छ। गत आर्थिक वर्षमा मात्रै २३६४ प्रतिशत बढी कारोबार शंकास्पद देखिएको छ। राष्ट्र बैंकको वार्षिक प्रतिवेदनअनुसार शंकास्पद कारोबार तथा शंकास्पद गतिविधिमा उल्लेख्य वृद्धि भएको हो। आपराधिक तथा आतंकवादी क्रियाकलापबाट वित्तीय क्षेत्रमा हुन सक्ने जोखिम घटाउन गो एएमएल प्रणाली कार्यान्वयनमा ल्याइएको हो। आपराधिक तथा अवैधानिक बाटोबाट आर्जित पैसा बैंकिङ कारोबार हुनबाट रोक्न यो प्रणालीले मद्दत पुर्याइरहेको राष्ट्र बैंकका अधिकारीहरू बताउँछन्। राष्ट्र बैंकको शंकास्पद वित्तीय कारोबार निगरानी गर्ने वित्तीय जानकारी एकाइ (एफआईयू)मा रिपोर्टिङ गरेको आधारमा आर्थिक वर्ष ०८०८१ मा ७ हजार ३ सय ३८ शंकास्पद कारोबार भएका थिए। ती शंकास्पद कारोबारमध्ये १ हजार ६ सय ३५ प्रतिवेदनको विश्लेषण गरी आवश्यकताअनुसार अन्य कुनै सूचना प्राप्त भएमा भविष्यमा पुनः विश्लेषण गर्ने एकाइले जनाएको छ। यसमध्ये पनि ८ सय ८९ वटा शंकास्पद कारोबारलाई अभिलेखीकरण गरिएको छ। यसबाट पनि ७ सय ४६ शंकास्पद कारोबार अनुसन्धान गर्ने निकायमा निष्कर्ष प्रवाह गर्ने भनी निचोड निकालिएको थियो। यस्तै, अघिल्लो आव ०७९८०मा ५ हजार ९ सय ३५ शंकास्पद कारोबार प्रतिवेदन प्राप्त भएका थिए। आव ०७८७९ मा २ हजार ७ सय ८० र ०७७७८ मा १ हजार ५ सय ३३ शंकास्पद कारोबार शंकाको घेरामा परेका थिए। एकाइका अनुसार बैंङिक क्षेत्रमा धेरै शंकास्पद कारोबार देखिएको राष्ट्र बैंकका प्रवक्ता रामु पौडेल बताउँछन्। उनकाअनुसार ०७६ माघतीर वाणिज्य बैंकहरूका लागि अनलाइनमार्फत शंकास्पद कारोबार र गतिविधि रिपोर्ट वित्तीय जानकारी एकाइमा गर्न सक्ने प्रणाली (गोएएमएल) सुरु भएको थियो। वाणिज्य बैंकपछि विकास बैंक, फाइनान्स कम्पनी, लघुवित्त सहकारी, बिमा, मनिचेन्जर, क्यासिनो लगायतमा गोएएमएल प्रणाली कार्यान्वयनमा ल्याइएको हो। अहिले अनलाइन कारोबारले गर्दा सजिलो भएकाले यस्तो कारोबारको रिपोर्ट धेरै बढेको हो। योप्रणाली आउनुअघि शंकास्पद कारोबार बारे प्रतिवेदन बुझाउन अप्ठेरो म्यानुअल प्रणाली भएकाले कम देखिन्थ्यो, प्रवक्ता पौडेलले भने, पहिला नगद कारोबार बढी हुन्थे। अहिले डिजिटल कारोबारमा शंकास्पद हेर्न सजिलो भयो। अहिले डिजिटल ट्रान्जेक्सनमा साना साना फ्रड भएका छन्। ती रिपोर्टहरू पनि यसमा परे। गोएएमएल लागू भएपछि पैसाचेक जम्मा गर्नेको विवरण प्रणालीमा आधारित भएको छ। धेरैमा चेतना आएका कारण शंकास्पद कारोबारको तथ्यांक बढेको केन्द्रीय बैंकको भनाइ छ। कुन कारोबार सहि र गलत भनेर छुट्ट्याएको र यसलाई एकाइमा विवरण पेस गर्ने प्रवृत्ति बढेकाले पनि धेरै देखिएको एकाइको भनाइ छ। एकाइका कर्मचारीका अनुसार राष्ट्र बैंकले पनि यस्तो रिपोर्टिङ गर्ने संयन्त्र विकास गरेकाले पनि त्यो प्रणालीमा यसबारे रिपोर्टिङ गर्नेको दायरा बढ्दै गएको छ। यसले हाम्रो सचेतना स्तर बढेको देखिन्छ। यसमा सचेतना बढ्नु सकारात्मक योगदान पुर्याउँछ। किनभने वित्तीय कारोबार गर्ने संस्थाहरूले गलत कुरालाई पहिचान गर्न थाले। यस्तो कारोबारको पहिचान गरेर रिपोर्टिङ हुन थालेपछि अरूमा जागरण बढेर भोलिका दिनमा यस्ता कारोबार कम हुने अपेक्षा गरिएको छ, एकाइका एक कर्मचारीले भने। सम्पत्ति शुद्धीकरण निवारण ऐनको अनुसूचीमा उल्लेखित सम्बद्ध कसुरसँग जोडिएका सम्भावित कसुरहरूको सूचीअनुसार सम्बन्धित संस्थाले शंकास्पद लेनदेन तथा गतिविधिको प्रतिवेदन राष्ट्र बैंकको एफआईयूमा बुझाउने गरेका छन्। सम्पत्ति शुद्धीकरण (मनी लाउन्डरिङ) निवारण ऐन, २०६४ र नियमावली २०७३ अनुसार उल्लेख गरिएका कारोबारलाई शंकास्पदको घेरामा राखिएकाले यस्तो कारोबारलाई सम्बन्धित संस्थालाई आशंका लागेमा उजुरी गर्न भनिएको छ। सम्पत्ति शुद्धीकरण तथा आतंकवादी क्रियाकलापमा वित्तीय लगानीसम्बन्धी कसुरले सम्पत्ति शुद्धीकरण गर्न नहुने भनेर तोकेको पनि छ। कानुनविपरीत भएको कारोबारलाई शंकास्पद राखिँदै आएको छ। सम्पत्ति शुद्धीकरण तथा आतंकवादी क्रियाकलापमा वित्तीय लगानीसम्बन्धी कसुरमा सम्पत्ति शुद्धीकरण गर्न नहुने व्यवस्था छ। जस्मा भनिएको छ, कुनै व्यक्तिले कानुनविपरीत कुनै कार्य गर्न वा गराउन हुँदैन। सम्पत्तिको गैरकानुनी स्रोत (इलिसिट अरिजिन) लुकाउने वा छल्ने वा कसूरमा संलग्न व्यक्तिलाई कानुनी कारबाहीबाट बचाउन सहयोग गर्ने उद्देश्यले कसुरबाट प्राप्त सम्पत्ति हो भन्ने थाहा पाएर पनि वा विश्वास गर्नुपर्ने मनासिब आधार भएर पनि त्यस्तो सम्पत्ति कुनै पनि प्रकारले रूपान्तरण वा हस्तान्तरण गर्ने गलत हो। कसुरबाट प्राप्त सम्पत्ति हो भन्ने थाहा भएर पनि वा विश्वास गर्नु पर्ने मनासिब आधार हुदा हुदै त्यस्तो सम्पत्तिको सही प्रकृति, स्रोत, स्थान, निःसर्ग (डिस्पोजिसन), कारोबार (मुभमेन्ट), स्वामित्व वा सो सम्पत्ति उपरको अधिकार लुकाउने, छल्ने वा बदल्ने कार्य शंकास्पद हुन्। फाइनान्सियल इन्टेलिजेन्स युनिटले मनी लाउन्ड्रिङ, आतंकवाद वित्तीय र प्रोलिफेरेसन फाइनान्सिङविरुद्ध लड्न नेपालको सम्पत्ति शुद्धीकरण शासनको केन्द्रीय केन्द्र बिन्दुको रूपमा काम गर्दै आएको छ। यो संदिग्ध (शंकास्पद) गतिविधिहरूमा वित्तीय जानकारीको प्राप्ति, विश्लेषण र प्रसारका लागि जिम्मेवार एजेन्सी हो। नेपालले भर्खरै सन् २०२२२३ मा एसियाप्यासिफिक ग्रुप अन मनी लाउन्डरिङ (एपीजी) तेस्रो चरणको पारस्परिक मूल्यांकन गरेको थियो र एपीजीले सेप्टेम्बर २०२३ मा नेपालको पारस्परिक मूल्यांकन प्रतिवेदन प्रकाशित गरेको थियो।"
लुम्बिनीले बनायो १० ओभरमा ९७ रन,काठमाडौं : नेपाल प्रिमियर लिग(एनपीएल)मा बुधबारको दोस्रो खेलमा लुम्बिनी लायन्सले १० ओभरमा ९७ रन बनाएको छ । २ विकेट गुमाउँदै ९७ रन बनाएको हो। पावरप्लेमा १ विकेटको क्षतिमा ५६ रन बनाएको लुम्बिनीले १० ओभरमा थप १ विकेटको रुपमा अर्जुन साउदलाई गुमाउँदै ४१ रन थप्यो । कीर्तिपुरस्थित त्रिवी क्रिकेट मैदानमा विराटनगर किङ्ग्सविरुद्ध टस हारेर ब्याटिङको निम्तो पाएको लुम्बिनीले पहिलो विकेट आशुतोष घिरौयाको गुमायो उनी १३ बलमा २ चौका र १ छक्का प्रहार गर्दै १५ रनमा निकोलस क्रिटोनको हातबाट रन आउट भए । हाल क्रिजमा टम मोरिस र कप्तान रोहित पौडेल क्रमशः ८३५ रनमा खेलिरहेका छन् । विराटनगरको यो तेस्रो खेल हो । पहिलो खेलमा जनकपुर बोल्ट्सँग ८ विकेट र दोस्रो खेलमा सुदुरपश्चिम रोयल्ससँग ८७ रनले पराजित भएको थियो । बुधबारको पहिलो खेलमा काठमाडौं गुर्खाजले कर्णाली याक्सलाई ३ विकेटले हराएको थियो ।
रवि लामिछानेका समर्थक र प्रहरीबीच झडप,चितवन : रास्वपा सभापति रवि लामिछानेका समर्थक र प्रहरीबीच चितवनमा झडप भएको छ। रवि लामिछानेलाई रिहाइ गर्न माग गर्दै प्रदर्शनमा उत्रिएका रास्वपा कार्यकर्ता र प्रहरीबीच झडप भएको हो। झडपका क्रममा केही प्रदर्शनकारी र प्रहरी घाइते भएका छन्। चितवनको चौविसकोटीबाट प्रदर्शन गर्दै अघि बढेको प्रदर्शनकारी जिल्ला प्रहरी कार्यालय अघि पुगेपछि प्रहरीले रोक्न खोजेको थियो। प्रदर्शनकारीलाई रोक्न प्रहरीले पानीको फोहरा र अश्रुग्यास समेत प्रहार गरेको छ। चितवनमा साहारा सहकारीको रकम अपचलन गरेको आरोपमा बयानका लागि रविलाई चितवन लगेसंगै उनका समर्थकहरुले निरन्तर प्रदर्शन गरिरहेका छन्। उनीहरुले चितवनबाटै रविलाई रिहाईको माग गरेका छन्।
१० ओभरमा काठमाडौंले बनायो ५२ रन,काठामडौं : नेपाल प्रिमियर लिग (एनपीएल)अन्तर्गत बुधबार भएको पहिलो खेलमा काठमाडौंले १० ओभरमा ५२ रन बनाएको छ। टियु क्रिकेट मैदानमा टस जितेको काठमाडौंले कर्णालीले दिएको १५० विजयी लक्ष्य पछ्याएको काठमाडौंले पावरप्लेमा २ विकेट गुमाउँदै ३७ रन बनाएको थियो। पावरप्ले पश्चात काठमाडौंले २ विकेट गुमाउँदै १५ रन थप्यो। पहिलो विकेटका रुपमा शंकर रानालाई ६ रनमा रन आउटको रूपमा गुमायो। उनले ७ बलमा १ चौका प्रहार गरेका थिए। दोस्रो विकेटका रुपमा स्टेफेन इस्किनाजी ३ रनमा नन्दन यादवबाट एलबीडब्ल्यु आउट भए। ६४ ओभरमा माइकल लेभिटलाई २२ रनमा विपिन शर्माले नन्दन यादवको हातबाट क्याच गराए। उनले १९ बलमा २ चौका र १ छक्का प्रहार गरे। भीम भने ९ बलमा जिसन मक्सुदको बलमा शिखर धवनले स्लिपमा क्याच आउट गरेका हुन्। हालः क्रिजमा गेरहार्ड इरास्मस र सुमित महर्जन खेलिरहेका छन्।
"काठमाडौंको रोमाञ्चक जित, कर्णालीको दोस्रो हार","काठमाडौं : नेपाल प्रिमियर लिगमा काठमाडौं गुर्खाजले रोमाञ्चक जित हात पारेको छ। काठमाडौंले कर्णालीमाथि ३ विकेटको रोमाञ्चक जित हात पारेको हो। पहिलो खेलमा कर्णाली याक्स जनकपुर बोल्ट्ससँग ८ विकेटले पराजित भएको थियो। त्यस्तै काठमाडौं गुर्खाज भने चितवनसँग ५ विकेटले पराजित भएको थियो। टियु क्रिकेट मैदानमा टस जितेको काठमाडौंका लागि सुमित महर्जन ४० मा र साहब आलम शून्यमा अविजित रहे। काठमाडौंको जितमा छैटौं विकेटमा सुमित र गेरहार्डको ५७ रनको साझेदारीले महत्वपूर्ण भूमिका खेल्यो। पहिले ब्याटिङ गरेर कर्णालीले दिएको १५० विजयी लक्ष्य पछ्याएको काठमाडौंले १९३ ओभरमा ७ विकेट गुमाउँदै लक्ष्य पूरा गरेको छ। काठमाडौंले पावरप्लेमा २ विकेट गुमाउँदै ३७ रन बनाएको थियो। पहिलो विकेटका रुपमा शंकर रानालाई ६ रनमा रन आउटको रुपमा गुमायो। उनले ७ बलमा १ चौका प्रहार गरेका थिए। दोस्रो विकेटका रुपमा स्टेफेन इस्किनाजी ३ रनमा नन्दन यादवबाट एलबीडब्ल्यु आउट भए। ६४ ओभरमा माइकल लेभिटलाई २२ रनमा विपिन शर्माले नन्दन यादवको हातबाट क्याच गराए। उनले १९ बलमा २ चौका र १ छक्का प्रहार गरे। भिम भने ९ बलमा जिसन मक्सुदको बलमा शिखर धवनले स्लिपमा क्याच आउट गरेका हुन्। पाँचौं विकेटका लागि गेरहार्ड र सुमित महर्जनले ५७ रनको अर्धशतकीय साझेदारी गरे। १४२ मा गेरहार्ड इरास्मसको क्याच कर्णालीका कप्तान सोमपालको हातबाट छुट्यो। जिसन मक्सुदको बलमा गेरहार्डले २४ रन बनाउँदा उनले जिवनदान पाएका उनलाई १५४ मा गुल्सन झाको बलमा सोमपाल कामीले नै क्याच आउट गराए। उनले २४ बलमा ३८ रन बनाएर आउट भए। उनलाई क्याच आउट गराए पछि सोमपालको सेलिब्रेसनले निकै राहत भएको अनुभूति पनि गरायो। छैटौं विकेटका लागि सुमितले पुन करण केसीसँग ४५ रनको साझेदारी गरे। १९ ओभरको अन्तिम बलमा सोमपालको बलिङमा बाउन्ड्री लाइनमा देव खनालले उत्कृष्ट क्याच लिए। काठमाडौंले १७औं ओभरमा ५ विकेट गुमाउँदै १०० रन पूरा गरेको थियो। कर्णालीले छैटौं विकेटका रुपमा करण केसीलाई २८ रनमा र सातौं विकेट रसिद खानलाई रन आउटको रुपमा शुन्यमै गुमायो। कर्णालीका लागि सोमपाल कामी, नन्दन यादव, गुल्सन झा, जिसन मक्सुद र विपिन शर्माले समान ११ विकेट लिए। त्यसअघि, त्रिवी क्रिकेट मैदानमा टस हारेर ब्याटिङ गरेको कर्णालीले निर्धारित २० ओभरमा ५ विकेट गुमाउँदै १४९ रन बनाएको थियो। कर्णालीका लागि भारतीय स्टार ओपनर शिखर धवनले सर्वाधिक ७२ रन बनाए। धवनले ७२ रनको अविजित अर्धशतकीय पारी खेले। उनले ५१ बलमा ४ चौका र ५ छक्का प्रहार गरे। कर्णालीले पावरप्लेमा २ विकेट गुमाएर ३९ रन बनाएको थियो। पहिलो विकेटका रूपमा कर्णालीले देव खनाललाई गुमायो। उनी पहिलो ओभरको तेस्रो बलमा करण केसीबाट एलबीडब्ल्यु आउट भए। दोस्रो विकेटका रुपमा कर्णालीले चार्डविक वाल्टनको विकेट गयो। उनले १५ बलमा ५ चौकासहित २१ रन बनाएर करण केसीको बलमा गेरहार्ड इरास्मसबाट क्याच आउट भए। दिपेश कँडेलले बाबर हायातलाई १३ रनमा बोल्ड आउट गरे। हायातले १८ बलमा १ छक्का प्रहार गरे। गुल्सन झा १९ बलमा १ चौकासहित १२ रन बनाएर स्पम्पिङ आउट भए। पाँचौं विकेट पनि कर्णालीले छिट्टै गुमायो। पहिलो खेलमा आक्रमक ब्याटिङ गरेका अर्जुन घर्ती ३ बलमा १ चौका सहित ४ रनमा नथान साउटरको बलमा बोल्ड भए। ओपनर शिखर धवनले छैटौं विकेटका लागि जिसन मक्सुदसँग ६५ रनको अर्धशतकीय साझेदारी गरे। जिसन मक्सुदले ११ बलमा १ चौकासहित १४ रनमा अविजित रहे। काठमाडौंका लागि गेरहार्ड इरास्मसले सर्वाधिक २ करण केसी, नथान साउटर, दिपेश कँडेलले समान ११ विककेट लिए। अर्को खेल लुम्बिनी लायन्स र विराटनगर किङ्ग्सबीच हुनेछ।"
यस्ता छन् बीआरआई फ्रेमवर्कभित्र परेका परियोजनाहरू,"काठमाडौं : बीआरआई फ्रेमवर्कमा दुई मुलुकबीच हस्ताक्षर भएसँगै सोअन्तर्गत विभिन्न परियोजनाहरू चयन भएका छन्। प्रधानमन्त्री केपी शर्मा ओलीको चीन भ्रमणका क्रममा बेल्ट एण्ड रोड इनिसियिटभ (बीआरआई) सहकार्य फ्रेमवर्कमा हस्ताक्षर भएको हो। हस्ताक्षर भएसँगै फ्रेमवर्कभित्र विभिन्न दश परियोजना समावेश भएका छन्। ती परियोजनाहरूमा टोखाछहरे टनेल, हिल्सासिमिकोट सडक योजना, किमाथांकाखाँदबारी सडक र पुल, जिलोङकेरुङकाठमाडौं रेलमार्ग, अमरगढी सिटी हल प्रोजेक्ट, जिलुङरसुवागढीचिलिमे २२० केभी प्रसारण लाइन, मदन भण्डारी प्राविधिक विश्वविद्यालय, काठमाडौं साइन्टिफिक सेन्टर र साइन्स म्युजियम, चीननेपाल औद्योगिक पार्क दमक र झापा स्पोर्ट्स एन्ड्स एथ्लेटिक्स कम्पलेक्स रहेका छन्। सहायता शब्द राखेर फ्रेमवर्कलाई दुवै मुलुकले हस्ताक्षर गरेपछि फ्रेमवर्कभित्र परेका परियोजनाहरू ऋण वा अनुदान सहायतामा बन्ने हुन् भन्नेबारे केही खुलेको छैन। बेइजिङमा बुधबार दिउँसो भएको फ्रेमवर्क सम्झौतामा नेपालका तर्फबाट परराष्ट्र मन्त्रालयका कामु सचिव अमृतबहदुर राई र चीनका तर्फबाट चीनका नेशनल डेभलपमेन्ट एण्ड विकास रिफर्म कमिशनका उपाध्यक्ष लिउ सुशेले हस्ताक्षर गरेका थिए। सहायता शब्द राखेर फ्रेमवर्कलाई दुवै मुलुकले हस्ताक्षर गरेपछि फ्रेमवर्कभित्र परेका परियोजनाहरू ऋण वा अनुदान सहायतामा बन्ने हुन् भन्नेबारे केही खुलेको छैन। यी हुन् फ्रेमवर्कभित्र परेका परियोजना टोखाछहरे टनेल हिल्सासिमिकोट सडक योजना किमाथांकाखाँदबारी सडक र पुल जिलोङकेरुङकाठमाडौं रेलमार्ग अमरगढी सिटी हल प्रोजेक्ट जिलुङरसुवागढीचिलिमे २२० केभी प्रसारण लाइन मदन भण्डारी प्राविधिक विश्वविद्यालय काठमाडौं साइन्टिफिक सेन्टर र साइन्स म्युजियम चीननेपाल औद्योगिक पार्क दमक झापा स्पोर्ट्स एन्ड्स एथलेटिक्स कम्पलेक्स नेपालले प्रस्ताव गरेको फ्रेम वर्कमा अनुदानमा बीआरआई कार्यान्वयन गर्न सकिने उल्लेख थियो। तर, चीनले अनुदानमा मात्र बीआरआई कार्यान्वयन गर्न नसकिने भन्दै नेपालको प्रस्ताव अस्वीकार गरेको थियो। दुई पक्षीय सघन वार्तामा फ्रेम वर्कमा नेपालले लेखेको अनुदान शब्दलाई हटाएर सहायता शब्द राख्ने सहमति जुटेसँगै हस्ताक्षर भएको हो। बीआरआई परियोजनाअन्तर्गत ऋण समेत लिन सकिने गरी फ्रेम वर्कमा दुई पक्षले हस्ताक्षर गरेका हुन्। हस्ताक्षरसँगै नेपालले कुनै पनि चिनियाँ परियोजनामा ऋणसहायता दुवै लिन बाटो खुलेको छ"
"पेकिङ विश्वविद्यालयमा प्रधानमन्त्रीले भने  चीनको दरिलो साथ पाएका छौं,बीआरआईबाट लाभ लिन्छौं","काठमाडौं : प्रधानमन्त्री केपी शर्मा ओलीले बेल्ट एण्ड रोड इनिसियिटभ (बीआरआई) बाट नेपालले लाभ लिने बताएका छन्। चीनको औपचारिक भ्रमणमा रहेका प्रधानमन्त्री ओलीले बुधबार पेकिङ विश्वविद्यालयमा आयोजित कार्यक्रमलाई सम्बोधन गर्ने क्रममा यस्तो बताएका हुन्। प्रधानमन्त्री ओलीले नेपालको विकासमा चीनको दरिलो साथ प्राप्त भएको बताए। प्रधानमन्त्री ओलीले राष्ट्रपति सी चिनफिङको दुरदर्शी नेतृत्वमा सुरू भएको बीआरआई परियोजनाबाट दुई मुलुकको आपसी सम्बन्ध अझै गाढा हुने विश्वास व्यक्त गरे। प्रधानमन्त्री ओलीले आगामी सन् २०२५ मा नेपाल र चीनबीच कूटनीतिक सम्बन्ध स्थापना भएको ७० वर्ष पुग्ने अवसरमा दुई देशमा उच्चस्तरीय भ्रमण आदानप्रदान भइ पारस्परिक सम्बन्धमा नयाँ आयाम थपिने बताए। प्रधानमन्त्री ओलीले पेकिङजस्तो पुरानो विश्वविद्यालयले नेपालको शैक्षिक विकासमा पनि योगदान दिन सक्ने बताए । प्रधानमन्त्री ओलीलाई विश्वविद्यालयका अध्यक्ष प्रा गोङ छिहुङले स्वागत गरेका थिए। कार्यक्रममा प्रधानमन्त्री नेतृत्वको प्रतिनिधिमण्डलका अन्य सदस्यको पनि सहभागिता थियो । प्रधानमन्त्री ओलीले आजै उद्यमी व्यवसायीहरूको कार्यक्रमलाई पनि सम्बोधन गर्ने कार्यक्रम छ । प्रधानमन्त्री ओलीले मंगलबार आफ्ना समकक्षी ली छ्याङसँग भेटवार्ता गरेका थिए। सोही क्रममा नेपाल र चीनबीच ९ वटा सहमतिपत्रमा हस्ताक्षर भएको थियो। प्रधानमन्त्री लीसँगको भेटपछि प्रधानमन्त्री ओलीले राष्ट्रपति सी चिनफिङसँग शिष्टाचार भेट गरेका थिए। सोही दिन उनले चिनियाँ जनकङ्ग्रेसका अध्यक्ष झाओ लेजीसँग पनि भेट गरेका थिए। चिनियाँ समकक्षी लीको निमन्त्रणमा प्रधानमन्त्री ओली सोमबार बेइजिङ गएका हुन्। चारदिने औपचारिक भ्रमण सकेर प्रधानमन्त्री ओली मंसिर २० गते स्वदेश फर्किने कार्यक्रम छ। यो पनि पढ्नुहोस अनुदानमा बीआरआई कार्यान्वयन गर्न मानेन चीन, चिनियाँ अधिकारी भन्छन् बीआरआईको मोडल नै ऋण हो नेपालचीन १२ बुँदे वक्तव्य : बीआरआईमा बलियो सहकार्य गर्ने सहमति"
"अर्धशतक बनाउन चुके कप्तान रोहित, लुम्बिनीको चौथो विकेट पतन",काठमाडौं : लुम्बिनीको चौथो विकेट पतन भएको छ। कप्तान रोहित पौडेल ४६ रन बनाएर आउट भएका छन्। उनले २९ बलमा ४ चौका र २ छक्का प्रहार गरे। आक्रामक ब्याटिङ गरेका उनी अर्धशतक बनाउन भने चुके। त्यस्तै टम मुरेज २० रनमा आउट भए। १७ बलमा उनले १ चौका र घ छक्का प्रहार गरे। यसअघि लुम्बिनीका अशुतोस घिरिया १५ रन र अर्जुन साउद १७ रन बनाएर पेभेलियन फर्किएका थिए। लुम्बिनीले १३ ओभरको समाप्तिमा १३२ रन बनाएर खेलिरहेको छ।
अनुदानको सट्टा सहायता शब्द राखेर बीआरआई सहकार्य फ्रेमवर्कमा हस्ताक्षर,"काठमाडौं : नेपाल र चीन सरकारबीच बेल्ट एण्ड रोड इनिसियिटभ (बीआरआई) सहकार्य फ्रेमवर्कमा हस्ताक्षर भएको छ। परराष्ट्र मन्त्रालय र चिनियाँ विदेश मन्त्रालयका अधिकारीबीच बीआरआई सहकार्य फ्रेमवर्कमा हस्ताक्षर भएको हो। बेइजिङमा बुधार दिउँसो भएको फ्रेमवर्क सम्झौतामा नेपालका तर्फबाट परराष्ट्र मन्त्रालयका कामु सचिव अमृतबहदुर राई र चीनका तर्फबाट चीनका नेशनल डेभलपमेन्ट एण्ड विकास रिफर्म कमिशनका उपाध्यक्ष लिउ सुशेले हस्ताक्षर गरेका थिए। नेपालले प्रस्ताव गरेको फ्रेम वर्कमा अनुदानमा बीआरआई कार्यान्वयन गर्न सकिने उल्लेख थियो। तर,चीनले अनुदानमा मात्र बीआरआई कार्यान्वयन गर्न नसकिने भन्दै नेपालको प्रस्ताव अस्वीकार गरेको थियो। दुई पक्षीय सघन वार्तामा फ्रेम वर्कमा नेपालले लेखेको अनुदान शब्दलाई हटाएर सहायता शब्द राख्ने सहमति जुटेसँगै हस्ताक्षर भएको हो। बीआरआईपरियोजनाअन्तर्गत ऋण समेत लिन सकिने गरी फ्रेम वर्कमा दुई पक्षले हस्ताक्षर गरेका हुन्। हस्ताक्षरसँगै नेपालले कुनै पनि चिनियाँ परियोजनामा ऋणसहायता दुवै लिन बाटो खुलेको छ। चिनियाँ परियोजना बीआरआईमा नेपालले सन २०१७ मा नै हस्ताक्षर गरे पनि त्यसको कार्यान्वयन गर्नेबारे भने राजनीतिक दलहरूबीच बेमेल हुँदा सहमति हुन सकेको थिएन। बीआरआई ऋणमा लिने वा अनुदानमा भन्ने विषयमा सत्तारुढ दल एमाले र कांग्रेसबीच सहमति नजुट्दा उनीहरूले बीआरआईको फ्रेमवर्क बनाएर चीन समक्ष प्रस्ताव गरेका थिए। सोही प्रस्तावलाई संशोधन गर्दै नेपालचीनबीच बीआरआई सहकार्य फ्रेमवर्कमा हस्ताक्षर भएको हो।"
मकवानपुरमा यात्रुवहाक बस दुर्घटना,हेटौडा : मकवानपुरको बकैया गाउँपालिका५ तिनतलेस्थित धरानचतरा सडकखण्डमा बस दुर्घटना भएको छ। बस दुर्घटनामा २२ जना घाइते भएका छन्। बुधबार बिहान हेटौडाबाट छतिवनतर्फ जाँदै गरेको बा ५ ख ६६५३ नम्बरको बस अनियन्त्रित भइ दुर्घटना हुँदा २२ जना घाइते भएको मकवान प्रहरीले जानकारी दिएको छ। घाइतेहरूको उद्दार गरी उपचारका लागि हेटौडा अस्पताल पठाइएको छ। बस चालक ४५ वर्षीय टिकाराम लामालाई प्रहरीले नियन्त्रणमा लिएको छ। बसमा ३७ जना यात्रुहरूको जनाइएको छ। घटनाको थप विवरण आउन बाँकी छ।
धरानमा गोली हानेर दुई गाडी गाँजा नियन्त्रण,धरान : मंगलबार राति प्रहरीले धरानमा गोली हानेर दुई गाडी गाँजा नियन्त्रणमा लिएको छ । धनकुटाबाट धरानतर्फ गाँजा बोकेर गइरहेको गाडीलाई नियन्त्रण गर्न खोज्दा चालक भाग्न खोजेपछि प्रहरीले ४ राउन्ड गोली हानेर गाजा बरामद गरेको हो । धनकुटाबाट गाँजा आउँदैछ भन्ने गोप्य सूचना पाएपछि इलाका प्रहरी कार्यालय धरानका डिएसपी प्रकास जबेगु र वडा प्रहरी कार्यालय भानुचोकका प्रमुख रुद्र खडकाको टोली धरानको शिबधारामा गाडि पक्राउ गर्न पुगेका थिए । प्रहरीले सेतो नम्बर प्लेटको गाडीमा रहेको ६ सय केजी गाँजा नियन्त्रणमा लिएको छ । गाजा ओसारपसार गर्ने एकजना पक्राउ र अर्का एकजना फरार रहेको सुनसरीका प्रहरी प्रमुख एसपी सुमनकुमार तिम्सिनाले बताए । उनले गाजा नियन्त्रण गर्न ४ राउन्ड गोली प्रहार गर्नु परेको बताएका छन । एसपी तिम्सिनाले गाजा नियन्त्रण गरिएको विषयमा बुधबार दिउसो पत्रकार सम्मेलन गरि सार्बजनिक गर्ने बताएका छन् ।
काठमाडौंविरुद्ध पावरप्लेमा कर्णालीको सुस्त सुरुवात,काठमाडौं : नेपाल प्रिमियर लिग(एनपीएल)मा बुधबार भएको पहिलो खेलमा कर्णाली याक्सले पावरप्लेमा सुस्त सुरुवात गरेको छ। कीर्तिपुरस्थित टियु क्रिकेट मैदानमा टस हारेर ब्याङिको निम्तो पाएको कर्णालीले पावरप्लेमा २ विकेट गुमाएर ३९ रन बनाएको छ। पहिलो विकेटका रूपमा कर्णालीले देव खनाललाई गुमायो। उनी पहिलो ओभरको तेस्रो बलमा करण केसीबाट एलबीडब्ल्यु आउट भए। दोस्रो विकेटका रूपमा कर्णालीले चार्डविक वाल्टनको विकेट गयो। उनले १५ बलमा ५ चौकासहित २१ रन बनाएर करण केसीको बलमा गेरहार्ड इरास्मसबाट क्याच आउट भए। हालः क्रिजमा शिखर धवन ४ र बाबर हायात १० रनमा खेलिरहेका छन्।
"काठमाडौंको दोस्रो विकेट पतन, स्टेफेन पनि आउट",काठमाडौं : काठमाडौं गुर्खाजको दोस्रो विकेट पतन भएको छ। स्टेफेन इस्कीनाजी ३ रन बनाएर आउट भएका छन्। कर्णालीका नन्दन यादवले उनलाई एलबीडब्लु आउट गरेका हुन्। यसअघि काठमाडौंका ओपनर शंकर राना रनआउट भएका थिए। उनी ७ बलमा ६ रन बनाएर पेभेलियन फर्किएका हुन्। काठमाडौंले कर्णालीले दिएको १५० रनको विजय लक्ष्य पछ्याइरहेको छ।
प्रि ओपन सेसनमा नेप्से परिसूचक १९७२ अंकले बढ्यो,काठमाडौं : साताको चौथो कारोबार दिन बुधबार प्रि ओपन सेसनमा नेप्से परिसूचक दोहोरो अंकले बढेर बन्द भएको छ। नेप्से परिसूचक १९७२ अंकले बढेर २७९५५७ विन्दुमा पुगेको हो। यो समयमा ९८ स्क्रिप्सको २१ हजार ५९१ कित्ता सेयर १ करोड १४ हजार ९८३ रुपैयाँमा खरिदबिक्री भए। प्रि ओपन सेसनमा कारोबारमा आएकामध्ये ७० वटा स्टक्सको मूल्य बढ्दा २२ वटाको घट्यो । ५ वटा स्टक्सको मूल्य भने यो समयमा स्थिर रह्यो।
अर्घाखाँचीमा देउसी खेलिरहेकालाई ठक्कर दिने बसका चालक पुर्पक्षका लागि थुनामा,"अर्घाखाँची : अर्घाखाँचीको भूमिकास्थान नगरपालिकामा कात्तिक १९ गते भएको बस दुर्घटनाका चालक पुर्पक्षका लागि कारागार चलान भएका छन् । भूमिकास्थान नगरपालिका वडा नम्बर ५ असुरकोट र वडा नम्बर ६ खिल्जीको सिमानामा पर्ने उदयठाटीमा सामूहिक देउसीभैंलो खेलिरहेको समयमा बस दुर्घटना हुँदा २ जनाको मृत्यु र ३५ जना घाइते भएका थिए । दुर्घटनापछि बस चालक प्युठानको मल्लारानी गाउँपालिका४ कसेरीका ३० वर्षीय केशव खड्कालाई प्रहरीले पक्राउ गरी मुद्दा चलाएको थियो । उनलाई अर्घाखाँची अदालतले पुर्पक्षका लागि कारागार चलान गरेको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले बताए। देउसीभैंलो नाचिरहेको स्थानमा ना३ख २४७१ नम्बरको बसको ब्रेक फेल भएपछि दुर्घटना भएको थियो। बाटोमा भैंलो खेलिरहेको समूहलाई बसले ठक्कर दिँदा उक्त दुर्घटना भएको जिल्ला प्रहरी कार्यालय अर्घाखाँचीका प्रमुख डीएसपी मल्लको भनाइ छ दुर्घटनामा भूमिकास्थान नगरपालिका १ ढाकाबांगकी ७० वर्षीया रुनी खनालको घटनास्थलमै र उपचारको क्रममा २२ वर्षीया तारा श्रेष्ठको अर्घाखाँची अस्पतालमा मृत्यु भएको थियो । सोही घटनामा एउटा बोलेरो , एकवटा ट्याक्सी र एउटा मोटरसाइकललाई ठक्कर दिँदा ३ वटैमा क्षति भएको थियो ।"
एडीबीनेपाल सहकार्यका ५ दशक फोटोमा,"काठमाडौं : नेपालको ऊर्जा क्षेत्रको विकासमा (एसियाली विकास बैंक) एडीबी र नेपाल सरकारबीच सहकार्य ५ दशक पुगेको अवसरमा नेपाल आर्ट काउन्सिल, बबरमहलमा सप्ताहव्यापी फोटो प्रदर्शनी सुरु भएको छ। ऊर्जा, जलस्रोत तथा सिँचाइ राज्यमन्त्री पूर्णबहादुर तामाङ, ऊर्जा सचिव सुरेश आचार्य, नेपाल विद्युत् प्राधिकरणका कार्यकारी निर्देशक कुलमान घिसिङ, एडीबी नेपालका निर्देशक आर्नोड कोस्वा, नर्वेली राजदूतावासकी मिसन उपप्रमुख क्रिस्टिन हेग स्टोरहोल्टले संयुक्त रूपमा प्रदर्शनीको उद्घाटन गरेका हुन्। फोटोपत्रकार क्लब, नेपालको सहकार्यमा आयोजित फोटो प्रदर्शनी मंसिर १८ देखि २४ गतेसम्म चल्ने छ। फोटो प्रदर्शनीमा नेपाल सरकार र एडीबीबीच ५० वर्षमा भएको सहकार्यमा नेपालको ऊर्जा क्षेत्रमा भएका विकासलाई दृश्यमार्फत प्रस्तुत गरिएको आयोजकले जनाएको छ। उद्घाटन कार्यक्रममा बोल्दै ऊर्जा राज्यमन्त्री तामाङले नेपालको ऊर्जा क्षेत्रको विकासमा सहयोग पुर्याएकोमा एडीबीलाई धन्यवाद दिए। धेरै सकारात्मक कामहरू भर्खरै सम्पन्न भएका छन्। नेपालको ऊर्जा क्षेत्रको विकासमा एडीबीले पुर्याएको सहयोगमा म धन्यवाद दिन चाहन्छु, राज्यमन्त्री तामाङले भने। त्यस्तै एडीबी नेपालका निर्देशक कोस्वाले नेपाल सरकारसँगको सहकार्यमा नेपालमा ऊर्जा उत्पादन, प्रसारण तथा वितरण लाइन एवं सुदृढीकरणमा निरन्तर साथ रहने बताए। त्यस्तै उनले न्यून विद्युतीकरण भएको नेपाल अहिले ऊर्जा निर्यात गर्ने मुलुकका रूपमा समेत पुगेको उनले बताए। त्यस्तै प्राधिकरणका कार्यकारी निर्देशक घिसिङले एडीबीको सहयोगमा नेपालमा ठूला जलाशययुक्त जलविद्युत् आयोजनाहरू निर्माण भइरहेको बताए। उनले नेपालको ऊर्जा क्षेत्रमा सहयोग पुर्याएकोमा एडीबीलाई धन्यवाद दिँदै आगामी दिनमा पनि सहयोगमा निरन्तरता हुनेमा आशावादी रहेको बताए। फोटो प्रदर्शनी उत्पादन, प्रसारण, वितरण र बियोन्ड द मिटर गरी ४ भागमा विभाजन गरिएका छन्।"
लाहाचोकका दलित व्यावसायिक पशुपालनमा,"पोखरा : कास्कीको माछापुच्छ्रे गाउँपालिका४ लाहाचोकमा दलितको ३३ प्रतिशत बस्ती छ। केही अघिसम्म यो समुदायमा कसैले पनि गाईभैंसी पालेर व्यवसाय गरेका थिएनन्। जब लाहाचोक साना किसान कृषि सहकारी संस्थाको स्थापना भयो त्यसपछि सोही समुदायकी एकल महिला टीकादेवी नेपालीले भैंसीपालन थालिन्, त्यो पनि ऋण लिएर। टीकादेवी जब एकल महिला भइन्, तब २ छोरा र १ छोरीको लालनपालन सबै पशुपालनसँगै व्यावसायिक खेतीबाटै गर्दै आइन्। सुरुमा उनले दूध बिक्री गरेर आफ्नो व्यवसाय अघि बढाउन मुर्रा भैंसी पालेकी थिइन्। बजारमा दलितको दूध नकिनिदिएको दुःखद् अनुभव पनि उनीसँग छ। उनी विगत सम्झिँदै भन्छिन्, सुरुमा दलितले ल्याएको दूध भनेर किनिदिएनन् , धेरै अप्ठ्यारो भयो। तर सहकारीले कार्यक्रममा सबैलाई खुवाइदिएपछि विभेद कम हुँदै गएर बजारमा दूध बिक्री हुन थाल्यो। उनको भोगाइको साक्षी रहेकी संस्थाकी अध्यक्ष कमलाकुमारी सुवेदी पौडेल टीकादेवीले बिक्री गर्न लगेको दूध नकिनिदिएको घटना सुनाउँदै भन्छिन्, डेरीले समेत तिमीले दूध ल्यायौं भने अरू कसैले दूध ल्याउँदैनन् भनेर बहिष्कारै गर्न खोजियो। यसपछि सहकारीमा एउटा भव्य कार्यक्रममा दलित भनेर विभेद गर्ने सबैलाई बोलाएर उनै टीकादेवीको भैंसीको दूधबाट खिर बनाएर खुवाएको अध्यक्ष पौडेल बताउँछिन्। हामीले यसरी खिर बनाएर सबैलाई खुवाएपछि कसैलाई अस्वस्थ त भएन। यो बारे हामीले सबैलाई थाहा दियौं। यसअघि मात्र विभेदको सोचले समाज जकडिएको थियो। अहिले केही परिवर्तन ल्याएको छ, अध्यक्ष पौडेलले भनिन्, सोही गाउँमा इमानसिंह गुरुङको पनि ठूलो फार्म थियो। उनले दूध संकलन गरेर पोखरा लान्थे। यसपछि गुरुङले उनै नेपालीको भैंसीको दूध किनेर लगिदिए। दैनिक क्यानमा दूध बेचेर आउन थालेपछि बल्ल अरू दलितहरूले पनि गाईंभैंसीपालन जागरुक भए। यसपछि सहकारीबाट पशुपालन ऋण लिन आए। ५१ वर्षीया टीकादेवीले भैंसीको दूध बेच्न थालेकै अहिले ९ वर्ष भइसक्यो। उनको पौरख र बजारमा दूध बिक्री हुने देखेरै अरू दलितले पनि ऋण लिएर भैंसीपालन थालेको अध्यक्ष पौडेलको भनाइ छ। हिजो दूध बिक्री गर्दा केही समय विभेद खेपेकी टीकादेवी आज समाजमा त्यही दूधको कारणले गर्दा भेदभाव हटेको महसुस गर्छिन्। अहिले भोजभतेरमा पनि सबै बसेर खान्छन्। दूधले गर्दा भेदभाव हटायो, उनले भनिन्। अहिले छोराछोरी हुर्केर काम सकाउने भएका छन्। हाल उनले छोराबुहारीसँग मिलेर कृषि उद्यम पनि विस्तार गर्न सफल भएकी छन्। पशुपालन, तरकारी र कुखुरापालनबाट जोहो गरेर एक रोपनी जग्गासमेत जोडेकी छन्। पुरानो बन्धकीमा गएको जग्गाहरू पनि विस्तारै ऋण तिर्दै अहिले आफ्नो नाममै ल्याउन सफल भएकी छन्। उद्यम ऋणले समाजमा विभेद न्यूनीकरण गर्नेदेखि उनलाई आर्थिक सबलीकरण र सशक्तीकरणमा समेत सहयोग गरेको उनको अनुभव छ। २०७९ भदौ १५ गते दर्ता भएको उक्त संस्थाले सुरुमा सानोतिनो मात्रै ऋण दिन्थ्यो। सहकारीबाट मात्रै बिनाधितो लगानी गर्दा जम्मा २० हजार रुपैयाँ मात्रै दिइन्थ्यो। जब साना किसान अभियान सुरु भयो र एसियाली विकास बैंक एडीबीको सहयोगमा सरकारमार्फत सानाकिसान लघुवित्तबाट उक्त सहकारीले ९ प्रतिशतको सहुलियत ब्याजदरमा ग्रामीण कृषि उद्यम ऋण सुविधा दिएपछि व्यक्तिगत ५० लाख रुपैयाँसम्मको ऋण सीमा बढ्यो। यो सुविधा आएपछि पशु पाल्नेहरूले व्यवसाय विस्तार गरे। पोखरामा लाहाचोकको दूध प्रख्यात छ। अहिले लाहाचोकबाट मात्रै दैनिक १२ हजार लिटरको दूध बिक्री हुन्छ। कृषि उद्यमले ५० लाखसम्म मात्रै ऋण दिन्छ तर अधिकांशले बैंकबाट कर्जा लिएर करोडको कृषि व्यवसाय थालेका छन्। ऋणको सीमा थोरै भएकाले बैंकमा गएका व्यावसायिक किसानहरू सहकारीमा नफर्किंदा अहिलेसम्म तीन वटा मात्रै ग्रामीण कृषि उद्यम ऋण दिन सकेका छौं, अध्यक्ष पौडेलले भनिन्। सस्तो ब्याजदरमा पशुपालन गर्न ऋण पाइन्छ भनेपछि यहाँका किसान उत्साहित भएको उनको भनाइ छ। उक्त गाउँपालिकामा ४४ वटा सहकारी छन्। जसमध्ये तीनवटा सहकारी महिलाले मात्रै सञ्चालन गरेका छन्। अध्यक्ष पौडेलका अनुसार महिलाले मात्रै चलाएका सहकारीमा ऋणको सदुपयोग हुने र असुली दर बढी हुने भएपछि समस्यामा छैनन्।"
जनकपुरको जानकी बिहे अलौकिक,"मान्छेको काम लौकिक हुन्छ, ईश्वरको अलौकिक। मार्ग शुक्ल पञ्चमीमा मनाइने राम जानकी बिहे जनकपुर महोत्सव सुरु हुन लागेको छ, यसपालिसँगै गढीमाई मेला पनि छ, तराईमा थप रौनकता हुन्छ। मार्ग २१ गते हो विवाह पञ्चमी र अयोध्याबाट जन्तीका लागि विशेष निम्तो गइसकेको छ। बस्ती वृद्धिका कारण हिजोआज अयोध्या, सरयुलगायत धेरै स्थान र हाम्रै जनकपुर मिथिला क्षेत्रमा पनि सरसफाइको समस्या छ। हाम्रो शास्त्रले प्रदूषणलाई पाप भनेको छ। धार्मिक, आध्यात्मिक दृष्टिले प्राचीन समयदेखि नै महत्त्व पाएको नेपालमा जति घरहरू छन् त्यति नै मन्दिरहरू पनि। जनकपुरमा जनकपुरधाम, धनुषाधाम, जलेश्वरशिव, सिन्धुलीको कुशेश्वरशिव, दोलखाको भीमेश्वर शिवलगायत कालिञ्चोकदेवीजस्ता प्रसिद्ध शक्तिपीठ मुख्य हुन्। मिथिलेति त्रिवर्णीयं श्रुतितोऽपि गरीयसी। मकारो विश्कर्ता च थकार : स्थितिपालक:।। लकारो लयकर्ता वै त्रिमात्रा शक्तयोेऽभवन्। प्रणवेन समं सिद्धि : सर्वाघौघंनिवारणम्।। पौर्णमासीं विना चन्द्रो यथा पूर्णो नजायते। तथा तीर्थादिकं कृत्वा पूर्णो न मिथिलां विना।। मिथिलायां कृतं पुण्यमिहलोके परत्र च। अक्षयं स्यात्तु तत्सर्वं रामसायुज्यकारकम्।।विष्णुपुराण मिथिलाक्षेत्र आफैं महान् छ। तीन अक्षर मिथिलाको मि माने विश्वको सृष्टि हो, थि ले रक्षा, संसारको पालन बुझिन्छ र ला ले लय, प्रलय भन्ने संकेत गर्छ। चन्द्रमा बिनापूर्णिमा अधुरो भएझैं मिथिलाबिनाको तीर्थ धाम अधुरो हुन्छ। मिथिलामा गरिएका कुनै पनि सुकार्यले इह र परलोक दुवै सुध्रन्छ। राम सीताकै कारण त्यो क्षेत्र सायुज्य मुक्तिक्षेत्र नै हो। यस्तौ सौभाग्य बोकेको योक्षेत्र हाम्रा लागि अहोभाग्यको विषय हो। विष्णुपुराण, स्कन्दपुराण आदि पूर्वीय शास्त्रहरूले जनकपुरधामका बारेमा विशद् चर्चा गरेका छन्। जनकपुर क्षेत्र भन्नु मिथिला क्षेत्र हो। दार्शनिक तपस्वी राजा जनकको राज्य क्षेत्र भएकाले यस क्षेत्रको नाम जनकपुर रहेको हो। दक्षिणमा भागीरथी, पूर्वमा हिमालय क्षेत्र कौशिकी नदी र पश्चिममा गण्डकी नदीको बीच भाग मिथिला क्षेत्र हो। सृष्टिकर्ता ब्रह्मा, पालनकर्ता विष्णु र संहारकर्ता महेश्वर अर्थात् ३ समष्टि ॐ को केन्द्र मिथिला हो। सृष्टि, स्थिति र संहारकी प्रतीक महामाया, महालक्ष्मी र महाकालीस्वरूप सीताको उद्गमस्थल जनकपुर क्षेत्र हो। पापनाशक मिथिला क्षेत्र विश्वकै लागि उत्कृष्ट क्षेत्र हो। महिनाभरमा पूर्णिमा जसरी पूर्ण छ, त्यसैगरी व्रत, तीर्थ, पुण्यको पूर्णताको लागि मिथिलापुरीको दर्शन आवश्यक छ। मिथिलामा गरिएको पुण्य अन्य क्षेत्रमा तुलना हुन सक्दैन। अक्षय फल प्राप्त गर्न चाहने साधकहरूले जनकनन्दिनी सीताको क्षेत्र जनकपुरको भ्रमण गर्नैपर्ने हुन्छ। मिथिलाका १५ नामहरू शास्त्रहरूले बताएका छन्। मिथिला, वैदेही, यज्ञ क्षेत्र, जानकी जन्मभूमि, विश्वमंगला, क्रियापीठ, विकल्मषा, निरपेक्षा, नैमिकानन, रामानन्दकरी, स्वर्णलाङ्घनपद्धति, तैरमुक्ति, तपोवन, शाम्भवी र स्वर्णकानन। ब्रह्मज्ञानी जनकबाट व्यासपुत्र शुकदेव स्वामीले भागवतको अध्ययन गरेका थिए। ९ बालयोगीश्वरहरू कवि, हरि, अन्तरिक्ष, प्रबुद्ध, पिप्लायन, आविर्हाेत्र, दु्रमिल, चमस, करभाजनले राजाजनकलाई ब्रह्मज्ञान सिकाएका थिए। महाज्ञानी महर्षि याज्ञवल्क्य राजा जनकका गुरु थिए। संसारका ज्ञानी, महात्मा, पुण्यात्माहरू जनकसँग वेदान्तको ज्ञान सिक्न आउँथे। अध्यात्म ज्ञानका शिखरपुरुष राजा जनकलाई विदेह महाराज भनिन्थ्यो। देह भएर पनि देहबाट मुक्त, संसारमा रहेर पनि सांसारिक विषयबाट मुक्त राजा जनकको दरबारमा योग शिक्षा सिकाइन्थ्यो। अध्यात्म क्षेत्रका स्रोत व्यक्तिहरूको सभा, सम्मेलन भइरहन्थ्यो। भनिन्छ, जनकपुर क्षेत्रका पशु, पंक्षी, वृक्ष, वनस्पति सबैले वेदको भाषामा कुराकानी गर्थे। सम्पूर्ण वायुमण्डल वेदमय बनेको थियो। सर्वत्र पूजित व्यक्तित्वहरूको संगमक्षेत्र मिथिला विश्वको सर्वोत्कृष्ट ज्ञान र विज्ञानको स्रोत रहेको थियो। पावन नदीहरूले सेचन गरेको मिथिलाभूमिमा भगवती आद्याशक्ति स्वरूपिणी महामायाले धर्तीमा अवतरित हुने निधो गर्नु भयो। एकदिन सुनको हलोले यज्ञभूमि जोतिरहेको बेला वसन्तऋतु, वैशाख शुक्लनवमीको पुण्यतिथिमा पृथ्वीको गर्भबाट जगत् जननी जानकीको उदय भयो। अति राम्री कन्या प्राप्त गरेका राजा जनकले महारानी सुनैनालाई छोरीको रूपमा लालनपालन गर्न आज्ञा दिनुभयो। सीताको उदय दिन भने वैशाख शुक्ल नवमी हो। अघि सृष्टिकर्ता ब्रह्माजीको अंगबाट उत्पत्ति भएका स्वायंभूमनु र रानी शतरूपाले सर्वेश्वर श्रीहरिको तपस्या गर्दा श्रीहरि प्रसन्न भई वरदान माग्न भन्नुभयो। स्वायंभूमनु र शतरूपा महारानीले एकै स्वरमा तपाईं जस्तै पुत्र प्राप्त गर्न सकौं भनेर वरदान मागेकाले भगवान्ले तथास्तु भन्नु भएको थियोे। एकपटक मात्र होइन तीन पटकसम्म युगयुगपिच्छे आफू पुत्र भएर धर्तीमा अवतरण हुने भगवान्को वचन रह्योे। त्रेतायुगमा पृथ्वीका दुष्ट शासकहरूका विरुद्ध भूभार हरण गरी लोकहित र लोककल्याण गर्न श्रीहरिले रामअवतार लिनुभयो। मनुष्यको रूपमा अवतरित हुने क्रममा अघि वरदान प्राप्त स्वायंभू र शतरूपा अयोध्यानगरीमा राजा दशरथ र रानीकौशल्याको गर्भमा रहने निधो गर्नुभयो। भारतको अयोध्या नगरीमा राजादशरथ पुत्र श्रीहरि श्रीरामका रूपमा अवतरित हुनु र श्रीलक्ष्मीले जनकनन्दिनी सीताको रूपमा अवतरित हुनु केवल संयोगमात्र नभएर पूर्वयोजना थियो। राम र सीताको विवाहमा स्वयं ब्रह्माजीसमेत आउँदा जनकपुरको वैभव देखेर आफ्नो रचनामा आश्चर्य मान्नुभएको थियो। त्यसबेला जनकपुरमा देखिएको स्वर्णमण्डप, अलौकिक कलाकौशलता, भव्य महलहरू हेर्दा सृजनाकी स्रोत महामाया देवीको कृपाप्रसाद भनेर सहजै भन्न सकिन्थ्यो। जनकपुरको मध्यबजार क्षेत्रमा जानकी मन्दिर रहेको छ। भारतकी टीकमगढकी महारानी वृषभानु कुँवरले सम्बत् १९६८ मा नौलाख रुपैयाँ खर्च गरी बनाएको यो मन्दिरलाई नौलखादरबार भनिन्छ। मुगल शैलीमा बनेको यो मन्दिरलाई शिशमहल भनिन्छ। मन्दिरको गर्भगृहमा राम र सीताका भव्य मूर्तिहरू छन्। सदैव रामसीताको दर्शन गर्न भीड लाग्ने यो मन्दिरको चारैतर्फ दुई र चार तला गरी महलका बुर्जाहरू बनाइएका छन्। जनकपुरको रामजानकी मन्दिर परिसरको पश्चिमपट्टि सुनयना जनकमन्दिर छ, जहाँ अंगरागसरबाट झिकाइएका राम, सीता, लक्ष्मण एवं जनक राजा परिवारसहितकै मूर्तिहरू स्थापित छन्। मन्दिरको पश्चिमपट्टि रामजानकी विवाहमण्डप छ। नेपाली मण्डपशैलीमा बनेको यो मण्डपमा रामसीताको विवाहमा आएको ऐतिहासिक झाँकी र देवदेवी एवं महर्षि गणहरूको सुन्दर मूर्तिहरू स्थापित गरिएको छ। मण्डप परिसरमा भव्य पुष्प उद्यान छ। जानकीमन्दिर पूर्वतर्फ श्रीराममन्दिर छ। लक्ष्मीनारायण ईश्वरका दसं ैअवतारका मूर्तिहरू, हनुमान, देवी, लक्ष्मण, जनक, दशरथ मन्दिर, संकटमोचन, रत्नसागरक्षेत्र र जनकपुरको पवित्र तलाउ हेर्न लायक छन्। राममन्दिरदेखि पूर्वपट्टि दुई तलाउ छन्। यिनलाई धनुषसागर र गंगासागर भनिन्छ। अघि महर्षि वशिष्ठबाट श्राप प्राप्त गरेका राजा निमिका सन्तान थिएनन्। सन्तति नभएका राजाको शरीर मन्थन गर्दा मिथिनामक एक बालक पैदा भए। मिथिनामक बालकको नामबाट त्यो क्षेत्र मिथिला रहने भयो। याज्ञवल्क्य आदि अन्य गुरुहरूले मन्थन गरेको र मृत शरीर मन्थन गर्दाको प्रायश्चितबाट उनीहरू शुद्ध हुनुपर्ने थियो। महर्षि, मुनिहरूलाई ब्रह्माण्डमा रहेका सम्पूर्ण तीर्थ क्षेत्रहरूलाई त्यहाँ आवाह्न गरियो। गंगा आदि पुण्य नदीहरू, सम्पूर्ण समुद्रहरू, सारा तीर्थ क्षेत्रहरूको अंशस्वरूप गंगासागरको रूपमा यस क्षेत्रमा आएर रहने भए। यहीं स्नान गरेर ऋषिमुनिहरू आपू शुद्ध भए। पापको प्रायश्चित गर्न चाहनेहरू त्यहाँ स्नान गर्छन्।"
कर्णालीबाट खेल्न अस्ट्रेलियाका अलराउन्डर विलियम नेपालमा,"काठमाडौं : नेपाल प्रिमियर लिग (एनपीएल)मा कर्णाली याक्सबाट खेल्न अस्ट्रेलियाका अलराउन्डर विलियम बोसिस्टो नेपाल आएका छन्। उनलाई कर्णाली याक्सका प्रशिक्षक ज्ञानेन्द्र मल्ल र कन्सलटेन्ट कोच राजु बस्नेतले स्वागत गरे। ३१ वर्षीय विलियमले प्रथम श्रेणी, लिस्ट ए र टी२० प्रतियोगिता खेलेका छन्। उनले अस्ट्रेलियाको यु१९ टोलीबाट पनि लामो समय क्रिकेट खेलेका थिए। उनले प्रथम श्रेणीको क्रिकेटमा २८ खेल खेल्दै कुल एक हजार एक सय चार रन बनाएका छन्।"
एनपीएल खेल्न पूर्व भारतीय खेलाडी उन्मुक्त चन्द नेपालमा,काठमाडौं : पूर्व भारतीय यु१९ टीमका कप्तान उन्मुक्त चन्द नेपाल आइपुगेका छन्। चन्दले नेपाल प्रिमियर लिगमा लुम्बिनी लियन्सबाट खेल्नेछन्। चन्दको आगमनले लुम्बिनी लायन्सलाई उल्लेखनीय रूपमा बलियो बनाउने विश्वास गरिएको छ। उन्मुक्त चन्दले भारतलाई कप्तानको रूपमा सन् २०१२ मा यु१९ विश्वकप जिताएका थिए। उक्त फाइनल खेलमा उनले शतकसमेत प्रहार गरेर ऐतिहासिक जित दिलाएका थिए। उनले दिल्ली डेयरडेभिल्स र मुम्बई इन्डियन्सजस्ता ठूला फ्रेन्चाइजहरूका लागि आइपीएलमा खेल्दै आफ्नो ब्याटिङ कलाको प्रदर्शन गरेका छन्। हालः अमेरिकाको मेजर लिग क्रिकेटमा पनि उनले उत्कृष्ट प्रदर्शन गर्दै आएका छन्। चन्दको लुम्बिनी लायन्समा आगमनले टोलीलाई उल्लेखनीय रूपमा बलियो बनाउने विश्वास छ। उन्मुक्त चन्दले ६७ फस्ट क्लास खेलहरूमा ३३७९ रन बनाएका छन्। जसमा उनको औसत ३१५७ रहेको थियो। उक्त खेलहरूमा उनको ८ शतक पनि समावेश छन्। लिस्ट ए क्रिकेटमा उनले ४५०५ रन बनाएका छन्। जसमा ४१३३ को औसतका साथ ७ शतक समावेश छन्। टी२० मा पनि उनको कीर्तिमान प्रभावशाली छ। जहाँ उनले ८४ खेलमा १५६५ रन बनाएका छन्। उनको ११६०९ को उत्कृष्ट स्ट्राइक रेट छ। लुम्बिनी लायन्सको मार्की प्लेयरमा नेपाली राष्ट्रिय टोलीका कप्तान रोहित कुमार पौडेल रहेका छन् भने प्रमुख प्रशिक्षकमा नन्दन फदनिस रहेका छन्।
१० ओभरमा कर्णालीको ५७ रन,काठमाडौं : नेपाल प्रिमियर लिग (एनपीएल)मा बुधबार भएको पहिलो खेलमा कर्णाली याक्सले १० ओभरमा ५७ रन पूरा गरेको छ। कीर्तिपुरस्थित टियु क्रिकेट मैदानमा टस हारेर ब्याङिको निम्तो पाएको कर्णालीले पावरप्लेमा २ विकेट गुमाएर ३९ रन बनाएको थियो। त्यसमा १८ रन थप्दै कर्णालीले १० ओभरमा थप १ विकेट गुमाउँदै १८ रन थप्यो। पहिलो विकेटका रूपमा कर्णालीले देव खनाललाई गुमायो। उनी पहिलो ओभरको तेस्रो बलमा करण केसीबाट एलबीडब्ल्यु आउट भए। दोस्रो विकेटका रूपमा कर्णालीले चार्डविक वाल्टनको विकेट गयो। उनले १५ बलमा ५ चौकासहित २१ रन बनाएर करण केसीको बलमा गेरहार्ड इरास्मसबाट क्याच आउट भए। दिपेश कँडेलले बाबर हायातलाई १३ रनमा बोल्ड आउट गरे। हायातले १८ बलमा १ छक्का प्रहार गरे। पहिलो खेलमा कर्णाली याक्स जनकपुर बोल्ट्ससँग ८ विकेटले पराजित भएको थियो । त्यस्तै काठमाडौं गुर्खाज भने चितवनसँग ५ विकेटले पराजित भएको थियो। बुधबारको दोस्रो खेल लुम्बिनी लायन्स र विराटनगर किङ्ग्सबीच हुनेछ।
"काठमाडौंलाई पहिलो झट्का, शंकर राना आउट",काठमाडौं : काठमाडौं गुर्खाजलाई पहिलो झट्का लागेको छ। ओपनर शंकर राना रनआउट भएका छन्। उनी ७ बलमा ६ रन बनाएर पेभेलियन फर्किएका हुन्। दोस्रो ओभरको चौथो बलमा दुई रन लिने क्रममा उनी रनआउट हुन पुगेका थिए। काठमाडौंले कर्णालीले दिएको १५० रनको विजय लक्ष्य पछ्याइरहेको छ।
दलित आन्दोलनको मार्गचित्र,"२००३ सालबाट नेपालको दलित आन्दोलन संगठित रूपमा सुरु भयो। त्यसयता दलित समुदायले आफ्ना न्यूनतम अधिकार संविधानमा समावेश गराउन करिब ७० वर्ष संघर्ष गर्नुभपर्यो। आज नेपालको संविधान जारी भएको पनि नौ वर्ष पूरा भएर दस वर्षमा लागेको छ। खासगरी संविधानको प्रस्तावना, धारा २४, धारा ४० र ४२ मा दलित समुदायको अधिकारको व्यवस्था गरिएको छ। संविधानको प्रस्तावनामा सबै प्रकारका जातीय छुवाछूतको अन्त्य गरी सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गरिएको छ। तर कार्यपालिका (सरकार), न्यायपालिका (अदालत) र व्यवस्थापिका (संसद्) मा दलित समुदायको सहभागिता नगन्य मात्रामा छ। वर्तमान मन्त्रिपरिषद्मै दलित सहभागिता शून्य छ। २ सय ७५ जनाको प्रतिनिधिसभामा जम्मा १६ जना दलितको सहभागिता छ। जबकि दलित समुदायको जनसंख्या हेर्ने हो भने करिब १४ प्रतिशत छ। संविधान जारी भएको नौ वर्षको अवधिमा दलितसम्बन्धी एउटा पनि कानुन बन्न सकेको छैन। २०७८ साल माघ १७ मा सर्वोच्च अदालतले संविधानकोे धारा २४ र ४० को प्रभावकारी कार्यान्वयनका लागि निर्देशनात्मक आदेशसमेत दिएको छ। तर पनि दलित समुदायसम्बन्धी संवैधानिक व्यवस्था कार्यान्वयन हुन सकेको छैन। मौलिक हकअन्तर्गत धारा २४ : छुवाछूत तथा भेदभावविरुद्धको हक मा कुनै पनि व्यक्तिलाई निजको उत्पत्ति, जातजाति, समुदाय, पेसा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन भनी उल्लेख गरिएको छ। तर संविधान जारी भएयता पानी छोएको निहुँमा, चुलो छोएको निहुँमा वा अन्तरजातीय प्रेम वा विवाह गरेका कारण २० जना दलित समुदायले ज्यान गुमाउनु पर्यो। धारा ४० मा जातीय भेदभाव तथा छुवाछूतको सबालमा धेरै कुरा लेखिएको छ। भनिएको छ, यस धाराको प्रतिकूल हुने गरी भएका सबै प्रकारका छुवाछूत तथा भेदभावजन्य कार्य गम्भीर सामाजिक अपराधका रूपमा कानुनबमोजिम दण्डनीय हुनेछन् र त्यस्तो कार्यबाट पीडित व्यक्तिलाई कानुनबमोजिम क्षतिपूर्ति पाउने हक हुनेछ। तर समता फाउन्डेसनले गरेको अध्ययन अनुसार दलित र गैरदलितबीचको छुवाछूतका घटनालाई मिलापत्रमै टुंग्याउने गरेको पाइन्छ। जातीय भेदभाव तथा छुवाछूत (कसुर र सजाय) ऐन, २०६८अन्तर्गत छुवाछूतसम्बन्धी उजुरी प्रहरीससम्म वा अदालतसम्म पुग्यो भने पनि पीडककै पक्षमा फैसला हुने गरेको छ। किनभने मुद्दा दर्ता गर्ने प्रहरी प्रशासन र फैसला गर्ने अदालतमा गैरदलितकै पहुँच छ। धारा ४० मा उल्लेखित दलितको हक मा राज्यका सबै निकायमा दलितलाई समानुपातिक समावेशी सिद्धान्तको आधारमा सहभागी हुने हक हुनेछ, भनिएको छ। अर्को सामाजिक न्यायको हक मा आर्थिक, सामाजिक वा शैक्षिक दृष्टिले पछाडि परेका दलित नागरिकलाई समानुपातिक समावेशी सिद्धान्तका आधारमा राज्यका निकायमा सहभागिताको हक हुनेछ भन्ने धारा पनि धारामै सीमित छ। समग्रमा हेर्दा दलित समुदायसम्बन्धी संवैधानिक व्यवस्थाअनुसार नौ वर्षसम्म पनि कानुन बन्न सकेको छैन। भएका संवैधानिक हक, ऐनकानुन, नियमावली, विनियमावलीको प्रभावकारी कार्यान्वयन हुन सकेको छैन। पछिल्लो समयमा संविधान संशोधनको विषय उठिरहेको छ। संविधान संशोधन गर्दैगर्दा सदियौंदेखि आर्थिक, सामाजिक, राजनीतिक र शैक्षिक रूपमा पछाडि परेको दलित समुदायको अधिकार कटौती हुने खतरा बढ्दै गएको छ। किनभने गैरदलित समुदायलाई दलित समुदायले प्राप्त गरेको संवैधानिक अधिकारप्रति चित्त बुझिरहेको छैन। त्यसैले पहिलो कुरा त, अबको दलित आन्दोलन संवैधानिक अधिकारको सुरक्षा गर्नेतर्फ केन्द्रित हुनुपर्छ। त्यसपछि मात्रै ती अधिकारको कार्यान्वयनका लागि संसद्, सडक र राजनीतिक पार्टीभित्र दलित समुदायका नेताहरूले संघर्ष गर्नुपर्छ। अर्को कुरा, निर्वाचन कानुनले प्रत्यक्ष निर्वाचनमा पछाडि परेको जाति समुदायको प्रतिनिधित्वबारे सुनिश्चित नगर्दा निर्वाचनमा एकै जाति वा समुदायको वर्चस्व कायम हुँदै आएको छ। त्यसैले प्रत्यक्ष निर्वाचन प्रणालीमा महिलाको जस्तै दलित समुदायको समेत सहभागिता सुनिश्चित गर्नेतर्फ दलित आन्दोलन केन्द्रित हुनुपर्छ। अब प्रत्यक्ष निर्वाचन प्रणालीमा राजनीतिक दलले उम्मेदवारी दिँदा संघ र प्रदेशमा दलित समुदायको जनसंख्याको आधारमा निश्चित प्रतिशत नै तोकेर अनिवार्य उम्मेदवार दिनुपर्ने प्रावधानको व्यवस्था गर्न माग गर्नुपर्छ। दलित समुदायको जनसंख्याको आधारमा दलितदलितबीच मात्रै प्रतिस्पर्धा हुने छुट्टै निर्वाचन क्षेत्र छुट्ट्याउनुपर्छ। त्यसैगरी नेपालको संविधानको मौलिक हकको मुख्यत: धारा २४ र धारा ४० तथा अन्य धारामा व्यवस्था गरिएका दलित हक, अधिकारहरू र कानुनी व्यवस्थालाई समेटेर दलित एकीकृत कानुन निर्माण गर्र्नु दलित आन्दोलनको एजेन्डा बन्नुपर्छ। हाल दलित समुदायको समग्र विकासको छुट्टै मन्त्रालय वा अन्य संरचना नभएकोले दलित विकास समितिलाई संघीय संरचना अनुरूप बदल्दै केन्द्र, प्रदेश र स्थानीय तह गरी तीनवटै तहका संरचना रहने गरी दलित समुदायको समग्र विकासको लागि दलित विकास परिषद् वा प्राधिकरण गठन गर्ने विधेयक अविलम्ब ल्याउनुपर्ने दलितहरूको माग बन्नुपर्छ । छुवाछूत र जातीय विभेदको व्यवहार समाजमा अझै पनि विद्यमान रहेकोले राज्यका कार्यकारी अंगले नै पहल लिई त्यसको पूर्ण अन्त्य गर्नको लागि राज्यका तीनवटै तहमा क्रमश: प्रधानमन्त्री, मुख्यमन्त्री र स्थानीय तहका प्रमुखको नेतृत्वमा दलित समुदायका व्यक्ति कार्यकारी हुने गरी छुवाछूत तथा जातीय विभेद उन्मूलन समिति स्थापना गरिनुपर्ने आवश्यकता देखिन्छ। नेपाली समाजमा दलित समुदाय अरु समुदायभन्दा सबै हिसाबले पछाडि रहेको र मानव विकास सूचकांकमा तल रहेकोले दलित समुदायको समग्र क्षेत्रको विकासको लागि तीनवटै तहको सरकारले बजेट निर्माण गर्दा दलित जनसंख्याको आधारमा समानुपातिक बजेट विनियोजन गर्ने नीतिगत व्यवस्था गर्नुपर्ने मागलाई पनि दलित समुदायले संसद्, सडक र पार्टीभित्र जोडतोडका साथ उठाउनुपर्छ। संविधानमा व्यवस्था भएअनुसार राष्ट्रिय दलित आयोगको सबै प्रदेशमा शाखा कार्यालय खोल्ने व्यवस्था अविलम्ब गरिनुपर्दछ। समग्रमा अबको दलित आन्दोलन प्राप्त उपलब्धिको कार्यान्वयनसँगै थप अधिकार प्राप्त गर्नेतर्फ केन्द्रित हुनुपर्छ।"
एनपीएलमा शिखर धवनको अर्धशतक,"काठमाडौं : नेपाल प्रिमियर लिग (एनपीएल)को बुधबार भएको पहिलो खेलमा कर्णालीका ओपनर शिखर धवनले काठमाडौं गुर्खाजविरुद्ध अर्धशतक प्रहार गरेका छन्। उनले ४३ बलमा ३ चौका र ३ छक्का सहित अर्धशतक प्रहार गरे। उनले १७४ ओभरमा करण केसीलाई छक्का प्रहार गर्दै अर्धशतक पूरा गरेका हुन्। एनपीएलमा अर्धशतक प्रहार गर्ने उनी छैटौं ब्याटर हुन्। यस जनकपुरका लाहिरु मिलान्था, विराटनगरका मार्टिन गप्टिल, जनकपुरका अनिल शाह, सुदुरपश्चिमाका दिपेन्द्र सिंह ऐरी र चितवनका रवि बोपाराले अर्धशतक प्रहार गरेका थिए।"
"कर्णालीको तेस्रो विकेट पतन, बाबर भए बोल्ड",काठमाडौं : कर्णाली याक्सको तेस्रो विकेट पतन भएको छ। बाबर हयात १३ रनमा पेभेलियन फर्किएका छन्। १८ बलमा उनले १ छक्का प्रहार गरे। यसअघि देव खनाल शून्य र चाडविक वाल्टन २१ रन बनाएर आउट भएका थिए। कर्णालीले ८२ मा ५३ रन बनाएर खेलिरहेका छन्।
शिखर धवनको अर्धशतकमा कर्णालीले काठमाडौंलाई दियो १५० रनको लक्ष्य,"काठमाडौं : नेपाल प्रिमियर लिग (एनपीएल)मा बुधबार भएको पहिलो खेलमा कर्णाली याक्सले काठमाडौं गुर्खाजलाई १५० रनको विजयी लक्ष्य प्रस्तुत गरेको छ। कीर्तिपुरस्थित टियु क्रिकेट मैदानमा टस हारेर ब्याङिको निम्तो पाएको कर्णालीले निर्धारित २० ओभरमा ५ विकेट गुमाउँदै १४९ रन बनायो। कर्णालीका लागि ओपनर शिखर धवनले ७२ रनको अविजित अर्धशतकीय पारी खेले। उनले ५१ बलमा ४ चौका र ५ छक्का प्रहार गरे। पावरप्लेमा २ विकेट गुमाएर ३९ रन बनाएको कर्णालीले १० ओभरमा ५७ रन पूरा गरेको थियो। पहिलो विकेटका रूपमा कर्णालीले देव खनाललाई गुमायो। उनी पहिलो ओभरको तेस्रो बलमा करण केसीबाट एलबीडब्ल्यु आउट भए। दोस्रो विकेटका रुपमा कर्णालीले चार्डविक वाल्टनको विकेट गयो। उनले १५ बलमा ५ चौकासहित २१ रन बनाएर करण केसीको बलमा गेरहार्ड इरास्मसबाट क्याच आउट भए। दिपेश कँडेलले बाबर हायातलाई १३ रनमा बोल्ड आउट गरे । हायातले १८ बलमा १ छक्का प्रहार गरे। गुल्सन झा १९ बलमा १ चौकासहित १२ रन बनाएर स्पम्पिङ आउट भए। पाँचौं विकेट पनि कर्णालीले छिट्टै गुमायो। पहिलो खेलमा आक्रमक ब्याटिङ गरेका अर्जुन घर्ती ३ बलमा १ चौकासहित ४ रनमा नथान साउटरको बलमा बोल्ड भए। ओपनर शिखर धवनले छैटौं विकेटका लागि जिसन मक्सुदसँग ६५ रनको अर्धशतकीय साझेदारी गरे। जिसन मक्सुदले ११ बलमा १ चौकासहित १४ रनमा अविजित रहे। काठमाडौंका लागि गेरहार्ड इरास्मसले सर्वाधिक २ करण केसी, नथान साउटर, दिपेश कँडेलले समान ११ विककेट लिए। पहिलो खेलमा कर्णाली याक्स जनकपुर बोल्ट्ससँग ८ विकेटले पराजित भएको थियो। त्यस्तै काठमाडौं गुर्खाज भने चितवनसँग ५ विकेटले पराजित भएको थियो। बुधबारको दोस्रो खेल लुम्बिनी लायन्स र विराटनगर किङ्ग्सबीच हुनेछ।"
काठमाडौं गुर्खाजले टस जितेर फिल्डिङ रोज्यो,"काठमाडौं : नेपाल प्रिमियर लिग(एनपीएल) को चौथो दिन बुधबारको पहिलो खेलमा काठमाडौं गुर्खाजले टस जितेर फिल्डिङ गर्ने निर्णय लिएको छ । कीर्तिपुरस्थित त्रिवी क्रिकेट मैदानमा काठमाडौंका कप्तान करण केसीले टस जितेर कर्णालीलाई ब्याटिङको निम्तो दिएका हुन् । यी दुवै टोली पहिलो खेलमा पराजित भएका थिए । आजको खेल जित्नु दुवै टिमका लागि महत्त्वपूर्ण छ । काठमाडौँ पहिलो खेलमा चितवन राइनोजसँग पाँच विकेटले पराजित भएको थियो भने कर्णाली जनकपुर बोल्टस्सँग आठ विकेटले पराजित भएको थियो । कर्णालीको टोली कप्तान सोमपाल कामीसहित शिखर धवन, गुल्सनकुमार झा, अर्जुन घर्ती, विपिनप्रसाद शर्मा, भुवन कार्की, नन्दन यादव, चाडविक वाल्टन (विकेटकिपर), देव खनाल, बाबर हायत र जिसन मक्सुद छन् भने काठमाडौँको टोलीमा कप्तान करण केसीसहित भीम सार्की, साहव आलम, शङ्कर राना, रसिद खान, सुमित महर्जन, दिपेश कँडेल, माइकल लेभिट, स्टेफन स्किनाजी (विकेटकिपर), जेरार्ड इरास्मस र नाथन सोउटर छन् ।"
"स्थानीय तह उपनिर्वाचनको सन्देश : निर्णायक शक्ति कांग्रेस, एमाले, माओवादी नै","उपनिर्वाचन सकिएको छ। मिनी मध्यावधि निर्वाचन रूपमा हेरिएको यो उपनिर्वाचनमा कुनै ठूलो उथलपुथल भएन। ठूला तीन दलले नै वर्चस्व कायम राखेका छन्। नेपाली कांग्रेस, नेकपा एमाले र नेकपा माओवादी केन्द्रको प्रभाव अझै देशव्यापी नै देखिएको छ। नयाँ र पुरातनवादी पार्टीको प्रभाव खासै देखिएन। अन्तिम परिणाम आउँदासम्मको अवस्था हेर्दा २०७९ सालमा उसले जितेको अनुपातमा कांग्रेस केही खस्किएको देखिएको छ भने एमालेले अपेक्षाअनुसारको परिणाम नआए पनि केही सुधार गरेको छ । नेकपा माओवादी केन्द्र भने यो उत्साहित देखिएको छ। यो निर्वाचनमा एमाले र माओवादीले बोनस पाएका छन् भने कांग्रेसको केही सिट घटेको छ। ४४ स्थानको लागि उपनिर्वाचन भएको थियो। जसमा कांग्रेसले दुई जिल्ला समन्वय समितिको प्रमुख, १ नगरप्रमुख र १६ वडाध्यक्षसहित १९ सिट जितेको छ। २०७९ मा कांग्रेसले दुई जिल्ला समन्वय समितिका प्रमुख, १ नगरप्रमुख, २ अध्यक्ष र २ उपाध्यक्षसहित २७ स्थानमा जितेको थियो। उसले २ अध्यक्ष र एमालेले योपटक १ अध्यक्ष, २ उपाध्यक्ष र ५ वडाध्यक्ष जितेको छ। एमाले जितेका ७ वडाध्यक्ष जितेको स्थानमा निर्वाचन भएको थियो। एमाले २ वडाध्यक्ष गुमाएर पनि १ अध्यक्ष, २ उपाध्यक्ष बोनस पाएको छ। यो निर्वाचन सबैभन्दा फलदायी माओवादी केन्द्रलाई भएको छ। माओवादीले जितेका ८ स्थानमा निर्वाचन भएको योपटक ११ स्थान जित हासिल गरेको छ। उसलाई तीन सिट बोनस आएको छ। माओवादी केन्द्रले १ अध्यक्ष, १ उपप्रमुख, २ उपाध्यक्ष र ७ वडाध्यक्ष जितेको छ। उसले जितेका २ उपाध्यक्ष र ६ वडाध्यक्षमा निर्वाचन भएको थियो। उसलाई १ अध्यक्ष, १ उपप्रमुख र १ वडाध्यक्ष फाइदा भएको छ। निर्र्वाचनको परिणामले माओवादी बढी नै हौसिएको छ। मधेस प्रदेशमा अझै उपेन्द्र यादव नेतृत्व गरेको जसपा नेपालको वर्चस्व रहेको यो निर्वाचनले नतिजाले देखाएको छ। उसले सप्तरीका दुई वडा जितेको छ। उसले जितेको एक स्थानमा उपनिर्वाचन भएको थियो। उता भक्तपुरमा सीमित भएको नेपाल मजदुर किसान पार्टी (नेमकिपा) पुराना प्रभाव क्षेत्र फर्किएको छ। विगतमा दैलेख, जुम्ला, कालीकोटलगायतका कर्णालीका जिल्ला नेमकिपाको प्रभाव क्षेत्र हो। एकीकृत समाजवादीले एक ठाउँमा जितेर नाक बचाएको छ। प्रधानमन्त्री केपी शर्मा ओलीको गृह जिल्ला झापाको कन्काई नगरपालिका वडा नम्बर ६ मा स्वतन्त्र उम्मेदवारले जितेका छन्। एक्लै लड्ने अभ्यास अधिकांश स्थानमा लामो समयपछि दलहरूमा एक्लाएक्लै निर्वाचनमा लड्ने अभ्यासको सुरुवात भएको छ । २०७४ सालको निर्वाचनदेखि गठबन्धनको सिलसिला सुरुवात भएको थियो। २०७४ का संघ, प्रदेश र स्थानीय तहको गठबन्धन गरेर निर्वाचन जाने प्रवृत्तिको थालनी भएको थियो। जसले विकृति जन्म भएको भन्दै आलोचना पनि भइरहेको थियो। गठबन्धन गरेर निर्वाचनमा जाँदा दलहरूको वास्तविक शक्ति थाहा नहुने अवस्था सिर्जना भएको थियो। एक्लाएक्लै लड्दा दलहरूको वास्तविक अवस्था उजागर भएको छ। निर्णायक शक्ति कांग्रेस, एमाले, माओवादी नै यो निर्वाचनले मुलुक अझै कांग्रेस, एमाले र माओवादी नै निर्णायक शक्ति छन् भन्ने सन्देश दिएको छ। २०४६ सालको परिवर्तनपछिको साढे तीन दशकदेखि यिनै दलले सत्ता चलाइरहेका छन्। यो अवधिका सबैभन्दा लामो समय कांग्रेसले शासन गरेको छ। यसपछि एमाले र माओवादीले पालैपालो शासन गरिरहेका छन्। विकल्पका विषय सामाजिक सञ्जालमा सीमित देखिएको छ। सामाजिक सञ्जालमा जतिसुकै गालीगलौज गरे पनि तीन दलप्रति नै विश्वास चुनावको नतिजाले देखाएको छ। एमालेलाई समाजवादीको धक्का यो निर्वाचनमा एमालेलाई समाजवादीले धक्का दिएको छ। ठूलो जनमत नभए पनि अझै एमालेलाई हराउने क्षमता एकीकृत समाजवादीले राख्दै आएको यो निर्वाचनले देखिएको छ। त्यसको उदाहरण काठमाडौं १६ मा हो। एकीकृत समाजवादीका कारण एमाले हारेको देखिन्छ। उसले अन्य स्थानमा एमाले मत काटेको देखिएको छ। उता रौतहटको गढीमाई नगरपालिका वडा नम्बर ८ मा एकीकृत समाजवादीले जितेको छ। कम्युनिस्टको मत सुरक्षित यो निर्वाचन नेपालमा कम्युनिस्ट बाहुल्य रहेको सन्देश दिएको छ। विश्व राजनीतिमा सकिँदै आएका कम्युनिस्टको वर्चस्व नेपालमा कायम देखिएको छ। कम्युनिस्ट एक हुने हो अझै पनि सत्ता उनीहरूको हातबाट अरूले लिन सक्ने अवस्था नरहने स्पष्ट देखिन्छ। सिटको हिसाब गर्दा एमाले (८) माओवादी केन्द्र (११), एकीकृत समाजवादी (१) र नेमकिपा (१)ले गरी २१ सिट जितेका छन्। लोकप्रिय मत कम्युनिस्टहरू अरूभन्दा झन्डै दोब्बर छ। माओवादीमा उत्साह यो निर्वाचनले सबैभन्दा उत्साहित भएको भन्ने माओवादी केन्द्र नै हो। अब माओवादी सकियो, उठ्न सक्दैन भन्ने भाष्य निर्माण भइसकेको अवस्था थियो। तर माओवादीले पनि अझै शक्तिकै रूपमा छ भन्ने सन्देश पनि यो निर्वाचन दिएको छ। उपनिर्वाचनमा माओवादी केन्द्रले आफ्नै आधार क्षेत्रमा केही पालिकाका पद गुमाउँदै गर्दा कोशी प्रदेशलगायतमा राम्रो नतिजा ल्याएको देखिएको छ। मोरङको ग्रामस्थानमा त माओवादीले अनपेक्षित परिणाम ल्याएको छ। २०४८ सालदेखि नै कांग्रेसको गढको रूपमा रहँदै आएको यहाँ यो पटक ठूलो मतान्तर माओवादीले जितेको छ। त्योमात्र होइन कांग्रेसबाट उम्मेदवार लगेर उसले इतिहास रचेको छ । कोशीमा ८ स्थानमध्ये माओवादीले १ अध्यक्ष, २ वडाध्यक्ष जितेको छ। ३२ सिटे भनेर क्रिटिसाइज गर्नेलाई माओवादीले प्रतिवाद गर्ने आधार यो नतिजाले तय गरिदिएको छ। जथापि माओवादी आफ्नो आधार क्षेत्रका मानिएका स्थानमा केही कमजोर देखिएको छ। एकीकृत समाजवादीको सहयोगले उसलाई स्थापित गर्न सहायकसिद्ध भएको छ। रास्वपाको सान्त्वना जित २०७९ को आम निर्वाचनमा पुराना र ठूलो दलको काम छैन र नो नट अगेन भन्दै राजनीतिमा आएको रास्वपालाई पनि यो स्थानीय निर्वाचनमा जनता पत्याएनन्। इलामको उपनिर्वाचनसँगै यो दल खस्किँदै गएको हो। जनताले काठमाडौं १६ मा जिताएर राहतसम्म दिएका छन्। रास्वपाले नया ठाउँमा प्रभाव विस्तार गर्न नसकेता पनि, आफ्नो प्रभाव क्षेत्र काठमाडौंको एउटा वडामा सान्त्वना जित हासिल गरेको छ।"
"कर्णालीको पाँचौं विकेट पतन, गुल्शन र अर्जुन आउट",काठमाडौं : कर्णाली याक्सको पाँचौं विकेट पतन भएको छ। गुल्शन झा १२ रन र अर्जुन घर्ती ४ रन बनाएर आउट भएका हुन्। यसअघि बाबर हयात १३ रनमा बोल्ड भएका थिए। त्यस्तै चडविक वाल्टन २१ रन बनाउँदा ओपनर देव खनाल शून्यमै आउट भएका थिए। काठमाडौंका लागि करण केसीले १ र गेर्हार्ड इरासमसले २ र दीपेक कँडेलले १ विकेट लिएका छन्।
राष्ट्रपति पौडेल अस्पताल भर्ना,"काठमाडौं : राष्ट्रपति रामचन्द्र पौडेल उपचारका लागि हस्पिटलमा भर्ना भएका छन्। उनलाई प्रोस्टेटसम्बन्धी उपचारका लागि त्रिभुवन विश्वविद्यालय, शिक्षण अस्पतालमा भर्ना गरिएको हो। बुधबार बिहान प्रोस्टेट उपचारका लागि उनलाई अस्पताल लगिएको त्रिवि शिक्षण अस्पताल महाराजगन्जका निमित्त कार्यकारी निर्देशक प्राध्यापक डा धनश्याम भूसालले जानकारी दिए।"
"लोप हुँदै गिद्ध, छैन संरक्षण योजना","सुर्खेत : गिद्धले मरेका जनावरको सिनो खान्छ। फालेको मासुजन्य फोहोर खाएर वातावरणलाई दुर्गन्धित हुनबाट जोगाउँछ। यसकारण पनि गिद्ध प्रकृतिको कुचीकारका रूपमा चिनिन्छ। तर, वातावरण स्वच्छ राख्न भूमिका खेल्ने गिद्ध सरकारी योजना र नीति नहुँदा लोपोन्मुख हुँदै छ। यसको संरक्षणमा चुनौती थपिएको छ। विश्वमै दुर्लभ मानिने गिद्धको बासस्थान कर्णालीमा छ। प्रदेशका अधिकांश जिल्लामा लोपोन्मुख गिद्ध भेटिन्छन्। तर, यसको संरक्षणमा चासो नदिँदा गिद्धको संख्या घट्दो छ। गिद्धले सडेगलेका सिनो खाने भएकाले पनि रोगमुक्त बनाउन योगदान गर्छ। तर, कर्णाली प्रदेश सरकारसँग हालसम्म गिद्ध संरक्षणका लागि कुनै पनि नीति र कार्यक्रम छैनन्। न त यहाँका स्थानीय तहले नै गिद्ध संरक्षणको प्रयास गरेका छन्। गिद्धको संरक्षणमा लामो समयदेखि कार्यरत जाजरकोटको बारेकोट निवासी गोविन्द सिंहले कर्णालीमा २ सय ६४ वटा गिद्ध र ७७ वटा गुँड फेला परेको बताए। गिद्ध संरक्षणका अभियन्ता सिंहले नेपालमा पाइने ९ प्रजातिकामध्ये कर्णालीमा ५ प्रजातिका गिद्ध रहेको जानकारी दिए। उनका अनुसार कर्णालीमा देखिएका गिद्ध पनि लोपोन्मुखको सूचीमा रहेका हुन्। हाल जाजरकोटमा १ सय ९, डोल्पामा ३०, रुकुमपश्चिममा २१, सल्यानमा १४, कोलीकोटमा १४, हुम्लामा ३३, जुम्लामा ३९ र सुर्खेतमा ४ वटा गिद्ध फेला परेका छन्। कर्णालीमा गिद्धको संख्या योभन्दा धेरै हुन सक्छ, यो हामीले एकपटक भेटिएका गिद्धको गणनामात्र हो, सिंह भन्छन्, हामीले एक पटकमा देखेका गिद्धको गणना गरेका हौं, मसिनो गरेर गणना गर्दा संख्या अरू पनि बढ्न सक्छ। कर्णाली प्रदेश सरकारका उद्योग, पर्यटन, वन तथा वातावरणमन्त्री सुरेश अधिकारी भन्छन्, हाल प्रदेश सरकारसँग गिद्धको संरक्षण गर्ने कुनै योजना छैन। हालसम्म कुनै काम पनि हुन सकेको छैन। अब लोपोन्मुख गिद्धको संरक्षणमा प्रदेश सरकारले काम गर्ने उनको भनाइ छ। गिद्ध संरक्षणको क्षेत्रमा काम गर्दै आएको नेपाल पन्छी संरक्षण संघका परियोजना अधिकृत भूपाल नेपालीका अनुसार डाइक्लोफेनिक सोडियम औषधि पशुपन्छीमा प्रयोग गर्न रोक लगाइएपछि नेपालमा गिद्धको संख्या बढ्न थालेको छ। तर, अहिले पनि बासस्थान र गुँडको संरक्षण हुन नसकेको उनी बताउँछन्। गिद्ध संरक्षणमा व्यक्तिगत प्रयास सरकारी चासो नभए पनि जाजरकोटको बारेकोट गाउँपालिका५ का गोविन्द सिंहले गिद्ध संरक्षणका लागि व्यक्तिगत प्रयास गरिरहेका छन्। कर्णालीमा गिद्ध संरक्षणमा उनले करिब १० वर्षदेखि काम गरिरहेका हुन्। उनले लोपोन्मुख गिद्धको अनुसन्धान गरेर बासस्थान र गुँड पत्ता लगाएका छन्। अभियानकै क्रममा उनले हालसम्म १ सय २० वटा गिद्धको उद्धार गरेका छन्। गिद्ध संरक्षणमा कसैले चासो नदिने र थाहा पनि नपाएको हुँदा गिद्धको संरक्षण चुनौतीपूर्ण बनेको उनी बताउँछन्। उनी भन्छन्, हालसम्म सरकारी तबरबाट काम भएन, अब प्रदेश र स्थानीय सरकारले चासो दिनुपर्छ। गिद्ध जोगाउन सरकारले बजेट र कार्यक्रम बनाउनुपर्छ, अनुसन्धानका लागि पनि सरकारले प्रोत्साहन गरोस्। कर्णालीका प्रायः सबै जिल्लामा गिद्ध पाइने भन्दै उनले गिद्ध संरक्षणका लागि सिमल र गुँड रहेका रूखको कटान रोक्नुपर्ने, विषादीमा प्रतिबन्ध लगाउनुपर्ने, गिद्धका लागि आहारा केन्द्र स्थापना गर्नुपर्ने, विद्यालयमा सचेतनामूलक कार्यक्रम सञ्चालन गर्नुपर्ने, आगलागी तथा खोटो संकलन रोक्नुपर्ने र बासस्थान जोगाउनुपर्ने बताए। बजेट छुट्ट्याएर काम थाल्दै प्रदेश सरकार प्रदेश सरकारले आगामी आर्थिक वर्षबाटै काम थाल्ने जनाएको छ। उद्योग, पर्यटन, वन तथा वातावरण मन्त्रालयका सचिव दीर्घनारायण कोइरालाले आगामी आर्थिक वर्षबाटै बजेट नै विनियोजन गरिने जानकारी दिए। उनले भने, आजसम्म केही काम हुन सकेन, तर आगामी वर्ष कम्तीमा पनि २० लाख रुपैयाँभन्दा बढी बजेट छुट्ट्याएर गिद्ध संरक्षणको काम सुरु गर्छौं, गिद्धको बासस्थान रहेको रूख र गुँड संरक्षण गरेर गिद्ध रेस्टुरेन्ट सञ्चालनका लागि पहल थाल्नेछौं। उनका अनुसार अब प्रदेश सरकारले गिद्धको संरक्षणकर्तालाई प्रोत्साहन गर्ने, यसका बारेमा थप अध्ययन तथा अनुसन्धान गर्ने र समुदायमा सचेतनाका कार्यक्रम सञ्चालन गरिनेछ। नेपालमा हाल गिद्धका ७ सय ९ वटा गुँड छन्। संसारमा पाइने २३ प्रजातिका गिद्धमध्ये नेपालमा ९ प्रजातिका गिद्ध पाइन्छन्। त्यसमा पनि ६ प्रजातिका रैथाने र तीन प्रजातिका बाहिरका छन्। नेपालमा पाइने सुन गिद्ध, हिमाली गिद्ध, राज गिद्ध, हाडफोर गिद्ध र सेतो गिद्ध लोपोन्मुख अवस्थामा छन्।"
नेपालचीन १२ बुँदे वक्तव्य : बीआरआईमा बलियो सहकार्य गर्ने सहमति,"काठमाडौं : नेपाल र चीनले ट्रान्स हिमालयन बहुआयामिक सम्पर्क सञ्जाल र बेल्ट एन्ड रोड कोअपरेसनको फ्रेमवर्कमा छिटोभन्दा छिटो हस्ताक्षर गर्ने तत्परता देखाएका छन्। प्रधानमन्त्री केपी ओलीको भ्रमणका क्रममा दुई देशले जारी गरेको संयुक्त वक्तव्यमा बेल्ट एन्ड रोडबीआरआईमा बलियो सहकार्य गर्ने सहमति जनाइएको छ। चीनका राष्ट्रपति सी चिनफिङ, प्रधानमन्त्री ली छ्याङलगायत चिनियाँ उच्च अधिकारीसँग प्रधानमन्त्री ओलीको भेटपछि दुई देशले संयुक्त विज्ञप्ति निकालेका हुन्। विज्ञप्तिमा नेपालचीन बेल्ट एन्ड रोड इनिसियटिभ(बीआरआई) फ्रेमवर्कमा परियोजना अघि बढाउन अग्रसरता देखाएका छन्। प्रधानमन्त्री ओलीको ४ दिने चीन भ्रमणको क्रममा भएको १२ बुँदे संयुक्त वक्तव्यको बुँदा नम्बर ५ मा बीआरआईलाई समेटिएको छ। नेपाल पक्षले बीआरआई अनुदान दिन आग्रह गरेपछि चिनियाँ पक्षले भने ऋण अनुदान वा ऋण सहायतामा सम्झौता गर्न पहल गरिरहेको स्रोतले बताएको छ। नेपालले सन् २०१७ मा बीआरआईको समझदारीपत्रमा हस्ताक्षर गरेको थियो। चीनले प्रधानमन्त्री ओलीको भ्रमणका क्रममा बीआरआई कार्यान्वयन कार्ययोजना मा हस्ताक्षर गरेर सुल्झाउने प्रयासमा लागेको थियो। जसअनुरूप चीनले गत मंसिर १२ गते प्रधानमन्त्रीको चीन भ्रमणको तयारी भइरहेका बेला चीनको एक उच्चस्तरीय टोली भने काठमाडौं आइपुगेको थियो। प्रधानमन्त्रीको भ्रमणमा बीआरआई परियोजना कार्यान्वयनका विषयलाई लिएर सत्तारूढ दलबीच नै विवाद भइरहेका बेला चीनबाट उच्चस्तरीय टोली गुपचुप रूपमा आएको थियो। चीनको स्वशासित क्षेत्र सिजाङ प्रान्तस्थित विदेश मामिला कार्यालयका उपमहानिर्देशक लिउ लिन नेतृत्वमा ६ सदस्यीय टोली काठमाडौं आएको थियो। २ दिनसम्म काठमाडौंमा रहेको उक्त टोलीले केही सरकारी अधिकारी र राजनीति दलका शीर्ष नेताहरूसँग छलफल गरेर फर्केको थियो। यद्यपि नेपालले भने बीआरआई सहकार्य फ्रेमवर्क भनेर पठाएपछि त्यसमा चीनले हस्ताक्षर गर्न मानेको थिएन। चीनले चार वर्षअघि सन् २०२० मा प्रस्ताव गरेको बीआरआई कार्यान्वयन सम्झौता लाई नेपाली पक्षले परिमार्जन गरी बीआरआई सहकार्य फ्रेमवर्क भन्ने प्रस्ताव पठाएको थियो। त्यसो त प्रधानमन्त्री ओलीले अहिले कांग्रेससँगको गठबन्धन जोगाइराख्नका लागि उक्त फ्रेमवर्क बनाएका थिए। कांग्रेसले प्रधानमन्त्री ओली समक्ष बीआरआई सहकार्य फ्रेमवर्कको प्रस्ताव लगेको थियो। कांग्रेससँग भर्खर सत्तासमीकरण सुरु भएकाले गठबन्धन नटुटोस् भन्ने उद्देश्यका लागि पनि कांग्रेसकै लाइन बीआरआई सहकार्य फ्रेमवर्क मा सहमति जनाएका थिए। प्रधानमन्त्री ओलीको चीन भ्रमणको क्रममा दुवै पक्षले नेपाललाई भूपरिवेष्ठित मुलुकबाट भूजडित मुलुकमा रूपान्तरण गर्न बन्दरगाह, सडक, रेलमार्ग, उड्डयन, पावर ग्रिड र दूरसञ्चारजस्ता क्षेत्रमा दुई देशबीचको सम्पर्क सञ्जाललाई सुदृढ तुल्याउने प्रतिबद्धता व्यक्त गरेका छन्। चौथोपटक प्रधानमन्त्री बनेका ओलीको यो चीन भ्रमण राजनीतिक हिसाबले पहिलो हो। यसअघि प्रधानमन्त्री ओली ०७३ र ०७५ मा चीन गएका थिए। प्रधानमन्त्री ओलीको यो भ्रमणका क्रममा प्रमुख सत्तारुढ दुई दलले सहमति गरेर चिनियाँ पक्षलाई बुझाएको बीआरआई सहकार्य फ्रेमवर्क मा हस्ताक्षर हुने आशा गरिएको छ। नेपाल र चीनबीच ९ वटा बुँदामा सहमति र समझदारीपत्रमा हस्ताक्षर भएको छ। प्रधानमन्त्री ओली र चिनियाँ समकक्षी ली छ्याङको भेटवार्तापछि मंगलबार सहमति र समझदारीमा हस्ताक्षर भएको हो। नेपाल र चीनबीच भएको पहिलो सहमतिमा टोखाछहरे सुरुङमार्गसम्बन्धी पत्रको आदानप्रदान भएको परराष्ट्र मन्त्रालयका प्रवक्ता कृष्णप्रसाद ढकालले जानकारी दिए। उनका अनुसार सहमतिको दोस्रो बुँदामा नेपालचीन व्यापार अभिवृद्धिसम्बन्धी समझदारीपत्र आदानप्रदान भएको छ। उक्त द्विपक्षीय भेटवार्तामा सहभागीसमेत रहेका प्रवक्ता ढकालले मिडियासँग ब्रिफिङ गर्दै भने, यो द्विपक्षीय वार्ताले नेपाल र चीनबीचको सम्बन्धलाई नयाँ उचाइमा पुर्याएको छ। बीआरआईमा चीनले हटायो अनुदान शब्द प्रधानमन्त्री ओलीको भ्रमणका क्रममा चर्चामा रहेको बीआरआईका विषयमा चीन अहिले तत्कालका लागि पछि हटेको छ। नेपालले चीन सरकारलाईपठाएको फ्रेमवर्क अन बीआरआई कोओपरेसन बाट चीनले अनुदान शब्द निकाले पछि उक्त विषय अहिलेलाई स्थगित भएको हो। प्रधानमन्त्री ओलीको चिनियाँ राष्ट्रपति सी र प्रधानमन्त्री लिसँग भएको छुट्टाछुट्टै वार्तामा बीआरआईसम्बन्धी कुनै पनि विषयमा कुराकानी नभएको भ्रमणमा सहभागी परराष्ट्र मन्त्रालयका एक उच्च अधिकारीले बताए। उनी भन्छन्, अहिले यो भ्रमणमा बीआरआईका विषयमा हामीले जसरी आफ्नो देशको राजनीतिक माहोल अनुकूल फ्रेमवर्क बनायौं। तर, चीन सरकारको आफ्नै किसिमको अडान थियो। किनभने चीनका तर्पबाट नेपालबाट प्रस्ताव गरेर पठाइएको फ्रेमवर्कबाट अनुदान शब्द हटाएर लगानी मात्र भनिएको छ। ती अधिकारीले भने, चीन सरकारले आयोजनागत रूपमा मात्रै सहमति तथा समझदारी पत्रमा हस्ताक्षर गरेको छ। ती आयोजनामा केके काम गर्ने भन्ने विषय आआफ्नै हिसाबले लागू हुने भनेर अर्को अंकुश लगाएको छ। नेपालले आर्थिक सहकार्यको प्रस्तावमा नेपाल सरकारले चीनको सहयोगमा गर्ने सबै काम अनुदानमात्र अघि बढाउने भनेर लेखेको थियो। कांग्रेसले बीआरआईअन्तर्गत ऋण लिनै नहुने एकतर्फी अडान गरेपछि कार्यदल नै बनाइएको थियो। उक्त कार्यदलले चिनियाँ पक्षसँग अनौपचारिक छलफल र परामर्श गरेर नै फ्रेमवर्क तयार पारेको बताएका थिए। तर, कार्यदलले भने बमोजिम भने कुनै सहमति र हस्ताक्षर अगाडि बढ्न सकेनन्। दुई देशबीचको बैठकपछि परराष्ट्र मन्त्रालयका प्रवक्ता कृष्णप्रसाद ढकालले बीआरआईको विषय उल्लेख नभएको प्रतिक्रिया दिएका छन्। परराष्ट्र मन्त्रालयले भने प्रधानमन्त्रीको चीन भ्रमण सफल भएको र अबका दिनमा नेपाल र चीनको सम्बन्धले थप उचाइ लिने प्रतिक्रिया दिएको छ। नेपालले प्रस्ताव गरेको बीआरआई सहकार्य फ्रेमवर्कमा हस्ताक्षर गर्न नसकिने भए पनि कुनै अमुक परियोजना बीआरआईअन्तर्गत ऋणमै कार्यान्वयन गराउने पक्षमा चीन जुटेको पनि भ्रमणदलका एक सदस्यले बताए। बीआरआईका विषयमा बेइजिङमा द्विपक्षीय वार्ता हुनुअघि परराष्ट्र मन्त्रालय र चिनियाँ विदेश मन्त्रालयका अधिकारीहरूबीच सघन छलफल भएको थियो। बैठकमा सहभागी एक अधिकारीका अनुसार, चीनले अन्तिम समयसम्म पनि बीआरआई कार्यान्वयन गर्न आग्रह गरेको थियो। राजनीतिक तहमा ऋणमा बीआरआई स्वीकार्न नसकिने सहमति गरिसकेको चिनियाँ विदेश मन्त्रालयका अधिकारीलाई जानकारी गराएका थिए। त्यसपछि परराष्ट्रका अधिकारीहरूले नेपालले तयार गरेको बीआरआई सहकार्य फ्रेमवर्क मा सहमति जनाउन चिनियाँ विदेश मन्त्रालयका अधिकारीहरूलाई आग्रह गरेका थिए। उक्त बैठकमा कायममुकायम परराष्ट्र सचिव अमृतबहादुर राईलगायत परराष्ट्रका अधिकारीहरू सरिक थिए। परराष्ट्रका अधिकारीहरूले फ्रेमर्वकमा सहमति जनाए तत्काल बीआरआई परियोजना कार्यान्वयन गर्न सकिने जवाफ दिएका थिए। तर, चिनियाँ विदेश मन्त्रालयका अधिकारीहरूले नेपालले भनेझैँ अनुदानमा मात्र बीआरआई कार्यान्वयन गर्न नसकिने भनेपछि दुई देशका प्रधानमन्त्री सहभागी बैठक बसेको थियो। औपचारिक बैठक सुरु हुनुअघि परराष्ट्र मन्त्रालय र विदेश मन्त्रालयका अधिकारीहरूबीच छुट्टाछुट्टै छलफल भएको थियो। प्रधानमन्त्री केपी शर्मा ओली छिमकी राष्ट्र चीनको ४ दिने औपचारिक भ्रमणमा छन्। प्रधानमन्त्रीको चीन भ्रमणको दोस्रो दिन नेपाल र चीनबीच विभिन्न ९ सम्झौता र समझदारी भएका छन्। अपेक्षित रूपमा ठूला आयोजनाहरूमा छलफल नभए पनि नेपालले उठाउँदै आएको केही विषयहरूमा भने सम्झौता भएको छ। नेपाल पक्षले वर्षौंदेखि उठाउँदै आएको टोखाखहरे सुरुङमार्ग निर्माणको पहललाई चीन सरकारले सहमति जनाउनुलाई महत्वका साथ हेरिएको छ। नेपालले छिमेकी मुलुक भारत र चीनसँग समदुरीको भन्दा समनिकटता सम्बन्ध बनाउन आवश्यक रहेको भन्दै पूर्वपरराष्ट्रमन्त्री रमेशनाथ पाण्डेले बताए। यस्तै पूर्वाधारविद् किशोर थापाले अहिले राजनीतिक असहमतिमा चीनबाट ठूला आयोजनाहरूको अपेक्षा गर्ने वातावरण नभएको भन्दै भएका सम्झौता कार्यान्वयनमा नेपालले काम गर्नुपर्ने बताए। ९ अर्ब अनुदान चिनियाँ राष्ट्रपति सी जिनपिङले नेपाललाई ५ सय मिलियन आरएमबी (करिब ९ अर्ब रुपैयाँ) अनुदान दिने घोषणा गरेका छन्। प्रधानमन्त्री ओलीसँग भएको भेटमा राष्ट्रपति सीले नेपाललाई अनुदान दिने घोषणा गरेका हुन्। साथै चिनियाँ राष्ट्रपतिले नेपाली वस्तुहरू चिनियाँ बजारमा निर्यात गर्न थप सहजीकरण गर्ने, चिनियाँ लगानीकर्तालाई नेपालमा लगानी गर्न प्रोत्साहन गर्ने लगायतका प्रतिबद्धता पनि व्यक्त गरेको परराष्ट्र मन्त्रालयका प्रवक्ता कृष्णप्रसाद ढकालले जानकारी दिए। ६ वर्षअघि नै टोखाछहरे सुरुङमार्ग बनाउन भएको थियो सहमति २०७६ सालमा चिनियाँ राष्ट्रपति सीको नेपाल भ्रमणको क्रममा टोखाछहरे सुरुङमार्ग अनुदानमा बनाइदिने सहमति भएको थियो। उक्त भ्रमणका क्रममा काठमाडौं टोखाछहरे नुवाकोटको सदरमुकाम विदुर हुँदै बेत्रावती र स्याफ्रुबेंसीसम्म सुरुङसहितको सडक निर्माण गरिदिन चीन सहमत भएको थियो। उक्त भ्रमणको क्रममा चीनसँग भएको २० समझदारीमध्ये यो सुरुङमार्ग निर्माण पनि एक थियो। सुरुङमार्ग निर्माण सहयोग सम्बन्धमा अर्थ मन्त्रालय र चीन अन्तर्राष्ट्रिय विकास सहयोग एजेन्सीबीच सम्झौता पनि भएको थियो। यो समझदारीअनुसार पहिलो चरणमा चीनले काठमाडौंको टोखादेखि नुवाकोट सदरमुकामसम्म सुरुङसहितको ३२ किमि सडक मार्ग चीनले अनुदानमा निर्माण गरिदिने भएको थियो। टोखाछहरे सुरुङमार्ग ७ किमीको बन्ने भनिएको थियो। काठमाडौंरसुवागढी जोड्ने सुरुङमार्ग दुई खण्डमा निर्माण हुने जसमा काठमाडौंको टोखा र नुवाकोटको छहरे तथा रसुवाको बेत्रावती र स्याफ्रुबेंसीमा सडक सुरुङमार्ग निर्माण गरिने भनिएको थियो। हाल सञ्चालनमा रहेको प्रमुख मार्ग काठमाडौंगल्छीस्याफ्रुबेंसी हुँदै रसुवागडी पुग्न १२८ किलोमिटर लाग्छ। काठमाडौंको बाइपास, नुवाकोटको विदुर, रसुवाको धुन्चे र स्याफ्रुबेंसी हुँदै रसुवागढीको दूरी १५२ किमी छ। टोखाछहरे गँगटे ४४ किलोमिटर छ। गल्छीछहरेमा निर्माण गर्दा यो खण्ड १२ किमि घट्छ। गँगटेबेत्रावती १७ किमी, बेत्रावतीमैलुङ १० किमी, मैलुङस्याफ्रुबेंसी १९ किमि, स्याफ्रुबेंसीरसुवागढी १६ किमी छ। २०७१ सालमा गरिएको अध्ययनअनुसार लगानी बोर्डले सुरुङमार्ग निर्माण गर्न २६ अर्ब ५० करोड रुपैयाँ लाग्ने अनुमान गरेको थियो। पछि चीन सरकारको सहयोगमा भएको प्रारम्भिक अध्ययनमा यो आयोजना अघि बढाउन उपयुक्त हुने भनिएको बताइएको छ। अध्ययनले तीनवटा लम्बाइ प्रस्तुत गरेको छ, ३३, ३६ र ४२ किलोमिटर। बोर्डले गरेको अध्ययनले पनि सुरुङमार्गको लम्बाइ ४१७५ हुने अनुमान गरेको थियो। त्यसपछि भने आयोजना काम अघि बढ्न नसकेको दखिन्छ। पोखरा, लुम्बनी सीधा उडान चिनियाँ सहयोगमा सञ्चालित अरनिको राजमार्ग मर्मत सम्भार आयोजना र हिल्सासिमिकोट सडक आयोजनाको चौथो चरण संयुक्त रूपमा अघि बढाउने, काठमाडौं चक्रपथ सुधार परियोजनाको दोस्रो चरण कार्यान्वयन गर्ने र टोखाछहरे सुरुङमार्गका लागि चिनियाँ सहयोगमा सम्भाव्यता अध्ययन परियोजनाको स्वीकृतिका लागि लेटर अफ एक्सचेन्जमा हस्ताक्षर हुने संयुक्त वक्तव्यमा छ। यसका साथै स्याफ्रुबेंसीरसुवागढी राजमार्ग मर्मत परियोजनालाई प्रबद्र्धन गर्दै राजमार्गका अवरोध हटाउने र त्यसपछि निर्माण कार्यलाई तीव्रता दिने भनिएको छ। कोशी आर्थिक करिडोर, गण्डकी आर्थिक करिडोर र कर्णाली आर्थिक करिडोरमा दुवै पक्षले सम्बन्धित आयोजनाहरूको निर्माणलाई तीव्रता दिने उल्लेख छ। बन्दरगाह प्रवेशको विकासलाई बलियो बनाउन, भन्सार क्लियरेन्स र दुईतर्फी यात्राका लागि सहजीकरण बढाउन, द्विपक्षीय आर्थिक तथा व्यापारिक सहयोगलाई बढावा दिन र सीमा क्षेत्रको सामाजिक र आर्थिक विकासलाई बढावा दिन सहमति भएको छ। जिलोङकेरुङरसुवागढी बन्दरगाह, झाङमुकोदारी बन्दरगाह, पुलनयारी बन्दरगाह र लिजीनेचुङ (कोरला, मुस्ताङ) बन्दरगाहको सहज र व्यवस्थित सञ्चालनको प्रशंसा। नेपाली पक्षले चिनियाँ पक्षलाई थप द्विपक्षीय तथा अन्तर्राष्ट्रिय बन्दरगाह खोल्ने सम्भावनाबारे विचार गर्न आग्रह गर। चिनियाँ पक्षले मुस्ताङको कोरलामा चीनको सहयोगमा अन्तरदेशीय क्लियरेन्स डिपो (आईसीडी) र एकीकृत जाँच चौकी (आईसीपी) निर्माणका लागि सहजीकरण गर्नेछ। जिलोङकेरुङकाठमाडौं अन्तरदेशीय रेलमार्गको सम्भाव्यता अध्ययनलाई निरन्तर अगाडि बढाउन इच्छा व्यक्त गर्नुका साथै चीननेपाल रेल्वे सहयोगसम्बन्धी नवौँ कार्य बैठक आयोजना गर्ने योजना बनाएका छन्। चिनियाँ पक्षले रेलमार्गको क्षेत्रमा नेपाली व्यवसायीलाई तालिम दिन निरन्तर सहयोग गर्ने छ। द्विपक्षीय आर्थिक र व्यापारिक सम्बन्ध र दुईतर्फी यात्रालाई सहज तुल्याउन चिनियाँ सहर तथा पोखरा र लुम्बिनीजस्ता नेपाली शहरहरूबीच हवाई मार्ग र उडान खोल्न दुवै पक्षका हवाई यातायात उद्यमहरूलाई समर्थन र प्रोत्साहन गर्ने। चीनको सहयोगमा सञ्चालित जिलोङकेरुङरसुवागढीचिलिमे २२० केभी अन्तरदेशीय विद्युत् प्रसारण लाइनको सम्भाव्यता अध्ययनलाई तीव्रता दिने। दुई देशका दूरसञ्चार अपरेटरहरूबीचको सहयोगलाई निरन्तरता दिन र सीमापार भूमि केबलसम्बन्धी मर्मत सम्भार र विस्तार परियोजनाहरू सञ्चालन गर्न सहमत। मदन भण्डारी विज्ञान तथा प्रविधि विश्वविद्यालयको विकास, झापाको दमकमा खेलकुद रंगशाला र डडेलधुराको अमरगढी सिटीहल कम्प्लेक्सको निर्माण कार्यलाई तीव्रता दिन चिनियाँ पक्षलाई आग्रह। साझा विकासका लागि अर्थतन्त्र र व्यापार, कनेक्टिभिटी, पूर्वाधार, लगानी, कृषि, उद्योग, स्वास्थ्य, विपद् राहत र गरिबी निवारणजस्ता क्षेत्रमा व्यावहारिक सहयोगलाई अझ प्रगाढ बनाउन सहमतलगायत। ओलीले सीलाई दिए भ्रमणको निम्तो प्रधानमन्त्री ओलीले चिनियाँ राष्ट्रपति सी र प्रधानमन्त्री लीलगायत उच्चस्तरीय नेतृत्वसँग भेटवार्ता गरेका छन्। परराष्ट्र मन्त्रालयका प्रवक्ता ढकालका अनुसार प्रधानमन्त्री ओलीले चिनियाँ राष्ट्रपति तथा प्रधानमन्त्रीलाई नेपाल भ्रमणको निम्तो पनि दिएका छन्। सन् २०२५ मा नेपालचीन सम्बन्ध ७० वर्ष पूरा हुन लागेको अवसरमा चिनियाँ राष्ट्रपति सी र प्रधानमन्त्री लीलाई नेपाल भ्रमणको निम्तो दिइएको हो। प्रधानमन्त्री ओलीको निम्तोपछि चिनियाँ राष्ट्रपति र प्रधानमन्त्रीले उचित समयमा नेपाल भ्रमण गर्ने जवाफ दिएको ढकालले जानकारी दिए। चीन भ्रमणका क्रममा प्रधानमन्त्री ओलीले चिनियाँ कम्युनिस्ट पार्टी (सीपीसी) का स्थायी कमिटी अध्यक्ष झाव लेजीबीच पनि भेटवार्ता गरेका छन्। विष्णु पुकार श्रेष्ठ, पूर्वराजदूत गठबन्धन सरकारले जसरी प्रचारबाजी गरेको थियो, त्योअनुसार बीआरआई सल्टिएला भन्ने अपेक्षा थियो। तर, प्रचार गरे जस्तो भएन। गत वर्ष तत्कालिन प्रधानमन्त्री पुष्पकमल दाहाल प्रचण्डको चीन भ्रमणमा पनि केही कुरा नमिलेर रोकिएको थियो। यसपटक मिलाउनुभयो होला भन्ने लागेको थियो। बीआरआई कार्यान्वयन भयो भने गेम चेन्जर आयोजनाहरू आउने सम्भावना रहन्छ। अहिले भएका सम्झौताहरू नयाँ होइनन्। पहिला भएका आयोजनाहरूको निरन्तरता हो। पुरानै कुराहरूलाई प्रधानमन्त्री गएको बेला सम्झौता गर्नुपर्यो भनेर अघि बढेको देखिन्छ। टंक कार्की, पूर्वराजदूत प्रधानमन्त्री केपी ओलीको भ्रमणको सर्वाधिक महत्वपूर्ण एजेन्डा नै बीआरआई हो। चिनियाँ राष्ट्रपति सी चिनफिङको सिग्नेचर प्रोजेक्ट हो। १४० भन्दा बढी देशहरूले बीआरआई सम्झौतामा हस्ताक्षर गरेका छन् भने ९० भन्दा बढी देशमा कार्यान्वयनमा आइसकेको छ। तर, नेपालले बीआरआईमा सम्झौता गरेको ८ वर्ष बितिसक्दा पनि पर्याप्त गृहकार्य गर्न नसकेको देखिन्छ। यो सम्झौतालाई सरकारले निकै हल्का रुपमा हेरेको र एकपक्षीय रूपमा मात्र व्याख्या गरेको छ। काम भन्दा बढी हल्ला गर्दा छिमेकी मुलुकले हामीलाई हेर्ने दृष्टिकोण कस्तो हुन्छ भन्ने पनि हेक्का राखिएको छैन। हाम्रो कूटनीतिक पहल नै कमजोर भएको देखिन्छ। हाम्रो विदेश नीति नै विपरीत दिशामा जान लागेको होकि जस्तो लाग्छ। किशोर थापा, पूर्वाधार विद् चीनले हामीलाई विगतदेखि नै सहयोग गर्दै आएको छ। बीआरआईमा सम्झौता गरे पनिनगरे पनि नियमित रूपमा अनुदान चीनबाट आएकै हो । पोखरा अन्तर्राष्ट्रिय विमानस्थल र चिनियाँ जहाज खरिदमा चीनको एक्जिम बैंकबाट ऋण प्राप्त भएको थियो। अहिले नेपालमा राजनीतिक सहमति नजोडिएको कारणले गर्दा ठूला आयोजना अघि बढाउने अपेक्षा गर्न उपयुक्त नहोला। हाम्रो राजनीति तहमा भइरहेका आपसी विवादले पनि असर गरेको नै छ। प्रधानमन्त्री ओलीको चीन भ्रमणको क्रममा भएका सम्झौताहरूलाई ठूलो उपलब्धि मान्न सकिँदैन। जेजति सम्झौता भएको त्यसमा हाम्रो पक्षबाट इमान्दारीतापूर्वक ती सम्झौताको कार्यान्वयन र आफ्नो भूमिका निभाउनुपर्छ।"
मतदाताको मत,"निकै महत्त्वका साथ हेरिएको स्थानीय तहको उपचुनावको नतिजा सार्वजनिक भएको छ। पूर्वदेखि पश्चिमसम्मको ४४ पदमा भएको निर्वाचनमा प्रमुख तीन दलकै वर्चस्व देखिएको छ। निर्वाचनमा ३८ पदमा सत्तारूढ दल नेपाली कांग्रेस र नेकपा एमाले तथा विपक्षी दल नेकपा माओवादी केन्द्रका उम्मेदवार विजयी भए। चौथो स्थानमा रहेको राष्ट्रिय स्वतन्त्र पार्टीले एक वडामा मात्रै जित हासिल गरेको छ। लामो समय प्रमुख राजनीतिक शक्तिमा रहेका तीन दलले नयाँ स्थानमा जित हासिल गरेका छन्। यसबाट मतदाताले कार्यशैली परिवर्तन गर्न सन्देश दिएका छन्। गठबन्धन बनाएर चुनावमा गएका दलहरू यो पटक एक्लाएक्लै थिए। एक्लाएक्लै हुँदा पनि तीन दल नै प्रमुख शक्तिमै रहेको देखियो। यसले नयाँ दललाई मतदाताले विश्वास गर्ने अवस्था सिर्जना अझै नभएको देखाउँछ। रास्वपा र जनमत २०७९ को चुनावमा नयाँ उदाएका दल हुन्। रास्वपाले काठमाडौं १६ मा सान्त्वना जित दर्ता गर्दा जनमत भने रित्तो हात बन्यो। ४४ पदको चुनाव हुँदा कांग्रेसले १९ पदमा जित हासिल गरेको छ। माओवादीले ११ र एमालेले ८ पद जितेका छन्। पछिल्लो चुनावमा जितेका अधिकांश स्थानमा सबै दलले हार बेहोरेका छन्, भने अर्काे स्थानमा जितेर क्षतिपूर्ति भरेका छन्। कांग्रेसले २४ पदमा जितेको क्षेत्रमा चुनाव हुँदा १९ पदमा मात्रै जित्यो। उपचुनावले माओवादीलाई फाइदा भएको छ। मोरङको ग्रामथानको अध्यक्ष र जाजरकोटको नलगाडको उपप्रमुख माओवादी जित्यो। गठबन्धन बनाउँदा यी पालिका कांग्रेसले जितेको थियो। उपचुनावले स्थापित राजनीतिक दलहरूलाई नै मतदाताले भरोसा गरिरहेको देखिन्छ। पदहरूमा पार्टी परिवर्तन हुँदा कार्यशैली र नीति कार्यक्रममा मतदाता असन्तुष्ट छन् भन्ने कुरा राजनीतिक दलले बुझ्नुपर्छ। नयाँ शक्तिहरूलाई विश्वास गर्न मतदाताले सकिरहेका छैनन् भन्ने सन्देश पनि उपचुनावको छ। जस्तो, ४४ पदमध्ये २३ स्थानमा रास्वपाले उम्मेदवारी दिएको थियो। एउटा स्थानमा मात्रै चुनाव जित्नु र अन्य स्थानमा जमानत नै जफत हुनुले चौथो दलप्रतिको लहरबाट मतदाता फर्किएको सन्देश दिन्छ। यसले रास्वपालाई संगठन निर्माण र नीति कार्यक्रमलाई फेरबदल गर्न सुझाएको पनि छ। मिसन ८४ को प्रचारमा रहेका दलहरूलाई मतदाताले विकास योजनाका महत्त्वपूर्ण कार्यक्रम बनाएर मात्रै घरदैलोमा आउन आग्रह गरेका छन्। संगठन चुनाव जित्ने आधार हो, तर कार्यक्रमबिना चुनाव जितिँदैन भन्ने दलहरूले बुझ्नुपर्छ। अघिल्लो चुनावमा एउटा दल जिताउने मतदाताले आउने चुनावमा अर्को दलमात्रै होइन, एजेन्डा हेरेर मत हाल्छन् भन्ने हेक्का हुनैपर्छ। जेसुकै भए पनि अहिलेका प्रमुख तीन शक्तिमै मतदान गर्न मतदाता इच्छुक देखिएकाले दलहरूले कार्यशैली सुधार गरेर देश विकासको योजना ल्याउनुपर्छ।"

शीर्षक,विवरण
गैंडाको आक्रमणबाट एक जनाको मृत्यु,नवलपरासी : नवलपरासी (बर्दघाट सुस्तापूर्व)को कावासोती नगरपालिका७ मा आज दिउँसो गैंडाको आक्रमणमा परी एक जनाको मृत्यु भएको छ। कृष्णसार सामुदायिक वनमा गाई गोरु चराउने क्रममा स्थानीय बोटे टोलका ६५ वर्षीय सुकबहादुर बोटेको मृत्यु भएको जिल्ला प्रहरी कार्यालय नवलपरासी (बर्दघाट सुस्तापूर्व)ले जनाएको छ। गैंडाको आक्रमणबाट गम्भीर घाइते भएका बोटेलाई स्थानीयले उपचारका लागि अस्पताल भर्ना गरेका थिए। उनको उपचारका क्रममा मृत्यु भएको प्रहरी नायब उपरीक्षक जेशी शाहले बताए।
मोटरसाइकल दुर्घटना हुँदा युवतीको मृत्यु,"काठमाडौं : रोल्पामा मोटरसाइकल दुर्घटना हुँदा युवतीको मृत्यु भएको छ। मृत्यु हुनेमा सुनछहरी गाउँपालिका१, झम्कीकी २८ वर्षीया खुनो बिक रहेकी छन्। जिल्ला प्रहरी कार्यालय रोल्पाका अनुसार सुनछहरी गाउँपालिका५ थनवाङस्थित सडकमा रा ६ प ४०५३ नम्बरको मोटरसाइकल अनियन्त्रित भई सोमबार दिउँसो दुर्घटना भएको थियो। मोटरसाइकल चालकलाई प्रहरीले नियन्त्रणमा लिएको छ।"
भरुवा बन्दुकसहित तीन जना पक्राउ,"बाजुरा : गौमुल गाउँपालिका६ सटेडाबाट ३ जनालाई मंगलबार बिहान प्रहरीले पक्राउ गरेको छ। पक्राउ पर्नेहरूमा सोही ठाउँ बस्ने ६३ वर्षीय गोरे लुहार, बडिमालिका नगरपालिका१ सलेना बस्ने ३९ वर्षीय गोरख कार्की र ३७ वर्षीय बुद्ध कार्की रहेका छन्। गोरेको घरमा अवैध भरुवा बन्दुकको कारोबार भइरहेको भन्ने सूचनाको आधारमा इलाका प्रहरी कार्यालय गौमुलबाट खटिएको प्रहरीले घर तलासी गर्दा लुकाई छिपाई राखेका उक्त बन्दुक फेला पारी गोरे तथा बन्दुक खरिद गर्न आएका गोरख र बुद्धलाई समेत पक्राउ गरेको हो। भरुवा बन्दुक १० थान र बन्दुकको नाल ३३ थानसहित उनीहरूलाई पक्राउ गरिएको प्रहरीले जनाएको छ। यस सम्बन्धमा प्रहरीले आवश्यक अनुसन्धान गरिरहेको छ।"
दार्चुलामा जात्रा हेर्न गएका युवकको भीरबाट लडेर मृत्यु,"दार्चुला : दार्चुलामा जात्रा हेर्न गएका युवकको भीरबाट लडेर मृत्यु भएको छ। जिल्लाको मालिकार्जुन गाउँपालिका८ सल्याडीका ३५ वर्षीय शंकर सिंह धामीको कात्तिक १८ गते राति शैल्यशिखर नगरपालिका६, पनेबाज नजिकै भीरबाट लडेर मृत्यु भएको जिल्ला प्रहरी कार्यालय दार्चुलाका सूचना अधिकारी कान्तिराज जोशीले बताए। मृतक धामी मालिकार्जुनको चौड जात्रा हेर्न गएको र हिजो अबेरसम्म घर नफर्किएपछि खोजी गर्दा उक्त क्षेत्रमा मृत अवस्थामा फेला परेका हुन। शवको पोस्टमार्टम गरी आफन्तको जिम्मा लगाइएको र घटनाबारे थप अनुसन्धान भइरहेको प्रहरीले जनाएको छ।"
क्युआर कोडबाट गुनासो गर्न सकिने,"नुवाकोट : नुवाकोट प्रशासनमा क्युआर कोडबाट गुनासो गर्ने व्यवस्था सुरु भएको छ। जिल्ला प्रशासन कार्यालय नुवाकोटले क्युआर कोड प्रयोग गरी गुनासो गर्न सकिने प्रणाली सञ्चालनमा ल्याएको हो। कार्यालयबाट प्रदान गरिने विभिन्न सेवाका बारेमा सेवाग्राहीको कुनै गुनासो भए क्युआर कोडमार्फत गुनासो राख्न सकिने प्रणाली सञ्चालनमा ल्याइएको प्रमुख जिल्ला अधिकारी रामकृष्ण अधिकारीले जानकारी दिए। उनका अनुसार क्युआर कोडमार्फत दैनिक ५६ वटा गुनासो आइरहेको छ। डिजिटलाइज प्रविधिलाई माध्यम बनाएर कार्य प्रभावकारी पार्न उक्त कार्य सुरु गरिएको प्रजिअ अधिकारीको भनाइ छ। आम उपभोक्ता र सर्वसाधारण जनसमुदायको चासो र हितलाई ध्यानमा राखी स्वच्छ प्रतिस्पर्धी बजार, उपभोक्ताको सार्वभौम अधिकार भन्ने नारालाई साकार पार्न उपभोक्ताले क्युआरमार्फत यस कार्यालय र सम्बन्धित निकायमा गुनासो पेस गर्न सकिने प्रणाली सञ्चालनमा ल्याइएको सहायक प्रमुख जिल्ला अधिकारी कृष्णप्रसाद हुमागाईंले जानकारी दिए। हुमागाईंका अनुसार खाद्यान्न तथा अन्य वस्तु, होटल तथा खाजा घरको सेवा, यातायात सेवा र औषधि पसलको सेवासम्बन्धी गुनासो राख्न सकिने व्यवस्था गरिएको छ। कार्यालयले नुवाकोटको १२ वटै स्थानीय तह र विभिन्न सरोकारवाला सबै निकायबाट प्रवाह हुने सेवाको गुनासो गर्न सेवाग्राही सबैलाई आग्रह गरेको छ। क्युआर कोडमार्फत उजुरी आउने क्रम बढिरहेको जिल्ला प्रशासन कार्यालय नुवाकोटले जनाएको छ।"
"कोशी प्रदेशमा लगातार ४ दिन बिदा, छठका लागि २ दिन","विराटनगर : कोशी प्रदेशमा लगातार ४ दिन सार्वजनिक बिदा परेको छ। आगामी बिहीबारदेखि आइतबारसम्म बिदा परेको हो। तिहारको ५ दिन लामो बिदा सोमबार मात्रै सकिएको छ। मंगलबारदेखि सरकारी कार्यालयहरू खुलेका छन्। मंगलबार र बुधबार २ दिन कार्यालय खुल्ने छन्। सार्वजनिक बिदाका कारण बिहीबारदेखि आइतबारसम्म बन्द रहने छन्। छठ पर्व मनाउनका लागि सरकारले २ दिन सार्वजनिक बिदा दिएको छ। छठका लागि संघीय सरकारले बिहीबार बिदा दिएको छ। कोशी प्रदेश सरकारले शुक्रबार प्रदेशका १४ वटै जिल्लामा छठ समापनको बिदा दिएको हो। सूर्यदेवको उपासना गर्दै ४ दिनसम्म मनाइने छठ शुक्रबार उदाउँदो सूर्यलाई अर्घ दिएर समापन गरिने छ। मंगलबारदेखि छठ सुरु भएको छ। पहिलो दिन नहाय खाय मनाइएको छ। दोस्रो दिन अर्थात बुधबार खरना पर्व मनाइन्छ। तेस्रो दिन बिहीबार छठको मुख्य दिन हो। तेस्रो दिन अस्ताउँदो सूर्यलाई जलाशय किनारबाट अर्घ दिने परम्परा छ। अन्तिम दिन शुक्रबार बिहान उदाउँदो सूर्यलाई अर्घ दिएपछि छठ पर्वको विधिवत् रूपमा समापन हुने छ। तराई मधेसमा छठ पर्वको तयारी भइरहेको छ। छठको पूजाका लागि बजारमा किनमेल गर्नेको भिड लागेको छ। नदी, पोखरी तथा जलाशयलाई सजाउन थालिएको छ। कात्तिक २४ गते अर्थात शनिबार त्यसै पनि सार्वजनिक बिदा हो। प्रदेश सरकारले कात्तिक २५ गते आइतबारसमेत सार्वजनिक बिदा दिएको छ। राष्ट्रिय विभूति एवं किराँत धर्मगुरु फाल्गुनन्दको जन्मजयन्तीको अवसरमा प्रदेशमा सार्वजनिक बिदा दिइएको हो।"
करेन्ट लागेर मृत्यु,कैलाली : गोदावरी नगरपालिका२ बनखेतकी ५५ वर्षीया धर्मा देवी मडैको करेन्ट लागेर मंगलबार दिउँसो मृत्यु भएको छ। आफ्नै घरमा धारामा नुहाउने क्रममा विद्युतीय मोटरबाट करेन्ट लागेर गम्भीर घाइते भएकी उनको पदमा अस्पताल अत्तरियामा उपचारको क्रममा मृत्यु भएको हो। यस सम्बन्धमा आवश्यक अनुसन्धान गरिरहेको प्रहरीले जनाएको छ।
अर्घाखाँचीको भूमिकास्थान दुर्घटनाका बस चालक पक्राउ,"अर्घाखाँची : अर्घाखाँचीको भूमिकास्थान नगरपालिकामा हिजो २ जनाको मृत्यु र ३५ जना घाइते हुनेगरी भएको दुर्घटना पछि फरार रहेका बस चालकलाई प्रहरीले पक्राउ गरेको छ। जिल्ला प्रहरी कार्यालयबाट खटिएको टोलीले अर्घाखाँचीको भुमिकास्थान नगरपालिका१, राजुमेबाट पक्राउ गरिएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए। प्युठानको मल्लारानी गाउँपालिका४ कसेरीका ३० वर्षीय केशव खड्कालाई पक्राउ गरी जिल्ला प्रहरी कार्यालय अर्घाखाँची तर्फ ल्याउँदै गरेको प्रहरीले जानकारी दिएको छ। सोमबार साँझ वडा नम्बर ५ असुरकोट र ६ खिल्जीको सिमाना उदयठाटी भएको बस दुर्घटनामा २ जनाको मृत्यु भएको थियो। ३५ जना घाइते भएका छन्। घटनाको अनुसन्धान भइरहेको प्रहरीले जनाएको छ।"
हसिना शासनकालमा अपहरण गरिएका २०० बंगलादेशी अझै बेपत्ता,"ढाका : अपदस्थ प्रधानमन्त्री शेख हसिनाको शासनकालमा सेनाले अपहरण गरेका करिब २०० जना बङ्लादेशी अझै बेपत्ता रहेको जबरजस्ती बेपत्ता भएका घटनाहरूको अनुसन्धान आयोगका सदस्य नूर खानले मङ्गलबार बताएका छन्। गत अगस्टमा विद्यार्थी नेतृत्वको विद्रोहमा भएको प्रदर्शनपछि हसिना हेलिकोप्टरमार्फत छिमेकी देश भारत भागेकी थिइन्। हसिना सरकारमाथि मानव अधिकार हननको आरोप तथा सयौंको गैरकानूनी अपहरण र बेपत्ता भएको आरोप लगाइएको थियो। हाल: कार्यवाहक सरकारले गठन गरेको अनुसन्धान आयोगले हसिनाको निष्कासनपछि पाँच जनालाई गोप्य हिरासत केन्द्रबाट रिहा गरिएको, तर अझै धेरैको विवरण नआएको जनाएको छ। आयोगका अध्यक्ष मोइनुल इस्लाम चौधरीले सरकार र न्यायपालिकामा संस्थागत विच्छेदले पनि हसिनाको नेतृत्वमा दण्डहीनताको वातावरण फस्टाएको बताएका छन्। उनीहरूले कानून प्रवर्तन एजेन्सीलाई सार्वजनिक हितमा नभई आफ्नै एजेन्डा र राजनीतिक हितका लागि प्रयोग गरेको उनको भनाइ छ। आयोग नोबेल शान्ति पुरस्कार विजेता मुहम्मद युनुसको अन्तरिम सरकारका लोकतान्त्रिक सुधारहरू कार्यान्वयन गर्ने प्रयासको हिस्साको रूपमा स्थापना गरिएको थियो।"
बुधबार देशका यी स्थानमा हुने छ वर्षा,काठमाडौं : बुधबार देशको पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी प्रदेश र गण्डकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। बुधबार राति देशका पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहने छ।
हतियार र नक्कली नोटसहित दुईजना भारतीय नागरिक पक्राउ,"मलंगवा : सर्लाहीको दक्षिणी पश्चिमी क्षेत्र गोडैताबाट प्रहरीले हतियार र नक्कली नोटसहित दुई जना भारतीय नागरिकलाई पक्राउ गरेको छ। भारतको मेजरगंजबाट नेपालतर्फ आउँदै गरेको अवस्थामा गोडैता नगरपालिका१२ बाट अवैध हातहतियार र नक्कली नोटसहित दुई जनालाई पक्राउ गरिएको जिल्ला प्रहरी कार्यालय सर्लाहीले जनाएको छ। पक्राउ पर्नेहरूमा भारतको बिहार राज्य सीतामढी जिल्ला मेजरगंज थाना बसबिटाग्रामपञ्चायत रसुलपुरका २६ वर्षीय कुन्नु पटेल र सोही स्थानका ३० वर्षीय मुकेश पटेल रहेको जिल्ला प्रहरी कार्यालय सर्लाहीका प्रहरी नायव उपरीक्षक दीपक श्रेष्ठले जानकारी दिए। उनीहरुको साथबाट प्रहरीले नलकटुवा पेस्तोल १ थान, के एफ ८ एमएमका ६ राउण्ड गोली, के एफ ९ एमएमका ४ राउण्ड गोली र एक हजारको नक्कली नेपाली नोट जस्तो देखिने १० ब्यान्डल पक्राउ गरिएको प्रहरीले जनाएको छ। पक्राउ परेकाहरूलाई सर्लाही जिल्ला अदालतबाट ७ दिनको म्याद लिई अनुसन्धान सुरु गरिएको प्रहरीले जनाएको छ।"
छठ पूजाका लागि वीरगन्जमा बेहुलीझैं सजाइयो घाट,"वीरगन्ज : प्रकृति पूजा र सूर्य उपासनाको महापर्व छठ पूजाका लागि वीरगन्जमा मात्रै तीन दर्जन बढी जलाशयलाई छठ घाटका रुपमा सजाइएको छ। तीमध्ये घडिअर्वा पोखरी, रानीघाटको सरिसवा, आदर्शनगरको स्वीमींग पुल, नगवा पोखरी र मूर्ली पोखरीलाई छठघाटका रुपमा विशेष रूपमा सजाइएको छ। निक्कै श्रद्धा र निष्ठापूर्वक मनाइने छठ पर्व विधिवतरूपमा मंगलबारदेखि सुरु भएको छ। छठको मुख्य दिन कात्तिक २२ गते परेको छ। उक्त दिनलाई सँझिया घाटे भनिन्छ। षष्ठीका दिन पर्ने सँझिया घाटे र त्यसको भोलिपल्ट सप्तमी तिथीमा पर्ने भोरिया घाटेका दिन छठका ब्रतालुहरु छठघाटमा पुगेर जलाशयमा उभिएर छठी माता र सूर्य भगवान्को उपासना गर्दै अर्घ दिने गर्छन्। त्यसैका लागि वीरगन्ज महानगरमा रहेका जलाशय (पोखरी र नदी)लाई निक्कै आकर्षक तरिकाले साजसज्जा गरी छठघाटका रूपमा सजाइएको हो। वीरगन्ज१० आदर्शनगरस्थित स्वीमिङ पुल परिसरलाई पनि छठ घाटका लागि बेहुलीझैं सजाइएको छ। स्वीमिङ पुल परिसरमा आकर्षक टेण्टपण्डाल र झिलिमिली विद्युतीय बत्ती लगाएर निक्कै आकर्षक तरिकाले सजाइएको स्वीमिङ पुल छठ पूजा व्यवस्थापन समितिका अध्यक्ष मुकेश बर्णवालले बताए। उनका अनुसार छठ घाट सजावटयाँमा करिब ७ लाख रुपैयाँ खर्च गरिएको छ। छठ घाटमा आउने ब्रतालु र भक्तजनहरुको सेवा र सहजताका लागि नेपाल प्रहरी, सशस्त्र प्रहरीका साथै स्थानीय स्वयंसेवक पनि खटाइने जानकारी उनले दिए। छठघाटमै खानेपानी, शौचालयको प्रबन्ध मिलाइएको उनले बताए। त्यस्तै छठ घाटमा हुनसक्ने सम्भावित मानवीय क्षतिलाई मध्यनजर गरेर ३२ जनाका लागि ५ दिनका लागि दुर्घटना बीमा पनि गरिएको जानकारी अध्यक्ष बर्णवालले जानकारी गराए। त्यस्तै वीरगन्ज१० मै पर्ने घडिअर्वा पोखरी छठ घाट, वडा नम्बर ११ रानीघाटमा पर्ने सरिसवा छठघाट, वीरगन्ज१२ मा पर्ने मूर्ली पोखरी र वडा नम्बर १६ मा पर्ने नगवा पोखरीको छठघाट सजवाटको कामपनि अन्तिम चरणमा पुगेको आयोजक समितिहरूले जनाएका छन्।"
मुग्लिनपोखरा सडक खण्डमा ६३ किमी कालोपत्रे सम्पन्न,"तनहुँ : मुग्लिनपोखरा सडकअन्तर्गत पूर्वी खण्डमा दुई लेनको ६३ किलोमिटर सडक कालोपत्रे गरिएको छ। आयोजनाको पूर्वी खण्डका अनुसार २९ किमी चार लेन र पाँच किमी दुई लेनको सडकमा कालोपत्रे गरिएको हो। तिहारको समयमा पनि काम भएको आयोजनाको पूर्वी खण्डका इन्जिनियर विष्णुप्रसाद पाण्डेले जानकारी दिए। 'यस खण्डको हालसम्म ६८ प्रतिशत कार्य प्रगति भएको छ। चाडवाड सकियो अब निर्माणले झन् गति लिन्छ,' उनले भने। पृथ्वीराजमार्गअन्तर्गत तनहुँको व्यास नगरपालिका४ को दमौली बजार र व्यास५ को चापाघाट जोड्ने मादी नदी पुलको निर्माणको भौतिक प्रगति ४५ प्रतिशत पुगेको उनले जानकारी दिए। तीन सय १५ मिटर लामो यस पुल आर्क डिजाइनको चार लेनको हुनेछ। आयोजनाका अनुसार पर्यटकलाई आकर्षण गर्ने उद्देश्यले पुल डिजाइन गरिएको छ। पर्यटक पनि आकर्षित गर्ने भनी कलात्मक निर्माण गर्न लागिएको ठेकेदार कम्पनीका साइट इन्चार्ज दिनेश श्रेष्ठले जानकारी दिए। पुलको सातवटा फाउन्डेसन निर्माण गरिएको छ। हालः पानीमुनि पाइलिङ, पाइल क्याप र पिलरको काम पूरा गरी पानीमाथि सुपर स्ट्रक्चर निर्माण भइरहेको छ। हालः रहेको दुई लेनको पुलबाट करिब ५० मिटर उत्तरतर्फ नयाँ पुल निर्माण भइरहेको र पुल निर्माणका लागि एक अर्ब २१ करोडमा ठेक्का सम्झौता भएको आयोजनाको पूर्वी खण्डका इन्जिनियर पाण्डेले जानकारी दिए। पाण्डेका अनुसार नेपालमै पहिलोपटक चार लेनको पुल निर्माण भइरहेको र तीन वर्षभित्र निर्माण पूरा गर्ने लक्ष्य छ। निर्माणाधीन सोही पुल नजिक दुई लेनको तीन सय ७० मिटर लामो पुलबाट हालः सवारी आवतजावत भइरहेका छन्। कूल ८१ किलोमिटर लम्बाइ रहेको मुग्लिनपोखरा सडकको विस्तार विसं २०७८ वैशाखदेखि सुरु भएको हो। हालः उक्त राजमार्ग दुई लेनको छ। पूर्वी र पश्चिमी खण्ड गरी दुई भागमा विभाजन गरी विस्तार सुरु गरिएको सो सडकको पूर्वी खण्ड (मुग्लिनजामुने)को लम्बाइ ४१४५ किलोमिटर र पश्चिम खण्ड (जामुनपोखरा)को लम्बाइ ३९५५ किलोमिटर छ।"
एकीकृत जनस्वास्थ्य शिविरमा ५ सयले पाए सेवा,"हुम्ला : कर्णाली स्वास्थ्य प्रतिष्ठान जुम्लाले हुम्लाको उत्तरी नाम्खा गाउँपालिकामा दुई दिने एकीकृत जनस्वास्थ्य शिविर सञ्चालन गरेको छ। एकीकृत जनस्वास्थ्य शिविरबाट ५ सयले जनाले स्वास्थ्य जाँच गरेका छन्। विभिन्न रोगका विशेषज्ञबाट ५ सय जनालाई स्वास्थ्य उपचार गरेको स्वास्थ्य शाखाका प्रमुख ग्याछो लामाले बताए। गाउँपालिकाको ५ वटा वडाका वृद्धवृद्धा, नागरिक, बालबालिका, महिलाहरूको स्वास्थ्य जाँच गरेको उनले बताए। कर्णाली स्वास्थ्य विज्ञान प्रतिष्ठानका उपकुलपति डाक्टर मंगल रावल सहितका १६ जना विशेषज्ञ चिकित्सकबाट शिविर सञ्चालन गरेको स्वास्थ्य शाखा प्रमुख लामाले बताए। आँखा रोग विशेषज्ञ, मोतिबिन्दुको निःशुल्क शल्यक्रिया, हाडजोर्नी तथा नशा रोग विशेषज्ञ सेवा, दाँत तथा मुख विशेषज्ञ सेवा, बालरोग विशेषज्ञ सेवा, स्त्री रोग, प्रस्तुति सेवा, भिडियो एक्सरे सेवा छाला यौनरोग तथा कुष्ठरोग जेनेरल फिजिसियन विशेषज्ञ सेवाको उपचार भएको कर्णाली स्वास्थ्य विज्ञान प्रतिष्ठानका उपकुलपति डाक्टर मंगल रावलले जानकारी दिए। उपचार गर्न मध्येका अधिकांश हाडजोर्नी र नशा रोगको बिरामीको संख्या धेरै देखिएको उपकुलपति रावलले बताए।"
उपनिर्वाचन भ्रष्टाचारविरोधी अभियानकै निरन्तरता होः प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले आगामी मंसिर १६ गते हुने स्थानीय तहको उपनिर्वाचनलाई भ्रष्टाचारविरोधी अभियानकै निरन्तरताको रूपमा अघि बढाउन निर्देशन दिएका छन्। काठमाडौंको कीर्तिपुर नगरपालिकाका प्रमुख र वडा अध्यक्ष पदका उम्मेदवार तथा सम्बन्धित पार्टी कमिटीका पदाधिकारीहरूसँगको भेटमा उनले यस्तो निर्देशन दिएका हुन्। हामीले सरकारको नेतृत्व गर्दा जसरी सुशासन, सामाजिक न्याय र समृद्धिको अभियान सुरु गरेका छौं, यो क्षणिक कार्यक्रम मात्र नभएर आगामी दिनमा अघि बढ्ने हाम्रो पार्टीको सुस्पष्ट दृष्टिकोणमा आधारित कार्यक्रम हो, अध्यक्ष प्रचण्डले भने, त्यसैले आसन्न उपनिर्वाचनको मुख्य एजेण्डा पनि सुशासन नै हो, उपनिर्वाचन यही अभियानको निरन्तरताका रूपमा अघि बढ्ने छ। माओवादी केन्द्र नेतृत्वको सरकारले भ्रष्टाचारीमाथि थालेको कारबाहीका कारण जनताको बीचमा महत्वपूर्ण सन्देश गएको र अहिलेको सरकारले गरिरहेको गतिविधिले त्यसलाई थप पुष्टि गरेकाले आसन्न उपनिर्वाचन निश्चित ठाउँमा मात्रै हुने भए पनि जनताले भ्रष्टाचारी या भ्रष्टाचारविरोधी कसलाई छनौट गर्ने भन्ने परीक्षणको समय पनि हुने उनले बताए। माओवादी केन्द्रले कीर्तिपुर नगरपालिकाको प्रमुखको उम्मेदवारमा प्राध्यापक डाक्टर शिवशरण महर्जनलाई अघि सारेको छ। त्यस्तै माओवादी केन्द्रले कीर्तिपुर १ को वडाध्यक्षमा अष्टमान महर्जन र वडा नं ४ को वडाध्यक्षमा इन्जिनियर नारायण विष्टलाई उम्मेदवार बनाउनेसमेत सर्वसम्मत निर्णय गरेको छ। कीर्तिपुर नगर समितिले तीनैजना उम्मेदवार सर्वसम्मत रूपमा चयन गरेको जानकारी गराएपछि खुशी व्यक्त गर्दै अध्यक्ष प्रचण्डले सर्वसम्मत उम्मेदवार छनौटले जीतको राम्रो सुरुवात गरिसकेको बताए। उनले विगतका अनुभव हेर्दा चुनावमा हार्नुमा आन्तरिक एकता नहुनु समस्याका रूपमा रहेको उल्लेख गर्दै उनले यसपटक आन्तरिक रूपमा पार्टी एक भएर उम्मेदवार छनौट गर्नु, सबै नेता कार्यकर्ता चुनावमा खटिन तयार हुनु र राष्ट्रिय रूपमा पार्टीको पक्षमा माहोल बन्दै गएकाले यसपटक कीर्तिपुरसहित धेरै नयाँ ठाउँमा उपचुनाव जितिने आधार बनेको बताए। सो क्रममा नगर प्रमुखका उम्मेदवार महर्जनले जित्ने विश्वासका साथ अघि सरेको उल्लेख गर्दै आफू निवृत्त प्राध्यापक भएकाले जितेमा सबै तलब भत्ता सामाजिक काममा प्रयोग गर्ने प्रतिबद्धता व्यक्त गरे। भेटमा माओवादी केन्द्रका नेताहरु अग्नि सापकोटा, सूर्य सुवेदी पथिक, कृष्णध्वज खड्का, सरल सहयात्री, दिलीप महर्जन लगायतले उम्मेदवार छनौट र चुनावी तयारीबारे अध्यक्ष प्रचण्डलाई जानकारी गराउनुभएको थियो। यसअघि दोलखाको गौरीशंकर गाउँपालिका उपाध्यक्षका उम्मेदवार निमलेखी शेर्पा(डोल्मा)लाई पनि अध्यक्ष प्रचण्डले आत्मविश्वासका साथ अघि बढ्न निर्देशन दिएका थिए। सो क्रममा माओवादी केन्द्रका केन्द्रीय सदस्य विशाल खड्का लगायतले गौरीशंकर गाउँपालिकामा भएको चुनावी तयारीबारे जानकारी गराएका थिए।"
राष्ट्रपति चयनका लागि अमेरिकामा सुरू भयो मतदान,"काठमाडौं : राष्ट्रपति चयनका लागि अमेरिकामा मतदान सुरू भएको छ। विहान ७ बजेदेखि अमेरिकाको विभिन्न राज्यमा मतदान सुरू भएको हो। बीबीसीका अनुसार अलबामा, लोवा, कन्सास, मिन्नेसोता, मिस्सिस्सिपी, नर्थ डाकोटा, ओक्लाहोमा, साउथ डकोटा, टेक्सास र 'स्वीङ स्टेट' मानिएको विस्कोन्सिनमा पनि मतदान सुरू भएको हो। एजेन्सीहरूका अनुसार अमेरिकी नागरिकहरू मतदान स्थलमा लाइन लागेका छन्। उनीहरू मतदान हुनुअघि देखि नै लाइन लागेका छन्। अमेरिकाको ४७औं राष्ट्रपति बन्न कमला ह्यारिस र डोनाल्ड ट्रम्प चुनावी मैदानमा छन्। उपराष्ट्रपतिसमेत रहेकी डेमोक्रेटिक दलकी ह्यारिस र रिपब्लिकन पार्टीका उम्मेदवार पूर्वराष्ट्रपति ट्रम्पबीच कडा प्रतिस्पर्धा हुने देखिएको छ। विभिन्न 'चुनावी पोल'हरूले पनि उनीहरूबीच कडा प्रतिस्पर्धा हुने देखाएको छ। पोलहरूमा ह्यारिस र ट्रम्पबीच झिनो मतान्तर हुने देखिएको छ। दुईबीचको कडा प्रतिस्पर्धा हुनुमा ७ राज्य कारण रहेको एजेन्सीहरूले उल्लेख गरेको छ। नर्थ क्यारोलाइना, मिसिगन, पेन्सिलभेनिया, एरिजोना, विस्कन्सिन, जर्जिया र नेभादा राज्यको मतले यी दुईको मतान्तरमा फरक ल्याउने अनुमान गरिएको छ। यिनै राज्यको 'निर्णायक' मतले अमेरिकाको नयाँ राष्ट्रपति चयन गर्ने विश्लेषकहरूले बताएका छन्।"
ऊर्जामन्त्री खड्का र भारतका जलशक्ति मन्त्री पाटिलबीच भेटवार्ता,"नयाँ दिल्ली : भारत भ्रमणमा रहेका ऊर्जा जलस्रोत तथा सिँचाइमन्त्री दीपक खड्का र त्यहाँका जलशक्ति मन्त्री सिआर पाटिलबीच मंगलबार नयाँदिल्लीस्थित जलशक्ति मन्त्रालयमा भेटवार्ता भएको छ। त्यस अवसरमा उनीहरूबीच पञ्चेश्वर बहुउद्देश्यीय आयोजना छिटो कार्यान्वयन गर्ने तथा बाढी नियन्त्रण, मानव संसाधन विकासलगायत पारस्परिक हित र साझा चासोाका विविध विषयमा छलफल भएको मन्त्री खड्काको निजी सचिवालयले जनाएको छ। ऊर्जामन्त्री खड्काले नेपाल र भारतबीच बाढी तथा विपद् व्यवस्थापनसम्बन्धी संयुक्त समितिको बैठक यथाशीघ्र गर्ने पञ्चेश्वरको विस्तृत परियोजना प्रतिवेदन (डिपिआर)लाई अन्तिम रुप दिन अनुरोध गर्नाका साथै टनकपुरदेखि नेपालभारत सीमासम्म नहर निर्माण सम्पन्न भएकामा भारत सरकारप्रति कृतज्ञता ज्ञापन गरेका थिए। प्रत्युत्तरमा मन्त्री पाटिलले पञ्चेश्वरको डिपिआरलाई शीघ्र बनाउन सकारात्मक जबाफ दिएका थिए। भेटमा नयाँदिल्लीस्थित नेपाली राजदूतावासका प्रतिनिधिको सहभागिता थियो।"
"प्रदेश सांसद दीपक मनाङे ज्यान मार्ने उद्योगमा दोषी ठहर, ५ वर्ष कैद सजाय",काठमाडौं : गण्डकी प्रदेशसभा सदस्य दीपक मनाङे ज्यान मार्ने उद्योगमा दोषी ठहर भएका छन्। सर्वोच्च अदालतले मंगलबार मनाङेलाई ५ वर्ष कैदको फैसलासमेत सुनाएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासले उच्च अदालत पाटनको फैसलालाई सदर गर्दै ५ वर्ष कैदको फैसला सुनाएको हो। उच्च अदालत पाटनले ५ वर्षको कैद सजाय सुनाएपछि उक्त फैसलाविरुद्ध मनाङे सर्वोच्च पुगेका थिए। २०६१ मा मनाङेले चक्रे मिलनमाथि तरबार आक्रमण गरेका थिए। सोही घटनामा प्रहरीले काठमाडौं जिल्ला अदालतमा मनाङेविरुद्ध कर्तव्य ज्यान मुद्दा दर्ता गरेको थियो। काठमाडौं जिल्ला अदालतले कुटपिटको मुद्दा ठहर गरी मनाङेलाई २ वर्ष जेल सजाय सुनाएपछि सरकारी वकिलको कार्यालयले उच्च अदालत पाटनमा पुनरावेदन गरेको थियो। त्यसपछि उच्च अदालत पाटनले उक्त फैसला पल्टाउँदै ५ वर्ष कैद सजाय सुनाएको थियो। उक्त मुद्दामा मनाङे २ वर्ष जेल सजाय काटिसकेका छन्।
राजस्व संकलनमा थप मेहनत गर्न अर्थमन्त्रीको निर्देशन,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले राजस्व संकलनमा थप मेहनत गर्न कर्मचारीहरूलाई निर्देशन दिएका छन्। अर्थ मन्त्रालयका सचिव र विभागीय प्रमुखहरूको बैठकमा अर्थमन्त्री पौडेलले औसतभन्दा माथि उठेर काम गर्न र मातहतका कर्मचारीहरूलाई काममा लगाउन निर्देशन दिएका हुन्। सामान्य अवस्थाको कामले नतिजा पनि सामान्य आउने उल्लेख गर्दै अर्थमन्त्री पौडेलले गत सालको यही अवधिको तुलनामा १३ प्रतिशत राजस्व वृद्धिमा चित्त बुझाएर बस्ने अवस्था नरहेको बताए। संविधान र राष्ट्रको हितलाई ध्यान दिइ कानुन अनुसार करदातासँग राजस्व संकलन गर्नुपर्ने धारणा व्यक्त गर्दै अर्थमन्त्री पौडेलले समस्याहरूलाई तत्काल सम्बोधन गर्न पनि निर्देशन दिए। राजस्व चुहावट नियन्त्रणका लागि सुरक्षाकर्मी लगायत अन्तर निकायहरूबीच समन्वय गरी काम गर्न पनि निर्देशन दिए। उनले राजस्व संकलनमा कमजोरी गर्नेलाई छुट नदिन र ठाउँका ठाउँ एक्सन लिन पनि निर्देशन दिएका छन्। अर्थमन्त्री पौडेलले राजस्व संकलनका लागि नीतिगत, संरचनागत र प्रकृयागत सुधारका लागि नेतृत्वले साथ दिने बताए। बैठकमा अर्थ सचिव, राजस्व सचिव, राजस्व महाशाखा प्रमुख, भन्सार विभागका महानिर्देशक, आन्तरिक राजस्व विभागका महानिर्देशक लगायतको उपस्थिति थियो।"
करणी मुद्दाका २ जना प्रतिवादी लामो समयपछि पक्राउ,"विराटनगर : लामो समयदेखि भागिरहेका जबरजस्ती करणी (बलात्कार) मुद्दाका दुई जना प्रतिवादी मोरङबाट पक्राउ परेका छन्। लामो समयपछि पक्राउ पर्नेमध्ये एक जनालाई यसअघि नै जिल्ला अदालत मोरङले दोषी ठहर गर्दै ११ वर्ष कैद सजायको फैसला सुनाएको थियो। अर्काको मुद्दालाई अदालतले मुलतबीमा राखेको थियो। दोषी ठहर भएका प्रतिवादी ८ वर्षपछि पक्राउ परेका हुन्। मोरङ प्रहरीका प्रवक्ता डीएसपी वेदप्रकाश जोशीका अनुसार मोरङको सुन्दरहरैँचा नगरपालिका५ लाटीझोडाका ३४ वर्षीय रामे तामाङ लामा भनिने कूलबहादुर तामाङलाई पक्राउ गरिएको छ। तामाङलाई जबरजस्ती करणी मुद्दामा अदालतले २०७३ साल असार २८ गते दोषी ठहर गरेको जोशीले बताए। अदालतले दोषी ठहर गर्दै ११ वर्ष कैद सजायको फैसला गरे पनि उनी पक्राउ परेका थिएनन्। कैद सजाय भुक्तान नगरिकन फरार रहेका तामाङलाई इलाका प्रहरी कार्यालय बेलबारीको टोलीले पक्राउ गरेको हो। उनलाई प्रहरीले मंगलबार अदालतमा बुझाएको छ। जिल्ला अदालत मोरङका सूचना अधिकारी हेमबहादुर बुढाथोकीका अनुसार प्रहरीले पेस गरेसँगै कैद सजाय भुक्तानका लागि कारागार चलान गरिएको छ। त्यस्तै, पक्राउ पर्ने अर्का प्रतिवादी सामूहिक बलात्कार (सामूहिक जबरजस्ती करणी) घटनाका आरोपी हुन्। सामूहिक बलात्कारको घटनापछि फरार रहेका मोरङको जहदा गाउँपालिका५ का २७ वर्षीय मानु टुडूलाई पक्राउ गरिएको जानकारी डीएसपी जोशीले दिए। टुडू २०७६ साल मंसिर २८ गतेदेखि फरार थिए। ५ वर्षदेखि भागिरहेका उनीविरुद्धको मुद्दालाई जिल्ला अदालत मोरङले मुलतबीमा राखेको थियो। प्रहरीले पक्राउ गरेर बुझाएका कारण अदालतले मुद्दा जगाएर थप प्रक्रिया अघि बढाउने सूचना अधिकारी बुढाथोकीले बताए। उनका अनुसार गोलामार्फत इजलासको टुंगो लगाएर बुधबार टुडूको बयान लिइने छ। बयानपछि वादी नेपाल सरकार र प्रतिवादीका कानुन व्यवसायीबीच थुनछेक बहस हुने बुढाथोकीले बताए। बहस सकिएपछि टुडूलाई पुर्पक्षका लागि थुनामा पठाउने कि धरौटी रकम लिएर वा साधारण तारेखमा छाड्ने मध्ये एउटा आदेश इजलासबाट आउने उनको भनाइ छ।"
अर्थ फेरिएछ,"केही दिनअघि एक ठाउँमा मैले भाषण गरेको थिएँ। त्यही दिन मेरा मित्र सुपर्णखाले पनि कुनै अर्कै ठाउँमा भाषण गरेका रहेछन्। न मैले भाषण गरेको उनलाई थाहा थियो न उनलाई मैले गरेको। किनभने त्यस विषयमा हामीले भेट हुँदा पनि चर्चा गरेनौं। आज अचानक एउटा लेख पढ्न पाएँ। त्यसमा मेरो र उनको भाषणका केही अंश आफूलाई इच्छा लागेअनुसार लेखकले काँटछाँट गरेर छपाइ दिएछन्। त्यसका केही अंश यहाँ उद्धृत गर्छु। पुरानो गीत सम्झिएर (गीतकारको नाम बिर्सिएँ) मैले हामी अहिले पनि यही नैं भन्छौं भनेर भनेको थिएँ जनताकै सेवा गर्छौं झुटो बोल्दैनौं। सुपर्णखाले के सन्दर्भमा भनेका हुन् थाहा छैन उनले बोलेका कुराहरूबाट केही अंश झिकेर ती लेखकले लेखेछन् जनतालाई सेवा गराउँछौँ झुटो बोल्दैनौं। त्यस्तै अजेय शक्ति जनतालाई खेलौना नठान, जनताले मुक्ति पाउनेछ पक्कै मान या नमान भन्ने त्यही गीतकारको हरप मैले भनेकोमा सुपर्णखाले कुन सन्दर्भमा भनेका थिए त्यो नलेखी ती लेखकले मेरा मित्रका हरप टिपेर लेखेछन् अजेय शक्ति हामी हौं जनता होइनन् मृत्युपछि मुक्ति तिनले पाउनेछन् मान या नमान। अब यसरी आफूलाई जे ठीक लाग्छ जहाँको हरप टिप्दा मन पर्छ त्यही कुरा सन्दर्भ छाडेर लेख्न पाइन्छ ? त्यतिमात्र कहाँ हो र। मेरा मान्छेले उद्योग बन्द गर्न हुन्न बिजुली काट्न हुन्न। रोजगारीको समस्या हुन्छ, राजस्व घट्छ त्यसभन्दा बढी लगानीकर्ताको लगानी डुब्छ । पछि कोही पनि लगानी गर्न आउँदैनन्। यस्तो कुकृत्य गर्न पाइँदैन भन्ने संवेदनशील कुरा गरेकोमा त्यसलाई समेत तोडमरोड गरेर बिजुली मात्र किन ? जग्गा सित्तैमा, बैंकबाट लगानी सित्तैंमा, कामदार सित्तैंमा भन्ने नियम नैं बनाइदिए भैगो नि कुन सन्दर्भमा भनेको हो त्यसको हेक्का नराखी मेरा मित्र सुपर्णखाले गरेको भाषणको कुनै अंश समेटेर व्यंग्य कस्छन् बा ! बुझ्दो न सुझ्दो धोती लिएर कुद्दो भनेको यै हो । कुन सन्दर्भमा भनेको हो त्यसको हेक्का नराखी मेरा मित्र सुपर्णखाले गरेको भाषणको कुनै अंश समेटेर त्यो लेखकले मेरा मान्छेको हुर्मत लिन खोज्दा रहेछन्। त्यति मात्र हो र ? पर्यटन विकासमा हृदयदेखि लागेका मेरा मान्छेले पछिकाले के गर्लान् के भन्ने शंका भएकोले समयअगावै त्यो व्यवसाय गरेको जम्मा एक जनाको लागि केही वर्ष अगाडि वर्षौंसम्मको लाइसेन्स दिएर पर्यटन व्यवसायलाई बढावा दिएको र त्यो पनि नियमअनुसार नै गरेको न हो। स्वार्थले बसिभूत भएर आफ्नो इच्छाअनुसार नियम फेरेको दोष पो लगाउँदा रहेछन् ती लेखक त। कैले भ्रष्टाचार नगर्ने उनले वाचा गरेको कुरा भाषणमा के बताएको थिएँ कहाँ कहाँबाट सुपर्णखाको भाषणको अंश ल्याएर धज्जी उडाए ती लेखकले। सद्भावलाई पनि नबुझ्ने त्यस्ता लेखकलाई के भन्नु ? म त्यस्तो अशिष्ट छैन उनलाई जे पायो त्यही भन्न। सद्भावले गरेको काममा पनि घुस आउँछ कहीं ? मैले भाषणमा विकासका अनेक प्रमाण दिँदै सडकको द्रुत विकास भएको कुरा गरेकोमा ती लेखकल मेरा मित्रको भाषणको एक अंश टिपेर धेरैजसो राजमार्गको स्थिति हेर्दा हिलो र धूलोले राज्य जमाएको छ। कति ठाउँमा धाप जस्तो देखिन्छ। भएको को संरक्षण छैन, फुइँ लगाउँछ भन्ने हरपलाई आफ्नो लेखमा ठाउँ दिएछन् । के के न बुझे जस्तो। अझ थप्दै उनले लेखेका रहेछन् यी सबै कुरामा घूसबाहेक के ले काम गर्छ त ? लेख पढ्दै गर्दा मेरो पारा अति नैं चढ्न पुग्यो। पढ्न छाडेर दाह्रा किटें। तर के गर्नु लेखक अगाडि थिएनन्। मेरा साधुजस्ता मान्छेलाई त्यस्तो आरोप लगाउने ? हुन् त सुने भने साधु बिरालो भन्न पनि बेर लगाउँदैनन् होला ती लेखकले। मैले जान्याछु। भेट्न त भेटुँ। आजैदेखि लाग्छु म तिनको खोजीमा।"
नेप्सेमा झिनो गिरावट,"काठमाडौं : दीपावलीको सार्वजनिक बिदापछि आज खुलेको धितोपत्र बजारमा शेयर कारोबार मापक नेप्से परिसूचक झिनो अंकले घटेको छ। आज नेप्से परिसूचक शून्य दशमलव २१ अंकले ओरालो लागेर दुई हजार छ सय ७७ दशमलव ४० मा अडिएको छ। कारोबार भएका १३ उपसमूहमध्ये सात उपसमूहको शेयर मूल्य उकालो लागेकोमा ६ उपसमूहको भने ओरालो लागेको छ। यसदिन कूल ९७ लाख १३ हजार सात सय ३० कित्ता सेयर चार अर्ब २० करोड ५५ लाख पाँच हजार दुई सय ३७ मा कारोबार भयो। सुपर माई हाइड्रोपावरको शेयरमूल्यमा १० प्रतिशतले वृद्धि भई सकारात्मक सर्किट लागेको छ। समाज लघुवित्त नौ दशमलव ९५, युनाइटेड मोदी हाइड्रोपावर नौ दशमलव ५१, गुराँस लघुवित्त नौ दशमलव ३२ र रसुवागढी हाइड्रोपावरका लगानीकर्ताले आठ दशमलव ७५ प्रतिशतले कमाएका छन्। त्यसैगरी मिड सोलु हाइड्रोपावर १०, अप्पर स्यांगे हाइड्रोपावर आठ दशमलव ९४, सामलिङ पावर कम्पनी छ दशमलव ४९, एक्सेल डेभलपमेन्ट बैंक पाँच दशमलव ९७ र एनआइसी एसिया फ्लेक्सी फन्डका लगानीकर्ताले पाँच दशमलव ९१ प्रतिशतले गुमाएका छन्।"
काभ्रेमा आमाको हत्या गर्ने छोरा पक्राउ,काभ्रे : काभ्रेमा आमाको हत्या गर्ने छोरा पक्राउ छन्। पक्राउ पर्नेमा २८ वर्षीय फुर्सङ तामाङ रहेका छन्। रोशी गाउँपालिका३ भन्ज्याङ डाँडामा यही कात्तिक १६ गते उनले ६९ वर्षीया माइली तामाङको हत्या गरेका थिए। मंगलबार प्रहरीले पत्रकार सम्मेलन गरेर उनलाई सार्वजनिक गरेको हो। उनले आमाको हत्या गरेर सुन र गरगहना लिएर भागेका एसपी वसुन्धरा खड्काले बताइन्। घटनामा छोरासँगै अन्य २ जनालाई पक्राउ गरिए पनि अनुसन्धानपछि सोमबार छाडिएको प्रहरीले जनाएको छ। प्रहरीका अनुसार फुर्साङले भान्सा कोठामा सुतिरहेको अवस्थामा मसला पिस्ने सिलौटो ढुंगाको लौरोले टाउकोमा प्रहार गरी अचेत अवस्थामा रहेकी आमालाई पुनः नजिकै ढोकाको आग्लोले प्रहार गरी मृत्यु भएपछि कानमा लगाएको सुनको रिङ र साथमा रहेको नगद समेत लिई भागेका थिए। उनलाई कात्तिक १८ गते पक्राउ गरी जिल्ला अदालतबाट ७ दिन म्याद थप गरेर अनुसन्धान गरिरहेको एसपी खड्काले बताइन्। छोराको साथबाट ९ हजार नौ सय नगद र सुन बरामद गरिएको प्रहरीले जनाएको छ।
"बस र मोटरसाइकल ठोक्किएर दुर्घटना हुँदा छोराको मृत्यु, बुबा घाइते",विराटनगर : मोरङको रतुवामाई नगरपालिका१० पवित्र चोकस्थित भित्री सडक खण्डमा बस र मोटरसाइकल ठोक्किएर दुर्घटना हुँदा एक जनाको मृत्यु भएको छ। आमबारीबाट उर्लाबारीतर्फ जाँदै गरेको ना ४ ख ४०१३ नम्बरको बस र उर्लाबारीबाट आमबारीतर्फ आउँदै गरेको प्रदेश १०१०१४ प २४४३ नम्बरको मोटरसाइकल एकआपसमा ठोक्किएर सोमबार दिउँसो २:४० बजेतिर दुर्घटना भएको थियो । दुर्घटनामा छोराको मृत्यु भएको छ भने बुबा घाइते भएका छन् । मोटरसाइकल चालक झापाको कमल गाउँपालिका५ का २८ वर्षीय सन्देश गौतमको मृत्यु भएको कोशी प्रदेशका ट्राफिक प्रहरी प्रमुख एसपी विनोद घिमिरेले बताए । उनका अनुसार दुर्घटनामा परेर गम्भीर घाइते भएका गौतमको विराटनगरको आर्या न्युरो अस्पतालमा उपचारका क्रममा राति ८:४५ बजेतिर मृत्यु भएको हो । मोटरसाइकलको पछाडि सवार सन्देशका बुवा ५० वर्षीय गोपाल गौतम घाइते भएको प्रहरीले जनाएको छ । गम्भीर अवस्थाका उनलाई अरनिको अस्पताल उर्लाबारीमा उपचार हुन नसकेपछि थप उपचारका लागि आर्या न्युरो अस्पताल ल्याइएको छ । बस र चालक रतुवामाई६ का ३२ वर्षीय गोपाल बस्नेतलाई इलाका प्रहरी कार्यालय सिजुवाले नियन्त्रणमा लिएर घटनाको थप अनुसन्धान सुरु गरेको छ । मोटरसाइकलको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ । दुर्घटनामा परेका दुवै सवारीसाधनमा क्षति पुगेको छ ।
"बाढीले क्षति पुर्याएको काबेली करिडोर प्रसारण लाइनको पुनर्निर्माण सम्पन्न, १९ प्रसारण लाइन सञ्चालन","काठमाडौं : इलामको माइखोला आएको बाढीले क्षति पुर्याएको काबेली करिडोर १३२ केभी डबल सर्किट प्रसारण लाइनको पुनर्निर्माण सम्पन्न भएको छ। गत असोज १२ गते शनिबार माइखोलामा आएको बाढीले काबेली करिडोर प्रसारण लाइनअन्तर्गत इलामको माइ नगरपालिका१ र ७ स्थित धोद्रेबेंसीमा ४ वटा टावरमा क्षति पुर्याएको थियो। नेपाल विद्युत प्राधिकरण र काबेली करिडोर प्रसारण लाइनमा विद्युत् जोडिएका निजी क्षेत्रका २० जलविद्युत आयोजनाहरूले संयुक्त रूपमा पुनर्निर्माण तथा पुनर्स्थापना गरी सोमबार दिउँसो साढे ४ बजेबाट प्रसारण लाइन सञ्चालनमा ल्याएका हुन्। काम सुरु गरेको १९ दिनमा काम सम्पन्न गरी प्रसारण लाइन सञ्चालनमा ल्याइएको निजी क्षेत्रका तर्फबाट पुनर्निर्माणमा खटिएका ऊर्जा उद्यमी मोहन कार्कीले बताए। प्रसारण लाइन सञ्चालनमा आएसँगै ताप्लेजुङ, पाँचथर र इलाममा सञ्चालनमा रहेका आयोजनाहरूले विद्युत् उत्पादन सुरु गरेका छन्। आयोजनाहरूबाट असोज १२ गतेबाट विद्युत् उत्पादन बन्द थियो। प्राधिकरण र निजी क्षेत्रले संयुक्त रूपमा नमुनाका रूपमा पुनर्निर्माण अगाडि बढाएका थिए। प्राधिकरणले प्रसारण लाइनका पाटपूर्जाहरू लगायतका सामग्रीहरू उपलब्ध गराएको छ। निजी क्षेत्रका जलविद्युत आयोजनाहरूले श्रम लागत लगायतका खर्च बेहोरेका छन्। यसका लागि प्रत्येक आयोजनाले निश्चित रकम योगदान गरेका छन्। निजी क्षेत्रले कार्कीको नेतृत्वमा टोली खटाएका थिए। काबेली करिडोर प्रसारण लाइनअन्तर्गत इलामको गोदकबाट झापाको दमकसम्मको खण्डको धोद्रेबेंसीमा ५०, ५१, ५२ र ५३ नम्बर टावरलाई माइखोलाको बाढीले क्षति पुर्याएको थियो। त्यस स्थानबाट प्रसारण लाइनलाई माइखोला पार गराएको थियो। उक्त स्थानमा प्रसारण लाइनको स्पान साढे सात सय मिटर रहेको छ। चारवटा टावरमध्ये बाढीले ५१ र ५२ नम्बर टावरलाई पूर्ण रूपमा क्षति पुर्याएको थियो। बाढीले उक्त टावर ढालेको थियो। त्यहाँ अर्को नयाँ टावर बनाइएको हो। ५० र ५३ नम्बर टावरमा आंशिक क्षति पुगेको थियो। ५० नम्बर टावरको टुप्पोको संरचनामा क्षति पुगेको थियो। ५३ नम्बर टावरको क्रस आर्म र टुप्पोको संरचनामा क्षति पुगेको थियो। दुवै टावरको मर्मत गरिएको थियो। प्रसारण लाइन पुनर्निर्माणमा उक्त स्थानका वडाका जनप्रतिधिहरूबाट पूर्ण रूपमा सहयोग प्राप्त भएको थियो।"
स्कुटर दुर्घटनामा एक युवकको मृत्यु,काठमाडौं : गोकर्णेश्वर नगरपालिका८ माकलबारीमा गएराति स्कुटर दुर्घटना हुँदा एक जनाको मृत्यु भएको छ । बा प्र ०२०१४ प २७२६ नं को स्कुटरमा सवार गोकर्णेश्वर नगरपालिका७ दक्षिणढोका बस्ने सिन्धुपाल्चोक स्याउले का २१ वर्षीय दिनेश तामाङको मृत्यु भएको प्रहरीले जनाएको छ । उनी दुर्घटनामा गम्भीर घाइते भएका थिए । उनको शङ्खरापुर अस्पताल नारायणटारमा उपचारको क्रममा मृत्यु भएको प्रहरीको भनाई छ।
नेपाल एयरलाइन्सले शुक्रबारदेखि भैरहवादुबई उडान गर्ने,"भैरहवा : नेपाल वायुसेवा निगमको नेपाल एयरलाइन्सले भैरहवाको गौतमबुद्ध अन्तर्राष्ट्रिय विमानस्थलबाट भैरहवादुबई उडान गर्ने भएको छ। नेपाल एयरलाइन्सले कात्तिक २३ गते शुक्रबारदेखि काठमाडौंभैरहवादुबईकाठमाडौं उडान गर्ने नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले जानकारी दिए। उनका अनुसार साताको आइतबार, सोमबार, बुधबार र शुक्रबार राति ९:३० बजे काठमाडौंबाट उडान भर्ने र करिब आधा घण्टापछि भैरहवा विमानस्थलबाट यात्रु लिएर दुबई प्रस्थान गर्ने तालिका छ। हाल भैरहवा विमानस्थलबाट नेपाल वायुसेवा निगमको नेपाल एयरलाइन्स, संयुक्त अरब इमिरेट्स (युएई)को फ्लाई दुबई, कुवेतको जजिरा एयरवेज र थाइल्याण्डको वायुसेवा थाइ एयर एशियाले नियमित उडान गर्ने तय भएको छ। विमानस्थलबाट कात्तिक २३ थाई एयर एशिया, कार्तिक २४ गते फ्लाई दुबई र कार्तिक २५ गते देखि जजिरा एयरवेजले उडान गर्ने गौतमबुद्ध अन्तर्राष्ट्रिय विमानस्थल कार्यालयले जनाएको छ। हाल भैरहवाबाट नेपाल एयरलाइन्स सहित चारवटा वायुसेवा कम्पनीले उडान भर्ने भएका छन्, प्राधिकरणका सूचना अधिकारी भुलले अन्नपूर्ण पोस्टसँग भने, कतार एयरवेज, एयर अरेबिया लगायत अन्य अन्तर्राष्ट्रिय वायुसेवा कम्पनीहरू पनि आउने इच्छुक छन्। सबै आआफ्नो आन्तरिक तयारीमा छन्।"
सहकारी ठगी प्रकरण : रवि लामिछानेसहित चार जनालाई म्याद थपका लागि अदालतमा पेश,पोखरा : राष्ट्रिय स्वतन्त्र पार्टी (रास्वपा)का सभापति रवि लामिछानेलाई म्याद थपका लागि जिल्ला अदालत पेस गरिएको छ । जिल्ला प्रहरी कार्यालय कास्कीको हिरासतमा रहेका लामिछानेलाई आज म्याद थपको लागि कास्की जिल्ला अदालतमा लगिएको हो । यस अगाडि २ पटक पूर्वगृहमन्त्री लामिछानेमाथि किर्तेसहित संगठित अपराधमा अनुसन्धान गर्न अदालतले हिरासतमा राखेर अनुसन्धान गर्न प्रहरीलाई अनुमति दिएको थियो। अदालतले दिएको म्याद समाप्त भएपनि तिहार बिदाका कारण लामिछानेलाई आज मात्र अदालतमा पेस गरिएको हो । म्याद थप भएको अवस्थामा उनलाई तिहार बिदाको दिनसमेत गणना गरेर म्याद थप हुनेछ। कास्की अदालतबाट आज म्याद थप नभएमा यस अघि रुपन्देहीबाट जारी भएको पक्राउ पुर्जाको आधारमा लामिछानेलाई पक्राउ गरी रुपन्देही ल्याउने योजनामा प्रहरी छ। बुटवलस्थित सुप्रिम बचत तथा ऋण सहकारीबाट लामिछानेको नाममा ऋण प्रवाह भएको भेटिएपछि रूपन्देहीका न्यायाधीश श्यामप्रसाद श्रेष्ठको इजलासले ठगी र संगठित अपराध मुद्दामा अनुसन्धान गर्नका लागि पक्राउ अनुमति दिएका छन् । रुपन्देहीबाट लामिछानेसहित १२ जनाविरुद्ध पक्राउ पूर्जी जारी भएको छ। रूपन्देहीको बुटवलस्थित सुप्रिम बचत तथा ऋण सहकारी संस्थको रकम पनि गोर्खा मिडिया प्रालिमा अपचलन भएको संसदीय छानबिन समितिले ठहर गरेको थियो। लामिछानेमाथि सङ्गठित अपराधसँगै सम्पत्ति शुद्धीकरण सम्बन्धी मुद्दामा पनि अनुसन्धान भइरहेको छ। यसैबीच जिल्ला प्रहरी कार्यालय कास्कीका अनुसार सूर्यदर्शन सहकारी ठगीमा प्रकाउ परेका गोर्खा मिडियाका पूर्वसञ्चालकसमेत रहेका छविलाल जोशीसहित सूर्यदर्शन सहकारीको रकम हिनामिनामा जीबी राइसँग जोडिएका लिला पछाईं र नेचर हर्ब्सका रामबहादुर खनाललाई अदालत उपस्थित गराइएको छ।
एकीकृत समाजवादीमा विवाद बढेपछि कार्यविभाजन गर्न कार्यदल गठन,"काठमाडौं : नेकपा एकीकृत समाजवादीभित्र विवाद बढेपछि समन्वय गर्न कार्यदल गठन भएको छ। एकीकृत समाजवादी)को महाधिवेशनपश्चात नेताहरु असन्तुष्ट बनेकाले कार्यविभाजन गर्न पार्टी अध्यक्ष माधवकुमार नेपालको नेतृत्वमा सम्मानित नेता झलनाथ खनाल, महासचिव घनश्याम भुसालसहित सात पदाधिकारीको कार्यदल गठन गरिएको हो। पार्टी संरचनामा कार्यदलले पार्टीका असन्तुष्ट नेतासँग छलफल गरी उनीहरूलाई पनि केन्द्रीय जिम्मेवारी प्रदान गर्ने तयारी गरेको पार्टीले जनाएको छ पार्टीले सबै तहका कमिटीमा एक पद एक व्यक्ति प्रणालीका आधारमा कार्य विभाजन गर्ने सचिव सोमप्रसाद पाण्डेयले जानकारी दिए । संगठनलाई थप सुदृढीकरण गरी गतिशील बनाउन पार्टीका सबै तहका नेतालाई व्यवस्थापन गर्न एक पद एक व्यक्तिको अवधारणा कार्यान्वयन गर्न लागिएको उनको भनाई छ। पार्टीमा आलोचनात्मक टिप्पणी गर्ने, फरक विचार पक्षधरलाई ठोस जिम्मेवारीमा केन्द्रित गर्नेगरी नेताको जिम्मेवारी कार्यविभाजन गर्न लागिएको उनले बताए। नेताहरूको सक्षमता, विगतका कार्यसम्पादनको मूल्याङ्कन गर्न गठित कार्यदलले जिम्मेवारी हेरफेर तथा साङ्गठनिक संरचनामा कार्यविभाजनका लागि गृहकार्य गरेको सचिव पाण्डेले बताए।"
रवि लामिछानेमाथि अनुसन्धान गर्न थपियो १० दिन म्याद,"पोखरा : सहकारीको रकम अपचलन मुद्दामा पूर्व गृहमन्त्री रवि लामिछानेलाई थप अनुसन्धानका लागि १० दिन म्याद थप गरेको छ। जिल्ला अदालत कास्कीका न्यायाधीश चन्द्रकान्त पौडेलको इजलासले मंगलबार लामिछानेलाई थप १० दिन थुनामा राखेर अनुसन्धान गर्न आदेश दिएको हो। जिल्ला प्रहरी कास्कीले लामिछानेमाथि अनुसन्धान गर्न २५ दिनको म्याद माग गरेको थियो। लामिछानेसँगै पूर्वडीआईजी छविलाल जोशी, लीला पछाई र रामबहादुर खनाललाई पनि १० दिन हिरासतमा राख्न म्याद थप गरिएको हो। यससँगै अनुसन्धान गर्न लामिछानेमाथि तेस्रोपटक म्याद थप भएको हो। यसअघि अदालतले ६ दिन र ७ दिन गरी म्याद थप गरेको थियो। पछिल्लो म्याद कात्तिक १४ मा सकिएको थियो। आज थपिएको म्याद सोही दिनबाट गणना हुनेछ। सहकारीको रकम गोरखा मिडियाबाट अपचलन गरेको भन्दै प्रहरीले लामिछानेलाई कात्तिक २ गते काठमाडौंबाट पक्राउ गरेको थियो। लामिछानेविरुद्ध किर्तेसहित संगठित अपराधमा कास्की प्रहरीले अनुसन्धान गरिरहेको छ। सहकारीसम्बन्धी संसदीय विशेष समितिले गोरखा मिडियाका तत्कालीन प्रबन्ध निर्देशक लामिछानेसहित चार जनालाई कारबाही गर्न सिफारिस गरेको थियो। सोही सिफारिसको आधारमा लामिछाने पक्राउ परेका थिए। समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जिबी राई, तत्कालीन प्रबन्ध निर्देशक लामिछाने, सदस्य कुमार रम्तेल र सञ्चालक छविलाल जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ। सहकारीको रकम अपचलनको मुख्य योजनाकार मानिएका जिबी राई भने फरार छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले छ। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन,बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ।"
उग्रतारा मेला मसिंर १ मा लाग्ने,"डडेल्धुरा : 'देइमाडौंका दाईन दमाउ बणाल भोक्कर, मेरो माया साचि राखेई हजारी टोक्करू' बोलको गीतबाट समेत प्रख्यात देहिजाँत मसिंर १मा हुने भएको छ। डडेल्धुरा अमरगढी नगरपालिका ८ मा पर्ने उग्रतारा मेला अर्थात देहिजाँत मसिंर १ गत्तेका दिन हुने भएको हो। सुदूरपश्चिम प्रदेशकै प्रसिद्ध शक्तिपीठ मध्येको एक मानिने उग्रतारा भगवती मन्दिरमा हरेक वर्ष मनाइने देहिजाँत कार्तिक शुक्ल पूर्णिमाका दिन परम्परागत रूपमा पूजाआजासहित भव्य रूपमा मनाउने प्रचलन छ। यसवर्ष कार्तिक शुक्ल पूर्णिमाको रात(रतेडी) र दोस्रो दिन (दिउसेडी) मेला लाग्ने जनाइएको छ। कार्तिक ३० गते रतेडी र मंसिर १ गते शनिवारका दिन दिउसेडी मेला लाग्ने उग्रतारा क्षेत्र विकास समितिले जनाएको छ। किम्बदन्ती अनुसार २५ सय वर्ष पहिला हालको अमरगढी नगरपालिका लटाउली बस्ने साँकी जातिका स्थानीयले हलो जोत्दा हलोको फाली लागेर रगत बगेपछि देवी उत्पन्न भएर दर्शन दिएपछि त्यस दिनदेखि महागौरी दुर्गा र कालीको स्वरूपमा उग्रतारा भगवतीको पूजा गरिँदै आएको किंवदन्ती छ। वर्षमा एकपटक भव्य रूपमा लाग्ने उग्रतारा माताको दर्शन गरेमा दैवी प्रकोप नहुने, सुख प्राप्ति, मनोकामना पूरा हुने जनविश्वास रही आएको छ। छचोडा, खनमडा, दुमडा र जिलोडा भ्राण (देवताका खरखजनासहित देउरो रहेने घर भण्डार) रहेको उग्रतारा भगवती मन्दिरमा यी चारवटै गाउँबाट रतेडी मेलामा बिहान देउरो आएपछि दिउसेडी मेला सुरु हुने गर्दछ। डडेल्धुरा सदरमुकामबाट ४ किलोमिटर टाढा अमरगढी नगरपालिका ८ को सुन्दर डाँडामा अवस्थित महाशक्तिपीठ उग्रतारा भगवतीको मन्दिरमा लाग्ने मेलामा हजारौं दर्शनार्थी पूजाआराधना गर्न पुग्छन्। यस मन्दिरमा पूजा आजा गर्नाले मनोकामना पूरा हुने किंवदन्ती रहेको छ। देहिजातको रूपमा मानिने उग्रतारा भगवती मेलामा सुदूरपश्चिम प्रदेश, कर्णाली तथा छिमेकी देश भारतबाट समेत हजारौँको संख्यामा श्रद्धालु भक्तजन मेला भर्न तथा उग्रतारामाताको दर्शन गर्न पुग्ने गरेका उग्रतारा क्षेत्र विकास समितिका अध्यक्ष तेजबहादुर साँकीले जनाए। परम्परादेखि लाग्दै आएको यस मेलाको आफ्नो महत्व रहेको समेत उनको भनाइ छ। बिहान चार बजे धार्मिक परम्परागत रूपमा दाइन, दमाह, रुइसिंग, विकुल, भोकर, शंक, घण्टा इत्यादी बाजागाजाका साथ चारवटै गाउँबाट माता भगवतीको डोली(कालिपेटी)सहित देउरो उग्रतारा मन्दिरमा पुगेसँगै भगवती माताको पूजा सुरु हुने अध्यक्ष साँकीले जानकारी दिए। बिहानको पूजाआजा पछि दिउँसो भगवती माताको गाँज मन्दिर परिसर लगायत सयौं एकडमा फैलिएको मैदानको विशेष चार स्थानमा बाजागाजाका साथ घुमाइन्छ। बिहान चारवटै गाउँवाट ल्याइएको माताभगवतीको देउरो बेलुका पुनः पर्खिएसँगै मेला सम्पन्न हुने गर्दछ। सुदूरपश्चिमको जनजीवन झल्किने विभिन्न दृश्य, इष्टमित्र, साथीसंगी तथा परिवारजनमा वर्ष दिन अथवा अपूर्व भेटघाट तथा दुःख सुख साटासाट, यहाँको लोकप्रिय खाना माँडा देहिजाँतका प्रमुख विषेशतामा पर्छन्। स्थानीय लोपोन्मुख वस्तुको उत्पादनको बिक्री तथा प्रवर्द्धनका लागि पनि देहिजाँत प्रसिद्ध छ।"
कोरियन विशेष भाषा परीक्षामा १५ सय बढी उत्तीर्ण,काठमाडौं : कोरियन विशेष भाषा परीक्षामा एक हजार ५ सय बढी उत्तीर्ण भएका छन्। ईपीएस कोरिया शाखाका अनुसार एक हजार ५२४ जना उत्तीर्ण भएका हुन्। यही कात्तिक ११ गतेदेखि १३ गतेसम्म परीक्षा सञ्चालन गरिएको थियो।
प्रधानमन्त्री ओली अस्वस्थ,"काठमाडौं : प्रधानमन्त्री केपी शर्मा ओली अस्वस्थ भएका छन्। प्रधानमन्त्री ओलीलाई मंगलबार ज्वरो आएको उनको सचिवालयले जानकारी दिएको छ। प्रधानमन्त्रीका प्रेस संयोजक रामशरण बजगाईँका अनुसार प्रधानमन्त्री ओलीको रगत परीक्षणका लागि ल्याब पठाइएको छ। 'ज्वरो आएपछि उहाँको रगत परीक्षण गर्न ल्याब पठाइएको छ। रिपोर्ट आएपछि बाँकी कुरा थाहा हुन्छ,' प्रेस संयोजक बजगाईँले अन्नपूर्णसँग भने। यसैबीच प्रधानमन्त्री ओलीले मंगलबार गृहमन्त्री रमेश लेखक र मुख्यसचिव एकनारायण अर्यालसँग भेटवार्ता गरेका छन्। समसामयिक विषयवस्तुमा उनीहरूबीच छलफल भएको प्रधानमन्त्री सचिवालयले जनाएको छ।"
रवि लामिछाने समर्थकमाथि अश्रुग्यास प्रहार,"पोखरा : सहकारी ठगी प्रकरणमा हिरासतमा रहेका राष्ट्रिय स्वतन्त्र पार्टी सभापति तथा पूर्व उपप्रधान एवं गृहमन्त्री रवि लामिछानेमाथि थप अनुसन्धानका लागि प्रहरीले कास्की मंगलबार अदालत लैजाँदै गर्दा उनका कार्यकर्ताले विरोध प्रदर्शन गरेका छन्। सहिद चोकस्थित अदालत लैजाने बाटोमा जिल्ला प्रशासन कार्यालय नजिकै रास्वपा कार्यकर्ताको प्रदर्शन भएको हो। प्रदर्शनमा उत्रिएका कार्यकर्तामाथि प्रहरीले अश्रुग्यास प्रहार गरेको छ। पोखराको वाईचोकमा उपस्थित भएका रास्वपा कार्यकर्ताले रविको रिहाइको माग गर्दै सरकार विरोधी नारा लगाएका छन्। कास्की प्रशासनले निषेधित क्षेत्र घोषणा गरेको ठाउँतिर रास्वपा कार्यकर्ता जान लागेपछि प्रहरीले अश्रुग्यास हानेर उनीहरुलाई अगाडि बढ्न रोकेको हो। कात्तिक २ गते काठमाडौंमा पक्राउ परी पोखरा ल्याइएका रवि लामिछानेलाई पहिलोपटक ६ दिनका लागि र त्यसपछि ७ दिनका लागि अदालतले म्याद थप गरिदिएको थियो। तिहारअघि नै उनको हिरासत म्याद सकिएको थियो। विदा सकिएलगत्तै कास्की प्रहरीले मंगलबार फेरि अदालत उपस्थित गराएको हो। लामिछानेमाथि सहकारी ठगी, संगठित अपराध र सम्पत्ति शुद्धीकरणसम्बन्धी कसुरमा अनुसन्धानका लागि हिरासतमा राख्न कास्की प्रहरीले अदालतको अनुमति मागेको छ। पोखराको सूर्यदर्शन सहकारी ठगी आरोपमा लामिछाने हिरासतमा छन्। सँगसँगै ग्यालेक्सी टेलिभिजनमा रविका तत्कालीन साझेदार तथा पूर्वडिआइजी छबिलाल जोशी, सूर्यदर्शन सहकारी ठगीमा जीबी राईसँगै मुटिएकी लीला पछाईं र रामबहादुर खनाललाई म्याद थपका लागि कास्की अदालत लगिएको छ।"
ऊर्जामन्त्री खड्का र भारतका जलशक्ति मन्त्री पाटिलबीच भेटवार्ता,"नयाँ दिल्ली : भारत भ्रमणमा रहेका ऊर्जा जलस्रोत तथा सिँचाइमन्त्री दीपक खड्का र त्यहाँका जलशक्ति मन्त्री सिआर पाटिलबीच मंगलबार नयाँदिल्लीस्थित जलशक्ति मन्त्रालयमा भेटवार्ता भएको छ। त्यस अवसरमा उनीहरूबीच पञ्चेश्वर बहुउद्देश्यीय आयोजना छिटो कार्यान्वयन गर्ने तथा बाढी नियन्त्रण, मानव संसाधन विकासलगायत पारस्परिक हित र साझा चासोाका विविध विषयमा छलफल भएको मन्त्री खड्काको निजी सचिवालयले जनाएको छ। ऊर्जामन्त्री खड्काले नेपाल र भारतबीच बाढी तथा विपद् व्यवस्थापनसम्बन्धी संयुक्त समितिको बैठक यथाशीघ्र गर्ने पञ्चेश्वरको विस्तृत परियोजना प्रतिवेदन (डिपिआर)लाई अन्तिम रुप दिन अनुरोध गर्नाका साथै टनकपुरदेखि नेपालभारत सीमासम्म नहर निर्माण सम्पन्न भएकामा भारत सरकारप्रति कृतज्ञता ज्ञापन गरेका थिए। प्रत्युत्तरमा मन्त्री पाटिलले पञ्चेश्वरको डिपिआरलाई शीघ्र बनाउन सकारात्मक जबाफ दिएका थिए। भेटमा नयाँदिल्लीस्थित नेपाली राजदूतावासका प्रतिनिधिको सहभागिता थियो।"
स्वास्थ्य बिमा कार्यक्रममा ३० प्रतिशत नागरिक आबद्ध,"काठमाडौं : सरकारले सञ्चालन गरेको स्वास्थ्य बिमा कार्यक्रममा कूल जनसंख्याको ३० प्रतिशत नागरिक आबद्ध भएका छन्। आफ्नो चार वर्षे कार्यकालमा भएका उपलब्धि सार्वजनिक गर्न मंगलबार काठमाडौंमा पत्रकार सम्मेलन गर्दै स्वास्थ्य बिमा बोर्डका कार्यकारी निर्देशक डा दामोदर बसौलाले २०७७ कात्तिकमा कुल जनसंख्याको १२ दशमलव ७९ प्रतिशत स्वास्थ्य बिमा कार्यक्रममा आबद्ध भएकोमा २०८१ कार्तिकसम्म ३० प्रतिशत नागरिक आबद्ध भएको बताए। उनका अनुसार यस अवधिमा ७९ प्रतिशतले बिमा नवीकरण गरेका छन्। आफ्नो कार्यकालमा स्वास्थ्य बिमा ऐनले दिएको अधिकारका आधारमा १८ वटा कार्यविधि बनाइएको बसौलाले बताए। बसौलाले आफ्नो ४ वर्षे कार्यकालमा ७७ जिल्लाको ७५३ वटा स्थानीय तहमा स्वास्थ्य बिमा कार्यक्रम सञ्चालन गरेको उल्लेख गरे। सेवा प्रदायक स्वास्थ्य संस्थालाई गरिएको भुक्तानी स्वास्थ्य बिमा बोर्डको वेबसाइटमा प्रकाशित गर्ने गरिएको, हरेक वर्ष स्वास्थ्य बिमा बोर्डको नीति तथा कार्यक्रम र वार्षिक बजेट बनाई कार्य गर्ने व्यवस्थाको सुरुवात गरेको उनले बताए। बसौलाले स्वास्थ्य बिमा ऐन, २०७४ को मर्म बमोजिम स्वास्थ्य बिमा कोष बनाई, सोको सञ्चालन कार्यविधि स्वीकृत गराई कार्य भइरहेको बताए। उनले स्वास्थ्य बिमा कार्यक्रमकै कारण सरकारी अस्पताल र स्वास्थ्य केन्द्रबाट प्रभावकारी काम भएको बताए। उनले सीमित जनशक्तिका बाबजुत आफ्नो कार्यकालमा बोर्डबाट भएका कामकारबाहीहरू सन्तोषजनक रहेको बताए। बसौलाले स्वास्थ्य बिमाको स्थायी संगठन संरचना स्वीकृत गरी आफ्नै कार्यविवरण अनुसारको कर्मचारीबाट सञ्चालन गर्नुपर्ने बताए।"
मोरङको गछिया खोलामा पुरुष मृत फेला,विराटनगर : सुनसरीको इटहरी घर भएका एक जना पुरुष मोरङको गछिया खोलामा मृत फेला परेका छन्। सुन्दरहरैँचा नगरपालिका६ मन्दिर टोलीस्थित गछिया खोलाको किनारमा मंगलबार बिहान शव भेटिएको हो। इटहरी उपमहानगरपालिका१० घर भएका ५० वर्षीय गंगा विक मृत फेला परेको जानकारी प्रहरीले दिएको छ। प्रहरीका अनुसार गंगा करिब ६७ वर्षदेखि सुन्दरहरैँचा६ का बालकृष्ण राईको घरमा बस्दै आएका थिए। खोला किनारमा बिहान ६:४० बजेतिर शव देखेपछि स्थानीयले प्रहरीलाई घटनाको जानकारी गराएका हुन्। मृतकको पहिचान तत्काल खुलेको थिएन। पछि मृतककै भाउजू सनमाया विकले सनाखत गरिदिएकी हुन्। इलाका प्रहरी कार्यालय बेलबारीको टोलीले कानुनी प्रक्रिया पूरा गर्दै शवलाई घटनास्थलबाट उठाएर पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर पठाएको छ। गंगाको मृत्युको कारण खुल्न बाँकी छ। घटनाको अनुसन्धान अघि बढाइएको प्रहरीले जनाएको छ।
"ह्वात्तै घट्यो सुनको मूल्य, कतिमा हुँदैछ कारोबार ?",काठमाडौं : आज सुनको मूल्य प्रतितोला २ हजार आठ सयले घटेको छ । आजका लागि छापावाला सुन प्रतितोला १ लाख ६८ हजार दुई सय रुपैयाँ तोकिएको नेपाल सुनचाँदी व्यवसायी महासंघले जनाएको छ। यसअघि कात्तिक १५ गते छापावाला सुन प्रतितोला एक लाख ७१ हजार रुपैयाँमा खरिद बिक्री भएको थियो । यस्तै चाँदीको मूल्यमा प्रतितोला ६० रुपैयाँले घटेको छ । महासंघले एक तोला चाँदीको मूल्य दुई हजार ३० तोकेको छ ।
कीर्तिपुरमा एमालेले पुनः विरासत फर्काउला त ?,"काठमाडौं : नेकपा एमालेले कीर्तिपुर नगरपालिकाको मेयरमा डा सुरेन्द्र मानन्धरलाई उठाउने भएको छ। एमाले कीर्तिपुर नगर कमिटीको बैठकले डा मानन्धरलाई सर्वसम्मत उम्मेदवार निर्णय गरेको छ। गत कात्तिक १६ गतेको नगर बैठकले मानन्धरलाई उम्मेदवार बनाउन सिफारिस गरेको थियो। डा मानन्धर एमाले केन्द्रीय सदस्य र प्रतिनिधिसभा निर्वाचन क्षेत्र १० को अध्यक्षसमेत हुन्। मानन्धर विद्यार्थीकालदेखि नै राजनीतिमा सक्रिय रहँदै आएका छन्। अनेरास्ववियूको काठमाडौं सचिव हुँदै पार्टीको केन्द्रीय सदस्यसम्म भएका नेता हुन्। डा मानन्धर २०७० सालको दोस्रो संविधानसभा निर्वाचनमा काठमाडौं १० बाट उम्मेदवारसमेत बनेका थिए। त्यो बेला काठमाडौं १० बाट राजेन्द्र (राजन) केसीले चुनाव जितेका थिए। केसी त्यहाँदेखि काठमाडौंबाट लगातर चुनाव जित्दै आएका छन्। त्यो संविधानसभामा निर्वाचित नेकपा (माओवादी केन्द्र) का अध्यक्ष पुष्पकमल दाहाल प्रचण्ड पनि त्यही निर्वाचन क्षेत्रबाट लडेका थिए। केसी जित्दा डा मानन्धर दोस्रो भएका थिए भने दाहाल तेस्रो भएका थिए। त्यतिबेला केसीले २० हजार ३ सय ९२, मानन्धरले १३ हजार ६ सय १५, दाहालले १२ हजार ८ सय ५२ मत ल्याएका थिए। एमाले नगर कमिटीबाट सिफारिस भइआएको डा मानन्धरको नामलाई जिल्ला कमिटीले अनुमोदनका लागि प्रदेश कमिटीमा पठाउने र प्रदेश कमिटीले नै उम्मेदवारको अन्तिम टुंगो लगाउने छ। कीर्तिपुर नगरपालिकाका प्रमुख राजकुमार नकर्मीको निधन भएपछि रिक्त रहेको थियो। नकर्मी नेपाली कांग्रेसका तर्फबाट उम्मेदवार बनेर मेयरमा निर्वाचित भएका थिए। विगतमा कम्युनिस्टको गढको रूपमा मानिँदै आएको कीर्तिपुरमा पहिलो पटक नकर्मीले चुनाव जितेका थिए। २०७९ सालको स्थानीय तह निर्वाचनमा नकर्मीले एमालेका केशरत्न वज्राचार्यलाई भारी मतले पराजित गरेका थिए। कीर्तिपुर नगरपालिकामा कांग्रेसले क्लिन स्विप नै गरेको थियो। वडा नम्बर ४ बाहेक १ देखि १० नम्बर वडासम्मै कांग्रेसले जितेको थियो। वडानम्बर ४ मा कांग्रेसकै बागी उम्मेदवारले जितेका थिए। कीर्तिपुरको मेयरमा कांग्रेसका नकर्मीले ९ हजार ४३ मत ल्याउँदा एमालेका वज्राचार्यले ५ हजार ५ सय ७ मत मात्रै ल्याएका थिए। नेकपा एमालेले कीर्तिपुर नगरपालिकाको मेयरमा डा सुरेन्द्र मानन्धरलाई सर्वसम्मत उम्मेदवार बनाउने निर्णय गरेको छ। डा मानन्धर एमाले केन्द्रीय सदस्य र प्रतिनिधिसभा निर्वाचन क्षेत्र १० को अध्यक्षसमेत हुन्। मानन्धर विद्यार्थीकालदेखि नै राजनीतिमा सक्रिय रहँदै आएका छन्। माओवादी केन्द्रका शिवशरण महर्जनले ४ हजार ९० मत पाएका थिए। तर २०५४ र २०७४ सालको स्थानीय निर्वाचनमा कीर्तिपुरमा एमाले जितेको थियो। २०५३ चैत्र ११ गते काठमाडौं जिल्लाको तत्कालीन ८ वटा गाविस मिलाएर कीर्तिपुर नगरपालिका घोषणा भएको थियो। तत्कालीन मालायकु, कीर्तिपुर चिठुविहार, पालिफल, चम्पादेवी, पांगा विष्णुदेवी, पांगा बालकुमारी, चोभार र बाहिरीगाउँ गाउँ विकास समिति मिलाएर नगरपालिकाको गठन गरिएको थियो। २०५४ सालको पहिलो नगर निर्वाचनमा एमालेका हीराकाजी महर्जन नगर प्रमुखमा निर्वाचित भए। २०७४ मा सम्पन्न स्थानीय तहको निर्वाचनमा नेकपा एमालेकै रमेश महर्जन नगर प्रमुख भए। २०७९ सालमा भने कांग्रेस कीर्तिपुरमा चुनाव जितेको थियो। हालसम्म कांग्रेस र माओवादी केन्द्रले पनि उम्मेदवार चयन गरेको छैन। राप्रपाले कीर्तिपुर नगरपालिकामा इन्जिनियर ध्रुव महर्जनलाई मेयर पदको उम्मेदवार बनाएको छ। कीर्तिपुरमा मेयरसहित दुई वडाका अध्यक्षको पनि निर्वाचन हुँदैछ। राप्रपाले नगरको वडा नम्बर १ को वडाध्यक्षमा सुरेन्द्र उप्रेती र वडा नम्बर ४ को वडाध्यक्षका लागि बिजेश बस्नेतलाई उम्मेदवार घोषणा गरेको छ। कीर्तिपुरको वडा नम्बर १ र ४ दुवैका वडाध्यक्षको मृत्यु भएपछि उपनिर्वाचन हुन लागेको हो। उपनिर्वाचन आगामी मंसिर १६ गते हुने तय भएको छ। हाल जिल्ला समन्वय समितिका प्रमुख २, गाउँपालिका अध्यक्ष २, उपाध्यक्ष ४, वडाध्यक्ष १० तथा नगरपालिकाका मेयर १, उपमेयर १ र वडाध्यक्ष २१ गरी ४१ सिट रिक्त छन्। यी सबै स्थानमा एकै दिन उपनिर्वाचन हुनेछ।"
इन्टरपोलबाट रेड नोटिस जारी भएका फरार व्यक्ति कुवेतबाट पक्राउ,काठमाडौं : मानव बेचबिखन तथा ओसारपसार मुद्दामा इन्टरपोलबाट रेड नोटिस जारी भएका फरार प्रतिवादी धनुषा जनकनन्दिनी गाउँपालिका४ का दिलीप राउत पक्राउ परेका छन्। एनसीबी कुवेतको समन्वयमा कुवेतमा पक्राउ परेका उनलाई सम्बन्धित मुद्दामा मंगलबार नेपाल फिर्ता ल्याइएको हो। राउत समेत भएको मानव बेचबिखन तथा ओसारपसार मुद्दामा संलग्न रही फरार रहेका उनलाई अन्तर्राष्ट्रिय स्तरमा खोजतलास एवम् पक्राउ गर्नको लागि नेपाल प्रहरी प्रधान कार्यालय अपराध अनुसन्धान विभाग इन्टरपोल शाखाको अनुरोधमा इन्टरपोल महासचिवालयबाट गत असोज १८ गते उनी विरुद्ध रेड नोटिस जारी भएको थियो। उनलाई सम्बन्धित कसुर बमोजिम कानुनी कारबाहीका लागि मानव बेचबिखन अनुसन्धान ब्यूरोबाट खटिएका प्रहरीलाई बुझाइएको नेपाल प्रहरी प्रधान कार्यालय इन्टरपोल शाखाले जनाएको छ।
"भैलो खेलिरहेको स्थानमा बस गुड्दा २ जनाको मृत्यु, ३५ घाइते","अर्घाखाँची : अर्घाखाँचीको भूमिकास्थान नगरपालिकामा भएको बस दुर्घटनामा मृत्यु हुनेको संख्या २ पुगेको छ। ३५ जना घाइते भएका छन्। भूमिकास्थान नगरपालिका वडा नम्बर ५ र ६ को सिमाना जयठाटीमा बेलुका अन्दाजी ५ बजे देउसीभैलो नाचिरहेको स्थानमा ना३ख २४७१ नम्बरको बसको ब्रेक फेल भएपछि दुर्घटना भएको थियो। भैलो खेलिरहेको स्थानमा भैलो लिएर गएको बसको ब्रेक फेल भएपछि बस मानिसलाई ठक्कर दिँदै अगाडि बढेपछि दुर्घटना भएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए । बसको एक्कासी ब्रेक फेल भई बाटोमा भैलो खेलिरहेका ग्रुपमाथि बसले ठक्कर दिएको प्रहरीको भनाइ छ। दुर्घटनामा भूमिकास्थान नगरपालिका १ ढाकाबांगकी ७० वर्षीया रुनी खनालको घटनास्थलमै मृत्यु भएको र उपचारको क्रममा २२ वर्षीया तारा श्रेष्ठको अर्घाखाँची अस्पतालमा मृत्यु भएको अर्घाखाँची प्रहरी प्रमुख डीएसपी मल्लको भनाइ छ। गम्भीर घाइते १० जनालाई थप उपचारको लागि लुम्बिनी प्रादेशिक अस्पताल बुटवल रिफर गरिएको अर्घाखाँची अस्पतालका निमित्त प्रमुख डाक्टर अशोक शाहले बताए। अन्य २५ जना घाइतेको अर्घाखाँची अस्पतालमा उपचार भइरहेको छ। प्रहरी र स्थानीयले घटनास्थलमा उद्धार गरेका छन्। घटनाको अनुसन्धान भइरहेको प्रहरी प्रमुख डीएसपी मल्लको भनाइ छ। सोही घटनामा एउटा बोलेरो गाडी, एकवटा ट्याक्सी र एक वटा मोटरसाइकललाई ठक्कर दिँदा ३ वटैमा क्षति भएको छ। उक्त बस प्रहरी चौकी खिल्जीको नियन्त्रणमा रहेको छ। दुर्घटनामा भूमिकास्थान ६ खिल्जीकी वर्ष ३८ की यमुना थापा, वर्ष १२ की रोजिना परियार, वर्ष ९ की अन्सिला सुनार, वर्ष १८ की बिन्दु परियार, वर्ष ४१की ईश्वरी गैरे भुसाल, वर्ष १८ की शर्मिला मुखिया, वर्ष १२ की जुना परियार, वर्ष ३८ की जुना थापा घाइते भएका छन्। भूमिकास्थान ५ असुरकोट बस्ने वर्ष ७२ को प्रेमबहादुर श्रेष्ठ, वर्ष ३४ को नवराज श्रेष्ठ, वर्ष ४९ की सुष्मा घर्ती, वर्ष ५ को रवीन्द्र श्रेष्ठ, वर्ष २९ को गोपाल थापा, वर्ष २६ को जीवन घर्ती, वर्ष २१ की बबिता पुन, भूमिकास्थान ८ नुवाकोट बस्ने वर्ष ४४ की रूपा श्रेष्ठ, सन्धिखर्क नगरपालिका २ भक्तिटोला बस्ने वर्ष २४ की गीता भाट, प्युठान ऐरावती ९ बिजुली बस्ने वर्ष १७ की विमला नेपाली, वर्ष ६० की सुमित्रा थापा, प्यूठान मलारानी गापा २ खैरेनीडाँडा बस्ने वर्ष २२ को विक्रम पुन, वर्ष १७ को पर्वत राना, वर्ष ६० की उमकला पुलामी मगर, बस्ने वर्ष २९ को बिष्णु बन्जाडे घाइते भएका छन्। प्यूठान ऐरावती ६ सिमलचौर बस्ने वर्ष ४० की सीता नेपाली, भूमिकास्थान ६ खिल्जी बस्ने वर्ष ११ को अनुपा खन्नडी, वडा नम्बर ५ असुरकोट बस्ने वर्ष ६० की पवित्रा घर्तीमगर, वर्ष ११ की आईस्मा पुलामी, प्यूठान मललरानी २ खरेनीडाँडा बस्ने वर्ष १९ को नवीन पुन, वर्ष २० को हिमाल पौडेल, वर्ष २२ को श्रीधर केसी, अर्घाखाँचीको भूमिकास्थान ६ खिल्जी बस्ने वर्ष ३५ को प्रकाश बेल्बासे, वर्ष १८ की बिन्दु परियार, वर्ष १८ की स्मृति बेल्बासे, भूमिकास्थान ४ फलामखिल्जी बस्ने वर्ष ३१ का रवि रेस्मी, जिल्ला प्यूठान मल्लारानी २ चुजाँठाटी बस्ने वर्ष १८ का बबिन राना घाइते भएका छन्। साबिक खिल्जी र असुरकोट गाविस हाल वडा नम्बर ५ र ६ को सिमाना उदयठाटीमा १५१६ भैलोका टिम सामूहिक नाच्ने परम्परा रहेको घटनास्थलबाट स्थानीय गणेशप्रसाद भण्डारीले बताए ।"
सर्लाहीको पोखरीमा डुबी महोत्तरीका सञ्चारकर्मी महतोको मृत्यु,"महोत्तरी : सर्लाहीको ईश्वपुर नगरपालिका २ भक्तिपुरको मियाँखोरमा रहेको पोखरीमा भएको सवारी दुर्घटनामा परि महोत्तरीका एक सञ्चारकर्मीको मृत्यु भएको छ । आज बिहान भएको सो दुर्घटनामा परि रेडियो गौशाला, गौशालाका संचालक ३७ वर्षीय सुरेशकुमार महतोको मृत्यु भएको हो । काम विशेषले सर्लाहीबाट घरतर्फ फर्किने क्रममा महतो आफैंले चलाइरहेको लु २ च ६७५८ नम्बरको कार अनियन्त्रित भएको थियो । कार पोखरीमा डुब्दा महतोसहित कारमा सवार सोनमा गाउँपालिका८ महोत्तरीका ३७ वर्षीय रामाकान्त ठाकुरको पनि मृत्यु भएको हो । त्यस्तै सोही कारमा सवार अर्का गौशाला नगरपालिका२, का ३१ वर्षीय जनक यादव भने सकुशल रहेका छन् । कारसहित पोखरीमा डुबेर दुईजना बेपत्ता भएका थिए। हाल कार र शवलाई पोखरीबाट निकालिएको छ । शवको पोस्टमर्टमका लागि प्रक्रिया शुरु भएको प्रहरीले जनाएको छ। पोखरीबाट बाहिर निस्कन सफल कारमा सवार जनक यादवलाई प्रहरीले नियन्त्रणमा लिएको छ । घटनाको सम्बन्धमा थप अनुसन्धान भइरहेको जिल्ला प्रहरी कार्यालय सर्लाहीले जनाएको छ ।"
गाउँघर गुल्जार बनाऊ,"नेपालीका महान् चाड दसैंतिहार भर्खरै सकिए। वर्षको एकपल्ट आउने पर्वहरूमा प्रायः गाउँमा युवा भेटिँदैनन्। गाउँ युवाविहीन छन्। वृद्धवृद्धा र बालबालिकाले मात्र धानेका छन्। केही गाउँ त यस्ता छन्, जहाँ बिहेमा जन्ती र मृत्युमा मलामी जानेसमेत युवा छैनन्। विरक्तलाग्दा बनेका छन् हाम्रा गाउँघर। करिब २२ लाख नेपाली युवा विदेशी भूमिमा छन्। दिनप्रतिदिन देश छाड्ने जमात बढ्दो छ। दसैं र भाइटीकाको दिनसमेत युवा काँधमा झोला बोकेर देश छाड्न बाध्य भए। कतिपय रहरले विदेश पुगे भने बहुसंख्यक घरखर्च धान्नकै लागि देश छाड्न विवश छन्। भाइटीकाको दिन धेरै दिदीबहिनीलाई खल्लो भयो। विदेशमा भएका दाजुभाइको पनि निधार खाली भयो। यो बाध्यता कहिलेसम्म रहने हो ? देशमै गरिखाने वातावरण कहिले बन्छ ? यो आम नेपालीको प्रश्न हो। सन्तान साथमा नहुने बुवाआमा र जन्म गाउँ छाडेर मुग्लान छिरेका युवालाई मात्र यो पीडा थाहा छ। हुर्कंदै गरेका कलिला सन्तान। गर्भवती र सुत्केरी श्रीमती। बुढ्यौली लागेका बुवाआमा र साथीसंगीलाई छाडेर विदेशी भूमिमा पसिना बगाएकाले साँच्चिकै पीडा अनुभूत गरेका छन्। यस्तो अवस्थालाई रोक्न राज्यले विशेष ध्यान दिनुपर्छ। सरकारले नगरेको पनि होइन। तर, त्यो पर्याप्त कदापि छैन। देशमा तीन तहका सरकार छन्। इच्छाशक्ति हुने हो भने गर्न सकिन्छ। गाउँमै रोजगारी दिने खालका गतिविधि सिर्जना गर्न सकिन्छ। तर, तीनै तहका सरकारको नेतृत्व गरिरहेकाहरूले देशको समृृद्धि, विकास र आर्थिक गतिविधि बढाउनेभन्दा भद्रगोल राजनीतिमै समय खेर फालिरहेका छन्। गालीगलौजको राजनीति हाबी छ। समृद्धि र विकासका एजेन्डाले प्राथमिकता पाउन सकेको छैन। देशको विकास कसरी गर्न सकिन्छ भनेर बहसै चल्दैन। सडक आन्दोलन। गालीगलौज। टीकाटिप्पणी। अस्वच्छ राजनीतिको खिचातानीजस्ता कुराले मात्र प्र श्रय पाइरहे। अब यो रोक्नैपर्छ। देशको मुहार कसरी फर्ने ? रोजगारीको अवसर कसरी सिर्जना गर्ने ? दिनानुदिन बिदेसिएका युवालाई कसरी फिर्ता गर्ने ? यस्ता एजेन्डामा बहस र योजना ल्याउनुपर्छ। चाडवाडको बेलामा बर्सेनि विरक्तलाग्दा देखिने गाउँघर अब दिनहुँ गुल्जार हुनैपर्छ। यसतर्फ सरकारको ध्यान जाओस्।"
"छठ पर्व सुरु, आज नहाय खाय","महोत्तरी : तराईमधेशमा श्रद्धा र नियम निष्ठापूर्वक मनाइने छठ विधिवत रुपमा सुरु भएको छ। कार्तिक शुक्ल चतुर्थीदेखि सप्तमीसम्म चार दिनसम्म मनाइने छठ पर्वको आज नहाय खाय विधिसँगै विधिवत रुपमा छठ प्रारम्भ भएको हो। कात्तिक शुक्ल तृतीयाकै दिन बर्तालुले उसिना चामल, कोदो, मुसुरो, माछामासुसहित तामसी र राजसी भोजन परित्याग गरी अरबाअरबाइन भनिने विधिबाट पर्व सुरु गर्ने चलन छ। छठको पहिलो दिन नुहाएर चोखो भई खाने विधिलाई नहायखाय भन्ने गरिन्छ। प्रायः बढीजसो महिलाहरुले मनाउने यस छठ पर्वमा छठ पर्व प्रारम्भ भएसँगै चोखो चनाखो भएर सम्पूर्ण विधिहरु गर्नुपर्ने मान्यता अनुरुप आज नहाय खाय विधि हुनेछ। आजदेखि ब्रतालु महिलाहरुले माछा, मासु, लसुन, प्याजसहित ब्रतमा प्रतिबन्ध गरिएका सामग्रीहरु नखाने मान्यता रही आएको छ। छठ पर्वको दोस्रो दिन खरनाविधि गरिन्छ। देशभर तथा भारतीय राज्य विहारमा भव्यतापूर्वक मनाइने छठ पर्वको दोस्रो दिन भोलि ब्रतालुहरुले रातिमा मिठा (सख्खर) मा बनाइएको खीर खाएको विधिलाई खरनाभन्ने गरिन्छ। छठ प्रारम्भसँगै मिथिलाका धार्मिक महत्त्वका तलाउ र नदी परिसर सिङ्गारिएका छन्। अहिंसाप्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने तराईबासीको महत्वपूर्ण पर्व छठको तयारी जोडतोडका साथ सुरु भएको छ। नियम निष्ठा र विधिपूर्वक मनाइने साझा संस्कृतिको रुपमा रहेको छठ पर्वमा आवश्यक पर्ने सामग्रीहरुको जोहो र किन मेल गर्न सर्वसाधारण अहिले व्यस्त छन्। भागवान सूर्य देवको उपासना गरिने छठमा व्रतालुले व्रत सङ्कल्प गरेको भाकल अनुसारको केरा, उखु, भान्टा, दुध, माटोको हात्ति, ढकनी, चढाउने परम्परा रहेको छ। छठ पर्वको मुख्य दिन मानिने षष्टि तिथिका दिन एक बिहानै नुहाईधुआई गरी निराहार व्रत बसेका व्रतालुले बेलुका अस्ताउँदो सूर्यलाई कम्मर सम्म छोप्ने जलाशयको पानीमा उभिएर अर्घ दिने परम्परा रही आएको छ। तराई मधेशमा यस विधिलाई साँझको अर्घ अर्थात सझुका अर्घ भनिन्छ। पोखरी, ईनार, तलाउ, नदी, आदि ठाउँहरुमा टेन्ट फूलमालाले सजाइएको घाटमै रातभरि जाग्राम बसेर सप्तमीका दिन बिहान उदाउँदो सूर्यलाई सूर्यलाई अघ दिएपछि यो पर्व सम्पन्न हुने परम्परा रहेको छ। बिहानको उदाउँदो सूर्यलाई दिइने अघलाई भोरका अर्घ भनिन्छ। पण्डित रामनरेश झा व्रतको लागि आजबाट पवित्रताको सञ्चय सुरु भएको बताउँछन्। खानपानको आधारले प्याज,लसुन माछा,मासु यिनीहरूको परित्याग गर्ने। चोखो बस्ने, खाने। आजदेखि पूर्णरुपले शुद्धताको पालना गर्न सुरु गरिदिनुपर्छ। तराई मधेसमा मात्र मानिने छठ पर्व अब देशको अधिकांश सहरहरूमा विस्तार भइसकेको छ। हरेक वर्ष ब्रतालुहरूको संख्या बढ्दो छ। अस्ताउँदो र उदाउँदो सूर्यलाई अर्घ दिने एकमात्र पर्व छठ हो।"
"नोभेम्बर ५ तारिख, इलेक्सन डे : ट्रम्प र ह्यारिस राष्ट्रपति पदका लागि कडा प्रतिस्पर्धा","अमेरिका : अमेरिकामा आज अर्थात् नोभेम्बर ५ तारिखमा राष्ट्रपति चुन्नका लागि अन्तिम मतदान हुँदैछ। संविधानतः अक्टोबर महिनादेखि नै अर्ली इलेक्सन अर्थात् समयअगावै मतदान गर्न पाउने व्यवस्था छ। अमेरिकामा प्रत्येक चार वर्षमा नोभेम्बर महिनाको पहिलो मंगलबार राष्ट्रपति चुन्नका लागि अन्तिम मतदान हुने गर्दछ। अहिले राष्ट्रपतिका लागि रिपब्लिकन पार्टीका तर्फबाट पूर्वराष्ट्रपति डोनाल्ड ट्रम्प र डेमोक्र्याट पार्टीका तर्फबाट उपराष्ट्रपति कमला ह्यारिस उम्मेदवार छन्। यो समाचार तयार पार्दासम्म दुवैका बीचमा कडा प्रतिस्पर्धा भइरहेको देखिन्छ। पछिल्ला केही दिनमा स्विङ राज्य अर्थात् परिवर्तनशील मतदाता बस्ने राज्यमा राष्ट्रपतिका दुवै उम्मेदवारले चुनावी सभाहरू गरिरहेका छन्। दुवैले अमेरिका र अमेरिकी जनताको भविष्य उज्ज्वल राख्ने प्रतिबद्धतासहित मतदातालाई आह्वान गरिरहेका छन्। स्थानीय समयअनुसार सोमबारका दिनसम्म ८० मिलियनभन्दा बढी जनताले आफ्नो भावी राष्ट्रपतिका लागि मतदान गरिसकेका छन्। हालसम्म सार्वजनिक भएका सर्वेक्षणहरूले दुवैका बीचमा कडा प्रतिस्पर्धा भइरहेको देखाउँछ। विभिन्न अन्तर्राष्ट्रिय सञ्चारमाध्यमहरूले गरेको सर्वेक्षणले बढीमा दुई प्रतिशतमात्रै फरक मतमा अमेरिकाको भावी राष्ट्रपति चुनिने देखाएका छन्। अमेरिकामा ३ प्रतिशत मतदातामात्रै परिर्वतनशील छन्, त्यो भनेको ३ प्रतिशत मतदातामात्रै रजिस्टर भोटर होइनन्। यसो हुँदा बढी कसको पल्लाभारी छ भनेर यकिनका साथ भन्न सकिने अवस्था छैन। अमेरिकामा ४९ प्रतिशत डेमोक्र्याटिक रजिस्टर भोटरहरू छन्, भने ४८ प्रतिशत रिपब्लिकन रजिस्टर भोटरहरू छन्। कटिबद्ध भोटरहरूलाई रजिस्टर भोटर भनिन्छ। यद्यपि वर्तमान उपराष्ट्रपति कमला ह्यारिसले झिनो मतान्तरमा चुनाव जित्न सक्ने अनुमानहरू समेत सार्वजनिक भइरहेका छन्। यो अनुमानको आधार भनेको उनी महिला भएकाले महिलाहरूका भोट उनलाई जानेछन्। पछिल्लो समय अमेरिकामा महिलाका शरीरमा महिलाको अधिकारको मुद्दा जोडतोडले उठिरहेको छ। राष्ट्रपतिका उम्मेदवार ह्यारिसले माई बडी माई राइट्स अर्थात् महिलाको शरीरमा महिलाको अधिकारका विषयमा चर्को भाषण गरिरहेकी छन्। यसले पनि महिलाहरूको भोट ह्यारिसलाई जाने प्रक्षेपण गर्न सकिन्छ। यसैगरी अमेरिका आप्रवासीहरूको देश भएकाले ह्यारिस आप्रवासीहरूका लागि नरम भएको र कार्यकालमा समेत उनीहरूप्रति नरम बन्ने आशयलाई समेत आधार बनाइएको छ। यस्तै, अश्वेतहरूले समेत ह्यारिसलाई मतदान गर्ने प्रक्षेपणहरू भइरहेका छन्। सार्वजनिक भएका आँकडाअनुसार १५ प्रतिशत अर्थात् ५० मिलियन मानिसहरू अश्वेत छन्। सर्वेक्षणहरूले त्यसको ६३ प्रतिशत ह्यारिसलाई भोट गर्ने बताइन्छ। यस्तै, वर्तमान अमेरिकी समाजका युवाहरू पुँजीवादी व्यवस्था, पुरातनवादी सोचभन्दा पनि लोकपरोपकारी झुकाव राख्दै गएको पनि देखिन्छ। यो ह्यारिसको जितका लागि सबैभन्दा बलियो पक्ष हो। अर्कोतर्फ ल्याटिनो भोटरहरू अमेरिकामा करिब ६४ मिलियन छन्। त्यो जनसंख्याले अध्यागमनको लोभमा ह्यारिसलाई भोट गर्न सक्ने अनुमानहरू गरिएका छन्। यस्तै, अमेरिका आप्रवासीहरूको मुलुक भएकाले पनि धेरैजसो मतदाता उनीप्रति झुकाव राखेको पनि देखिन्छ। यसो त हालका राष्ट्रपति जो बाइडेन उम्मेदवार हुँदा त्यो समूहले ट्रम्पलाई मतदान गरेको थियो भनिन्छ। वर्तमान सरकारको महँगीले आजित भएका जनता पूर्वराष्ट्रपति ट्रम्पका पक्षमा उभिएको देखिन्छ। वर्तमान बाइडेन सरकार अर्थात् डेमोक्र्याटिक पार्टीको सरकारले महँगी नियन्त्रण गर्न नसकेको आरोप लाग्दै आएको छ। ट्रम्पले अमेरिकालाई अझै बलियो बनाउने, अर्थतन्त्र सबल बनाउने, सिमानामा तारबार लगाउनेलगायतका मुद्दा सार्वजनिक गरेका कारण मतदाता उनीप्रति आकर्षित हुन सक्ने देखाउँछ। योभन्दा महŒवपूर्ण पक्ष यस पटकको चुनावमा श्वेतहरू हुन सक्छन्। त्यो भनेको अमेरिकाको कुल मतदाताको ६० प्रतिशत श्वेतहरू छन्। यदि उनीहरूले पूर्वराष्ट्रपति ट्रम्पका मुद्दाहरूको समर्थन गरेमा ट्रम्पले दोस्रो कार्यकालका लागि अमेरिकाको राष्ट्रपति बन्ने मौका पाउनेछन्। दुवै उम्मेदवार सामाजिक सञ्जालमा समेत उत्तिकै क्रियाशील छन्। दुवैले अन्तिम समयमा मतदातालाई आफूलाई मतदान गर्न आग्रह गरिरहेका छन्। महान् देशका रूपमा चित्रित भए पनि अमेरिकामा श्वेत, अश्वेत, महिला, पुरुष, आदिवासी, आप्रवासी भन्ने भिन्नताको मत फराकिलो बन्दै गएको र यो सामाजिक संस्कारमा थप खलबल नपुगोस् भन्नका खातिर ह्यारिसले चुनाव जित्न सक्ने प्रक्षेपण एकातिर छ भने अर्कोतिर अमेरिकाको सिमाना बलियो बनाउनुपर्ने र देश पहिलो अर्थात् अमेरिकालाई थप सशक्त बनाउन स्थापित हुनुपर्ने मुद्दा मुख्य हुन्। वरिष्ठ पत्रकार शैलेश आचार्य भन्छन्, संसारभर झुटको खेती भइरहेका बेला ट्रम्पले चुनाव जित्न पनि सक्छन्, तर म सारांशमा भन्छु, ट्रम्पको हारभन्दा पनि ह्यारिसको जित नजिक देखिन्छ।"
"सर्लाहीको भक्तिपुरमा पोखरीभित्र कार खस्यो, दुई जना बेपत्ता","मलङ्गवा : सर्लाहीको ईश्वरपुर नगरपालिका२, भक्तिपुर मियाँखोरमा मङ्गलबार बिहान पोखरीमा कार खस्दा दुई जना बेपत्ता भएका छन् । मियाँखोरस्थित सडक छेउमा रहेको सरस्वती माध्यमिक विद्यालयको पोखरीमा बयलवासबाट महोत्तरीको गौशालातर्फ गइरहेको लु २ च ६७५८ नम्वरको कार अनियन्त्रित भइ खस्दा कार चालक गौशाला नगरपालिका२, महोत्तरीका ३७ वर्षीय सुरेश महतो र कारमा सवार सोनमा गाउँपालिका८, महोत्तरीका ३७ वर्षीय रामाकान्त ठाकुर बेपत्ता भएका हुन् । कारमा सवार गौशाला नगरपालिका२, का ३१ वर्षीय जनक यादव भने सकुशल बाहिर निस्कन सफल भएका प्रहरीले जनायो । कारसहित पोखरीमा डुबेर बेपत्ता दुई जनाको नेपाल प्रहरी र सशस्त्र प्रहरीको टोलीले खोजी गरिरहेको घटनास्थलमै रहेका इलाका प्रहरी कार्यालय केशरगन्ज, बयलवासका प्रहरी निरीक्षक उमाकान्त जोशीले जानकारी दिए । महोत्तरीको बर्दीबासस्थित सशस्त्र प्रहरी बलको छिन्नमस्ता बाहिनीबाट गोताखोर टोलीसमेत भर्खरै घटनास्थलमा आइपुगेको छ । ईश्वरपुर नगरपालिका २ का वडाध्यक्ष सुरेन्द्र कार्कीका अनुसार मङ्गलबार बिहान २ देखि ३ बजेको आसपासमा कार दुर्घटना भएको हुन सक्ने आशङ्का गरिएको छ । पोखरीबाट बाहिर निस्कन सफल कारमा सवार जनक यादवले स्थानीयलाई जानकारी गराएपछि बिहान ४ बजेपछि प्रहरीको टोली घटनास्थलमा पुगेको हो ।"
सहकारी पीडितलाई न्याय कसरी ?,"नेपालको संविधानले अर्थतन्त्रका तीन खम्बाको रूपमा सार्वजनिक, निजी र सहकारी क्षेत्रलाई लिएको पाइन्छ। वित्तीय प्रणालीको महत्वपूर्ण खम्बा मानिएको सहकारी क्षेत्र अहिले धर्मराएको छ। कतिपय सहकारी संस्थाहरूमा ठगी प्रकरण उत्कर्षमा पगेको छ। सहकारी ठग पीडितहरू सहकारीमा डुबेको बचत फिर्ता पाउन नसक्दा तनावमा छन्। सहकारीमा बचत भएको रकम सहकारीका सदस्यहरूका लागि मात्र हो। तर, सहकारीको सदस्य नभएका व्यक्तिले त्यो रकम कसरी पाए ? विभिन्न कम्पनीहरूमा कसरी परिचालन भयो ? यी सबै प्रश्नहरूको खोजी गर्ने हो भने सहकारी ठगीमा मालाफाइड इन्टेन्सन रहेको देखिन्छ। सर्वसाधारण जनताको बचत अपचलन गर्ने उद्देश्यले नै सहकारी सञ्चालनको नियत राखेको प्रस्ट हुन्छ। सहकारीको रकम अकस्मात वा अपर्झट अपचलन भएको होइन। यो लेखकलाई लाग्छ, रकम अपचलनको कार्य सुनियोजित थियो। सुनियोजित रूपमा केही व्यक्तिहरू मिलेर यो कार्य गरेकोले संगठित अपराध हो। रकम अपचलनको नियत (इन्टेन्सन) नै रहेको देखिन्छ। इन्टेन्सन रहेको तथ्यलाई कार्य (एक्सन)ले पुष्टि गर्छ। सहकारी ऐनले जुन प्रक्रिया तोकेको छ, त्यसको विपरीत गएर सर्वसाधारणको बचत लगानी भएको छ। जुन लगानी दुरुपयोग भयो। त्यो दुरुपयोग व्यक्तिगत प्रयोजनको लागि हुन पुग्यो। सहकारीको ठगीमा संलग्न सञ्चालकहरूलाई नियमनकारी निकायको बेवास्ताले पनि सहज बनाएको देखिन्छ। नेपाल राष्ट्र बैंकले आफ्नो क्षेत्राधिकार नै नभएको जसरी पन्छिएको पाइन्छ। सहकारीको आफै नियामक निकाय नै नभएको भन्ने प्रतिक्रिया राष्ट्र बंैैकको छ। अर्कोतर्फ सरकारले पनि वैकल्पिक नियमनकारी निकाय गठनतर्फ उदासीनता देखाएको छ। यस हिसाबले हेर्दा मुलुकभरका सहकारी संस्थाहरूको नियमनमा बेवास्ता भएको छ। वा नियमन नै भएको छैन भन्दा अन्यथा नहोला। नेपालको संविधान २९६ को उपधारा १ बमोजिमको व्यवस्थापिका संसद््ले बनाएको सहकारी ऐन २०७४, को दफा १२२ ले सहकारीमा हुन सक्ने अपराधको परिकल्पना गरेको देखिन्छ। सविधान, ऐन आफैं कार्यान्वयन हुने होइनन्। ती ऐनकानुनको कार्यान्वयन गर्ने पात्रहरू सुपात्र भए कि भएनन् ? त्यो महŒवपूर्ण कुरा हो। सहकारीको मूल्य मान्यता र सिद्धान्त भनेको न्यून आय एवं सीमान्तकृत समुदाय वा सर्वसाधारण उपभोक्ता माझ छरिएर रहेको पुँजीलाई एकीकृत गर्दै सदस्यको आर्थिक उन्नयनलाई प्राथमिकता दिनु हो। सहकारीमा मुख्यतः न्यून वर्गका सर्वसाधारणको रकम जम्मा भएको देखिन्छ। अर्कोतर्फ निकै ठूलो रकम पनि जम्मा भएको देख्दा प्रश्न उठ््नु स्वाभाविक छ, यति ठूलो रकम कसरी जम्मा हुन पुग्यो ? ठूलो रकमका सम्बन्धमा अनुसन्धान गर्नु पर्ने छुट्टै पाटो पनि छ। तर, अहिले सर्वसाधारणले बचत गरेको रकमको ठगीकै सम्बन्धमा बहस गर्नुपर्ने खाँचो छ। बचतकर्ता सर्वसाधारणलाई कसरी छिटोभन्दा छिटो रकम फिर्ता गर्नेतर्फ ध्यान केन्द्रित गर्नु नै आजको आवश्यकता हो। काननुको विश्वव्यापी सिद्धान्त नै छ किनकि ढिलो न्याय दिन भनेको न्याय नपाउनु सरह हो। जिल्ला अदालतको निर्णयपछि दोषीहरूले कैद भुक्तानी गरेको देखिन्छ। बिगोको सम्बन्धमा कुनै सम्बोधन हुन सकेको देखिँदैन। पीडित पक्षको उद्देश्य त बिगो कसरी भराउने भन्ने नै हो। कैद, जरिवाना भनेको सजाय न हो। कैद, सजाय गर्दैमा पीडितले त डुबेको रकम त पाउँदैनन््। यसतर्फ कसैको ध्यान जान सकेको अवस्था छैन। अहिले कतिपय सहकारी सञ्चालनमा समेत छैनन््। सेयर होल्डरहरूको पनि सहकारी सञ्चालनमा कुनै इच्छा देखिँदैन। समस्याग्रस्त भएको सहकारीको नेतृत्व लिन को चाहन्छ र ? सहकारीको भवनका कोठाहरू भाडामा गइरहेको छ। कर्मचारीको तलब पनि चढिरहेको छ। सहकारी सञ्चालकहरू आफूविरुद्ध मुद्दा चलेको भन्दै पन्छिरहेका छन््। मुद्दा चले पनि आफ्नो दायित्व कायमै रहेको हुन्छ भन्नेमा या त सञ्चालकहरू बेखबर छन्् या त उम्कने प्रपञ्च रचिरहेका छन्् भन्ने कुरा जो कोहीले बुझ््न सक्छ। कतिपय जिल्ला अदालतले सहकारी मुद्दालाई सहकारी ठगी र संगठित अपराध ठहर नगरेको अवस्था पनि छ। यस खालका निर्णय फैसलाप्रति असन्तुष्ट सरकारी निकाय उच्च अदालत जाने तयारी गरेको पनि बुझिन्छ। वास्तवमा सहकारी ठगी प्रकरण कुनै एक व्यक्तिबाट सम्भव हुने होइन। सहकारी ठगीमा गठित प्रवृत्ति नभइकन यति ठूलो रकम अपचलन हुन सक्दैन। त्यसकारण सहकारी ठगीमा संगठित अपराधका तŒवहरू विद्यमान छन््। वास्तवमा यो मुद्दा सहकारी ठगीसँगसँगै संगठित अपराध पनि हो। जाहेरवालाविरुद्धको मात्र होइन राज्यविरुद्धको अपराध पनि हो। जिल्लाको फैसला स्वीकार नगर्ने र उच्च अदालत अन्तिम होइन भन्ने खालको प्रतिक्रिया सार्वजनिक भइरहेको छ। सहकारीमा रहेको रकमको ठूलो परिमाण र मुद्दाको गम्भीरताको प्रकृति हेर्दा उच्च अदालतबाट यो टुंगिँदैन। सहकारी ठगी प्रकरणको प्रकृतिले के देखाउँछ भने सर्वोच्च अदालत नपुगिकन यो मुद्दा टुंगिँदैन। तर, सर्वोच्च अदालतमा पुग्दासम्म कतिपय सहकारी पीडितहरू जीवित रहन्छन्् कि रहँदैनन्् भन्ने चिन्ताको विषय हो। के सबै सहकारी पीडितले न्यायको अनुभूति गर्न पाउँलान्् त ? यो पंक्तिकारको चिन्ता यहींनेर हो। सरकारले पनि यो ठगीलाई गम्भीरतापर्वक लिएको देखिँदैन। जसको सहकारी हो उसैको दायित्व भनेर हलुका ढंगले ग्रहण गरेको पाइन्छ। यो सोंच गलत छ। नियम कानुनअन्तर्गत सञ्चालन हुने प्रतिबद्धता सञ्चालकहरूले जनाएकोले नै सरकारले सहकारी सञ्चालनको लाइसेन्स दिएको हो। अन्ततः सरकारले कनै पनि दायित्वबाट पन्छिन पाउँदैन। सरकारले जनतासँग कर उठाउनुको तात्पर्य नै जीउ, धनको संरक्षण हो। जनताले त आफ्नो अधिकार सरकारलाई टान्सफर गरेका हुन्। जनताले जनप्रतिनिधि चुने र त्यहीँ चुनिएका जनप्रतिनिधिको बहुमतबाट सरकार सञ्चालन भएको हो। त्यसैले सहकारी पीडित जनताको रकम फिर्ता गराउनु पर्ने दायित्व सरकार हो। आलोपालो सबै दलले सरकार सञ्चालन गरेकोले रकम फिर्ताको दायित्व सबै दलको पनि हो। सबै दल पटकपटक सरकारमा सहभागी छन््। सबै ठूला, साना दलबाट सहकारी मन्त्री भएका छन्। अहिले दायित्वबाट पन्छिन मिल्छ र ? अहँ मिल्दैन। सहकारीलाई तेस्रो पिलर भनिन्छ। सहकारी ठगीमा अदालती प्रक्रिया त दोषीलाई सजाय दिनको लागि मात्र हो। सहकारी पीडितले आफ्नो बचत रकम फिर्ता नहुञ्जेलसम्म न्याय प्राप्तिको अनुभूति गर्न पाउँदैनन। पीडितको बचत रकम फिर्ताको लागि तत्काल केही विकल्पहरू छन््। ताला लागेका सहकारीबाट कर्जा लिएका व्यक्तिहरू तिर्न चाहन्छन्। तर, कहाँ तिर्ने ? सरकारले कर्जा तिर्न चाहनेहरू आफ्नो ब्याज बढिरहेकोमा चिन्तामा छन्। सरकारले कर्जा तिर्ने सम्बन्धित निकाय देखाउन सकेको छैन। सरकारले कर्जा नतिर्नेहरूको खोजी गरेर जग्गाजमिन लिलाम गर्नेतर्फ प्रक्रिया अघि बढाउन सक्छ। कर्जा तिर्न चाहनेहरूबाट रकम असुलउपर गरेर पनि कतिपय ससानो रकम डुबाएका पीडितको भुक्तानी गर्न सकिन्छ। यसका लागि अदालतको फैसला कुरिरहनु पनि पर्दैन। दलहरूले राजनीतिक समस्या समाधानका लागि सर्वदलीय सहमतिको प्रयास गरेको देखिन्छ। तर, सहकारी पीडितको बचत फिर्ताको लागि किन सर्वदलीय सहमति हुन सक्दैन ? यसबारेमा प्रधानमन्त्री केपी शर्मा ओलीले सर्वदलीय सहमतिको लागि बैठक बोलाउनु उपयुक्त हुन्छ। सर्वसाधारणको बचत फिर्ता कसरी गर्न सकिन्छ ? सर्वदलीय सहमतिसँगै सर्वोच्च अदालतको राय लिन सकिन्छ। नागरिकताको विषयमा सर्वोच्चको राय लिन मिल्ने तर जनताको डुबेको बचत फिर्तामा किन राय लिइँदैन ? समस्या उठाउनु सजिलो छ। तर, समाधान केन्द्रित योजना बनाएर पीडितलाई न्याय दिनु समाजउन्मुख संघीय लोकतान्त्रिक गणतन्त्रात्मक राज्यको दायित्व पनि हो। (गुप्ता, वरिष्ठ अधिवक्ता हुन्।)"
विकास खर्चमा झिनो सुधार,"काठमाडौं : विगतका वर्षको तुलनामा चालु आवको पहिलो महिनादेखि साढे तीन महिनासम्ममा सरकारले गर्ने विकास खर्चमा झिनो सुधार भएको छ। सो अवधिमा सरकारले विकास निर्माणको काममा कुल विनियोजित बजेटमध्ये ३२ अर्ब ५६ करोड ५३ लाख रुपैयाँ खर्च गरेको छ। यो वार्षिक पुँजीगत कुल विकास बजेट लक्ष्यको ९२४ प्रतिशत हो। अघिल्लो वर्ष काम सम्पन्न भएका पुराना भुक्तानी दायित्वलाई चुक्ता गर्ने काम भएकाले विकास खर्च पनि बढी देखिएको अर्थ मन्त्रालयका प्रवक्ता महेश भट्टराई बताउँछन्। यसरी बजारमा पैसा पनि जाँदा लगानीयोग्य पुँजी (तरलता) पर्याप्त हुन सहयोग पुग्नुका साथै व्यवसायीहरूलाई पनि सहज भएको उनको भनाइ छ । उनी भन्छन्, यस पटक भुक्तानी सहज गरिनु हो। तर यसबाहेक विगतको तुलनामा अहिले नयाँ अर्थमन्त्री नियुक्त भएपछि कहाँ के भुक्तानी गर्न बाँकी छ र यसलाई भुक्तानीमा सहजीकरण गर्न बढी खटिएको देखेको छु। मैले गरेको २०२२ वर्षको कार्यानुभवमा देखें। यसपटक उपप्रधानमन्त्री तथा अर्थमन्त्री विष्णुप्रसाद पौडेलले पुँजीगत खर्च गर्ने हरेक मन्त्रालयका मन्त्री र सचिवलाई बोलाएर मन्त्रालयको विषयलाई गहन छलफल गरेर भुक्तानीमा सहजीकरण गरिरहेको प्रवक्ता भट्टराईले जानकारी दिए। विशेष गरेर पूर्वाधार मन्त्रालयको मन्त्री र सचिवको टिमसँग बसेर छलफल गरिरहेका छन्। अवस्था के हो र कसरी विकास खर्च तथा भुक्तानीमा बढी चासो दिएका छन्, प्रवक्ता भट्टराईले अन्नपूर्णसँग भने। सरकारले चालु आवमा ३ खर्ब ५२ अर्ब ३५ करोड ४० लाख रुपैयाँ बजेट विकास निर्माणमा खर्च गर्ने लक्ष्य राखेको छ। जबकि यसअघि सरकारले प्रत्येक वर्ष विकास (पुँजीगत) खर्चमा सुस्तता गरेको भन्दै लक्ष्यभन्दा न्यून खर्च गर्दै आएको थियो। तर यसपटक आर्थिक वर्ष २०८१८२ को सुरुवाती महिना साउनमा मात्रै सरकारले गर्ने कुल खर्चको लक्ष्यको २४३ प्रतिशत भएको थियो। जबकि अघिल्लो आवको पहिलो महिनामा कुल वार्षिक लक्ष्यको ०२७ प्रतिशतमात्रै विकास खर्च भएको थियो। तर चालु आवको हरेक महिना विकास खर्चको प्रवृत्ति क्रमशः बढ्दै गएको महालेखा नियन्त्रकको कार्यालयको तथ्यांकमा देखिन्छ। साउनपछिको भदौ महिनामा मात्रै ६ अर्ब ३३ करोड ९२ लाख रुपैयाँ विकास खर्च भयो । सो दुई महिनासम्ममा कुल १४ अर्ब ८९ करोड ४० लाख रुपैयाँ खर्च भएको छ। यसपछि असोज महिनामा भने धेरै विकास खर्च गर्न सफल भएको देखिन्छ। सो महिनामात्रै सरकारले विकास निर्माणको काममा कुल विनियोजित बजेटमध्ये १४ अर्ब ४८ करोड ६ लाख रुपैयाँ खर्च गर्यो। जस्ले तीन महिनासम्ममा कुल २९ अर्ब ३७ करोड ४६ लाख रुपैयाँ खर्च गर्यो। यो कुल विकास खर्च लक्ष्यको ८३४ प्रतिशत हो। यसपछि कात्तिकको आधा महिनामा मात्रै करिब ३ अर्ब १९ करोड ६ लाख खर्च गरेको छ। यसअनुसार सरकारले साढे ३ महिनासम्ममा विकास खर्चमार्फत ३२ खर्ब ५६ अर्ब ५३ करोड रुपैयाँबराबरको भुक्तानी गरिसकेको छ। यो कुल बजेट खर्चको ९२४ प्रतिशत गर्न सफल भएको छ। सरकारले विकास निर्माणका काममा भुक्तानीलाई गति दिएकाले केही सुधार देखिएको अर्थ मन्त्रालयका प्रवक्ता महेश भट्टराई बताउँछन्। चालु र वित्तीय खर्च नै लक्ष्यको २३ प्रतिशत बढी महालेखा नियन्त्रक कार्यालयको तथ्यांकअनुसार विकास खर्चसँगै हालसम्म चालु र वित्त खर्च गरेर कुल खर्च भने कुल लक्ष्यको २०५६ प्रतिशत बराबर भएको छ। सरकारले चालु आवमा कुल बजेट विनियोजनमार्फत १८ खर्ब ६० अर्ब ३० करोड ३० लाख रुपैयाँबराबर खर्च गर्ने लक्ष्य राखेकोमा कात्तिक १८ गतेसम्ममा ३ खर्ब ८२ अर्ब ५१ करोड ९१ लाख बराबर खर्च गरेको छ। यसअनुसार सरकारको खर्चमध्ये सबैभन्दा बढी चालु खर्चमा छ। यस वर्ष ११ खर्ब ४० अर्ब ६६ करोड ४५ लाख रुपैयाँबराबरको चालु खर्च गर्ने लक्ष्य राखेको सरकारले हालसम्ममा २ खर्ब ६४ अर्ब २५ करोड गरेको छ। यो कुल लक्ष्यको २३१७ प्रतिशत खर्च गरेको छ। यता सरकारले बर्सेनि आन्तरिक र बाह्य ऋणको साँवाब्याज भुक्तानीको भार बढ्दै गएकाले वित्तीय व्यवस्थाको खर्चको आकार पनि फराकिलो भएको छ। जसले गर्दा गत आवमा तिर्ने वित्तीय दायित्व बजेटले विनियोजन गरेको लक्ष्यअनुसार धेरै अर्थात् २३३३ प्रतिशत रकम भुक्तानी गरेर हालसम्म वित्तीय व्यवस्थापन कायम गरेको छ। वित्त व्यवस्थापन शीर्षकमा ३ खर्ब ६७ अर्ब २८ करोड ४५ लाख रुपैयाँ बजेट विनियोजन गरेर सार्वजनिक ऋणको साँवा तथा ब्याजबापतको रकम तिर्ने लक्ष्य लिएको छ । यस वर्ष यो अवधिसम्ममा सरकारले राम्रो भुक्तानी गरेको छ। किनभने आर्थिक वर्ष २०८००८१ मा वित्त व्यवस्थापनअन्तर्गत ५४ अर्ब ४६ करोड ९९ लाख रुपैयाँ खर्च गरेको थियो। जुन खर्च सो आवको लक्ष्यको १७७२ प्रतिशत थियो। यसर्थ सरकारले दायित्वमा रहेको खर्चलाई पनि गत वर्षको तुलनामा सुधार गरेको देखिन्छ। राजस्व २ खर्ब ८० अर्ब बढी उठ्यो मुलुकको बाह्य क्षेत्रमा सुधार देखिए पनि आन्तरिक अर्थतन्त्र अझै माथि उठ्न नसकेको गुनासो छ। यस अवस्थामा पनि सरकारको आम्दानीको स्रोत राजस्व कुल लक्ष्यको झन्डै २० प्रतिशत हाराहारीमा उठाउन सफल भएको छ। सो साढे तीन महिनामा मात्रै राजस्वबापत २ खर्ब ८० अर्ब १० करोड ५९ लाख रुपैयाँबराबर उठाउन सफल भएको छ। राजस्वअन्तर्गत पनि कर राजस्वबाट वर्षभर १२ खर्ब ८४ अर्ब २० करोड ९६ लाख रुपैयाँ उठाउने लक्ष्य राखेकोमा २ खर्ब ४९ अर्ब ९२ करोड ४७ लाख रुपैयाँ उठाउन सफल भएको छ। यस्तै, गैरकर राजस्वबाट १ खर्ब ३५ अर्ब ९ करोडबराबर उठाउने सोचेकोमा हालसम्म ३० अर्ब १८ करोड १२ लाख उठाउन सफल भएको छ। जुन लक्ष्यको २२३४ प्रतिशत हो। तर आम्दानीको स्रोतमा रहेको वैदेशिक सहायता र अनुदानबाट भने उठेको रकम अझै महालेखाको तथ्यांकमा उल्लेख छैन। चालु आर्थिक वर्षमा उक्त शीर्षकमा ५२ अर्ब ३२ करोड ६५ लाख रुपैयाँ अनुदान प्राप्त गर्ने लक्ष्य लिएको छ। यस वर्ष अर्थ मन्त्रालयले वार्षिक कार्ययोजना बनाएरै सोहीअनुसार कार्यान्वयनमा कडाइ गरिरहेको प्रवक्ता भट्टराईले जनाए। यद्यपि अर्थ मन्त्रालयले हरेक वर्ष बजेट विनियोजनपछि कार्यान्वयन गर्न वार्षिक कार्ययोजना बनाउँदै आएको छ। तर कार्ययोजनाअनुसार भने खासै हुने गरेको थिएन। तर यस वर्ष सोही कार्ययोजनालाई पछ्याउँदै काम गरिरहेकाले केही सुधार भएको प्रवक्ता भट्टराईको दाबी छ। तर राजस्व असुलीमा भने लक्ष्यभन्दा थोरै कम भएको उनले स्विकार गरे। यसको कारण खुलाउँदै उनले भने, यसअघि असोजमा गएको बाढीले गर्दा भन्सारमा सामान रोकिएकाले पनि राजस्व लक्ष्यभन्दा कम भएको हो। तर अब कात्तिक मसान्तसम्ममा रिकभर हुने अनुमान छ। सरकारले राजस्व जति उठाउन सक्यो त्यत्ति भुक्तानी गर्दै जाने हो। कमाउँदै खर्च पनि गर्दै जाने हो। प्रणालीगत रूपमा सरकारको जुन महिनामा बढी कमाइ हुन्छ त्यो महिनामा खर्च पनि स्वतः बढी हुन्छ, उनले भने। यससँगै उनले निर्माण व्यवसायीहरूको प्रवृत्ति पनि प्रत्येक महिना बिल पेस नगरी एकै पटक असार मसान्त लाग्ने बेलामा गर्ने गर्दा अन्तिममै भुक्तानी बढी देखिने गरेको उनले बताए। हामीले विस्तारै सुधार गर्न खोजेका छौं तर एकै पटक सुधार नहोला, उनले थपे।"
अमेरिकी राष्ट्रपति चुनावका डाइनामिक्स र चुनावी इपिसेन्टरका नेपालीहरू,"संयुक्त राज्य अमेरिका आमचुनाव २०२४ को पूर्वसन्ध्यामा उभिएको छ। हरेक चार वर्षको नोभेम्बर महिनाको पहिलो सोमबारपछिको मंगलबार हुने चुनाव यस वर्ष नोभेम्बर ५ मा हुँदैछ। चुनावी मैदानमा राष्ट्रपतिका पाँच उम्मेदवार भए पनि प्रतिस्पर्धा सधैंझै डेमोक्रेटिक पार्टी र रिपब्लिकन पार्टीका उम्मेदारहरू बीचमै रहेको छ। वर्तमान उपराष्ट्रपति कमलादेवी ह्यारिस र पूर्वराष्ट्रपति डोनाल्ड जोन्सन ट्रम्प क्रमशः डेमोक्रेटिक पार्टी र रिपब्लिकन पार्टीका उम्मेदवारका रूपमा चुनावी मैदानमा छन्। अमेरिकाको इतिहासमै सबैभन्दा पेचिलो र महँगो बन्न पुगेको यो चुनावमा १६ करोड १५ लाख मतदाताले मतदानका लागि आफ्नो नाम दर्ता गरेका छन्। ती मतदातामध्ये ७ करोड ७५ लाखले मतदान गरिसकेका छन् भने बाँकीले मतदानकै दिन मतदान गर्नेछन्। अमेरिकामा मतदानकै दिन मात्र हैन, चुनावका दिन उपस्थित हुन नसक्नेले हुलाकबाट मतपत्र मगाएर मेल इन् ब्यालेट मतदान गर्न र चुनावपूर्व मतदान केन्द्रमा हुने अर्ली भोटिडमा पनि मतदान गर्न सक्छन्। आमचुनावको औपचारिक दिन नोभेम्बर ५ को सूर्योदय हुन २४ घण्टाभन्दा पनि कम समय रहेको यतिबेला पनि पूरै अमेरिकी जनताले आफ्नो ४७औं राष्ट्रपति कसलाई छान्ने भन्ने निर्णय गरिसकेका छैनन्। अझै पनि २ प्रतिशत मतदाताले आफूले मतदान गर्ने उम्मेदवारको निर्णय गरिनसकेको जनमत सर्भेक्षणहरूले देखाएका छन्। तीव्र प्रतिस्पर्धा रहेको अमेरिकामा यसपटकको चुनावमा यही झिनो मत निर्णायक हुने संकेत देखिएको छ। अमेरिकामा लोकप्रिय मतको आधारमा डेमोक्रेटिक पार्टीकी राष्ट्रपति उम्मेदवार कमला ह्यारिस लाखौं मतले अगाडि छिन्। लोकप्रिय मत जित्नका लागि उनलाई कुनै कसरत नै गर्न पर्दैन। त्यसैगरी राज्यको संख्याको आधारमा रिपब्लिकन पार्टीका उम्मेदवार डोनाल्ड ट्रम्प धेरै राज्यमा विजयी हुन्छन्। अमेरिकाको चुनावी नक्सा हेर्दा बीचको सारा भाग रातो देखिन्छ भने पूर्वी र पश्मिमी तटको अधिकांश र बीचको केही भाग मात्र नीलो देखिन्छ। अमेरिकामा रातो रङले रिपब्लिकन र नीलो रङले डेमोक्रेटिक पार्टी जनाउँछ। अमेरिकामा प्रत्यक्ष निर्वाचित राष्ट्रपति भनिए पनि खासमा त्यस्तो व्यवस्था छैन। जनताले मतदान गरे पनि नेब्रास्का र मेन राज्यबाहेकका ४८ राज्य राजधानी वासिङ्टन डीसीका मतदाताको बहुमत प्राप्त गर्ने पार्टीका कलेज इलेक्ट्रल मतदाता भनिने प्रतिनिधिले पार्टीलाई मतदान गर्छन्। अमेरिकामा हरेक १० वर्षमा हुने जनगणनाका आधारमा राज्यको जनसंख्याको आधारमा ५ सय ३८ कलेज इलेक्ट्रल मत विभाजन गरिन्छ। त्यही कलेज इलेक्ट्रल मतको बहुमत अर्थात् २ सय ७० मत ल्याउने उम्मेदवार नै विजयी हुन्छ। सामान्य अवस्थामा यसरी नै राष्ट्रपति छानिने भए पनि बराबरी भएको अवस्थामा राष्ट्रपतिलाई कंग्रेसको तल्लो सदन र उपराष्ट्रपति माथिल्लो सदनको बहुमतले छान्ने संवैधानिक प्रावधान छ। यद्यपि, अहिलेसम्म त्यस्तो अवस्था आएको छैन। अमेरिकाका ५० मध्ये २२ राज्य गाढा राता र राजधानी वासिङ्टन डीसीसहित ११ राज्य गाढा नीला छन्। केही राज्य फिक्का राता र केही राज्य फिक्का नीला छन्। यी सबै ४३ राज्यको हिसाब गर्दा ४ सय ४७ कलेज इलेक्ट्रल मतको अनौपचारिक छिनोफानो भइसकेको छ। त्यस्तो मत संख्या डेमोक्रेटिक पार्टीको पक्षमा २ सय २६ र रिपब्लिकन पार्टीको पक्षमा २ सय १९ छ। अझै पनि अमेरिकी चुनावी भाषामा ब्याटल ग्राउन्ड वा स्विङ स्टेट्स भनिने ७ राज्यको ९३ मत अनिर्णीत छ। ती राज्यहरूमा एरिजोनामा ११, जर्जिआमा १६, मिचिगनमा १५, नेभदामा ६, नर्थ क्यारोलाइनामा १६, विस्कन्सनमा १० र पेन्सेल्भेनियामा १९ कलेज इलेक्ट्रल मत रहेका छन्। अमेरिकाको खास चुनाव अहिले यिनै राज्यहरूमा केन्द्रित भएको छ। पछिल्ला मत सर्भेक्षणहरूमा कमला ह्यारिस मिसिगन, नर्थ क्यारोलाइना, विस्कन्सन र नेभादामा अगाडि देखिएकी छन् भने डोनल्ड ट्रम्प एरिजोना र जर्जियामा। पेन्सेल्भेनियामा भने यसलाई आधार मान्ने हो भने कमलाको पक्षमा थप ४७ कलेज इलेक्ट्रल मत र ट्रम्पको पक्षमा २७ कलेज इलेक्ट्रल मत हुन्छ। योसहित जोड्दा कमलाको पक्षमा २ सय ७३ मत र ट्रम्पको पक्षमा २ सय ४६ कलेज इलेक्ट्रल मत हुन्छ। यसरी हेर्दा जितका लागि आवश्यक २७० को अंक त कमलाले पार गर्छिन् तर यो जित अझै पनि मार्जिनल इरर भित्रै परेकाले ढुक्क हुने स्थिति छैन। उनलाई आफ्नो जित सुनिश्चित गर्न पेन्सेल्भेनियाको १९ कलेज इलेक्ट्रल मत आवश्यक देखिन्छ। उता, ट्रम्पका लागि त पेन्सेल्भेनिया जितेर मात्र पुग्दैन, मत सर्भेक्षणमा कमला अगाडि रहेका केही राज्यहरूको स्थिति पनि उल्ट्याउनुपर्ने हुन्छ। त्यसो त, निर्वाचन हुन २४ घण्टा बाँकी रहेको बेला गाढा रातो मानिएको आइवा राज्यमा पनि ३ प्रतिशत मतले कमला अगाडि पुगेको अप्रत्याशित मत सर्भेक्षण बाहिरिएको छ। यो मत सर्भेक्षण यथार्थमा परिणत भयो भने कमलाका लागि जितको ठूलो आधार बन्नेछ। अमेरिकामा धेरैजसो मत सर्भेक्षणहरू सही नै हुन्छन् तर विडम्बना २०१६ को मत सर्भेक्षण भने सही निस्कन सकेन। मत सर्भेक्षणमा डेमोक्रेटिक पार्र्टीकी उम्मेदवार हिलारी क्लिन्टन धेरै अगाडि भए पनि रिपब्लिकन पार्टीका उम्मेदवार डोनाल्ड ट्रम्पले चुनाव जिते। त्यो चुनावमा लोकप्रिय मतको आधारमा हिलारी अगाडि रहे पनि उनी कलेज इलेक्ट्रल मतमा धेरै पछाडि परिन्। हिलारीले मात्र ल्याइन् भने ट्रम्प मत जितेर विजयी भए। त्यसयता २०२० को आमचुनावमा मत सर्भेक्षण सही नै भए पनि अझै पनि विश्वसनीयता पूरै आर्जन भइसकेको छैन। मत सर्भेक्षणहरूलाई अविश्वसनीय बनाउन रिपब्लिकन उम्मेदवार डोनल्ड ट्रम्पको सामान्यतः पूर्वानुमान गर्नै नसकिने व्यवहार र मिडियाप्रतिको चरम पूर्वाग्रह पनि मुख्य रहेको छ। आफ्नो विपक्षमा रहेका जुनसुकै मिडियालाई पनि फेक मिडिया भन्ने एक किसिमको भाष्य बनाउन सफल ट्रम्पका अनुयायीहरू खासगरी अमेरिकी उदार मिडियाहरूप्रति धेरै अनुदार छन्। त्यसैले मिडियाहरू अझै पनि मत सर्भेक्षण गर्ने क्रममा अतिरिक्त होसियारी अपनाइरहेका छन्। उनीहरूले आफूलाई जित र हारको प्रक्षेपण गर्नमा भन्दा पनि मार्जिनल इररको ग्रेलाइनमा अल्झाइरहेका छन्। यसपटक लगभग पार्टी लाइनमा विभाजित मत सर्भेक्षकहरू मात्र उल्झनमा छैनन्, मतदाताहरू पनि त्यतिकै उल्झनमा छन्। तटस्थ भनिने अमेरिकी मतदाताको समस्या त अरू गहिरिएको छ। चुनाव हुन २४ घण्टा पनि बाँकी नरहेको बेला अमेरिकाजस्तो सचेत, शिक्षित र प्रशिक्षित मतदाता रहेको देशमा अझै पनि २ प्रतिशत मतदाता अनिर्णीत हुनु त्यसैको प्रमाण हो। यद्यपि, दुवै उम्मेदवारहरूले आफूले नै जित्ने बताउँदै आएका छन्। डेमोक्रेटिक पार्टीका राष्ट्रपति उम्मेदवार जो बाइडनले छोडेपछि एउटा विशेष परिस्थितिमा उम्मेदवार हुन पुगेकी कमला सुरुमा चुनावी दौडमा पछाडि रहे पनि अहिले धेरै अगाडि पुगिसकेकी छिन्। यसको पूर्व आभास रिपब्लिकन उम्मेदवार ट्रम्पलाई पनि भएजस्तो देखिन्छ। केही दिनयता उनी आफू पराजित भए अमेरिका बर्बाद हुने र विश्व तेस्रो विश्ययुद्धमा जाने डर देखाइरहेका छन्। यसबाट पनि उनलाई हारको मनोविज्ञानले तर्साउन थालेको हो कि जस्तो देखिन्छ। अमेरिकाको चुनावमा सीमा सुरक्षा र आप्रवासन, बन्दुक नियन्त्रणजस्ता मुद्दाहरू स्थायी रूपमा रहँदै आएका छन्। तर, यसपटक ती स्थायी मुद्दाहरू लगभग छायाँमा परे भने महँगी र गर्भपतन खास मुद्दाका रूपमा अगाडि देखिए। ट्रम्पले सीमा सुरक्षा र आप्रवासनलाई सुरुदेखि नै जबर्जस्त मुद्दा बनाउन खोजे। तर, समय क्रममा त्यो मुद्दा खासै जमेन। अहिले उनीसँग महँगी मात्र मुद्दाको रूपमा बाँकी छ। उता, कमलाका लागि बन्दुक मुद्दा नभएर गर्भपतन नै मुख्य मुद्दा बन्न पुगेको छ। यस पटकको चुनावका अन्तर्राष्ट्रिय मुद्दामा मध्यपूर्व र रुसयुक्रेन युद्ध, नाटोको भविष्य र चीनसँगको सम्बन्ध केन्द्रमा छन्। अमेरिकी चुनावमा यी तमाम मुद्दा भए पनि यस पटकको खास मुद्दा चाहिँ ट्रम्प आफैं र उनको चरित्र हो। ३४ वटा गम्भीर प्रकृतिका मुद्दामा दोषी प्रमाणित ट्रम्प अमेरिकी कानुनी भाषामा एक फेलोन (अपराधी) हुन्। अमेरिकाको इतिहासमै पहिलोपटक उनले एक फेलोन राष्ट्रपतिको उम्मेदवारका रूपमा कीर्तिमान बनाएका छन्। उनीमाथि अरू पनि थुप्रै फौजदारी मुद्दाहरू विचाराधीन छन्। उनीविरुद्ध जबर्जस्ती यौन सम्बन्धको प्रयासदेखि अनैतिक यौन सम्बन्धका लागि पैसा दिएर मुखमा बुझो लगाएकसम्म मुद्दा मात्र छैनन्, अमेरिकी चुनाव परिणाम उल्टाउन संगठित राज्यद्रोहका लागि उक्साउनेदेखि वित्तीय जालसाजीका गम्भीर मुद्दाहरू पनि छन्। साँच्चै भन्ने हो भने मुद्दाहरूको भारीले नैतिक, चारित्रिक र कानुनी रूपले धेरै तल झरेका ट्रम्पका लागि अब ओर्लेर पुगिने गन्तव्य नै छैन। त्यसैले उनले सबै किसिमका घृणाका मानकहरू पार गर्दै अमेरिकालाई पूरै ट्रम्पेमनिया र ट्रम्पफोबियाको दुई कित्तामा बाँडिदिएका छन्। त्यसैले अमेरिका यसपटक कुनै मुद्दामा चुनाव लडिरहेको छ भने त्यो ट्रम्प र उनको चरित्र मात्र हो। यो चुनावमा ट्रम्पले के बोलेभन्दा पनि के बोलेनन् ? भन्ने स्थिति छ। उनले आफू राष्ट्रपति चुनिएको पहिलो दिनदेखि नै निरंकुश हुने घोषणा गरे, आफ्नो विपक्षमा जाने जो कोहीलाई पनि शत्रुको सूचीमा राखे, आप्रवासीलाई बलात्कारी र ठग भने, गर्भपतनलाई प्रतिबन्ध लगाउने कुरा गरे। महिलाहरूलाई घृणा गरे, यौनिक अल्पसंख्यहरूलाई मान्छे नै हैनन् भने। अरू पनि थुप्रै कुरा गरेर अमेरिकालाई अर्कै रूपमा प्रस्तुत गरे। बहुमत अमेरिकीहरू भन्छन्, यो अमेरिकी चरित्र हैन। तर, पनि उनको पक्षमा यत्रो जनमत छ र अझै पनि उनी अमेरिकाको ४७औं राष्ट्रपतिका बलियो दाबेदार छन्। यो किन र कसरी भइरहेको छ ? अमेरिकी राजनीतिक पण्डितहरू पनि टाउकोमा हात राखेर बसेका छन्। उनीहरू भनिरहेका छन्, कतै अमेरिका रोमन एम्पायर पतन हुने बेलातिरको अवस्थामा त पुगिसकेको छैन ? यो आफैंमा एक गजबको खोज अनुसन्धानको विषय भएको छ। विश्वकै एक मात्र महाशक्ति राष्ट्र अमेरिकाको चुनाव स्वभावतः विश्वकै लागि महŒवको चुनाव हुने गर्छ। अझ यसपटकको चुनाव त यस कारणले पनि महŒवपूर्ण छ कि विश्व राजनीतिमै अहम् महŒव राख्ने दुई युद्ध रुसयुक्रेन र मध्यपूर्व युद्ध जारी छन्। यी दुवै युद्धमा अप्रत्यक्ष रूपमा अमेरिका संलग्न छ। र, यी दुई युद्धलाई हेर्ने अमेरिकी दृष्टिकोण विभाजित छ। ट्रम्प रुस र इजेरेलका कट्टर पक्षधर हुन् भने कमला युक्रेनको पक्षधर हुन् भने मध्यपूर्वमा इजरेलले ज्यादती नै गरेको उनको ठहर छ। यद्यपि, चुनावको बेला यस बारेमा उनी मुख खोल्न सकिरहेकी छैनन्। सामान्यतः अमेरिकाको अन्तर्राष्ट्रिय सम्बन्ध स्थिर हुने भनिए पनि ट्रम्पका कारण यो ज्यादै अस्थिर हुन पुगेको छ। यस पटकको चुनावले अमेरिका विश्वमा अब कसरी प्रस्तुत हुने भन्ने कुराको निर्णय पनि हुँदैछ। त्यसैले पनि यो चुनाव अमेरिकाको आन्तरिक राजनीतिका लागि जति महŒवपूर्ण छ, त्यतिकै महŒवपूर्ण बाह्य जगत्का लागि पनि छ। अमेरिकाको यो चुनाव नेपाल र नेपालीका लागि पनि महŒवपूर्ण छ। यस पटकको चुनावमा करिब १ लाख ३० हजार नेपाली अमेरिकी मतदाता रहेका छन्। अमेरिकामा भाषाको आधारणमा जनगणना हुने भएकाले यो मतदाता संख्या नेपालीभाषीहरूको हो। यसमा नेपाल र अन्य देशबाट आएका नेपाली भाषीहरू समेटिएका छन्। त्यसमा पनि भुटानी शरणार्थीका रूपमा आएका नेपालीभाषीहरूको उल्लेख्य संख्या रहेको छ। अमेरिकाका ५० राज्यमा छरिएर रहेको यो संख्या पेन्सेल्भेनिया, टेक्सास, मेरिल्यान्ड, भर्जिनिया, न्युयोर्क, ओहायोजस्ता राज्यहरूमा बाक्लो संख्यामा छ। नेपालीहरूको यो मतदाता संख्याले नीला र राता राज्यहरूमा कुनै प्रभाव नपार्ने भए पनि पेन्सेल्भेनियाजस्तो ब्याटलग्राउन्ड स्टेट र टेक्सासजस्तो फिक्का रातो हुँदै गएको राज्यमा निर्णायक हुने देखिएको छ। यस पटकको चुनावी इपिसेन्टर बन्दै गएको पेन्सेल्भेनिया राज्यमा मात्र ३० हजारभन्दा बढी नेपाली मतदाता रहेका छन्। यो राज्यमा जित हारको निर्णय केही हजार मतले गर्ने सम्भावना बढेको छ। यस्तो अवस्थामा एक किसिमले भन्ने हो भने पेन्सेल्भेनियामा नेपालीहरूको मत निर्णायक छ। अनि, पेन्सेल्भेनिया अमेरिकी राष्ट्रपति छान्न निर्णायक छ। यसरी हेर्दा अमेरिकाको ४७औं राष्ट्रपति को बनाउने भन्ने निर्णायक मत नै नेपालीहरूको हातमा छ भन्ने देखिन्छ। झट्ट सुन्दा त जो कोहीलाई पनि धेरै अपत्यारिलो लाग्न सक्छ तर तथ्य र तथ्यांकलाई पछ्याउँदा योभन्दा भिन्न निष्कर्षमा पुग्न सकिन्न। अब प्रश्न उठ्छ ? के नेपालीहरूले त्यो गाँठी कुरा बुझेका छन् र त्यसका लागि आफ्नो मतको ब्रम्हास्त्र प्रयोग गर्दैछन् त ? यो भन्न सजिलो छैन। यहाँका धेरैजसो नेपाली भाषी भुटानी छन्। जिंगेको बन्द देश भुटानबाट लखेटिएर नेपालमा लामो समय शरणार्थी हुँदै अमेरिका आइपुगेका उनीहरूसम्म अझै पनि लोकतान्त्रिक हावाको ब्रिज आइसकेको छैन। उनीहरूको के कुरा गर्नु ? , नेपालबाटै आएका नेपाली पनि अमेरिकी मूलधारमा भिज्न सकेका छैनन्, कतिलाई त त्यो अक्करे भीर लागेर पनि हिम्मत जुटाइरहेका छैनन्। अर्को कुरा यस पटकको चुनावमा आप्रवासीहरूमाझ ट्रम्पको एक किसिमको आतंक छ। त्यो आतंकको छायाँमा परेर पनि कतिपय नेपाली मतदाताहरू मतदानका लागि उत्साहित देखिएका छैनन्। समुदायका अगुवाहरूले पनि त्यति गतिलो एंकर भूमिका निर्वाह गर्न सकेका छैनन्। यस्तो अवस्थामा नेपाली मतदाताहरूबाट त्यो ऐतिहासिक भूमिकाको खासै आशा गर्न सकिने स्थिति छैन। निर्वाचनको एक साताअघि देखि नेपालीअमेरिकी पहिलो राज्य विधायक डा ह्यारी भण्डारीले पेन्सेल्भेनियाका नेपाली मतदाताहरूमा मतदानका लागि उत्साह भर्न प्रयास गरिरहेका छन्। छिमेकी गाढा नीलो राज्य मेरिल्यान्डका विधायक डा भण्डारी टोली बनाएरै मतदाता घरदैलो अभियानमा जुटेका छन्। डेमोक्रेटिक पार्टीका विधायक डा भण्डारी भन्छन्, म कमला ह्यारिस र डेमोक्रेटिक पार्टीका लागि भन्दा पनि नेपालीकै लागि मत माग्न लागिपरेको छु। यो भोट हाम्रा सन्ततिको सुमधुर भविष्य लागि हो, हाम्रो मूल नेपाल र नेपालीको समृद्धिका लागि हो। कमला देवीसँग हाम्रो दक्षिण एसियाली प्रोक्सिमिटी छ। त्यसैले उनको जितमा कुनै न कुनै रूपमा हाम्रो जित हुन्छ। केही समयअघि कमलासँग भेट गरेका उनले भने, मैले भेटमा मेरो नाम र मेरो जन्मदेश भन्नेबित्तिकै उनले भनिन्, मेरो मावली देशको छिमेकी देश नेपाल। बुद्ध र सगरमाथाको देश नेपाल। म नेपाल जान चाहन्छु। कमला ह्यारिसलाई राष्ट्रपति बनाएरै नेपाल लैजाने हो वा एक भूतपूर्व उपराष्ट्रपतिको रूपमा। त्यसको धेरै हदसम्म निर्णय गर्ने हैसियतमा यतिबेला खासगरी पेन्सेल्भेनियाका नेपालीअमेरिकी छन्। आशा गरौं, उनीहरूले कमला ह्यारिसलाई अमेरिकी राष्ट्रपतिकै रूपमा नेपाल भ्रमण गराउन ऐतिहासिक योगदान गर्नेछन्।"
पोखरीमा बेपत्ता भएका २ जनाको शव भेटियो,मलंगवा : सर्लाहीको ईश्वरपुर नगरपालिका २ भक्तिपुर मियाँखोरको पोखरीमा मंगलवार बिहान कारसहित बेपत्ता बनेका दुई व्यक्तिको शव खोजी गरी निकालिएको छ । सुरक्षा वेश सागरनाथ र छिन्नमस्ता बाहिनीबाट आएका गोताखोरको टोलीले बेपता पुरुषहरुको शव निकालेको सशस्त्र प्रहरी बल नेपाल नं १० गण सर्लाहीका सशस्त्र प्रहरी उपरीक्षक विनोदराज खनालले जानकारी दिएका छन् । बाहिनीबाट आएका ३ जनाको गोताखोर टोलीले महोत्तरीको गौशला नगरपालिका २ का ३७ वर्षीय सुरेश महतो र सोनमा गाउँपालिका ८ का ३७ वर्षीय रामाकान्त ठाकुरको शव पोखरीबाट निकालेको खनालले बताएका छन् । सर्लाहीको बयलवासबाट महोत्तरीको गौशलातर्फ जाँदै गरेको लु २ च ६७५८ नम्बरको कार अनियन्त्रित भइ पोखरीमा खस्दा उनीहरू बेपत्ता बनेका थिए । कारमा सवार गौशाला नगरपालिका २ का ३१ वर्षीय जनक यादव भने सकुशल बाहिर निस्कन सफल भएका प्रहरीले जानकारी दिएका छन् । पोखरीबाट बाहिर निस्कन सफल भएका यादव स्थानीयलाई जानकारी गराएपछि बिहान ४ बजेपछि प्रहरी टोली घटनास्थल पुगेका थिए ।
अमेरिकामा राष्ट्रपति चयनका लागि आज मतदान हुँदै,वासिङटन डिसी : अमेरिकामा नयाँ राष्ट्रपति चयनका लागि केही घण्टामा मतदान सुरु हुने जनाइएको छ । यसपटकको प्रतिस्पर्धा निकै कडा हुन सक्ने अनुमान गरिएको छ। राष्ट्रपतिको उम्मेद्वारमा एकातर्फ पूर्व राष्ट्रपति तथा रिपब्लिकन पार्टीका उम्मेदवार डोनाल्ड ट्रम्प छन् भने अर्कोतर्फ डेमोक्रेटिक पार्टीकी उम्मेदवार कमला ह्यारिस छन् । कमला ह्यारिस अमेरिकाको वर्तमान उपराष्ट्रपति पनि हुन् । ट्रम्पले जेडी भान्सलाई उपराष्ट्रपतिको उम्मेदवार बनाएका छन् । कमला ह्यारिसले मिनेसोटाका गभर्नर टिम वाल्जलाई उपराष्ट्रपतिको उम्मेदवार बनाएकी छन् । अमेरिकाका धेरैजसो क्षेत्रमा नेपाली समयअनुसार मंगलबार साँझ करिब ४:१५ बजेदेखि मतदान सुरु भई बुधबार बिहान करिब ६ बजे सकिनेछ। निकट प्रतिस्पर्धाका कारण यसै वर्ष हुन लागेको अमेरिकी राष्ट्रपतीय निर्वाचनको नतिजा सार्वजनिक हुन केही दिन लाग्ने अनुमान गरिएको छ । अमेरिकामा हुने केही राष्ट्रपतीय निर्वाचनमा भोटिङको दिन वा भोलिपल्ट बिहान विजेता घोषणा हुने गरेको भए पनि यसपटक कडा प्रतिस्पर्धाका कारण पर्खनुपर्ने हुनसक्ने जनाइएको छ । सन् २०२० मा अमेरिकामा राष्ट्रपतीय निर्वाचनका लागि नोभेम्बर ३ मा मतदान भएको थियो। अमेरिकी टिभी नेटवर्कमा नोभेम्बर ७ मा जो बाइडेनलाई विजयी घोषणा गरिएको थियो ।
कोवाङजोमसोम कालोपत्रे सडक निर्माणमा ढिलाइ,"आयोजनाले पटकपटक काममा फर्किन र कामलाई तीव्रता दिन ताकेता गरेको र निर्माण कम्पनीलाई कालोसूचीमा राख्ने चेतावनी दिँदा पनि निर्माण कम्पनीले काममा चरम ढिलासुस्ती गर्दै आइरहेको छ। जोमसोम : राष्ट्रिय गौरवको ७४ किलोमिटर (बेनीजोमसोम) कालापत्रे सडक निर्माणको काममा निकै ढिलाइ भएको छ। उत्तरदक्षिण व्यापारिक मार्ग विस्तारित आयोजनाअन्तर्गत २०७३०७४ सालमा ठेक्का सम्झौता भएको (बेनीजोमसोम) चार प्याकेजमध्ये मुस्ताङ खण्डको (कोवाङजोमसोम) १७ किमि सडक निर्माणको काममा ठेकेदारको ढिलासुस्ती र बेवास्ताका कारण समस्या उत्पन्न भएको छ। गौरवको सडकअन्तर्गत मुस्ताङ सदरमुकामसमेत समावेश भएको (कोवाङजोमसोम) १७ किमि निर्माणाधीन सडकको ७० करोड लागतमा ठेक्का सम्झौता भएको हो। उक्त प्याकेजको सडक स्तरोन्नतिसहित अस्फाल्ट कालोपत्रे गर्ने जिम्मा पाएको पप्पुगौरी पार्वतीकोशी एन्ड न्यौपाने जेभी कन्ट्रक्सनले पछिल्लो समय ६ पटकसम्म म्याद थप गरिसकेको आयोजनाका सूचना अधिकारी बिष्णु चापागाईले जानकारी दिए। सरकारले सार्वजनिक खरिद ऐन नियमावलीको चौधांै संशोधन अनुसार (कोवाङजोमसोम) अस्फाल्ट कालोपत्रे चालु वर्षको असोज २२ गतेसम्ममा सम्पन्न हुनुपर्ने थियो। आयोजनाले पटकपटक काममा फर्किन र कामलाई तीव्रता दिन ताकेता गरेको र निर्माण कम्पनीलाई कालोसूचीमा राख्ने चेतावनी दिएपछि (कोवाङखन्ती) सडकको जिम्मा पाएको निर्माण कम्पनीले निर्माणको काममा चरम ढिलासुस्ती गर्दै आइरहेको छ। आयोजनाका सूचना अधिकारी चापागाईंका अनुसार (कोवाङजोमसोम) कालोपत्रे सडकमा पछिल्लो भौतिक प्रगति ८५ प्रतिशत रहेको छ। उक्त प्याकेजको जिम्मा लिएको जेभी कन्स्ट्रक्सन पार्टनर कोशी एन्ड न्यौपानेले काम गर्न नसकेपछि गत वर्षदेखि जेभीको मुख्य कन्स्ट्रक्सन गौरी पार्वती काममा फर्किएको आयोजनाका सूचना अधिकारी चापागाईंले उल्लेख गरे। ठेक्का सम्झौता भएको ६ वर्ष बितिसक्दासमेत (कोवाङजोमसोम) १७ किमि सडक सम्पन्न हुन नसकेको र पछिल्लो पटक थपिएको सम्झौता म्यादसमेत कटेपछि आयोजनाले कुल ठेक्का बिगो रकमको (००५) प्रतिशतले दैनिक जरिबाना रकम तोकेको छ। सार्वजनिक खरिद नियमावलीको मापदण्डअनुसार कानुनी प्रावधानअनुसार तोकिएको जरिबाना प्रतिशतका हिसाबले दैनिक ३ लाख ११ हजार रुपैयाँ लाग्ने आयोजनाका सूचना अधिकारी चापागाईंको भनाइ छ। उनका अनुसार निर्माण कम्पनीलाई जरिबाना रकम तोकिएको दुई सय दिनभित्र पनि निर्माणको काम सम्पन्न गर्न नसकेमा स्वतः ठेक्का सम्झौता रद्द हुने उल्लेख छ। तर, आयोजनाले लागु गरेको जरिबाना रकमको समय तीन साता बितिसक्दासमेत निर्माण कम्पनीले सडकको कामलाई गति दिन सकेको छैन। जति छिटो सक्यो कम्पनीलाई फाइदा हो, जति ढिलाइ हुन्छ उसैलाई घाटा हुन्छ, आयोजना प्रमुख चापागाईंले भने, निर्माण कम्पनीले आंशिक काम सुरु गर्दैछ, अब कामले गति लिनेमा विश्वस्त छौं। राष्ट्रिय गौरवको बेनीजोमसोम ७४ किमि सडकको चौथो प्याकेज कोवाङजोमसोम १७ किमि सडकमध्ये कोवाङदेखि मार्फासम्म अस्फाल्ट कालोपत्रे सडकको काम सम्पन्न भएको उनले बताए। उनका अनुसार कोवाङजोमसोम सडकमध्ये जोमसोम बजार क्षेत्रको स्थानमा आरसीसी सडक विस्तार गरिएको छ भने नेपाली सेनाको ब्यारेकदेखि मुस्ताङ अस्पतालसम्मको दूरीमा सडक आंशिक सडक स्ट्रक्चरको काम भए पनि कालोपत्रेको काम हुन सकेको छैन। यस्तै कोवाङजोमसोम सडकअन्तर्गत मुस्ताङको घरपझोङ२ मार्फादेखि पुथाङ एयरपोर्टसम्मको सडकमा कालोपत्रे हुन सकेको छैन। निर्माण कम्पनीले सडक स्ट्रक्चरको काम गरे पनि कालोपत्रेका लागि बेस र सवबेसको काम सुरु नगर्दा कालोपत्रेको काम अलपत्र परेको हो। यसैगरी कोवाङजोमसोम सडक निर्माणको ठेक्का लिएको उक्त निर्माण कम्पनीले कोरलानाका जोड्ने उपल्लो मुस्ताङको (चराङछोसेर) २५ किमि ग्राभेल सडकको काम पनि पूरा गर्न सकेको छैन। पटकपटक म्याद थप हुँदै आइरहेको उक्त प्याकेजको पछिल्लो पटक थपिएको म्याद गत असार २९ गते सकिएको थियो। ५८ करोड २६ लाख लागतमा ठेक्का सम्झौता भएको (चराङछोसेर) प्याकेजमा पनि आयोजनाले साउनदेखि (००५) प्रतिशतका हिसाबले जरिबाना तोकिसकेको छ। जोमसोमकोरला ग्राभेल ७ वटा प्याकेजमध्ये ६ वटा प्याकेजको काम चार वर्षअगावै सकिएर आयोजनालाई हस्तान्तरण भइसकेको छ। तर, जोमसोम कोरला १ सय १० किमि दूरीको छैटौं प्याकेजमा निर्माण कम्पनीले चरम ढिलासुस्ती गर्दा सम्पन्न हुन ढिलाइ भएको हो। त्यहाँ ९० प्रतिशत भौतिक प्रगति भएको आयोजनाको भनाइ छ। राष्ट्रिय गौरवको २ सय २ किमि (बेनीजोमसोमकोरला)सडकमा कुल ३७ वटा योजना कार्यान्वयनमा ल्याइएको थियो। जसअन्तर्गत पुलपुलेसा २१ वटा, कालोपत्रे सडक ८ वटा, ग्राभेल सडक ७ वटा र १ कन्स्ट्रक्सन एट फेनिसिङ अफ मार्फालगायतका योजना छन्। राष्ट्रिय गौरवको (बेनीजोमसोमकोरला)सडकका लागि हालसम्म १० अर्ब बजेट विनियोजन भएकोमा ७ अर्ब बजेट खर्च भइसकेको छ। आयोजनाका अनुसार (बेनीजोमसोमकोरला) सडकको समग्र भौतिक प्रगति ८० प्रतिशत रहेको आयोजनाले जनाएको छ।"

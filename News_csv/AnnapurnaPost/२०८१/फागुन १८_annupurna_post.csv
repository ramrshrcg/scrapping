शीर्षक,विवरण
एमालेले चैत्रभित्र स्थानीय तहका जनप्रतिनिधिलाई प्रशिक्षण दिने,"काठमाडौं : नेकपा एमालेले स्थानीय तहका जनप्रतिनिधिको भेला चैतमहिनाभित्र गर्ने भएको छ। आइतबार पार्टी कार्यालय च्यासलमा बसेको पार्टीको सचिवालय बैठकपश्चात महासचिव शंकर पोखरेलले स्थानीय तहका प्रमुखअध्यक्ष तथा उपप्रमुखउपाध्यक्षहरूको कार्यशाला आगामी चैत महिनाभित्र सम्पन्न गर्ने निर्णय गरेको जानकारी दिए। कार्यशालामा जनप्रतिनिधिलाई वर्तमान राजनीतिक परिस्थिति,स्थानीय तहको अधिकार, कार्यक्षेत्र, जनप्रतिनिधि र पार्टीबीचको सम्बन्ध, पार्टीको निर्देशन एवम् बटमलाइन, आगामी नीति कार्यक्रम, कानुन र बजेट निर्माण, उत्पादन र रोजगारीलगायत विषयमा प्रशिक्षण दिइनेछ।"
पाथीभरा केबलकार निर्माणमा देखिएको विवाद समाधान गर्न एमालेको ध्यानाकर्षण,"महासचिव पोखरेलले सरकारले ल्याएका अध्यादेश पारित गर्न खोज्नु कर्तव्य भएको भन्दै सरकारको प्रयासलाई स्वाभाविक रूपमा लिनुपर्ने धारणा राखे। काठमाडौं : नेकपा एमालेले ताप्लेजुङको पाथीभरा केबलकार निर्माणमा देखिएको विवाद समाधान गर्न सरोकारवाला पक्षको ध्यानाकर्षण गर्ने निर्णय गरेको छ। एमाले पार्टी कार्यालय च्यासलमा आइतबार बसेको एमाले सचिवालय बैठकले केबलकार निर्माणको विवादमा स्थानीय जनप्रतिनिधि, स्थानीय प्रशासन र सरोकारवाला समूहसँग छलफल गरेर समस्या समाधान गर्न ध्यानाकर्षण गर्ने निर्णय गरेको हो। केबलकार निर्माणको प्रक्रियालाई अघि बढाउन सहज वातावरण बनाउन पार्टीले चासो राखेको महासचिव शंकर पोखरेलले जानकारी दिए। बैठकले पार्टीका संगठनका संरचनालाई परिवर्तन गर्ने निर्णय गरेको छ। जसअनुसार जनसंगठनमा केन्द्रीय कमिटी, सचिवालय र स्थायी कमिटीको अभ्यास भइरहेकोमा अब स्थायी कमिटीको संरचना नराख्ने निर्णय भएको महासचिव पोखरेलले जानकारी दिए। बैठकले स्थानीय विकास विभाग र प्रचार विभागको सचिवमा क्रमश नवराज गेलाल र गणेश पाण्डेलाई मनोनयन गर्ने निर्णय गरेको छ। त्यस्तै नीति तथा कार्यक्रम छलफल गर्ने प्रयोजनका लागि स्थानीय तहका जनप्रतिनिधिहरुको भेला चैत्र मसान्तसम्म र प्रदेशका हकमा प्रदेशमा रहको मुख्यमन्त्री मन्त्री र दलका नेतालगाएत रहेको संयुक्त भेला गर्ने निर्णय भएको पोखरेलले बताए। महासचिव पोखरेलले सरकारले ल्याएका अध्यादेश पारित गर्न खोज्नु कर्तव्य भएको भन्दै सरकारको प्रयासलाई स्वाभाविक रूपमा लिनुपर्ने धारणा राखे। त्यस्तै बैठकले पार्टीको स्थापना दिवसमा कम्युनिष्ट योद्धा सम्मान गर्न प्रत्येक प्रदेशबाट एकएक जना कम्युनिष्ट योद्धा पहिचान गरि सिफारिस गर्न निर्देशन दिइएको उनको भनाई छ। बैठकले सुदूरपश्चिम प्रदेशले प्रदेश कमिटी सदस्य नियुक्त गर्न गरेको सिफारिस अनुमोदन गरेको छ।"
"अर्थतन्त्र सुधारबारे पूर्व अर्थसचिवहरूसँग छलफल, ठूला आयोजनाहरूमा केन्द्रित हुन सुझाव","काठमाडौं : अर्थ मन्त्रालयले पूर्व अर्थ सचिवहरूसँग अर्थतन्त्र सुधारबारे छलफल गरेको छ। पूर्व अर्थ सचिवहरूले अर्थतन्त्रमा थप सुधारका लागि बोल्ड कदम चाल्न सुझाव दिएका छन्। अर्थ मन्त्रालयमा आयोजित कार्यक्रममा उनीहरूले प्रतिफल नदिने आयोजनाहरूमा निर्मतापूर्वक कैची चलाउन, ठूला आयोजनामा केन्द्रित हुन, वित्तीय संघीयतालाई प्रभावकारी बनाउन, पुँजीगत खर्चका लागि सम्बन्धित मन्त्रालय र विभागहरूलाई उत्तरदायी बनाउन, संघ, प्रदेश र स्थानीय तहबीच समन्वय बढाउनुपर्ने सुझाव दिएका छन्। त्यसैगरी चालू खर्चमा मितव्ययिता अपनाउन, आन्तरिक स्रोतलाई वृद्धि गर्न, राष्ट्रिय गौरवका आयोजनाहरूमा खर्चलाई प्रभावकारी बनाउन, अनौपचारिक अर्थतन्त्रलाई न्यूनीकरण गर्न सुझाव दिएका छन्। पूर्व अर्थ सचिवहरूले बीमा, सहकारी, पुँजीबजार र संस्थानहरूलाई व्यवस्थित गर्नुपर्नेमा जोड दिएका छन्। सम्पत्ति शुद्धीकरण र अनुसन्धान विभागलाई अर्थ मन्त्रालय मातहत ल्याउनु पर्ने उनीहरूको भनाइ छ। वैदेशिक सहयोगमा सहयोग र ऋण भन्दा लगानीमा जोड दिनुपर्ने, जलवायु वित्तलाई जोड दिनु पर्ने, तथ्यपरक र कार्यान्वयन गर्ने गरी बजेट ल्याउनुपर्ने पनि पूर्व सचिवहरूको सुझाव छ। सामाजिक सुरक्षाबारे समीक्षा गरी एकीकृत गर्न, रुग्ण उद्योगहरूलाई अध्ययनका आधारमा हटाउन, कर छुट दिँदा विचार गर्न, राजस्व परिचालनका क्षेत्रमा थप विकल्प खोज्न, बजारमा तरलता बढाउन, राज्यलाई दीर्घकालीन दायित्व पर्ने क्षेत्रमा विशेष ध्यान पुर्याउन पनि अर्थ मन्त्रालयलाई सुझाव दिएका छन्। त्यसैगरी वैकल्पिक वित्त व्यवस्थापनलाई प्राथमिकता दिन, राजस्वको लक्ष्य महत्वकांक्षी भन्दा यथार्थपरक राख्न, पूँजी खर्च वृद्धि गर्न, वित्तीय नीति र मौद्रिक नीतिबीच तालमेल मिलाउन, तथ्यमा आधारित भएर नीति र बजेट बनाउन, भएका ऐन कानुनको प्रभावकारी कार्यान्वयन गर्न, नीतिगत स्थिरता कायम गर्न, सेवा क्षेत्रमा केन्द्रित हुनुपर्नेमा पनि जोड दिएका छन्। पूर्व अर्थ सचिवहरूले निजी क्षेत्रलाई सहज हुने गरी व्यावसायिक वातावरण वृद्धि गर्न पनि सुझाव दिएका छन्। कार्यक्रममा पूर्व मुख्य सचिव एवं पूर्व अर्थ सचिव डा बिमल कोइराला, पूर्व अर्थ सचिवहरू रामेश्वर खनाल, भानु आचार्य, कृष्णहरि बाँस्कोटा, सुमन शर्मा, डा राजन खनाल, शिशिर ढुङ्गाना, मधु मरासिनी र पूर्व राजस्व सचिवद्वय लालशंकर घिमिरे र रामशरण पुडासैनी सहभागी थिए। अर्थ सचिव घनश्याम उपाध्याय र राजस्व सचिव दिनेशकुमार घिमिरले पूर्व सचिवहरूबाट प्राप्त सुझावलाई ध्यान दिएर अघि बढ्ने बताएका थिए।"
अवैध बालुवा उत्खनन गरेको भन्दै २२ सवारी साधन प्रहरीको नियन्त्रणमा,"टीकापुर : कैलालीको जानकी गाउँपालिका६ स्थित कर्णाली नदी किनारबाट अवैध रुपमा नदीजन्य पदार्थ उत्खनन गरिरहेका २२ सवारी साधनलाई प्रहरीले नियन्त्रणमा लिएको छ। कैलालीका प्रमुख जिल्ला अधिकारी गोगनबहादुर हमालसहितका सुरक्षा निकायले कर्णाली नदीमा गरेको अनुगमनका क्रममा अवैध रुपमा नदीजन्य पदार्थ उत्खनन गरिरहेका १७ ट्याक्टर र ५ वटा टिप्परलाई प्रहरीले नियन्त्रणमा लिएको हो। इलाका प्रहरी कार्यालय टीकापुरका प्रमुख डिएसपी नवीनराजा बुढाथोकीले जानकी गाउँपालिकाले आईइइ गरेको ठाउँभन्दा बाहिरबाट बालुवा उठाउने गरेकाले सवारी साधनहरु नियन्त्रणमा लिएको बताए। कैलाशेश्वर सामुदायिक वनमा पर्ने कर्णाली नदीको तटबन्धबाट १० मिटरभित्रै बालुवा उत्खनन गरिरहेको पाइएपछि सवारी साधनहरु नियन्त्रणमा लिएर अनुसन्धान गरिरहेका छौं डीएसपी बुढाथोकीले भने पालिकासँग रोयल्टीको ठेक्का लिएका ठेकेदारसँग राजश्व काटिएको भए पनि तटबन्धबाटै बालुवा निकालेका कारण नियन्त्रणमा लिएका हौं। नियन्त्रणमा लिएका सवारी साधनहरु आवश्यक कारबाहीका लागि जानकी गाउँपालिकालाई बुझाउने तयारी भइरहेको डीएसपी बुढाथोकीले बताए। यता, निर्माण व्यवसायीहरूले भने पालिकाले ठेक्का दिएका ठेकेदारबाट रोयल्टी काटिसके पछि समेत प्रशासनले दुःख दिने नियतले सवारी साधन नियन्त्रणमा लिएको आरोप लगाएका छन्। ठेकेदारसँग रोयल्टी काटेका छौं, आईइइ गरकै ठाउँबाट बालुवा उठाई रहेका थियौं एक व्यावसायीले भने प्रहरीले हिजोदेखि नै हाम्रा सवारी साधन नियन्त्रणमा लिएर निर्माण कार्यमा अवरोध गरेको छ, आईइइ हो कि होइन् ? ठाउँ देखाउने काम पालिकाको हो, हाम्रा सवारी साधन त रोक्नु भएन नि ? उता, जानकी गाउँपालिकाका अध्यक्ष गणेश चौधरीले नदी उत्खननका विषयमा अनुगमन गर्न जाँदा पालिका प्रतिनिधिलाई कुनै खबर नगरिएकाले यसै भन्न नसकिने बताए। हाम्रो प्रतिनिधिलाई अनुगमनमा आएका सुरक्षा निकायले जानकारी नै दिएको छैन, सवारी साधनहरुलाई नियन्त्रणमा लिएका छन् भन्ने सुनेका छौं अध्यक्ष थारुले भने पालिकालाई कारबाहीका लागि सवारी साधन बुझाए त्यही अनुसार अगाडि बढ्छौं।"
हिमपात भएपछि स्थानीय खुसी,"रूकुम पूर्व : हिउँ परेसँगै मध्यपहाडी लोकमार्ग अन्तर्गत बागलुङ र रूकुम पूर्वको सिमाना पातिहाल्ने क्षेत्रमा आन्तरिक पर्यटकहरू बढेका छन्। बाक्लो हिमपातका कारण शुक्रबार र शनिबार मध्यपहाडी लोकमार्ग नै अवरुद्ध भएको सो स्थानमा आइतबारदेखि सवारी आवागमन सञ्चालनमा आएपछि आन्तरिक पर्यटकहरू बढेका हुन्। प्राकृतिक सौन्दर्ययताले भरिपूर्ण रहेको उक्त स्थानमा हिमपात भएपछि मनोरञ्जन लिन रूकुम पूर्व, रूकुम पश्चिम, बाग्लुङ, गुल्मी लगायतका ठाउँबाट आन्तरिक पर्यटकहरूको भीड लागेको हो। हिउँ परेसँगै पर्यटकको घुइँचो लाग्दा सिमानामा रहेका होटल व्यवसायीहरूलाई अहिले भ्याइनभ्याई भएको छ। सिस्ने गाउँपालिका४ दादिङबाट हिउँ खेल्न पातिहाल्नेमा पुगेकी भावना विश्वकर्माले धेरै दिनपछि हिउँ परेकाले सबै जमघट हुँदा निकै रमाइलो भएको बताइन्। लामो समयपछि हिउँ पर्दा फोटो खिच्न, टिकटक बनाउन, साथीहरू सँग रम्न र हिउँ खेल्न बागलुङ र रूकुम पूर्वको सिमाना सबैको जमघट हुने हुँदा सिमाना क्षेत्रमा पर्यटकहरूको चहलपहल बढेको सिस्ने गाउँपालिका६ की कोइली शाहीले बताए। पातिहाल्नेसँगै रोल्पाको तिलाचन ताल, बागलुङको निसिखोलामा पर्ने रिगा तालमा पनि पर्यटक पुग्ने गरेका छन्। स्काभेटरको प्रयोग गरेर सडकको हिउँ हटाए पनि अन्य स्थानमा फागुन महिनाभर हिउँ रहने स्थानीयले बताएका छन्। यहाँ ढकमक्क गुराँस समेत फुलेकोले जेठसम्मै पर्यटकको घुइँचो लाग्ने गर्दछ।"
आफ्नै आमालाई चिर्पट प्रहार गर्ने छोरा पक्राउ,काभ्रे : जिल्लाको खानीखोला गाउँपालिका५ मा आफ्नै आमालाई चिर्पट प्रहार गर्ने छोरालाई प्रहरीले पक्राउ गरेको छ। खानीखोलाका २८ वर्षीयका विकास भुजेलले आमा सुनमायालाई चिर्पट प्रहार गरेका हुन्। आमा सुनमायाको अवस्था सामान्य रहेको प्रहरीले जनाएको छ। भुजेलले आमालाई चिर्पट प्रहार गरेर गाउँपालिकाको कार्यालयमा कार्यरत गाउँ प्रहरी ३० वर्षीय पाल्साङ लामालाई पनि चुप्पी प्रहार गरेको प्रहरीले जनाएको छ। आक्रमणमा संलग्न विकाशलाई पक्राउ गरिएको जिल्ला प्रहरी कार्यालय काभ्रेका प्रहरी निरीक्षक दिनेश कुँवरले बताए। घाइते सुनमायाको स्थानीय तालढुंगा स्वास्थ्य केन्द्रमा उपचार भइरहेको र पाल्साङ लामालाई उपचारका लागि धुलिखेल अस्पतालमा ल्याएको कुँवरले जानकारी दिए। लामाको छाती र हातमा चोट पुगेको अवस्था मध्यम रहेको जनाएको छ। आक्रमणमा संलग्न भुजेलले मादक पदार्थ सेवन गरेर आक्रमण गरेको प्रहरीले जनाएको छ। उनलाई प्रहरीले नियन्त्रण लिई थप अनुसन्धान गरिरहेको जिल्ला प्रहरी कार्यालय काभ्रेले जनाएको छ।
"एमालेले जनसंगठनमा घटायो पदाधिकारीको संख्या, ९ जना मात्र बनाउने निर्णय","काठमाडौं : नेकपा एमालेले जनवर्गीय संगठनमा केन्द्रीय पदाधिकारीको संख्या घटाएर ९ जनाको बनाउने निर्णय गरेको छ। आइतबार पार्टी कार्यालय च्यासलमा बसेको पार्टीको सचिवालय बैठकपश्चात महासचिव शंकर पोखरेलले जनसङ्गठन समन्वय सम्बन्धी निर्देशिकामा संशोधनका गरी केन्द्रीय पदाधिकारीको संख्या घटाएर ९ जनामा सीमित गर्ने निर्णय गरेको जानकारी दिए । यस अगाडि एमालेका जनवर्गीय संगठनहरूमा १७ सदस्यीय केन्द्रीय पदाधिकारी रहने व्यवस्था गरेको थियो। पोखरेलले जनसंगठनमा केन्द्रीय कमिटी, सचिवालय र स्थायी कमिटीको अभ्यास भइरहेकोमा अब स्थायी कमिटीको संरचना नराख्ने निर्णय भएको जानकारी दिए। उनले सम्बन्धित संगठनले आफ्ना विधानको माध्यमबाट सो संरचना परिवर्तन गर्ने उल्लेख गरे। उनका अनुसार अब जनसंगठनमा अध्यक्ष एक जना, उपाध्यक्षमा एक जना महिलासहित २ जना, महासचिव १ जना, उपमहासचिव १ जना, सचिव र कोषाध्यक्षसहित ४ जना गरी ९ जना पदाधिकारी रहनेछन्। जनसङ्गठन समन्वय संयन्त्रले प्रस्ताव गरे बमोजिम जनसङ्गठनको केन्द्रीय कमिटीको अधिकतम सङ्ख्या क्रमशः १५० र ९९ मा सीमित गर्ने, जनसङ्गठनको हालको अधिकतम् १७ पदाधिकारीहरूको सङ्ख्या घटाई ९ मा सीमित गर्ने। अध्यक्ष र महासचिवका अतिरिक्त उपाध्यक्ष महिला सहित २, उपमहासचिव १ र संगठनप्रचारविदेश र कोषको जिम्मेवारी तोकेरै सचिव (कोषाध्यक्ष भएमा सो सहित)को सङ्ख्या ४ मा सीमित गर्ने।उनले भने,संयन्त्रमा संरचनागत रुपमा सचिव राख्न उपयुक्त नहुने तर प्रमुखले आवश्यकताका आधारमा सचिवको जिम्मेवारी तोक्न सक्ने।"
विद्यालयमा महोत्सव गर्ने निर्णयबाट पछि हट्यो नगरपालिका,नवलपुर : मध्यविन्दु नगरपालिकाले प्रथम मध्यविन्दु कृषि प्रविधि प्रदर्शनी तथा रैथाने खाना महोत्सवको स्थान परिवर्तन गरेको छ। नवजागरण माध्यमिक विद्यालयको खेलमैदानमा आयोजना गर्ने भनिएको महोत्सवको स्थान परिवर्तन गरेको हो। नगरपालिकाको आइतबार बसेको कार्यपालिका बैठकले स्थान परिवर्तन गर्ने निर्णय गरेको हो। मध्यविन्दु नगरपालिकाका प्रवक्ता रणबहादुर थापा छेत्रीले कार्यपालिका बैठकबाट महोत्सव आयोजना स्थल परिवर्तन गर्ने निर्णय गरेको जानकारी दिए। परिवर्तन गरिएको महोत्सव आयोजना गर्ने स्थल अहिले सञ्चालित विद्यालय भन्दा ५०० मिटर पर रहेको छ।
रास्वपाका केन्द्रिय सदस्य थापा अमेरिकामा पक्राउ,काठमाडौं : राष्ट्रिय स्वतन्त्र पार्टीका केन्द्रिय सदस्य मोहन थापा अमेरिकामा पक्राउ परेका छन्। अमेरिकी आप्रवासन र भन्सार प्रवर्तन (आइस) ले रास्वपाका सभापति रवि लामिछानेका विश्वासपात्र थापालाई एक साता अगाडि पक्राउ गरेको हो। नेपालबाट अमेरिका जाँदै गर्दा उनलाई पेन्सिल्भेनियाको फिलाडेल्फिया अन्तर्राष्ट्रिय विमानस्थलमा पक्राउ गरिएको हो। उनी अहिले फिलाडेल्फिया संघीय हिरासत केन्द्रमा रहेका छन्। रास्वपाका एक पदाधिकारीले पनि अमेरिकन इमिग्रेसनको हिरासतमा रहेको पार्टीलाई जानकारी प्राप्त भएको जानकारी गराए। उनका अनुसार पार्टीको वेबसाइटबाट पनि केन्द्रीय सदस्यको सूचीबाट थापाको नाम हटाइएको छ। रास्वपाका सदस्य थापाले अमेरिकाको बाल्टिमोरमा रवि लामिछानेका लागि धमाधम चन्दा उठाउने कार्य गरिरहेको भन्दै विवादमा आएका थिए। लामिछाने गृहमन्त्री छँदा थापाले प्रहरीको सरुवा बढुवा गराइदिने भनेर असुली सुरु गरेको आरोप लाग्दै आएको थियो। रास्वपाका तत्कालीन सांसद डा ढाकाकुमार श्रेष्ठले आफूलाई मन्त्री बनाइदिने भन्दै थापाले पैसा मागेको दाबी गरेका थिए। थापाले लामिछानेको नाम लिएर पार्टीको स्थापनाकालदेखि नै ठगी गर्दै आएका घटना सार्वजनिक हुँदै आएका छन्। अमेरिकामा पक्राउ परेको घटना सार्वजनिक भएपछि भने पार्टीले औपचारिक रुपमा उनीबारे कुनै निर्णय लिएको छैन। मेरील्याण्ड बाल्टिमोरमा बस्दै आएका उनी बाल्टिमोर एसोसिएसन अफ नेप्लीज इन अमेरिका (बाना) का संस्थापक अध्यक्ष हुन्। थापा यस अगाडि पनि मेरील्याण्डमा सवारी लाइसेन्स दुरुपयोग अभियोगमा जेल बसेका व्यक्ति हुन्। स्रोतका अनुसार थापासँग ग्रीन कार्ड छ। उनीसँग ग्रीन कार्ड भएपनि रास्वपा केन्द्रीय सदस्य बनेका थिए। ग्रीन कार्ड भएको व्यक्ति लामो समय अमेरिका बाहिर बस्दा अध्यागमनले सोधपुछ गर्ने गरेको छ।
अनरको म्याजिक सेभेन प्रोमा पुराना तस्बिरलाई नयाँ जीवन बनाउन सकिने,"काठमाडौं : अनरको म्याजिक सेभेन प्रोमा पुराना तस्बिरलाई नयाँ जीवन बनाउन सकिने फिचर आएको छ। पहिलो खेल भएको ११५औं वार्षिकोत्सवको अवसरमा एआई फोटो अपस्केल फिचर राखिएको हो। म्यानचेस्टर युनाइट को ऐतिहासिक स्टेडियम थेटर अफ ड्रिम्सका पुराना तस्बिरहरू सुधार्ने कार्य गरेको छ।   ,      द्वारा सञ्चालित उन्नत एआई फोटोग्राफी सुविधाहरू प्रदान गर्दछ। एआई सुपर जुम, एआई एनहान्स प्रोट्रेट र एआई मैसन सेन्सिङ क्यापचर जस्ता सुविधाहरूसँगै यसको नवीनतम एआई अपस्केल फिचरले पुराना र फिक्का भएका तस्बिरहरू सुधार्ने, खरोंच हटाउने र स्पष्टता बढाउने कार्य गर्छ। अनर म्याजिक सेभेन प्रोको एआई अपस्केल प्रविधिले वल्ड ट्राफोडको अभिलेखमा रहेका ४० भन्दा बढी पुराना तस्बिरहरू पुनःस्थापित र सुधार गरेको छ।"
सोलुखुम्बुको लिखुपिके गाउँपालिका कार्यालयमा आगलागी,"सोलुखुम्बु : जिल्लाको लिखुपिके गाउँपालिकाको कार्यालय भएको घरमा आगलागी भएको छ। गाउँपालिका३ काफ्लेचौरस्थित कार्यालय भवनमा आज दिउँसो आगलागी भएको जिल्ला प्रहरी कार्यालय सोलुखुम्बुले जनाएको छ। प्रहरी नायब उपरीक्षक द्वारिकाप्रसाद घिमिरेका अनुसार बिजुलीको तार चुहिएर आगलागी हुँदा दुईतले घर जलेर नष्ट भएको छ। स्थानीय रुद्रबहादुर खत्रीको ढुङ्गा, माटो र टिनको छानो भएको सो घरमा गाउँपालिकाको प्राविधिक शाखा, स्टोर र प्रधानमन्त्री रोजगार शाखा रहेका थिए। प्रहरी चौकी चौलाखर्कबाट प्रहरी निरीक्षकको कमाण्डमा खटिएको टोली र स्थानीयवासीको सहयोगमा आगो निभाउन सफल भएको घिमिरेले बताए। आगलागी हुँदा ग्यास सिलिण्डरसमेत विस्फोट भएपछि आगो थप फैलिएको उनले बताए। प्रमुख जिल्ला अधिकारी अनोजकुमार घिमिरेले आगलागीबाट कुनै पनि मानवीय क्षति नभएको बताए। गाउँपालिकाको सरकारी दस्तावेज भने जलेर नष्ट भएको उनले बताए।"
वैदेशिक रोजगारीमा पठाइदिन्छु भन्दै ठगी गर्ने दुई जना पक्राउ,"काठमाडौं : वैदेशिक रोजगारीमा पठाइदिन्छु भन्दै ठगी गर्ने दुई जना पक्राउ पक्राउ परेका छन्। बेरोजगार युवायुवतीहरुलाई आकर्षक तलबको प्रलोभनमा पारी रोजगारीका लागि विभिन्न देशहरुमा लैजाने भन्दै ठगी गर्ने मोरङ उर्लाबारी५ की भूमिका देवान र बाँके डुडुवा५ कमदीका पशुपती खत्री पक्राउ परेको काठमाडौं उपत्यका अपराध अनुसन्धान कार्यालयका प्रहरी उपरीक्षक काजी कुमार आचार्यले जानकारी दिए। पोल्याण्ड पठाइदिन्छु भन्दै देवानले ३ जनाको ११ लाख र खत्रीले १ जनाको २ लाख २३ हजार रुपैयाँ ठगी गरेका थिए। उनीहरूले विदेश नपठाई सम्पर्क विहीन भएकोमा पीडितहरुले दिएको जाहेरीमाथि अनुसन्धान गरेर पक्राउ गरी थप अनुसन्धान तथा कारबाहीको लागि वैदेशिक रोजगार विभाग ताहाचल, काठमाडौं पठाइएको आचार्यले बताए। देवानलाई ललितपुर र खत्रीलाई संतुगलबाट पक्राउ गरिएको हो।"
विभिन्न मुद्दाका फरार अभियुक्त पक्राउ,"नुवाकोट : फरार सूचीमा रहेका अभियुक्तहरूलाई नुवाकोटमा पक्राउ अभियान सञ्चालन गरिएको छ । नुवाकोट जिल्ला अदालतबाट विभिन्न मितिमा फैसला कार्यान्वयन अन्तर्गत कैद तथा जरिवाना सजाय तोकी फरार रहेका विभिन्न मुद्दाका तीन जना फरार प्रतिवादीलाई जिल्ला कार्यालयबाट खटिएको प्रहरी टोलीले खोजतलास गर्ने क्रममा आइतबार पक्राउ परी आवश्यक कारबाहीको लागि जिल्ला अदालतमा बुझाइएको प्रहरी उपरीक्षक दुर्गाराज रेग्मीले बताए। पक्राउ परकाहरूमा हातहतियार तथा खरखजाना मुद्दाका, गोबध (पशुपक्षी सम्बन्धी कसुर) र सवारी ज्यान मुद्दाका दोषी ठहरिएका अभियुक्तहरू रहेको रेग्मीले जनाए। पक्राउ परेकामध्ये हातहतियार तथा खरखजाना मुद्दामा दोषी ठहर भई ५ महिना ११ दिन कैद सजाय र २० हजार रुपैयाँ जरिवाना फैसला भएका नुवाकोटको म्यागङ गाउँपालिका३ का ३६ वर्षीय अमरबहादुर तामाङ, गोबध (पशुपक्षी सम्बन्धी कसुर)मा ८ महिना ८ दिन कैद सजाय तोकिएका बेलकोटगढी नगरपालिका६ का २५ वर्षीय बुद्धिमान तामाङ र सवारी ज्यान मुद्दामा एक महिना ६ दिन कैद र दुई हजार रुपैयाँ जरिवाना फैसला भई फरार रहेका लिखु गापा ४ चौघडाका ३६ वर्षीय मुनहरी मगर रहेको जिल्ला प्रहरी कार्यालय नुवाकोटले जनाएको छ।"
"काठमाडौंको टोखामा प्रहरीले चलायो गोली, हत्या आरोपी पक्राउ",काठमाडौं : काठमाडौंको टोखामा प्रहरीको गोली प्रहारबाट सुटर घाइते भएका छन्। उपत्यका अपराध अनुसन्धान कार्यालयका प्रवक्ता काजी कुमार आचार्यका अनुसार गोली प्रहार गरेर भारतीय सुटर गुड्डु पटेललाई पक्राउ गरिएको हो। उपत्यका अपराध अनुसन्धान कार्यालयको टोलीले उनलाई पक्राउ गर्न ४ राउण्ड गोली चलाएको थियो। आरोपीलाई खुट्टामा गोली लागेको छ। पटेललाई उपचारका लागि ट्रमा सेन्टरमा लगिएको छ। उनको खुट्टामा गोली लागेको छ। २०७९ असोज ३ मा काठमाडौंको गोठाटारमा लाल मोहम्मदको हत्या भएको थियो। प्रहरीका अनुसार उनको हत्यामा गुड्डु सुटरको भूमिकामा रहेका थिए। प्रवक्ता आचार्यका अनुसार लाल मोहम्मदको हत्या गर्दा गोली प्रहार गर्ने दुई जनामध्ये गुड्डु एक हुन्। उनलाई पक्राउ गर्न प्रहरीले सुरुमा दुई राउण्ड हवाई फायर गरेको थियो। भाग्न थालेपछि थप दुई राउण्ड गोली प्रहार गरेको थियो। मोहम्मदको हत्या गर्ने योजनाकार मध्येका बब्लु पासवानलाई २०८१ वैसाखमा पक्राउ गरेको थियो। आज पक्राउ परेका पटेल केही दिन अघि काठमाडौं आएको प्रहरीले सुराकी पाएको थियो। निगरानी गर्ने क्रममा उनी टोखा एरियामा रहेको थाहा भएको थियो।
संकटालाई स्तब्ध पार्दै सिरहा सेमिफाइनलमा,"वीरगन्ज : सलहेश युवा क्लब सिरहा दोस्रो वीरगन्ज गोल्डकप फुटबलको सेमिफाइनलमा प्रवेश गरेको छ। आदर्शनगर रंगशालामा आइतबार भएको दोस्रो क्वाटरफाइनल खेलमा काठमाडौंको संकटा फुटबल क्लबलाई टाइबेकरमा संकटालाई ५४ ले स्तब्ध पार्दै सिरहाले सेमिफाइनलको यात्रा तय गरेको हो। निर्धारित ९० मिनेटको खेल गोलरहित बराबरीमा सकिएपछि खेल टाइबेकरमा धकेलिएको थियो। टाइबेकरमा सिरहाका लागि म्बोउमा एनिसेट, सुमित श्रेष्ठ, अमन लामा, शीशीष लेखी र जय गुरुङले गोल गरे। संकटाका लागि सुनिल खड्का,राजिव लोप्चन र टिछिरिङ लामाले गोल गरे भने राम थापाले गरेको प्रहार सिरहाका गोलरक्षक विशाल सुनारले पञ्च गरेर अअसफल बनाइदिए। यसअघि निर्धारित ९० मिनेटको खेल चलिरहदाँ ७१ औं मिनेटमा सिरहाका विदेशी खेलाडी बेनिब्राहिमले संकटाको डिएरिया नजिकैबाट प्रहार गरेको बल संकटाका गोलरक्षक विशाल केसीले पञ्च गरेपछि गोलपोस्टको बारमाथि बाहिरिएको थियो। त्यसलगत्तै ७४ औं मिनेटमा संकटाका सृजनराज गौतमले गरेको सशक्त प्रहार सिरहाका गोलरक्षक विशाद सुनारले असफल पार्र्दा संकटा खेलमा अग्रता लिनबाट चुकेको थियो। खेलको ८४ औं मिनेटमा फेरि संकटाकै भीषण गुरुङले सिरहाको डिएरिया नजिकैबाट प्रहार गरेको बल गोलपोस्टको माथिल्लो बार छोएर बाहिरिएको थियो। आइतबारको खेलको म्यान दी म्याच सिरहाका गोलरक्षक विशाल सुनार घोषित भए। उनलाई नगद १० हजार रुपैयाँ र ट्रफी प्रदान गरियो। प्रतियोगितामा सोमबार हुने तेस्रो क्वाटरफाइनल खेलमा नेपाल पुलिस क्लब र बागमती युथ क्लब सर्लाहीबीच प्रतिस्पर्धा हुने आयोजना भेट्रान सिटी क्लब वीरगन्जका अध्यक्ष सुबिन बस्नेतले जानकारी दिए। यसअघि शनिबार भएको उद्घाटन खेलमा भारतको गढवाल डायमण्ड फुटबल क्लब दिल्लीलाई १० ले हराउँदै वीरगन्ज युनाइटेड क्लब सेमिफाइनलमा प्रवेश गरिसकेको छ। फागुन २४ गतेसम्म चल्ने प्रतियोगितामा प्रतियोगितामा संकटा क्लब, मच्छिन्द्र फुटबल क्लब, बागमती युथ क्लब सर्लाही, नेपाल पुलिस क्लब, गढवाल डायमण्ड फुटबल क्लब दिल्ली भारत, एपिआई चर्च ब्वाइज युनाइटेड काठमाडौं, सलहेश फुटबल क्लब सिराहा र वीरगन्ज युनाइटेड क्लब गरी ८ टिमले भाग लिएका छन्। प्रतियोगिताको उपाधि विजेता टिमले नगद ११ लाख ११ हजार १११ रुपैयाँ तथा उपविजेता टिमले ५ लाख ५५ हजार ५५५ रुपैयाँ प्राप्त गर्नेछ।"
एमालेको सचिवालय बैठक बस्दै,"काठमाडौं : नेकपा एमालेले सचिवालय बैठक बोलाएको छ। आज दिउँसो २ बजे पार्टी हेडक्वाटरमा सचिवालय बैठक बोलाइएको हो। बैठकमा समसायिक राजनीतिक अवस्था, सरकारको कामका बारेमा समीक्षालगायतका विषयमा छलफल हुनेछ। बैठकमा सरकारले जारी गरेर संसदमा दर्ता भएका अध्यादेश पारित गराउन अध्यादेशका बारेमा प्रधानमन्त्री एवं पार्टी अध्यक्ष केपी शर्मा ओलीले सचिवालयमा ब्रिफिङ गर्ने कार्यसूची रहेको छ। सरकारले ल्याएको उक्त अध्यादेश सरकारमै रहेका दलहरूको असहयोगका कारण राष्ट्रियसभामा बहुमत नहुँदा अघि बढ्न सकेको छैन। सरकारले जारी गरेका ६ वटा अध्यादेश फागुनको तेस्रो साता संसदमा पेश गर्ने तयारी छ। एमालेको जनसंगठनको पदाधिकारी संख्या घटाउने विषयमा पनि छलफल हुने बताइएको छ। चैत महिनाभित्र सबै जनसंगठनको अधिवेशन सक्नुपर्ने पार्टीले निर्देशन दिएको छ।"
केपी ओली कप २०२५ : डिफेन्डिङ च्याम्पियन मछिन्द्र र आर्मी उपाधिका लागि भिड्ने,"काठमाडौं : केपी ओली कप २०२५ को फाइनल खेल डिफेन्डिङ च्याम्पियन मछिन्द्र फुटबल क्लब र त्रिभुवन आर्मी क्लबबीच सोमबार हुनेछ। खेल त्रिपुरेश्वरस्थित दशरथ रंगशालामा साँझ ६ बजे सुरु हुनेछ। पछिल्लो २ संस्करणको उपाधि मछिन्द्र फुटबल क्लबले हासिल गरेको थियो। तेस्रो संस्करणको उपाधिका लागि जाने सोमबार प्रतिस्पर्धा गर्ने मछिन्द्र फुटबल क्लबका कप्तान विशाल श्रेष्ठले प्रि म्याचमा बताए। लगातार तेस्रो पटक फाइनल खेल्न पाउँदा हामी निकै उत्साहित रहेका छौं। हामी भोलि उपाधिकै लागि खेल्नेछौं। प्रशिक्षक सन्तोष न्यौपाने पनि उपाधिका लागि आफ्नो टिम तयार रहेको बताए। आर्मीको टीम राम्रो छ। हामी २ महिनादेखि राम्रो लयमा छौं। हामी भोलि राम्रो खेल खेल्नेछौं। त्यस्तै, आर्मी पनि नयाँ र पुरानो खेलाडीको समिश्रणसहित उपाधिकै लागि भिड्न चाहन्छ। मछिन्द्र राम्रो टिम हो। हामी भोलि उपाधिकै लागि खेल्नेछौं त्रिभुवन आर्मी क्लबका कप्तान जिलेस्पी जंग कार्कीले भने। आर्मीका प्रशिक्षक मेघराज केसीले १ वर्षदेखि टिम बनाउनमा काम गरिरहेको बताए। उनले भने,हामी पछिल्लो १ वर्षदेखि टिम बनाउनमा काम गरिरहेका थियौं। अब हामीले नतिजा दिने बेला भयो। प्रतियोगिताको विजेता हुने टोलीले १५ लाख ११ हजार ११ हजार १११ र उपविजेता हुने टोलीले ५ लाख रुपैयाँ पाउनेछन्। प्रतियोगिताको सर्वोत्कृष्ट खेलाडीले एक लाख, उत्कृष्ट गोलकिपर, सर्वाधिक गोलकर्ता र उदीयमान खेलाडीले समान ५० हजार रुपैयाँ पाउनेछन्। फाइनल खेलमा इटालीबाट विश्वकप विजेता गोलकिपर जियानलुजी वुफन मुख्य आकर्षणको रुपमा रहेका छन्।"
"नेप्से परिसूचक ७५२४ अंकले बढ्यो,१४ अर्बको सेयर कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक उच्च अंकले बढेको छ। नेप्से परिसूचक ७५२४ अंकले बढेर २८९०२८ विन्दुमा पुगेको हो। सेन्सेटिभ इण्डेक्स ३०८ प्रतिशतले बढेर ४८४३० विन्दुमा अडिएको छ। यसदिन ३०२ स्क्रिप्सको २ करोड ९१ हजार ६६ हजार ६५६ कित्ता सेयर १४ अर्ब २५ करोड ४ लाख ७५ हजार ७३६ रुपैयाँमा खरिदबिक्री भए। नेप्से परिसूचक दोहोरो अंकले बढ्दा पाँच कम्पनीको सेयर सकारात्मक सर्किट लेभलमा कारोबार भयो। हिमालयन डिस्टिलरी, गार्डियन माइक्रो लाइफ इन्स्योरेन्स, नेपाल लाइफ इन्स्योरेन्स,सिन्धु विकास बैंक र दोर्दी खोला जल विद्युत कम्पनीको सेयर सकारात्मक सर्किट लेभलमा कारोबार भयो। यसदिन समाज लघुवित्त वित्तीय संस्थाका लगानीकर्ताले भने सर्वाधिक गुमाए। सो कम्पनीको सेयर १० प्रतिशतले घटयो। कारोबार रकमका आधारमा नेपाल रिइन्स्योरेन्स शीर्ष स्थानमा रह्यो। सो कम्पनीको ९७ करोड बढीको सेयर कारोबार भयो। हिमालयन रिइन्स्योरेन्सको ८५ करोड,सिन्धु विकास बैंकको ४० करोडको सेयर कारोबार हुँदा एनआरएन इन्फ्रास्टक्चर एण्ड डेभलपमेन्टको ३३ करोड र साहास उर्जाको २६ करोड मूल्य बराबरको सेयर कारोबार भयो। यसदिन सेयर बजारमा हरियाली छाएको छ। १२ समूहको उपसूचक सकारात्मक देखिएका छन्। आज मनु एण्ड प्रो समूहको उपसूचक सर्वाधिक बढेको हो। सो समूहको उपसूचक ४७९ प्रतिशतले बढ्यो। यसैगरी फाइनान्स, होटल्स एण्ड टुरिजम र लाइफ इन्स्योरेन्स समूहको उपसूचक ४ प्रतिशत बढीले बढे। म्युचुअल फण्डको उपसूचक भने १२७ प्रतिशतले ओरालो लाग्यो। यसदिन कारोबारमा आएकामध्ये १९६ स्टक्सको मूल्य बढ्दा ४४ वटाको घटयो। ४ स्टक्सको मूल्य भने स्थिर रह्यो।"
झापाको कचनकवलमा पुराणको प्रसाद खाएर १६ जना बिरामी,"झापा : झापाको कचनकवलमा पुराणको प्रसाद खाएर १६ जना फुडपोइजन भएर बिरामी परेका छन्। बिरामी परेकाहरूको प्राथमिक स्वास्थ्य केन्द्र बनियानीको आकस्मिक कक्षमा उपचार भइरहेको छ। फुडपोइजन भएर बिरामी परेकाहरूमध्ये बालबालिकादेखि वृद्धवृद्धा समेत रहेको स्वास्थ्य केन्द्रका डा दिपेन राजवंशीले जानकारी दिए। विषाक्त खाना खाएका कारण उनीहरूमा वान्ता हुने, झाडापखाला लाग्ने, पेट पोल्ने तथा उच्च ज्वरो आउने लक्षण देखा परेको डा राजवंशीको भनाइ छ। बिरामीहरूमा इन्टापमिवा हिस्टोलाइटिका नामक कीटाणु समेत देखा परेको बताउँदै डा राजवंशीले भने, अधिकांश बिरामीहरूको स्वास्थ्य अवस्था सामान्य बन्दै गएको छ, प्राथमिक स्वास्थ्य केन्द्र भएकोले बेड तथा जनशक्ति अभावका कारण उपचारमा केही असहज भएको हो। कचनकवल गाउँपालिका६ बनियानी निवासी वार्षिकीको अवसरमा आयोजित पुराणमा आफन्त लगायत छरछिमेकीहरु गएर प्रसाद खाएका थिए। सोही प्रसाद खाँदा उनीहरू फुडपोइजन भएर बिरामी परेका हुन्। बिरामीहरूको सङ्ख्या अझ बढ्न सक्ने अनुमान गरिएको छ।"
जेलेन्स्कीलाई बेलायती प्रधानमन्त्री स्टारमरको बलियो समर्थन,"युक्रेनी राष्ट्रपति भ्लोदिमिर जेलेन्स्कीले आइतबार लन्डनमा युरोपेली देशहरूको शिखर सम्मेलनमा भाग लिने जनाइएको छ। शनिबार बेलायत आइपुगेपछि बेलायती प्रधानमन्त्री केयर स्टारमरले जेलेन्स्कीलाई अँगालो हालेर स्वागत गरेका थिए। जेलेन्स्कीलाई चर्को नारासहित स्वागत गरिएको थियो। स्टारमरले जेलेन्स्कीलाई युक्रेनलाई सम्पूर्ण बेलायतको समर्थन रहेको बताएका थिए। 'जतिसुकै समय लागे पनि हामी तपाईं र युक्रेनको साथमा उभिन्छौं', उनले भने। जेलेन्स्कीले पनि उक्त समर्थनको लागि स्टारमरलाई धन्यवाद दिएका छन्। आज लन्डनमा युरोपेली देशहरूको शिखर सम्मेलन हुँदैछ। यस शिखर सम्मेलनमा फ्रान्स, जर्मनी, डेनमार्क र इटाली लगायत १३ देशले भाग लिनेछन्। साथै नेटोका महासचिव र युरोपेली संघ र युरोपेली परिषद्का अध्यक्षहरू पनि उपस्थित हुनेछन्। युक्रेनलाई २ अर्ब २६ करोड बिलियन पाउण्ड ऋण बेलायतले युक्रेनलाई २ अर्ब २६ करोड अर्ब पाउण्ड ऋण दिएको छ। यसका लागि बेलायती प्रधानमन्त्री स्टारमर र युक्रेनी राष्ट्रपति जेलेन्स्कीले शनिबार सम्झौतामा हस्ताक्षर गरेका छन्। यो ऋण  देशहरूको एक्स्ट्रार्डिनरी रेभेन्यू एक्सेलेरेशन () पहल अन्तर्गत दिइएको जनाइएको छ। उक्त ऋण रूसी सम्पत्तिबाट प्राप्त हुने नाफाको प्रयोग गरेर फिर्ता गरिने जनाइएको छ। यो ऋण युक्रेनको लागि आवश्यक हतियार खरिद गर्न प्रयोग गरिनेछ। गत वर्ष अक्टोबरमा  देशहरूले युक्रेनलाई ५० अर्ब डलर सहयोग प्रदान गर्ने वाचा गरेका थिए। युक्रेनलाई समर्थन गर्ने विषयमा युरोपेली संघभित्रै पनि केही असहमति देखिएको छ। हंगेरीका प्रधानमन्त्री ओर्बान भिक्टरले जेलेन्स्कीको विरुद्धमा अमेरिकी राष्ट्रपति ट्रम्पलाई समर्थन गरेका छन्। उनले बलिया मानिसहरूले शान्ति स्थापना गर्ने र कमजोर मानिस युद्ध चाहने बताएका थिए। उनले राष्ट्रपति ट्रम्प शान्तिको पक्षमा साहसपूर्वक उभिएको पनि बताएका थिए। त्यस्तै स्लोभाकियाका प्रधानमन्त्री रोबर्ट फिकोले पनि युक्रेनलाई आर्थिक र सैन्य रूपमा सहयोग नगर्ने बताएका छन्। युक्रेनले सैन्य बल प्रयोग गरेर रुसलाई वार्ताको टेबलमा ल्याउन कहिल्यै सक्षम नहुने उनको भनाइ छ। जेलेन्स्की शुक्रबार अमेरिकी राष्ट्रपति डोनाल्ड ट्रम्पलाई भेट्न ह्वाइट हाउस पुगेका थिए। जहाँ दुई जनाबीच चर्को बहस भएको थियो। ट्रम्पभान्स र जेलेन्स्की एकअर्कामाथि औंला उठाउँदै गरेको देखिन्थे। ट्रम्पले जेलेन्स्कीलाई धेरै पटक हप्काएका थिउ। उनले जेलेन्स्कीलाई स्रो विश्वयुद्ध सुरु गर्ने प्रयासमा रहेको आरोपसमेत लगाएका छन्। हाल धेरै युरोपेली देश तथा नेताहरूले जेलेन्स्कीलाई समर्थन जनाएका छन्। नर्वे, नेदरल्याण्ड्स, पोल्याण्ड, युरोपेली संघ, जर्मनी, बेलायत, क्यानडा र अष्ट्रेलिया जस्ता युरोपेली देशहरूले जेलेन्स्कीलाई समर्थन गरेका छन्।"
पाथीभरा केबलकारको विरोधमा उत्रिएकाहरूलाई वार्तामा आउन गृहमन्त्रीको आह्वान,काठमाडौं : गृहमन्त्री रमेश लेखकले ताप्लेजुङको पाथीभरमा निर्माणाधीन अवस्थामा रहेको केबलकारको विरोधमा उत्रिएकाहरूलाई वार्तामा आउन आह्वान गरेका छन्। आइतबार राष्ट्रियसभा बैठकमा सांसदहरूले उठाएका प्रश्नको जवाफ दिँदै मन्त्री लेखकले नो केवलकार समूहले उठाएका विषयप्रति सरकार गम्भीर भएको भन्दै वार्तामा आउन आह्वान गरेका हुन् । उनले केवलकार निर्माणमा देखिएका समस्या वार्ता र छलफलमार्फत समाधान गर्न सरकार तयार रहेको जानकारी दिए । गृहमन्त्री लेखकले जनतालाई अनुभूत हुने गरि देशमा शान्ति सुव्यवस्था कायम गर्न गम्भीर रहेको उल्लेख गरे। सिराहाको नवराजपुर गाउँपालिका१ भगवतीपुरकी १७ वर्षीया रिंकुकुमारी सदायको मृत्यु भएको घटनामा प्रहरीले गम्भीर भएर अनुसन्धान गरिरहेको र दोषीलाई कारवाही गर्ने उहाले उल्लेख गरे । गृहमन्त्री लखेकले प्रेम विवाह गरेका सर्लाहीको बरहथवाका नेहा रौनियार र सत्येन्द्र रामको सुरक्षा सरकारले गर्ने प्रतिबद्धता व्यक्त गरे । भेदभावविरुद्धको हक कार्यान्वयन गराउन सरकार क्रियाशील रहेको उनले बताए। त्यस्तै उनले विभिन्न विधेयकहरू सदनमा पुगेको भन्दै अन्य नीतिगत र कानुनी सुधार गर्ने विषयमा छलफल भइरहेको जानकारी दिए । भूकम्पपछिको पुनस्र्थापना र पुननिर्माणको कामले लय समातेको उनको भनाइ छ । उनले सिमित स्रोत र साधनकाबीच अपेक्षित रुपमा काम हुन नसके पनि सबैको साथ र सहयोगबाट उपलब्ध स्रोत र साधनको परिचालन गर्दै संवेदनशील ढंगले काम गरिरहेको अवगत गराए।
पम्प स्टोरेज जलविद्युत् आयोजना निर्माणलाई प्राथमिकतामा राखेर अघि बढाइने,"काठमाडौं : नेपाल विद्युत प्राधिकरणले दैनिक विभिन्न समयमा हुने विद्युत् माग उतारचढाव र देशको ऊर्जा सुरक्षाका लागि पम्प स्टोरेज जलविद्युत आयोजना निर्माणलाई प्राथमिकतामा राखी अगाडि बढाउने भएको छ। प्राधिकरण अन्तर्गतको आयोजना विकास विभागले देशभरी १५६ वटा पम्प स्टोरेज आयोजनाको पहिचान गरेको थियो। त्यसमध्ये ४२ हजार मेगावाटका ३३ वटा आयोजना छनोट र स्तरीकरण गरिएको छ। रुकुम (पश्चिम)स्थित स्यार्पु तालमा ३३२ मेगावाटको पम्प स्टोरेज आयोजनाको सर्वेक्षण अनुमतिपत्र लिई सम्भाव्यता अध्ययन भइरहेको छ। ६७० मेगावाटको दूधकोशी जलाशययुक्त जलविद्युत आयोजनाले पनि २०० मेगावाटको पम्प स्टोरेज आयोजनाको अध्ययन गरिरहेको छ। काठमाडौं उपत्यकाका एवम् विद्युत भार केन्द्र नजिकै, पहुँच सडक, प्रसारण लाइन लगायतका सम्पूर्ण पूर्वाधारको सुगमता रहेको धादिङको बेनिघाट रोराङ र चितवनको इच्छाकामना गाउँपालिकामा पर्ने हुग्दी र मोवा खोलामा करिब १५९६ मेगावाटको हुलिङटारदुकिम पम्प स्टोरेज आयोजना निर्माणका लागि सम्भाव्यता अध्ययन गरिने भएको छ। आयोजना विकास विभागले हाल आयोजनाको डेक्स अध्ययन गरिरहेको छ। आयोजनाका लागि हुग्दी (माथिल्लो क्षेत्र) र मोवा (तल्लो क्षेत्र) खोलामा क्रमशः करिब ४५ र १०३ मिटर अग्लो बाँध बनाई दुईवटा जलाशय निर्माण गरिने छ। विद्युतगृह मोवा खोलामा रहनेछ। हुग्दी खोलाको जलाशयमा भण्डार भएको पानीलाई प्रयोग गरी विद्युत् उत्पादन गरिनेछ। विद्युत उत्पादनपछि मोवा खोला (तल्लो जलाशय) मा भण्डारण भएको पानीलाई पम्प गरी पुनः हुग्दी खोला (माथिल्लो जलाशय) मा खसालिने छ। आयोजनालाई विद्युतको बढी माग हुने समय (पिक)मा ६ घण्टा पूर्ण क्षमतामा चलाउन सकिने गरी डिजाइन प्रस्ताव गरिएको छ। पम्प स्टोरेज आयोजनाहरुमा विद्युतको न्यूनतम माग भएको (अफ पिक) अथवा ऊर्जा न्यूनतम मूल्य भएको समयमा पानीलाई पम्पले तानेर नदीको माथिल्लो भागमा बनाइएको जलाशयमा भण्डारण गरिन्छ। यसरी, भण्डार गरिएको पानीलाई पिक अथवा बढी मूल्य भएको समयमा प्रयोग गरी विद्युत् उत्पादन गरिन्छ। विद्युत प्रणाली स्थिरता, पिक डिमाण्ड एवम् खपत गरी बढी भएको विद्युत् (सरप्लस इनर्जी) व्यवस्थापन र ऊर्जा सुरक्षाका लागि पम्प स्टोरेज आयोजनालाई महत्वपूर्ण मानिन्छ। अफ पिक समयमा पम्प गरी भण्डारण गरिएको पानीको प्रगोगमार्फत पिक समयमा विद्युत् उत्पादन गरी आन्तरिक रुपमा खपत गर्ने र सरप्लस इनर्जीलाई भारततर्फ पिकमा महंगोमा बिक्री गर्न सकिन्छ। प्राधिकरणका कार्यकारी निर्देशक कुलमान घिसिङ, विभागका निर्देशक नसिबमान प्रधान लगायतको टोलीले शनिबार धादिङ र चितवनमा पर्ने हुलिङटारदुकिम पम्प स्टोरेज आयोजनाको स्थलगत निरीक्षण गरी त्यस क्षेत्रको अवस्थाको जानकारी लिएको छ। कार्यकारी निर्देशक घिसिङले भौगोलिक अवस्थिति, वातावरणीय तथा सामाजिक अवस्था, उक्त स्थलसम्म पुग्न आवश्यक पहुँच पूर्वाधारको सुगमता, उत्पादित विद्युत प्रवाहका लागि प्रसारण लाइनको उपलब्धता, र विद्युत् भार केन्द्रभन्दा नजिक रहेकाले प्रारम्भिक अध्ययनबाट अन्य आयोजनाहरूको तुलनामा हुलिङटारदुकिम आयोजना निर्माणका लागि आकर्षक देखिएको बताए। आयोजनालाई पहिलो चरणमा करिब ५१० मेगावाटमा निर्माण गर्ने र क्रमशः बढाउँदै पूर्ण क्षमताको बनाउन सकिने उल्लेख गर्दै उनले भने,यो आयोजना निर्माणलाई प्राथमिकतामा राखी सर्वेक्षण अनुमतिपत्र लिने प्रक्रिया तत्काल अगाडि बढाइने छ। आयोजनाबाट वार्षिक रुपमा करिब ३ अर्ब ३६ करोड युनिट ऊर्जा उत्पादन हुने छ। आयोजनाको प्रति मेगावाट लागत करिब ५ लाख ८७ हजार अमेरिकी डलर (करिब ७ करोड ७५ लाख रुपैयाँ लाग्ने अनुमान गरिएको छ।"
जुवातास खेलिरहेको अवस्थामा सात जना पक्राउ,स्याङ्जा : वालिङ नगरपालिका६ मिर्दीमा जुवातास खेलिरहेको अवस्थामा सात जना पक्राउ परेका छन्। घरमा जुवातास खेलिरहेको अवस्थामा तेज बहादुर थापा समेत ७ जनालाई शनिबार बेलुकी प्रहरीले पक्राउ गरेको हो। वडा प्रहरी कार्यालय वालिङबाट खटिएको प्रहरीले उनीहरूलाई नगद ४२ हजार १ सय ३५ रुपैयाँ र २ सय १३ पत्ती तास सहित पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको जिल्ला प्रहरी कार्यालयले जनाएको छ।
कर्णालीबाट ३८ हजार विद्यार्थीले एसईई दिँदै,वीरेन्द्रनगर : आगामी चैत ७ गतेदेखि सञ्चालन हुने माध्यमिक शिक्षा परीक्षा (एसईई)मा कर्णाली प्रदेशबाट करिब ३८ हजार विद्यार्थीले सहभागिता जनाउने भएका छन्। प्रदेश शिक्षा निर्देशनालय सुर्खेतले आइतबार आयोजना गरेको परीक्षा व्यवस्थापन सम्बन्धी अभिमुखीकरण कार्यक्रममा उक्त जानकारी दिएको हो। कार्यक्रममा प्रदेश शिक्षा विकास निर्देशनालयकी निर्देशक दीपा हमालले कर्णाली एसईई परीक्षाका लागि उत्तरपुस्तिकाहरू समेत जिल्ला जिल्लामा पुगिसकेको बताइन्। कर्णालीका १० वटै जिल्ला शिक्षा विकास तथा समन्वय इकाई प्रमुखहरू सहितको गोष्ठीमा उनले व्यवस्थित र मर्यादित एसईई परीक्षा सञ्चालन गर्न प्रदेश परीक्षा सञ्चालन तथा व्यवस्थापन समिति र जिल्ला परीक्षा समन्वय समितिबीच समन्वय भइरहेको बताइन्। उनका अनुसार कर्णालीमा यस वर्ष जम्मा ३७ हजार ९ सय ११ जना विद्यार्थी सहभागी हुँदैछन्। जसका लागि कर्णालीमा १ सय ८० परीक्षा केन्द्र छनोट भई सबै केन्द्रमा उत्तरपुस्तिकाहरू पुगाउने काम भइरहेको छ।
राष्ट्रलाई अनुशासित युवाहरूको खाँचो छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले अनुशासित युवाहरूको खाँचो राष्ट्रलाई रहेको बताएका छन्। सैनिक मञ्च टुँडिखेलमा आयोजित राष्ट्रिय सेवा दल (एनसिसी) को सिसं १९ सिनियर डिभिजन तालिमको दीक्षान्त कवाज कार्यक्रमलाई आज सम्बोधन गर्दै युवा जगतको चौतर्फी विकासका लागि सरकार हरसम्भव सहयोग गर्न कट्टिबद्ध रहने बताएका हुन्। प्रधानमन्त्री ओलीले देशभक्ति, कर्तव्यपरायणता र श्रेष्ठताका लागि दीक्षित छात्राछात्रालाई शुभकामना दिँदै अरूलाई छिर्के लगाएर नभई स्वच्छ प्रतिस्पर्धाका आधारमा मुलुकको विकासमा समर्पित हुन र अघि बढ्न आग्रह गरे। प्रधानमन्त्री ओलीले जननी जन्मभूमिश्च स्वर्गादपी गरीयसी उक्तिलाई आत्मसाथ गर्दै चन्द्र र सूर्य अंकित झण्डाप्रति सदैव अनुशासित भई शिरोपर गर्न सक्ने युवाहरूको खाँचो राष्ट्रलाई रहने भएकाले यो कार्यक्रम नेपाल सरकारको उच्च प्राथमिकतामा परेको बताए। तपाईंहरुमाथि तपाईको अभिभावकको मात्र आशा र सपना निहित नरही तपाईहरुका प्राध्यापक, नातेदार र समाजको पनि सपना र आशा रहेको हुन्छ। त्यसैले सर्वोत्कृष्ट समाज निर्माणका लागि यसै युवा अवस्थामा तपाईंहरुले आफ्नो मनोबल उच्च बनाउनको साथै कुशल नेतृत्वको विकास, नैतिक आचरण र अनुशासनको पालना गर्दै तपाईंहरुको आफ्नो समाज र राष्ट्रप्रतिको कर्तव्य बुझ्ने र त्यसलाई पूरा गर्न सवल नागरिक बन्ने कार्य पनि शुरु गर्नु पर्दछ।, सेवा दलका प्रमुख संरक्षकसमेत रहेका प्रधानमन्त्री ओलीले भने, राष्ट्रलाई आवश्यक परेको बेलामा तपाईहरुले निःस्वार्थ सेवा भावबाट समर्पित भई एक सच्चा नेपाली नागरिकका रुपमा महत्वपूर्ण नेतृत्वदायी भूमिका निर्वाह गर्नुहुनेछ र यस तालिमको दौरान तपाईहरुले हासिल गरेका ज्ञानले तपाईहरुलाई उक्त कार्यको लागि अभिप्रेरित र सहयोग गर्ने विश्वास लिएको छु। युवाहरूको व्यक्तित्व विकास गर्ने उद्देश्यले अनुशासन राष्ट्र सेवाको मुल जग हो भन्ने आदर्श वाक्यका साथ विसं २०२२ सालमा स्थापित सो सेवा दलले युवाहरुलाई अनुशासित, मर्यादित, मुलुकप्रति समर्पित र राज्यका संस्थाप्रति सम्मान गर्ने संस्कारयुक्त नागरिक बनाउनुका साथै विपत्तिको समयमा परिचालन गर्न सकिने तालिमप्राप्त स्वयंसेवक जनशक्ति उत्पादन गर्दै आएको छ। यस आर्थिक वर्षका यसका सात हजार सात सय चार छात्रछात्रा रहेकामा आगामी वर्ष ११ हजार पाँच सय ५० पुर्याउने लक्ष्य दिइएको छ। हालसम्म यस सेवा दलबाट ८२ हजार एक सय ८४ दीक्षित भइसकेका छन्।"
क्यालिफोर्नियाका नेपालीले २६ करोडमा खरिद गरे सामुदायिक भवन,"क्यालिफोर्निया(अमेरिका) : नेपालीमुलका बासिन्दाहरूको बहुसंख्यक रुपमा बसोबास रहेको क्यालिफोर्निया नर्दन क्षेत्र (बेएरिया) मा नेपालीपन झल्किने नेपाली सामुदायिक केन्द्र भवन स्थापना भएको छ । नेपाली एसोसियसन अफ नर्दन क्यालिफोर्निया (न्यान्स) को अगुवाइमा सामुदायिक भवन स्थापना भएको हो । यहाँ बसोबास गर्ने नेपालीहरूले नेपालीले नेपाली सामुदायिक भवन निर्माणका लागि लामो समयदेखि पहल गर्दै आएका थिए,'नेपाली एसोसियसन अफ नर्दन क्यालिफोर्निया (न्यान्स) का अध्यक्ष प्रितेश कार्कीले भने जुन पहलले आज मूर्त रुप लियो । उनका अनुसार अमेरिकामा बसोबास गर्ने नेपालीहरूको सबैभन्दा पुरानो मध्येको एक संस्था नेपाली एसोसियसन अफ नर्दन क्यालिफोर्निया (न्यान्स) ले सन् १९९४ मा स्थापनादेखि नै आफ्नै सामुदायिक भवन स्थापनाको उद्देश्य राखेको थियो । बेएरियावासी तपाई सम्पूर्ण सहयोगी हात र मन जोडिएर चन्दा संकलनबाट भवन खरिद गर्न सफल भएका छौं,'उनले थपे, यो हामी सबैको साझा प्रयत्नको प्रतिफल हो। यो ऐतिहासिक अवसरमा सामुदायिक केन्द्र खरिदका लागि सहयोग सबैप्रति कृतज्ञ छौं । बेएरियाको रिचमण्ड सिटी ३६९ चेल्सी एभिन्युमा रहेको रिलिजिएस प्रोपर्टी सुरूमा २४ लाख ७० हजार अमेरिकी डलरमा बिक्रीमा राखिएकोमा हामीले हालको १८ लाख ६० हजारमा अफर परेको उनले बताए । अहिले नेपाली समुदायका झण्डैं पाँचसय व्यक्ति एवं संस्थाबाट संकलित करिब ७ लाख डलर,न्यायले अघिल्ला अभियानमा संकलन गरेको र खातामा रहेको ९५ हजार डलर, समुदायकै सदस्यबाट सापटी लिएको १ लाख ८० हजार डलरसमेत गरेर ४५ प्रतिशत डाउनपेमेन्ट र बाँकी रकम बैंक ऋणबाट भवन खरिद गरिएको हो। हामीले खरिद गरेको भवन करिब १० हजार ८ सय स्क्वायरफिटको भवन संरचना क्षेत्र र ५४ हजार स्क्वायरफिटको पार्किङ छ । भवनमा ५ सय २८ सिट क्षमताको सभाकक्ष,२ सय सिटको क्याफ्टेरिया,६ वटा अफिस कोठा,११० भन्दा बढी गाडी पार्किङ र शौचालय रहेको उनले सुनाए । अमेरिकाको क्यालिफोर्नियाका बासिन्दा नेपालीमुलका पत्रकार दीपक दाहालले करिब ७० हजार नेपाली बसोबास रहेको नर्दन क्षेत्रमा आफ्नै सामुदायिक भवन भएपछि विभिन्न चाडपर्व एवं धर्म,संस्कृति अनुसारका सामाजिक सांस्कृतिक कार्यक्रम गर्न सहज हुने विश्वास लिएको बताए । उनले यस क्षेत्रमा बसोबास गर्ने नेपालीमध्ये करिब ७ सय व्यक्ति र परिवार प्रत्यक्ष सहयोगबाट जोडिए पनि यो सामुदायिक केन्द्र सबैको साझा सम्पत्ति रहेको बताए । संस्थाका अध्यक्ष कार्कीले संस्थाले लिएको सापटी फिर्तासहित बैंक ऋणसमेत तिरेर छिट्टै भवन पेडअफ गर्ने योजना रहेको बताए । उनले सिंगो समुदाय एकजुट हुँदा यो कठिन विषय भने होइन,मासिक किस्ताको भार नपर्ने गरी भवन पेडअफ गर्न सकियो भने हामीले समुदायका सेवाका अझै थुप्रै कार्यक्रम गर्न अझै सहज हुने विश्वास व्यक्त गरे। उनले सम्पूर्ण बेएरियाबासी नेपाली समुदायसँग आफूले सकेको चन्दा सहयोगमार्फत् यो साझा संकल्पमा जोडिन अपील गरेका छन्।"
"स्वर्गद्वारी गुठी पीडित किसान र प्रहरीबीच झडप, डीएसपी पौडेल घाइते","काठमाडौं : स्वर्गद्वारी गुठी पीडित मोही किसान संघर्ष समितिले आयोजना गरेको प्रदर्शनमा झडप भएको छ। पीडित किसान र प्रहरीबीच झडप हुँदा प्रहरी वृत्त सिंहदरबारका प्रहरी नायव उपरीक्षक (डीएसपी) गंगा पौडेल घाइते भएका छन्। जिल्ला प्रहरी परिसर काठमाडौंका प्रवक्ता अपिलराज बोहोराका अनुसार डीएसपी पौडेलको बानेश्वरस्थित सिभिल अस्पतालमा उपचार भइरहेको छ। उनको टाउकोमा पाँचवटा टाँका लगाइएको छ। प्रदर्शनकारीहरू बानेश्वरमा निषेधित क्षेत्र तोड्न खोजेपछि झडप भएको थियो। प्रदर्शनकारीले प्रहार गरेको लाठ्ठी लागेर डीएसपी पौडेलको टाउकोमा चोट लागेको थियो। केही प्रदर्शनकारी पनि घाइते भएको बुझिएको छ। झडपमा १२ जना प्रदर्शनकारीलाई नियन्त्रणमा लिएको छ। सरकारले आफूहरूसँग गरेको सम्झौता कार्यान्वयन नगरेको भन्दै स्वर्गद्वारी गुठीपीडित मोही किसान संघर्ष समितिले लामो समयदेखि काठमाडौं केन्द्रित विरोध गरिरहेको छ। २०८० चैत ७ गते भूमि व्यवस्था,सहकारी तथा गरिबी निवारण मन्त्रालय र स्वर्गद्वारी गुठी पीडित मोही किसान संघर्ष समितिबीच सहमति भएको थियो। जसअनुसार स्वर्गद्वारी आश्रमको जग्गामा बसोबास गर्ने संघर्षरत मोही किसानहरूको मागलाई सम्बोधन हुने गरी सरकारले नयाँ एकीकृत कानुन तर्जुमाको प्रक्रिया सुरू गर्ने उल्लेख थियो । तर,सरकारले सहमति कार्यान्वयन नगरेको भन्दै उनीहरूले काठमाडौं केन्द्रित आन्दोलन सुरू गरेका छन्।"
समूह विजेता बन्दै दक्षिण अफ्रिका सेमिफाइनलमा,"च्याम्पियन्स ट्रफी २०२५ अन्तर्गत इङ्ल्यान्डलाई ७ विकेटले हराउँदै दक्षिण अफ्रिका सेफिफाइनल प्रवेश गरेको छ। इङ्ल्यान्डमाथि ७ विकेटको जितसहित दक्षिण अफ्रिका समूह बीको विजेताको रुपमा सेमिफाइनल प्रवेश गरेको हो। टस जितेर ब्याटिङ गरेको इङ्ल्यान्ड ३८२ ओभरमा अलआउट हुँदै १७९ रन बनाएको थियो। इङ्ल्यान्डले दिएको १८० रनको लक्ष्य दक्षिण अफ्रिकाले २९१ ओभरमा ३ विकेट गुमाउँदै पूरा गरेको हो। दक्षिण अफ्रिकाको लागि रस्सी भान डेर डुसेनले सर्वाधिक ७२ रन बनाए। उनले ८७ बलमा ६ चौका र ३ छक्का प्रहार गरे। हेनरिच कालासिनले ५६ बलमा ११ चौकासहित ६४ रनको अर्धशतकीय पारी खेले। ओपनर रेयान रिकेल्टन २५ बलमा २७ रन बनाउँदै बोल्ड हुँदा अर्का ओपनर त्रिस्टन स्टब्सडकआउट भए। त्यसअघि ब्याटिङ गरेको इङ्ल्यान्डका लागि जोय रुटले सर्वाधिक ३७ रन बनाए। फिल साल्ट ८ रनमा, जेमी स्मिथ विना कुनै रन र बेन डकेट २४ रनमा आउट भए। त्यसपछि पनि कुनै खेलाडीले ठूलो पारी खेल्न सकेनन्। जो रुटले सर्वाधिक ३७ रन जोड्दा जोफ्रा आर्चरले २५ तथा जोस बटलरले २१ रन बनाए। बलिङमा मार्को जानसेनले ९ ओभर बलिङ गर्दै ३९ रन खर्चेर ३ विकेट लिए। वियान मल्डरले ७ ओभर २ बल बलिङ गर्दै २५ रन दिएर ३ विकेट झारे। केशव महाराजले भने २ विकेट आफ्नो नाममा लेखाए। जितले दक्षिण अफ्रिका ५ अंक सहित समूह बी को विजेता बन्यो। यसअघि अष्ट्रेलिया र दक्षिण अफ्रिकाको खेल वास आउट भएको थियो। दक्षिण अफ्रिकाले अफगानिस्तानलाई १ सय ७ रनले हराएको थियो। ४ अंक जोड्दै सेमिफाइनल पुगिसकेको अस्ट्रेलिया समूह उप विजेता बन्यो। ३ अंक बनाएको अफगानिस्तान र अंकको खाता नखोली इङ्ग्ल्यान्ड समूह चरणबाटै बाहिरिए। यससँगै सेमिफाइनल समिकरण पूरा भएको छ। समूह ए बाट भारत र न्यूजिल्याण्ड सेमिफाइनल पुगेका छन्। सेमिफाइनल अघि आज यी दुई टिमले एक अर्काको सामना गर्दै छन्। यो खेलले समूह एको समूह विजेता चुन्नेछ।"
केन्द्रीय कमिटीमा यादवले भने : सत्तामा टिकिरहन गरेको गतिविधिले प्रचण्ड नेतृत्वको सरकार पतन भयो,"उनले संसदमा प्रस्तुत गरिएको ६ वटा विधयेकमध्ये भूमि सम्बन्धी केही नेपाल ऐनलाई संशोधन गर्न बनेको अध्यादेश देश र जनताको हितमा नरहेकाले भूमि अध्यादेशको विरुद्धमा दृढताका साथ उभिएको जनाए। काठमाडौं : जसपा नेपालका अध्यक्ष उपेन्द्र यादवले वर्तमान सरकारले अरू दललाई कमजोर बनाउने नीति लिएको आरोप लगाएका छन्। आइतबारबाट ललितपुरमा सुरु जसपा नेपालको केन्द्रीय समिति बैठकमा राजनीतिक एवं संगठनात्मक प्रतिवेदन पेस गर्दै अध्यक्ष यादवले साना दललाई कमजोर बनाउनका लागि दुई दलीय व्यवस्था कायम गर्ने भन्दै थ्रेसहोल्ड बढाउने सम्बन्धी विधेयक ल्याउन सरकार लागेको बताएका हुन्। अध्यक्ष यादवले राजनीतिक प्रतिवेदनमा सत्तामा टिकिरहने गतिविधिले उत्पन्न भएको अविश्वासका कारण प्रचण्ड नेतृत्वको सरकार पतन भएको उल्लेख गरे। त्यसपछि ठूला दल मिलेर बनेको सरकार गठन पश्चात मुलुकमा सुशासन, समृद्धि र विकास गर्नुभन्दा बढी कोरा नारामा मात्र सिमित रहेको देखिएको उनले बताए। सरकारप्रति जनतामा नैराश्यता बढ्दै गएको भन्दै अध्यक्ष यादवले सुशासन कायम गर्न र आर्थिक विकास गरी समृद्धि प्राप्त गर्नका लागि ठोस नीति कार्यक्रम तथा योजना नदेखिएको जिकिर गरे। राष्ट्रिय हितको रक्षा, राष्ट्रियहीत अनुकूल परराष्ट्र नीति कायम गर्न नसकेको कारणले वर्तमान सरकार असफल र असक्षम सावित भइसकेको अध्यक्ष यादवको ठहर छ। उनले संसदमा प्रस्तुत गरिएको ६ वटा विधयेकमध्ये भूमि सम्बन्धी केही नेपाल ऐनलाई संशोधन गर्न बनेको अध्यादेश देश र जनताको हितमा नरहेकाले भूमि अध्यादेशको विरुद्धमा दृढताका साथ उभिएको जनाए। तीन दिनसम्म चल्ने बैठकमा वर्तमान राजनीतिक परिस्थितिका साथै गत भदौ महिनादेखि पार्टीले सञ्चालन गरेको जनतासँग जसपा नेपाल आधारभूत संगठन निर्माण अभियानको समीक्षा हुने जसपा नेपालका प्रवक्ता मनिष सुमनले जानकारी दिए। बैठकमा अभियानमा परिचालित नेताहरुले कार्यप्रगति विवरण प्रस्तुत गर्ने र त्यसपछि आगामी कार्यक्रम तय गरिने जसपा नेपालले जनाइएको छ। त्यस्तै जसपा नेपालका भातृ संस्थालगायत विभिन्न कमिटीको अधिवेशनका समेत बैठकमा छलफल हुने प्रवक्ता सुमनले बताए।"
गाडीको ठक्करबाट नीलगाई मर्यो,"रौतहट : पूर्व पश्चिम राजमार्गअन्तर्गत सर्लाहीको लालबन्दीमा गाडीको ठक्करबाट निलगाई मरेको छ। लालबन्दी नगरपालिका९, स्थित डिभिजन वन कार्यालय नजिक नवलपुरबाट लालबन्दीतर्फ आउँदै गरेको प्रदेश ३०१०२२ च ३७४९ नम्बरको कारमा ठोकिँदा नीलगाई मरेको हो। निलगाईसँग ठोकिँदा कारको अगाडिपट्टीको भाग कुच्चिएको प्रहरीले जनाएको छ। आज बिहान ९ बजेतिर भएको दुर्घटनापछि कार चालक सम्पर्कविहीन भएका छन्। कारको ठक्करबाट मरेको नीलगाई र दुर्घटनामा परेको कार डिभिजन वन कार्यालयमा ल्याएर राखिएको कार्यालयका वन अधिकृत सागर बस्यालले जानकारी दिए।"
एमालेको सचिवालय बैठक जारी,"काठमाडौं : नेकपा एमालेको सचिवालय बैठक जारी रहेको छ। पार्टी हेडक्वाटरमा बसेको सचिवालय बैठकमा समसायिक राजनीतिक अवस्था, सरकारको कामका बारेमा समीक्षालगायतका विषयमा छलफल हुनेछ। बैठकमा सरकारले जारी गरेर संसदमा दर्ता भएका अध्यादेश पारित गराउन अध्यादेशका बारेमा प्रधानमन्त्री एवं पार्टी अध्यक्ष केपी शर्मा ओलीले सचिवालयमा ब्रिफिङ गर्ने कार्यसूची रहेको छ। सरकारले ल्याएको उक्त अध्यादेश सरकारमै रहेका दलहरूको असहयोगका कारण राष्ट्रियसभामा बहुमत नहुँदा अघि बढ्न सकेको छैन। सरकारले जारी गरेका ६ वटा अध्यादेश फागुनको तेस्रो साता संसदमा पेश गर्ने तयारी छ। एमालेको जनसंगठनको पदाधिकारी संख्या घटाउने विषयमा पनि छलफल हुने बताइएको छ। चैत महिनाभित्र सबै जनसंगठनको अधिवेशन सक्नुपर्ने पार्टीले निर्देशन दिएको छ।"
इटालियन स्टार गोलरक्षक वुफन भन्छन् : नेपाल आउनु मेरो लागि ड्रीम कम्स ट्रु मोमेन्ट,"काठमाडौं : इटालियन स्टार गोलरक्षक जियानलुइजी वुफनले नेपाल आउन पाउँदा आफ्नो लागि सपना पूरा भएको बताएका छन्। तेस्रो संस्करणको केपी ओली कप २०२५ को फाइनलमा सहभागी हुन उनी नेपाल आएका हुन्। आइतबार पत्रकार सम्मेलनमा बोल्दै वुफनले नेपालको झन्डा निकै फरक भएका कारण नेपाल आउनु आफ्नो लागि ड्रीम कम्स ट्रु मोमेन्ट भएको बताए। २८ वर्ष लामो करिअरमा निकै चर्चा कमाएका वुफन भन्छन्, मैले लामो समय खेल्न निकै मेहनत गरेको छु। आफ्नो कामलाई माया गर्दै यहाँसम्म आइपुगेको उनले सुनाए। उनी पहिलो पटक नेपाल आएका हुन्। उनी अर्को पटक पनि नेपाल आउन चाहेको उनले बताए। मलाई आशा छ। पहिलो प्राथमिकता भनेको केपी ओली कपको फाइनलमा सहभागी हुनु हो। त्यसपछि म नेपाल अर्को पटक पनि आउन चाहन्छु। त्यो बेला म शहर घुम्न पनि चाहन्छु। मन्दिरहरू हेर्न चाहन्छु। म अर्को पटक आउने मौका चाहन्छु। उनलाई पत्रकार सम्मेलनको क्रममा विश्वका दुई चर्चित स्टार मेस्सी र रोनाल्डोको बारेमा समेत प्रश्न राखिएको थियो। जसको उत्तरमा उनी भन्छन्, मलाई थाहा छैन। मेस्सी, रोनाल्डो, म्यारडोना या पेले भनेर भन्न सक्दिनँ। उहाँहरु सबैले फुटबलमा एउटा फरक इतिहास बनाउनु भएको छ। उनले नेपाली फुटबलले लामो दूरी तय गर्न अझ धेरै भौतिक पूर्वाधार र फुटबल खेल्ने वातावरण हुनु पर्ने बताए। नेपाली फुटबललाई अगाडि बढाउन धेरै पूर्वाधारहरू हुनुपर्छ। धेरै युवा खेलाडीलाई फुटबल खेल्ने माहोल सिर्जना हुनुपर्छ।"
नेपालको मुख्य प्रशिक्षकको रूपमा म्याट रोस नियुक्त,काठमाडौं : नेपाली पुरुष फुटबल टिमको प्रशिक्षकका रूपमा अष्ट्रेलियन प्रशिक्षक म्याट रोस नियुक्त भएका छन्। उनलाई अखिल नेपाल फुटबल संघ(एन्फा)का महासचिव किरण राईले १ वर्षको सम्झौता पत्र हस्तान्तरण गरेका हुन्। सातदोबाटोस्थित एन्फा कम्प्लेक्समा आइतबार सम्झौतामा हस्ताक्षर गरिएको हो। एन्फाले सोमबार नवनियुक्त प्रशिक्षक म्याटसँग पत्रकार सम्मेलन राखेको छ।
"सिंहले भने : मसँग लिगेसी छ, आगामी महाधिवेशमा कांग्रेस सभापतिमा दाबी गर्छु","वीरेन्द्रनगर : नेपाली कांग्रेसका नेता प्रकाशमान सिंहले आगामी १५ औँ महाधिवेशनमा सभापतिमा उम्मेदवारी दिने बताएका छन्। संविधान संशोधनका सन्दर्भमा सुर्खेतमा आयोजित कार्यक्रममा सहभागी हुन कर्णाली आएका नेता सिंहले पत्रकार भेटघाटमा आफू लिगेसी मात्र नभई पार्टी संगठनको तल्लो तहबाट काम गर्दै आएको अनुभवले नेतृत्वको दाबी स्वाभाविक रहेको बताएका हुन्। उनले भने,मसँग लिगेसी पनि छ। पार्टीमा सबै तहमा काम गरेको अनुभव पनि छ। नेपाल विद्यार्थी संघको राजनीति हुँदै पार्टीको केन्द्रीय उपसभापतिसम्म सबै जिम्मेबार पूरा गरिसकेँ। यता पार्टीको संसदीय दलको उपनेतासम्म पनि भइसके। अब पार्टीको संसदीय दलको नेता हुँदै प्रधानमन्त्री र उता पार्टीको सभापति बन्न मात्र बाँकी छ। त्यसका लागि मेरो स्वभाविक रुपमा दाबी हो। उनले पार्टीको महाधिवेशन आउन अझै केही समय बाँकी रहेकाले अहिले नै भनि हाल्न उपयुक्त नहुने बताए। उनले भने, नेपाली कांग्रेसको १४ औँ महाधिवेशन भएको २०८२ मंसिरमा चार वर्ष पुग्छ। पार्टीको विधान र संविधानको व्यवस्थाले डेड वर्षसम्म समय थप गर्न मिल्छ। त्यसैले अहिले नै सभापति भनेर भनिहाल्न उपयुक्त छैन। तर म सभापतिको लागि स्वभाविक दाबेदार हो नै। उनले कांग्रेसको १५ औँ महाधिवेशन भने समयमै गर्न जरुरी रहेको बताए। उपप्रधानमन्त्रीसमेत रहेका सिंहले सरकारले अहिले मुलुकको सुशासनसहितको आर्थिक विकासलाई प्राथमिकता राखेर काम गरिरहेको बताए। उनले भने, कांग्रेस एमाले गठबन्धनबाट शक्तिशाली सरकार बनाउनुको खास उद्देश्य नै मुलुकमा स्थिरता, सुशासन सहितको विकास र समृद्धि दिनु हो। सरकार त्यसमा कटिबद्ध छ। कर्णालीका विकास र समृद्धिका आयोजनाहरूमा पनि सरकारले उल्लेख्य बजेटसहित आयोजना निर्माणको कामलाई प्रभावकारी रुपमा अगाडि बढाइरहेको उनले दाबी गरे। उनले सरकारले ल्याएका सबै अध्यादेशहरू सबैको सहमतिले पास हुने बताए। तस्बिर : बिस्नप्रसाद न्यौपाने"
पौभा कलाकार समुन्द्र मान सिं श्रेष्ठ सम्मानित,"काठमाडौं : यती डिस्टिलरीले अन्तर्राष्ट्रियस्तरमा ख्याति पाएका पौभा कलाकार समुन्द्र मान सिं श्रेष्ठलाई सम्मान गरेको छ। नेपाली परम्परागत कलाको संरक्षण र विश्व स्तरमा यसको प्रवर्द्धनमा पुऱ्याएको योगदानका लागि सम्मान गरेको हो। ओल्ड दरबार ह्विस्की र श्रेष्ठबीच उनको सुन्दर कलाकृति द मिथिकल क्रेचर्सलाई उक्त ब्रान्डको पछिल्लो संस्करण फिफ्टिन इयर्स ओल्ड ब्लेन्डेड स्कच ह्विस्कीमा समावेश गर्नका लागि भएको पछिल्लो सहकार्य हो। पौभा कला परम्परामा आधारित उक्त कलाकृतिले नेपाली धरोहरमा गहिरोसँग जरा गाडेका मिथकीय पात्रहरूलाई चित्रित गरेको छ। यो कलाकृतिले सजीव र निर्जीव दुवै जगतका प्रतीकात्मक तथा अलौकिक जीवजन्तुलाई चित्रण गर्दै नेपालको सम्पन्नशाली कलात्मक धरोहरको गुणगान गर्छ, श्रेष्ठले भने, यो कलाकृतिले मयुर, श्वेतशार्दुल, नीलशार्दुल जस्ता श्रद्धेय अनुप्रतीकहरूप्रति सम्मान प्रकट गर्नुका साथै पृथ्वी, जल, अग्नि, वायु (बादलद्वारा प्रतिनिधित्व गराइएको) र आकाश (गाढा पृष्ठभूमिमा चित्रित) जस्ता पञ्चतत्वलाई पनि एकीकृत रूपमा समेटेको छ। यो हाम्रा पुर्खा तथा अग्रज कलाकारहरु प्रतिको सम्मान र नेपाली सांस्कृतिक पहिचानको प्रतिबिम्ब दुवै हो, श्रेष्ठले भने। यती डिस्टिलरीका प्रबन्ध निर्देशक अभिषेक श्रेष्ठले नेपाली कलाकारहरूलाई समर्थन र सांस्कृतिक धरोहरको संरक्षण गर्ने कम्पनीको प्रतिबद्धता दोहोऱ्याए।"
आजबाट मुस्लिम समुदायको रमजान पर्व सुरु,"काठमाडौं : इस्लाम धर्मावलम्बीहरुको महान पर्व रमजान आजदेखि सुरु भएको छ। यो पर्वमा एक महिनाभर मुस्लिम समुदायले बिहान सूर्योदय हुनुअघिदेखि सूर्यास्त नभएसम्म पानीसमेत खाँदैनन्। बिहान लगभग ४ बजेबाट बेलुका ६ बजेसम्म निराहार बस्नुलाई रोजा भनिन्छ। रोजाको समय दैनिक सूर्य उदाउने र अस्ताउने समयसँगै समय तालिका पनि परिवर्तन भइरहन्छ। रोजा बस्नेले बिहान तोकिएको समय अगावै र बेलुका तोकिएको समयपछि आहार लिने गर्छन्। रमजान उर्दू क्यालेण्डर अनुसार हिजरी सम्वत् को नवौँ महिना हो। रमजान महिनामा नै मुसलमानको सबै भन्दा ठूलो ग्रन्थ कुरान अवतरण भएको विश्वास गरिन्छ। मुसलमान समुदायमा यो महिनामा अल्लाहको कृतज्ञता प्राप्त हुने विश्वास रहिआएको छ। दान दिनु गरीब र दीनदुःखीलाई सेवा गर्नु, जकात निकाल्नु यो महिनाको ठूलो विशेषता हो। रमजानान व्रत बस्न हिजो साँझ मुसलमानहरुले चन्द्रमा हेर्न आकाशतिर दृष्यावलोकन गर्ने र चन्द्रमा हेरेर औधी रमाउने प्रचलन छ। व्रतका बेला मुस्लिम समुदायले मस्जिदमा गइ कुरानको केही भाग नमाजको रुपमा पढ्ने गर्छन्। एक महिनापछि व्रत समापनका अवसरमा इदुल फित्र मनाइन्छ। त्याग, तपस्या र बलिदान सबै जोडिने यो पर्वमा मुसलमान रोजा बस्नुलाई गर्व मान्दछन्। नाबालक, बिरामी, घातक रोग लागेका र गर्भवती महिलालाई रोजा बस्न अनिवार्य छैन। देशभरका मुस्लिम समुदायले भक्तिको महिनाका रुपमा मनाउने भएकाले यसबाट पाप नाश हुने धार्मिक विश्वास रहेको छ। वर्षमा कुनै त्रुटि भएको भए यसै अवसरमा अल्लाहसँग क्षमायाचना गर्ने मुस्लिम समुदायको परम्परा छ।"
मधेशका मसिहा ठान्ने दलहरूबाट मधेसी जनताको मुक्ति सम्भव छैन : प्रचण्ड,"धनुषा : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले मधेसीलगायत देशका उत्पीडित समुदायको अधिकार र पहिचान स्थापित गर्न सबभन्दा बढी त्याग माओवादीले गरेको बताएका छन्। धनुषाको कमला नगरपालिका ३ पर्सामा आयोजित सहिद परिवार सम्मान तथा जनभेटघाटमा उनले यस्तो धारणा राखे। महिला,जनजाति,दलित,मधेसी,मुस्लिम,थारु लगायत उत्पीडित जनताको मुक्तिका लागि हजारौं सहिदले बलिदा गरेको र मधेसी जनताको मुक्तिका लागि एक हजार तीन सय मधेसी जनताका छोराछोरीले जनयुद्धमा बलिदान गरेको उनले बताए । मधेसी जनताको मुक्तिका लागि यति ठूलो बलिदान गरेको माओवादीकै विषयमा अनेकथरि भ्रम सिर्जना गर्ने प्रयास गरिएको उल्लेख गर्दै अध्यक्ष प्रचण्डले अब यो भ्रमको पर्दा च्यातेर माओवादी र मधेसी जनताबीच दह्रो एकता कायम गर्ने प्रयास गरिएको बताए। मधेसी जनताको मुक्तिका लागि मधेसी राष्ट्रिय मुक्ति मोर्चा गठन गरेर मधेसी जनतामा जागरणको लहर ल्याउने,मधेस स्वायत्त जनसरकारमार्फत संघीयताको व्यवहारिक अभ्यास गर्ने,संविधानमार्फत संघीयत, समानुपातिक र समावेशी प्रतिनिधित्व स्थापित गर्ने,गणतन्त्र नेपालको पहिलो राष्ट्रपतिको रुपमा रामराजाप्रसाद सिंहलाई अघि सार्ने र मधेसको विकासका लागि प्राथमिकताका साथ बजेट विनियोजन गर्ने लगायत महत्त्वपूर्ण काम आफ्नै पार्टीले गरेको उनले स्पष्ट गरे। अध्यक्ष प्रचण्डले अब आफूलाई मदेशका मसिहा ठान्ने दलहरूबाट मधेसी जनताको मुक्ति संभव नभएकाले मधेसमुक्तिको जिम्मा सम्पूर्णरुपमा माओवादीले नै लिने प्रतिबद्धता व्यक्त गरे । पार्टीका सबै पदाधिकारी अहिले मधेसमा रहेको र मधेसी पोशाकमै प्रस्तुत भएको प्रसङ्ग कोट्याउँदै उनले यो पोशाक मात्रै नभई आफूहरूको मन पनि मधेसमा छ भन्ने बिम्ब भएको उनले स्पष्ट गरे।"
इजरायलगाजा युद्धविराम ४२ दिन थपियो,इजरायली प्रधानमन्त्री बेन्जामिन नेतान्याहुले गाजामा अस्थायी युद्धविराम सम्झौताको अवधि बढाएका छन्। अमेरिकी राष्ट्रपति डोनाल्ड ट्रम्पका मध्यपूर्व दूत स्टिभ विटकफले अघि सारेका उक्त प्रस्तावको नेतन्याहुले अनुमोदन गरेका हु्न। इजरायली प्रधानमन्त्री बेन्जामिन नेतान्याहूले रमजान र यहूदीहरूको निस्तार चाडलाई ध्यानमा राख्दै सरकारले गाजा युद्धविरामलाई थप छ हप्ताको लागि अस्थायी रूपमा विस्तार गर्न अनुमोदन गरेको बताएका छन्। शनिबार मध्यरातमा पहिलो चरणको युद्धविराम समाप्त भएपछि यो घोषणा गरिएको हो। स्टिभ विटकफको यो नयाँ प्रस्ताव अन्तर्गत इजरायललाई दोस्रो चरणको वार्ता असफल भएको महसुस भयो भने ४२ दिन पछि पुनः लडाई सुरु गर्न सकिने उल्लेख छ। इजरायलले थप बन्धकहरूको तत्काल रिहाइ चाहन्छ। हमास पनि दोस्रो चरणलाई अगाडि बढाउन चाहन्छ। बीबीसी
"वडा सदस्यले मापसे गरेर चलाएको स्कुटर ट्रकमा ठोक्कियो, १ जनाको मृत्यु","विराटनगर : विराटनगरमा वडा सदस्यले मापसे (मादक पदार्थ सेवन) गरेर चलाएको स्कुटर ट्रकमा ठोक्किएर दुर्घटना हुँदा १ जनाको मृत्यु भएको छ । विराटनगर महानगरपालिका७ का वडा सदस्य ५१ वर्षीय कल्याण लामिछानेले चलाएको को २९ प ७०८२ नम्बरको स्कुटर सडकमा रोकेर राखेको ट्रकमा यही फागुन ११ गते राति ९:२० बजेतिर ठोक्किएको थियो । अनुसन्धानबाट लामिछानेले मापसे (मादक पदार्थ सेवन) गरेर स्कुटर चलाएको पत्ता लागेको हो । मोरङ प्रहरीका प्रवक्ता डीएसपी वेदप्रकाश जोशीका अनुसार विराटनगर७ हाटखोलास्थित भित्री सडकको साइडमा रोकेर राखिएको बागमती प्रदेश ०३००१ ख १७१२ नम्बरको ट्रकमा स्कुटर ठोक्किएर दुर्घटना भएको हो । होटखोलाबाट शनिहाटतर्फ आउँदै गरेको स्कुटर ट्रकको पछाडिबाट ठोक्किएर दुर्घटना हुँदा वडा सदस्य लामिछाने र स्कुटरको पछाडि सवार विराटनगर७ का ५० वर्षीय किरण तिवारी घाइते भएका थिए । घाइते दुवै जनालाई उपचारका लागि न्युरो अस्पताल लगिएको थियो । तिवारीको उपचारकै क्रममा आइतवार बिहान ६:३५ बजेतिर मृत्यु भएको डीएसपी जोशीले बताए । स्कुटर चालक लामिछानेको स्वास्थ्य सुधारोन्मुख रहेको प्रहरीले जनाएको छ । स्वास्थ्य परीक्षणका क्रममा उनले मापसे गरेर स्कुटर चलाएको यकिन भएको प्रहरीको भनाइ छ । मापसे गरेर सवारीसाधन चलाउन पाइँदैन । प्रहरीका अनुसार स्कुटर, ट्रक र ट्रकका चालकलाई नियन्त्रणमा लिएर घटनाको अनुसन्धान सुरु गरिएको छ ।"
"भारतको धारचुलामा पहिरोमा परी एक नेपालीको मृत्यु,पाँचजना घाइते","दार्चुला : भारतको धारचुला नजाङ्गमा पहिरोमा परी दार्चुलाका एकजनाको ज्यान गएको छ । जिल्लाको नौगाड गाउँपालिका वडा नम्बर ६ धुलिगाडा ९रैचु० का २० वर्षीय सन्तोष सिंह ठगुन्नाको ज्यान गएको हो । शनिबार दिउँसो गएको पहिरोमा परेर अन्य पाँजना घाइते भएको नौगाडबाट स्थानीय जयभान सिंह धामीले बताए । घाइते हुनेमा नौगाड गाउँपालिका वडा नम्बर ६ का गणेश सिंह ठगुन्ना,दिपक सिंह ठगुन्ना,भारतका राकेश जोशी र सुरेश कुमार रहेका छन् । एकजना भारतीयको भने पहिचान खुल्न सकेको छैन । उनीहरू सारथी कम्पनीमार्फत् सडक निर्माणको काम गर्ने मजदुर हुन् । पसलमा बसिरहेको अवस्थामा पहिरो आएको बताइएको छ । पहिरोमा पुरिएका उनीहरूलाई स्थानीय सुरक्षाकर्मीहरूले उद्धार गरी उपचारका लागि धारचुला अस्पताल पुर्याएको धामीले जानकारी दिए ।"
तेस्रो राष्ट्रिय टग अफ वारको उपाधि नेपाल पुलिसलाई,"काठमाडौं : तेस्रो राष्ट्रिय डोरी तान प्रतियोगिता (टग अफ वार) को पुरुष र महिला दुवै समूहको उपाधि नेपाल पुलिसले जितेको छ । पुरुष ६४० केजी र महिला ५८० केजी तौल समूहमा गराइएको प्रतियोगिताको दुवै समूहको फाइनलमा नेपाल पुलिसले नेपाली सेनाको टोलीलाई हराएको हो । प्रतियोगिताको पुरुष ६४० केजी तौल समूहको विजेता पुरस्कार राशी रु एक लाख र महिला ५८० केजी तौल समूहको विजेता पुरस्कार राशी रु साठ्ठी हजार नेपाल पुलिसले प्राप्त गरेको नेपाल डोरी तान संघका महासचिव विमल पौडेलले जानकारी दिए। उनका अनुसार दुवै समूहको उपविजेता नेपाली सेनाले पुरुष ६४० केजी तौल समूहको उपविजेता पुरस्कार राशी रु पचास हजार र महिला ५८० केजी तौल समूहको उपविजेता पुरस्कार राशी रु चालिस हजार प्राप्त गरेका छन्। शुक्रबारबाट सुरु भएको प्रतियोगितामा पुरुष ६४० केजी तौल समूहमा सात प्रदेश र तीन विभागीय टोली गरेर जम्मा १० टिमको सहभागिता रहेको थियो भने महिला ५८० केजी तौल समूहमा कोशी, मधेस, बागमती, गण्डकी र लुम्बिनी पाँच प्रदेश तथा तीन विभागीय टोली गरी जम्मा आठ टिमको सहभागिता रहेको थियो । प्रतियोगिता अन्तराष्ट्रिय डोरी तान महासंघ () को नियमानुसार लिग फर्म्याटमा खेलाइएको थियो।"
माओवादी केन्द्र इनरुवाको अध्यक्षमा पौडेल र सचिवमा सुवेदी निर्वाचित,"धरान : नेपाल कम्युनिष्ट पार्टी (माओवादी केन्द्र) इनरुवा नगरपालिकाको अध्यक्षमा गोबिन्द पौडेल निर्वाचित भएका छन्। सुनसरीको जल्पापुरमा शनिबार भएको दोस्रो अधिवेशनले पौडेलको अध्यक्षतामा ४७ सदस्य कार्यसमिति निर्वाचित गरेको माओवादी इनरुवा नगरका इन्चार्ज ओके दाहालले जानकारी दिए। कमिटीको उपाध्यक्षहरूमा शंकर सापकोटा, मोक्तार अन्सारी, राजकुमार उराँव, सचिवमा गुनराज सुवेदी, सहसचिव गंगा खत्वे, कोषाध्यक्ष लिला दाहाल निर्वाचित भएको माओवादी पार्टीका सुनसरी इन्चार्ज अनिता परियारले जानकारी दिए। बिहीबार माओवादी केन्द्रका अध्यक्ष तथा पूर्व प्रधानमन्त्री पुष्पकमल दाहाल (प्रचण्ड) ले अधिवेशनको उद्घाटन गरेका थिए।"
सराङकोट धाममा पञ्चमुखी गणेशको मूर्ति उद्घाटन,"पोखरा : राष्ट्रपति रामचन्द्र पौडेलले पोखराको सराङकोट धाममा निर्माण भएको पञ्चमुखी गणेश मूर्ति एवं देवालयको शनिबार उद्घाटन गरेका छन्। सूर्योदयसँगै अन्नपूर्ण, माछापुच्छ्रे, धौलागिरिलगायतका हिमशृंखला, पोखरा बजार, फेवातालको अवलोकनका लागि प्रख्यात पोखराको सराङ्कोटमा थप पर्यटकीय आकर्षणका रूपमा विकास गर्न पञ्चमुखी गणेश मूर्ति र देवालयको निर्माण भएको हो। मञ्चमुखी गणेश एवं देवालयको उद्घाटन गर्दै राष्ट्रपति रामचन्द्र पौडेलले यस्ता धार्मिक पर्यटकीय गन्तव्यको विकासले पर्यटन विकास र दिगो पर्यटन विकासमा महत्वपूर्ण रहने बताए। पोखरालाई अझै आधुनिक र विकास निर्माण गर्न नीतिनिर्माता, तीन तहका सरकार, पर्यटन उद्यमी व्यवसायी र स्थानीय दत्तचित्त भएर लाग्नुपर्नेमा जोड दिए। यस क्षेत्रको विशेषता प्राकृतिक सौन्दर्य, संस्कृति र सभ्यतालाई विश्व पर्यटन बजारमा प्रबद्र्धन गरी पर्यटक आकर्षण गर्न सकिने पनि राष्ट्रपति पौडेलले बताए। पर्यटकीय पूर्वाधार विकासमा निजी क्षेत्रको अत्यन्त महत्वपूर्ण भूमिका हुने बताउँदै लगानी मैत्री वातावरण बनाउन तीन तहकै सरकारले उपयुक्त नीति नियम र कानुन निर्माण गरी प्रोत्साहन गर्नुपर्ने पनि उनले बताए। जनताको बलिदानबाट संघीय गणतान्त्रिक लोकतन्त्र प्राप्त गरेको बताउँदै राजनीतिक परिवर्तन भएपछि मुलुकले चाहेको आर्थिक विकास हो, उनले भने, केही भएन होइन, धेरै भएको छ, राष्ट्रपति पौडेलले सुनाए। तर, देश र जनताका लागि थुप्रै गर्न बाँकी रहेको बताउँदै, राष्ट्र निर्माणको महायज्ञमा जुट्न सबैलाई अपील गर्छु, उनले भने। युवा जनशक्ति विदेश पलायन मुलुकका लागि ठूलो चिन्ताको विषय भएको उनले बताए। यो अवस्थाबाट मुलुकलाई जोगाउन सम्बद्ध हरेक पक्ष गम्भीर हुनुपर्नेमा जोड दिए। देश विकासको मूल आधार कृषि, जलस्रोत, पर्यटन पूर्वाधारको विकास हो भन्दै उत्पादन बढाएर स्वदेशी अर्थतन्त्रलाई मजबुत बनाउनुपर्नेमा पनि उनले जोड दिए। स्वदेशमै रोजगारी र आम्दानीको अवसर सिर्जना गरी विदेश पलायन भइरहेको युवा जनशक्तिलाई रोक्नु पहिलो आवश्यकता भएको पनि उनले बताए। यो पवित्र धर्मस्थलबाट म अपील गर्न चाहन्छु सबै नीति निर्माण तहमा रहेका सबैको ध्यान यसको समाधानतर्फ केन्द्रित होस्, उनले भने। कार्यक्रममा संस्कृति पर्यटन तथा नागरिक उड्डयनमन्त्री बद्री पाण्डे, गण्डकी प्रदेशका मुख्यमन्त्री सुरेन्द्रराज पाण्डे, पोखरा महानगरपालिकाका मेयर धनराज आचार्यलगायतले पोखराको पर्यटन विकासमा आआफ्नो तर्फबाट लाग्ने प्रतिबद्धता जाहेर गरे। प्राकृतिक, सांस्कृतिक रूपमा पोखरा र समग्र गण्डकी प्रदेश धनी रहेकाले पर्यटन प्रवर्द्धन र विकासमा सबैले हातेमालो गरेर अघि बढ्नुपर्ने पनि वक्ताहरूले बताएका छन्। अन्नपूर्ण, धौलागिरि, माछापुच्छेलगायतका हिमशृंखला, फेवाताल, पोखरा बजारको साथै सूर्योदय र सूर्यअस्तको अवलोकानका लागि प्रमुख पर्यटकीय गन्तव्य सराङकोट धार्मिक पर्यटनका लागि थप आकर्षणको केन्द्र बनेको छ। सराङकोटमा २०६१ सालदेखि गुरुयोजना बनाएर धार्मिक पर्यटकीय स्थलका रूपमा विकास भएको हो। हालसम्म प्राचीन शिव मन्दिरसँगै विशाल शिव मन्दिर, नेपालकै पहिलो विशाल पञ्चमुखी गणेशको मूर्ति, १०८ शिवलिंग, भ्यूटावर, भूमे कालिकालगायतका संरचना बनाउन ३५ करोड खर्च भएसकेको छ। सराङकोटमा थप धार्मिक तथा पर्यटकीय संरचना निर्माण समेत गर्ने उद्देश्यले महायज्ञ पनि भएरहेको छ। यहाँ नयाँ पर्यटकीय आकर्षण ५१ फिट अग्लो पञ्चमुखी गणेशको मूर्ति थपिएको छ। समुद्र सतहदेखि करिब १६ सय मिटर उचाइमा रहेको सराङकोटलाई धार्मिक पर्यटन गन्तव्यका रूपमा विकास गरी विशेष धार्मिक र पर्यटनको केन्द्र बनाउने उद्देश्यले पुरानो शिव मन्दिरलाई नयाँ रूपमा निर्माणका साथै पञ्चमुखी गणेशको मूर्ति स्थापना गरिएको हो।"
डोनाल्ड ट्रम्पसँगको बहसपछि बेलायत पुगे जेलेन्स्की,"रुसयुक्रेन युद्धलाई लिएर अमेरिकी राष्ट्रपति डोनाल्ड ट्रम्पसँग भएको चर्को बहसपछि युक्रेनी राष्ट्रपति भ्लोदिमिर जेलेन्स्कीले बेलायतको समर्थन पाएका छन्। बेलायती प्रधानमन्त्री केयर स्टारमरले इङ्गल्याण्डको १० डाउनिङ स्ट्रिटमा भएको बैठकमा युक्रेनी राष्ट्रपति भ्लोदिमिर जेलेन्स्कीलाई ""बेलायतको पूर्ण समर्थन"" रहेको बताएका छन्। बेलायत आइपुगेपछि जेलेन्स्कीले केयर स्टारमरलाई उनी आफ्नो देशले ""यस्ता साथीहरू"" पाएकोमा खुसी भएको बताएका छन्। जेलेन्स्कीले यस युद्धमा आफ्नो साथ दिएकोमा बेलायतलाई धन्यवाद पनि दिएका छन्। जेलेन्स्की र केयर स्टारमरले युक्रेनी सैन्य आपूर्तिको लागि २२६ अर्ब पाउण्ड ऋणमा पनि हस्ताक्षर गरेका छन्। यसअघि जेलेन्स्कीले अमेरिकी राष्ट्रपति डोनाल्ड ट्रम्पसँग ह्वाइट हाउसमा भेटेका थिए। दुई नेताहरूबीचको कुराकानी चर्को बहसमा परिणत भएको थियो। केयर स्टारमरले आइतबार युरोपेली नेताहरूको शिखर सम्मेलनको आयोजना गर्नेछन् जहाँ रूसयुक्रेन युद्ध अन्त्य गर्ने प्रयासहरू साथै व्यापक युरोपेली सुरक्षाको बारेमा छलफल गरिने जनाइएको छ। जेलेन्स्कीले बेलायतका राजा चार्ल्स तृतीयलाई पनि भेट्ने जनाइएको छ।"
उपल्लो मुस्ताङमा सिजनकै बाक्लो हिउँ,"जोमसोम : उपल्लो मुस्ताङका दुई पालिकामा भारी हिमपात भएको छ। शुक्रबार बिहानदेखि उपल्लो मुस्ताङका उच्चलेकमा हिमपात भए पनि बस्तीमा हिमपात हुन सकेको थिएन। तर, शनिबार रातिदेखि उपल्लो मुस्ताङका उच्चलेक र खर्कसँगै बस्तीमा भारी हिमपात भएको छ। उपल्लो मुस्ताङमा यो सिजनकै सबैभन्दा ठूलो हिमपात भएको हो। उपल्लो मुस्ताङको लोघेकर दामोदरकुण्ड गाउँपालिका र लोमान्थाङ सबै गाउँ बस्तीमा बाक्लो हिमपात भएको लोघेकर दामोदरकुण्ड गाउँपािलकाका अध्यक्ष लोप्साङ छोम्फेल बिष्टले जानकारी दिए । अध्यक्ष बिष्टले शनिबार राति परेको हिमपातसँगै उपल्लो मुस्ताङमा उच्चलेकदेखि सबै गाउँबस्तीहरू हिउँले सेताम्मे भएको बताए । उपल्लो मुस्ताङको समरदेखि कोरलानाकासम्मको क्षेत्रमा भारी हिमपात भएको अध्यक्ष बिष्टले उल्लेख गरे । ढिलै भए पनि उपल्लो मुस्ताङमा परेको हिउँले वातावरण प्रदूषण हटाउने, हरियाली बढाउने, अन्नबालीलाई फाइदा पुग्ने अध्यक्ष बिष्टको भनाइ छ। उपल्लो मुस्ताङको लोमान्थाङ, छोसेर, ढिङ्गुर, नेचुङ, कोरला लगायतका स्थानमा हिमपात भएसँगै त्यहाँँका किसानमा उत्साह थपिएको छ। लोघेकर दामोदरकुण्ड गाउँपालिकाको चराङ, मराङ, यारा, घारा, ढि, सुर्खाङ, घमी, घीलिङ र समर लगायतका गाउँबस्तीहरू पनि अहिले हिउँले सेताम्मे भएको लोघेकर दामोदरकुण्ड गाउँपालिका१ का वडाध्यक्ष टैढिन्डुक ठकुरीले जानकारी दिए । वडाध्यक्ष ठकुरीले उपल्लो मुस्ताङमा एक फिटसम्म हिउँ परेको र बस्ती माथिका उच्चलेकहरू पुरै हिउँले ढाकिएको बताए । हिउँको ब्यग्र प्रतिक्षामा रहेका उपल्लो मुस्ताङका किसानहरू हिउँ परेपछि निकै उत्साहित भएका छन्। हिउँ पर्ने अनुकूल समयमा समेत हिउँ पर्न नसक्दा किसान निकै चिन्तित देखिएका थिए। ढिलै भए पनि जारी सिजनको उत्तरार्धमा हिमपात भएकाले कृषकलाई ठूलो राहत मिलेको लोमान्थाङ३ ढिङ्गरका किसान कर्मसन्टुक गुरुङले उल्लेख गरे। हिउँदको उत्तरार्धमा बेसी झरेका उपल्लो मुस्ताङीले गाउँ फर्किएर उवा, जौ र गहुलगायतका अन्नबाली लगाउने बेलामा हिउँ परेकाले कृषकलाई सहज भएको गुरुङले जनाए । उपल्लो मुस्ताङमा भारी हिमपात हुँदा मुक्तिनाथ क्षेत्र तथा थोरङ्लापास क्षेत्रमा आंशिक हिमपात भएको वारागुङ मुक्तिक्षेत्रका स्वास्थ्यकर्मी सुवास अधिकारीले बताए। भने, आंशिक हिउँ परेको छ, जमिनको सतह तातिसकेकाले हिउँ अडिन सकेको छैन, तैपनि आंशिक हिमपातले मुक्तिनाथ क्षेत्रको सौन्दर्यतालाई सेताम्मे हिउँले वातावरण गुल्जार तुल्याएको छ ।,"
तिब्बती समुदायले यसरी मनाए ल्होसार (तस्बिरसहित),"काठमाडौं : नेपालमा बसोबास गर्दै आएका तिब्बती समुदायले आफ्नो नयाँ वर्ष (ल्होसार) मनाएका छन्। शरणार्थीको रूपमा नेपालमा बस्दै आएका उनीहरूले कूटनीतिक अधिकारीहरूका साथमा आइतबार ल्होसार मनाएका हुन्। बौद्धनाथमा उनीहरूले अमेरिकी,बेलायती,फ्रेन्च र अष्ट्रेलियन राजदूतावासका प्रतिनिधिहरूका साथमा ल्होसार मनाएका हुन्। कार्यक्रममा अमेरिकी दूतावास, फ्रान्सेली दूतावास,यूरोपेली युनियनका प्रतिनिधि,यूएनएचसीआरका प्रतिनिधिलगायतको उपस्थिति थियो। तिब्बती समुदायका सीमित व्यक्ति र कूटनीतिक क्षेत्रका प्रतिनिधिलाई निमन्त्रणा गरिएको कार्यक्रममा धार्मिक नेता दलाई लामाको तस्बिरमा अनुयायीले पूजा गरेका थिए। तिब्बती समुदायले आइतबार नेपालस्थित विभिन्न कूटनीतिक नियोगका प्रमुख र प्रतिनिधिलाई निमन्त्रणा गरेका थिए। ल्होसार कार्यक्रमको संयोजन लाजिम्पाटस्थित तिब्बती शरणार्थी कार्यालय(टिबेटिएन रेफ्युजी वेलफेयर अफिस) ले गरेको थियो। कार्यक्रममा नेपालस्थित तिब्बती शरणार्थी कार्यालयका प्रमुखले नयाँ वर्ष ल्होसारको शुभकामना दिएका थिए। कार्यक्रममा सहभागीहरूले तिब्बती समुदायसँग नयाँ वर्षको शुभकामना साटासाट गरेका थिए। तिब्बतीको ल्होसार कार्यक्रममा नेपालस्थित कूटनीतिक नियोगका प्रतिनिधिहरूको बाक्लो उपस्थिति थियो। कार्यक्रममा तिब्बती परम्पराका नृत्यहरू देखाइएको थियो। उपस्थित कुटनीतिज्ञहरूले सांस्कृतिक कार्यक्रम अभिरुचिपूर्वक हेरेका थिए।"
वैदेशिक रोजगारीका लागि साउदी पुगेका नेपालीहरू किन कम्पनी छोड्छन् ?,"साउदी : वैदेशिक रोजगारीका क्रममा साउदी अरेबिया पुगेका नेपालीहरू कार्यरत कम्पनी छोडेर भाग्ने क्रम दैनिक रूपमा बढ्दो छ ।स्रोतका अनुसार हालसम्म कम्पनी छोडेर भाग्नेको संख्या लगभग १३ हजारभन्दा बढी पुगिसकेको छ। नेपाली श्रमिकहरूले कम्पनी छोडेर भाग्नुका प्रमुख कारणमा श्रम शोषण,सम्झौताविपरीतको काम,तलब नपाउने,कफाला प्रणालीको दुरुपयोगलगायत रहेको पाइएको छ। कफाला प्रणालीअन्तर्गत,श्रमिकहरू रोजगारदाताको अनुमतिबिना कम्पनी परिवर्तन गर्न वा स्वदेश फर्कन सक्दैनन् जसले गर्दा उनीहरू बाध्य भएर भाग्ने स्थिति सिर्जना भएको हो। सेवा सुविधा र तलबको लोभमा परी साउदीको कानुन विपरित काम गर्दा जेल पर्नेको संख्या पनि ३ सय बढि रहेको छ। साउदी अरबमा कार्यरत नेपालीहरू कम्पनी छोडेर भाग्नुका धेरै कारणहरू भएपनि मुख्यतया श्रम शोषण र खराब कार्य वातावरणलाई लिने गरिन्छ। धेरै नेपाली श्रमिकहरूले सम्झौताभन्दा फरक काम गर्नुपर्ने, लामो कार्यघण्टा,न्यून तलब र असुरक्षित कार्यस्थलको सामना गर्नुपर्ने र कतिपय कम्पनीहरूले श्रमिकहरूलाई तलब समयमा नदिने वा कटौती गर्ने गरेको पाइन्छ। नेपाली राजदूत डा नरेश विक्रम ढकालका अनुसार सीमित स्रोत,साधन तथा साउदी अरबको विशाल भूगोल,विषम हावापानी र भिन्न परिवेशका बाबजुद नेपाली श्रमिकलाई सहजरूपमा राहदानी,कन्सुलर, उद्धार, सेल्टर, बहिर्गमन भिसा, शव फिर्ता, बिमा तथा क्षतिपूर्ति दाबी र घर फिर्तीलगायतका सेवा दिइरहेको बताए । यसैगरी मागपत्र प्रमाणीकरण,उद्धार, घर फिर्तीलगायतका समस्या परे इजाजत पत्रवालाहरूको छाता संगठन नेपाल वैदेशिक रोजगार व्यवसायी संघ र यसका पदाधिकारी तथा वैदेशिक रोजगार विभागलगायतका सरोकारवाला निकायहरूसँग समयसमयमा अनलाइन अन्तरक्रिया गरी समाधान गर्ने गरेको उनले बताए। राजदूत ढकालले नेपालीहरूलाई साउदीको कानुनको पालना गरी सम्बन्धित कम्पनीको नियममा रहेर कार्य सम्झौता अनुसार कामय गर्न समेत आग्रह गरेका छन्। नेपाली दूतावासका अनुसार अवैधानिक रुपमा काम गर्ने नेपाली संख्या दैनिक रूपमा बढ्दो रहेको र त्यस्ता नेपालीलाई स्वदेश फिर्ता गराउने क्रममा हालसम्म ३६ सय बढि एक्जिट भिसा प्राप्त गरी सकेका छन। दूतावासले श्रमिकहरूलाई कानुनी प्रक्रियाबारे जानकारी गराउँदै,समस्यामा परेमा तुरुन्तै दूतावास वा सम्बन्धित निकायसँग सम्पर्क गर्न आग्रह गरेको छ। साथै,दूतावासले साउदी अरबको कानुन र नियमहरूको पालना गर्न,मर्यादा र शिष्टाचारमा रही काम गर्न र कुनै पनि अवैध क्रियाकलापमा संलग्न नहुन सुझाव समेत दिएको छ।"
"ट्रम्पजेलेन्स्की वार्ता, कूटनीतिक मर्यादाको मजाक","काठमाडौं : अमेरिकी राष्ट्रपति डोनाल्ड ट्रम्प र युक्रेनका राष्ट्रपति भोलोडिमिर जेलेन्स्की बीचको वार्तालाई विश्वले निकै चासो दिएको थियो। यसले रूसयुक्रेन युद्ध अन्त्यको निकास निकाल्ने अपेक्षा थियो। अमेरिकी सञ्चारमाध्यमको उपस्थितिमा वार्ता भएको थियो। तर, धेरैको आकलनविपरीत ट्रम्पजेलेन्स्की वार्ता भयो। चर्काचर्कीपूर्ण बहसमा परिणत भएपछि दुनियाँभरका मिडिया र सामाजिक सञ्जालमा दुई नेताबीचको वार्ता भाइरल बन्यो। यसले विश्वका नेतालाई मात्र नभई सामान्य जनमानसलाई समेत तरंगित बनायो। अमेरिकी राष्ट्रपति ट्रम्पले जेलेन्स्कीलाई या त सम्झौता गर्नुस् या हाइटहाउस छोड्नुस् भन्ने धम्कीपूर्ण अभिव्यक्तिको कडा आलोचना पनि भयो। वार्ताका क्रममा ट्रम्पले जेलेन्स्कीप्रति सामान्य शिष्टाचार शैलीसमेत नअपनाएको र उनीप्रति छुद्र व्यवहार गरिएको भन्दै युरोपले असन्तुष्टि जनाएको छ। युरोपका प्रायः राष्ट्रका राष्ट्रप्रमुखले युक्रेनमाथिको समर्थन जारी रहने घोषणा गरेका छन्। ट्रम्पले बहसका क्रममा जेलेन्स्कीले शान्ति नचाहेको आरोप लगाए। यदि उनले सम्झौता गरेनन् भने अमेरिका युद्धबाट बाहिरिने चेतावनी पनि दिए। युक्रेनले रूससँग युद्ध जित्न नसक्ने दाबी गर्दै ट्रम्पले जेलेन्स्कीले तेस्रो विश्वयुद्धको जोखिम निम्त्याइरहेको जनाए। ट्रम्पले जेलेन्स्कीलाई अमेरिका र अमेरिकी जनताको अनादर गरेको आरोप पनि लगाए। कसले के भने वार्तामा ? ट्रम्पले जेलेन्स्कीलाई भने, तपाईं अहिले त्यति राम्रो अवस्थामा हुनुहुन्न। तपाईंले आफूलाई धेरै कठिन परिस्थितिमा पार्नुभएको छ। तपाईंसँग अझै बाजी लगाउन केही छैन। तपाईं उक्त परिस्थितिसँग बहस गर्न सक्नुहुन्न। जेलेन्स्कीले जवाफ दिए, म कुनै बाजी लगाइरहेको छैन। जेलेन्स्कीको कुरा नसकिँदै अझै चर्को स्वरमा ट्रम्पले भने, तपाईं लाखौं मानिसको जीवनलाई दाउमा लगाइरहनुभएको छ। तेस्रो विश्वयुद्धको जोखिम निम्त्याइ रहनुभएको छ। जेलेन्स्कीले अमेरिकी उपराष्ट्रपति जेडी भान्सलाई सोधे, तपाईं कस्तो प्रकारको कूटनीतिको कुरा गर्दै हुनुहुन्छ ? जवाफमा भान्सले भने, म यस्तो कूटनीतिको बारेमा कुरा गर्दै छु जसले तपाईंको देशमा भइरहेको विनाशलाई रोक्न सक्छ। भान्सले पनि जेलेन्स्कीलाई सोधे, के तपाईंले बैठकको क्रममा एक पटक पनि धन्यवाद भन्नुभयो ? जेलेन्स्कीले जवाफ दिँदै आफूले धेरैपटक धन्यवाद भनेको बताए। यसैबीच भान्सले भने, यस युद्धमा युक्रेनले जनशक्ति समस्याको सामना गरिरहेको छ। राष्ट्रपति जेलेन्स्की ओभल अफिसमा आएर तपाईंले मिडिया सामुन्ने गरिरहनुभएको बहसको तरिका अपमानजनक छ। जेलेन्स्कीले भने, के तपाईं कहिल्यै युक्रेन आउनुभएको छ ? एकचोटि आउनुहोस् अनि थाहा पाउनुहुनेछ कि हामीले कस्ता समस्याहरूको सामना गरिरहेका छौं। यसै क्रममा भान्सले भने, मैले कथाहरू देखेको छु। तपाईंसँग सेनामा भर्ती हुने मानिस छैनन् र तपाईं ओभल अफिसमा आएर युद्ध रोक्न खोजिरहेको अमेरिकी प्रशासनमाथि आक्रमण गर्नुहुन्छ। जेलेन्स्कीले जवाफ फर्काए, युद्धमा सबैले कठिनाइहरूको सामना गर्नुपर्छ। तपाईंहरूले अहिले यो महसुस गर्नुहुँदैन, तर भविष्यमा गर्नुहुनेछ। जेलेन्स्कीको अभिव्यक्तिप्रति आक्रोशित हुँदै ट्रम्पले भने, के महसुस गरिनेछ र के गरिने छैन भनेर तपाईंले हामीलाई भन्ने होइन। फेरि जेलेन्स्कीले भान्सलाई भने, तपाईं ठूलो स्वरमा बोलिरहनु भएको छ। त्यसपछि ट्रम्पले बीचमा रोक्दै भने, होइन, भान्स ठूलो स्वरमा बोलिरहनुभएको छैन। ह्वाइट हाउसका एक अधिकारीले सीएनएनलाई बताएअनुसार चर्को बहस पछि जेलेन्स्की र ट्रम्प छुट्टाछुट्टै कोठामा गए। त्यसपछि ट्रम्पले युक्रेनी प्रतिनिधिमण्डललाई देश छोड्न भने। युक्रेनी प्रतिनिधिमण्डलले त्यसको विरोध जनाउँदै वार्ता जारी राख्न चाहेको बताए। तर, ट्रम्पले त्यसलाई अस्वीकार गरे। ट्रम्प र जेलेन्स्कीबीचको बहसको क्रममा दुवै नेतानजिकै बसिरहेकी अमेरिकाका लागि युक्रेनकी राजदूत ओक्साना मार्कारोभा अत्यन्तै तनावमा देखिन्थिन्। दुई देशबीच बहुमूल्य खनिजहरूको सम्झौता गर्न जेलेन्स्की अमेरिकाको भ्रमणमा गएका थिए। तर, ट्रम्प र उनीबीचको चर्को बहसपछि सम्झौता असफल भएको छ। बैठकपछि तय भएको पत्रकार सम्मेलन पनि रद्द गरियो र जेलेन्स्की ह्वाइट हाउसबाट बाहिरिए। सामाजिक सञ्जालमा ट्रम्प र जेलेन्स्कीको प्रतिक्रिया बैठकपछि ट्रम्पले सामाजिक सञ्जाल ट्रुथ सोशलमा एउटा पोस्ट सेयर गर्दै भने, हामीबीच आज हाइटहाउसमा निकै अर्थपूर्ण भेटघाट भयो। भेटघाटको क्रममा धेरै कुराहरू सामुन्ने आए। तर, राष्ट्रपति जेलेन्स्की शान्तिका लागि तयार छैनन् किनभने अमेरिका यसमा संलग्न छ। वार्तामा हाम्रो संलग्नताले हामीलाई ठूलो फाइदा पुर्याउने उनी महसुस गर्छन्। मलाई कुनै फाइदा चाहिँदैन, म केवल शान्ति चाहन्छु। उनले संयुक्त अधिराज्य अमेरिकाको सम्मानित ओभल अफिसको अनादर गरे। उनी शान्ति चाहन्छन् भने यहाँ फर्केर आउन सक्छन्। यो घटनापछि युक्रेनी राष्ट्रपति जेलेन्स्कीले पनि सामाजिक सञ्जाल एम्समा पोस्ट गर्दै युक्रेनले शान्ति चाहेको बताएका छन्। उनले लेखेका छन्, धन्यवाद अमेरिका, समर्थनका लागि धन्यवाद। यस भ्रमणका लागि धन्यवाद। अमेरिकी राष्ट्रपति, कंग्रेस र अमेरिकी जनतालाई धन्यवाद। युक्रेन केवल शान्ति चाहन्छ र हामी त्यसैका लागि काम गरिरहेका छौं। उनले अमेरिकी टिभी च्यानल फक्स न्यूजलाई एक अन्तर्वार्ता दिँदै विश्व मिडियाको सामू ओभल अफिसमा जे भयो त्यो राम्रो नभएको प्रतिक्रिया दिए। यद्यपि, उक्त अन्तर्वार्तामा उनले ट्रम्पसँगको आफ्नो सम्बन्ध बचाउन सकिन्छ भन्नेमा पूर्ण विश्वस्त रहेको आशा पनि व्यक्त गरे। युक्रेनले युद्ध नजित्ने ट्रम्पको दाबी कुराकानीको क्रममा ट्रम्पले जेलेन्स्कीलाई भने कि युक्रेन अहिले ठूलो समस्यामा रहेकाले उनीहरूले रूससँग कहिले युद्ध जित्न सक्दैनन्। ट्रम्पले भने, युक्रेन ठूलो समस्यामा छ। तपाईं युद्ध जित्न सक्नुहुन्न। तर, यदि तपाईं हाम्रो साथमा हुनुहुन्छ भने तपाईंलाई यसबाट बाहिर निस्कने अवसर छ। बैठकमा ट्रम्पले युद्धको समयमा युक्रेनलाई दिइएको सहयोगका बारेमा पनि चर्चा गरे। ट्रम्पले भने, हामीले तपाईंहरूलाई ३५० अर्ब डलर दिएका छौं। हामीले सैन्य उपकरणहरू दिएका छौं। यदि हामीले सैन्य सहयोग नदिएको भए यो युद्ध दुई हप्तामा नै समाप्त हुने थियो। आफूले रूस र युक्रेनलाई सहमतिमा नल्याए उनीहरूबीच कहिल्यै पनि सम्झौता नहुने ट्रम्पले दाबी गरे। तपाईं पुटिनलाई घृणा गर्नुहुन्छ। दोस्रो पक्षलाई पनि मन पर्ने त्यस्तो केही कुरा छैन। यदि तपाईं मलाई कडा होस् भन्ने चाहानुहुन्छ भने म संसारको अरू कुनै पनि व्यक्तिभन्दा कडा हुन सक्छु। तर, तपाईंले त्यसरी कुनै सम्झौता गर्न सक्नुहँुदैन, ट्रम्पले भने। युद्ध रोक्न चाहन्छन् जेलेन्स्की युद्धविराम हुन्छ भने युक्रेनले तुरुन्तै यसलाई स्वीकार गर्नुपर्ने ट्रम्पले जेलेन्स्कीलाई बताए। उनले भने, यदि युद्धविरामको सम्भावना बन्यो भने युक्रेनले त्यसलाई तुरुन्तै स्विकार गर्नुपर्छ जसले गर्दा हाल भइरहेको गोलीबारी रोकियोस्। जेलेन्स्कीले पनि आफूले युद्ध रोक्न चाहेको बताए। तर, जेलेन्स्कीलाई बीचैमा रोक्दै ट्रम्पले भने, तपाईं युद्धविराम चाहिँदैन भन्दै हुनुहुन्छ। जवाफमा जेलेन्स्कीले भने, हामीलाई ग्यारेन्टीसहितको युद्धविराम सम्झौता चाहिन्छ। युद्धविरामको बारेमा युक्रेनका जनता के चाहन्छन् भनेर उनीहरूलाई सोध्न पनि जेलेन्स्कीले ट्रम्पलाई आग्रह गरे। एकअर्कामाथि आरोप प्रत्यारोप एक अमेरिकी समाचार संस्थाका अनुसार वार्तापछि राष्ट्रिय सुरक्षा सल्लाहकार माइक वाल्ट्ज र विदेशमन्त्री मार्को रुबियोले युक्रेनी प्रतिनिधिमण्डललाई हाइट हाउस छाड्न भनेका थिए। यसको केही बेरमै युक्रेनी राष्ट्रपति ह्वाइट हाउसबाट बाहिर निस्किएका थिए। हालै, अमेरिका र रूसका प्रतिनिधिहरूले रूस युक्रेनबीच चलिरहेको युद्ध अन्त्य गर्न वार्ता गरेका थिए। उक्त वार्तामा युक्रेनलाई समावेश गरिएको थिएन। त्यसपछि जेलेन्स्कीले ट्रम्पमाथि प्रश्न उठाउँदै ट्रम्प गलत सूचनाको बीचमा रहेको दाबी गरेका थिए। ट्रम्पले पनि पछिल्ला केही दिनमा धेरै पटक जेलेन्स्कीलाई निशाना बनाएका छन् र उनलाई तानाशाह समेत भनेका छन्। रूस र युक्रेनबीच विगत तीन वर्षदेखि युद्ध चलिरहेको छ। शुक्रबार भएको बैठकमा राष्ट्रपति ट्रम्प र राष्ट्रपति जेलेन्स्कीबीच युक्रेनको दुर्लभ खनिज पदार्थको सम्बन्धमा सम्झौता हुने भनिएको थियो। तर, ट्रम्प र जेडी भान्ससँगको चर्को बहस पछि जेलेन्स्कीले अब उक्त सम्झौतामा हस्ताक्षर गर्लान् त भन्नेमा धेरै अडकलबाजी हुन थालेका छन्। सम्पूर्ण मुद्दाका विषयमा अमेरिकी विदेशमन्त्री रुबियोले सीएनएनलाई दिएका अन्तर्वार्तामा जेलेन्स्कीले माफी माग्नु पर्ने बताएका छन्। रुबियोले भने, राष्ट्रपति ट्रम्पले धेरै महत्वपूर्ण सम्झौताहरू गरेका छन्। यदि तपाईं (जेलेन्स्की) यति धेरै आक्रामकताका साथ कुरा गर्नुहुन्छ भने तपाईंसँग कसले कुरा गर्ने छ ? जेलेन्स्कीले शान्ति सम्झौताका बारेमा कुरा गर्नुहुन्छ तर यो सफल होस् भन्ने सम्भवतः चाहनुहुन्न। जेलेन्स्कीले माफी माग्न अस्वीकार गरेका छन्। फक्स न्यूजसँग कुरा गर्दै जेलेन्स्कीले भने, मलाई लाग्दैन कि माफी माग्नु आवश्यक छ। राष्ट्रपति र अमेरिकी जनताप्रति मेरो ठूलो सम्मान छ। मलाई लाग्छ हामी इमानदार हुनुपर्छ र हाम्रा विचारहरूबारे खुला रूपमा राख्नुपर्छ। मलाई लाग्दैन कि मैले केही गल्ती गरेको छु। परिस्थिति सम्हाल्न नसकेकोमा आलोचित अमेरिकी सञ्चारमाध्यमका अनुसार शुक्रबारको वार्तामा जति ट्रम्प जेलेन्स्कीमाथि रिसाएका थिए, यसअघि कहिल्यै कुनै अमेरिकी राष्ट्रपतिले पाहुनाप्रति त्यति आक्रामक व्यवहार गरेका थिएनन्। डोनाल्ड ट्रम्प दोस्रोपटक अमेरिकी राष्ट्रपतिको रूपमा हाइट हाउसमा आएपछि उनका पहिलो पाहुना बनेका थिए, इजरायली प्रधानमन्त्री बेन्जामिन नेतान्याहू। त्यतिबेला ट्रम्पले नेतान्याहूले चाहेका जति सबै बिषयमा उनीसँग छलफल गरेका थिए। तर, त्यसपछि, चाहे त्यो जोर्डनका राजा अब्दुल्लाह सेकेन्ड हुन् वा भारतीय प्रधानमन्त्री मोदी या फ्रान्सेली राष्ट्रपति म्याक्रोन हुन् वा बेलायती प्रधानमन्त्री केयर स्टारमर ट्रम्पले सबैसँग धेरै कडाइका साथ कुराकानी गरे। तर, विश्वका यी सबै नेताहरूले परिस्थितिलाई नाजुक हुनबाट जोगाएका थिए। तर, जेलेन्स्कीले त्यसो गर्न नसकेको भन्दै केही राजनीतिक विश्लेषकहरूले उनको आलोचना गरेका छन्। युरोपेली नेताहरूको ऐक्यबद्धता अमेरिका र युक्रेनका राष्ट्रपतिबीच चर्काचर्की पर्यो र दुई देशबीच कथित सम्झौता हुन सकेन। उक्त सम्झौताले रूस र युक्रेनबीच युद्धविरामको बाटो खोल्ने विश्वास गरिएको थियो। तर, विवादसँगै टुंगिएको वार्ताले उक्त आशालाई झिनो बनाएपछि युरोपेली नेताहरूले भने जेलेन्स्कीप्रति समर्थन जनाउँदै युक्रेनप्रतिको आफ्नो ऐक्यबद्धता जनाएका छन्। अधिकांश युरोपेली देशका नेताहरूले युक्रेनलाई समर्थन गरेका छन् भने केही अमेरिकी सांसदहरूले पनि ट्रम्प र उपराष्ट्रपति भान्सलाई दोष लगाएका छन्। युरोपेली संघका अध्यक्ष उर्सुला भोन डेर लेयनले एक्समा पोष्ट गर्दै तपाईंको मर्यादाले युक्रेनी जनताको बहादुरीको सम्मान गर्दछ। बलियो बन, साहसी बन, निडर बन भनेकी छन्। त्यसैगरी ब्लकका विदेश नीति प्रमुख काजा कालासले पनि स्वतन्त्र संसारलाई नयाँ नेताको आवश्यकता छ भन्दै उनले युक्रेन युरोप हो, हामी युक्रेनको साथमा छौं भनेर सामाजिक सञ्जालमा पोस्ट गरेकी छन्। युरोपेली संसदका अध्यक्ष रोबर्टा मेत्सोला र युरोपेली परिषद्का अध्यक्ष एन्टोनियो कोस्टाले पनि जेलेन्स्कीको प्रशंसा गर्दै उनको गरिमाले युक्रेनी जनताको बहादुरीको सम्मान गरेको बताउँदै तपाईं कहिले एक्लो हुनुहुन्न भनेका छन्। क्यानडाका प्रधानमन्त्री जस्टिन टुडोले सामाजिक सञ्जालमा लेखेका छन्, रूसले युक्रेनमाथि गैरकानूनी र अन्यायपूर्ण ढंगमा आक्रमण गरेको छ। तीन वर्षदेखि युक्रेनले साहसका साथ प्रतिकार गरेको छ। लोकतन्त्र, स्वतन्त्रता र सार्वभौमिकताका लागि उनीहरूको लडाई सबैका लागि महत्वपूर्ण लडाइँ हो। ट्रुडोले क्यानडाले युक्रेनमाथिको आफ्नो समर्थन जारी राख्ने पनि बताए। समाचार एजेन्सी रोयटर्सका अनुसार फ्रान्सेली राष्ट्रपति इमानुएल म्याक्रोनले रूसले युक्रेनका जनतामाथि आक्रमण गरेको बताएका छन्। ट्रम्प र जेलेन्स्कीबीचको बहसको बारेमा प्रतिक्रिया दिँदै भने, हामीले सुरुदेखि नै लडिरहेकाहरूलाई सम्मान गर्नुपर्छ। तीन वर्षअघि सुरु भएको रूसी आक्रमणको समयमा युक्रेनलाई सहयोग गरेर हामीले सही काम गरेका थियौं र त्यो गरिरहनेछौं। हामी अर्थात् अमेरिका, युरोपेली देशहरू, क्यानेडियनहरू र जापानीहरू, सबैले युक्रेनलाई सहयोग गरिरहेका छौं। पोल्यान्डका प्रधानमन्त्री डोनाल्ड टस्कले सामाजिक सञ्जाल एक्समा पोस्ट गर्दै भनेका छन्, युक्रेनी साथीहरू तपाईंहरू एक्लो हुनुहुन्न। त्यसैगरी स्पेनी प्रधानमन्त्री पेड्रो सान्चेजलले पनि स्पेन युक्रेनको साथमा उभिएको जनाएका छन्। नर्वेका प्रधानमन्त्री जोनास गार स्टोरले पनि लेखेका छन्, हामी यस द्वन्द्वमा युक्रेनको पक्षमा छौं र दिगो शान्तिको पक्षमा छौं। त्यसैगरी स्वीडेनका प्रधानमन्त्री उल्फ क्रिस्टरसनले पनि युक्रेनलाई समर्थन गरेका छन्। उनले भने, स्वीडेन युक्रेनको साथमा उभिएको छ। तपाईंहरू आफ्नो लागि मात्र होइन सम्पूर्ण युरोपको स्वतन्त्रताको लागि लडिरहनुभएको छ। बेलायती प्रधानमन्त्री केयर स्टारमरले ट्रम्प र जेलेन्स्की दुवैसँग कुरा गरेका छन्। युक्रेनको लागि उनीहरूको समर्थन जारी रहेको र बेलायती प्रधानमन्त्रीले युक्रेनको सार्वभौमसत्ता र सुरक्षालाई ध्यानमा राख्दै शान्तिको बाटो खोज्न सक्दो प्रयास गरिरहेको उनका प्रवक्ताले जनाए। अमेरिकी नेता कोही पक्ष कोही विपक्षमा ट्रम्प र जेलेन्स्कीको वार्तालाई लिएर अमेरिकी नेताहरूबाट पनि प्रतिक्रिया आएको छ। अमेरिकी विदेशमन्त्री मार्को रुबियोले सीएनएनलाई दिएको एक अन्तर्वार्तामा वार्ता पूर्णरूपमा असफल भएको र जेलेन्स्कीले माफी माग्नुपर्ने बताए। उनले भने, उहाँले त्यहाँ गएर यस्तो विरोधाभासी अडान लिनु आवश्यक थिएन। डेमोक्र्याटिक सिनेटर चक शुमरले एक्समा लेखेका छन्, ट्रम्प र भान्सले फोहोरी काम गरिरहेका छन्। सिनेट डेमोक्र्याटहरूले स्वतन्त्रता र लोकतन्त्रको पक्षमा लड्न कहिल्यै छाड्ने छैनन्। रिपब्लिकन सांसद डन बेकनले एक्समा लेखेका छन्, अमेरिकी विदेश नीतिको लागि यो नराम्रो दिन हो। युक्रेन स्वतन्त्रता, स्वतन्त्र बजार र कानूनको शासन चाहन्छ। ऊ पश्चिमको एक हिस्सा बन्न चाहन्छ। रूस हामी र हाम्रा पश्चिमी मूल्यमान्यताहरूलाई घृणा गर्छ। त्यसैले हामी स्वतन्त्रताको पक्षमा छौं भनेर हामीले स्पष्ट पारिदिनुपर्छ। डेलावेयर विश्वविद्यालयका अन्तर्राष्ट्रिय मामिलाका प्राध्यापक डा मुक्तदार खानले जेलेन्स्कीको अडानको आलोचना गर्दै एउटा भिडियो पोस्ट गरेका छन्। भिडियोमा खानले भनेका छन्, म आज डोनाल्ड ट्रम्पसँगै छु। जेलेन्स्की कसरी यति अहंकारका साथ बोल्न सक्छन् ? उनीहरूले अमेरिकी सहयोगलाई आफ्नो अधिकारको रूपमा स्वीकार गरेका छन्। जेलेन्स्की अमेरिकी राष्ट्रपति र उपराष्ट्रपतिलाई भाषण दिइरहेका थिए। मलाई लाग्छ अमेरिकी जनताको सहानुभूति जित्न जेलेन्स्कीले जानाजानी त्यसो गरेका हुन्। नेटोका महासचिव मार्क रुटले शनिबार साँझ प्रतिक्रिया दिँदै ट्रम्पले युक्रेनको लागि अहिलेसम्म गरेको कामलाई सम्मान गर्नुपर्ने जनाएका छन्। उनले भने, जेभलिन एन्टी ट्यांक मिसाइल प्रणालीको विक्रिको लागि ट्रम्प प्रशासनको पहिलो स्विकृतिले युक्रेनलाई प्रतिवाद गर्न सक्षम बनायो। यसको लागि हामीले साँच्चै ट्रम्पलाई श्रेय दिनुपर्छ। युक्रेनलाई कडा झापड : रूस यस सम्पूर्ण मुद्दाप्रति रूसले पनि धेरै प्रतिक्रियाहरू जनाएको देखिन्छ। रूसी राष्ट्रपति भ्लादिमिर पुटिनका विशेष दूत किरिल दिमित्रीभले जेलेन्स्की र ट्रम्प बीचको बहसको भिडियो क्लिपमा ऐतिहासिक भनेर प्रतिक्रिया लेखेका छन्। रूसी सुरक्षा परिषद्का उपप्रमुख दिमित्री मेदवेदेवले टेलिग्राममा ट्रम्पले युक्रेनलाई कडा झापड दिएको प्रतिक्रिया जनाएका छन्। पूर्व रूसी राष्ट्रपतिसमेत रहेका उनले भने, किभ शासनले तेस्रो विश्वयुद्धसँग खेलिरहेको छ। सुँगुरले सुँगुरको खोरका मालिकहरूबाट पाएको कडा झापड उपयोगी छ तर पर्याप्त छैन। रूसको सरकारी समाचार एजेन्सी तासले जेलेन्स्कीले वार्तामा बाधा पुर्याए, तर्क गरे र प्रेसको अगाडि आक्रामक मनोवृत्ति देखाए भन्दै आफ्नो हेडलाइन बनाएको छ। अर्को रूसी सरकारी सञ्चार माध्यम आरआईए नोभोस्तीले ह्वाइट हाउसमा जेलेन्स्कीको सन्कीपनबाट युक्रेनको संसद पनि हैरान भएको छ भन्ने शीर्षकमा समाचार प्रकाशन गरेको छ। जेलेन्स्कीको पक्षमा जुटे जनता शुक्रबार ह्वाइट हाउसमा भएको दुव्र्यवहारपछि युक्रेनीहरू राष्ट्रपति जेलेन्स्कीको पक्षमा जुटेका छन्। डोनाल्ड ट्रम्प र अमेरिकी उपराष्ट्रपति जेडी भान्सले जानाजानी र निन्दनीय रूपमा झगडा सुरु गरेको आरोप उनीहरूले लगाएका छन्। युक्रेनका राष्ट्रपतिलाई उनको देशमा व्यापक समर्थन मिलेको थियो। सुरक्षा ग्यारेन्टी बिनाको शान्ति सम्झौता अर्थहीन छ र रूसलाई विश्वास गर्न सकिँदैन भन्ने जेलेन्स्कीको अडानको पनि प्रशंसा गरिएको थियो। वरिष्ठ युक्रेनी अधिकारीहरूले पनि अर्थपूर्ण सुरक्षा प्रतिबद्धता बिना मस्कोसँगको कुनै पनि युद्धविराम सम्झौता नटिक्ने प्रतिक्रिया दिएका छन्। पुटिनको अर्को पासो असफल भयो। राष्ट्रपतिले हाम्रा जनताको सम्मानको रक्षा गर्ने साहस गर्नुभएकोमा उहाँप्रति सम्मान छ, उपप्रधानमन्त्री मिखाइलो फेडोरोभले भने। अब के गर्लान् जेलेन्स्की हाइट हाउसमा भएको वार्ता तिक्ततामा परिणत भएसँगै विश्वभरका नेता र आम जनमानसमा अब जेलेन्स्कीले के गर्लान् त भन्ने जिज्ञासा जागेको छ। शनिबार जेलेन्स्कीले बेलायती प्रधानमन्त्री केयर स्टारमरलाई लन्डनस्थित डाउनिङ स्ट्रिटमा भेटेका छन्। एक्समा अर्को पोस्ट गर्दै जेलेन्स्कीले ट्रम्पको बारेमा भने, कठिन संवादको बावजुद हामी रणनीतिक साझेदार बनेका छौं। तर, हाम्रा साझा लक्ष्यहरूलाई साँच्चै बुझ्न हामीले एकअर्कासँग इमानदार र प्रत्यक्ष हुनु आवश्यक छ। युक्रेन र रूस बीचको युद्ध अन्त्य गर्ने बारेमा छलफल गर्न बेलायती प्रधानमन्त्री स्टारमरले युरोपेली नेताहरूको शिखर सम्मेलन आयोजना गर्नु एक दिनअघि जेलेन्स्की बेलायत पुगेका हुन्। जेलेन्स्कीले विगतमा अमेरिकालाई धन्यवाद दिएका थिए। बेलायत आइपुगेपछि पनि फेरि उनले एक्समा लेखेको सन्देशहरूको शृंखलामार्फत युक्रेन विगत तीन वर्षमा अमेरिकाले दिएको सहयोगका लागि धेरै आभारी रहेको जनाएका छन्। हामीलाई बाँच्न मद्दत गर्न अमेरिकाको सहयोग महत्वपूर्ण भएको छ र म त्यो स्वीकार गर्न चाहन्छु, उनले भने, राष्ट्रपति ट्रम्पको समर्थन हाम्रो लागि महत्वपूर्ण छ। उहाँ युद्ध अन्त्य गर्न चाहनुहुन्छ, तर हामीभन्दा बढी शान्ति अरू कसैले चाहँदैन। हामी युक्रेनमा यो युद्ध बाँचिरहेका छौं। यो हाम्रो स्वतन्त्रताको लागि र हाम्रो अस्तित्वको लागि लडाइँ हो। (एजेन्सीको सहयोगमा)"
"ठूलालाई ब्रान्डको डर, नयाँको छैन भर","नवीन प्रस्तुति, शैली र कन्टेन्ट मा ख्याल नगर्ने हो भने मूलधारको मिडिया तंग्रिने होइन, सुकेनास लागेर नासिँदै जानेछ । राजधानी दैनिकले शुक्रबार अचम्म को विज्ञापन छाप्यो बिक्दै नबिक्ने पत्रिका। ज्याकेट पेजमै छापिएको यो विज्ञापन सरसर्ती हेर्दा राजधानी पत्रिका बिक्नै छोडेछ, त्यसैकारण पत्रिकाले हात ठड्यायो भन्ने अर्थ लाग्छ। अर्कोतिर, कुनै पनि दबाब, प्रभाव र प्रलोभन मा नबिक्ने स्वच्छ छविको पत्रिका भनेर आफ्नो दाबी प्रस्तुत गरेको देखिन्छ। जे होस्, द्विअर्थी विज्ञापनले सामाजिक सञ्जालमा राम्रै बहस छेड्यो पत्रिकाको भविष्यबारे। कसैले डिजिटल जमानामा परम्परागत शैलीका पत्रिकाको भविष्य छैन भन्ने तर्क गरिरहेका छन्। कतिपयले पत्रिकाको विकल्प अरू मिडिया हुन सक्दैनन् भन्ने आशाको दियो जगाएकै छन्। तर, तथ्य के हो भने, पत्रिका (प्रिन्ट मिडिया) को भविष्यमाथि प्रश्न उठेकै छ। यही रूपमा प्रिन्ट मिडियाले निरन्तरता पाउनेनपाउने भन्नेमा सञ्चालकदेखि सञ्चारकर्मी कुहिरोको काग जस्ता छन्। अझ भनौं, प्रिन्ट मिडियामै भविष्य देख्नेहरूका सपना कतै पानीका फोका जस्तै बिलाउने त होइनन् भन्ने चिन्ता थपिएको छ। भगवान् भरोसा वा चल्छन् होला नि ! भन्ने आसमा मात्रै प्रिन्ट मिडिया दौडिरहेको यथार्थता हो। ब्रान्डको महत्व छिमेकी चीन आज विश्वमा पहिलो शक्ति राष्ट्र बन्न खोज्दै छ। तर, उसलाई एउटै तगारो छ ब्रान्ड को। चिनियाँ सामग्री सस्ता छन्। त्यसैकारण प्रयोगकर्ता अधिक छन्। तर, जे जतिले चिनियाँ सामान प्रयोग गर्छन्, उनीहरूमा ब्रान्ड प्रतिको विश्वसनियता छैन। अमेरिकालगायत पश्चिमा मुलुकले जेजति उत्पादन गर्छन्, ती महँगा छन्, तर ब्रान्डेड मा गनिन्छन्। महँगै तिरेर सामान किन्नुपर्ने बाध्यता भए पनि ती देशका उत्पादनप्रति उपभोक्ता ढुक्क हुन्छन्। विश्वास गर्छन्। हो, नेपाली मिडियाको अहिलेको अवस्था पनि त्यस्तै देखिन्छ। पुराना एवं ठूला मिडिया समाजका ब्रान्ड हुन्। तिनका जे जति पाठक, दर्शक, श्रोता छन्, ब्रान्ड नहेरीनपढी चित्त बुझाउँदैनन्। हतपति नयाँ मिडिया को विश्वास गरिहाल्दैनन्। तर, यतिले मात्रै पुग्दैन। सस्ता, भाइरल र बिकाउ कन्टेन्ट को पछि दौडिरहेको जमातलाई पनि ब्रान्डप्रति आकर्षित बनाउने दायित्व र जिम्मेवारीबाट आँखा चिम्लिन मिल्दैन। सन्देशविहीन, भ्रामक र कुसामग्रीको लतबाट पाठकश्रोतादर्शकलाई छुटाउन सकेमात्रै मूलधारको मिडियाको बजार सुरक्षित हुने निश्चित छ। चिनियाँ सामानका प्रयोगकर्ता जस्तै छन् च्याउसरी उम्रेका अनलाइन र नयाँ मिडिया (युट्युब च्यानल) का अडियन्स पनि। अनलाइन वा न्यू मिडियामा भाइरलका अन्टसन्ट गतिविधि, घर झगडा र गालीगलौचका सामग्रीमा अविश्वसनीय रूपमा भ्यूअर्स देखिन्छन्। तर, त्यस्ता सामग्री एकछिन हेर्दा त आनन्द आउँछ। तर, सामाजिक सन्देश ? समाजप्रतिको जिम्मेवारी र कर्तव्य ? केही पनि भेटिँदैन। डलर कमाउने विशुद्ध उद्देश्यका अन्टसन्ट कन्टेन्ट ले समाजलाई दिग्भ्रमित मात्रै बनाएका छन्। समाजलाई सकारात्मक दिशातिरभन्दा अराजकताले मलजल पुयाइरहेका छन्। ठूला मिडियाले खोजबिन गरेका सिरियस म्याटर्स मा पाठकदर्शक निकै कम हुन थालेका छन्। त्यस्ता सामग्री अनलाइन वा सोसल प्लेटफर्ममा राखे भ्युअर्स पाउनै गाह्रो हुन्छ। दुःखद कुरो, त्यस्ता सामग्रीमा गालीगलौज, भडास र आरोपका कमेन्ट को बाढी हुन्छ। कमेन्ट पढ्दा लाग्छ, मूलधारका मिडियाले पत्रकारिता गरिरहेका छन् वा कुनै अपराध ? सन्दर्भविहीन सामग्री ट्याग गर्ने, पत्रकारमिडिया हाउसको हुर्मत लिने र अप्रमाणित आरोप लगाएर उल्टै पत्रकारको बदख्वाई गर्ने कार्य तीव्र रूपमा भइरहेको छ। यसले एकातिर, मूलधारका मिडिया समाप्त गर्नुपर्छ भन्ने नियोजित षड्यन्त्रलाई मलजल गरिरहेको छ। अर्कोतिर, पत्रकारिता क्षेत्रकै बदनाम गर्ने र आफ्नो आलोचना गर्ने कमलका निभ भाँच्ने कुत्सित चाल लुकेको देखिन्छ। कन्टेन्टमा लगानी खै ? हो, विज्ञान र प्रविधिको तीव्रतर विकासले ठूला मिडिया माथि चुनौती थपिएकै छ। हामी त ब्रान्ड हौ भनेर पाठकले खोजेको भन्दा आफूले रोजेको सामग्री पस्केर मात्रै समाजले यी मिडियालाई पत्याउने अवस्था पटक्कै छैन। किनभने, पूर्वसभामुख कृष्णबहादुर महराको यौनदुव्र्यवहार काण्ड, सेक्युरिटी प्रिन्टिङको घुसकाण्ड, बाँसबारी जग्गा हिनामिनाजस्ता ठूला अनियमितताका पर्दाफास ठूला मिडियाले गरेनन्। यसमा मूलधारको पत्रकारिता चुकेकै हो। त्यसपछि नै मूलधारको पत्रकारिताको परिभाषामाथि पनि प्रश्न उठ्न थाल्यो। केलाई मूलधार मान्ने ? मूलधारले नउधिन्दैमा सूचना पाउने जनताको हक कुण्ठित हुन्छ र ? यावत प्रश्नको घेरामा मूलधारको पत्रकारिता छ। यसैकारण, सूचनामात्र होइन, खोज समाचारविश्लेषणका लागि पनि अब मूलधारको मिडियाको मात्रै मुख ताक्नुपर्ने बाध्यताको अन्त्य भएको छ। अर्कोतिर, दिनभरि अनलाइनमा पढिसकेका, सामाजिक सञ्जालमा लिंक भाइरल बनिसकेका र दर्शकश्रोता अघाइसकेका सामग्रीले प्रिन्ट मिडिया जिउन सक्दैन। यिनै सामग्रीका लागि पाठकले किनेर प्रिन्ट मिडिया किन पढ्ने ? अनलाइनका कपी पेस्ट का समाचार भोलिपल्ट प्रिन्टमा दिनु भनेको पाठक माथिको अन्याय नै हो। नवीन प्रस्तुति, शैली र कन्टेन मा ख्याल नगर्ने हो भने मूलधारको मिडिया तंग्रिने होइन, सुकेनास लागेर नासिँदै जाने निश्चित छ। त्यसका लागि अब कन्टेन्टमा लगानी गर्न कञ्जुस्याइँ गर्नुहुँदैन। कन्टेन्ट नै मिडियाको आत्मा हो। आत्मा नै नभएको निर्जीव वस्तुलाई पाठक श्रोतादर्शकलाई बेच्न खोजेर जीविका चल्दैन। पाठक, दर्शक र श्रोताको अभिरुचि, प्रस्तुतिको शैली र नविनतम प्रयोगको जरुरी भइसकेको छ। गालीमात्रै किन ? मूलधारका मिडियाका सामग्री सोसल प्लेटफर्ममा राख्यो कि, तालीभन्दा गालीको वर्षा हुने गरेको छ। सञ्चारमाध्यम र पत्रकारमाथि अप्रमाणित आरोप लगाउने, टिस्ट गर्ने, पत्रकारसंस्थाको हुर्मत लिने काम भइरहेको छ। किन यस्तो त ? के पत्रकारमिडिया हाउसले नाजायज फाइदा मात्रै उठाइरहेका छन् त ? पक्कै होइन। यसको अर्थ उनीहरू प्रश्नभन्दा बाहिर छन् भन्ने पनि होइन। राज्यका निकाय छन्, गलत गर्ने जो कोही कानुनभन्दा माथि हुन सक्दैन। छानबिन गरेर दोषी भेटिए कारबाही गर्नुपर्छ। तर, जजसले मिडियाकर्मी र मिडिया हाउसमाथि नियतवस गाली र आरोपमात्रै लगाइरहेका छन्, उनीहरूको भित्रि मनसाय र उद्देश्य के हो ? किन उनीहरू जेमा पनि पत्रकार वा उनीहरू कार्यरत संस्थाको हुर्मत लिइरहेका छन् ? डराउनु पर्दैन। यो व्यावसायिक, निष्पक्ष र स्वतन्त्र पत्रकारिता पेसाको बदनाम गर्ने र समाप्त गर्ने भित्री चाल हो। नयाँ हुन वा पुराना राजनीतिक दलनेता हुन्, मिडियाले तेरोमेरो भनेर आफ्नो धर्म छोड्न मिल्दैन। एक अर्थमा भन्दा छोडेका पनि छैनन्। हिजोका लाउडा काण्डदेखि वाईडबडी काण्डलाई जनतासमक्ष उजागर गर्ने काम यिनै मिडियाले गरेका हुन्। त्यतिमात्र होइन, तत्कालीन राजाले लोकतन्त्रको घाँटी निमोठ्दा लोकतन्त्र, मानवअधिकार, अभिव्यक्ति तथा स्वतन्त्रता हकका लागि मिडिया र मिडियाकर्मी सडकमा ओर्लेकै हुन्। त्यसैकारण पनि प्रेस स्वतन्त्रमा मात्र नभई पूर्ण प्रेस स्वतन्त्रता संविधानको प्रस्तावनामै लेखियो। तर, आज लोकतन्त्रको खुलापन, बोल्न पाउने अधिकारको दुरुपयोग गरेर पत्रकारिता पेसामाथि हिलो छ्याप्ने र यसको बदनाम गर्न खोज्ने तत्वप्रति सजग हुनै पर्छ। प्रेस काउन्सिल, नेपाल पत्रकार महासंघ लगायतका प्रेससँग सम्बद्ध संघसंस्थाले फेरि एकपटक प्रेस स्वतन्त्रताप्रतिको राजनीतिक प्रतिबद्धता जाहेर गराउन लगाउनुपर्छ। गलत गर्ने जो कोही कानुनी दायरामा आउनुपर्छ, तर बित्थामा अप्रमाणित आरोप मात्रै लगाइराख्ने कुतत्वका कुत्सिल षड्यन्त्रले पत्रकारिता पेसा सप्रिने होइन, घाँटी निमोठिनेछ। एकपटक कल्पना गरौं त, प्रेस बिनाको राज्य संयन्त्र कस्तो होला ? प्रेसले उधिन्दा, अनियमितताको पर्दाफास गर्दा, निरन्तर खबरदारी गर्दा त शासकहरू समाजप्रति जिम्मेवार बन्दैनन्। कर्तव्यको बोध गर्दैनन्। अर्थात्, बलमिच्याइँ र मनपरि गर्छन् भने प्रेस नहुँदा के गर्दा हुन् ? त्यसैकारण राज्यका परिभाषित तीन अंगमाथि जनताको तर्फबाट खबरदारी गर्न निर्धो होइन, बलियो प्रेस चाहिन्छ। बलियो प्रेसले मात्रै लोकतन्त्रको जग बलियो बनाउँछ। तर, आफैं संकटमा परेको प्रेसले कतै कुनै शर्तमा नबिकोस, नझुकोस भनेर जनताको खबरदारी पनि उत्तिकै आवश्यक छ।"
उपत्यकामा थप २० वटा सबस्टेसन निर्माण गरिने,"काठमाडौं : काठमाडौं उपत्यकाभित्रको विद्युत् आपूर्ति पर्याप्त, भरपर्दो, गुणस्तरीय र सुरक्षित बनाउन ६ वटा सबस्टेसन निर्माणाधीन छन्। नेपाल विद्युत् प्राधिकरणले उपत्यकाभित्रको विद्युत् प्रसारण तथा वितरण प्रणाली सुधारका लागि काठमाडौं र भक्तपुरका विभिन्न स्थानमा १३२११ केभीका ६ वटा सबस्टेसन निर्माण गरिरहेको छ। यसमध्ये काठमाडौंको टेकु सबस्टेसन सञ्चालनमा आइसकेको छ। फुटुङ र मूलपानी सबस्टेसन अन्तिम चरणमा छन्। दुवै सबस्टेसनलाई दुई महिनाभित्र सञ्चालनमा ल्याउने गरी अन्तिम चरणका कामहरू भइरहेका छन्। भक्तपुरको चाँगुनारायण सबस्टेसन निर्माण सम्पन्न भइसकेको छ। सबस्टेसनलाई सञ्चालन (चार्ज)मा ल्याउन मात्र बाँकी रहेको छ। चोभार सबस्टेसन आगामी असारभित्र र भक्तपुरको ठिमी सबस्टेसन ८ महिनाभित्र सञ्चालनमा ल्याउने गरी निर्माण भइरहेका छन्। प्रत्येक सबस्टेसनको क्षमता ९०९० एमभीए रहेको छ। सबस्टेसन निर्माण सम्पन्न भई सञ्चालनमा आएपछि काठमाडौं उपत्यकामा थप करिब ५ सय मेगावाट विद्युत् प्रवाह गर्न सक्ने पूर्वाधार तयार हुने छ। हाल काठमाडौं उपत्यकाको विद्युत् माग ५ सय मेगावाटको हाराहारीमा छ। भविष्यमा वृद्धि हुन सक्ने विद्युतको सम्भावित मागलाई सम्बोधन गर्न प्राधिकरणले सन् २०५० को समयसीमा निर्धारण गरी काठमाडौं उपत्यकाका प्रमुख क्षेत्रमा चरणबद्ध रूपमा प्रसारण तथा वितरण पूर्वाधार निर्माणको प्रक्रिया अगाडि बढाएको छ। सन् २०५० सम्ममा काठमाडौं उपत्यकाको विद्युत्को उच्चतम माग ३ हजार १ सय मेगावाट पुग्ने प्रक्षेपण गरी प्राधिकरणले २२०, १३२, ३३ र ११ केभी तहका २० वटा नयाँ सबस्टेसन निर्माण प्रक्रिया अगाडि बढाएको हो। सबस्टेसन निर्माणका लागि जग्गा अधिग्रहण भइसकेको छ। २२० केभी प्रसारण संरचनाले काठमाडौं उपत्यकाको बाहिरी परिधिलाई घेर्ने गरी २२० केभीको रिङ निर्माण गर्न सर्वेक्षणलगायतका पूर्वतयारीका काम सम्पन्न भइसकेका छन्। तामाकोसी र सुनकोसी नदी जलाधार क्षेत्रमा निर्माण भएका जलविद्युत् आयोजनाको विद्युत् काठमाडौं उपत्यकामा आपूर्तिका लागि ४००२२०, २२०१३२ र १३२११ केभी तहको लप्सीफेदी सबस्टेसन निर्माणाधीन छ। काठमाडौं उपत्यकाको विद्युत् आपूर्तिलाई भरपर्दो गुणस्तरीय र आधुनिक बनाउन नयाँ सबस्टेसन निर्माण, सञ्चालनमा रहेका स्वस्टेसनलाई स्वचालित बनाउने, विद्युतीय तारलाई भूमिगत बनाउने, नयाँ फिडर तथा ट्रान्सफर्मर थप्ने तथा सुदृढीकरण गर्नेलगायतका आयोजनाहरू सञ्चालित छन्। प्राधिकरणका कार्यकारी निर्देशक कुलमान घिसिङले शुक्रबार निर्माणाधीन सबस्टेसनको अनुगमन गरी काठमाडौं उपत्यकाभित्रको विद्युत् बढ्दो माग धान्न र आपूर्तिलाई भरपर्दो तथा गुणस्तरीय बनाउन निर्माणलाई जतिसक्म्दो छिट्टो सम्पन्न गर्न आग्रह गरे। निर्माणाधीन सबै सबस्टेसन सञ्चालनमा आएपछि काठमाडौंको विद्युत् माग र आपूर्ति व्यवस्थापनमा धेरै सहज भई विद्युत् आपूर्ति थप भरपर्दो एवं गुणस्तरीय हुने उनले उल्लेख गरे। काठमाडौंको दक्षिणपूर्वी क्षेत्रको विद्युत् आपूर्ति सुधारका लागि कागेश्वरी मनोहरा नगरपालिकाको मुलपानीमा १३२११ केभी सबस्टेसन निर्माण अन्तिम चरणमा छ। चपलीभक्तपुर १३२ केभी प्रसारण लाइनलाई मूलपानी सबस्टेसनमा छिराएर विद्युत् आपूर्ति दिइने छ। उक्त सबस्टेसनबाट जडीबुटी, पेप्सीकोला, काँडाघारी, गोठाटार, मुलपानी, जोरपाटी, साँघु, ठिमीलगायतका क्षेत्रमा विद्युत् आपूर्तिका लागि ११ केभीका ८ वटा फिडर निकालिएको छ। सबस्टेसन चैतभित्र सञ्चालनमा ल्याउने गरी काम भइरहेको छ। फुटुङमा १३२११ केभीको नयाँ सबस्टेसन निर्माण अन्तिम चरणमा छ। बालाजुचपली १३२ केभी डबल सर्किट प्रसारण लाइनलाई फुटुङ सबस्टेसनमा ट्यापिङ गरी त्यस क्षेत्रमा विद्युत् आपूर्ति गरिने छ। दुई महिनाभित्र उक्त सबस्टेसन सञ्चालनमा ल्याउने गरी काम भइरहेको छ। उक्त सबस्टेसन सञ्चालन आएपछि बालाजु, नेपालटार, गोलढुंगालगायतका क्षेत्रको विद्युत् आपूर्ति थप सुधार हुनेछ। काठमाडौं उपत्यकाको विद्युत् आपूर्तिमा सुधार गर्न महत्वपूर्ण मानिएको थानकोटचापागाउँभक्तपुर १३२ केभी प्रसारण लाइनअन्तर्गत ललितपुरको खोकना, बुङमती, हरिसिद्धि र लामाटार क्षेत्रमा निर्माणमा अवरोध भएपछि काठमाडौंको चोभारमा १३२११ केभी सबस्टेसन निर्माण गरिएको छ। उक्त सबस्टेसनमा मातातीर्थ सबस्टेसनबाट विद्युत् आपूर्ति दिइनेछ। उक्त सबस्टेसन आगामी असारभित्र सञ्चालनमा ल्याउने लक्ष्यकासाथ काम भइरहेको छ। चोभारमा सबस्टेसनबाट चक्रपथ हुँदै १३२ केभी भूमिगत लाइन बनाउँदै ललितपुरको लगनखेल सबस्टेसनमा पुयाइने छ। लगनखेल सबस्टेसनलाई सुदृढीकरण गरी १३२ केभी बनाइँदै छ। त्यसपछि आगामी दिनमा त्यहाँबाट भूमिगत रूपमा चापागाउँ र हरिसिद्धिमा लाइन लगिने छ। नेपाल सरकार तथा प्राधिकरणको लगानी, एसियाली विकास बैंक (एडीबी), जापान अन्तर्राष्ट्रिय सहयोग नियोग (जाइका) र विश्व बैंको सहुलियतपूर्ण ऋणमा प्रसारण तथा वितरण प्रणाली सुधार अगाडि बढाइएको हो।"
आज वर्षा र हिमपातको संभावना के छ ?,"काठमाडौं : हाल देशमा उल्लेखनीय मौसम प्रणालीको प्रभाव नरहेको जल तथा मौसम विज्ञान विभाग,मौसम पूर्वानुमान महाशाखाले जनाएको छ। महाशाखाका अनुसार देशका पहाडी भूभागमा आंशिक बदली रही बाँकी भूभागको मौसम मुख्यतया सफा रहनेछ। विभागका अनुसार आज दिउँसो कोशी,बागमती र गण्डकी प्रदेशका पहाडी भागमा आंशिक बदली रही बाँकी भागमा मौसम सफा रहने छ । साथै आज राती कोशी र गण्डकी प्रदेशका पहाडी भागमा आंशिक बदली रही बाँकी भागमा मौसम सफा रहनेछ । आगामी २४ घण्टासम्म नेपालमा वर्षाहिमापत गराउने प्रणाली छैन ।"
नाकामा व्यापारिक सहजताको अपरिहार्यता,"नेपालचीन व्यापारमा प्रमुख भूमिका निर्वाह गर्ने रसुवा र तातोपानी नाका प्रत्येक वर्ष बेमौसमी वर्षाले प्रभावित भइरहेका छन्। सडक, पुललगायत भौतिक संरचनामा क्षति पुग्दा व्यापार अबरुद्ध हुने क्रम बढ्दो छ। यसको प्रत्यक्ष असर व्यवसायी, उपभोक्ता तथा राष्ट्रिय अर्थतन्त्रमा परेको छ। गत वर्ष मात्रै दसैंअघि आएको बाढीले सडक भत्किँदा रसुवा नाकामा झन्डै ७ सय र तातोपानी नाकामा ३ देखि ४ सय कन्टेनर रोकिए। यसका कारण आयातीत फलफूल तथा अन्य सामान कुहिए, जसले व्यवसायीलाई ठूलो आर्थिक क्षति बेहोर्न बाध्य बनायो। आयात ढिलो हुँदा मूल्यवृद्धि भई उपभोक्ता महँगीको मारमा परेका छन्। भन्सार राजस्व असुलीमा पनि नाकाबन्दीको असर देखिएको छ। व्यापार सहजताका लागि दीर्घकालीन पूर्वाधार निर्माण अत्यावश्यक छ। तर, सरकारले केवल अल्पकालीन समाधान खोज्दै आएको देखिन्छ। प्राकृतिक विपद्को उच्च जोखिम रहेको यी भेगका सडक तथा पुलहरू मर्मत तथा स्तरोन्नति गर्न आवश्यक छ। जलवायु परिवर्तनका कारण बेमौसमी वर्षाले समस्यालाई थप जटिल बनाएको छ। सरकारले जलवायु परिवर्तनको प्रभावलाई ध्यानमा राख्दै पूर्वाधार निर्माणमा ध्यान दिनुपर्ने छ। भन्सार विभागका तथ्यांकअनुसार रसुवा नाकाबाट कुल आयातको ४८५ प्रतिशत तथा तातोपानी नाकाबाट २७६ प्रतिशत आयात हुने गरेको छ। यस्ता महत्वपूर्ण नाकाहरू पटकपटक अवरुद्ध हुँदा राष्ट्रिय व्यापार घाटा बढ्ने मात्र नभई निर्यात प्रभावित भई मुलुकको विदेशी मुद्रा सञ्चितिमा समेत असर पर्ने गरेको छ। व्यवसायीहरू वर्षायाममा निरन्तर समस्यामा पर्ने गरेका छन्। व्यवसायीहरू निरन्तर सरकारसमक्ष पूर्वाधार स्तरोन्नतिको माग गरिरहेका छन्। व्यवसायीहरूले सरकारलाई पटकपटक दिगो पूर्वाधार निर्माणका लागि आग्रह गरेका छन्। कार्यान्वयनमा भने ढिलाइ हुँदै आएको छ। दीर्घकालीन समाधानका लागि चीनसँगको समन्वयमा व्यापारिक सहजता बढाउने रणनीति बनाइनुपर्छ। सडक सञ्जाल सुधार गर्दै वैकल्पिक मार्गहरूको पहिचान तथा विकासमा जोड दिनुपर्ने देखिन्छ। सरकारले अल्पकालीन समाधानको साटो स्थायी पूर्वाधार निर्माणतर्फ गम्भीर ध्यान दिनुपर्ने समय आएको छ। रसुवा र तातोपानी नाकाको स्तरोन्नति मात्र नभई भौगोलिक अवस्थालाई ध्यानमा राख्दै जलवायु परिवर्तनको असरलाई न्यूनीकरण गर्न सक्ने योजनाहरू अवलम्बन गरिनुपर्छ। नाका सञ्चालन सहज हुनु दुईपक्षीय व्यापार वृद्धिको आधार हो। आर्थिक संकट झेलिरहेको सरकारले देशमा उत्पादित वस्तुलाई सहज रूपमा कसरी बिक्री गर्न सकिन्छ भन्ने विषयमा विशेष ध्यान दिनै पर्छ। भन्सार नाकाको सुधारले मात्र नेपालचीन व्यापारिक सम्बन्धलाई थप सुदृढ बनाउन सकिन्छ। यस विषयमा सरकारको गाम्भीर्यता जरुरी छ।"
दोस्रो चौमासिक नसकिँदै सबै योजना पूरा,"गोरखा : सहिद लखन थापा गाउँपालिका ७ ले चालु आर्थिक वर्षको पूर्वाधार निर्माणतर्फका सबै योजनाहरू सम्पन्न गरेको छ। चालु आर्थिक वर्षको दोस्रो चौमासिक नसकिँदै विनियोजित बजेट तथा कार्यक्रममा शतप्रतिशत प्रगति गरेको हो। यस वर्ष सञ्चालन गर्न पालिकाबाट प्राप्त ५० लाख रुपैयाँका १२ पूर्वाधार निर्माणका योजनाहरू सम्पन्न गरी गाउँपालिकालाई लिखित जानकारी गराइसकेको वडाध्यक्ष शरण श्रेष्ठले जानकारी दिए। सो वडाले गत वर्ष पनि दोस्रो चौमासिकभित्रै सबै योजनाहरू सम्पन्न गरी शतप्रतिशत कार्यप्रगति हासिल गरेको थियो। यस वर्ष पनि उपभोक्ता समितिमार्फत सञ्चालन हुने यस वडाका सबै योजनाहरू माघ मसान्तभित्रै सम्पन्न भएको हो, श्रेष्ठले भने, यसबारेमा प्रतिवेदन तयार गरी गाउँपालिका कार्यालयमा जानकारी पठाइसकेको छु। गत वर्ष पनि हाम्रो वडा उत्कृष्ट वडा भनेर पुरस्कृत भएको थियो। यस वर्ष पनि त्यही विरासतलाई जोगाउने लक्ष्य राखेर काम गरेको हुँ, उनले यस सफलताका लागि सबै उपभोक्ता समितिहरू र वडाबासी सबैलाई धन्यवाद व्यक्त गरेका छन्। तर्जुमा गरिएका सबै योजना तथा कार्यक्रमहरू सम्पन्न भई भुक्तानीसमेत भइसकेको भन्दै वडाध्यक्ष श्रेष्ठले बजेट अधिवेशनमा निर्धारण गरिएका कुनै पनि योजना रकमान्तर नभएको जानकारी दिए। वडाले अँधेरीगाउँ शिव मन्दिर पुनर्निर्माण, खाब्दी भन्ज्याङ गणेश मन्दिर निर्माण, देउराली सामुदायिक भवन माथि ट्रस निर्माण, लखन किल्ला भंगेरीथान सडक स्तरोन्नति र वनकाली गरन्जा गाउँहुँदै सुसारे गाउँ सडक स्तरोन्नति शीर्षकको योजनाहरू सम्पन्न गरेको उनको भनाइ छ। यसैगरी, काजी विराज थापामगरको सालिक एवं पार्क निर्माण, मास्कीछाप पूर्वसैनिक ट्रस्ट भवन निर्माण, वकेन्स्वाँरा माझगाउँ रिटेनिङ वाल तथा बाटो ढलान, सामुदायिक भवनमा शौचालय निर्माण र सिडीबाटो निर्माण तथा ढलान शीर्षकको योजनहरू पनि सम्पन्न भइसकेको बताइएको छ। वडावासी, जनप्रतिनिधि, उपभोक्ता समिति र कर्मचारीको मिहेनतका कारण नै सबै योजनाहरू छिट्टै सम्पादन भएको वडाध्यक्ष श्रेष्ठले बताए। हाम्रो वडाले गत साउन २५ गतेभित्र सबै उपभोक्ता समितिहरू गठन गरिसकेको थियो, उनले भने, आर्थिक वर्षको एक महिना नबित्दै हामीले उपभोक्ता समितिहरू गठन गरेर योजना सम्झौताका कामहरू पनि सुरु गर्यौं। त्यसैले पनि छिटो काम सम्पन्न भएको हो। वडा र पालिकाको जनप्रतिनिधि र कर्मचारीहरूबीच राम्रो समन्वय भए विकासे योजनाहरू सम्पन्न हुन समय नलाग्ने उनी बताउँछन्।"
"एकताको महाकुम्भ, नयाँ युगको बिहानी","पवित्र सहर प्रयागराजमा महाकुम्भ सफलतापूर्वक सम्पन्न भएको छ। एकताको भव्य महायज्ञ सम्पन्न भएको छ। जब कुनै राष्ट्रको सचेतना जागृत हुन्छ, जब त्यो शताब्दीऔं पुरानो अधिनताको मानसिकताको बन्धनबाट मुक्त हुन्छ, तब त्यसले नयाँ ऊर्जाको ताजा हावामा स्वतन्त्र रूपमा सास फेर्छ। यसको परिणाम २०८१ पुस २९ गतेदेखि प्रयागराजमा भएको एकताको महाकुम्भमा देखियो। अयोध्यास्थित राम मन्दिरको प्राण प्रतिष्ठाको क्रममा २०८० माघ ८ गते मैले देवभक्ति र देशभक्तिदिव्यशक्ति र राष्ट्रप्रतिको समर्पणका बारेमा कुरा गरेँ। प्रयागराजमा भएको महाकुम्भमा देव तथा देवी, सन्त, महिला, बालबालिका, युवा, ज्येष्ठ नागरिक र जीवनका सबै क्षेत्रका मानिस एकसाथ भेला भएका थिए। हामीले राष्ट्रको जागृत चेतना देख्ने मौका पायौं। यो एकताको महाकुम्भ थियो, जहाँ यस पवित्र अवसरका लागि १४० करोड भारतीयको भावना एकै ठाउँमा र एकै समयमा सम्मिलित भएको थियो। प्रयागराजको यस पवित्र क्षेत्रमा एकता, सद्भाव र प्रेमको पवित्र भूमि शृंगवेरपुर छ, जहाँ प्रभु श्रीराम र निषादराजको भेट भएको थियो। उहाँहरूको भेट भक्ति र सद्भावको संगमको प्रतीकको रूपमा मानिएको छ। प्रयागराजले आज पनि हामीलाई उही भावनाले प्रेरित गर्छ। यी ४५ दिनमा मैले देशका कुनाकुनाबाट करोडौं मानिस संगममा आउँदै गरेको देखेँ। संगममा भावनाहरूको लहर उठिरह्यो। प्रत्येक भक्त एउटै उद्देश्यका साथ आएका थिए संगममा डुबुल्की मार्न। गंगा, यमुना र सरस्वतीको पवित्र संगमले प्रत्येक तीर्थयात्रीलाई उत्साह, ऊर्जा र आत्मविश्वासले भरिदियो। प्रयागराजमा आयोजना भएको यो महाकुम्भ आधुनिक व्यवस्थापन पेशेवरहरू, योजना र नीति विज्ञहरूका लागि अध्ययनको विषय हो। संसारमा कतै पनि यस स्तरको समानान्तर वा उदाहरण छैन। प्रयागराजस्थित नदीहरूको संगमस्थलको तटमा करोडौं मानिस कसरी भेला भए भनेर संसारले आश्चर्यचकित भएर हेयो। यी मानिसलाई कहिले जाने भन्ने बारेमा न त कुनै औपचारिक निमन्त्रणा नै थियो, न त पूर्वसूचना नै। तैपनि करोडौं मानिस आफ्नै इच्छाले महाकुम्भका लागि निस्किए र पवित्र जलमा डुबुल्की मारी आनन्द महसुस गरे। पवित्र स्नानपछि अपार आनन्द र सन्तुष्टि फैलिएका ती अनुहारहरू म बिर्सन सक्दिनँ। महिला, वृद्धवृद्धा, हाम्रा दिव्यांग दाजुभाइदिदीबहिनीहरू सबैले संगम पुग्ने अवसर पाए। भारतका युवाको उल्लेखनीय सहभागिता देखेर मलाई विशेष खुसी लाग्यो। महाकुम्भमा युवा पुस्ताको उपस्थितिले भारतका युवा हाम्रो गौरवशाली संस्कृति र सम्पदाको संरक्षक हुनेछन् भन्ने महत्वपूर्ण सन्देश दिन्छ। उनीहरूले यसको संरक्षण गर्ने आफ्नो जिम्मेवारी बुझेका छन् र यसलाई अगाडि बढाउन प्रतिबद्ध छन्। यस महाकुम्भका लागि प्रयागराजमा आइपुगेका मानिसको संख्याले निःसन्देह नयाँ रेकर्ड बनाएको छ। तर, भौतिक रूपमा उपस्थित भएका बाहेक प्रयागराज पुग्न नसकेका करोडौं मानिस पनि यस अवसरसँग भावनात्मक रूपमा गहिरो रूपमा जोडिएका थिए। तीर्थयात्रीहरूले फर्कँदा ल्याएको पवित्र जल करोडौं मानिसका लागि आध्यात्मिक आनन्दको स्रोत बन्यो। महाकुम्भबाट फर्केका धेरैलाई उनीहरूको गाउँमा सम्मानका साथ स्वागत गरियो र समाजले पनि सम्मान गयो। पछिल्ला केही हप्तामा जे भयो त्यो अभूतपूर्व रहेको छ र यसले आउने शताब्दीहरूका लागि पनि जग बसालेको छ। प्रयागराजमा कसैले कल्पना गरेभन्दा पनि धेरै भक्तजन आइपुगे। प्रशासनले कुम्भको विगतको अनुभवको आधारमा उपस्थितिको अनुमान गरेको थियो। यस एकताको महाकुम्भमा लगभग संयुक्त राज्य अमेरिकाको दोब्बर जनसंख्याले भाग लिए। यदि आध्यात्मिक क्षेत्रका विद्वान्हरूले करोडौं भारतीयको उत्साहजनक सहभागिताको विश्लेषण गरे भने उनीहरूले थाहा पाउनेछन् कि आफ्नो सम्पदामा गर्व गर्ने भारत अब नयाँ ऊर्जाका साथ अगाडि बढिरहेको छ। मलाई विश्वास छ कि यो नयाँ युगको बिहानी हो जसले नयाँ भारतको भविष्य कोर्ने छ। महाकुम्भले हजारौं वर्षदेखि भारतको राष्ट्रिय चेतनालाई बलियो बनाएको छ। प्रत्येक पूर्णकुम्भमा सन्त, विद्वान् र विचारकहरूको भेला हुने गथ्र्यो, जसले आफ्नो समयमा समाजको अवस्थाका बारेमा विचारविमर्श गर्थे। उनीहरूको चिन्तनले राष्ट्र र समाजलाई नयाँ दिशा प्रदान गथ्र्याे। प्रत्येक ६ वर्षमा हुने अर्धकुम्भमा यी विचारहरूको समीक्षा गरिन्थ्यो। १४४ वर्षको अवधिमा हुने १२ पूर्णकुम्भपछि, प्रचलित समयसँगै अगाडि बढ्न अप्रचलित परम्पराहरू त्यागिए र नयाँ विचारहरू अँगालिए। १४४ वर्षपछि भएको यस महाकुम्भमा हाम्रा सन्तहरूले भारतको विकास यात्राका लागि फेरि एक पटक हामीलाई नयाँ सन्देश दिएका छन्। त्यो सन्देश हो, विकसित भारत। यस एकताको महाकुम्भमा हरेक तीर्थयात्री, चाहे धनी होस् वा गरिब, युवा होस् वा वृद्ध, गाउँ होस् वा सहर, भारत होस् वा विदेश, पूर्व होस् वा पश्चिम, उत्तर होस् वा दक्षिण, जात, धर्म र विचारधारा जस्तोसुकै भए पनि सबै एकसाथ आए। यो एक भारत श्रेष्ठ भारतको दृष्टिकोणको मूर्तरूप थियो, जसले करोडौं मानिसमा विश्वास भरेको थियो। अब हामी विकसित भारत निर्माणको लक्ष्यका लागि उही भावनामा एकसाथ आउनुपर्छ। मलाई त्यो घटनाको सम्झना आउँछ, जतिबेला बालरूप श्रीकृष्णले आफ्नो मुखभित्रको सम्पूर्ण ब्रह्माण्डको झलक आफ्नी आमा यशोदालाई प्रकट गर्नुभएको थियो। त्यसैगरी, यस महाकुम्भमा भारत र विश्वका जनताले भारतको सामूहिक शक्तिको विशाल सम्भावनाको साक्षात्कार गरेका छन्। अब हामीले यो आत्मविश्वासका साथ अगाडि बढ्नुपर्छ र विकसित भारत निर्माणमा आफूलाई समर्पित गर्नुपर्छ। पहिले, भक्ति आन्दोलनका सन्तहरूले भारतभरि हाम्रो सामूहिक संकल्पको शक्ति पहिचान र प्रोत्साहन गरेका थिए। प्रत्येक महान् विचारक, स्वामी विवेकानन्ददेखि श्री अरविन्दसम्मले हामीलाई हाम्रो सामूहिक संकल्पको शक्तिको सम्झना गराए। महात्मा गान्धीले पनि स्वतन्त्रता आन्दोलनको क्रममा यसको अनुभव गरेका थिए। स्वतन्त्रतापछि यदि यो सामूहिक शक्तिलाई सही रूपमा पहिचान गरिएको भए र सबैको कल्याणलाई बढावा दिन प्रयोग गरिएको भए, यो नयाँ स्वतन्त्र राष्ट्रका लागि एक महान् शक्ति बन्ने थियो। दुर्भाग्यवश, यो पहिले नै गरिएन। तर, अब विकसित भारतका लागि जनताको यो सामूहिक शक्ति एकसाथ आएको हेर्न पाउँदा म हर्षित छु। वेददेखि विवेकानन्दसम्म, प्राचीन शास्त्रदेखि आधुनिक उपग्रहसम्म, भारतका महान् परम्पराहरूले यस राष्ट्रलाई आकार दिएका छन्। एक नागरिकको रूपमा म प्रार्थना गर्दछु कि हामी हाम्रा पुर्खाहरू र सन्तहरूको सम्झनाबाट नयाँ प्रेरणा लिन सकौं। यो एकताको महाकुम्भले हामीलाई नयाँ संकल्पहरू लिएर अगाडि बढ्न मद्दत गरोस्। आउनुहोस्, हामी एकतालाई हाम्रो मार्गदर्शक सिद्धान्त बनाऔं। राष्ट्रको सेवा नै ईश्वरको सेवा हो भन्ने बुझाइका साथ काम गरौँ। काशीमा चुनावी अभियानको क्रममा भनेको थिएँ, गंगा माताले मलाई बोलाउनुभएको छ। यो केवल भावनामात्र थिएन तर हाम्रा पवित्र नदीहरूको स्वच्छताप्रति जिम्मेवारीको आह्वान पनि थियो। प्रयागराजस्थित गंगा, यमुना र सरस्वतीको संगममा उभिएर मेरो संकल्प अझ बलियो भयो। हाम्रा नदीहरूको स्वच्छता हाम्रो आफ्नै जीवनसँग गहिरो रूपमा जोडिएको छ। हाम्रा नदीहरू चाहे ठूलो होस् वा सानो, जीवनदाता आमाहरूको रूपमा मनाउनु हाम्रो जिम्मेवारी हो। यो महाकुम्भले हामीलाई हाम्रा नदीहरूको स्वच्छतातर्फ काम गरिरहन प्रेरित गरेको छ। मलाई थाहा छ कि यति ठूलो कार्यक्रम आयोजना गर्नु सजिलो काम थिएन। हाम्रो भक्तिमा कुनै कमीकमजोरी भएको खण्डमा म गंगा माता, यमुना माता र सरस्वती मातासँग क्षमा माग्दछु। मैले जनता जनार्दनलाई दिव्यताको अवतारको रूपमा देखेको छु। यदि हाम्रो सेवामा कुनै कमीकमजोरी भएको भए म जनताबाट पनि क्षमा चाहन्छु। करोडौं मानिस भक्तिको भावना लिएर महाकुम्भमा आए। उनीहरूको सेवा गर्नु पनि त्यही भक्तिको भावनाले पूरा गरिएको जिम्मेवारी थियो। म गर्वका साथ भन्न सक्छु कि उत्तर प्रदेशका सांसद सदस्यको रूपमा रहनुभएको योगीजीको नेतृत्वमा प्रशासन र जनताले यो एकताको महाकुम्भलाई सफल बनाउन मिलेर काम गरे। चाहे त्यो राज्य होस् वा केन्द्र, त्यहाँ कुनै शासक वा प्रशासक थिएनन्, बरु सबै जना एक समर्पित सेवक थिए। सरसफाइ कर्मचारी, प्रहरी, डुंगा चालक, ड्राइभर, खाना खुवाउने मानिस सबैले अथक परि श्रम गरे। धेरै असुविधाका बाबजुद पनि प्रयागराजका जनताले खुला हृदयले तीर्थयात्रीहरूलाई स्वागत गर्ने तरिका विशेष प्रेरणादायी थियो। म उनीहरू र उत्तर प्रदेशका जनताप्रति हार्दिक कृतज्ञता र प्रशंसा व्यक्त गर्दछु। हाम्रो राष्ट्रको उज्ज्वल भविष्यप्रति मेरो सधैं अटल विश्वास छ। यो महाकुम्भको साक्षात्कार हुँदा मेरो विश्वास धेरै गुणा बलियो भएको छ। १४० करोड भारतीयले एकताको महाकुम्भलाई विश्वव्यापी उत्सवमा परिणत गर्ने तरिका साँच्चै अद्भुत छ। हाम्रा जनताको समर्पण, भक्ति र प्रयासबाट प्रभावित भई म चाँडै नै १२ ज्योतिर्लिंगमध्ये पहिलो श्री सोमनाथको भ्रमण गर्नेछु र यी सामूहिक राष्ट्रिय प्रयासहरूको फल उहाँलाई अर्पण गरी प्रत्येक भारतीयका लागि प्रार्थना गर्ने छु। महाकुम्भको भौतिक रूप महाशिवरात्रिमा सफलतापूर्वक समापन भएको हुनसक्छ, तर गंगाको शाश्वत प्रवाह जस्तै महाकुम्भले जागृत गरेको आध्यात्मिक शक्ति, राष्ट्रिय चेतना र एकताले हामीलाई भावी पुस्तासम्म प्रेरणा दिइरहनेछ।"
नाकामा व्यापारिक सहजताको अपरिहार्यता,"नेपालचीन व्यापारमा प्रमुख भूमिका निर्वाह गर्ने रसुवा र तातोपानी नाका प्रत्येक वर्ष बेमौसमी वर्षाले प्रभावित भइरहेका छन्। सडक, पुललगायत भौतिक संरचनामा क्षति पुग्दा व्यापार अबरुद्ध हुने क्रम बढ्दो छ। यसको प्रत्यक्ष असर व्यवसायी, उपभोक्ता तथा राष्ट्रिय अर्थतन्त्रमा परेको छ। गत वर्ष मात्रै दसैंअघि आएको बाढीले सडक भत्किँदा रसुवा नाकामा झन्डै ७ सय र तातोपानी नाकामा ३ देखि ४ सय कन्टेनर रोकिए। यसका कारण आयातीत फलफूल तथा अन्य सामान कुहिए, जसले व्यवसायीलाई ठूलो आर्थिक क्षति बेहोर्न बाध्य बनायो। आयात ढिलो हुँदा मूल्यवृद्धि भई उपभोक्ता महँगीको मारमा परेका छन्। भन्सार राजस्व असुलीमा पनि नाकाबन्दीको असर देखिएको छ। व्यापार सहजताका लागि दीर्घकालीन पूर्वाधार निर्माण अत्यावश्यक छ। तर, सरकारले केवल अल्पकालीन समाधान खोज्दै आएको देखिन्छ। प्राकृतिक विपद्को उच्च जोखिम रहेको यी भेगका सडक तथा पुलहरू मर्मत तथा स्तरोन्नति गर्न आवश्यक छ। जलवायु परिवर्तनका कारण बेमौसमी वर्षाले समस्यालाई थप जटिल बनाएको छ। सरकारले जलवायु परिवर्तनको प्रभावलाई ध्यानमा राख्दै पूर्वाधार निर्माणमा ध्यान दिनुपर्ने छ। भन्सार विभागका तथ्यांकअनुसार रसुवा नाकाबाट कुल आयातको ४८५ प्रतिशत तथा तातोपानी नाकाबाट २७६ प्रतिशत आयात हुने गरेको छ। यस्ता महत्वपूर्ण नाकाहरू पटकपटक अवरुद्ध हुँदा राष्ट्रिय व्यापार घाटा बढ्ने मात्र नभई निर्यात प्रभावित भई मुलुकको विदेशी मुद्रा सञ्चितिमा समेत असर पर्ने गरेको छ। व्यवसायीहरू वर्षायाममा निरन्तर समस्यामा पर्ने गरेका छन्। व्यवसायीहरू निरन्तर सरकारसमक्ष पूर्वाधार स्तरोन्नतिको माग गरिरहेका छन्। व्यवसायीहरूले सरकारलाई पटकपटक दिगो पूर्वाधार निर्माणका लागि आग्रह गरेका छन्। कार्यान्वयनमा भने ढिलाइ हुँदै आएको छ। दीर्घकालीन समाधानका लागि चीनसँगको समन्वयमा व्यापारिक सहजता बढाउने रणनीति बनाइनुपर्छ। सडक सञ्जाल सुधार गर्दै वैकल्पिक मार्गहरूको पहिचान तथा विकासमा जोड दिनुपर्ने देखिन्छ। सरकारले अल्पकालीन समाधानको साटो स्थायी पूर्वाधार निर्माणतर्फ गम्भीर ध्यान दिनुपर्ने समय आएको छ। रसुवा र तातोपानी नाकाको स्तरोन्नति मात्र नभई भौगोलिक अवस्थालाई ध्यानमा राख्दै जलवायु परिवर्तनको असरलाई न्यूनीकरण गर्न सक्ने योजनाहरू अवलम्बन गरिनुपर्छ। नाका सञ्चालन सहज हुनु दुईपक्षीय व्यापार वृद्धिको आधार हो। आर्थिक संकट झेलिरहेको सरकारले देशमा उत्पादित वस्तुलाई सहज रूपमा कसरी बिक्री गर्न सकिन्छ भन्ने विषयमा विशेष ध्यान दिनै पर्छ। भन्सार नाकाको सुधारले मात्र नेपालचीन व्यापारिक सम्बन्धलाई थप सुदृढ बनाउन सकिन्छ। यस विषयमा सरकारको गाम्भीर्यता जरुरी छ।"
दोस्रो चौमासिक नसकिँदै सबै योजना पूरा,"गोरखा : सहिद लखन थापा गाउँपालिका ७ ले चालु आर्थिक वर्षको पूर्वाधार निर्माणतर्फका सबै योजनाहरू सम्पन्न गरेको छ। चालु आर्थिक वर्षको दोस्रो चौमासिक नसकिँदै विनियोजित बजेट तथा कार्यक्रममा शतप्रतिशत प्रगति गरेको हो। यस वर्ष सञ्चालन गर्न पालिकाबाट प्राप्त ५० लाख रुपैयाँका १२ पूर्वाधार निर्माणका योजनाहरू सम्पन्न गरी गाउँपालिकालाई लिखित जानकारी गराइसकेको वडाध्यक्ष शरण श्रेष्ठले जानकारी दिए। सो वडाले गत वर्ष पनि दोस्रो चौमासिकभित्रै सबै योजनाहरू सम्पन्न गरी शतप्रतिशत कार्यप्रगति हासिल गरेको थियो। यस वर्ष पनि उपभोक्ता समितिमार्फत सञ्चालन हुने यस वडाका सबै योजनाहरू माघ मसान्तभित्रै सम्पन्न भएको हो, श्रेष्ठले भने, यसबारेमा प्रतिवेदन तयार गरी गाउँपालिका कार्यालयमा जानकारी पठाइसकेको छु। गत वर्ष पनि हाम्रो वडा उत्कृष्ट वडा भनेर पुरस्कृत भएको थियो। यस वर्ष पनि त्यही विरासतलाई जोगाउने लक्ष्य राखेर काम गरेको हुँ, उनले यस सफलताका लागि सबै उपभोक्ता समितिहरू र वडाबासी सबैलाई धन्यवाद व्यक्त गरेका छन्। तर्जुमा गरिएका सबै योजना तथा कार्यक्रमहरू सम्पन्न भई भुक्तानीसमेत भइसकेको भन्दै वडाध्यक्ष श्रेष्ठले बजेट अधिवेशनमा निर्धारण गरिएका कुनै पनि योजना रकमान्तर नभएको जानकारी दिए। वडाले अँधेरीगाउँ शिव मन्दिर पुनर्निर्माण, खाब्दी भन्ज्याङ गणेश मन्दिर निर्माण, देउराली सामुदायिक भवन माथि ट्रस निर्माण, लखन किल्ला भंगेरीथान सडक स्तरोन्नति र वनकाली गरन्जा गाउँहुँदै सुसारे गाउँ सडक स्तरोन्नति शीर्षकको योजनाहरू सम्पन्न गरेको उनको भनाइ छ। यसैगरी, काजी विराज थापामगरको सालिक एवं पार्क निर्माण, मास्कीछाप पूर्वसैनिक ट्रस्ट भवन निर्माण, वकेन्स्वाँरा माझगाउँ रिटेनिङ वाल तथा बाटो ढलान, सामुदायिक भवनमा शौचालय निर्माण र सिडीबाटो निर्माण तथा ढलान शीर्षकको योजनहरू पनि सम्पन्न भइसकेको बताइएको छ। वडावासी, जनप्रतिनिधि, उपभोक्ता समिति र कर्मचारीको मिहेनतका कारण नै सबै योजनाहरू छिट्टै सम्पादन भएको वडाध्यक्ष श्रेष्ठले बताए। हाम्रो वडाले गत साउन २५ गतेभित्र सबै उपभोक्ता समितिहरू गठन गरिसकेको थियो, उनले भने, आर्थिक वर्षको एक महिना नबित्दै हामीले उपभोक्ता समितिहरू गठन गरेर योजना सम्झौताका कामहरू पनि सुरु गर्यौं। त्यसैले पनि छिटो काम सम्पन्न भएको हो। वडा र पालिकाको जनप्रतिनिधि र कर्मचारीहरूबीच राम्रो समन्वय भए विकासे योजनाहरू सम्पन्न हुन समय नलाग्ने उनी बताउँछन्।"
"ट्रम्पजेलेन्स्की वार्ता, कूटनीतिक मर्यादाको मजाक","काठमाडौं : अमेरिकी राष्ट्रपति डोनाल्ड ट्रम्प र युक्रेनका राष्ट्रपति भोलोडिमिर जेलेन्स्की बीचको वार्तालाई विश्वले निकै चासो दिएको थियो। यसले रूसयुक्रेन युद्ध अन्त्यको निकास निकाल्ने अपेक्षा थियो। अमेरिकी सञ्चारमाध्यमको उपस्थितिमा वार्ता भएको थियो। तर, धेरैको आकलनविपरीत ट्रम्पजेलेन्स्की वार्ता भयो। चर्काचर्कीपूर्ण बहसमा परिणत भएपछि दुनियाँभरका मिडिया र सामाजिक सञ्जालमा दुई नेताबीचको वार्ता भाइरल बन्यो। यसले विश्वका नेतालाई मात्र नभई सामान्य जनमानसलाई समेत तरंगित बनायो। अमेरिकी राष्ट्रपति ट्रम्पले जेलेन्स्कीलाई या त सम्झौता गर्नुस् या हाइटहाउस छोड्नुस् भन्ने धम्कीपूर्ण अभिव्यक्तिको कडा आलोचना पनि भयो। वार्ताका क्रममा ट्रम्पले जेलेन्स्कीप्रति सामान्य शिष्टाचार शैलीसमेत नअपनाएको र उनीप्रति छुद्र व्यवहार गरिएको भन्दै युरोपले असन्तुष्टि जनाएको छ। युरोपका प्रायः राष्ट्रका राष्ट्रप्रमुखले युक्रेनमाथिको समर्थन जारी रहने घोषणा गरेका छन्। ट्रम्पले बहसका क्रममा जेलेन्स्कीले शान्ति नचाहेको आरोप लगाए। यदि उनले सम्झौता गरेनन् भने अमेरिका युद्धबाट बाहिरिने चेतावनी पनि दिए। युक्रेनले रूससँग युद्ध जित्न नसक्ने दाबी गर्दै ट्रम्पले जेलेन्स्कीले तेस्रो विश्वयुद्धको जोखिम निम्त्याइरहेको जनाए। ट्रम्पले जेलेन्स्कीलाई अमेरिका र अमेरिकी जनताको अनादर गरेको आरोप पनि लगाए। कसले के भने वार्तामा ? ट्रम्पले जेलेन्स्कीलाई भने, तपाईं अहिले त्यति राम्रो अवस्थामा हुनुहुन्न। तपाईंले आफूलाई धेरै कठिन परिस्थितिमा पार्नुभएको छ। तपाईंसँग अझै बाजी लगाउन केही छैन। तपाईं उक्त परिस्थितिसँग बहस गर्न सक्नुहुन्न। जेलेन्स्कीले जवाफ दिए, म कुनै बाजी लगाइरहेको छैन। जेलेन्स्कीको कुरा नसकिँदै अझै चर्को स्वरमा ट्रम्पले भने, तपाईं लाखौं मानिसको जीवनलाई दाउमा लगाइरहनुभएको छ। तेस्रो विश्वयुद्धको जोखिम निम्त्याइ रहनुभएको छ। जेलेन्स्कीले अमेरिकी उपराष्ट्रपति जेडी भान्सलाई सोधे, तपाईं कस्तो प्रकारको कूटनीतिको कुरा गर्दै हुनुहुन्छ ? जवाफमा भान्सले भने, म यस्तो कूटनीतिको बारेमा कुरा गर्दै छु जसले तपाईंको देशमा भइरहेको विनाशलाई रोक्न सक्छ। भान्सले पनि जेलेन्स्कीलाई सोधे, के तपाईंले बैठकको क्रममा एक पटक पनि धन्यवाद भन्नुभयो ? जेलेन्स्कीले जवाफ दिँदै आफूले धेरैपटक धन्यवाद भनेको बताए। यसैबीच भान्सले भने, यस युद्धमा युक्रेनले जनशक्ति समस्याको सामना गरिरहेको छ। राष्ट्रपति जेलेन्स्की ओभल अफिसमा आएर तपाईंले मिडिया सामुन्ने गरिरहनुभएको बहसको तरिका अपमानजनक छ। जेलेन्स्कीले भने, के तपाईं कहिल्यै युक्रेन आउनुभएको छ ? एकचोटि आउनुहोस् अनि थाहा पाउनुहुनेछ कि हामीले कस्ता समस्याहरूको सामना गरिरहेका छौं। यसै क्रममा भान्सले भने, मैले कथाहरू देखेको छु। तपाईंसँग सेनामा भर्ती हुने मानिस छैनन् र तपाईं ओभल अफिसमा आएर युद्ध रोक्न खोजिरहेको अमेरिकी प्रशासनमाथि आक्रमण गर्नुहुन्छ। जेलेन्स्कीले जवाफ फर्काए, युद्धमा सबैले कठिनाइहरूको सामना गर्नुपर्छ। तपाईंहरूले अहिले यो महसुस गर्नुहुँदैन, तर भविष्यमा गर्नुहुनेछ। जेलेन्स्कीको अभिव्यक्तिप्रति आक्रोशित हुँदै ट्रम्पले भने, के महसुस गरिनेछ र के गरिने छैन भनेर तपाईंले हामीलाई भन्ने होइन। फेरि जेलेन्स्कीले भान्सलाई भने, तपाईं ठूलो स्वरमा बोलिरहनु भएको छ। त्यसपछि ट्रम्पले बीचमा रोक्दै भने, होइन, भान्स ठूलो स्वरमा बोलिरहनुभएको छैन। ह्वाइट हाउसका एक अधिकारीले सीएनएनलाई बताएअनुसार चर्को बहस पछि जेलेन्स्की र ट्रम्प छुट्टाछुट्टै कोठामा गए। त्यसपछि ट्रम्पले युक्रेनी प्रतिनिधिमण्डललाई देश छोड्न भने। युक्रेनी प्रतिनिधिमण्डलले त्यसको विरोध जनाउँदै वार्ता जारी राख्न चाहेको बताए। तर, ट्रम्पले त्यसलाई अस्वीकार गरे। ट्रम्प र जेलेन्स्कीबीचको बहसको क्रममा दुवै नेतानजिकै बसिरहेकी अमेरिकाका लागि युक्रेनकी राजदूत ओक्साना मार्कारोभा अत्यन्तै तनावमा देखिन्थिन्। दुई देशबीच बहुमूल्य खनिजहरूको सम्झौता गर्न जेलेन्स्की अमेरिकाको भ्रमणमा गएका थिए। तर, ट्रम्प र उनीबीचको चर्को बहसपछि सम्झौता असफल भएको छ। बैठकपछि तय भएको पत्रकार सम्मेलन पनि रद्द गरियो र जेलेन्स्की ह्वाइट हाउसबाट बाहिरिए। सामाजिक सञ्जालमा ट्रम्प र जेलेन्स्कीको प्रतिक्रिया बैठकपछि ट्रम्पले सामाजिक सञ्जाल ट्रुथ सोशलमा एउटा पोस्ट सेयर गर्दै भने, हामीबीच आज हाइटहाउसमा निकै अर्थपूर्ण भेटघाट भयो। भेटघाटको क्रममा धेरै कुराहरू सामुन्ने आए। तर, राष्ट्रपति जेलेन्स्की शान्तिका लागि तयार छैनन् किनभने अमेरिका यसमा संलग्न छ। वार्तामा हाम्रो संलग्नताले हामीलाई ठूलो फाइदा पुर्याउने उनी महसुस गर्छन्। मलाई कुनै फाइदा चाहिँदैन, म केवल शान्ति चाहन्छु। उनले संयुक्त अधिराज्य अमेरिकाको सम्मानित ओभल अफिसको अनादर गरे। उनी शान्ति चाहन्छन् भने यहाँ फर्केर आउन सक्छन्। यो घटनापछि युक्रेनी राष्ट्रपति जेलेन्स्कीले पनि सामाजिक सञ्जाल एम्समा पोस्ट गर्दै युक्रेनले शान्ति चाहेको बताएका छन्। उनले लेखेका छन्, धन्यवाद अमेरिका, समर्थनका लागि धन्यवाद। यस भ्रमणका लागि धन्यवाद। अमेरिकी राष्ट्रपति, कंग्रेस र अमेरिकी जनतालाई धन्यवाद। युक्रेन केवल शान्ति चाहन्छ र हामी त्यसैका लागि काम गरिरहेका छौं। उनले अमेरिकी टिभी च्यानल फक्स न्यूजलाई एक अन्तर्वार्ता दिँदै विश्व मिडियाको सामू ओभल अफिसमा जे भयो त्यो राम्रो नभएको प्रतिक्रिया दिए। यद्यपि, उक्त अन्तर्वार्तामा उनले ट्रम्पसँगको आफ्नो सम्बन्ध बचाउन सकिन्छ भन्नेमा पूर्ण विश्वस्त रहेको आशा पनि व्यक्त गरे। युक्रेनले युद्ध नजित्ने ट्रम्पको दाबी कुराकानीको क्रममा ट्रम्पले जेलेन्स्कीलाई भने कि युक्रेन अहिले ठूलो समस्यामा रहेकाले उनीहरूले रूससँग कहिले युद्ध जित्न सक्दैनन्। ट्रम्पले भने, युक्रेन ठूलो समस्यामा छ। तपाईं युद्ध जित्न सक्नुहुन्न। तर, यदि तपाईं हाम्रो साथमा हुनुहुन्छ भने तपाईंलाई यसबाट बाहिर निस्कने अवसर छ। बैठकमा ट्रम्पले युद्धको समयमा युक्रेनलाई दिइएको सहयोगका बारेमा पनि चर्चा गरे। ट्रम्पले भने, हामीले तपाईंहरूलाई ३५० अर्ब डलर दिएका छौं। हामीले सैन्य उपकरणहरू दिएका छौं। यदि हामीले सैन्य सहयोग नदिएको भए यो युद्ध दुई हप्तामा नै समाप्त हुने थियो। आफूले रूस र युक्रेनलाई सहमतिमा नल्याए उनीहरूबीच कहिल्यै पनि सम्झौता नहुने ट्रम्पले दाबी गरे। तपाईं पुटिनलाई घृणा गर्नुहुन्छ। दोस्रो पक्षलाई पनि मन पर्ने त्यस्तो केही कुरा छैन। यदि तपाईं मलाई कडा होस् भन्ने चाहानुहुन्छ भने म संसारको अरू कुनै पनि व्यक्तिभन्दा कडा हुन सक्छु। तर, तपाईंले त्यसरी कुनै सम्झौता गर्न सक्नुहँुदैन, ट्रम्पले भने। युद्ध रोक्न चाहन्छन् जेलेन्स्की युद्धविराम हुन्छ भने युक्रेनले तुरुन्तै यसलाई स्वीकार गर्नुपर्ने ट्रम्पले जेलेन्स्कीलाई बताए। उनले भने, यदि युद्धविरामको सम्भावना बन्यो भने युक्रेनले त्यसलाई तुरुन्तै स्विकार गर्नुपर्छ जसले गर्दा हाल भइरहेको गोलीबारी रोकियोस्। जेलेन्स्कीले पनि आफूले युद्ध रोक्न चाहेको बताए। तर, जेलेन्स्कीलाई बीचैमा रोक्दै ट्रम्पले भने, तपाईं युद्धविराम चाहिँदैन भन्दै हुनुहुन्छ। जवाफमा जेलेन्स्कीले भने, हामीलाई ग्यारेन्टीसहितको युद्धविराम सम्झौता चाहिन्छ। युद्धविरामको बारेमा युक्रेनका जनता के चाहन्छन् भनेर उनीहरूलाई सोध्न पनि जेलेन्स्कीले ट्रम्पलाई आग्रह गरे। एकअर्कामाथि आरोप प्रत्यारोप एक अमेरिकी समाचार संस्थाका अनुसार वार्तापछि राष्ट्रिय सुरक्षा सल्लाहकार माइक वाल्ट्ज र विदेशमन्त्री मार्को रुबियोले युक्रेनी प्रतिनिधिमण्डललाई हाइट हाउस छाड्न भनेका थिए। यसको केही बेरमै युक्रेनी राष्ट्रपति ह्वाइट हाउसबाट बाहिर निस्किएका थिए। हालै, अमेरिका र रूसका प्रतिनिधिहरूले रूस युक्रेनबीच चलिरहेको युद्ध अन्त्य गर्न वार्ता गरेका थिए। उक्त वार्तामा युक्रेनलाई समावेश गरिएको थिएन। त्यसपछि जेलेन्स्कीले ट्रम्पमाथि प्रश्न उठाउँदै ट्रम्प गलत सूचनाको बीचमा रहेको दाबी गरेका थिए। ट्रम्पले पनि पछिल्ला केही दिनमा धेरै पटक जेलेन्स्कीलाई निशाना बनाएका छन् र उनलाई तानाशाह समेत भनेका छन्। रूस र युक्रेनबीच विगत तीन वर्षदेखि युद्ध चलिरहेको छ। शुक्रबार भएको बैठकमा राष्ट्रपति ट्रम्प र राष्ट्रपति जेलेन्स्कीबीच युक्रेनको दुर्लभ खनिज पदार्थको सम्बन्धमा सम्झौता हुने भनिएको थियो। तर, ट्रम्प र जेडी भान्ससँगको चर्को बहस पछि जेलेन्स्कीले अब उक्त सम्झौतामा हस्ताक्षर गर्लान् त भन्नेमा धेरै अडकलबाजी हुन थालेका छन्। सम्पूर्ण मुद्दाका विषयमा अमेरिकी विदेशमन्त्री रुबियोले सीएनएनलाई दिएका अन्तर्वार्तामा जेलेन्स्कीले माफी माग्नु पर्ने बताएका छन्। रुबियोले भने, राष्ट्रपति ट्रम्पले धेरै महत्वपूर्ण सम्झौताहरू गरेका छन्। यदि तपाईं (जेलेन्स्की) यति धेरै आक्रामकताका साथ कुरा गर्नुहुन्छ भने तपाईंसँग कसले कुरा गर्ने छ ? जेलेन्स्कीले शान्ति सम्झौताका बारेमा कुरा गर्नुहुन्छ तर यो सफल होस् भन्ने सम्भवतः चाहनुहुन्न। जेलेन्स्कीले माफी माग्न अस्वीकार गरेका छन्। फक्स न्यूजसँग कुरा गर्दै जेलेन्स्कीले भने, मलाई लाग्दैन कि माफी माग्नु आवश्यक छ। राष्ट्रपति र अमेरिकी जनताप्रति मेरो ठूलो सम्मान छ। मलाई लाग्छ हामी इमानदार हुनुपर्छ र हाम्रा विचारहरूबारे खुला रूपमा राख्नुपर्छ। मलाई लाग्दैन कि मैले केही गल्ती गरेको छु। परिस्थिति सम्हाल्न नसकेकोमा आलोचित अमेरिकी सञ्चारमाध्यमका अनुसार शुक्रबारको वार्तामा जति ट्रम्प जेलेन्स्कीमाथि रिसाएका थिए, यसअघि कहिल्यै कुनै अमेरिकी राष्ट्रपतिले पाहुनाप्रति त्यति आक्रामक व्यवहार गरेका थिएनन्। डोनाल्ड ट्रम्प दोस्रोपटक अमेरिकी राष्ट्रपतिको रूपमा हाइट हाउसमा आएपछि उनका पहिलो पाहुना बनेका थिए, इजरायली प्रधानमन्त्री बेन्जामिन नेतान्याहू। त्यतिबेला ट्रम्पले नेतान्याहूले चाहेका जति सबै बिषयमा उनीसँग छलफल गरेका थिए। तर, त्यसपछि, चाहे त्यो जोर्डनका राजा अब्दुल्लाह सेकेन्ड हुन् वा भारतीय प्रधानमन्त्री मोदी या फ्रान्सेली राष्ट्रपति म्याक्रोन हुन् वा बेलायती प्रधानमन्त्री केयर स्टारमर ट्रम्पले सबैसँग धेरै कडाइका साथ कुराकानी गरे। तर, विश्वका यी सबै नेताहरूले परिस्थितिलाई नाजुक हुनबाट जोगाएका थिए। तर, जेलेन्स्कीले त्यसो गर्न नसकेको भन्दै केही राजनीतिक विश्लेषकहरूले उनको आलोचना गरेका छन्। युरोपेली नेताहरूको ऐक्यबद्धता अमेरिका र युक्रेनका राष्ट्रपतिबीच चर्काचर्की पर्यो र दुई देशबीच कथित सम्झौता हुन सकेन। उक्त सम्झौताले रूस र युक्रेनबीच युद्धविरामको बाटो खोल्ने विश्वास गरिएको थियो। तर, विवादसँगै टुंगिएको वार्ताले उक्त आशालाई झिनो बनाएपछि युरोपेली नेताहरूले भने जेलेन्स्कीप्रति समर्थन जनाउँदै युक्रेनप्रतिको आफ्नो ऐक्यबद्धता जनाएका छन्। अधिकांश युरोपेली देशका नेताहरूले युक्रेनलाई समर्थन गरेका छन् भने केही अमेरिकी सांसदहरूले पनि ट्रम्प र उपराष्ट्रपति भान्सलाई दोष लगाएका छन्। युरोपेली संघका अध्यक्ष उर्सुला भोन डेर लेयनले एक्समा पोष्ट गर्दै तपाईंको मर्यादाले युक्रेनी जनताको बहादुरीको सम्मान गर्दछ। बलियो बन, साहसी बन, निडर बन भनेकी छन्। त्यसैगरी ब्लकका विदेश नीति प्रमुख काजा कालासले पनि स्वतन्त्र संसारलाई नयाँ नेताको आवश्यकता छ भन्दै उनले युक्रेन युरोप हो, हामी युक्रेनको साथमा छौं भनेर सामाजिक सञ्जालमा पोस्ट गरेकी छन्। युरोपेली संसदका अध्यक्ष रोबर्टा मेत्सोला र युरोपेली परिषद्का अध्यक्ष एन्टोनियो कोस्टाले पनि जेलेन्स्कीको प्रशंसा गर्दै उनको गरिमाले युक्रेनी जनताको बहादुरीको सम्मान गरेको बताउँदै तपाईं कहिले एक्लो हुनुहुन्न भनेका छन्। क्यानडाका प्रधानमन्त्री जस्टिन टुडोले सामाजिक सञ्जालमा लेखेका छन्, रूसले युक्रेनमाथि गैरकानूनी र अन्यायपूर्ण ढंगमा आक्रमण गरेको छ। तीन वर्षदेखि युक्रेनले साहसका साथ प्रतिकार गरेको छ। लोकतन्त्र, स्वतन्त्रता र सार्वभौमिकताका लागि उनीहरूको लडाई सबैका लागि महत्वपूर्ण लडाइँ हो। ट्रुडोले क्यानडाले युक्रेनमाथिको आफ्नो समर्थन जारी राख्ने पनि बताए। समाचार एजेन्सी रोयटर्सका अनुसार फ्रान्सेली राष्ट्रपति इमानुएल म्याक्रोनले रूसले युक्रेनका जनतामाथि आक्रमण गरेको बताएका छन्। ट्रम्प र जेलेन्स्कीबीचको बहसको बारेमा प्रतिक्रिया दिँदै भने, हामीले सुरुदेखि नै लडिरहेकाहरूलाई सम्मान गर्नुपर्छ। तीन वर्षअघि सुरु भएको रूसी आक्रमणको समयमा युक्रेनलाई सहयोग गरेर हामीले सही काम गरेका थियौं र त्यो गरिरहनेछौं। हामी अर्थात् अमेरिका, युरोपेली देशहरू, क्यानेडियनहरू र जापानीहरू, सबैले युक्रेनलाई सहयोग गरिरहेका छौं। पोल्यान्डका प्रधानमन्त्री डोनाल्ड टस्कले सामाजिक सञ्जाल एक्समा पोस्ट गर्दै भनेका छन्, युक्रेनी साथीहरू तपाईंहरू एक्लो हुनुहुन्न। त्यसैगरी स्पेनी प्रधानमन्त्री पेड्रो सान्चेजलले पनि स्पेन युक्रेनको साथमा उभिएको जनाएका छन्। नर्वेका प्रधानमन्त्री जोनास गार स्टोरले पनि लेखेका छन्, हामी यस द्वन्द्वमा युक्रेनको पक्षमा छौं र दिगो शान्तिको पक्षमा छौं। त्यसैगरी स्वीडेनका प्रधानमन्त्री उल्फ क्रिस्टरसनले पनि युक्रेनलाई समर्थन गरेका छन्। उनले भने, स्वीडेन युक्रेनको साथमा उभिएको छ। तपाईंहरू आफ्नो लागि मात्र होइन सम्पूर्ण युरोपको स्वतन्त्रताको लागि लडिरहनुभएको छ। बेलायती प्रधानमन्त्री केयर स्टारमरले ट्रम्प र जेलेन्स्की दुवैसँग कुरा गरेका छन्। युक्रेनको लागि उनीहरूको समर्थन जारी रहेको र बेलायती प्रधानमन्त्रीले युक्रेनको सार्वभौमसत्ता र सुरक्षालाई ध्यानमा राख्दै शान्तिको बाटो खोज्न सक्दो प्रयास गरिरहेको उनका प्रवक्ताले जनाए। अमेरिकी नेता कोही पक्ष कोही विपक्षमा ट्रम्प र जेलेन्स्कीको वार्तालाई लिएर अमेरिकी नेताहरूबाट पनि प्रतिक्रिया आएको छ। अमेरिकी विदेशमन्त्री मार्को रुबियोले सीएनएनलाई दिएको एक अन्तर्वार्तामा वार्ता पूर्णरूपमा असफल भएको र जेलेन्स्कीले माफी माग्नुपर्ने बताए। उनले भने, उहाँले त्यहाँ गएर यस्तो विरोधाभासी अडान लिनु आवश्यक थिएन। डेमोक्र्याटिक सिनेटर चक शुमरले एक्समा लेखेका छन्, ट्रम्प र भान्सले फोहोरी काम गरिरहेका छन्। सिनेट डेमोक्र्याटहरूले स्वतन्त्रता र लोकतन्त्रको पक्षमा लड्न कहिल्यै छाड्ने छैनन्। रिपब्लिकन सांसद डन बेकनले एक्समा लेखेका छन्, अमेरिकी विदेश नीतिको लागि यो नराम्रो दिन हो। युक्रेन स्वतन्त्रता, स्वतन्त्र बजार र कानूनको शासन चाहन्छ। ऊ पश्चिमको एक हिस्सा बन्न चाहन्छ। रूस हामी र हाम्रा पश्चिमी मूल्यमान्यताहरूलाई घृणा गर्छ। त्यसैले हामी स्वतन्त्रताको पक्षमा छौं भनेर हामीले स्पष्ट पारिदिनुपर्छ। डेलावेयर विश्वविद्यालयका अन्तर्राष्ट्रिय मामिलाका प्राध्यापक डा मुक्तदार खानले जेलेन्स्कीको अडानको आलोचना गर्दै एउटा भिडियो पोस्ट गरेका छन्। भिडियोमा खानले भनेका छन्, म आज डोनाल्ड ट्रम्पसँगै छु। जेलेन्स्की कसरी यति अहंकारका साथ बोल्न सक्छन् ? उनीहरूले अमेरिकी सहयोगलाई आफ्नो अधिकारको रूपमा स्वीकार गरेका छन्। जेलेन्स्की अमेरिकी राष्ट्रपति र उपराष्ट्रपतिलाई भाषण दिइरहेका थिए। मलाई लाग्छ अमेरिकी जनताको सहानुभूति जित्न जेलेन्स्कीले जानाजानी त्यसो गरेका हुन्। नेटोका महासचिव मार्क रुटले शनिबार साँझ प्रतिक्रिया दिँदै ट्रम्पले युक्रेनको लागि अहिलेसम्म गरेको कामलाई सम्मान गर्नुपर्ने जनाएका छन्। उनले भने, जेभलिन एन्टी ट्यांक मिसाइल प्रणालीको विक्रिको लागि ट्रम्प प्रशासनको पहिलो स्विकृतिले युक्रेनलाई प्रतिवाद गर्न सक्षम बनायो। यसको लागि हामीले साँच्चै ट्रम्पलाई श्रेय दिनुपर्छ। युक्रेनलाई कडा झापड : रूस यस सम्पूर्ण मुद्दाप्रति रूसले पनि धेरै प्रतिक्रियाहरू जनाएको देखिन्छ। रूसी राष्ट्रपति भ्लादिमिर पुटिनका विशेष दूत किरिल दिमित्रीभले जेलेन्स्की र ट्रम्प बीचको बहसको भिडियो क्लिपमा ऐतिहासिक भनेर प्रतिक्रिया लेखेका छन्। रूसी सुरक्षा परिषद्का उपप्रमुख दिमित्री मेदवेदेवले टेलिग्राममा ट्रम्पले युक्रेनलाई कडा झापड दिएको प्रतिक्रिया जनाएका छन्। पूर्व रूसी राष्ट्रपतिसमेत रहेका उनले भने, किभ शासनले तेस्रो विश्वयुद्धसँग खेलिरहेको छ। सुँगुरले सुँगुरको खोरका मालिकहरूबाट पाएको कडा झापड उपयोगी छ तर पर्याप्त छैन। रूसको सरकारी समाचार एजेन्सी तासले जेलेन्स्कीले वार्तामा बाधा पुर्याए, तर्क गरे र प्रेसको अगाडि आक्रामक मनोवृत्ति देखाए भन्दै आफ्नो हेडलाइन बनाएको छ। अर्को रूसी सरकारी सञ्चार माध्यम आरआईए नोभोस्तीले ह्वाइट हाउसमा जेलेन्स्कीको सन्कीपनबाट युक्रेनको संसद पनि हैरान भएको छ भन्ने शीर्षकमा समाचार प्रकाशन गरेको छ। जेलेन्स्कीको पक्षमा जुटे जनता शुक्रबार ह्वाइट हाउसमा भएको दुव्र्यवहारपछि युक्रेनीहरू राष्ट्रपति जेलेन्स्कीको पक्षमा जुटेका छन्। डोनाल्ड ट्रम्प र अमेरिकी उपराष्ट्रपति जेडी भान्सले जानाजानी र निन्दनीय रूपमा झगडा सुरु गरेको आरोप उनीहरूले लगाएका छन्। युक्रेनका राष्ट्रपतिलाई उनको देशमा व्यापक समर्थन मिलेको थियो। सुरक्षा ग्यारेन्टी बिनाको शान्ति सम्झौता अर्थहीन छ र रूसलाई विश्वास गर्न सकिँदैन भन्ने जेलेन्स्कीको अडानको पनि प्रशंसा गरिएको थियो। वरिष्ठ युक्रेनी अधिकारीहरूले पनि अर्थपूर्ण सुरक्षा प्रतिबद्धता बिना मस्कोसँगको कुनै पनि युद्धविराम सम्झौता नटिक्ने प्रतिक्रिया दिएका छन्। पुटिनको अर्को पासो असफल भयो। राष्ट्रपतिले हाम्रा जनताको सम्मानको रक्षा गर्ने साहस गर्नुभएकोमा उहाँप्रति सम्मान छ, उपप्रधानमन्त्री मिखाइलो फेडोरोभले भने। अब के गर्लान् जेलेन्स्की हाइट हाउसमा भएको वार्ता तिक्ततामा परिणत भएसँगै विश्वभरका नेता र आम जनमानसमा अब जेलेन्स्कीले के गर्लान् त भन्ने जिज्ञासा जागेको छ। शनिबार जेलेन्स्कीले बेलायती प्रधानमन्त्री केयर स्टारमरलाई लन्डनस्थित डाउनिङ स्ट्रिटमा भेटेका छन्। एक्समा अर्को पोस्ट गर्दै जेलेन्स्कीले ट्रम्पको बारेमा भने, कठिन संवादको बावजुद हामी रणनीतिक साझेदार बनेका छौं। तर, हाम्रा साझा लक्ष्यहरूलाई साँच्चै बुझ्न हामीले एकअर्कासँग इमानदार र प्रत्यक्ष हुनु आवश्यक छ। युक्रेन र रूस बीचको युद्ध अन्त्य गर्ने बारेमा छलफल गर्न बेलायती प्रधानमन्त्री स्टारमरले युरोपेली नेताहरूको शिखर सम्मेलन आयोजना गर्नु एक दिनअघि जेलेन्स्की बेलायत पुगेका हुन्। जेलेन्स्कीले विगतमा अमेरिकालाई धन्यवाद दिएका थिए। बेलायत आइपुगेपछि पनि फेरि उनले एक्समा लेखेको सन्देशहरूको शृंखलामार्फत युक्रेन विगत तीन वर्षमा अमेरिकाले दिएको सहयोगका लागि धेरै आभारी रहेको जनाएका छन्। हामीलाई बाँच्न मद्दत गर्न अमेरिकाको सहयोग महत्वपूर्ण भएको छ र म त्यो स्वीकार गर्न चाहन्छु, उनले भने, राष्ट्रपति ट्रम्पको समर्थन हाम्रो लागि महत्वपूर्ण छ। उहाँ युद्ध अन्त्य गर्न चाहनुहुन्छ, तर हामीभन्दा बढी शान्ति अरू कसैले चाहँदैन। हामी युक्रेनमा यो युद्ध बाँचिरहेका छौं। यो हाम्रो स्वतन्त्रताको लागि र हाम्रो अस्तित्वको लागि लडाइँ हो। (एजेन्सीको सहयोगमा)"
झापाको कचनकवलमा पुराणको प्रसाद खाएर १६ जना बिरामी,"झापा : झापाको कचनकवलमा पुराणको प्रसाद खाएर १६ जना फुडपोइजन भएर बिरामी परेका छन्। बिरामी परेकाहरूको प्राथमिक स्वास्थ्य केन्द्र बनियानीको आकस्मिक कक्षमा उपचार भइरहेको छ। फुडपोइजन भएर बिरामी परेकाहरूमध्ये बालबालिकादेखि वृद्धवृद्धा समेत रहेको स्वास्थ्य केन्द्रका डा दिपेन राजवंशीले जानकारी दिए। विषाक्त खाना खाएका कारण उनीहरूमा वान्ता हुने, झाडापखाला लाग्ने, पेट पोल्ने तथा उच्च ज्वरो आउने लक्षण देखा परेको डा राजवंशीको भनाइ छ। बिरामीहरूमा इन्टापमिवा हिस्टोलाइटिका नामक कीटाणु समेत देखा परेको बताउँदै डा राजवंशीले भने, अधिकांश बिरामीहरूको स्वास्थ्य अवस्था सामान्य बन्दै गएको छ, प्राथमिक स्वास्थ्य केन्द्र भएकोले बेड तथा जनशक्ति अभावका कारण उपचारमा केही असहज भएको हो। कचनकवल गाउँपालिका६ बनियानी निवासी वार्षिकीको अवसरमा आयोजित पुराणमा आफन्त लगायत छरछिमेकीहरु गएर प्रसाद खाएका थिए। सोही प्रसाद खाँदा उनीहरू फुडपोइजन भएर बिरामी परेका हुन्। बिरामीहरूको सङ्ख्या अझ बढ्न सक्ने अनुमान गरिएको छ।"
सराङकोट धाममा पञ्चमुखी गणेशको मूर्ति उद्घाटन,"पोखरा : राष्ट्रपति रामचन्द्र पौडेलले पोखराको सराङकोट धाममा निर्माण भएको पञ्चमुखी गणेश मूर्ति एवं देवालयको शनिबार उद्घाटन गरेका छन्। मञ्चमुखी गणेश एवं देवालयको उद्घाटन गर्दै राष्ट्रपति रामचन्द्र पौडेलले यस्ता धार्मिक पर्यटकीय गन्तव्यको विकासले पर्यटन विकास र दिगो पर्यटन विकासमा महत्वपूर्ण रहने बताए। पोखरालाई अझै आधुनिक र विकास निर्माण गर्न नीतिनिर्माता, तीन तहका सरकार, पर्यटन उद्यमी व्यवसायी र स्थानीय दत्तचित्त भएर लाग्नुपर्नेमा जोड दिए। यस क्षेत्रको विशेषता प्राकृतिक सौन्दर्य, संस्कृति र सभ्यतालाई विश्व पर्यटन बजारमा प्रबद्र्धन गरी पर्यटक आकर्षण गर्न सकिने पनि राष्ट्रपति पौडेलले बताए। पर्यटकीय पूर्वाधार विकासमा निजी क्षेत्रको अत्यन्त महत्वपूर्ण भूमिका हुने बताउँदै लगानी मैत्री वातावरण बनाउन तीन तहकै सरकारले उपयुक्त नीति नियम र कानुन निर्माण गरी प्रोत्साहन गर्नुपर्ने पनि उनले बताए। जनताको बलिदानबाट संघीय गणतान्त्रिक लोकतन्त्र प्राप्त गरेको बताउँदै राजनीतिक परिवर्तन भएपछि मुलुकले चाहेको आर्थिक विकास हो, उनले भने, केही भएन होइन, धेरै भएको छ, राष्ट्रपति पौडेलले सुनाए। तर, देश र जनताका लागि थुप्रै गर्न बाँकी रहेको बताउँदै, राष्ट्र निर्माणको महायज्ञमा जुट्न सबैलाई अपील गर्छु, उनले भने। युवा जनशक्ति विदेश पलायन मुलुकका लागि ठूलो चिन्ताको विषय भएको उनले बताए। यो अवस्थाबाट मुलुकलाई जोगाउन सम्बद्ध हरेक पक्ष गम्भीर हुनुपर्नेमा जोड दिए। देश विकासको मूल आधार कृषि, जलस्रोत, पर्यटन पूर्वाधारको विकास हो भन्दै उत्पादन बढाएर स्वदेशी अर्थतन्त्रलाई मजबुत बनाउनुपर्नेमा पनि उनले जोड दिए। स्वदेशमै रोजगारी र आम्दानीको अवसर सिर्जना गरी विदेश पलायन भइरहेको युवा जनशक्तिलाई रोक्नु पहिलो आवश्यकता भएको पनि उनले बताए। यो पवित्र धर्मस्थलबाट म अपील गर्न चाहन्छु सबै नीति निर्माण तहमा रहेका सबैको ध्यान यसको समाधानतर्फ केन्द्रित होस्, उनले भने। कार्यक्रममा संस्कृति पर्यटन तथा नागरिक उड्डयनमन्त्री बद्री पाण्डे, गण्डकी प्रदेशका मुख्यमन्त्री सुरेन्द्रराज पाण्डे, पोखरा महानगरपालिकाका मेयर धनराज आचार्यलगायतले पोखराको पर्यटन विकासमा आआफ्नो तर्फबाट लाग्ने प्रतिबद्धता जाहेर गरे। प्राकृतिक, सांस्कृतिक रूपमा पोखरा र समग्र गण्डकी प्रदेश धनी रहेकाले पर्यटन प्रवर्द्धन र विकासमा सबैले हातेमालो गरेर अघि बढ्नुपर्ने पनि वक्ताहरूले बताएका छन्। अन्नपूर्ण, धौलागिरि, माछापुच्छेलगायतका हिमशृंखला, फेवाताल, पोखरा बजारको साथै सूर्योदय र सूर्यअस्तको अवलोकानका लागि प्रमुख पर्यटकीय गन्तव्य सराङकोट धार्मिक पर्यटनका लागि थप आकर्षणको केन्द्र बनेको छ। सराङकोटमा २०६१ सालदेखि गुरुयोजना बनाएर धार्मिक पर्यटकीय स्थलका रूपमा विकास भएको हो। हालसम्म प्राचीन शिव मन्दिरसँगै विशाल शिव मन्दिर, नेपालकै पहिलो विशाल पञ्चमुखी गणेशको मूर्ति, १०८ शिवलिंग, भ्यूटावर, भूमे कालिकालगायतका संरचना बनाउन ३५ करोड खर्च भएसकेको छ। सराङकोटमा थप धार्मिक तथा पर्यटकीय संरचना निर्माण समेत गर्ने उद्देश्यले महायज्ञ पनि भएरहेको छ। यहाँ नयाँ पर्यटकीय आकर्षण ५१ फिट अग्लो पञ्चमुखी गणेशको मूर्ति थपिएको छ। समुद्र सतहदेखि करिब १६ सय मिटर उचाइमा रहेको सराङकोटलाई धार्मिक पर्यटन गन्तव्यका रूपमा विकास गरी विशेष धार्मिक र पर्यटनको केन्द्र बनाउने उद्देश्यले पुरानो शिव मन्दिरलाई नयाँ रूपमा निर्माणका साथै पञ्चमुखी गणेशको मूर्ति स्थापना गरिएको हो।"
उपत्यकामा थप २० वटा सबस्टेसन निर्माण गरिने,"काठमाडौं : काठमाडौं उपत्यकाभित्रको विद्युत् आपूर्ति पर्याप्त, भरपर्दो, गुणस्तरीय र सुरक्षित बनाउन ६ वटा सबस्टेसन निर्माणाधीन छन्। नेपाल विद्युत् प्राधिकरणले उपत्यकाभित्रको विद्युत् प्रसारण तथा वितरण प्रणाली सुधारका लागि काठमाडौं र भक्तपुरका विभिन्न स्थानमा १३२११ केभीका ६ वटा सबस्टेसन निर्माण गरिरहेको छ। यसमध्ये काठमाडौंको टेकु सबस्टेसन सञ्चालनमा आइसकेको छ। फुटुङ र मूलपानी सबस्टेसन अन्तिम चरणमा छन्। दुवै सबस्टेसनलाई दुई महिनाभित्र सञ्चालनमा ल्याउने गरी अन्तिम चरणका कामहरू भइरहेका छन्। भक्तपुरको चाँगुनारायण सबस्टेसन निर्माण सम्पन्न भइसकेको छ। सबस्टेसनलाई सञ्चालन (चार्ज)मा ल्याउन मात्र बाँकी रहेको छ। चोभार सबस्टेसन आगामी असारभित्र र भक्तपुरको ठिमी सबस्टेसन ८ महिनाभित्र सञ्चालनमा ल्याउने गरी निर्माण भइरहेका छन्। प्रत्येक सबस्टेसनको क्षमता ९०९० एमभीए रहेको छ। सबस्टेसन निर्माण सम्पन्न भई सञ्चालनमा आएपछि काठमाडौं उपत्यकामा थप करिब ५ सय मेगावाट विद्युत् प्रवाह गर्न सक्ने पूर्वाधार तयार हुने छ। हाल काठमाडौं उपत्यकाको विद्युत् माग ५ सय मेगावाटको हाराहारीमा छ। भविष्यमा वृद्धि हुन सक्ने विद्युतको सम्भावित मागलाई सम्बोधन गर्न प्राधिकरणले सन् २०५० को समयसीमा निर्धारण गरी काठमाडौं उपत्यकाका प्रमुख क्षेत्रमा चरणबद्ध रूपमा प्रसारण तथा वितरण पूर्वाधार निर्माणको प्रक्रिया अगाडि बढाएको छ। सन् २०५० सम्ममा काठमाडौं उपत्यकाको विद्युत्को उच्चतम माग ३ हजार १ सय मेगावाट पुग्ने प्रक्षेपण गरी प्राधिकरणले २२०, १३२, ३३ र ११ केभी तहका २० वटा नयाँ सबस्टेसन निर्माण प्रक्रिया अगाडि बढाएको हो। सबस्टेसन निर्माणका लागि जग्गा अधिग्रहण भइसकेको छ। २२० केभी प्रसारण संरचनाले काठमाडौं उपत्यकाको बाहिरी परिधिलाई घेर्ने गरी २२० केभीको रिङ निर्माण गर्न सर्वेक्षणलगायतका पूर्वतयारीका काम सम्पन्न भइसकेका छन्। तामाकोसी र सुनकोसी नदी जलाधार क्षेत्रमा निर्माण भएका जलविद्युत् आयोजनाको विद्युत् काठमाडौं उपत्यकामा आपूर्तिका लागि ४००२२०, २२०१३२ र १३२११ केभी तहको लप्सीफेदी सबस्टेसन निर्माणाधीन छ। काठमाडौं उपत्यकाको विद्युत् आपूर्तिलाई भरपर्दो गुणस्तरीय र आधुनिक बनाउन नयाँ सबस्टेसन निर्माण, सञ्चालनमा रहेका स्वस्टेसनलाई स्वचालित बनाउने, विद्युतीय तारलाई भूमिगत बनाउने, नयाँ फिडर तथा ट्रान्सफर्मर थप्ने तथा सुदृढीकरण गर्नेलगायतका आयोजनाहरू सञ्चालित छन्। प्राधिकरणका कार्यकारी निर्देशक कुलमान घिसिङले शुक्रबार निर्माणाधीन सबस्टेसनको अनुगमन गरी काठमाडौं उपत्यकाभित्रको विद्युत् बढ्दो माग धान्न र आपूर्तिलाई भरपर्दो तथा गुणस्तरीय बनाउन निर्माणलाई जतिसक्म्दो छिट्टो सम्पन्न गर्न आग्रह गरे। निर्माणाधीन सबै सबस्टेसन सञ्चालनमा आएपछि काठमाडौंको विद्युत् माग र आपूर्ति व्यवस्थापनमा धेरै सहज भई विद्युत् आपूर्ति थप भरपर्दो एवं गुणस्तरीय हुने उनले उल्लेख गरे। काठमाडौंको दक्षिणपूर्वी क्षेत्रको विद्युत् आपूर्ति सुधारका लागि कागेश्वरी मनोहरा नगरपालिकाको मुलपानीमा १३२११ केभी सबस्टेसन निर्माण अन्तिम चरणमा छ। चपलीभक्तपुर १३२ केभी प्रसारण लाइनलाई मूलपानी सबस्टेसनमा छिराएर विद्युत् आपूर्ति दिइने छ। उक्त सबस्टेसनबाट जडीबुटी, पेप्सीकोला, काँडाघारी, गोठाटार, मुलपानी, जोरपाटी, साँघु, ठिमीलगायतका क्षेत्रमा विद्युत् आपूर्तिका लागि ११ केभीका ८ वटा फिडर निकालिएको छ। सबस्टेसन चैतभित्र सञ्चालनमा ल्याउने गरी काम भइरहेको छ। फुटुङमा १३२११ केभीको नयाँ सबस्टेसन निर्माण अन्तिम चरणमा छ। बालाजुचपली १३२ केभी डबल सर्किट प्रसारण लाइनलाई फुटुङ सबस्टेसनमा ट्यापिङ गरी त्यस क्षेत्रमा विद्युत् आपूर्ति गरिने छ। दुई महिनाभित्र उक्त सबस्टेसन सञ्चालनमा ल्याउने गरी काम भइरहेको छ। उक्त सबस्टेसन सञ्चालन आएपछि बालाजु, नेपालटार, गोलढुंगालगायतका क्षेत्रको विद्युत् आपूर्ति थप सुधार हुनेछ। काठमाडौं उपत्यकाको विद्युत् आपूर्तिमा सुधार गर्न महत्वपूर्ण मानिएको थानकोटचापागाउँभक्तपुर १३२ केभी प्रसारण लाइनअन्तर्गत ललितपुरको खोकना, बुङमती, हरिसिद्धि र लामाटार क्षेत्रमा निर्माणमा अवरोध भएपछि काठमाडौंको चोभारमा १३२११ केभी सबस्टेसन निर्माण गरिएको छ। उक्त सबस्टेसनमा मातातीर्थ सबस्टेसनबाट विद्युत् आपूर्ति दिइनेछ। उक्त सबस्टेसन आगामी असारभित्र सञ्चालनमा ल्याउने लक्ष्यकासाथ काम भइरहेको छ। चोभारमा सबस्टेसनबाट चक्रपथ हुँदै १३२ केभी भूमिगत लाइन बनाउँदै ललितपुरको लगनखेल सबस्टेसनमा पुयाइने छ। लगनखेल सबस्टेसनलाई सुदृढीकरण गरी १३२ केभी बनाइँदै छ। त्यसपछि आगामी दिनमा त्यहाँबाट भूमिगत रूपमा चापागाउँ र हरिसिद्धिमा लाइन लगिने छ। नेपाल सरकार तथा प्राधिकरणको लगानी, एसियाली विकास बैंक (एडीबी), जापान अन्तर्राष्ट्रिय सहयोग नियोग (जाइका) र विश्व बैंको सहुलियतपूर्ण ऋणमा प्रसारण तथा वितरण प्रणाली सुधार अगाडि बढाइएको हो।"
उपल्लो मुस्ताङमा सिजनकै बाक्लो हिउँ,"जोमसोम : उपल्लो मुस्ताङका दुई पालिकामा भारी हिमपात भएको छ। शुक्रबार बिहानदेखि उपल्लो मुस्ताङका उच्चलेकमा हिमपात भए पनि बस्तीमा हिमपात हुन सकेको थिएन। तर, शनिबार रातिदेखि उपल्लो मुस्ताङका उच्चलेक र खर्कसँगै बस्तीमा भारी हिमपात भएको छ। उपल्लो मुस्ताङमा यो सिजनकै सबैभन्दा ठूलो हिमपात भएको हो। उपल्लो मुस्ताङको लोघेकर दामोदरकुण्ड गाउँपालिका र लोमान्थाङ सबै गाउँ बस्तीमा बाक्लो हिमपात भएको लोघेकर दामोदरकुण्ड गाउँपािलकाका अध्यक्ष लोप्साङ छोम्फेल बिष्टले जानकारी दिए । अध्यक्ष बिष्टले शनिबार राति परेको हिमपातसँगै उपल्लो मुस्ताङमा उच्चलेकदेखि सबै गाउँबस्तीहरू हिउँले सेताम्मे भएको बताए । उपल्लो मुस्ताङको समरदेखि कोरलानाकासम्मको क्षेत्रमा भारी हिमपात भएको अध्यक्ष बिष्टले उल्लेख गरे । ढिलै भए पनि उपल्लो मुस्ताङमा परेको हिउँले वातावरण प्रदूषण हटाउने, हरियाली बढाउने, अन्नबालीलाई फाइदा पुग्ने अध्यक्ष बिष्टको भनाइ छ। उपल्लो मुस्ताङको लोमान्थाङ, छोसेर, ढिङ्गुर, नेचुङ, कोरला लगायतका स्थानमा हिमपात भएसँगै त्यहाँँका किसानमा उत्साह थपिएको छ। लोघेकर दामोदरकुण्ड गाउँपालिकाको चराङ, मराङ, यारा, घारा, ढि, सुर्खाङ, घमी, घीलिङ र समर लगायतका गाउँबस्तीहरू पनि अहिले हिउँले सेताम्मे भएको लोघेकर दामोदरकुण्ड गाउँपालिका१ का वडाध्यक्ष टैढिन्डुक ठकुरीले जानकारी दिए । वडाध्यक्ष ठकुरीले उपल्लो मुस्ताङमा एक फिटसम्म हिउँ परेको र बस्ती माथिका उच्चलेकहरू पुरै हिउँले ढाकिएको बताए । हिउँको ब्यग्र प्रतिक्षामा रहेका उपल्लो मुस्ताङका किसानहरू हिउँ परेपछि निकै उत्साहित भएका छन्। हिउँ पर्ने अनुकूल समयमा समेत हिउँ पर्न नसक्दा किसान निकै चिन्तित देखिएका थिए। ढिलै भए पनि जारी सिजनको उत्तरार्धमा हिमपात भएकाले कृषकलाई ठूलो राहत मिलेको लोमान्थाङ३ ढिङ्गरका किसान कर्मसन्टुक गुरुङले उल्लेख गरे। हिउँदको उत्तरार्धमा बेसी झरेका उपल्लो मुस्ताङीले गाउँ फर्किएर उवा, जौ र गहुलगायतका अन्नबाली लगाउने बेलामा हिउँ परेकाले कृषकलाई सहज भएको गुरुङले जनाए । उपल्लो मुस्ताङमा भारी हिमपात हुँदा मुक्तिनाथ क्षेत्र तथा थोरङ्लापास क्षेत्रमा आंशिक हिमपात भएको वारागुङ मुक्तिक्षेत्रका स्वास्थ्यकर्मी सुवास अधिकारीले बताए। भने, आंशिक हिउँ परेको छ, जमिनको सतह तातिसकेकाले हिउँ अडिन सकेको छैन, तैपनि आंशिक हिमपातले मुक्तिनाथ क्षेत्रको सौन्दर्यतालाई सेताम्मे हिउँले वातावरण गुल्जार तुल्याएको छ ।,"
मधेशका मसिहा ठान्ने दलहरूबाट मधेसी जनताको मुक्ति सम्भव छैन : प्रचण्ड,"धनुषा : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले मधेसीलगायत देशका उत्पीडित समुदायको अधिकार र पहिचान स्थापित गर्न सबभन्दा बढी त्याग माओवादीले गरेको बताएका छन्। धनुषाको कमला नगरपालिका ३ पर्सामा आयोजित सहिद परिवार सम्मान तथा जनभेटघाटमा उनले यस्तो धारणा राखे। महिला,जनजाति,दलित,मधेसी,मुस्लिम,थारु लगायत उत्पीडित जनताको मुक्तिका लागि हजारौं सहिदले बलिदा गरेको र मधेसी जनताको मुक्तिका लागि एक हजार तीन सय मधेसी जनताका छोराछोरीले जनयुद्धमा बलिदान गरेको उनले बताए । मधेसी जनताको मुक्तिका लागि यति ठूलो बलिदान गरेको माओवादीकै विषयमा अनेकथरि भ्रम सिर्जना गर्ने प्रयास गरिएको उल्लेख गर्दै अध्यक्ष प्रचण्डले अब यो भ्रमको पर्दा च्यातेर माओवादी र मधेसी जनताबीच दह्रो एकता कायम गर्ने प्रयास गरिएको बताए। मधेसी जनताको मुक्तिका लागि मधेसी राष्ट्रिय मुक्ति मोर्चा गठन गरेर मधेसी जनतामा जागरणको लहर ल्याउने,मधेस स्वायत्त जनसरकारमार्फत संघीयताको व्यवहारिक अभ्यास गर्ने,संविधानमार्फत संघीयत, समानुपातिक र समावेशी प्रतिनिधित्व स्थापित गर्ने,गणतन्त्र नेपालको पहिलो राष्ट्रपतिको रुपमा रामराजाप्रसाद सिंहलाई अघि सार्ने र मधेसको विकासका लागि प्राथमिकताका साथ बजेट विनियोजन गर्ने लगायत महत्त्वपूर्ण काम आफ्नै पार्टीले गरेको उनले स्पष्ट गरे। अध्यक्ष प्रचण्डले अब आफूलाई मदेशका मसिहा ठान्ने दलहरूबाट मधेसी जनताको मुक्ति संभव नभएकाले मधेसमुक्तिको जिम्मा सम्पूर्णरुपमा माओवादीले नै लिने प्रतिबद्धता व्यक्त गरे । पार्टीका सबै पदाधिकारी अहिले मधेसमा रहेको र मधेसी पोशाकमै प्रस्तुत भएको प्रसङ्ग कोट्याउँदै उनले यो पोशाक मात्रै नभई आफूहरूको मन पनि मधेसमा छ भन्ने बिम्ब भएको उनले स्पष्ट गरे।"
एमालेको सचिवालय बैठक बस्दै,"काठमाडौं : नेकपा एमालेले सचिवालय बैठक बोलाएको छ। आज दिउँसो २ बजे पार्टी हेडक्वाटरमा सचिवालय बैठक बोलाइएको हो। बैठकमा समसायिक राजनीतिक अवस्था, सरकारको कामका बारेमा समीक्षालगायतका विषयमा छलफल हुनेछ। बैठकमा सरकारले जारी गरेर संसदमा दर्ता भएका अध्यादेश पारित गराउन अध्यादेशका बारेमा प्रधानमन्त्री एवं पार्टी अध्यक्ष केपी शर्मा ओलीले सचिवालयमा ब्रिफिङ गर्ने कार्यसूची रहेको छ। सरकारले ल्याएको उक्त अध्यादेश सरकारमै रहेका दलहरूको असहयोगका कारण राष्ट्रियसभामा बहुमत नहुँदा अघि बढ्न सकेको छैन। सरकारले जारी गरेका ६ वटा अध्यादेश फागुनको तेस्रो साता संसदमा पेश गर्ने तयारी छ। एमालेको जनसंगठनको पदाधिकारी संख्या घटाउने विषयमा पनि छलफल हुने बताइएको छ। चैत महिनाभित्र सबै जनसंगठनको अधिवेशन सक्नुपर्ने पार्टीले निर्देशन दिएको छ।"
केन्द्रीय कमिटीमा यादवले भने : सत्तामा टिकिरहन गरेको गतिविधिले प्रचण्ड नेतृत्वको सरकार पतन भयो,"उनले संसदमा प्रस्तुत गरिएको ६ वटा विधयेकमध्ये भूमि सम्बन्धी केही नेपाल ऐनलाई संशोधन गर्न बनेको अध्यादेश देश र जनताको हितमा नरहेकाले भूमि अध्यादेशको विरुद्धमा दृढताका साथ उभिएको जनाए। काठमाडौं : जसपा नेपालका अध्यक्ष उपेन्द्र यादवले वर्तमान सरकारले अरू दललाई कमजोर बनाउने नीति लिएको आरोप लगाएका छन्। आइतबारबाट ललितपुरमा सुरु जसपा नेपालको केन्द्रीय समिति बैठकमा राजनीतिक एवं संगठनात्मक प्रतिवेदन पेस गर्दै अध्यक्ष यादवले साना दललाई कमजोर बनाउनका लागि दुई दलीय व्यवस्था कायम गर्ने भन्दै थ्रेसहोल्ड बढाउने सम्बन्धी विधेयक ल्याउन सरकार लागेको बताएका हुन्। अध्यक्ष यादवले राजनीतिक प्रतिवेदनमा सत्तामा टिकिरहने गतिविधिले उत्पन्न भएको अविश्वासका कारण प्रचण्ड नेतृत्वको सरकार पतन भएको उल्लेख गरे। त्यसपछि ठूला दल मिलेर बनेको सरकार गठन पश्चात मुलुकमा सुशासन, समृद्धि र विकास गर्नुभन्दा बढी कोरा नारामा मात्र सिमित रहेको देखिएको उनले बताए। सरकारप्रति जनतामा नैराश्यता बढ्दै गएको भन्दै अध्यक्ष यादवले सुशासन कायम गर्न र आर्थिक विकास गरी समृद्धि प्राप्त गर्नका लागि ठोस नीति कार्यक्रम तथा योजना नदेखिएको जिकिर गरे। राष्ट्रिय हितको रक्षा, राष्ट्रियहीत अनुकूल परराष्ट्र नीति कायम गर्न नसकेको कारणले वर्तमान सरकार असफल र असक्षम सावित भइसकेको अध्यक्ष यादवको ठहर छ। उनले संसदमा प्रस्तुत गरिएको ६ वटा विधयेकमध्ये भूमि सम्बन्धी केही नेपाल ऐनलाई संशोधन गर्न बनेको अध्यादेश देश र जनताको हितमा नरहेकाले भूमि अध्यादेशको विरुद्धमा दृढताका साथ उभिएको जनाए। तीन दिनसम्म चल्ने बैठकमा वर्तमान राजनीतिक परिस्थितिका साथै गत भदौ महिनादेखि पार्टीले सञ्चालन गरेको जनतासँग जसपा नेपाल आधारभूत संगठन निर्माण अभियानको समीक्षा हुने जसपा नेपालका प्रवक्ता मनिष सुमनले जानकारी दिए। बैठकमा अभियानमा परिचालित नेताहरुले कार्यप्रगति विवरण प्रस्तुत गर्ने र त्यसपछि आगामी कार्यक्रम तय गरिने जसपा नेपालले जनाइएको छ। त्यस्तै जसपा नेपालका भातृ संस्थालगायत विभिन्न कमिटीको अधिवेशनका समेत बैठकमा छलफल हुने प्रवक्ता सुमनले बताए।"
एमालेको सचिवालय बैठक जारी,"काठमाडौं : नेकपा एमालेको सचिवालय बैठक जारी रहेको छ। पार्टी हेडक्वाटरमा बसेको सचिवालय बैठकमा समसायिक राजनीतिक अवस्था, सरकारको कामका बारेमा समीक्षालगायतका विषयमा छलफल हुनेछ। बैठकमा सरकारले जारी गरेर संसदमा दर्ता भएका अध्यादेश पारित गराउन अध्यादेशका बारेमा प्रधानमन्त्री एवं पार्टी अध्यक्ष केपी शर्मा ओलीले सचिवालयमा ब्रिफिङ गर्ने कार्यसूची रहेको छ। सरकारले ल्याएको उक्त अध्यादेश सरकारमै रहेका दलहरूको असहयोगका कारण राष्ट्रियसभामा बहुमत नहुँदा अघि बढ्न सकेको छैन। सरकारले जारी गरेका ६ वटा अध्यादेश फागुनको तेस्रो साता संसदमा पेश गर्ने तयारी छ। एमालेको जनसंगठनको पदाधिकारी संख्या घटाउने विषयमा पनि छलफल हुने बताइएको छ। चैत महिनाभित्र सबै जनसंगठनको अधिवेशन सक्नुपर्ने पार्टीले निर्देशन दिएको छ।"
"सिंहले भने : मसँग लिगेसी छ, आगामी महाधिवेशमा कांग्रेस सभापतिमा दाबी गर्छु","वीरेन्द्रनगर : नेपाली कांग्रेसका नेता प्रकाशमान सिंहले आगामी १५ औँ महाधिवेशनमा सभापतिमा उम्मेदवारी दिने बताएका छन्। संविधान संशोधनका सन्दर्भमा सुर्खेतमा आयोजित कार्यक्रममा सहभागी हुन कर्णाली आएका नेता सिंहले पत्रकार भेटघाटमा आफू लिगेसी मात्र नभई पार्टी संगठनको तल्लो तहबाट काम गर्दै आएको अनुभवले नेतृत्वको दाबी स्वाभाविक रहेको बताएका हुन्। उनले भने,मसँग लिगेसी पनि छ। पार्टीमा सबै तहमा काम गरेको अनुभव पनि छ। नेपाल विद्यार्थी संघको राजनीति हुँदै पार्टीको केन्द्रीय उपसभापतिसम्म सबै जिम्मेबार पूरा गरिसकेँ। यता पार्टीको संसदीय दलको उपनेतासम्म पनि भइसके। अब पार्टीको संसदीय दलको नेता हुँदै प्रधानमन्त्री र उता पार्टीको सभापति बन्न मात्र बाँकी छ। त्यसका लागि मेरो स्वभाविक रुपमा दाबी हो। उनले पार्टीको महाधिवेशन आउन अझै केही समय बाँकी रहेकाले अहिले नै भनि हाल्न उपयुक्त नहुने बताए। उनले भने, नेपाली कांग्रेसको १४ औँ महाधिवेशन भएको २०८२ मंसिरमा चार वर्ष पुग्छ। पार्टीको विधान र संविधानको व्यवस्थाले डेड वर्षसम्म समय थप गर्न मिल्छ। त्यसैले अहिले नै सभापति भनेर भनिहाल्न उपयुक्त छैन। तर म सभापतिको लागि स्वभाविक दाबेदार हो नै। उनले कांग्रेसको १५ औँ महाधिवेशन भने समयमै गर्न जरुरी रहेको बताए। उपप्रधानमन्त्रीसमेत रहेका सिंहले सरकारले अहिले मुलुकको सुशासनसहितको आर्थिक विकासलाई प्राथमिकता राखेर काम गरिरहेको बताए। उनले भने, कांग्रेस एमाले गठबन्धनबाट शक्तिशाली सरकार बनाउनुको खास उद्देश्य नै मुलुकमा स्थिरता, सुशासन सहितको विकास र समृद्धि दिनु हो। सरकार त्यसमा कटिबद्ध छ। कर्णालीका विकास र समृद्धिका आयोजनाहरूमा पनि सरकारले उल्लेख्य बजेटसहित आयोजना निर्माणको कामलाई प्रभावकारी रुपमा अगाडि बढाइरहेको उनले दाबी गरे। उनले सरकारले ल्याएका सबै अध्यादेशहरू सबैको सहमतिले पास हुने बताए। तस्बिर : बिस्नप्रसाद न्यौपाने"
एमालेले चैत्रभित्र स्थानीय तहका जनप्रतिनिधिलाई प्रशिक्षण दिने,"कार्यशालामा जनप्रतिनिधिलाई वर्तमान राजनीतिक परिस्थिति,स्थानीय तहको अधिकार, कार्यक्षेत्र, जनप्रतिनिधि र पार्टीबीचको सम्बन्ध, पार्टीको निर्देशन एवम् बटमलाइन, आगामी नीति कार्यक्रम, कानुन र बजेट निर्माण, उत्पादन र रोजगारीलगायत विषयमा प्रशिक्षण दिइनेछ।"
पाथीभरा केबलकार निर्माणमा देखिएको विवाद समाधान गर्न एमालेको ध्यानाकर्षण,"महासचिव पोखरेलले सरकारले ल्याएका अध्यादेश पारित गर्न खोज्नु कर्तव्य भएको भन्दै सरकारको प्रयासलाई स्वाभाविक रूपमा लिनुपर्ने धारणा राखे। काठमाडौं : नेकपा एमालेले ताप्लेजुङको पाथीभरा केबलकार निर्माणमा देखिएको विवाद समाधान गर्न सरोकारवाला पक्षको ध्यानाकर्षण गर्ने निर्णय गरेको छ। एमाले पार्टी कार्यालय च्यासलमा आइतबार बसेको एमाले सचिवालय बैठकले केबलकार निर्माणको विवादमा स्थानीय जनप्रतिनिधि, स्थानीय प्रशासन र सरोकारवाला समूहसँग छलफल गरेर समस्या समाधान गर्न ध्यानाकर्षण गर्ने निर्णय गरेको हो। केबलकार निर्माणको प्रक्रियालाई अघि बढाउन सहज वातावरण बनाउन पार्टीले चासो राखेको महासचिव शंकर पोखरेलले जानकारी दिए। बैठकले पार्टीका संगठनका संरचनालाई परिवर्तन गर्ने निर्णय गरेको छ। जसअनुसार जनसंगठनमा केन्द्रीय कमिटी, सचिवालय र स्थायी कमिटीको अभ्यास भइरहेकोमा अब स्थायी कमिटीको संरचना नराख्ने निर्णय भएको महासचिव पोखरेलले जानकारी दिए। बैठकले स्थानीय विकास विभाग र प्रचार विभागको सचिवमा क्रमश नवराज गेलाल र गणेश पाण्डेलाई मनोनयन गर्ने निर्णय गरेको छ। त्यस्तै नीति तथा कार्यक्रम छलफल गर्ने प्रयोजनका लागि स्थानीय तहका जनप्रतिनिधिहरुको भेला चैत्र मसान्तसम्म र प्रदेशका हकमा प्रदेशमा रहको मुख्यमन्त्री मन्त्री र दलका नेतालगाएत रहेको संयुक्त भेला गर्ने निर्णय भएको पोखरेलले बताए। महासचिव पोखरेलले सरकारले ल्याएका अध्यादेश पारित गर्न खोज्नु कर्तव्य भएको भन्दै सरकारको प्रयासलाई स्वाभाविक रूपमा लिनुपर्ने धारणा राखे। त्यस्तै बैठकले पार्टीको स्थापना दिवसमा कम्युनिष्ट योद्धा सम्मान गर्न प्रत्येक प्रदेशबाट एकएक जना कम्युनिष्ट योद्धा पहिचान गरि सिफारिस गर्न निर्देशन दिइएको उनको भनाई छ। बैठकले सुदूरपश्चिम प्रदेशले प्रदेश कमिटी सदस्य नियुक्त गर्न गरेको सिफारिस अनुमोदन गरेको छ।"
"एमालेले जनसंगठनमा घटायो पदाधिकारीको संख्या, ९ जना मात्र बनाउने निर्णय","काठमाडौं : नेकपा एमालेले जनवर्गीय संगठनमा केन्द्रीय पदाधिकारीको संख्या घटाएर ९ जनाको बनाउने निर्णय गरेको छ। आइतबार पार्टी कार्यालय च्यासलमा बसेको पार्टीको सचिवालय बैठकपश्चात महासचिव शंकर पोखरेलले जनसङ्गठन समन्वय सम्बन्धी निर्देशिकामा संशोधनका गरी केन्द्रीय पदाधिकारीको संख्या घटाएर ९ जनामा सीमित गर्ने निर्णय गरेको जानकारी दिए । यस अगाडि एमालेका जनवर्गीय संगठनहरूमा १७ सदस्यीय केन्द्रीय पदाधिकारी रहने व्यवस्था गरेको थियो। पोखरेलले जनसंगठनमा केन्द्रीय कमिटी, सचिवालय र स्थायी कमिटीको अभ्यास भइरहेकोमा अब स्थायी कमिटीको संरचना नराख्ने निर्णय भएको जानकारी दिए। उनले सम्बन्धित संगठनले आफ्ना विधानको माध्यमबाट सो संरचना परिवर्तन गर्ने उल्लेख गरे। उनका अनुसार अब जनसंगठनमा अध्यक्ष एक जना, उपाध्यक्षमा एक जना महिलासहित २ जना, महासचिव १ जना, उपमहासचिव १ जना, सचिव र कोषाध्यक्षसहित ४ जना गरी ९ जना पदाधिकारी रहनेछन्। जनसङ्गठन समन्वय संयन्त्रले प्रस्ताव गरे बमोजिम जनसङ्गठनको केन्द्रीय कमिटीको अधिकतम सङ्ख्या क्रमशः १५० र ९९ मा सीमित गर्ने, जनसङ्गठनको हालको अधिकतम् १७ पदाधिकारीहरूको सङ्ख्या घटाई ९ मा सीमित गर्ने। अध्यक्ष र महासचिवका अतिरिक्त उपाध्यक्ष महिला सहित २, उपमहासचिव १ र संगठनप्रचारविदेश र कोषको जिम्मेवारी तोकेरै सचिव (कोषाध्यक्ष भएमा सो सहित)को सङ्ख्या ४ मा सीमित गर्ने।उनले भने,संयन्त्रमा संरचनागत रुपमा सचिव राख्न उपयुक्त नहुने तर प्रमुखले आवश्यकताका आधारमा सचिवको जिम्मेवारी तोक्न सक्ने।"
रास्वपाका केन्द्रिय सदस्य थापा अमेरिकामा पक्राउ,काठमाडौं : राष्ट्रिय स्वतन्त्र पार्टीका केन्द्रिय सदस्य मोहन थापा अमेरिकामा पक्राउ परेका छन्। अमेरिकी आप्रवासन र भन्सार प्रवर्तन (आइस) ले रास्वपाका सभापति रवि लामिछानेका विश्वासपात्र थापालाई एक साता अगाडि पक्राउ गरेको हो। नेपालबाट अमेरिका जाँदै गर्दा उनलाई पेन्सिल्भेनियाको फिलाडेल्फिया अन्तर्राष्ट्रिय विमानस्थलमा पक्राउ गरिएको हो। उनी अहिले फिलाडेल्फिया संघीय हिरासत केन्द्रमा रहेका छन्। रास्वपाका एक पदाधिकारीले पनि अमेरिकन इमिग्रेसनको हिरासतमा रहेको पार्टीलाई जानकारी प्राप्त भएको जानकारी गराए। उनका अनुसार पार्टीको वेबसाइटबाट पनि केन्द्रीय सदस्यको सूचीबाट थापाको नाम हटाइएको छ। रास्वपाका सदस्य थापाले अमेरिकाको बाल्टिमोरमा रवि लामिछानेका लागि धमाधम चन्दा उठाउने कार्य गरिरहेको भन्दै विवादमा आएका थिए। लामिछाने गृहमन्त्री छँदा थापाले प्रहरीको सरुवा बढुवा गराइदिने भनेर असुली सुरु गरेको आरोप लाग्दै आएको थियो। रास्वपाका तत्कालीन सांसद डा ढाकाकुमार श्रेष्ठले आफूलाई मन्त्री बनाइदिने भन्दै थापाले पैसा मागेको दाबी गरेका थिए। थापाले लामिछानेको नाम लिएर पार्टीको स्थापनाकालदेखि नै ठगी गर्दै आएका घटना सार्वजनिक हुँदै आएका छन्। अमेरिकामा पक्राउ परेको घटना सार्वजनिक भएपछि भने पार्टीले औपचारिक रुपमा उनीबारे कुनै निर्णय लिएको छैन। मेरील्याण्ड बाल्टिमोरमा बस्दै आएका उनी बाल्टिमोर एसोसिएसन अफ नेप्लीज इन अमेरिका (बाना) का संस्थापक अध्यक्ष हुन्। थापा यस अगाडि पनि मेरील्याण्डमा सवारी लाइसेन्स दुरुपयोग अभियोगमा जेल बसेका व्यक्ति हुन्। स्रोतका अनुसार थापासँग ग्रीन कार्ड छ। उनीसँग ग्रीन कार्ड भएपनि रास्वपा केन्द्रीय सदस्य बनेका थिए। ग्रीन कार्ड भएको व्यक्ति लामो समय अमेरिका बाहिर बस्दा अध्यागमनले सोधपुछ गर्ने गरेको छ।
पाथीभरा केबलकारको विरोधमा उत्रिएकाहरूलाई वार्तामा आउन गृहमन्त्रीको आह्वान,काठमाडौं : गृहमन्त्री रमेश लेखकले ताप्लेजुङको पाथीभरमा निर्माणाधीन अवस्थामा रहेको केबलकारको विरोधमा उत्रिएकाहरूलाई वार्तामा आउन आह्वान गरेका छन्। आइतबार राष्ट्रियसभा बैठकमा सांसदहरूले उठाएका प्रश्नको जवाफ दिँदै मन्त्री लेखकले नो केवलकार समूहले उठाएका विषयप्रति सरकार गम्भीर भएको भन्दै वार्तामा आउन आह्वान गरेका हुन् । उनले केवलकार निर्माणमा देखिएका समस्या वार्ता र छलफलमार्फत समाधान गर्न सरकार तयार रहेको जानकारी दिए । गृहमन्त्री लेखकले जनतालाई अनुभूत हुने गरि देशमा शान्ति सुव्यवस्था कायम गर्न गम्भीर रहेको उल्लेख गरे। सिराहाको नवराजपुर गाउँपालिका१ भगवतीपुरकी १७ वर्षीया रिंकुकुमारी सदायको मृत्यु भएको घटनामा प्रहरीले गम्भीर भएर अनुसन्धान गरिरहेको र दोषीलाई कारवाही गर्ने उहाले उल्लेख गरे । गृहमन्त्री लखेकले प्रेम विवाह गरेका सर्लाहीको बरहथवाका नेहा रौनियार र सत्येन्द्र रामको सुरक्षा सरकारले गर्ने प्रतिबद्धता व्यक्त गरे । भेदभावविरुद्धको हक कार्यान्वयन गराउन सरकार क्रियाशील रहेको उनले बताए। त्यस्तै उनले विभिन्न विधेयकहरू सदनमा पुगेको भन्दै अन्य नीतिगत र कानुनी सुधार गर्ने विषयमा छलफल भइरहेको जानकारी दिए । भूकम्पपछिको पुनस्र्थापना र पुननिर्माणको कामले लय समातेको उनको भनाइ छ । उनले सिमित स्रोत र साधनकाबीच अपेक्षित रुपमा काम हुन नसके पनि सबैको साथ र सहयोगबाट उपलब्ध स्रोत र साधनको परिचालन गर्दै संवेदनशील ढंगले काम गरिरहेको अवगत गराए।
माओवादी केन्द्र इनरुवाको अध्यक्षमा पौडेल र सचिवमा सुवेदी निर्वाचित,"धरान : नेपाल कम्युनिष्ट पार्टी (माओवादी केन्द्र) इनरुवा नगरपालिकाको अध्यक्षमा गोबिन्द पौडेल निर्वाचित भएका छन्। सुनसरीको जल्पापुरमा शनिबार भएको दोस्रो अधिवेशनले पौडेलको अध्यक्षतामा ४७ सदस्य कार्यसमिति निर्वाचित गरेको माओवादी इनरुवा नगरका इन्चार्ज ओके दाहालले जानकारी दिए। कमिटीको उपाध्यक्षहरूमा शंकर सापकोटा, मोक्तार अन्सारी, राजकुमार उराँव, सचिवमा गुनराज सुवेदी, सहसचिव गंगा खत्वे, कोषाध्यक्ष लिला दाहाल निर्वाचित भएको माओवादी पार्टीका सुनसरी इन्चार्ज अनिता परियारले जानकारी दिए। बिहीबार माओवादी केन्द्रका अध्यक्ष तथा पूर्व प्रधानमन्त्री पुष्पकमल दाहाल (प्रचण्ड) ले अधिवेशनको उद्घाटन गरेका थिए।"
राष्ट्रलाई अनुशासित युवाहरूको खाँचो छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले अनुशासित युवाहरूको खाँचो राष्ट्रलाई रहेको बताएका छन्। सैनिक मञ्च टुँडिखेलमा आयोजित राष्ट्रिय सेवा दल (एनसिसी) को सिसं १९ सिनियर डिभिजन तालिमको दीक्षान्त कवाज कार्यक्रमलाई आज सम्बोधन गर्दै युवा जगतको चौतर्फी विकासका लागि सरकार हरसम्भव सहयोग गर्न कट्टिबद्ध रहने बताएका हुन्। प्रधानमन्त्री ओलीले देशभक्ति, कर्तव्यपरायणता र श्रेष्ठताका लागि दीक्षित छात्राछात्रालाई शुभकामना दिँदै अरूलाई छिर्के लगाएर नभई स्वच्छ प्रतिस्पर्धाका आधारमा मुलुकको विकासमा समर्पित हुन र अघि बढ्न आग्रह गरे। प्रधानमन्त्री ओलीले जननी जन्मभूमिश्च स्वर्गादपी गरीयसी उक्तिलाई आत्मसाथ गर्दै चन्द्र र सूर्य अंकित झण्डाप्रति सदैव अनुशासित भई शिरोपर गर्न सक्ने युवाहरूको खाँचो राष्ट्रलाई रहने भएकाले यो कार्यक्रम नेपाल सरकारको उच्च प्राथमिकतामा परेको बताए। तपाईंहरुमाथि तपाईको अभिभावकको मात्र आशा र सपना निहित नरही तपाईहरुका प्राध्यापक, नातेदार र समाजको पनि सपना र आशा रहेको हुन्छ। त्यसैले सर्वोत्कृष्ट समाज निर्माणका लागि यसै युवा अवस्थामा तपाईंहरुले आफ्नो मनोबल उच्च बनाउनको साथै कुशल नेतृत्वको विकास, नैतिक आचरण र अनुशासनको पालना गर्दै तपाईंहरुको आफ्नो समाज र राष्ट्रप्रतिको कर्तव्य बुझ्ने र त्यसलाई पूरा गर्न सवल नागरिक बन्ने कार्य पनि शुरु गर्नु पर्दछ।, सेवा दलका प्रमुख संरक्षकसमेत रहेका प्रधानमन्त्री ओलीले भने, राष्ट्रलाई आवश्यक परेको बेलामा तपाईहरुले निःस्वार्थ सेवा भावबाट समर्पित भई एक सच्चा नेपाली नागरिकका रुपमा महत्वपूर्ण नेतृत्वदायी भूमिका निर्वाह गर्नुहुनेछ र यस तालिमको दौरान तपाईहरुले हासिल गरेका ज्ञानले तपाईहरुलाई उक्त कार्यको लागि अभिप्रेरित र सहयोग गर्ने विश्वास लिएको छु। युवाहरूको व्यक्तित्व विकास गर्ने उद्देश्यले अनुशासन राष्ट्र सेवाको मुल जग हो भन्ने आदर्श वाक्यका साथ विसं २०२२ सालमा स्थापित सो सेवा दलले युवाहरुलाई अनुशासित, मर्यादित, मुलुकप्रति समर्पित र राज्यका संस्थाप्रति सम्मान गर्ने संस्कारयुक्त नागरिक बनाउनुका साथै विपत्तिको समयमा परिचालन गर्न सकिने तालिमप्राप्त स्वयंसेवक जनशक्ति उत्पादन गर्दै आएको छ। यस आर्थिक वर्षका यसका सात हजार सात सय चार छात्रछात्रा रहेकामा आगामी वर्ष ११ हजार पाँच सय ५० पुर्याउने लक्ष्य दिइएको छ। हालसम्म यस सेवा दलबाट ८२ हजार एक सय ८४ दीक्षित भइसकेका छन्।"
"काठमाडौंको टोखामा प्रहरीले चलायो गोली, हत्या आरोपी पक्राउ",काठमाडौं : काठमाडौंको टोखामा प्रहरीको गोली प्रहारबाट सुटर घाइते भएका छन्। उपत्यका अपराध अनुसन्धान कार्यालयका प्रवक्ता काजी कुमार आचार्यका अनुसार गोली प्रहार गरेर भारतीय सुटर गुड्डु पटेललाई पक्राउ गरिएको हो। उपत्यका अपराध अनुसन्धान कार्यालयको टोलीले उनलाई पक्राउ गर्न ४ राउण्ड गोली चलाएको थियो। आरोपीलाई खुट्टामा गोली लागेको छ। पटेललाई उपचारका लागि ट्रमा सेन्टरमा लगिएको छ। उनको खुट्टामा गोली लागेको छ। २०७९ असोज ३ मा काठमाडौंको गोठाटारमा लाल मोहम्मदको हत्या भएको थियो। प्रहरीका अनुसार उनको हत्यामा गुड्डु सुटरको भूमिकामा रहेका थिए। प्रवक्ता आचार्यका अनुसार लाल मोहम्मदको हत्या गर्दा गोली प्रहार गर्ने दुई जनामध्ये गुड्डु एक हुन्। उनलाई पक्राउ गर्न प्रहरीले सुरुमा दुई राउण्ड हवाई फायर गरेको थियो। भाग्न थालेपछि थप दुई राउण्ड गोली प्रहार गरेको थियो। मोहम्मदको हत्या गर्ने योजनाकार मध्येका बब्लु पासवानलाई २०८१ वैसाखमा पक्राउ गरेको थियो। आज पक्राउ परेका पटेल केही दिन अघि काठमाडौं आएको प्रहरीले सुराकी पाएको थियो। निगरानी गर्ने क्रममा उनी टोखा एरियामा रहेको थाहा भएको थियो।
विद्यालयमा महोत्सव गर्ने निर्णयबाट पछि हट्यो नगरपालिका,नवलपुर : मध्यविन्दु नगरपालिकाले प्रथम मध्यविन्दु कृषि प्रविधि प्रदर्शनी तथा रैथाने खाना महोत्सवको स्थान परिवर्तन गरेको छ। नवजागरण माध्यमिक विद्यालयको खेलमैदानमा आयोजना गर्ने भनिएको महोत्सवको स्थान परिवर्तन गरेको हो। नगरपालिकाको आइतबार बसेको कार्यपालिका बैठकले स्थान परिवर्तन गर्ने निर्णय गरेको हो। मध्यविन्दु नगरपालिकाका प्रवक्ता रणबहादुर थापा छेत्रीले कार्यपालिका बैठकबाट महोत्सव आयोजना स्थल परिवर्तन गर्ने निर्णय गरेको जानकारी दिए। परिवर्तन गरिएको महोत्सव आयोजना गर्ने स्थल अहिले सञ्चालित विद्यालय भन्दा ५०० मिटर पर रहेको छ।
सोलुखुम्बुको लिखुपिके गाउँपालिका कार्यालयमा आगलागी,"सोलुखुम्बु : जिल्लाको लिखुपिके गाउँपालिकाको कार्यालय भएको घरमा आगलागी भएको छ। गाउँपालिका३ काफ्लेचौरस्थित कार्यालय भवनमा आज दिउँसो आगलागी भएको जिल्ला प्रहरी कार्यालय सोलुखुम्बुले जनाएको छ। प्रहरी नायब उपरीक्षक द्वारिकाप्रसाद घिमिरेका अनुसार बिजुलीको तार चुहिएर आगलागी हुँदा दुईतले घर जलेर नष्ट भएको छ। स्थानीय रुद्रबहादुर खत्रीको ढुङ्गा, माटो र टिनको छानो भएको सो घरमा गाउँपालिकाको प्राविधिक शाखा, स्टोर र प्रधानमन्त्री रोजगार शाखा रहेका थिए। प्रहरी चौकी चौलाखर्कबाट प्रहरी निरीक्षकको कमाण्डमा खटिएको टोली र स्थानीयवासीको सहयोगमा आगो निभाउन सफल भएको घिमिरेले बताए। आगलागी हुँदा ग्यास सिलिण्डरसमेत विस्फोट भएपछि आगो थप फैलिएको उनले बताए। प्रमुख जिल्ला अधिकारी अनोजकुमार घिमिरेले आगलागीबाट कुनै पनि मानवीय क्षति नभएको बताए। गाउँपालिकाको सरकारी दस्तावेज भने जलेर नष्ट भएको उनले बताए।"
आफ्नै आमालाई चिर्पट प्रहार गर्ने छोरा पक्राउ,काभ्रे : जिल्लाको खानीखोला गाउँपालिका५ मा आफ्नै आमालाई चिर्पट प्रहार गर्ने छोरालाई प्रहरीले पक्राउ गरेको छ। खानीखोलाका २८ वर्षीयका विकास भुजेलले आमा सुनमायालाई चिर्पट प्रहार गरेका हुन्। आमा सुनमायाको अवस्था सामान्य रहेको प्रहरीले जनाएको छ। भुजेलले आमालाई चिर्पट प्रहार गरेर गाउँपालिकाको कार्यालयमा कार्यरत गाउँ प्रहरी ३० वर्षीय पाल्साङ लामालाई पनि चुप्पी प्रहार गरेको प्रहरीले जनाएको छ। आक्रमणमा संलग्न विकाशलाई पक्राउ गरिएको जिल्ला प्रहरी कार्यालय काभ्रेका प्रहरी निरीक्षक दिनेश कुँवरले बताए। घाइते सुनमायाको स्थानीय तालढुंगा स्वास्थ्य केन्द्रमा उपचार भइरहेको र पाल्साङ लामालाई उपचारका लागि धुलिखेल अस्पतालमा ल्याएको कुँवरले जानकारी दिए। लामाको छाती र हातमा चोट पुगेको अवस्था मध्यम रहेको जनाएको छ। आक्रमणमा संलग्न भुजेलले मादक पदार्थ सेवन गरेर आक्रमण गरेको प्रहरीले जनाएको छ। उनलाई प्रहरीले नियन्त्रण लिई थप अनुसन्धान गरिरहेको जिल्ला प्रहरी कार्यालय काभ्रेले जनाएको छ।
विभिन्न मुद्दाका फरार अभियुक्त पक्राउ,"नुवाकोट : फरार सूचीमा रहेका अभियुक्तहरूलाई नुवाकोटमा पक्राउ अभियान सञ्चालन गरिएको छ । नुवाकोट जिल्ला अदालतबाट विभिन्न मितिमा फैसला कार्यान्वयन अन्तर्गत कैद तथा जरिवाना सजाय तोकी फरार रहेका विभिन्न मुद्दाका तीन जना फरार प्रतिवादीलाई जिल्ला कार्यालयबाट खटिएको प्रहरी टोलीले खोजतलास गर्ने क्रममा आइतबार पक्राउ परी आवश्यक कारबाहीको लागि जिल्ला अदालतमा बुझाइएको प्रहरी उपरीक्षक दुर्गाराज रेग्मीले बताए। पक्राउ परकाहरूमा हातहतियार तथा खरखजाना मुद्दाका, गोबध (पशुपक्षी सम्बन्धी कसुर) र सवारी ज्यान मुद्दाका दोषी ठहरिएका अभियुक्तहरू रहेको रेग्मीले जनाए। पक्राउ परेकामध्ये हातहतियार तथा खरखजाना मुद्दामा दोषी ठहर भई ५ महिना ११ दिन कैद सजाय र २० हजार रुपैयाँ जरिवाना फैसला भएका नुवाकोटको म्यागङ गाउँपालिका३ का ३६ वर्षीय अमरबहादुर तामाङ, गोबध (पशुपक्षी सम्बन्धी कसुर)मा ८ महिना ८ दिन कैद सजाय तोकिएका बेलकोटगढी नगरपालिका६ का २५ वर्षीय बुद्धिमान तामाङ र सवारी ज्यान मुद्दामा एक महिना ६ दिन कैद र दुई हजार रुपैयाँ जरिवाना फैसला भई फरार रहेका लिखु गापा ४ चौघडाका ३६ वर्षीय मुनहरी मगर रहेको जिल्ला प्रहरी कार्यालय नुवाकोटले जनाएको छ।"
वैदेशिक रोजगारीमा पठाइदिन्छु भन्दै ठगी गर्ने दुई जना पक्राउ,"काठमाडौं : वैदेशिक रोजगारीमा पठाइदिन्छु भन्दै ठगी गर्ने दुई जना पक्राउ पक्राउ परेका छन्। बेरोजगार युवायुवतीहरुलाई आकर्षक तलबको प्रलोभनमा पारी रोजगारीका लागि विभिन्न देशहरुमा लैजाने भन्दै ठगी गर्ने मोरङ उर्लाबारी५ की भूमिका देवान र बाँके डुडुवा५ कमदीका पशुपती खत्री पक्राउ परेको काठमाडौं उपत्यका अपराध अनुसन्धान कार्यालयका प्रहरी उपरीक्षक काजी कुमार आचार्यले जानकारी दिए। पोल्याण्ड पठाइदिन्छु भन्दै देवानले ३ जनाको ११ लाख र खत्रीले १ जनाको २ लाख २३ हजार रुपैयाँ ठगी गरेका थिए। उनीहरूले विदेश नपठाई सम्पर्क विहीन भएकोमा पीडितहरुले दिएको जाहेरीमाथि अनुसन्धान गरेर पक्राउ गरी थप अनुसन्धान तथा कारबाहीको लागि वैदेशिक रोजगार विभाग ताहाचल, काठमाडौं पठाइएको आचार्यले बताए। देवानलाई ललितपुर र खत्रीलाई संतुगलबाट पक्राउ गरिएको हो।"
अवैध बालुवा उत्खनन गरेको भन्दै २२ सवारी साधन प्रहरीको नियन्त्रणमा,"टीकापुर : कैलालीको जानकी गाउँपालिका६ स्थित कर्णाली नदी किनारबाट अवैध रुपमा नदीजन्य पदार्थ उत्खनन गरिरहेका २२ सवारी साधनलाई प्रहरीले नियन्त्रणमा लिएको छ। कैलालीका प्रमुख जिल्ला अधिकारी गोगनबहादुर हमालसहितका सुरक्षा निकायले कर्णाली नदीमा गरेको अनुगमनका क्रममा अवैध रुपमा नदीजन्य पदार्थ उत्खनन गरिरहेका १७ ट्याक्टर र ५ वटा टिप्परलाई प्रहरीले नियन्त्रणमा लिएको हो। इलाका प्रहरी कार्यालय टीकापुरका प्रमुख डिएसपी नवीनराजा बुढाथोकीले जानकी गाउँपालिकाले आईइइ गरेको ठाउँभन्दा बाहिरबाट बालुवा उठाउने गरेकाले सवारी साधनहरु नियन्त्रणमा लिएको बताए। कैलाशेश्वर सामुदायिक वनमा पर्ने कर्णाली नदीको तटबन्धबाट १० मिटरभित्रै बालुवा उत्खनन गरिरहेको पाइएपछि सवारी साधनहरु नियन्त्रणमा लिएर अनुसन्धान गरिरहेका छौं डीएसपी बुढाथोकीले भने पालिकासँग रोयल्टीको ठेक्का लिएका ठेकेदारसँग राजश्व काटिएको भए पनि तटबन्धबाटै बालुवा निकालेका कारण नियन्त्रणमा लिएका हौं। नियन्त्रणमा लिएका सवारी साधनहरु आवश्यक कारबाहीका लागि जानकी गाउँपालिकालाई बुझाउने तयारी भइरहेको डीएसपी बुढाथोकीले बताए। यता, निर्माण व्यवसायीहरूले भने पालिकाले ठेक्का दिएका ठेकेदारबाट रोयल्टी काटिसके पछि समेत प्रशासनले दुःख दिने नियतले सवारी साधन नियन्त्रणमा लिएको आरोप लगाएका छन्। ठेकेदारसँग रोयल्टी काटेका छौं, आईइइ गरकै ठाउँबाट बालुवा उठाई रहेका थियौं एक व्यावसायीले भने प्रहरीले हिजोदेखि नै हाम्रा सवारी साधन नियन्त्रणमा लिएर निर्माण कार्यमा अवरोध गरेको छ, आईइइ हो कि होइन् ? ठाउँ देखाउने काम पालिकाको हो, हाम्रा सवारी साधन त रोक्नु भएन नि ? उता, जानकी गाउँपालिकाका अध्यक्ष गणेश चौधरीले नदी उत्खननका विषयमा अनुगमन गर्न जाँदा पालिका प्रतिनिधिलाई कुनै खबर नगरिएकाले यसै भन्न नसकिने बताए। हाम्रो प्रतिनिधिलाई अनुगमनमा आएका सुरक्षा निकायले जानकारी नै दिएको छैन, सवारी साधनहरुलाई नियन्त्रणमा लिएका छन् भन्ने सुनेका छौं अध्यक्ष थारुले भने पालिकालाई कारबाहीका लागि सवारी साधन बुझाए त्यही अनुसार अगाडि बढ्छौं।"
हिमपात भएपछि स्थानीय खुसी,"रूकुम पूर्व : हिउँ परेसँगै मध्यपहाडी लोकमार्ग अन्तर्गत बागलुङ र रूकुम पूर्वको सिमाना पातिहाल्ने क्षेत्रमा आन्तरिक पर्यटकहरू बढेका छन्। बाक्लो हिमपातका कारण शुक्रबार र शनिबार मध्यपहाडी लोकमार्ग नै अवरुद्ध भएको सो स्थानमा आइतबारदेखि सवारी आवागमन सञ्चालनमा आएपछि आन्तरिक पर्यटकहरू बढेका हुन्। प्राकृतिक सौन्दर्ययताले भरिपूर्ण रहेको उक्त स्थानमा हिमपात भएपछि मनोरञ्जन लिन रूकुम पूर्व, रूकुम पश्चिम, बाग्लुङ, गुल्मी लगायतका ठाउँबाट आन्तरिक पर्यटकहरूको भीड लागेको हो। हिउँ परेसँगै पर्यटकको घुइँचो लाग्दा सिमानामा रहेका होटल व्यवसायीहरूलाई अहिले भ्याइनभ्याई भएको छ। सिस्ने गाउँपालिका४ दादिङबाट हिउँ खेल्न पातिहाल्नेमा पुगेकी भावना विश्वकर्माले धेरै दिनपछि हिउँ परेकाले सबै जमघट हुँदा निकै रमाइलो भएको बताइन्। लामो समयपछि हिउँ पर्दा फोटो खिच्न, टिकटक बनाउन, साथीहरू सँग रम्न र हिउँ खेल्न बागलुङ र रूकुम पूर्वको सिमाना सबैको जमघट हुने हुँदा सिमाना क्षेत्रमा पर्यटकहरूको चहलपहल बढेको सिस्ने गाउँपालिका६ की कोइली शाहीले बताए। पातिहाल्नेसँगै रोल्पाको तिलाचन ताल, बागलुङको निसिखोलामा पर्ने रिगा तालमा पनि पर्यटक पुग्ने गरेका छन्। स्काभेटरको प्रयोग गरेर सडकको हिउँ हटाए पनि अन्य स्थानमा फागुन महिनाभर हिउँ रहने स्थानीयले बताएका छन्। यहाँ ढकमक्क गुराँस समेत फुलेकोले जेठसम्मै पर्यटकको घुइँचो लाग्ने गर्दछ।"
तिब्बती समुदायले यसरी मनाए ल्होसार (तस्बिरसहित),"काठमाडौं : नेपालमा बसोबास गर्दै आएका तिब्बती समुदायले आफ्नो नयाँ वर्ष (ल्होसार) मनाएका छन्। शरणार्थीको रूपमा नेपालमा बस्दै आएका उनीहरूले कूटनीतिक अधिकारीहरूका साथमा आइतबार ल्होसार मनाएका हुन्। बौद्धनाथमा उनीहरूले अमेरिकी,बेलायती,फ्रेन्च र अष्ट्रेलियन राजदूतावासका प्रतिनिधिहरूका साथमा ल्होसार मनाएका हुन्। कार्यक्रममा अमेरिकी दूतावास, फ्रान्सेली दूतावास,यूरोपेली युनियनका प्रतिनिधि,यूएनएचसीआरका प्रतिनिधिलगायतको उपस्थिति थियो। तिब्बती समुदायका सीमित व्यक्ति र कूटनीतिक क्षेत्रका प्रतिनिधिलाई निमन्त्रणा गरिएको कार्यक्रममा धार्मिक नेता दलाई लामाको तस्बिरमा अनुयायीले पूजा गरेका थिए। तिब्बती समुदायले आइतबार नेपालस्थित विभिन्न कूटनीतिक नियोगका प्रमुख र प्रतिनिधिलाई निमन्त्रणा गरेका थिए। ल्होसार कार्यक्रमको संयोजन लाजिम्पाटस्थित तिब्बती शरणार्थी कार्यालय(टिबेटिएन रेफ्युजी वेलफेयर अफिस) ले गरेको थियो। कार्यक्रममा नेपालस्थित तिब्बती शरणार्थी कार्यालयका प्रमुखले नयाँ वर्ष ल्होसारको शुभकामना दिएका थिए। कार्यक्रममा सहभागीहरूले तिब्बती समुदायसँग नयाँ वर्षको शुभकामना साटासाट गरेका थिए। तिब्बतीको ल्होसार कार्यक्रममा नेपालस्थित कूटनीतिक नियोगका प्रतिनिधिहरूको बाक्लो उपस्थिति थियो। कार्यक्रममा तिब्बती परम्पराका नृत्यहरू देखाइएको थियो। उपस्थित कुटनीतिज्ञहरूले सांस्कृतिक कार्यक्रम अभिरुचिपूर्वक हेरेका थिए।"
"स्वर्गद्वारी गुठी पीडित किसान र प्रहरीबीच झडप, डीएसपी पौडेल घाइते","काठमाडौं : स्वर्गद्वारी गुठी पीडित मोही किसान संघर्ष समितिले आयोजना गरेको प्रदर्शनमा झडप भएको छ। पीडित किसान र प्रहरीबीच झडप हुँदा प्रहरी वृत्त सिंहदरबारका प्रहरी नायव उपरीक्षक (डीएसपी) गंगा पौडेल घाइते भएका छन्। जिल्ला प्रहरी परिसर काठमाडौंका प्रवक्ता अपिलराज बोहोराका अनुसार डीएसपी पौडेलको बानेश्वरस्थित सिभिल अस्पतालमा उपचार भइरहेको छ। उनको टाउकोमा पाँचवटा टाँका लगाइएको छ। प्रदर्शनकारीहरू बानेश्वरमा निषेधित क्षेत्र तोड्न खोजेपछि झडप भएको थियो। प्रदर्शनकारीले प्रहार गरेको लाठ्ठी लागेर डीएसपी पौडेलको टाउकोमा चोट लागेको थियो। केही प्रदर्शनकारी पनि घाइते भएको बुझिएको छ। झडपमा १२ जना प्रदर्शनकारीलाई नियन्त्रणमा लिएको छ। सरकारले आफूहरूसँग गरेको सम्झौता कार्यान्वयन नगरेको भन्दै स्वर्गद्वारी गुठीपीडित मोही किसान संघर्ष समितिले लामो समयदेखि काठमाडौं केन्द्रित विरोध गरिरहेको छ। २०८० चैत ७ गते भूमि व्यवस्था,सहकारी तथा गरिबी निवारण मन्त्रालय र स्वर्गद्वारी गुठी पीडित मोही किसान संघर्ष समितिबीच सहमति भएको थियो। जसअनुसार स्वर्गद्वारी आश्रमको जग्गामा बसोबास गर्ने संघर्षरत मोही किसानहरूको मागलाई सम्बोधन हुने गरी सरकारले नयाँ एकीकृत कानुन तर्जुमाको प्रक्रिया सुरू गर्ने उल्लेख थियो । तर,सरकारले सहमति कार्यान्वयन नगरेको भन्दै उनीहरूले काठमाडौं केन्द्रित आन्दोलन सुरू गरेका छन्।"
सराङकोट धाममा पञ्चमुखी गणेशको मूर्ति उद्घाटन,"पोखरा : राष्ट्रपति रामचन्द्र पौडेलले पोखराको सराङकोट धाममा निर्माण भएको पञ्चमुखी गणेश मूर्ति एवं देवालयको शनिबार उद्घाटन गरेका छन्। सूर्योदयसँगै अन्नपूर्ण, माछापुच्छ्रे, धौलागिरिलगायतका हिमशृंखला, पोखरा बजार, फेवातालको अवलोकनका लागि प्रख्यात पोखराको सराङ्कोटमा थप पर्यटकीय आकर्षणका रूपमा विकास गर्न पञ्चमुखी गणेश मूर्ति र देवालयको निर्माण भएको हो। मञ्चमुखी गणेश एवं देवालयको उद्घाटन गर्दै राष्ट्रपति रामचन्द्र पौडेलले यस्ता धार्मिक पर्यटकीय गन्तव्यको विकासले पर्यटन विकास र दिगो पर्यटन विकासमा महत्वपूर्ण रहने बताए। पोखरालाई अझै आधुनिक र विकास निर्माण गर्न नीतिनिर्माता, तीन तहका सरकार, पर्यटन उद्यमी व्यवसायी र स्थानीय दत्तचित्त भएर लाग्नुपर्नेमा जोड दिए। यस क्षेत्रको विशेषता प्राकृतिक सौन्दर्य, संस्कृति र सभ्यतालाई विश्व पर्यटन बजारमा प्रबद्र्धन गरी पर्यटक आकर्षण गर्न सकिने पनि राष्ट्रपति पौडेलले बताए। पर्यटकीय पूर्वाधार विकासमा निजी क्षेत्रको अत्यन्त महत्वपूर्ण भूमिका हुने बताउँदै लगानी मैत्री वातावरण बनाउन तीन तहकै सरकारले उपयुक्त नीति नियम र कानुन निर्माण गरी प्रोत्साहन गर्नुपर्ने पनि उनले बताए। जनताको बलिदानबाट संघीय गणतान्त्रिक लोकतन्त्र प्राप्त गरेको बताउँदै राजनीतिक परिवर्तन भएपछि मुलुकले चाहेको आर्थिक विकास हो, उनले भने, केही भएन होइन, धेरै भएको छ, राष्ट्रपति पौडेलले सुनाए। तर, देश र जनताका लागि थुप्रै गर्न बाँकी रहेको बताउँदै, राष्ट्र निर्माणको महायज्ञमा जुट्न सबैलाई अपील गर्छु, उनले भने। युवा जनशक्ति विदेश पलायन मुलुकका लागि ठूलो चिन्ताको विषय भएको उनले बताए। यो अवस्थाबाट मुलुकलाई जोगाउन सम्बद्ध हरेक पक्ष गम्भीर हुनुपर्नेमा जोड दिए। देश विकासको मूल आधार कृषि, जलस्रोत, पर्यटन पूर्वाधारको विकास हो भन्दै उत्पादन बढाएर स्वदेशी अर्थतन्त्रलाई मजबुत बनाउनुपर्नेमा पनि उनले जोड दिए। स्वदेशमै रोजगारी र आम्दानीको अवसर सिर्जना गरी विदेश पलायन भइरहेको युवा जनशक्तिलाई रोक्नु पहिलो आवश्यकता भएको पनि उनले बताए। यो पवित्र धर्मस्थलबाट म अपील गर्न चाहन्छु सबै नीति निर्माण तहमा रहेका सबैको ध्यान यसको समाधानतर्फ केन्द्रित होस्, उनले भने। कार्यक्रममा संस्कृति पर्यटन तथा नागरिक उड्डयनमन्त्री बद्री पाण्डे, गण्डकी प्रदेशका मुख्यमन्त्री सुरेन्द्रराज पाण्डे, पोखरा महानगरपालिकाका मेयर धनराज आचार्यलगायतले पोखराको पर्यटन विकासमा आआफ्नो तर्फबाट लाग्ने प्रतिबद्धता जाहेर गरे। प्राकृतिक, सांस्कृतिक रूपमा पोखरा र समग्र गण्डकी प्रदेश धनी रहेकाले पर्यटन प्रवर्द्धन र विकासमा सबैले हातेमालो गरेर अघि बढ्नुपर्ने पनि वक्ताहरूले बताएका छन्। अन्नपूर्ण, धौलागिरि, माछापुच्छेलगायतका हिमशृंखला, फेवाताल, पोखरा बजारको साथै सूर्योदय र सूर्यअस्तको अवलोकानका लागि प्रमुख पर्यटकीय गन्तव्य सराङकोट धार्मिक पर्यटनका लागि थप आकर्षणको केन्द्र बनेको छ। सराङकोटमा २०६१ सालदेखि गुरुयोजना बनाएर धार्मिक पर्यटकीय स्थलका रूपमा विकास भएको हो। हालसम्म प्राचीन शिव मन्दिरसँगै विशाल शिव मन्दिर, नेपालकै पहिलो विशाल पञ्चमुखी गणेशको मूर्ति, १०८ शिवलिंग, भ्यूटावर, भूमे कालिकालगायतका संरचना बनाउन ३५ करोड खर्च भएसकेको छ। सराङकोटमा थप धार्मिक तथा पर्यटकीय संरचना निर्माण समेत गर्ने उद्देश्यले महायज्ञ पनि भएरहेको छ। यहाँ नयाँ पर्यटकीय आकर्षण ५१ फिट अग्लो पञ्चमुखी गणेशको मूर्ति थपिएको छ। समुद्र सतहदेखि करिब १६ सय मिटर उचाइमा रहेको सराङकोटलाई धार्मिक पर्यटन गन्तव्यका रूपमा विकास गरी विशेष धार्मिक र पर्यटनको केन्द्र बनाउने उद्देश्यले पुरानो शिव मन्दिरलाई नयाँ रूपमा निर्माणका साथै पञ्चमुखी गणेशको मूर्ति स्थापना गरिएको हो।"
झापाको कचनकवलमा पुराणको प्रसाद खाएर १६ जना बिरामी,"झापा : झापाको कचनकवलमा पुराणको प्रसाद खाएर १६ जना फुडपोइजन भएर बिरामी परेका छन्। बिरामी परेकाहरूको प्राथमिक स्वास्थ्य केन्द्र बनियानीको आकस्मिक कक्षमा उपचार भइरहेको छ। फुडपोइजन भएर बिरामी परेकाहरूमध्ये बालबालिकादेखि वृद्धवृद्धा समेत रहेको स्वास्थ्य केन्द्रका डा दिपेन राजवंशीले जानकारी दिए। विषाक्त खाना खाएका कारण उनीहरूमा वान्ता हुने, झाडापखाला लाग्ने, पेट पोल्ने तथा उच्च ज्वरो आउने लक्षण देखा परेको डा राजवंशीको भनाइ छ। बिरामीहरूमा इन्टापमिवा हिस्टोलाइटिका नामक कीटाणु समेत देखा परेको बताउँदै डा राजवंशीले भने, अधिकांश बिरामीहरूको स्वास्थ्य अवस्था सामान्य बन्दै गएको छ, प्राथमिक स्वास्थ्य केन्द्र भएकोले बेड तथा जनशक्ति अभावका कारण उपचारमा केही असहज भएको हो। कचनकवल गाउँपालिका६ बनियानी निवासी वार्षिकीको अवसरमा आयोजित पुराणमा आफन्त लगायत छरछिमेकीहरु गएर प्रसाद खाएका थिए। सोही प्रसाद खाँदा उनीहरू फुडपोइजन भएर बिरामी परेका हुन्। बिरामीहरूको सङ्ख्या अझ बढ्न सक्ने अनुमान गरिएको छ।"
"वडा सदस्यले मापसे गरेर चलाएको स्कुटर ट्रकमा ठोक्कियो, १ जनाको मृत्यु","विराटनगर : विराटनगरमा वडा सदस्यले मापसे (मादक पदार्थ सेवन) गरेर चलाएको स्कुटर ट्रकमा ठोक्किएर दुर्घटना हुँदा १ जनाको मृत्यु भएको छ । विराटनगर महानगरपालिका७ का वडा सदस्य ५१ वर्षीय कल्याण लामिछानेले चलाएको को २९ प ७०८२ नम्बरको स्कुटर सडकमा रोकेर राखेको ट्रकमा यही फागुन ११ गते राति ९:२० बजेतिर ठोक्किएको थियो । अनुसन्धानबाट लामिछानेले मापसे (मादक पदार्थ सेवन) गरेर स्कुटर चलाएको पत्ता लागेको हो । मोरङ प्रहरीका प्रवक्ता डीएसपी वेदप्रकाश जोशीका अनुसार विराटनगर७ हाटखोलास्थित भित्री सडकको साइडमा रोकेर राखिएको बागमती प्रदेश ०३००१ ख १७१२ नम्बरको ट्रकमा स्कुटर ठोक्किएर दुर्घटना भएको हो । होटखोलाबाट शनिहाटतर्फ आउँदै गरेको स्कुटर ट्रकको पछाडिबाट ठोक्किएर दुर्घटना हुँदा वडा सदस्य लामिछाने र स्कुटरको पछाडि सवार विराटनगर७ का ५० वर्षीय किरण तिवारी घाइते भएका थिए । घाइते दुवै जनालाई उपचारका लागि न्युरो अस्पताल लगिएको थियो । तिवारीको उपचारकै क्रममा आइतवार बिहान ६:३५ बजेतिर मृत्यु भएको डीएसपी जोशीले बताए । स्कुटर चालक लामिछानेको स्वास्थ्य सुधारोन्मुख रहेको प्रहरीले जनाएको छ । स्वास्थ्य परीक्षणका क्रममा उनले मापसे गरेर स्कुटर चलाएको यकिन भएको प्रहरीको भनाइ छ । मापसे गरेर सवारीसाधन चलाउन पाइँदैन । प्रहरीका अनुसार स्कुटर, ट्रक र ट्रकका चालकलाई नियन्त्रणमा लिएर घटनाको अनुसन्धान सुरु गरिएको छ ।"
"भारतको धारचुलामा पहिरोमा परी एक नेपालीको मृत्यु,पाँचजना घाइते","दार्चुला : भारतको धारचुला नजाङ्गमा पहिरोमा परी दार्चुलाका एकजनाको ज्यान गएको छ । जिल्लाको नौगाड गाउँपालिका वडा नम्बर ६ धुलिगाडा ९रैचु० का २० वर्षीय सन्तोष सिंह ठगुन्नाको ज्यान गएको हो । शनिबार दिउँसो गएको पहिरोमा परेर अन्य पाँजना घाइते भएको नौगाडबाट स्थानीय जयभान सिंह धामीले बताए । घाइते हुनेमा नौगाड गाउँपालिका वडा नम्बर ६ का गणेश सिंह ठगुन्ना,दिपक सिंह ठगुन्ना,भारतका राकेश जोशी र सुरेश कुमार रहेका छन् । एकजना भारतीयको भने पहिचान खुल्न सकेको छैन । उनीहरू सारथी कम्पनीमार्फत् सडक निर्माणको काम गर्ने मजदुर हुन् । पसलमा बसिरहेको अवस्थामा पहिरो आएको बताइएको छ । पहिरोमा पुरिएका उनीहरूलाई स्थानीय सुरक्षाकर्मीहरूले उद्धार गरी उपचारका लागि धारचुला अस्पताल पुर्याएको धामीले जानकारी दिए ।"
जुवातास खेलिरहेको अवस्थामा सात जना पक्राउ,स्याङ्जा : वालिङ नगरपालिका६ मिर्दीमा जुवातास खेलिरहेको अवस्थामा सात जना पक्राउ परेका छन्। घरमा जुवातास खेलिरहेको अवस्थामा तेज बहादुर थापा समेत ७ जनालाई शनिबार बेलुकी प्रहरीले पक्राउ गरेको हो। वडा प्रहरी कार्यालय वालिङबाट खटिएको प्रहरीले उनीहरूलाई नगद ४२ हजार १ सय ३५ रुपैयाँ र २ सय १३ पत्ती तास सहित पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको जिल्ला प्रहरी कार्यालयले जनाएको छ।
गाडीको ठक्करबाट नीलगाई मर्यो,"रौतहट : पूर्व पश्चिम राजमार्गअन्तर्गत सर्लाहीको लालबन्दीमा गाडीको ठक्करबाट निलगाई मरेको छ। लालबन्दी नगरपालिका९, स्थित डिभिजन वन कार्यालय नजिक नवलपुरबाट लालबन्दीतर्फ आउँदै गरेको प्रदेश ३०१०२२ च ३७४९ नम्बरको कारमा ठोकिँदा नीलगाई मरेको हो। निलगाईसँग ठोकिँदा कारको अगाडिपट्टीको भाग कुच्चिएको प्रहरीले जनाएको छ। आज बिहान ९ बजेतिर भएको दुर्घटनापछि कार चालक सम्पर्कविहीन भएका छन्। कारको ठक्करबाट मरेको नीलगाई र दुर्घटनामा परेको कार डिभिजन वन कार्यालयमा ल्याएर राखिएको कार्यालयका वन अधिकृत सागर बस्यालले जानकारी दिए।"
आजबाट मुस्लिम समुदायको रमजान पर्व सुरु,"काठमाडौं : इस्लाम धर्मावलम्बीहरुको महान पर्व रमजान आजदेखि सुरु भएको छ। यो पर्वमा एक महिनाभर मुस्लिम समुदायले बिहान सूर्योदय हुनुअघिदेखि सूर्यास्त नभएसम्म पानीसमेत खाँदैनन्। बिहान लगभग ४ बजेबाट बेलुका ६ बजेसम्म निराहार बस्नुलाई रोजा भनिन्छ। रोजाको समय दैनिक सूर्य उदाउने र अस्ताउने समयसँगै समय तालिका पनि परिवर्तन भइरहन्छ। रोजा बस्नेले बिहान तोकिएको समय अगावै र बेलुका तोकिएको समयपछि आहार लिने गर्छन्। रमजान उर्दू क्यालेण्डर अनुसार हिजरी सम्वत् को नवौँ महिना हो। रमजान महिनामा नै मुसलमानको सबै भन्दा ठूलो ग्रन्थ कुरान अवतरण भएको विश्वास गरिन्छ। मुसलमान समुदायमा यो महिनामा अल्लाहको कृतज्ञता प्राप्त हुने विश्वास रहिआएको छ। दान दिनु गरीब र दीनदुःखीलाई सेवा गर्नु, जकात निकाल्नु यो महिनाको ठूलो विशेषता हो। रमजानान व्रत बस्न हिजो साँझ मुसलमानहरुले चन्द्रमा हेर्न आकाशतिर दृष्यावलोकन गर्ने र चन्द्रमा हेरेर औधी रमाउने प्रचलन छ। व्रतका बेला मुस्लिम समुदायले मस्जिदमा गइ कुरानको केही भाग नमाजको रुपमा पढ्ने गर्छन्। एक महिनापछि व्रत समापनका अवसरमा इदुल फित्र मनाइन्छ। त्याग, तपस्या र बलिदान सबै जोडिने यो पर्वमा मुसलमान रोजा बस्नुलाई गर्व मान्दछन्। नाबालक, बिरामी, घातक रोग लागेका र गर्भवती महिलालाई रोजा बस्न अनिवार्य छैन। देशभरका मुस्लिम समुदायले भक्तिको महिनाका रुपमा मनाउने भएकाले यसबाट पाप नाश हुने धार्मिक विश्वास रहेको छ। वर्षमा कुनै त्रुटि भएको भए यसै अवसरमा अल्लाहसँग क्षमायाचना गर्ने मुस्लिम समुदायको परम्परा छ।"
उपल्लो मुस्ताङमा सिजनकै बाक्लो हिउँ,"जोमसोम : उपल्लो मुस्ताङका दुई पालिकामा भारी हिमपात भएको छ। शुक्रबार बिहानदेखि उपल्लो मुस्ताङका उच्चलेकमा हिमपात भए पनि बस्तीमा हिमपात हुन सकेको थिएन। तर, शनिबार रातिदेखि उपल्लो मुस्ताङका उच्चलेक र खर्कसँगै बस्तीमा भारी हिमपात भएको छ। उपल्लो मुस्ताङमा यो सिजनकै सबैभन्दा ठूलो हिमपात भएको हो। उपल्लो मुस्ताङको लोघेकर दामोदरकुण्ड गाउँपालिका र लोमान्थाङ सबै गाउँ बस्तीमा बाक्लो हिमपात भएको लोघेकर दामोदरकुण्ड गाउँपािलकाका अध्यक्ष लोप्साङ छोम्फेल बिष्टले जानकारी दिए । अध्यक्ष बिष्टले शनिबार राति परेको हिमपातसँगै उपल्लो मुस्ताङमा उच्चलेकदेखि सबै गाउँबस्तीहरू हिउँले सेताम्मे भएको बताए । उपल्लो मुस्ताङको समरदेखि कोरलानाकासम्मको क्षेत्रमा भारी हिमपात भएको अध्यक्ष बिष्टले उल्लेख गरे । ढिलै भए पनि उपल्लो मुस्ताङमा परेको हिउँले वातावरण प्रदूषण हटाउने, हरियाली बढाउने, अन्नबालीलाई फाइदा पुग्ने अध्यक्ष बिष्टको भनाइ छ। उपल्लो मुस्ताङको लोमान्थाङ, छोसेर, ढिङ्गुर, नेचुङ, कोरला लगायतका स्थानमा हिमपात भएसँगै त्यहाँँका किसानमा उत्साह थपिएको छ। लोघेकर दामोदरकुण्ड गाउँपालिकाको चराङ, मराङ, यारा, घारा, ढि, सुर्खाङ, घमी, घीलिङ र समर लगायतका गाउँबस्तीहरू पनि अहिले हिउँले सेताम्मे भएको लोघेकर दामोदरकुण्ड गाउँपालिका१ का वडाध्यक्ष टैढिन्डुक ठकुरीले जानकारी दिए । वडाध्यक्ष ठकुरीले उपल्लो मुस्ताङमा एक फिटसम्म हिउँ परेको र बस्ती माथिका उच्चलेकहरू पुरै हिउँले ढाकिएको बताए । हिउँको ब्यग्र प्रतिक्षामा रहेका उपल्लो मुस्ताङका किसानहरू हिउँ परेपछि निकै उत्साहित भएका छन्। हिउँ पर्ने अनुकूल समयमा समेत हिउँ पर्न नसक्दा किसान निकै चिन्तित देखिएका थिए। ढिलै भए पनि जारी सिजनको उत्तरार्धमा हिमपात भएकाले कृषकलाई ठूलो राहत मिलेको लोमान्थाङ३ ढिङ्गरका किसान कर्मसन्टुक गुरुङले उल्लेख गरे। हिउँदको उत्तरार्धमा बेसी झरेका उपल्लो मुस्ताङीले गाउँ फर्किएर उवा, जौ र गहुलगायतका अन्नबाली लगाउने बेलामा हिउँ परेकाले कृषकलाई सहज भएको गुरुङले जनाए । उपल्लो मुस्ताङमा भारी हिमपात हुँदा मुक्तिनाथ क्षेत्र तथा थोरङ्लापास क्षेत्रमा आंशिक हिमपात भएको वारागुङ मुक्तिक्षेत्रका स्वास्थ्यकर्मी सुवास अधिकारीले बताए। भने, आंशिक हिउँ परेको छ, जमिनको सतह तातिसकेकाले हिउँ अडिन सकेको छैन, तैपनि आंशिक हिमपातले मुक्तिनाथ क्षेत्रको सौन्दर्यतालाई सेताम्मे हिउँले वातावरण गुल्जार तुल्याएको छ ।,"
आज वर्षा र हिमपातको संभावना के छ ?,"काठमाडौं : हाल देशमा उल्लेखनीय मौसम प्रणालीको प्रभाव नरहेको जल तथा मौसम विज्ञान विभाग,मौसम पूर्वानुमान महाशाखाले जनाएको छ। महाशाखाका अनुसार देशका पहाडी भूभागमा आंशिक बदली रही बाँकी भूभागको मौसम मुख्यतया सफा रहनेछ। विभागका अनुसार आज दिउँसो कोशी,बागमती र गण्डकी प्रदेशका पहाडी भागमा आंशिक बदली रही बाँकी भागमा मौसम सफा रहने छ । साथै आज राती कोशी र गण्डकी प्रदेशका पहाडी भागमा आंशिक बदली रही बाँकी भागमा मौसम सफा रहनेछ । आगामी २४ घण्टासम्म नेपालमा वर्षाहिमापत गराउने प्रणाली छैन ।"
वैदेशिक रोजगारीका लागि साउदी पुगेका नेपालीहरू किन कम्पनी छोड्छन् ?,"साउदी : वैदेशिक रोजगारीका क्रममा साउदी अरेबिया पुगेका नेपालीहरू कार्यरत कम्पनी छोडेर भाग्ने क्रम दैनिक रूपमा बढ्दो छ ।स्रोतका अनुसार हालसम्म कम्पनी छोडेर भाग्नेको संख्या लगभग १३ हजारभन्दा बढी पुगिसकेको छ। नेपाली श्रमिकहरूले कम्पनी छोडेर भाग्नुका प्रमुख कारणमा श्रम शोषण,सम्झौताविपरीतको काम,तलब नपाउने,कफाला प्रणालीको दुरुपयोगलगायत रहेको पाइएको छ। कफाला प्रणालीअन्तर्गत,श्रमिकहरू रोजगारदाताको अनुमतिबिना कम्पनी परिवर्तन गर्न वा स्वदेश फर्कन सक्दैनन् जसले गर्दा उनीहरू बाध्य भएर भाग्ने स्थिति सिर्जना भएको हो। सेवा सुविधा र तलबको लोभमा परी साउदीको कानुन विपरित काम गर्दा जेल पर्नेको संख्या पनि ३ सय बढि रहेको छ। साउदी अरबमा कार्यरत नेपालीहरू कम्पनी छोडेर भाग्नुका धेरै कारणहरू भएपनि मुख्यतया श्रम शोषण र खराब कार्य वातावरणलाई लिने गरिन्छ। धेरै नेपाली श्रमिकहरूले सम्झौताभन्दा फरक काम गर्नुपर्ने, लामो कार्यघण्टा,न्यून तलब र असुरक्षित कार्यस्थलको सामना गर्नुपर्ने र कतिपय कम्पनीहरूले श्रमिकहरूलाई तलब समयमा नदिने वा कटौती गर्ने गरेको पाइन्छ। नेपाली राजदूत डा नरेश विक्रम ढकालका अनुसार सीमित स्रोत,साधन तथा साउदी अरबको विशाल भूगोल,विषम हावापानी र भिन्न परिवेशका बाबजुद नेपाली श्रमिकलाई सहजरूपमा राहदानी,कन्सुलर, उद्धार, सेल्टर, बहिर्गमन भिसा, शव फिर्ता, बिमा तथा क्षतिपूर्ति दाबी र घर फिर्तीलगायतका सेवा दिइरहेको बताए । यसैगरी मागपत्र प्रमाणीकरण,उद्धार, घर फिर्तीलगायतका समस्या परे इजाजत पत्रवालाहरूको छाता संगठन नेपाल वैदेशिक रोजगार व्यवसायी संघ र यसका पदाधिकारी तथा वैदेशिक रोजगार विभागलगायतका सरोकारवाला निकायहरूसँग समयसमयमा अनलाइन अन्तरक्रिया गरी समाधान गर्ने गरेको उनले बताए। राजदूत ढकालले नेपालीहरूलाई साउदीको कानुनको पालना गरी सम्बन्धित कम्पनीको नियममा रहेर कार्य सम्झौता अनुसार कामय गर्न समेत आग्रह गरेका छन्। नेपाली दूतावासका अनुसार अवैधानिक रुपमा काम गर्ने नेपाली संख्या दैनिक रूपमा बढ्दो रहेको र त्यस्ता नेपालीलाई स्वदेश फिर्ता गराउने क्रममा हालसम्म ३६ सय बढि एक्जिट भिसा प्राप्त गरी सकेका छन। दूतावासले श्रमिकहरूलाई कानुनी प्रक्रियाबारे जानकारी गराउँदै,समस्यामा परेमा तुरुन्तै दूतावास वा सम्बन्धित निकायसँग सम्पर्क गर्न आग्रह गरेको छ। साथै,दूतावासले साउदी अरबको कानुन र नियमहरूको पालना गर्न,मर्यादा र शिष्टाचारमा रही काम गर्न र कुनै पनि अवैध क्रियाकलापमा संलग्न नहुन सुझाव समेत दिएको छ।"

शीर्षक,विवरण
कृषि अनुदानको दुरुपयोग,"विकसित देशहरूमा पनि कृषिमा अनुदानको चलन छ। अरू वस्तुजस्तो उत्पादन र बजारको प्रतिस्पर्धामा कृषि उपजलाई छाडिन्न। खाना नभई मानिसको जीवन चल्दैन, तसर्थ कृषि उत्पादन वृद्धिका लागि किसानलाई प्रोत्साहन गरिनुपर्छ। नेपालमा भने कृषि अनुदानको खास उपलब्धि देखिन्न। बरु अनुदानको दुरुपयोग चाहिँ व्यापक मात्रामा भएको छ। जसै संघीयता आयो, प्रदेश र स्थानीय सरकार पनि बने। ती सरकारले पुरातन केन्द्रीयतावादी सत्ताले भन्दा फरक गर्लान् भनेको उस्तै नक्कल गरे। र, कृषिमा अनुदान बाँड्न थाले। कृषिमा दिइएको उक्त अनुदान बालुवामा पानी सरह भइरहेको छ। ७० वर्षअघिदेखि नै नेपालका सरकारहरूले कृषिलाई प्राथमिकता भन्दै आएका छन्। नेपाल कृषि प्रधान देश पनि भनिँदै आइयो। अर्थतन्त्रमा ठूलो योगदान यही क्षेत्रले गरिरहेको पनि छ। तर नेपालका सरकारहरूले कृषिलाई आधुनिकीकरण गर्नपट्टि खासै प्रयास गरेनन्। यसलाई निर्वाहमुखीबाट व्यावसायिक बनाउन प्रयत्न भएनन्। मात्रै अनुदान बाँड्न सजिलो ठाने र त्यसै गरे। जसले खास प्रतिफल दिन सकेन। कर्णाली प्रदेशले गएका वर्षमा दिएका अनुदानबाट कृषिमा रोजगारी सिर्जना, उद्यमशीलता विकास हुन नसकेको महालेखा परीक्षकको कार्यालयले पनि औंल्याएको छ। कर्णालीमा २०७९०८० मा कृषि प्रविधि प्रवद्र्धन, कृषि पूर्वाधार विकास, पशु स्वास्थ्य सेवा तथा प्रसार, कृषि उपकरण खरिदलगायतमा १३ करोड ८४ लाख ६६ हजार र ब्याज अनुदानबापत ४ करोड ६९ लाख ४१ हजारसहित १८ करोड ५४ लाख ७ हजार अनुदान उपलब्ध गराएको थियो। तर अनुदानले उत्पादन एवं रोजगारीमा पुर्याएको योगदानको अध्ययन हुन सकेन। अरू बग्रेल्ती कमजोरी छन् कृषि अनुदानमा। एकै व्यक्ति र फमलाई दोहोरो अनुदान, निजी फर्मलाई अनुदानलगायत विकृति छन्। अनि मेसिन र औजार तथा उद्यमलाई दिइएको अनुदानको कुनै लेखाजोखा छैन। यसै पनि अनुगमन र मूल्यांकन नहुने प्रवृत्ति ज्यादा छ सबैतिर। कृषि अनुदानका हकमा पनि त्यसै भएको छ। के कति उपलब्धि भयो र कृषि अनुदान निरन्तर भन्ने प्रश्नको जवाफ छैन। पैसा बाँडेपछि पाउनेहरू खुसी हुन्छन् भन्ने मानसिकताबाट मात्रै अनुदानलाई निरन्तरता दिइएको छैन। अर्बाैं अर्ब रुपैयाँ कृषिमा अनुदान जाँदा पनि किन उन्नति भएन भनेर खोजी नगरी वितरणमात्रै गर्ने हो हो भने कृषिमा अनुदान बालुवामा पानीमात्रै हुन्छ।"
झोलुंगे पुलमा खच्चरको छट्पटाहट,"दैलेख : नेपालको सबैभन्दा लामो नदी, कर्णाली। तिब्बतको माप्चादेखि सुरुभई भारतको गंगामा गएर मिसिने कर्णाली नदीको लम्बाइ नेपालभित्र ५ सय सात किलोमिटर छ। हुम्ला, मुगु, बाजुरा, कालीकोट, अछाम, दैलेख, डोटी, सुर्खेत, कैलाली र बर्दिया भएर बग्ने यो नदीको तटमा थुप्रै बस्ती छन्। कर्णाली नदी जलपर्यटन तथा पर्यावरणीय हिसाबले महत्वपूर्ण मानिन्छ। बाह्रैमासे बगिरहने कर्णाली नदी हेर्दा आममानव जातिलाई जति खुसी दिन्छ, त्यति नै पीडा नदी आसपासका नागरिकले वर्षौंदेखि सहिरहेका छन्। कारण हो, नदी आसपासका बस्ती लक्षित विकास निर्माणमा सरकारी नजर पुग्न नसक्नु। नदी आसपासका नागरिकहरू ढुक्कसँग नदी तर्न सक्दैनन्। नदीको सतह बढ्दा ढुक्कसँग निदाउन पाउँदैनन्। स्थानीयकै भनाइअनुसार मानवीय क्षति नभए पनि आइतबार हृदयविदारक घटना पनि घट्यो। दैलेखसँगै सीमा गाँसिएको सुदूरपश्चिममा पर्ने अछामको पञ्चदेवल विनायक नगरपालिका९ का युवा जीवन रोकामगरले चामल ढुवानी गर्न आइतबार आफूले पालेका तीनवटा खच्चर दैलेखको आठबीस नगरपालिका४ मा पर्ने खिड्कीज्युँला बजार पठाए। जीवनसहित स्थानीय राजेन्द्र बोहराका पाँच र नरसिंह रोकामगरका पाँचपाँच खच्चर चामल बोल्न खिड्कीज्युँला बजार पठाइएको थियो। तीन जना खच्चर व्यवसायीका कुल १३ वटा खच्चर लिएर खच्चर हेर्न एक जना हेरालु गएका थिए। पञ्चदेवल विनायक नगरपालिकाको उत्तरी क्षेत्र अर्थात् कर्णाली नदी किनारको गाउँ कालेकाँडा पुगिसकेपछि दैलेखसँग जोडिन कर्णाली नदीमाथि झोलुंगे पुलछ। त्यही झोलुंगे पुलले पञ्चदेवल विनायक नगरपालिका९ बाट दैलेख अनि कर्णाली राजमार्गलाई जोड्छ। सोही झोलुंगे पुल भएर खच्चरहरू अघि बढ्दै थिए। खच्चर हेरालु पुलमा पुग्दा नपुग्दै केही खच्चर पुलको बीचमा पुगिसकेको थिए। खच्चरहरू झोलुंगे पुलको बीचतिर पुगिनसक्दै एक्कासि पुल कोल्टो पर्यो। खच्चरका खुट्टाहरू धमाधम पुलको जालीबाट बाहिर निस्किए। खच्चरका शरीर पुलकै जालीमा अड्किए। त्यसपछि १३ वटा खच्चर छटपटाउन थाले। अवोध जनावरका त्यो छट्पटाहट आफूले वर्षौंदेखि पालेका खच्चरहरू पुलमा फसेको खबर सुन्नासाथ विगत १२ वर्षदेखि खच्चर व्यवसाय सञ्चालन गर्दै आएका नरसिंह रोकामगर हतारिँदै कर्णाली नदीमा पुगे। उनी त्यहाँ पुग्दा अवोध खच्चरहरूको छट्पटाहट हेर्नै नसकिने खालको थियो। तल कर्णाली नदी सुसाइरहेको थियो, नदी वारपार झोलुंगे पुलको आसपासमा वरपरका सबै भेला भइसकेका थिए, खच्चरहरू झोलुंगे पुलमा फसेका थिए, खुट्टाहरू जालीबाट तल खसेका थिए, त्यहाँबाट निस्कनलाई छट्पटाउँदा छट्पटाउँदा थाकिसकेका थिए, नरसिंह भन्छन्, झोलुंगे पुलको तारमा घर्षण हुँदा खच्चरका शरीरबाट कर्णाली नदीमा तप्ततप्प रगत चुहिएको दृश्यले आँखा रसाउँथ्यो, मैले त राम्रोसँग हेर्न पनि सकिन्। नरसिंहले सोचिरहे, मान्छे भइदिएको भए, रुन्थ्यो होला, कराउँथ्यो होला, हामीलाई बचाउबचाउ भन्दै गुहार माग्थ्यो होला। तर, ती अवोध जनावरहरू बचाउबचाउ भनेर गुहार माग्दै न चिच्याउन सक्थे न त कराउन नै सक्थे। वरपर मान्छेहरू कराएको सुन्दा ती खच्चरहरू छट्पटाउँथे, नरसिंह भन्छन्। झोलुंगे पुलमा अड्किरहेका खच्चरहरूको पीडालाई देखेर कैयौंका आँखा रसाएको उनको भनाइ छ। अनि भयो उद्धारआइतबार घटनामा परेका ती खच्चरहरू चामल बोक्नका लागि दिनहुँ झैँ दैलेखको खिड्कीज्युँला लगायतका बजारमा पुग्थे। कहिलेकाँही तीनचार दिनको फरकमा पनि त्यहीबाटो भएर ओहोरदोहोर गर्ने गर्थे। आइतबार बिहान साढे सात बजेतिर ती खच्चरहरू कर्णाली राजमार्गमै रहेको खिड्कीज्युँलाका लागि बाटो लागे। आफ्नै सुरले हिँडिरहेका ती खच्चरहरू बिहानको झन्डै साढे ९ बजे नै कर्णाली नदीको झोलुंगे पुलमा पुगिसकेको प्रत्यक्षदर्शीहरू बताउँछन्। प्रहरीसम्म खबर आइपुग्दा साढे १० बजिसकेको थियो। पुलमा फसेका खच्चरहरू झन्डै एक घण्टा बढी छटपटाए। नजिकैको प्रहरी चौकीले खबर गरेपछि अछाम र दैलेखबाट सुरक्षाकर्मीको टोली घटनास्थल पुग्यो। झन्डै ६ घण्टा लगाएर स्थानीय र सुरक्षाकर्मीको टोलीले ११ खच्चरको उद्धार गरे भने दुइटा बचेनन्। अछामको पञ्चदेवल विनायक नगरपालिका९ का वडाध्यक्ष रामप्रसाद जैसीले सुरक्षाकर्मी र स्थानीय बासिन्दाको सहयोगमा जोखिम मोलेरै उद्धार सुरु गरे पनि सबै खच्चरलाई बचाउन नसकिएको बताउँछन्। खच्चरहरू अछामबाट खाद्यान्न लगायतका सामान लिन झोलुंगे पुल हुँदै दैलेखको खिड्कीज्युँला आउँदै थिए, वडाध्यक्ष जैसीले भने खच्चरहरू कर्णाली नदीमाथिको झोलुंगे पुुलमाथि अड्किएर छट्पटिएको हृदयविदारक घटनाले असाध्यै पीडा दिएको छ। झोलुंगे पुल चुँडिदा गास खोसियो अछामको पञ्चदेवल विनायक नगरपालिका९ कालेकाँडाका जीवन रोकामगरले गाउँमा ऋणसापट गरेर खच्चर व्यवसाय सुरु गरे। उनले खच्चर व्यवसाय चलाएको २५ वर्ष पुग्यो। गाउँमा व्यवसाय गरेकाहरूले खाद्यान्न लगायतका सरसामान ओसारपसार गर्न खच्चर नै प्रयोग गर्छन्। कर्णाली राजमार्गबाट जीवनको गाउँमा सहजै पुग्न पक्की पुल छैन। कर्णाली राजमार्गमै रहेको दैलेखको खिड्कीयुँला लगायतका बजारबाट कर्णाली नदीमाथिको झोलुंगे पुल प्रयोग गरेर खच्चरमार्फत जीवनको गाउँमा खाद्यान्न लगायतका सामान पुग्छ। गाउँका अधिकांशले जीवनकै खच्चर प्रयोग गर्थे। उनले दिनहुँजसो सामान ढुवानीका लागि खच्चर पठाउँथे। आइतबार पनि उनले खिड्कीज्युँला बजारबाट चामल ल्याउन खच्चर पठाएका थिए। तर, चामल ल्याउन पठाएको उनका तीनवटा खच्चरमध्ये दुइटा फर्किएनन्। कर्णाली नदीमाथिको झोलुंगे पुलको लट्ठा चँुडिदा उनका खच्चरहरू त्यही फसे। उद्धारका क्रममा उनका दुइटा खच्चरको मृत्यु भयो। खच्चर पुलको जालीमा अड्केको देखेपछि हाम्रो खच्चर हेरालु अघि बढ्न सकेनछन्। हेरालुले जसोतसो ज्यान बचाएछ, मेरा दुइवटा खच्चर मरिसकेका छन्, अब एउटा मात्र बाँकी रह्यो, जीवनले भने, २५ वर्षभन्दा धेरै भयो खच्चरबाट भारी बोक्ने व्यवसाय गर्न थालेको, पहिलोपटक यति ठूलो घटना भयो, सरकारले अहिलेसम्म यो पुल मर्मतमा ध्यान दिएको रहेनछ। खच्चर व्यवसायबाट भएको धेरथोर कमाइबाट जीविकोपार्जन गर्दै आएका जीवनलाई अब घरखर्च कसरी चलाउने भन्ने चिन्ताले पिरोलेको छ। खच्चर व्यवसायबाट परिवारको खर्च चलेकै थियो, नदीमाथिको झोलुंगे पुल चुँडिदा हाम्रो परिवारको गास नै खोसियो, उनी भन्छन् सधैंजसो ओहोरदोहोर गर्ने झोलुंगे पुल एक्कासि चुँडिएला भनेर कल्पना पनि गरेका थिएनौं। अछामको पञ्चदेवल विनायक नगरपालिका९ र दैलेखको आठबीस नगरपालिका४ जोड्ने कर्णाली पुलमाथि बनेको झोलुंगे पुल चुँडिदा १३ वटा खच्चरहरू पुलमै अड्किएका थिए। पुलमा फसेकामध्ये जीवनमा तीनसहित सोही गाउँका राजेन्द्र बोहराका पाँच र नरबहादुर रोकामगरका पाँच खच्चर थिए। जीर्ण भइसकेको झोलुंगे पुलको जालीमा खुट्टा अड्किएर खच्चर फसेका थिए। पुलमा खच्चर हिँड्न थालेपछि एकतर्फका लठ्ठा चँुडिदा १३ वडा खच्चर पुलकै जाली अड्केका थिए। लठ्ठा चुडिँएको भाग कोल्टे परेको छ। झोलुंगे पुल चुँडिदा फस्न पुगेका १३ मध्ये ११ वटा खच्चरलाई जीवितै उद्धार गरिएको जिल्ला प्रहरी कार्यालय दैलेखका डीएसपी सुनील दाहालले बताए। सुरक्षाकर्मी र स्थानीयको प्रयासले पुलमा फसेका खच्चरको उद्धार गरिएको डीएसपी दाहाल बताउँछन्। पुलको एकतर्फको नजिकै रहेको एउटा खच्चरलाई सुरुमा सहजै उद्धार गरिएको थियो। एउटा खच्चरको पुलमै मृत्यु भइसकेको रहेछ, ११ वटालाई झोलुंगे पुलको जाली काटेर कर्णाली नदीमा खसाल्दा १० वटाको जीवतै उद्धार भयो, एउटाको निधन भयो, डीएसपी दाहालले भने। जीवितै उद्धार गरिएको खच्चरहरूको आँखा, खुट्टा र शरीरका विभिन्न भागमा चोटपटक लागेको प्रहरीले जनाएको छ। घाइते भएका खच्चरहरूको दैलेखको आठबीस नगरपालिका र अछामको पञ्चदेवल विनायक नगरको पशु शाखाका कर्मचारीले उपचार गरिरहेका छन्। केही खच्चर गम्भीर घाइते अवस्थामा छन्। आवतजावतमा समस्या पुलमा खच्चर हिँड्न थालेपछि एकतर्फका लठ्ठा चुँडिदा खच्चरहरू बीचमा फस्न पुगेको प्रहरीको भनाइ छ। झोलुंगे पुल चुँडिएपछि अहिले अछाम र दैलेख जिल्लाबीच ओहोरदोहोरमा समस्या परेको छ। झोलुंगे पुल चुँडिएपछि अछामको पञ्चदेवल विनायक नगरपालिका९ का स्थानीय बासिन्दाहरू सरसामान कसरी ल्याउने र ओहोरदोहोर कसरी गर्ने भन्नेमै पिरोलिएका छन्। यो पुल झन्डै २२ वर्ष पुरानो हो। यो पुल विस २०५८ ताका निर्माण भएको जानकारहरू बताउँछन्। त्यसबेला कर्णाली राजमार्ग निर्माण भइसकेको थि एन्। पछि कर्णाली राजमार्ग बन्यो। खिड्कीज्युँला बजार हुँदै कर्णाली राजमार्ग बनेपछि केही सुविधा थपिएको थियो। यो पुलबाट ओहोरदोहोर गर्ने पञ्चदेवल विनायक नगरपालिका ८ र ९ का विभिन्न गाउँहरू निकै विकटता छ। यी गाउँका स्थानीयहरूको खाद्यान्न, लत्ताकपडा किन्ने नजिकको बजार भनेको पनि दैलेखकै खिड्कीज्यँुला हो। भाटगाउँ, दानकोट, भानकोट, बुढागाउँ, कालेकाँडा, राँकु, कोसेडी लगाएतका गाउँमा नुन तेल, खाद्यान्न तथा विकास निर्माणका सामग्रीहरू यही झोलुंगे पुलबाटै खच्चरबाट ढुवानी हुँदै आएको थियो, पञ्चदेवल विनायक नगरपालिका९ का वडाध्यक्ष रामप्रसाद जैसीले भने। जीर्ण अवस्थामा पुगेको झोलुंगे पुल एक्कासि चुँडिएपछि आवतजावतमा समस्या परेको छ। सम्बन्धका हिसाबले आइतबार चुँडिएको झोलुंगे पुल दैलेख र अछामबीचको व्यापारिक, पारिवारिक र शैक्षिक सेतु बनेको थियो। फसेका खच्चरहरू उद्धार गरेपछि यो पुल पूर्णरूपमा बन्द गरिएको वडाध्यक्ष जैसीले बताए। पुलका दुवै मुखमा तारजाली लगाएर सिल गरिएको वडाध्यक्ष जैसीको भनाइ छ। पुलको एकतर्फको भाग पूरै ढल्केको छ, तीनवटै लठ्ठा चुँडिएका छन्, वडाध्यक्ष जैसीले भने, आवतजावतमा जोखिम भएकाले हामीले बन्द गरिदिएका छौं। त्यहीनजिकै बन्दै छ पुल झोलुंगे पुलको एक किलोमिटर तलपट्टी अर्को पुल बन्ने क्रममा छ। बन्दै गरेको पुलको काम भर्खरै सुरु भएको वडाध्यक्ष जैसीले बताए। अहिले चुँडिएको पुलदेखि करिब एक किलोमिटरको दूरीमा अर्को झोलुंगे पुल बन्न लागेको छ, उनले भने। वडाध्यक्ष जैसीको भनाइअनुसार कर्णाली नदी किनारका बस्तीलाई सरकारले उपेक्षा गर्दा यस्ता घटनाहरू दोहोरिने गरेको छ। झोलुंगे पुलको नियमित रेखदेख र मर्मतसम्भार नहुँदा आइतबार हृदयविदारक घटना भएको वडाध्यक्ष जैसी बताउँछन्। खच्चर हिँड्न थालेपछि चुँडिएका पुलका तीनवटै लठ्ठा खियाले खाइसकेका थिए। अरू बेलामा यसैगरी खच्चर हिँडाल्ने पुलमा आइतबार एक्कासि लठ्ठा चुँडिएको उनले बताए। एकातिर नयाँ पुलले जसरी भार धान्न सक्ने कुरा भएन, खच्चर पनि एकैसाथ धेरै हिँड्दा समस्या भएको हुनसक्छ, वडाध्यक्ष जैसीले भने, अर्कोतिर नियमित रेखदेख र मर्मतसम्भार नभएको रहेछ, चुँडिएका लठ्ठाहरू खियाले खाइसकेको रहेछन्, त्यही भएर एकैसाथ चुँडिएको हुनुपर्छ। अछामको विद्यालयमा पढ्न जाने दैलेखका सयौं विद्यार्थी कर्णाली नदीमाथिको यही पुलबाट तरेर जाने गर्थे। अछामको पञ्चदेवल विनायक नगरपालिका९ कालेडाँडामा चण्डिका माध्यमिक विद्यालय छ। यो विद्यालयमा दैलेखको आठबीस नगरपालिका४ र ६ को तल्लो गाउँका सय बढी बालबालिकाहरू पढ्न जाने गरेका छन्। उनीहरूलाई आफ्नो पालिकाको विद्यालय जानुपरेमा बढी समय लाग्ने भएकाले अछामको विद्यालयमा पढ्ने गरेको वडाध्यक्ष जैसी बताउँछन्। उनका अनुसार उक्त झोलुंगे पुल तरेर अछामको चण्डिका माध्यमिक विद्यालयमा जान बढीमा १५ मिनेट समय लाग्छ। अब बालबालिकाका लागि विद्यालय जान प्रयोग गर्ने सोही झोलुंगे पुल चुँडिएपछि विद्यार्थीहरूलाई विद्यालय आउजाउमा समेत समस्या पर्ने वडाध्ययक्ष जैसीको भनाइ छ। आइतबारको उक्त घटनापछि कर्णाली नदी आसपासका बस्तीहरूलाई सरकारले बेवास्ता गरेको भन्दै आलोचना हुन थालेको छ। कर्णालीका युवाहरू सरकारप्रति आक्रोसित बनेका छन्। युवा रमेश विश्वकर्मा सरकारमाथि प्रश्न गर्छन् कर्णालीवासी र यहाँका जनावरले, नदी र खोला आवतजावत गर्न होस् वा सडकमा दिनदिनै हुने सडक दुर्घटनामा अझै कहिलेसम्म ज्यान मृत्युको शय्यामा बलिदानी गर्ने हो ? जीर्ण भएका झोलुंगे पुल र चँुडिन लागेका तुइनका डोरी भरपर्दो, दिगो सडक र पुल निर्माण कहिलेसम्म बनाउँछौं ? कर्णाली अन्य प्रदेशको तुलनामा विकासमा निकै पछि परेको बताउँदै उनले अन्य प्रदेशहरू हिँडेमात्रै पनि पुग्ने तर कर्णाली दौडिनुपर्ने औल्याउँछन्। यसका लागि संघीय सरकार, कर्णाली प्रदेश सरकार र यहाँका सबै स्थानीय सरकारले सहकार्य, समन्वय र साझेदारी गरी कर्णालीको आर्थिक, सामाजिक, भौतिक र पूर्वाधार विकासमा शीघ्र हातेमालो गर्नुको विकल्प छैन, उनले भने। कर्णाली नदी सुसाइरहेको थियो, नदी वारपार झोलुंगे पुलको आसपासमा वरपरका सबै भेला भइसकेका थिए, खच्चरका खुट्टाहरू जालीबाट तल खसेका थिए, त्यहाँबाट निस्कनलाई छट्पटाउँदा छट्पटाउँदा थाकिसकेका थिए। झोलुंगे पुलको तारमा घर्षण हुँदा खच्चरका शरीरबाट कर्णाली नदीमा तपतप्प रगत चुहिएको दृश्यले आँखा रसाउँथ्यो। मैले त राम्रोसँग हेर्न पनि सकिन्। नरसिंह रोकामगर, खच्चर व्यवसायी, अछाम खच्चर व्यवसायबाट भएको धेरथोर कमाइबाट जीविकोपार्जन गर्दै आएका थियौ। अब घरखर्च कसरी चलाउने भन्ने चिन्ताले पिरोलेको छ। खच्चर व्यवसायबाट परिवारको खर्च चलेकै थियो। नदीमाथिको झोलुंगे पुल चुँडिदा हाम्रो परिवारको गास नै खोसियो। सधैंजसो ओहोरदोहोर गर्ने झोलुंगे पुल एक्कासी चुँडिएला भनेर कल्पना पनि गरेका थिएनौँ।जीवन रोकामगर, खच्चर व्यवसायी, अछाम आइतबार चुँडिएको झोलुंगे पुलबाट पञ्चदेवल विनायक नगरपालिका ९ मा पर्ने भाटगाउँ, दानकोट, भानकोट, बुढागाउँ, कालेकाँडा, राँकु र वडा नम्बर ९ मा पर्ने कोसेडी लगायतका गाउँमा नुन तेल, खाद्यान्न तथा विकास निर्माणका सामग्रीहरू खच्चरबाट ढुवानी हुँदै आएको थियो। झोलुंगे पुल चुँडिएपछि अछामको पञ्चदेवल बिनायक नगरपालिका९ का स्थानीय बासिन्दाहरू सरसामान कसरी ल्याउने र ओहोरदोहोर कसरी गर्ने भन्नेमै पिरोलिएका छन्। सरकारले कर्णाली नदी आसपासका बस्तीलाई उपेक्षा गर्यो।रामप्रसाद जैसी, वडाध्यक्ष, पञ्चदेवल विनायक नगरपालिका९ अछाम विद्यार्थीलाई डुंगाबाट जोखिमपूर्ण यात्रा खच्चरको उद्धार गरेपछि झोलुंगे पुल पूर्णरूपमा सिल गरिएको छ। झोलुंगे पुलमा आवतजावत बन्द हुँदा त्यसको मारमा भने विद्यार्थीहरू परेका छन्। दैलेखको आठबीस नगरपालिकाबाट अछामको पञ्चदेवल विनायक नगरपालिका९ स्थित कालेडाँडामा रहेको चण्डिका माविमा पढ्न जाने बालबालिकाहरू मारमा पर्ने भएका हुन्। अब बालबालिकाका लागि विद्यालय जान प्रयोग गर्ने सोही झोलुंगे पुल चुँडिएपछि विद्यार्थीहरूलाई विद्यालय आउजाउमा समेत समस्या पर्ने भएको हो। पञ्चदेवल विनायक नगर९ का वडाध्यक्ष रामप्रसाद जैसीले अब बालबालिकाहरूले कर्णाली नदिमा चलाइएको जोखिमपूर्ण यात्रा गर्नुपर्ने बाध्यतामा रहेको बताउँछन्। आइतबार पनि झोलुंगे पुल चुँडिनु अघि विद्यालय पुगेका बालबालिकाहरू फर्किँदा समस्यामा परेका थिए। अब त झन् वर्षातको समय नजिकिँदै छ, विद्यार्थी बालबालिकालाई जोखिम बढेको छ, चुँडिएको पुल मर्मत गरेर सञ्चालन गर्न सकिने अवस्थामा छैन्, सरकारले तत्काल वैकल्पिक उपाय अपनाउनुपर्छ, उनले भने।"
गण्डकीमा फ्लोर क्रस गर्नेमाथि कारबाही हुन्छ : प्रधानमन्त्री दाहाल,"काठमाडौं : प्रधानमन्त्री पुष्पकमल दाहालले गण्डकी प्रदेशमा 'फ्लोर क्रस' गर्नेलाई कारबाही गर्ने बताएका छन्। भारत भ्रमणबाट स्वदेश फर्किएका प्रधानमन्त्री दाहालले पार्टीले कारबाही प्रक्रिया अगाडि बढाउने बताए। 'संविधानको मर्मविपरीत ह्वीप तोड्नेलाई कारबाही हुन्छ। कारबाही प्रक्रिया अगाडि बढ्छ। निलम्बन हुन्छ,' सञ्चारकर्मीको प्रश्नमा प्रधानमन्त्री दाहालले भने। माओवादीको चुनाव चिन्हबाट विजयी भएका नेपाल समाजवादी पार्टीका सांसद फणिन्द्र देवकोटाले सोमबार फ्लोर क्रस गरेर मुख्यमन्त्री सुरेन्द्रराज पाण्डेलाई विश्वासको मत दिएका थिए। उनले आफू अर्कै पार्टीबाट प्रतिनिधित्व गरेकाले माओवादीको ह्वीप आफूमाथि लागू नहुने बताए। मुख्यमन्त्री पाण्डेले ३१ मत ल्याए विश्वासको मत पाएका थिए।"
"सुदूरपश्चिममा स्वतन्त्र सांसदले गरे मन्त्री पद बहिष्कार, सात मन्त्रीले लिए सपथ","धनगढी : सुदूरपश्चिममा मन्त्रिमण्डल विस्तार भएको छ। मुख्यमन्त्री दीर्घ बहादुर सोडारीले एमालेका ३, माओवादीका ३ र समाजवादीका १ गरी ७ जना मन्त्री थपेका हुन्। योसँगै सुदूरपश्चिममा १० सदस्यीय मन्त्रिमण्डल बनेको छ। सरकार गठन भएको ५४ दिनपछि मन्त्रिमण्डल विस्तार गरिएको हो। प्रदेश सभामा पाँचौं दलका रूपमा रहेको नेकपा एकीकृत समाजवादीका नेता दीर्घ बहादुर सोडारी वैशाख ६ गते मुख्यमन्त्री नियुक्त भएका थिए। नेकपा एमाले सरकारमा जान तयार नभएको र माओवादीभीत्र मन्त्री कसलाई पठाउने भन्ने कुरामा विवाद भएपछि मन्त्रीमण्डल विस्तार हुन सकिरहेको थिएन। प्रदेश प्रमुख नजिर मीयाले सोमबार अपरान्ह नेकपा एमालेका ३ जना, माओवादीका ३ जना र समाजवादीका १ जना गरी ७ जनालाई सपथ गराए। नियुक्त भएकामध्ये ५ जना विना विभागीय मन्त्री बनाइएका छन्। माओवादीका ओमविक्रम भाटलाई सामाजिक विकास र एमालेका सुरेन्द्र सिह पाललाई आर्थिक मामिला मन्त्रालय दिइए पनि अरुलाई मन्त्रालय तोकिएको छैन। एमालेबाट सुरेन्द्र बहादुर पाल, बिरबहादुर थापा र हिरासिंह सार्की, माओवादीबाट ओमविक्रम भाट, अक्कल रावल र लक्ष्मी विक, समाजवादीबाट माया पन्त मन्त्री नियुक्त भएका हुन्। मुख्यमन्त्री सोडारीले संविधानको परिधिभित्र रहेर मिल्ने आकारमै मन्त्रिमण्डल बनाएको बताए। मुख्यमन्त्री सोडारीलाई विश्वासको मत दिएका स्वतन्त्र सांसद डाक्टर ताराप्रसाद जोशीलाई उद्योग पर्यटन वन तथा वातावरण मन्त्रालय दिने भनिए पनि उनले मन्त्रालय विभाजन भएर मन्त्री नखाने भन्दै सपथ लिएनन्। उनलाई अहिले मन्त्रालय दिने र पछि त्यो मन्त्रालय विभाजन गर्ने भनिएको थियो। मलाई विभाजन गरेर मन्त्री बन्न मन लागेन, सपथमा पजि गएन, जोशीले भने। सोडारीले यसअघि नाउपाको रञ्जीता पक्षका कैलाश चौधरीलाई पूर्वाधार विकास मन्त्री र टीका थापालाई भूमि ब्यवस्था कृषि तथा सहकारी मन्त्री बनाइसकेका छन्। ७ जना मन्त्रीले सपथ लिए पनि माओवादीका ५ जना प्रदेश सभा सदस्यहरूले सल्लाह नगरी मन्त्रीको नाम पठाएको भन्दै विरोध गरेका छन्। माओवादीका प्रदेश सभा सदस्य खगराज भट्ट, झपट साउद, शिव ओली, रमेश धामी र जानकी कुवर पौडेलले संयुक्त विज्ञप्ती प्रकासित गर्दै मुख्यमन्त्री सोडारीको ध्यानाकर्षण गराएका छन्।"
पहिचान पक्षधरको समस्या समाधान गर्न कोशी सरकारले बनायो वार्ता समिति,"विराटनगर : कोशी प्रदेश सकारले आर्थिक मामिला तथा योजना मन्त्री रामबहादुर रानामगरको संयोजकत्वमा राजनीतिक तथा शान्ति वार्ता समिति गठन गरेको छ। सोमबार बसेको मन्त्रिपरिषद् बैठकले ३ सदस्यीय समिति गठन गरेको हो। समितिको सदस्यमा भौतिक पूर्वाधार विकासमन्त्री गणेशप्रसाद उप्रेती र आन्तरिक मामिला तथा कानुनमन्त्री लीलाबल्लभ अधिकारी सदस्य छन्। समितिमा आन्तरिक मामिला तथा कानुन मन्त्रालयका सचिव लक्ष्मीप्रसाद पौडेल सदस्यसचिव रहनेछन्। टोलीले प्रदेशको नामकरणको विरोधमा आन्दोलन गरिरहेको पहिचान पक्षधरलगायत राजनीतिकरूपमा असन्तुष्ट रहेका पक्षसँग वार्ता गरेर समस्याको समाधान खोज्ने बताइएको छ। राजनीतिक, आर्थिक र सामाजिक तथा पहिचानका सम्बन्धमा देखा परेका समस्याको समाधान वार्ता र संवादबाटै शान्तिपूर्णरूपमा गर्ने उद्देश्यअनुरुप वार्ता समिति गठन गरिएको प्रदेश सरकारका प्रवक्ता एवं आन्तरिक मामिला तथा कानुनमन्त्री लीलाबल्लभ अधिकारीले जानकारी दिए। त्यस्तै मन्त्रिपरिषद् बैठकले प्रदेश योजना आयोगका सदस्यहरू मनोनयन गरेको छ। आयोगको सदस्यमा काठमाडौंका डा सीताराम बस्नेत, सोलुखुम्बु (हाल धरान)का किशोरकुमार राई, धरानका भवानी बराल र विराटनगरकी नमिता न्यौपानेलाई मनोनीत गरिएको अधिकारीले बताए। बस्नेत र राई एमाले तथा बराल र न्यौपाने माओवादीमा आबद्ध छन्। आयोगको उपाध्यक्षमा यसअघि नै डा राजेन्द्र अधिकारी नियुक्त भइसकेका छन्। सदस्य मनोनीत भएसँगै पूर्णता पाएको आयोग अब ५ सदस्यीय भएको छ। मन्त्रिपरिषद् बैठकले प्रदेश सरकारलाई आर्थिक भार नपर्ने गरी प्रदेशसभा सदस्य राजन किराँती र सम्झना तामाङको क्यानडाको वैदेशिक भ्रमणलाई स्वीकृत गर्ने तथा कूटनीतिक राहदानीका लागि नेपाल सरकारलाई सिफारिस गर्ने निर्णयसमेत गरेको छ।"
"राजदूत फिर्ता बोलाउने निर्णयमा प्रधानमन्त्रीले भने दुई दिन रोक्न सकिन्थ्यो, हाम्रो ध्यान गएन","काठमाडौं : प्रधानमन्त्री पुष्पकमल दाहालले राजदूत फिर्ता बोलाउने निर्णय दुई दिन रोक्न सकिने बताएका छन्। भारत भ्रमणअघि सरकारले भारत, अमेरिकालगायत ११ देशका राजदूत फिर्ता बोलाउने निर्णय गरेको थियो। भारत भ्रमणमा जानुअघि राजदूत फिर्ता बोलाएपछि प्रधानमन्त्री दाहालको चर्को आलोचना भएको थियो। प्रधानमन्त्री दाहालले आफूहरू त्यसमा चुकेको स्पष्टीकरण दिएका छन्। भारत भ्रमणबाट स्वदेश फर्किएका प्रधानमन्त्री दाहालले भने, 'राजदूत फिर्ता संयोगमात्र हो। दुई दिन रोक्न सकिन्थ्यो। तर, हाम्रो ध्यान त्यता गएन।' भारतका लागि नेपाली राजदूत डा शंकरप्रसाद शर्माले भ्रमणका दौरान सक्रिय भूमिका खेलेको प्रधानमन्त्रीको भनाइ छ। 'उहाँले सक्रिय भूमिका खेल्नुभयो। मैले धन्यवाद दिएर आएको छु,' उनले भने।"
"नरेन्द्र मोदीलाई नेपाल भ्रमणको निम्तो, प्रधानमन्त्री भन्छन् उपयुक्त समयमा आउँछु भन्नुभएको छ","काठमाडौं : प्रधानमन्त्री पुष्पकमल दाहालले भारतीय समकक्षी नरेन्द्र मोदीलाई नेपाल भ्रमणको निम्तो दिएका छन्। दुई दिने भारत भ्रमणबाट स्वदेश फर्किएका प्रधानमन्त्री दाहालले समकक्षी मोदीले उपयुक्त समयमा नेपाल भ्रमण गर्ने बताएको जानकारी दिए। 'महामहिम नरेन्द्र मोदीलाई नेपाल भ्रमणको निम्ता दिएको छ। उहाँले उपयुक्त समयमा नेपाल भ्रमण गर्ने भन्नुभएको छ। जी७ को बैठक इटालीमा छ। त्यता गएर नेपाल भ्रमणमा आउँछु भन्नुभएको छ,' प्रधानमन्त्री दाहालले सञ्चारकर्मीसँग भने। उनले भारत भ्रमणले दुई देशबीचको आपसी सम्बन्ध र सद्भावन अभिवृद्धि गर्न उल्लेखनीय भूमिका खेल्ने बताए। दुई देशबीचको मैत्रीपूर्ण सम्बन्ध, आपसी समानता र लाभका आधारमा थप बलियो बनाउने काम भ्रमणले गरेको उनको भनाइ छ। त्यस्तै भारतमा भएका विभिन्न छलफलले दुई देशबीच बनेका विभिन्न संयन्त्रलाई सक्रिया बनाउने र दुई देशबीचको मुद्दालाई सम्बोधन गर्दै लैजाने विश्वास प्रधानमन्त्रीले गरे। उनले पञ्चेश्वरी र अरुण जलविद्युतको विषयमा पनि सकारत्मक छलफल भएको बताए। नेपाल र भारतबीचको सीमा र दक्षिण एसियाली मुलुक सार्कका विषयमा पनि महत्वपूर्ण छलफल भएको उनले बताए।"
नवौं जिल्ला अधिवेशन : एमाले अर्घाखाँचीको अध्यक्षमा भुसाल र सचिवमा रायमाझी,अर्घाखाँची : नेकपा एमाले अर्घाखाँचीको अध्यक्षमा पिताम्वर भुसाल सर्वसम्मत निर्वाचित भएका छन् । नेकपा एमाले अर्घाखाँचीको सन्धिखर्कमा भएको नवौं जिल्ला अधिवेशनले पिताम्वर भुसालको नेतृत्वमा ८७ सदस्यीय नयाँ कार्य कमिटी घोषणा भएको हो। भुसाल यस अगाडि पनि अध्यक्षमा सर्वसम्मत निर्वाचित भएका थिए । उपाध्यक्षमा भएको निर्वाचनमा शम्भुप्रसाद पोख्रेल निर्वाचित भएका छन् । सचिवमा तोज बहादुर रायमाझी (बिधान) सर्वसम्मत चयन भएका छन् । सचिवमा निर्वाचित रायमाझी पनि आठौं अधिवेशनमा सचिवमा सर्वसम्मत निर्वाचित भएका थिए । उपसचिवमा खगेश्वर पन्थी र शिवकला बिक निर्वाचित भएका छन् । ८७ सदस्यीय जिल्ला कमिटीमा केही निर्वाचन र केही सर्वसम्मत रुपमा रहेका छन्। शनिबारदेखि शुरु भएको अधिवेशनबाट निर्वाचित नयाँ कार्य समितिले आज पद गोपनीयताको सपथग्रहण गरेका छन् ।
गण्डकीका मुख्यमन्त्री पाण्डेले आज विश्वासको मत लिँदै,"गण्डकी : गण्डकी प्रदेश सरकारका मुख्यमन्त्री सुरेन्द्रराज पाण्डेले आज विश्वासको मत लिने भएका छन्। दिउँसो ३ बजे बस्ने प्रदेशसभा बैठकमा मुख्यमन्त्री पाण्डेले विश्वासको मत लिने कार्यसूची रहेको प्रदेशसभा सचिवालयले जनाएको छ । सर्वोच्च अदालतको परमादेशअनुसार यही जेठ १६ गते मुख्यमन्त्रीमा नियुक्त भएका नेपाली कांग्रेस प्रदेशसभा संसदीय दलका नेता पाण्डेले संवैधानिक व्यवस्थाअनुसार विश्वासको मत लिन लागेका हुन्। संविधानको धारा १६८ (३) बमोजिम सबैभन्दा ठूलो दलको नेताका हैसियतमा मुख्यमन्त्री बनेका उनलाई विश्वासको मतका लागि ३१ सांसदको आवश्यक पर्छ। ६० सदस्यीय प्रदेशसभामा कांग्रेसका २७, नेकपा एमालेका २२, नेकपा माओवादी केन्द्रका ७ (सभामुखबाहेक), राष्ट्रिय प्रजातन्त्र पार्टीका दुई र एक स्वतन्त्र प्रदेशसभा सदस्य छन्।"
प्रधानमन्त्री प्रचण्ड र मोदीबीच नयाँ दिल्लीमा भेटवार्ता,"काठमाडौं : भारतको भ्रमणमा रहेका प्रधानमन्त्री पुष्पकमल दाहाल प्रचण्डर उनका समकक्षी नरेन्द्र मोदीबीच भेटवार्ता भएको छ। भारतीय राष्ट्रपति द्रौपदी मुर्मूले नवनियुक्त प्रधानमन्त्री मोदीलाई शपथ ग्रहण गराएपछि प्रधानमन्त्री मोदी र प्रचण्डबीच भेटवार्ता भएको प्रधानमन्त्री सचिवालयले जनाएको छ। सचिवालयका अनुसार आइतबार बेलुका भएको भेटमा उनीहरूबीच नेपालभारतबीच रहीआएको आपसी सम्बन्ध र द्विपक्षीय हितका विविध विषयमा छलफल भएको छ। उनीहरूबीच विगतमा भएका समझदारी एवं सम्झौताहरूको विषयमा विचारविमर्श भएको थियो । प्रधानमन्त्री प्रचण्ड आइतबार साँझ भएको सपथ ग्रहण समारोहमा सहभागी हुन दिउँसो भारतको नयाँ दिल्ली प्रस्थान गरेका थिए। प्रधानमन्त्री प्रचण्डका साथमा कानुन, न्याय तथा संसदीय मामिलामन्त्री पदम गिरी, परराष्ट्र सचिव सेवा लम्साल, प्रचण्डकी छोरी गङ्गा दाहाल लगायत उच्चपदस्थ सरकारी अधिकारी पनि छन्।प्रधानमन्त्री प्रचण्ड आज साँझ स्वदेश फर्कने कार्यक्रम रहेको छ।"
राष्ट्रपतिले गरे दुई देशका गैरआवासीय राजदूत नियुक्त,"काठमाडौं :राष्ट्रपति रामचन्द्र पौडेलले दुई देशमा गैरआवासीय राजदूत नियुक्त गरेका छन्। सोमबार राष्ट्रपति पौडेलले नेपालको संविधानको धारा २८२ को उपधारा १ बमोजिम स्वीट्जरल्याण्डका लागि नेपाली राजदूत रामप्रसाद सुवेदीलाई सान मारिनोका लागि गैरआवासीय नेपाली राजदूत पदमा नियुक्त गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्। यसैगरी, राष्ट्रपति पौडेलले संयुक्त राष्ट्र संघका लागि नेपालको स्थायी नियोग,न्यूयोर्कका लागि स्थायी प्रतिनिधि लोकबहादुर थापालाई गणतन्त्र निकारागुवाको गैरआवासीय राजदूत नियुक्त गरेको राष्ट्रपति कार्यालयले जनाएको छ।"
दुरगामी रणनीतिक बजेट आउनुपर्छ,"मधेस प्रदेशको गौरवको आयोजनाहरूको छनोट गरेर लगानी गरेपछि दुरगामी प्रभाव पर्नेतिर बजेट केन्द्रित हुनुपर्छ । प्रदेशमा जनताको जनजीविकासँग जोडिएको डेटुडेको आवश्यकताहरूलाई पूरा गर्ने बजेट आउनुपर्छ । सर्भिस ओरिएन्टेड शिक्षा, स्वास्थ्य, खानेपानी, रोजगार जस्ता सेवामूलक स्थानहरूमा बजेट राखेर आमजनताको जीवनमा प्रभाव पार्ने बजेटको निर्धारण गर्न सकिन्छ, जसले दुरगामी महत्व राख्छ । मुख्यतः टुक्रे बजेट अर्थात् गहुँ जस्तो छर्ने बजेटभन्दा समग्रमा रेक्टिफाइ (शुद्धीकरण) गरेर प्राथमकिता निर्धारण गरेर बजेट एलोकेट गर्न सकिन्छ । जसरी कोशीदेखि नारायणीसम्म चुरेको फेदमा कृतिम नहर बनाएर व्यवस्थापन गर्न सकियो भने चुरे संरक्षण हुने, घटेको पानीको तहलाई माथि उकास्न मदत पुग्छ । सिँचाइको समस्या समाधान हुने, प्लानिङ गरेर विद्युतीय ऊर्जा, कृतिम नहरबाट पर्यटन प्रबद्र्धन, रोजगारी जस्ता मल्टिपर्पस मल्टिसेक्टर काम हुन सक्छ । शिक्षामा २०५२ को दरबन्दीअनुसार शिक्षकहरू खटिरहेका छन् । प्रावि शिक्षकले प्लस टुको विद्यार्थीलाई पढाउँछन् । जुन एकदमै ठूलो समस्या हो । जसले शिक्षामै प्रश्न चिह्न उठेको छ । त्यसलाई रोकेर अब दुनियाँ डिजिटलाइजेस भइसक्यो । हामी अझै परम्परागत शैलीमा पढाउँदै छौं । जसलाई परिवर्तन गरेर डिजिटल प्लेटफर्ममार्फत पढायौं भने शिक्षक अभावको समस्या समाधान हुनुको साथै शिक्षक आउने हाजिर गरेर जाने र राज्यकोषबाट पैसा लिइरहने परम्परासमेत अन्त्य हुन्छ । स्वास्थ्यमा नागरिकले पाउनुपर्ने न्यून्तम सेवा सुविधा पनि पाइरहेको छैन । मानिस जीवनजल नपाएर, सिटामोल नपाएको अवस्थामा सेवामूलक बजेट र आर्थिकोपार्जनमा उन्नति प्रगति हुने बजेटको अपेक्षा गर्न सकिन्छ । समग्रमा भन्दा शिक्षा, स्वास्थ्य, सिँचाइ, सडकलाई छुने बजेट आउनु जरुरी छ । समग्रमा भन्दा अधिकार क्षेत्र आत्मसात् गरी समस्या समाधान गर्ने सबैभन्दा अचुक औषधि बजेट नै भएकाले सर्वोपरी हितको बजेट आउनुपर्छ । संघीयता कार्यान्वयनको सतहमा देखिएका समस्याहरूलाई आत्मसात गर्ने गरी बजेट आउनु अत्यन्त जरुरी छ । ( मण्डल मधेस प्रदेशका सभामुख हुन् ।)"
गण्डकीका मुख्यमन्त्री पाण्डेले पाए विश्वासको मत,"गण्डकी : गण्डकी प्रदेशका मुख्यमन्त्री सुरेन्द्रराज पाण्डेले विश्वासको मत पाएका छन्। गण्डकी प्रदेश सभा बैठकमा पाण्डेले राखेको विश्वासको मतको पक्षमा ३१ र विपक्षमा २८ मत खसेको थियो। बैठकमा ५९ जना सहभागी थिए। सभामुख कृष्णप्रसाद धितालले मुख्यमन्त्री पाण्डेले विश्वासको मत पाएको घोषणा गरे। मुख्यमन्त्री पाण्डेले संविधानको धारा १६८ (३) बमोजिम सबैभन्दा ठूलो दलको नेताका हैसियतमा मुख्यमन्त्री बनेका थिए। मुख्यमन्त्री पाण्डेलाई नेपाली कांग्रेस, राप्रपा, नेपाल समाजवादी पार्टी र स्वतन्त्र सांसदले मत दिएका थिए। सर्वोच्च अदालतको परमादेशअनुसार यही जेठ १६ गते मुख्यमन्त्रीमा नियुक्त भएका नेपाली कांग्रेस प्रदेशसभा संसदीय दलका नेता पाण्डेले संवैधानिक व्यवस्थाअनुसार आज विश्वासको मत लिएका हुन्। ६० सदस्यीय प्रदेशसभामा कांग्रेसका २७, नेकपा एमालेका २२, नेकपा माओवादी केन्द्रका ७ (सभामुखबाहेक),राष्ट्रिय प्रजातन्त्र पार्टीका दुई र एक स्वतन्त्र प्रदेशसभा सदस्य छन्।"
"भारतीय व्यवसायीसँग प्रधानमन्त्री दाहालले भने नेपालको पर्यटन, ऊर्जा, कृषि क्षेत्रमा लगानी गर्नुस्","काठमाडौं : प्रधानमन्त्री पुष्पकमल दाहालले भारतीय लगानीकर्ताका लागि उपयुक्त देश नेपाल भएको बताएका छन्। उनले नेपालको पर्यटन, ऊर्जा, कृषिलगायतका क्षेत्रमा लगानी गर्न आग्रहसमेत गरे। प्रधानमन्त्री बसेको होटल ताजमा आज भएको भेटमा नेपालमा लगानीको सम्भावना एवं लगानीका क्षेत्रका विषयमा प्रधानमन्त्री दाहाल र फेडेरेसन अफ इन्डिया च्याम्बर्स अफ कमर्स एन्ड इन्डस्ट्री (फिक्की)का पदाधिकारीबीच छलफल भएको हो। भेटमा प्रधानमन्त्री दाहालले काठमाडौंमा सम्पन्न तेस्रो लगानी सम्मेलनका क्रममा नेपालले कानुनी संरचनालाई व्यापक सुधार गरेर लगानीका लागि उपयुक्त वातावरण सिर्जना गरेको बताएका थिए। 'लगानी सम्मेलनका क्रममा हामीले विभिन्न कानुनहरू अध्यादेशबाट संशोधन गरेका छौं। त्यसले लगानीका क्षेत्रमा संरचनागत एवं संस्थागत सुधार भएको छ,' उनले भने, 'लगानीका लागि उपयुक्त वातावरण सिर्जना भएको छ। ढुक्क भएर लगानी गर्न आग्रह गर्दछु।' उपभोक्ता दृष्टिकोणले पनि नेपाल लगानीका लागि उपयुक्त थलो भएको उनको भनाइ छ। भारत सरकारसँग दश वर्षमा १० हजार मेगावाट विद्युत् बिक्री गर्ने दीर्घकालीन सम्झौता भइसकेको अवस्थामा नेपालको ऊर्जा क्षेत्रमा लगानी गर्न उपयुक्त हुने सुझाव दिँदै प्रधानमन्त्री दाहालले ठूला जलविद्युत आयोजना लगानीका लागि तयारी अवस्थामा रहेको बताए। भेटमा फिक्कीका अध्यक्ष डा अनिस शाहले नेपालको ऊर्जा, पर्यटन र सौर्य ऊर्जामा आफू र आफ्ना सदस्यहरू इच्छुक रहेको बताएका थिए।"
सुदूरपश्चिममा गठबन्धन सरकार : भागबण्डा मिलाउन तीनवटा मन्त्रालय फुटाइँदै,"धनगढी : सुदूरपश्चिममा गठबन्धनभित्र भागबण्डा मिलाउन मन्त्रालय फुटाउने तयारी भएको छ । नेकपा एमाले र माओवादी केन्द्रलाई तीनतीन वटा मन्त्रालय दिनका लागि मन्त्रालय फुटाउन लागिएका हुन् । सुदुरपश्चिममा अहिले मुख्यमन्त्री तथा मन्त्रीपरिषदको कार्यालयसहित ७ वटा मन्त्रालय छन् । तीनवटा फुटाएर १० मन्त्रालय बनाउने तयारी भएको हो । संविधानमा पनि कूल प्रदेश सभा सदस्यको २० प्रतिशतसम्म मन्त्रालय बनाउन पाउने प्रावधान छ । सुदूरपश्चिममा ५३ प्रदेश सभा सिट छ । नेकपा एमाले (११), माओवादी (सभामुखसहित) (११),नागरिक उन्मक्तिको रञ्जिता पक्षका २ जना र स्वतन्त्र सांसदको समर्थनमा नेकपा एकीकृत समाजवादी (४) का नेता दीर्घ बहादुर सोडारी बैशाखको ६ गते मुख्यमन्त्री भएका हुन् । मुख्यमन्त्री भएको झण्डै २ महिनापछि हुन लागेको सरकार विस्तारमा एमाले र माओवादीले तीनतीन मन्त्रालय मागेपछि सोडारीले मन्त्रालय विभाजन गर्न लागेका हुन । उन्मुक्तिका २ जना प्रदेश सभा सदस्य नै मन्त्री भए, एमाले र माओवादीका ११११ प्रदेश सभा सदस्य छन,उनीहरूले तीनतीन मन्त्रालय मागेपछि मुख्यमन्त्रीसँग मन्त्रालय विभाजनको विकल्प छैन,' एकजना समाजवादीका नेताले भने । मन्त्रालय विभाजनका लागि नेकपा एमाले र माओवादी पनि तयार छन् । तर, स्वतन्त्र सांसद डाक्टर ताराप्रसाद जोशीले भने मन्त्रालय विभाजनले जनतामा नराम्रो सन्देश जाने बताए । एउटा मन्त्रालय विभाजन गरे त हो तर तीनतीन मन्त्रालय फुटाएर भागबण्डा मिलाउनु राम्रो होइन,'उनले भने, यसले जनतामा नराम्रो सन्देश जान्छ । उनले मन्त्रालय फुटाएमा आफू मन्त्री नहुने बताए । मन्त्रालय फुटाउने कुरामा नाउपाबाट भौतक पूर्वाधार मन्त्री बनेका कैलाश चौधरी पनि तयार छैनन् । उनले पार्टी अध्यक्ष रञ्जीता चौधरी र मुख्यमन्त्री सोडारीलाई मन्त्रालय विभाजन नगर्न आग्रह गरेको बताए । मुख्यमन्त्री सोडारीले भौतिक पूर्वाधार विकास मन्त्रालय, सामाजिक विकास मन्त्रालय र उद्योग पर्यटन बन तथा वातावरण मन्त्रालय विभाजन गर्ने तयारी गरेका छन् । मन्त्रालयहरू विभाजन गरेर १० मन्त्रालय बनाइन्छ, अनि त्यसपछि भागबण्डा मिलाएर शपथ हुने तयारी भएको छ,'मुख्यमन्त्री तथा मन्त्रिपरिषद कार्यालय स्रोतले भन्यो ।"
जसपा नेपालको प्रथम महाधिवेशन जनकपुरमा सुरू,"जनकपुरधाम : जनता समाजवादी पार्टी नेपालको प्रथम एकता महाधिवेशन जनकपुरमा सुरु भएको छ। महाधिवेशनमा सहभागी हुन देश विदेशबाट नेता, कार्यकर्ता र शुभेक्छुकहरू जनकपुर आइपुगेका छन्। २०७७ वैशाखमा संघीय समाजवादी र राष्ट्रिय जनता पार्टी मिलेर जसपा नेपाल बनेको थियो। त्यसैले यसलाई एकताको महाधिवेशन भनिएको पार्टीका प्रचार विभाग प्रमुख पूर्ण बस्नेतले बताएका छन्। महाधिवेशनमा स्वीडेन, अजरबैजान, भारत, स्पेनसहित विभिन्न देशका राजनीतिक दल र तीनका प्रतिनिधिहरूको सहभागिता रहेको छ। यस महाधिवेशनले २०१ सदस्यीय केन्द्रीय कमिटी र २० सदस्यीय पदाधिकारी निर्वाचित गर्नेछ।"
गण्डकी प्रदेसभा बैठक : मुख्यमन्त्री पाण्डेले विश्वासको मत लिँदै,"गण्डकी : गण्डकी प्रदेशसभाको बैठक सुरू भएको छ। बैठकमा गण्डकीका मुख्यमन्त्री सुरेन्द्रराज पाण्डेले विश्वासको मतको प्रस्ताव पेश गरेका छन्। सर्वोच्च अदालतको परमादेशअनुसार यही जेठ १६ गते मुख्यमन्त्रीमा नियुक्त भएका नेपाली कांग्रेस प्रदेशसभा संसदीय दलका नेता पाण्डेले संवैधानिक व्यवस्थाअनुसार आज विश्वासको मत लिन लागेका हुन्। संविधानको धारा १६८ (३) बमोजिम सबैभन्दा ठूलो दलको नेताका हैसियतमा मुख्यमन्त्री बनेका उनलाई विश्वासको मतका लागि ३१ सांसदको आवश्यक पर्छ। तर,अहिले पाण्डेसँग २७ मत मात्रै रहेको छ। बहुमतका लागि पाण्डेलाई राप्रपा २, स्वतन्त्र १ र नेपाल समाजवादी पार्टीका एक सांसदको मत आवश्यक पर्छ। राप्रपाले भने बहुमत पुग्ने अवस्था रहे मात्रै मत दिने निर्णय गरेको छ। ६० सदस्यीय प्रदेशसभामा कांग्रेसका २७, नेकपा एमालेका २२, नेकपा माओवादी केन्द्रका ७ (सभामुखबाहेक),राष्ट्रिय प्रजातन्त्र पार्टीका दुई र एक स्वतन्त्र प्रदेशसभा सदस्य छन्।"
"गण्डकीमा कांग्रेस नेतृत्वको सरकार जोगियो, 'फ्लोर क्रस' गरेका देवकोटाको पद धरापमा पर्छ?","पोखरा : नेकपा माओवादीको चुनाव चिन्हबाट विजयी बाबुराम भट्टराई नेतृत्वको नेपाल समाजवादी पार्टीका सांसद फणिन्द्र देवकोटा, राष्ट्रिय प्रजातन्त्र पार्टी र स्वतन्त्र सांसद राजीव गुरुङ (दीपक मनाङे)ले मुख्यमन्त्री सुरेन्द्रराज पाण्डेलाई साथ दिँदा पाण्डे दोस्रोपटक गण्डकी प्रदेशका मुख्यमन्त्रीको विश्वासको मत पाएका छन्। ६० जना सांसद रहेको गण्डकीमा मुख्यमन्त्री पाण्डेले बहुमतका लागि चाहिने आवश्यक ३१ जनाको समर्थन पाएका हुन्। विपक्षमा २८ मत पर्यो। २७ जना सांसदसहित संसदमा सबैभन्दा ठूला पार्टी नेपाली कांग्रेसले बहुमत पुर्याउन थप ४ सांसदको समर्थन चाहिन्छ। दुई सांसद रहेका राष्ट्रिय प्रजातन्त्र पार्टीसहित नेकपा माओवादीको चुनाव चिन्हबाट विजयी नेपाल समाजवादी पार्टीका सांसद फणिन्द्र देवकोटा र स्वतन्त्र सांसद राजीव गुरुङ (दीपक मनाङे)ले नेपाली कांग्रेस संसदीय दलका नेता मुख्यमन्त्री पाण्डेलाई विश्वासको मत दिएसँगै पाण्डेले संसदमा दोस्रोपटक विश्वासको मत पाएका हुन्। अघिल्लो सरकारका मुख्यमन्त्री खगराज अधिकारीलाई साथ दिएका नेकपा माओवादीको चुनाव चिन्हबाट विजयी सांसद देवकोटा र स्वतन्त्र सांसद गुरुङले नेपाली कांग्रेस संसदीय दलका नेता मुख्यमन्त्री पाण्डेलाई विश्वासको मत दिएका हुन्। कांग्रेस सभापति शेरबहादुर देउवाले राप्रपा अध्यक्ष राजेन्द्र लिङ्देनलाई गण्डकी सरकार जोगाइदिन जेठ २५ गते पत्र पठाएर समर्थन मागेका थिए। राप्रपाको समर्थन गर्दा पनि मुख्यमन्त्री पाण्डेलाई २ भोट अपुग हुन्थ्यो। दुई भोटमा एक भोट स्वतन्त्र सांसद गुरुङ र दोस्रो भोट नेसपाका देवकोटाको पाउने विश्वासका साथ मुख्यमन्त्री पाण्डेले बजेटअघि विश्वासको मत लिने मिति तय गरेका थिए। देवकोटा माओवादी संसदीय दलको बैठकमा नियमित भाग लिँदै आएका थिए। मुख्यमन्त्री पाण्डेलाई समर्थन गर्दा सांसद देवकोटा कारबाही भोग्नुपर्छ कि पर्दैन भन्ने छ। राजनीतिक दलसम्बन्धी ऐनमा एउटै चुनावचिन्ह लिएर लडेका सांसदहरू एउटै संसदीय दलमा हुने व्यवस्था गरेको छ। सचेतकले संसदीय दललाई ह्वीप लगाउन सक्छन्। माओवादीले ह्वीप लगाउँदा देवकोटालाई पनि लाग्छ। कारबाहीको विषय भने अन्योल छ। सचेतकले ह्वीप लगाउँदा नमानेको अवस्थामा कारबाहीका लागि सम्बन्धित दलमा सिफारिस गर्ने व्यवस्था राजनीतिक दलसम्बन्धी ऐनमा छ। देवकोटा प्रदेशसभाको रेकर्डमा नेसपाको एक सांसद रहेको उल्लेख छ। त्यसैले कारबाहीको सिफारिस माओवादीमा जान्छ कि नेसपामा भन्ने विषयमा संवैधानिक जटिलता देखिन्छ। संविधानको धारा १६८ (२) बमोजिम बनेको एमालेमाओवादीको सरकारका मुख्यमन्त्री खगराज अधिकारीलाई पदमुक्त गर्दै सर्वोच्चको आदेशअनुसार पाण्डे मुख्यमन्त्री भएका थिए। असार १६ गतेसम्म विश्वासको मत लिनुपर्ने समय रहे पनि राप्रपाका दुई सांसद, स्वतन्त्र सांसद गुरुङ र नेसपाका देवकोटाको भोट पाउने विश्वासमा नीति तथा कार्यक्रमअघि नै मुख्यमन्त्री पाण्डेले विश्वासको मत लिन अघि सरेका थिए। गण्डकीमा नेपाली कांग्रेसको २७, एमालेका २२, माओवादीका सभामुख सहित ८, राप्रपाका २ र स्वतन्त्र सांसद १ छन्।"
विपीन जोशीको घरमा किन पुगे इजरायली राजदूत गोडर ?,"टीकापुर : नेपालका लागि इजरायली राजदूत हनान गोडर झण्डै आठ महिनादेखि विद्रोही समूह हमासले बन्धक बनाइएका नेपाली विद्यार्थी विपीन जोशीको कञ्चनपुरस्थित घरमा पुगेका छन् । सुदूरपश्चिम विश्वविद्यालयका उपकुलपति डाक्टर हेमराज पन्तसहित विद्यार्थी जोशीको घर पुगेका राजदूत गोडरले हमासको कब्जामा रहेका नेपाली विद्यार्थी विपीन जोशीको रिहाइका लागि इजरायल सरकार लागि परेको जानकारी गराएका हुन् । आइतबार साँझ कञ्चनपुरको महेन्द्रनगरस्थित विपीन जोशीको घरमा पुगेको गोडर नेतृत्वको टोलीले जोशीको पारिवारिका अवस्थाबारे जानकारी लिएको थियो । लर्न एण्ड अर्न कार्यक्रममार्फत् सुदूरपश्चिम विश्वविद्यालयबाट इजरायल गएका जोशीको अवस्था अज्ञात छ । घटनामा विश्वविद्यालयका दश विद्यार्थीले ज्यान गुमाएका थिए । राजदूत गोडरले विपीनलाई इजरायली नागरिक सरह सम्झेर खोजी जारी राखेको बताए । विपीनले घटनाका बेला धेरैको ज्यान बचाएर आफू हमासको कब्जामा परे उनले भने, यस विषयमा इजरायल सरकार सक्रिय भएर खोजीमा जुटेको छ । विपीनका भाई नाता पर्ने किशोर जोशीले राजदूत गोडरसँग जोशीको परिवारले रिहाइका लागि पहल गरिदिन र उनको अवस्थाबारेमा जानकारी मागेको बताए । राजदूतले खोजी जारी राखेका छौँ, ढुक्क हुनुहोस् भने,, जोशीले भने, उनले परिवारका हामी सदस्यसँग भेटघाटका लागि यहाँ आएका रहेछन् ।जोशीले आठ महिनाभन्दा बढी समय बितिसक्दा पनि विपीनको अवस्थाबारे जानकारी हुन नसक्दा परिवार तनावग्रस्त रहेको बताए । फोटोः विपिन जोशीको परिवारसँग राजदूत गोडेर ।"
जलवायु परिवर्तनको असर न्यूनिकरणका लागि वन क्षेत्रको दिगो व्यवस्थापन जरुरी : उपराष्ट्रपति,"काठमाडौं : उपराष्ट्रपति रामसहायप्रसाद यादवले जलवायु परिवर्तनको असर न्यूनिकरणका लागि वन क्षेत्रको दिगो व्यवस्थापन जरुरी रहेको बताएका छन्। सोमबार काठमाडौंमा पारिवारिक निजी वन संघ,नेपालको तेस्रो राष्ट्रिय महाधिवेशन उद्घाटन गर्दै उपराष्ट्रपति यादवले जलवायु परिवर्तनका कारण हुनसक्ने प्राकृतिक प्रकोपलाई न्युनकरण गर्न वन क्षेत्रको दिगो व्यवस्थापन जरुरी रहेको बताएका हुन्। जैविक विविधताका क्षेत्र वरपर बढ्दो अव्यवस्थित शहरीकरण,जनताको पूर्वाधार विकासप्रतिको तीव्र चाहनाका कारण निम्तिन सक्ने चूनौति प्रति गम्भीर हुनुपर्ने उनले बताए । उनले वन पैदावरको सहज आपूर्तिको व्यवस्था गर्नसके देशको आर्थिक समृद्धि र विकासमा टेवा पुग्न सक्ने भएकाले निजी वनको दिगो व्यवस्थापन आवश्यक रहेको धारणा राखे। उपराष्ट्रपति यादवले वनको दिगो विकासका चुनौतिहरूलाई अवसरका रुपमा परिणत गर्नका लागि सबै निकायबीचको सहकार्य आवश्यक रहेको बताए।"
कोशी प्रदेश विकास परिषद्मा १५ जना मनोनित,"विराटनगर : कोशी प्रदेश सरकारले विभिन्न क्षेत्रका १५ जनालाई प्रदेश विकास परिषद्को सदस्यमा मनोनित गरेको छ । परिषद्को सदस्यमा उद्योगी,व्यवसायी एवं पेशाकर्मीहरूलाई मनोनित गरिएको हो । प्रदेश सरकारको यही जेठ २५ गते बसेको मन्त्रिपरिषद् बैठकले परिषद् सदस्य मनोनित गर्ने निर्णय लिएको थियो । सरकारले प्रदेश योजना आयोग (गठन तथा कार्य सञ्चालन) आदेश, २०७५ को दफा ७ को उपदफा २ (छ) बमोजिम प्रदेश विकास परिषद्का सदस्य मनोनित गरेको हो । मनोनित हुनेमा झापाका जीतबहादुर कार्की, राधिका ओझा, भवानीप्रसाद दंगाल, विराटनगरका प्रतिभा रिजाल, टीकाराम पुरी, राधा अधिकारी, संखुवासभाकी बबिता कटुवाल, उदयपुर त्रियुगाका रमेशचन्द्र रोका, मोरङ बूढीगंगाकी रीता न्यौपाने, सुनसरीका भीमप्रसाद घिमिरे र सर्लाहीका एकचन्द्र बराल रहेका छन् । त्यस्तै, उद्योगीहरु महेश जाजू, नवीन रिजाल, प्रकाश मुन्दडा र सुयश प्याकुरेललाई पनि मनोनित गरिएको छ । प्रदेश योजना आयोग (गठन तथा कार्य सञ्चालन) आदेश, २०७५ को दफा ७ मा परिषद् गठनसम्बन्धी व्यवस्था छ । उक्त दफा अनुसार अध्यक्ष मुख्यमन्त्री हुने परिषद्को सदस्यमा प्रदेश सरकारका मन्त्रीहरु र मन्त्रीको कार्यभार सम्हाल्ने राज्य मन्त्रीहरु, प्रदेशसभामा प्रतिनिधित्व गर्ने संसदीय दलका नेता, प्रदेशसभाका समितिका सभापतिहरु, आयोगका उपाध्यक्ष तथा सदस्यहरु, प्रमुख सचिव, प्रदेश सरकारका मुख्य न्यायाधिवक्ता, सचिवहरु, जिल्ला समन्वय समिति र स्थानीय तहका प्रमुखहरू रहने व्यवस्था छ । त्यस्तै,उक्त दफाको उपदफा (छ) मा कानुन बमोजिम स्थापना भएका संघ वा संस्थाका प्रतिनिधि तथा निजी क्षेत्रलगायत विभिन्न क्षेत्र, वर्ग र समुदायको प्रतिनिधित्व हुने गरी राष्ट्रिय जीवनमा विशिष्ट योगदान पुर्याएका व्यक्तिहरु मध्येबाट कम्तीमा एक तिहाइ महिलासहित प्रदेश सरकारबाट मनोनित १५ जनासमेत सदस्य हुने व्यवस्था छ । प्रदेश योजना आयोगको सचिव उक्त परिषदको सदस्यसचिव हुन्छन् । परिषद्को बैठक यही जेठ २९ गते बस्ने तयारी छ ।"
भारत भ्रमणमा गएका प्रधानमन्त्री दाहाल स्वदेश फर्किए,"काठमाडौं : दुई दिने भारत भ्रमणमा गएका प्रधानमन्त्री पुष्पकमल दाहाल स्वदेश फर्किएका छन्। नेपाल एयरलायन्सको विमानबाट उनी काठमाडौं फर्किएका हुन्। तेस्रो कार्यकालका लागि भारतको नियुक्त भएका नरेन्द्र मोदीको सपथग्रहणमा सहभागी हुन प्रधानमन्त्री दाहाल आइतबार नयाँ दिल्ली गएका थिए। राष्ट्रपति भवनमा आयोजित सपथग्रहण समारोहमा प्रधानमन्त्री दाहाल सहभागी भएका थिए। प्रधानमन्त्री दाहालले समकक्षी मोदीसँग द्विपक्षीय भेटवार्तासमेत गरेका थिए। उनीहरूबीच विगतमा भएका समझदारी एवं सम्झौताहरूको विषयमा विचारविमर्श भएको थियो। त्यस्तै प्रधानमन्त्री दाहालले राष्ट्रपति द्रौपदी मुर्मु, नवनियुक्त मन्त्री एस जयशंकर, भारतीय व्यवसायीलगायतसँग भेटवार्ता गरेका थिए।"
गृहमन्त्री लामिछानेलाई निलम्बनको माग गरिएको मुद्दामा न्यायाधीश शर्मा र श्रेष्ठको इजलासमा सुनुवाइ हुँदै,"काठमाडौं : उपप्रधान एवं गृहमन्त्री रवि लामिछानेलाई निलम्बनको माग गरिएको रिटमा आज सर्वोच्च अदालतमा सुनुवाइ हुने भएको छ। न्यायाधीश मनोजकुमार शर्मा र तिलप्रसाद श्रेष्ठको संयुक्त इजलासमा सुनुवाइका लागि रिटको पेशी चढेको छ। यसअघि न्यायाधीश श्रेष्ठको एकल इजलासले सहकारी ठगी प्रकरणमा उपप्रधान एवं गृहमन्त्री लामिछानेविरुद्ध परेको रिटलाई अग्राधिकार प्रदान गरी अन्तरिम आदेशका लागि आज दुवै पक्षलाई छलफलमा बोलाएको थियो। सर्वोच्चले काश्की सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको छ। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने ठहर गर्दै निलम्बनको माग गर्दै सर्वोच्च अदालतमा गत सोमबार रिट दर्ता भएको हो। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ। गृहमन्त्री लामिछाने पदमा रहिरहेका बेला सहकारी ठगी प्रकरणको छानबिन हुँदा 'कन्फ्लिक्ट अफ इन्टरेस्ट' हुने भन्दै निलम्बनको माग गर्दै अधिवक्ता अनुपम भट्टराईसहितले सर्वोच्च अदालतमा रिट दायर गरेका हुन्। लामिछानेविरुद्ध सहकारी ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत माग गरिएको छ। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता अनुपम भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। तर,अदालत प्रशासनले रिट दरपीठ गरिदिएपछि भट्टराईले अर्को रिट दायर गरेका थिए । उक्त रिटमा सुनुवाइ गर्दै न्यायाधीश टेकप्रसाद ढुंगानाको इजलासले गृहमन्त्री र महान्यायाधिवक्ताविरुद्धको रिट दर्ता गर्न अदालत प्रशासनलाई आदेश दिएको थियो। सोही आदेशअनुसार सहकारी ठगी प्रकरणमा गृहमन्त्री लामिछानेविरुद्धको रिट सर्वोच्च प्रशासनले दर्ता गरेको हो। महान्यायाधिवक्ताको कार्यालयले रुपन्देहीकोसुप्रिप बचत तथा ऋण सहकारी संस्था, चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। उपप्रधानमन्त्री तथा गृहमन्त्रीले धारणा गरेको जिम्मेवारीले अनुसन्धान प्रक्रियामा अनु्चित प्रभाव र प्रतिकूल असर पार्ने र प्राकृतिक न्यायको सिद्धान्त विपरित समेत रहने स्पष्ट भएको हुँदा अनुसन्धान प्रक्रिया चलिरहेको अवस्थामा गृहमन्त्रीको पदबाट निजलाई निलम्बन गर्नु भनि नेपाल सरकार,मन्त्री प्रधानमन्त्री तथा मन्त्रिपरिषदको नाउँमा अन्तरिम प्रकृतिको उपयुक्त आदेश माग गरिएको छ। लामिछानेमाथि सहकारीको रकम अपचलन गरेको आरोप छ। लामिछानेसहित देशैभरका समस्याग्रस्त सहकारीको छानबिन गर्न संसदीय विशेष छानबिन समिति गठन भएको छ।"
स्वास्थ्य क्षेत्रको सुधारमा ध्यान दिन सरकारलाई निर्देशन,"काठमाडौं : प्रतिनिधिसभाअन्तर्गतको शिक्षा, स्वास्थ्य तथा सूचना प्रविधि समितिले स्वास्थ्य क्षेत्रको सुधारमा ध्यान दिन सरकारलाई निर्देशन दिएको छ। सिंहदरबारमा सोमबार समिति बैठकले स्वास्थ्य क्षेत्रको सुधार एवं सेवाप्रभावकारीता र गुणस्तर सुधारका लागि स्वास्थ्य मन्त्रालयलाई निर्देशन दिएको हो। बैठकले स्वास्थ्य मन्त्रालयको ओ एण्ड एम सर्वेक्षण अगाडि बढाउन अर्थ मन्त्रालयलाई अनुरोध गर्ने निर्णय गरेको छ। बैठकले बयलपाटा अस्पताल अछामलाई चालू आर्थिक वर्षमा प्रदेश सरकारबाट बजेट विनियोजन नभएकाले सञ्चालन व्यवस्थापनमा कठिनाई भएकाले विषेश अनुदानको व्यवस्था गर्नसमेत मन्त्रालयलाई निर्देशन दिएको समिति सभापति अम्मर बहादुर थापाले जानकारी दिए। बैठकले वीर अस्पतालमा रहेका आइसीयु, सीसीयु, भेन्टीलेटरलगायतका युनिटमा जनशक्ति व्यवस्थापन गरी सेवा सुरु गर्नसमेत निर्देशन दिइएको सभापति थापाले बताए। बैठकमा स्वास्थ्य तथा जनसंख्यामन्त्री प्रदीप यादवले सरकारी अस्पतालको सेवालाई प्रभावकारी बनाउनका लागि आफू निरन्तर अनुगमनमा गएको जानकारी दिए। उनले सेवालाई प्रभावकारी बनाउनका लागि आफूले पहल गरे पनि सरोकारवाला निकायका अधिकारीहरूबाट सहयोग प्राप्त नभएको गुनासो गरे। मन्त्री यादवले स्वास्थ्य बीमा कार्यक्रम सन्तोषजनक नदेखिएको भन्दै यसलाई प्रभावकारी बनाइने जानकारी दिए। समिति सदस्यहरूले स्वास्थ्य बीमालाई प्रभावकारी बनाउनका लागि मन्त्रालय गम्भीर हुनुपर्ने, स्वास्थ्य उपकरण सञ्चालनका लागि दक्ष जनशक्ति राख्नुपर्ने सुझाव दिएका थिए।"
"सुदूरपश्चिममा जम्बो मन्त्रिमण्डल, ८ जना मन्त्री थपिँदा ५ जना विना विभागीय","धनगढी : सुदूरपश्चिममा अहिलेसम्मको जम्बो मन्त्रिमण्डल बनाइएको छ। मुख्यमन्त्री दीर्घबहादुर सोडारीले सोमबार ८ जना मन्त्रीको नाम शपथका लागि प्रदेश प्रमुखकोमा पठाएका छन्। प्रदेश प्रमुखको कार्यालयले ८ जना मन्त्रीको नाम शपथका लागि आएको जनाएको छ। सोमबार ५ बजे नै शपथ कार्यक्रम राखिएको छ। वैशाख ६ गते मुख्यमन्त्रीमा नियुक्त भएका सोडारीले तेस्रो पटक मन्त्रिपरिषद् विस्तार गरेका हुन्। मुख्यमन्त्री कार्यालय स्रोतका अनुसार सोडारीले एमालेका सुरेन्द्रबहादुर पाललाई आर्थिक मामिला, माओवादी केन्द्रका ओमबिक्रम भाटलाई सामाजिक विकास मन्त्री र स्वतन्त्रबाट प्रदेश सभा सदस्य डाताराप्रसाद जोशीलाई उद्योग पर्यटन वन तथा वातावरण मन्त्री नियुक्त गरेका हुन्। यस्तै, एमालेका वीर बहादुर थापा, हिरा सार्की, माओवादी केन्द्रका अक्कलबहादुर रावल, लक्ष्मी बिक र एकीकृत समाजवादीकी माया पन्तलाई बिना विभागीय मन्त्रीमा नियुक्तिका लागि प्रदेश प्रमुख नजिर मियाँ समक्ष सिफारिस गरेका हुन्। मुख्यमन्त्री सोडारीले मन्त्रालय विभाजन गरेर मन्त्रिपरिषद्लाई पूर्णता दिने तयारी गरेका थिए तर सत्तारुढ दलभित्रै मन्त्रालय विभाजन गर्न नहुने र गरे पनि आवश्यक गृहकार्य गरेर गर्नुपर्ने दबाब बढेपछि उनी रोकिएका छन्। सोडारीले यसअघि नागरिक उन्मुक्ति पार्टीका कैलाश चौधरीलाई भौतिक पूर्वाधार विकास र टीका थापालाई भूमि व्यवस्था कृषि तथा सहकारी मन्त्री नियुक्त गरेका थिए। योसँगै सुदूरपश्चिममा ११ सदस्यीय जम्बो मन्त्रिमण्डल बन्नेछ। यसअघि त्रिलोचन भट्टका पालामा ११ सदस्यीय मन्त्रिमण्डल बने पनि मन्त्रालय विभाजन गरिएको थिएन। राज्यमन्त्री सहित गरी ११ जना मन्त्री बनाइएका थिए। त्यसमा पनि संविधानको प्रावधानभन्दा बढी मन्त्री बनाएको भन्दै मुद्दा परेको थियो। सुदूरपश्चिममा ५३ सदस्यीय प्रदेश सभा छ। संविधानमा प्रदेश सभा सदस्य संख्याको २० प्रतिशत भन्दा बढी नबढ्ने गरी मन्त्री बनाउन सक्ने प्रावधान छ। प्रदेश सरकारले यसलाई ११ मानेर मन्त्रिमण्डल विस्तार गरेको हो। मन्त्री सिफारिसमा माओवादी केन्द्रभित्र चर्कियो विवाद यस्तै सुदूरपश्चिम सरकार विस्तारका लागि नेकपा माओवादीभित्र चरम विवाद देखिएको छ। संसदीय दलका नेताले मनपरी नाम पठाएको भन्दै ५ जना प्रदेश सभा सदस्यहरूले विज्ञप्ति जारी गर्दै मन्त्री नियुक्त नगर्न मुख्यमन्त्री दीर्घ बहादुर सोडारीलाई ध्यानाकर्षण गराएका छन्। माओवादीका प्रदेश सभा सदस्य खगराज भट्ट, झपट साउद, शिव ओली, रमेश धामी र जानकी कुँवर पौडेलले संयुक्त रूपमा ध्यानाकर्षण बुझाएका हुन्। माओवादीबाट ओमविक्रम भाट सरल अक्कल रावल र लक्ष्मी विकको नाम सिफारिस गरिएको छ। आज बिहान ११ बजे दलको बैठक आह्वान गरेर मन्त्री सिफारिस गर्ने सल्लाह भएको तर दलको बैठक स्थगित गरेर मन्त्रीको नाम दिएको उनीहरुको दाबी छ। यस प्रदेशमा माओवादीका सभामुख सहित ११ सांसद छन्।"
"विराटनगरमा ट्यांकर र म्याजिक ठोकिँएर दुर्घटना, १ जनाको मृत्यु, ५ घाइते","विराटनगर : विराटनगरमा सोमबार दिउँसो पेट्रोलको ट्यांकर र म्याजिक भ्यान ठोकिँएर दुर्घटना हुँदा १ जनाको मृत्यु भएको छ। ५ जना घाइते भएका छन्। कोशी लोकमार्गअन्तर्गत विराटनगर महानगरपालिका४ दूध फारममा दिउँसो ३ बजेतिर दुर्घटना हुँदा म्याजिकका चालकको मृत्यु भएको हो। उत्तरबाट दक्षिणतर्फ आउँदै गरेको प्रदेश १०४००१ ज ००१४ नम्बरको म्याजिक पश्चिमबाट पूर्वतर्फ आएर दक्षिणतर्फ मोडिँदै गरेको ना ७ ख १८७६ नम्बरको ट्यांकरमा ठोकिँएर दुर्घटना भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार दुर्घटनामा म्याजिक चालक सुनसरीको इटहरी उपमहानगरपालिका१७ का ३० वर्षीय तिलक साहको मृत्यु भएको छ। गम्भीर घाइते भएका साहको उपचारका क्रममा गोल्डेन अस्पतालमा दिउँसो ४:४५ बजेतिर मृत्यु भएको जानकारी बस्नेतले दिए। दुर्घटनामा विराटनगर महानगरपालिका६ का ३६ वर्षीय शंकरप्रसाद शर्मा, ३५ वर्षीय मुन्नाकुमार दास, सुनसरीको दुहवी नगरपालिका२ की ४० वर्षीया सविना खातुन, मोरङको रंगेली नगरपालिका८ का २४ वर्षीय अमित सरदार र खोटाङको दिप्रुङ चुइचुम्मा गाउँपालिका७ का २२ वर्षीय सजिन मगर घाइते भएका छन्। मध्यम अवस्थाका घाइतेको विराटनगरस्थित गोल्डेन अस्पतालमा उपचार भइरहेको प्रहरीले जनाएको छ। सबै घाइते म्याजिकमा सवार थिए। दुर्घटनापछि फरार बनेका ट्यांकर चालक सप्तरीको हनुमाननगर घर भएका ३६ वर्षीय सञ्जय ठाकुरलाई पक्राउ गरेर घटनाको अनुसन्धान सुरु गरिएको डीएसपी बस्नेतले बताए। उनका अनुसार अनुसन्धानपछि दुर्घटनाको थप विषय पत्ता लाग्ने छ।"
भद्रपुरमा ट्याम्पोसहित भन्सार छलेर ल्याएको सुर्ती बरामद,"झापा : प्रहरीले भन्सार छलेर ल्याएको धुलो सुर्तीसहित इलेक्ट्रिक ट्याम्पो र चालकलाई नियन्त्रणमा लिएर भन्सार बुझाएको छ। वडा प्रहरी कार्यालय भद्रपुरबाट खटिएको प्रहरी टोलीले विशेष सूचनाको आधारमा भद्रपुर नगरपालिका३ स्थित ज्ञानेचोकमा आइतबार साँझ ६:४० मिनेटमा प्र १०१००२ ह २१६० नम्बरको इलेक्ट्रिक ट्याम्पोलाई रोकेर चेकजाँच गरेका थिए। प्रहरीले सो ट्याम्पोमा भारतबाट अवैध रुपमा नेपाल भित्राएकोमा सात बोरा धुलो सुर्ती बरामद गरेको जिल्ला प्रहरी कार्यालय झापाले जनाएको छ। प्रहरीले बरामद गरिएको सुर्ती, ट्याम्पो र ट्याम्पो चालक हल्दिबारी गाउँपालिका२ बस्ने वर्ष ४० को हरिपलाल राजवंशीलाई ६ लाख ७० हजार मूल्यांकन तोकेर सोमबार भद्रपुर भन्सार कार्यालय बुझाइसकेको छ। ट्याम्पो चालक राजवंशीले एक लाख ७० हजार धरौटी बुझाएर छुटेको जनाइएको छ।"
दुर्गम बस्तीको तिर्खा मेटाउँदै प्रदेश सरकार,"धनकुटा : गाउँ होस् या शहर। धनकुटाका प्रायः सबैजसो स्थानमा खानेपानीको चरम समस्या छ। खानेपानी समस्याकै कारण पछिल्लो समय बसाइसराइ गर्ने क्रम बढ्दो छ। गाउँहरु रित्तिन थालेका छन्। जलवायु परिवर्तनको कारण बढ्दो तापक्रम एवं सडक बनाउन स्काइभेटर तथा डोजरको प्रयोगले खानेपानीका मुहानहरु सुक्दै गएका छन्। यिनै कारणले पछिल्लो समय खानेपानीका ९० प्रतिशत मुहान सुकेको खानेपानी तथा सरसफाई डिभिजन कार्यालय धनकुटाका प्रमुख राजकुमार मण्डलले बताए। कतिपय खानेपानी योजना मुहान सुकेको कारण अलपत्र छन्। पछिल्लो समयमा भने खानेपानी समस्यालाई समाधान गर्न लिफ्टिङ प्रविधिको प्रयोग थालिएको छ। विद्युतीय पम्पमार्फत् खोलाको पानी तानेर माथि रहेको बस्तीसम्म पुर्याउनका लागि लिफ्टिङ प्रविधिबाट खानेपानी योजना प्रदेश सरकारले अगाडि बढाएको छ। प्रदेश सरकार मातहतको खानेपानी तथा सरसफाई डिभिजन कार्यालय धनकुटाले जिल्लाका विभिन्न स्थानमा लिफ्टिङ खानेपानी योजनाका लागि करोडौं रुपैया लगानी गरेको छ। अहिले धनकुटाका विभिन्न स्थानमा दर्जनभन्दा धेरै लिफ्टिङ खानेपानीका योजना सञ्चालनमा छन्। कतिपय योजना सम्पन्न भइसकेका छन् भने कतिपय सम्पन्न हुने संघारमा छन्। काकाकुल गाउँमा ७ वर्षपछि खानेपानी साँगुरीगढी गाउँपालिका वडा नं ७ महाभारतमा कुनैबेला खानेपानीको चरम समस्या थियो। स्थानीय विहान हुनेवित्तिकै खानेपानी ल्याउनको लागि घण्टौंसम्म पैदल हिँडेर मुहानसम्म पुग्थे। पछिल्लो समय खडेरीको कारण नजिकका कुवा, पधेरो सुक्दै गए। जसकारण पानी ल्याउन डेढदेखि दुई घण्टासम्म माखावा खोलासम्म पुग्नु पथ्र्याे। माखावा खोला पुग्न जाँदा ओरालो र फर्किदा उकालो हिँड्नु पर्थ्यो। खानेपानीको समस्या बढ्दै गएपछि लिफ्टिङ खानेपानी योजना सञ्चालन भयो। क्रमागत योजना तथा बजेट अभावकै कारण उक्त खानेपानी योजना सम्पन्न गर्नका लागि झण्डै ७ वर्ष कुर्नुपर्यो। अहिले साँगुरीगढी ७ माखावा लिफ्टिङ खानेपानी योजनाको सफल परीक्षण गरिएको छ। लिफ्टिङ प्रविधि सफल भएसँगै वर्षौदेखि भोग्दै आइरहेको खानेपानी समस्या सामाधन हुनेमा स्थानीय वासिन्दा ढुक्क देखिन्छन्। माखावा खोलादेखि १ हजार ३८९ मिटरको उचाईमा रहेको पोखरीडाँडामा लिफिटङ प्रविधिबाट पानी झारिएको छ। माखावा खानेपानी उपभोक्ता तथा सरसफाई समितिका सचिव ओमप्रकाश राईका अनुसार खोलाबाट संकलन गरिएको पानीलाई दुई स्थानवाट लिफ्ट गरिएको छ। खोलादेखि ६३९ मिटर उचाईमा रहेको एप्मालामा रहेको करिव ५० हजार लिटर क्षमताको ट्याङ्कीमा झारिएको पानी संकलन गरेर पुनः त्यहाँदेखि ५५० मिटर उचाईमा रहेको पोखरीडाँडाको करिव ५० हजार लिटर ट्याङ्कीमा लगिएको छ। सो खानेपानी योजना २०७२ सालबाट निर्माण सुरु भएको थियो। तर, बजेट अभाबमा सुस्त रहेको आयोजना खानेपानी तथा सरसफाई डिभिजन कार्यालय धनकुटामातहत आएपछि प्रदेश सरकारको ६ करोड ९ लाख २५ हजार रुपैयाँ लगानी भएको छ। योजनाबाट साविक महाभारत गाउँ विकास समितिका वडा नं १, २, ३ र ४ वडाका २५० भन्दा बढी घरधुरी लाभान्वित हुने उपभोक्ता समितिका अध्यक्ष धर्मध्वज राईले बताए। खानेपानी योजनाबाट गोलखाडी, होङ्गकुटोल, लेक सिरान, खोङ्गजाली, खाक्चीराङ्ग, डढुवा, छिनामचोक, वैंका, गैरीटोल, खोलिम्फू, आसकोट गरी ११ वटा टोल समेटिनेछन्। खानेपानी अभावकै कारण बसाई सर्नुपर्ने स्थिति सम्म आएको थियो। अब त्यो समस्या हट्ने स्थानीयले बताएका छन्। पोखरीडाँडामा संकलन गरिएको पानीलाई ६ स्थानमा ट्याङकी निर्माण गरि वितरण गरिनेछ। उपभोक्ताको घरसम्म पाइप विछ्याउने काम अगाडि बढिसकेको उपभोक्ता समितिले जनाएको छ। योजनालाई चाँडो निर्माण सम्पन्न गराउन गाउँपालिकाले खानेपानीको मुहानसम्म करिव डेढ किलोमिटर सडक सरफाई तथा ट्रयाक खोल्ने काम गरिदिएको थियो। साँगुरीगढी गाउँपालिका अध्यक्ष जितेन्द्र राईले निर्माण सुरु भएको लामो समय वित्दा पनि खानेपानी योजना सम्पन्न नहुँदा यहाँका स्थानीय वासिन्दा निराश भएकोमा अब आशा पलाएको बताए। गाउँपालिकाको स्काइभेटरको सहयोगमा गोलखाडीदेखि खानेपानीको मुहानसम्म करिव डेढ किलोमिटर सडक सरफाई तथा ट्रयाक खोल्ने काम गरिएको थियो। उनका अनुसार गाउँपालिकाकै सवारी साधनवाट ट्रान्समिटर र पाइप ल्याइएको थियो। सफल लिफ्टिङ परिक्षणले स्थानीय खुसी मात्रै छैनन् वर्षौदेखिको खानेपानी समस्या दीर्घकालीन रुपमा समाधान हुनेमा ढुक्क देखिएका छन् अध्यक्ष रुम्दालीले भने। घण्टौं हिड्नुपर्ने बाध्यता हट्यो धनकुटाको चौविसे गाउँपालिका ५ वोधेकी जयकुमारी खतिवडा पानी ल्याउन हरेक दिन १ घण्टा पैदल बाटो हिँड्थिन्। घरदेखि मुहानसम्मको दुरी १ घण्टाको थियो। जयकुमारी मात्रै होइन, उनका छिमेकीहरु पनि पानी ल्याउन लामो दुरीको पैदलयात्रा गर्न बाध्य थिए। नजिक रहेका खानेपानीका मुहान सुकेपछि बोधेमा पानीको अत्यन्तै दुःख थियो। पैदल हिडेर पानी ल्याउनुको विकल्प थिएन। विहान सबैरै उठेर पानी ल्याउनु दैनिकी जस्तै बनेको थियो जयकुमारी भन्छिन् तर, अहिले समयसँगै दुःखका दिन हटेको छ। उनको दुःखको दि प्रदेश सरकारको सहयोगले हटेको हो। खानेपानी तथा सरसफाई डिभिजन कार्यालय धनकुटामार्फत् प्रदेश सरकारको लगानीमा बोधेमा लिफ्टिङ खानेपानी योजना निर्माण सम्पन्न भई अहिले सञ्चालनमा आएपछि उनको दुःख हट्यो। योजना सम्पन्न भएपछि स्थानीयले वर्षौदेखि झेल्दै आएको खानेपानी अभावको समस्याबाट छुटकारा पाएका छन्। सधै पानीको अभाव हुने र पानी बोक्न घण्टौं समय लगाउने मानिसहरु अहिले आफ्नै घरमा पानीको धारा आएपछि खुशीले दंग छन्। बोधे खानेपानी योजना ५ करोड ९ लाख २८ हजार ७२९ रुपैयाँको लागतमा सम्पन्न भएको हो। कुल लागतमध्ये प्रदेश सरकारको ४ करोड ४२ लाख ३३ हजार रुपैयाँ र उपभोक्ताको साझेदारी ६६ लाख ९५ हजार ७ सय २९ रुपैयाँ छ। आयोजनाबाट ४४६ घरधुरीका २ हजार ५२६ जना लाभान्वित भएका छन्। खानेपानी योजना सञ्चालन हुनभन्दा अगाडि बोधेमा खानेपानीको धेरै समस्या थियो। नजिकको खोलाबाट प्रतिलिटर २ रुपैयाँ दरमा ट्रयाक्टरबाट पानी ल्याएर उपभोग गर्न स्थानीय बाध्य थिए। अहिले गाउँमा खानेपानी ल्याएपछि स्थानीयवासीको जीवनयापन निकै सहज भएको बोधे खानेपानी योजनाका अध्यक्ष आधुनिक देवानले बताए। पानी किन्नुपर्ने बाध्यताबाट छुट्कारा पर्यटकीय स्थल भेडेटारमा खानेपानीको चरम समस्या थियो। यहाँ सयभन्दा बढी होटलहरु सञ्चालनमा छन्। खानेपानीको समस्याले होटल व्यवसायीहरु ट्याङ्करको पानी प्रतिलिटर ३ रुपैयाँको दरले खरिद गरेर उपभोग गर्थे। स्थानीय सिंसुवा खोलाबाट लिफ्टिङ प्रविधिद्वारा पानी ल्याएर विभिन्न टोलका १५३ लाभान्वित घरधुरीलाई एक घर एक धारा उपलव्ध गराएपछि भेडेटाराबासीलाई पनि राहत भएको छ। खानेपानी तथा सरसफाई डिभिजन कार्यालय धनकुटाको ८० प्रतिशत र २० प्रतिशत जनश्रमदान गरी लगभग ३ करोड ६९ लाख ६६ हजार ५०४ रुपैयाँको लागतमा आयोजना सम्पन्न भएको हो। कुल रकममध्ये ३ करोड २५ लाख ३० हजार ५२४ रुपैयाँ प्रदेश सरकारको र उपभोक्ताको ४४ लाख ३५ हजार ९ सय ८० रुपैयाँ साझेदारी रहेको भेडटार खानेपानी योजनाका अध्यक्ष आशिष राईले बताए। विद्युत आपुर्ति नियमित हुने हो भने चौविसै घण्टा उपभोक्तालाई पानी उपलव्ध गराउन अब कुनै समस्या नहुने समितिका कर्मचारी शेरबहादुर कार्कीले बताए। भेडेटार खानेपानी योजनामा विभिन्न क्षमताका ८ वटा ट्याङकी निर्माण गरिएको छ। करिब ५ घण्टामा एक लाख लिटर पानी ट्यांकीमा संकलन गर्ने क्षमता रहेको छ। धनकुटाको चौविसे गाउँपालिका वडा नम्बर ७ मा पर्ने मौनाबुधुक खानेपानी योजना खानेपानी तथा सरसफाई डिभिजन कार्यालय धनकुटाको ८० प्रतिशत र २० प्रतिशत जनश्रमदान गरी कुल ५ करोड ५५ लाख २६ हजार ६ सय ५३ रुपैयाँको लागतमा सम्पन्न भएको छ। जसमा सरकारको ४ करोड ३७ लाख २ हजार र उपभोक्ताको १ करोड १८ लाख २४ हजार ६५३ रुपैयाँ लागत साझेदारी रहेको छ। पहिले स्थानीय पानीका मुहानबाट खानेपानी पुग्थ्यो। पछिल्लो समय जनसंख्या बृद्धि भएपछि नजिकका पानीका स्रोतले मानिसलाई खानेपानी नपुग्ने भयो। जसले गर्दा करिब डेढ किलोमिटर तलबाट पानी बोक्न मौनाबुधुकबासी बाध्य थिए। लिफ्टिङ प्रविधिमार्फत आरुबोटे खोलाबाट खानेपानी ल्याएपछि अहिले स्थानीयवासीको दैनिकी फेरिएको छ। घरमै धारामा पानी आएपछि उकालो बाटो पानी बोक्नुपर्ने बाध्यता हटेको मौनावुधुक खानेपानी योजनाका अध्यक्ष डिल्ली लिम्बूले बताए। पहाडमा लिफ्टिङको सफलता केहि वर्ष अघिसम्म खानेपानीका मूलहरु धेरै थिए। अहिले ती मूलहरु सुक्दै गएका छन्। पहाडी क्षेत्रका हरेक घरसम्म बाटो पुगेका छन्। घरसम्म बाटो पुर्याउने क्रममा डोजर प्रयोग हुँदा धेरै मुहान सुके। जसको कारण खानेपानी समस्या बढ्दै गइरहेको छ। खानेपानी तथा सरसफाई डिभिजन कार्यालय धनकुटाका प्रमुख राजकुमार मण्डलका अनुसार अहिले खानेपानीका ९० प्रतिशत पुराना मूल मासिएका छन्। उनका अनुसार खोलामा बग्ने पानी नै खानेपानीको लागि प्रयोग गर्नुपर्ने वाध्यता हुन थालेको छ। खोला गाउँ वस्तीभन्दा तल गहिरोबाट बग्ने गरेकोले खोलाको पानी बस्तीसम्म ल्याउनका लागि लिफ्टिङ नै प्रभावकारी माध्यम हो। पहाडमा खानेपानी समस्या समाधानका लागि लिफ्ङिबाहेक अर्को विकल्प नभएको मण्डलको भनाई छ। सहज छैन योजना सञ्चालनमा लिफ्टिङ प्रविधिले खानेपानी ल्याउन सहज भएपनि सञ्चालनमा भने धेरै चुनौती हुने गरेका उपभोक्ता समितिहरुको भनाई छ। यो एक प्रकारको महंगो प्रविधि हो। तर, खोलाको पानी वस्तीसम्म ल्याउन अर्को विकल्पसमेत नभएको भेडेटार खानेपानी तथा सरसफाई उपभोक्ता समितिका अध्यक्ष आशिष राई बताउँछन्। उनका अनुसार योजना कार्यान्वयन गर्न समस्या हुने गरेको छ। लिफ्टिङ विद्युतबाट चल्ने योजना भएकोले पम्पबाट पानी फाल्ने प्रविधि महंगो हुन्छ। नियमित रुपमा विद्युत प्रभाव नहुँदा र भोल्टेजको अपडाउनले पम्प विग्रिने जोखिम हुन्छ। विद्युत नभएको बेला पानी तान्न सकिँदैन। मर्मत सम्भारमा महंगो लागत पर्न जाने उपभोक्ता समितिहरुको भनाई छ। अर्कोतिर पम्प मर्मत सम्भारका लागि दक्ष जनशक्ति सहज रुपमा पाउन सकिदैन। साँगुरीगढी गाउँपालिकाले चालु आर्थिक वर्षमा उपभोक्ता समितिमार्फत सञ्चालन भएका खानेपानी योजनाका प्राविधिकहरुलाई निःशुल्क प्लम्वर तालिम दिएको छ। विशेषगरी योजना सञ्चालनमा समस्या हुँदा स्थानीय स्तरवाटै समाधान होस् भन्ने उद्देश्यले तालिमको कार्यक्रम राखिएको साँगुरीगढी गाउँपालिका अध्यक्ष जितेन्द्र राईले बताए। खानेपानीको दिगो व्यवस्थापनका लागि जलाधार तथा सिमसार क्षेत्रको संरक्षण गर्ने, वृक्षारोपण गर्ने तथा वन विनास रोक्ने, पानीको मुहान वरपर अव्यवस्थित मानव वस्ती बस्न नदिने जस्ता कुरामा ध्यान दिनुपर्ने विज्ञहरु बताउँछन्। यसका लागि उपभोक्ता पनि सचेत र जिम्मेवार हुन जरुरी रहेको उनीहरुको भनाइ छ।"
सुरक्षा गोष्ठीको निष्कर्ष : कोशी प्रदेश सामाजिक र धार्मिक सद्भावका हिसाबले संवेदनशील,"विराटनगर : विराटनगरमा सम्पन्न भएको प्रदेशस्तरीय सुरक्षा गोष्ठीले कोशी प्रदेश सामाजिक र धार्मिक सद्भावका हिसाबले बढी संवेदनशील बन्दै गएको निष्कर्ष निकालेको छ। सामाजिक र धार्मिक सद्भाव एवं भाइचाराका हिसाबले कोशी प्रदेश संवेदनशील हुँदै गइरहेको निचोड सुरक्षा बैठकबाट निस्किएको हो। बेलाबेलामा हुने गरेका द्वन्द्वलगायतका गतिविधिले वर्षौदेखि कायम रहेको सद्भावलाई खलल पुर्याएर सुरक्षा चुनौती थपिन थालेको बैठकको ठम्याइ छ। राजनीतिक द्वन्द्वलगायतका घटनाबाट सुरक्षामा चुनौती थपिन थालेको जानकारी सुरक्षा अधिकारीले बैठकमा गराएका थिए। यद्यपि, पछिल्लो समय आमनागरिक, राजनीतिक दल, नागरिक समाज र निजी क्षेत्रबाट सामाजिक एवं धार्मिक सद्भाव अभिवृद्धिका साथै राजस्व चुहावट र लागूऔषध नियन्त्रणलगायतका शान्ति सुरक्षासँग सम्बन्धित विषयमा सकारात्मक सहयोग प्राप्त भइरहेको पनि सुरक्षा अधिकारीले बताएका छन्। धार्मिक तथा सामाजिक सद्भाव बिगार्ने गरी हुने गरेका छिटपुट गतिविधि, बढ्दो आर्थिक तथा वित्तीय अपराध, लागूऔषधको दुरुपयोग, आत्महत्या र राजनीतिक द्वन्द्वले सुरक्षामा चुनौती बढेको निष्कर्ष बैठकबाट निस्किएको गृह मन्त्रालयका सहसचिव एवं प्रवक्ता नारायणप्रसाद भट्टराईले बताए। उनका अनुसार लागूऔषध नियन्त्रणका लागि सुरक्षा निकायको निरन्तरको प्रयासका बावजुत पनि यसले बढ्दो रूप लिँदै गएको छ। बैठकपछि आयोजित पत्रकार सम्मेलनमा भट्टराईले आत्महत्याजस्ता घटना उल्लेख्य मात्रामा बढ्दै गइरहेको बताए। उनका अनुसार बैठकमा प्रदेशभित्र देखा परेका सुरक्षा चुनौती, अपराध नियन्त्रण, सेवा प्रवाह, विकास निर्माण, विपद् व्यवस्थापन पूर्वतयारी र प्रतिकार्य, राजस्व चुहावट नियन्त्रण, प्राकृतिक स्रोतको कानुनसम्मत उपयोग, सार्वजनिक र सरकारी जग्गाको संरक्षण, संघीय र प्रदेश सरकार मातहतका निकायहरुको समन्वय एवं सहकार्य लगायतका विषयमा छलफल भएको थियो। बैठकमा प्रदेशका १४ वटै जिल्लाका प्रमुख जिल्ला अधिकारीहरुले जिल्लाको शान्ति सुरक्षाको अवस्था, सुरक्षा चुनौती एवं देखा परिरहेका समस्या, जिल्ला सुरक्षा समितिबाट भइरहेका कामलगायतका बारेमा जानकारी गराएका थिए। त्यस्तै, कोशी प्रदेशको आन्तरिक मामिला तथा कानुन मन्त्रालय र गृह मन्त्रालयको तर्फबाट सुरक्षा समन्वय महाशाखा, नीति योजना अनुगमन महाशाखा र विपद् व्यवस्थापन महाशाखाको छुट्टा छुट्टै कुरा राखिएको थियो। बैठकमा उठेका विषयलाई सम्बोधन गर्दै उपप्रधान एवं गृहमन्त्री रवि लामिछाने, कोशी प्रदेशका मुख्यमन्त्री हिक्मतकुमार कार्की, आन्तरिक मामिला तथा कानुनमन्त्री लीलाबल्लभ अधिकारी, गृहसचिव एकनारायण अर्याल, प्रदेश सरकारका कायम मुकायम सचिव केदारनाथ शर्मा, नेपाली सेनाका रथी अशोकराज सिग्देल क्षेत्री, नेपाल प्रहरीका महानिरीक्षक वसन्तबहादुर कुँवर, सशस्त्र प्रहरीका महानिरीक्षक राजु अर्याल र राष्ट्रिय अनुसन्धान विभागका मुख्य अनुसन्धान निर्देशक हुतराज थापाले समसामयिक विषयहरु र आगामी दिनमा सम्पादन गर्नुपर्ने कामका सम्बन्धमा निर्देशन दिएको बताइएको छ। बैठकमा उपप्रधान एवं गृहमन्त्री लामिछानेले विपद्का कारणले कुनै पनि नागरिकले ज्यान गुमाउन नपर्ने अवस्था सृजना गरेर प्रभावकारी रूपमा काम गर्न निर्देशन दिएका छन्। विपद्मा राहत, उद्धार र पुनःस्थापनाका कामका लागि उपलब्ध स्रोत साधनको अद्यावधिक गर्न, पूर्वसूचना प्रणालीलाई प्रभावकारी एवं व्यवस्थित बनाउँदै शान्ति सुरक्षा तथा अपराध नियन्त्रणलाई थप प्रभावकारी बनाउन उनको निर्देशन छ। लामिछानेले कुनै पनि नागरिकले गुनासो वा समस्या लिएर मन्त्रालयमा पुग्नुपर्ने अवस्थाको अन्त्य गर्न निर्देशनसमेत दिए। सुरक्षाका बहुआयामिक क्षेत्रको विषयमा जानकारी दिँदै उनले सबै क्षेत्रमा योजनाबद्ध रुपमा काम गर्न र आफ्नो कार्यालयलाई नमुना कार्यालयको रूपमा विकास गर्न सुरक्षा अधिकारीलाई उनको आग्रह छ। कोशीका मुख्यमन्त्री कार्कीले नागरिकले देख्ने र भोग्ने सरकारको रूपमा पहिचान बनाएका सुरक्षाकर्मीहरुले सबैको भरोसा बढाउने गरी काम गर्नुपर्ने बताए। सरकारले समेत कार्यस्थलमा आधारभूत सुविधा पूरा गर्नुपर्नेमा उनको जोड छ। प्रहरी परिचालन गर्ने जिम्मेवारी प्रदेशले पाउनुपर्ने बताउँदै कार्कीले त्यसो भएमा शान्ति सुरक्षा, अपराध र लागूऔषध नियन्त्रण तथा विपद् व्यवस्थापनका कामहरु थप प्रभावकारी हुने विश्वास व्यक्त गरे। राजनीतिक समस्याको राजनीतिक रूपमा र गैरराजनीतिक समस्याको प्रशासनिक समाधान खोजिनुपर्छ, उनले भने। कार्कीले प्रहरी समायोजन नभएसम्म प्रहरी र प्रमुख जिल्ला अधिकारीलाई प्रदेश सरकारको मातहतमा दिए प्रदेशले उत्कृष्ट ढंगले परिचालन गर्ने बताए। प्रहरी समायोजन ढिलो भइरहेको अवस्थामा एकमुष्ट बास्केटबाट प्रहरी र प्रजिअ आए काममा सहजता हुने उनको धारणा छ। प्रदेश सरकारसँग समन्वय र सहजीकरण गर्न संघीय सरकार तयार हुनुपर्ने कार्कीले बताए। आगामी ३ वर्षभित्रमा प्रदेशभित्र प्रहरीलाई प्रविधि र पूर्वाधारयुक्त बनाउने प्रतिबद्धता पनि उनले जनाए। आन्तरिक मामिला तथा कानुनमन्त्री अधिकारीले सुरक्षा गोष्ठीबाट शान्ति सुरक्षा, अपराध नियन्त्रण, सुशासन र सेवा प्रवाह थप मजवुत एवं प्रभावकारी हुने विश्वास व्यक्त गरे। साथै, संघीय र प्रदेश सरकारको समन्वयबाट नागरिकले परिवर्तनको महसुस गर्न पाउने उनको भनाइ छ। गृहसचिव अर्यालले जिल्लागत रूपमा भएका असल अभ्यासलाई अवलम्बन गर्न र सकारात्मक कामका लागि प्रतिस्पर्धा गर्न आग्रह गर्दै कानुन कार्यान्वयनमा खरो उत्रन निर्देशन दिएका छन्। उनले सूचना व्यवस्थापनलाई प्रभावकारी बनाउँदै कुनै पनि प्रकारका गैरकानुनी कार्य र सामाजिक तथा धार्मिक सद्भाव बिथोल्ने गतिविधिलाई समयमै कानुनको दायरामा ल्याउन निर्देशन दिएका छन्। राष्ट्रिय परिचयपत्रका लागि विवरण संकलन र कार्ड वितरणलाई थप प्रभावकारी बनाउन तथा निजी हतियारहरुको नियमन गर्न सुरक्षा अधिकारीलाई अर्यालको निर्देशन छ। सुरक्षा व्यवस्थापन र सेवा प्रवाहको प्रभावकारिता अभिवृद्धिमा आधुनिक प्रविधिको प्रयोग बढाउन उनको आग्रह छ। सुरक्षा निकाय सरकारको प्रतिनिधिका अतिरिक्त नागरिकको संरक्षक र महत्वपूर्ण मामिलाहरुको निर्णयकर्ता भएकोले कार्य सम्पादनका क्रममा प्रदेश तथा स्थानीय सरकारसँग समेत समन्वय गर्न अर्यालले निर्देशन दिए। गृह मन्त्रालय र कोशीको आन्तरिक मामिला तथा कानुन मन्त्रालयको संयुक्त आयोजनामा आइतबारदेखि दुई दिने गोष्ठी सुरु भएको थियो। स्थानीय प्रशासनले कानुन कार्यान्वयनमा पूर्ण सक्रियताका साथ कार्य गर्ने र संघीय, प्रदेश तथा स्थानीय सरकार मातहतका निकायहरु बीचको समन्वयलाई थप प्रभावकारी बनाउने साझा प्रतिबद्धतासहित गोष्ठी सोमबार सकिएको हो।"
विद्यालयमा पर्याप्त छैन खेल मैदान,"काठमाडौं : पछिल्लो समय मोबाइल डिभाइसको पहुँच भएका अधिकांश बालबालिकाहरू शारीरिक क्रियाकलापबाट हुने खेल खेल्ने प्रवृत्ति पातलिँदै गएको छ। अर्कोतर्फ नेपालमा बालबालिकालाई खेल्ने पर्याप्तता र उपयुक्त वातावरण छैन। जसले उनीहरू खेल्न पाउने अधिकारबाट वञ्चित भएको विभिन्न अध्ययनहरूले देखाएको छ। यसबीच बालबालिकाको विकास र निरोगितामा खेलको महत्त्वलाई थप जोड दिन यस वर्षदेखि जुन ११ पहिलो पटक अन्तर्राष्ट्रिय खेल दिवस मनाउन लागिएको छ। हरेक बालबालिकाको खेल्न पाउने अधिकार सुनिश्चित गर्न यस दिवसमा युनिसेफले सरकार, हेरचाहकर्ता, शिक्षक र समुदायहरूलाई एकजुट भएर आफ्ना प्रयासहरू र लगानी बढाउन अह्वान गरेको छ। घरमा होस वा विद्यालयमा बालबालिकाहरूलाई नाच, गान, कथा सुनाउने, विभिन्न खेल खेलाउने लगायतका दैनिक गतिविधिमा जोड दिन अनुरोध गरिएको छ। शैक्षिक गुणस्तर परीक्षण केन्द्रकाअनुसार नेपालमा १९ प्रतिशत सामुदायिक विद्यालयमा र ६ प्रतिशत निजी विद्यालयमा मात्रै बालबालिकालाई खेल्ने पर्याप्त खेल मैदान छन्। बाँकी खेल मैदानको अभावमा बालबालिकाहरू बञ्चित हुनु परेको छ। युनिसेफ नेपालका प्रारम्भिक बालविकास विशेषज्ञ डा दिपु शाक्यका अनुसार अमेरिकामा भएको एक अध्ययनमा ६० प्रतिशत बालबालिकाले मात्रै घरबाहिर खेल्छन्। नेपालमा पनि घरबाहिर खेल्नेको संख्या घट्दो छ। अझ शहरी क्षेत्रमा खेल मैदानको अभाव छ। यद्यपि सरकारले बेलाबेलामा स्थानीय तह वा एक वडा एक खेल उद्यान भनेर नीति ल्याउँछ तर कार्यान्वयन भने गरेको पाइँदैन। डाशाक्य भन्छन्, अधिकांश क्षेत्रमा बालबालिकालाई खेल्ने मैदान, चौर, उद्यान छैन। अभिभावकहरू पनि आफ्नो सजिलोका लागि मोबाइल दिन्छन्। तर यसको उचित प्रयोग कत्तिको भएको छ भन्ने प्रश्न उठ्छ। बालबालिकाको वृद्धि विकासका लागि मोबाइलको लतबाट छुटाएर विभिन्न खेलमा जोड्न आवश्यक छ। अन्तर्राष्ट्रिय खेल दिवसले पनि यसैलाई जोड दिएको उनको भनाइ छ। अर्कोतर्फ घरपरिवारमा पनि अभिभावकले बालबालिकासँग खेल्ने, समय बिताउने समयको पनि कमी भएको अध्ययनहरूले देखाएको छ। राष्ट्रिय तथ्यांक कार्यालयले गरेको अध्ययन प्रतिवेदनअनुसार २४ महिनादेखि ५९ महिनासम्मका बालबालिकासँग उनीहरूका बुबाले कम समय व्यतीत गर्ने देखिएको छ। अर्थात तथ्यांकअनुसार १७६ प्रतिशत बुबाहरू र ४२१ प्रतिशत आमाहरूले आफ्ना बालबालिका सँग खेल्ने(बजाउनेगाउने कुरा गर्ने) गर्छन्। यससँगै बालबालिकाको लागि उपयुक्त पुस्तकहरूको उपलब्धता पनि न्यून अर्थात ३ प्रतिशत मात्रै छ। यस्तै खेलौनाको उपलब्धता भने ६६ प्रतिशतसम्म छ। तर बजारमा पाइने ५४ प्रतिशत खेलौना बालबालिकाका लागि हानिकारक भएको जनस्वास्थ्य तथा वातावरण प्रवर्द्धन केन्द्रले गरेको एक अध्ययनले निचोड निकालेको छ। यसैले, नेपाल हातेकागज महासंघसँग हातेमालो गरेर हानिकारक रहित खेलौना उत्पादनमा समेत गर्न थालिएको युनिसेफ नेपालका प्रारम्भिक बालविकास विशेषज्ञ डा दिपु शाक्यले जानकारी दिए। यसकारण बालबालिकालाई खेल महत्वपूर्ण खेल रमाइलोका लागि मात्र होइन। यो बालबालिकाको विकासको आधारभूत कुरा पनि हो। खेलले बालबालिकाको शारीरिक, सामाजिक, संवेगात्मक तथा बौद्धिक विकासमा सहयोग गर्दछ। खेलका माध्यमबाट बालबालिकाले अरुसँग सम्बन्धहरू बनाउन, नेतृत्व सिप र प्रतिरोधी क्षमता विकास गर्न, सम्बन्धहरूको खोजी गर्न र सामाजिक चुनौतीहरू चिन्न र साथसाथै उनीहरूका डरहरूमाथि विजय पाउन सक्छन्। बालबालिकाले खेल्दा सुरक्षित महसुस गर्छन्। खेलले बालबालिकाको कल्पना र रचनात्मक अभिव्यक्ति विकास गर्न पनि मद्दत गर्दछ। यी अहिलेको विश्वमा बाँच्नका लागि महत्त्वपूर्ण सिपहरू हुन्। जब मानवीय संकटहरूले बालबालिकाको संसारमा उलटफेर ल्याउँछन् तब खेल नै त्यस्तो कुरा हुन्छ जसमा बालबालिकाले प्रतिकूल अनुभवहरूबाट सुरक्षा र राहत दुबै प्राप्त गर्न सक्छन्। यसका साथै, खेलबाट नै उनीहरू संसार सम्बन्धी आफ्ना अनुभवहरूलाई अन्वेषण गर्न र तिनलाई बुझ्न पनि सक्षम हुन्छन्। खेलले बालबालिकालाई आनन्द दिन्छ र सान्त्वना प्रदान गर्दछ। विद्यार्थीहरूलाई सिकाइ प्रक्रियामा सक्रिय रुपमा संलग्न गराउन खेलमा आधारित सिकाइलाई प्रभावकारी पद्धतिका रुपमा मान्यता दिइन्छ। यसले सिकाइलाई थप रमाइलो र सान्दर्भिक बनाउन मद्दत गर्दछ जसले बालबालिकालाई प्रेरित गर्दछ र उनीहरूलाई सिकेका कुरा र सूचनाहरू स्मरण गर्न बल मिल्छ। यसका साथै, खेलले सहिष्णुता र लचकताको प्रवर्द्धन साथै सामाजिक समावेशिताको सहजीकरण, द्वन्द्व रोकथाम र शान्ति निर्माणमा सकारात्मक प्रभाव पार्छ। यही कुरालाई आत्मसात गर्दै बालअधिकारसम्बन्धी संयुक्त राष्ट्र संघीय महासन्धिले धारा ३१ अन्तर्गत खेललाई प्रत्येक बालबालिकाको मौलिक अधिकारका रुपमा स्थापित गरेको छ र नेपाल यो महासन्धिमा सबैभन्दा पहिला हस्ताक्षर गर्ने राष्ट्रहरूमध्ये एक हो। कसरी बनाउने खेलमय अभिभावकत्व ? खेलमय अभिभावकत्व त्यो अवस्था हो जहाँ आफ्ना बालबालिकासँग अन्तरक्रिया गर्न र उनीहरूको विकासमा योगदान दिन आमाबुबाहरू र हेरचाहकर्ताहरू रमाइलो र कल्पनाशील खेल प्रयोग गर्न सक्षम हुन्छन्। यसमा बालबालिकालाई खेल र कथा वाचन मार्फत क्रियाकलाप गराउने साथै मुख्य जीवन उपयोगी सिपहरू प्रदान गर्ने कुराहरू समेटिन्छन्। त्यसैगरी खेलमय अभिभावकत्वले यस्तो सुरक्षित र रमाइलो वातावरण सृजना गर्ने काम पनि पर्दछ जहाँ बालबालिकाले आफूलाई महत्त्व दिइएको र आफ्ना कुराहरू बुझिदिएको महसुस गर्दछन्। खेलमय अभिभावकत्वले बालबालिका र आमाबुबा बीचको सम्बन्ध प्रगाढ बनाउँछ। साथै बालबालिकाको आत्मसम्मान बढाउने र चुनौतीहरूको सामना गर्ने क्षमता अभिवृद्धि गर्ने काम पनि गर्दछ। खेलमय अन्तरक्रियाले बालबालिकाको मात्र नभई आमाबुबा र हेरचाहकर्ताहरूको समेत निरोगिता र सकारात्मक मानसिक स्वास्थ्यमा योगदान पुर्याउँदछ। आफ्ना आमाबुबासँग नियमित रुपमा खेल्ने बालबालिकामा चिन्ता, अवसाद, आक्रमकता र अनिद्राको समस्या हुने सम्भावना कम हुन्छ। पालनपोषण र खेलमय अभिभावकत्वले आनन्द र खुसी ल्याउँछ अनि बालबालिकालाई सुरक्षित महसुस गर्न, सिक्न, सिप विकास गर्न र आफ्नो वरिपरीको संसार चिन्न मदत पुर्याउँछ।"
महोत्तरीमा लुटेरा समूहको गोली प्रहारबाट युवक गम्भीर घाइते,"महोत्तरी : अज्ञात लुटेराहरुको एक समुहले लुटपाटको क्रममा गोली प्रहार गर्दा महोत्तरीको गौशालामा युवक घाइते भएका छन्। गौशाला नगरपालिका११ का ३५ वर्षीय विनय कुमार महतो (मुरारी) गोली प्रहारबाट गम्भीर घाइते भएका हुन्। सोमबार महोत्तरीको गौशालाबजारबाट घरतर्फ जाने क्रममा मरहा नदीमा मोटरसाइकलमा आएका ७,८ जनाको समूहले लुटपाटको प्रयास गरेको थियो। सो क्रममा महतो प्रतिकारमा उत्रिएपछि सो समूहले गोली प्रहार गरेको हो। उनको प्रादेशिक अस्पताल जनकपुरमा उपचार भइरहेको प्रहरी स्रोतले जनाएको छ। घटनाको सम्बन्धमा थप अनुसन्धान भइरहेको महोत्तरीका प्रहरी प्रवक्ता एवम् डीएसपी सन्तुलालप्रसाद जयसवारले जानकारी दिए।"
बेचबिखनका लागि नाबालिकालाई भारत लैजान खोज्ने दुई जना पक्राउ,"काठमाडौं : बेचबिखनका लागि नाबालिकालाई भारत लैजान खोज्ने दुई जना पक्राउ परेका छन्। पक्राउ पर्नेमा नुवाकोटको दुप्चेश्वर गाउँपालिका६ घर भई काठमाडौंको तारकेश्वर बस्ने ३९ वर्षीय सम्बर बहादुर तामाङ र तादी गाउँपालिका२ घर भई काठमाडौंको टोखा बस्ने ३३ वर्षीया इन्दिरा कटुवाल (तामाङ) रहेका छन्। पोखरामा आफ्नै होटलमा वेट्रेसको काम भएको, सुरुमा महिनाको २० हजार तलब दिने र पछि तलब बढाउँदै लैजाने प्रलोभन देखाएर नाबालिकालाई भारत लैजान लागेका थिए। ललितपुर महानगरपालिका२७ सुनाकोठीमा प्रतिवादीले पीडित नाबालिकालाई लैजाँदै गरेको अवस्थामा मानव बेचबिखन अनुसन्धान ब्यूरोको टोलीले फेला पारी उद्धार गरेको थियो। पक्राउ परेका दुवै जनालाई मानव बेचबिखन तथा ओसारपसार मुद्दामा काठमाण्डौं जिल्ला अदालतबाट ५ दिनको म्याद थप अनुमति लिई आवश्यक अनुसन्धान भइरहेको ब्यूरोका सूचना अधिकारी ज्ञानेन्द्र प्रसाद फुयालले जानकारी दिए।"
नेपाली सेनामा भर्ति गराइदिन्छु भन्दै ठगी गर्ने पक्राउ,"कास्की : नेपाली सेनामा भर्ति गराइदिन्छु भन्दै १ लाख ७० हजार रूपैयाँ ठगी गरेको आरोपमा पोखरा महानगरपालिका५ पर्स्याङ बस्ने २७ वर्षीय घर्मराज थापालाई प्रहरीले पक्राउ गरेको छ । थापाले आफूलाई पोखरामा रहेको आर्मी फिटनेस सेन्टरको सञ्चालक बताउँदै नेपाली सेनाको माथिल्लो तहका हाकिमलाई चिनेको भनी बाग्लुङ घर भएका १९ वर्षीय युवकलाई नेपाली सेनामा भर्ती गराईदिन्छु भनि झुठ्ठा आश्वासन दिलाई पटकपटक गरी उक्त रकम ठगी गरेको भन्ने सूचनाको आधारमा वडा प्रहरी कार्यालय बैदामबाट खटिएको प्रहरीले थापालाई पोखरा महानगरपालिका५ जिरोबाट पक्राउ गरेको हो । उनलाई ठगी,आपराधिक विश्वासघात तथा आपराधिक लाभ (एक्सटर्सन) सम्बन्धी कसूरमा जिल्ला अदालत कास्कीबाट १० दिन म्याद थप अनमुति लिई प्रहरीले आवश्यक अनुसन्धान गरिरहेको छ ।"
तत्कालीन सेञ्चुरी बैंकका अध्यक्ष श्रेष्ठसहित ८ जना पक्राउ,"काठमाडौं : तत्कालीन सेञ्चुरी बैंकका अध्यक्षसहित ८ जना पक्राउ परेका छन्। प्रहरीको केन्द्रीय अनुसन्धान व्युरो (सिआईवी)ले अध्यक्ष राजेशुकमार श्रेष्ठसहित ८ जनालाई पक्राउ गरेको हो। पक्राउ पर्नेमा सञ्चालक समिति सदस्यहरू रमेशकुमार निरौला, रणबहादुर श्रेष्ठ, सुनिलकुमार न्यौपाने, गीता प्रधान, राजेशकुमार दली, उमाकुमारी श्रेष्ठ र शिवगोपाल रिसाल छन्। कर्जा दुरुपयोगको आरोपमा सिआईवीको टोलीले उनीहरूलाई पक्राउ गरेको हो। यस विषयमा थप अनुसन्धान भइरहेको प्रहरीले जानकारी दिएको छ।"
आफ्नै आमाको हत्या गरेको अभियोगमा छोरा पक्राउ,भोजपुर : आफ्नै ६८ वर्षीया आमाको हत्या गरेको आरोपमा छोरा पक्राउ परेका छन्। अरूण गाउँपालिका४ ल्याङडाँडा चरम्बीका निरकुमारी तामाङको खुर्पा प्रहार गरी हत्या गरेको अभियोगमा ३४ वर्षीय मिलन तामाङलाई आइतबार साँझ प्रहरीले पक्राउ गरेको हो । प्रहरीका अनुसार खुर्पा प्रहार गरी निर कुमारीको हत्या गरेको भन्ने जानकारी प्राप्त हुनासाथ अस्थायी प्रहरी पोष्ट चरम्बीबाट खटिएको प्रहरीले मिलन लाई पक्राउ गरेको हो । प्रहरीले घटनाको थप अनुसन्धान गरिरहेको जनाएको छ ।
अख्तियारले सरकारलाई भन्यो  सार्वजनिक पदमा नियुक्त हुने व्यक्तिको विदेशी नागरिकता वा आवासीय अनुमति भए नभएको एकीन गर्नू,"काठमाडौं : सार्वजनिक पदमा नियुक्त हुने व्यक्तिको विदेशी नागरिकता वा आवासीय अनुमति भए नभएको एकीन गरेर मात्रै नियुक्त गर्न नेपाल सरकारलाई अख्तियार दुरूपयोग अनुसन्धान आयोगले आग्रह गरेको छ। अख्तियारले मन्त्रिपरिषद्मा प्रस्ताव पेश गर्दा सार्वजनिक पदमा नियुक्त हुने व्यक्तिले विदेशी नागरिकता वा आवासीय अनुमति लिए नलिएको बारे घोषणा अनिवार्य पेश गर्न मुख्य सचिवमार्फत् मन्त्रिपरिषद् कार्यालयलाई पत्राचार गरेको हो। कतिपय सार्वजनिक निकायले कानुनी व्यवस्था लागू नगरेकाले विदेशी नागरिकता र आवासायी अनुमति लिएकाले पनि सार्वजनिक पदमा नियुक्ति पाउने संभावना रहेकाले मापदण्ड,कार्यविधि र निर्देशिका तयार गरी लागू गर्न अख्तियारले आग्रह गरेको हो। 'नेपाल सरकारबाट नियुक्ति हुनुपर्ने व्यक्तिको हकमा नेपाल सरकार (मन्त्रिपरिषद) मा प्रस्ताव पेश गर्दाका बखत त्यस्ता व्यक्तिले विदेशी नागरिकता वा आवासीय अनुमतिपत्र लिए नलिएको यकिन गर्न निज व्यक्ति स्वयंले सो बारे गरेको घोषणा अनिवार्य रुपमा पेस गर्न लगाउने र अन्य सार्वजनिक निकायका हकमा पनि सोही बमोजिम कानुनी व्यवस्था गर्ने गराउने व्यवस्था गर्न नेपाल सरकारका मुख्य सचिवमार्फत सबै निकायमा निर्देशन हुन सुझाव लेखी पठाउने भन्ने आयोगको मिति २०८१०११० मा निर्णय भएकाले सोबमोजिम गर्ने गराउने व्यवस्था हुन निर्णयानुसार अनुरोध गरेको छु,'अख्तियारका सचिव रामेश्वर दंगालले पठाएको पत्रमा उल्लेख छ। आयोगले मुख्यसचिवमार्फत् अन्य सार्वजनिक निकायको हकमा पनि यसअघि तोकिएको कानुनी व्यवस्थाअनुरुप व्यवस्था गर्न समेत निर्देशन दिन आग्रह गरेको छ। 'नेपालको संविधानको धारा २९१ मा नियुक्तिका लागि योग्य नहुने सम्बन्धी विशेष व्यवस्था गरिएको छ। सो धाराको उपधारा (१) बमोजिम यस संविधानमा अन्यत्र जुनसुकै कुरा लेखिएको भए तापनि विदेशको स्थायी आवासीय अनुमतिपत्र लिएको नेपालको नागरिक यस संविधान बमोजिम निर्वाचन, मनोनयन वा नियुक्ति हुने पदमा निर्वाचित, मनोनीत वा नियुक्तिको लागि योग्य हुने छैन तर त्यस्तो विदेशको स्थायी आवासीय अनुमतिपत्र त्यागेको व्यक्तिलाई कम्तीमा तीन महीनाको अवधि व्यतित भए पछि त्यस्तो पदमा निर्वाचित, मनोनीत वा नियुक्त गर्न बाधा पर्ने छैन भन्ने व्यवस्था गरिएको छ । त्यसैगरी उपधारा (२) मा उपधारा (१) बमोजिमको विदेशको स्थायी आवासीय अनुमतिपत्र लिएको नेपालको नागरिक सम्बन्धी अन्य व्यवस्था संघीय कानुन बमोजिम हुनेछ भन्ने व्यवस्था गरेको छ । निजामती सेवा ऐन, २०४९ को दफा ६१ को उपदफा (२) ले विदेशी मुलुकको स्थायी आवासीय अनुमतिपत्र लिएमा वा सो का लागि आवेदन दिएमा भविष्यमा सरकारी सेवाको निम्ति अयोग्य ठहरिने गरी सेवाबाट बर्खास्त गर्ने व्यवस्था गरेको र सोही ऐनको दफा १० को उपदफा (१) को खण्ड (घ) ले यसरी भविष्यमा सरकारी सेवाका निम्ति अयोग्य ठहरिने गरी सेवाबाट बर्खास्त गरिएका व्यक्ति निजामती सेवाको पदमा उम्मेदवार हुन नपाउने व्यवस्था गरेको छ ,'अख्तियारको पत्रमा भनिएको छ। कानुनी व्यवस्था विपरित सार्वजनिक सेवामा नियुक्ति गर्ने परिपाटीको अन्त्य गर्न मापदण्ड, कार्यविधि, निर्देशिका तयार गरी लागू गर्नुपर्ने अख्तियारको सुझाव छ। पत्रमा भनिएको छ,'नेपालको संविधान र निजामती सेवा ऐन, २०४९ को उक्त व्यवस्थासँग तादाम्यता राख्ने गरी केही सार्वजनिक निकायले यसरी विदेशी नागरिकता र आवासीय अनुमतिपत्र लिएका व्यक्तिलाई सार्वजनिक सेवाको पदमा नियुक्ति लिन नपाउने गरी आफ्नो निकाय सम्बन्धी कार्यविधि, निर्देशिका, मापदण्ड जस्ता कानुनी व्यवस्था गरी लागू गरेको अवस्था पनि देखिन्छ भने कतिपय सार्वजनिक निकायले यस्तो कानूनी व्यवस्था नगरेको कारण त्यस्ता व्यक्ति नियुक्ति हुन सक्ने अवस्था कायमै रहेको हुँदा त्यस्ता व्यक्तिलाई सार्वजनिक सेवामा नियुक्ति गर्ने परिपाटीको अन्त्य गर्ने गरी मापदण्ड, कार्यविधि, निर्देशिका तयार गरी लागू गर्नुपर्ने हुन्छ।'"
स्याङ्जालाई पूर्ण खोप सुनिश्चितता जिल्ला घोषणा,स्याङ्जा : स्याङ्जालाई पूर्णखोप सुनिश्चितता जिल्ला घोषणा गरिएको छ। बालबालिकालाई १३ वटा रोग बिरुद्धका ७ वटा खोपका मात्रा पूरा भएपछि जिल्लालाई पूर्ण खोप सुनिश्चिता घोषणा गरिएको हो। गण्डकी प्रदेश सामाजिक तथा स्वास्थ्य मन्त्रालयका सचिव डा बिनोद बिन्दु शर्माले स्याङ्जाका १४ हजार ८८ बालबालिकाले पूर्णखोप पाएसँगै जिल्लालाई पूर्ण खोप सुनिश्चितता घोषणा गरेका हुन्। योसँगै स्याङ्जा प्रदेशको दोस्रो पूर्णखोप सुनिश्चितता जिल्ला बनेको छ। विगतका तुलनामा स्वास्थ्यका क्षेत्रमा धेरै सुधार भएको जनाउँदै आउँदा दिनहरुमा पनि थप सेवा सुविधा क्रमशः बढाइँदै लगिने उनको भनाइ छ। जन्मेदेखि १५ महिनाका ३ हजार ४५७ जना र १६ देखि ५९ महिनाका १० हजार ६३१ जना बालबालिकाले पूर्ण खोप लगाइएको स्वास्थ्य कार्यालय स्याङ्जाका प्रमुख केशवप्रसाद चापागाईले जानकारी दिए। उनका अनुसार जन्मेदेखि महिनाका ५ जना र १६ देखि ५९ महिनाका १६ जनालाई खोप लगाउन छुटेको छ। छुटेका बालबालिकालाई पनि खोप दिइने बताए।
पटिहानीमा स्टोन पार्क,"चितवन : पर्यटकीय केन्द्र बनेको पटिहानीमा पर्यटकीय गतिविधि बढाउन नौलो परिकल्पना गरिँदै आएको छ । केही वर्ष पहिला निर्माण गरिएको अम्रेला स्ट्रिटले पर्यटकीय चहलपहल बढायो । आन्तरिक पर्यटन बनाउन नयाँ खालका अवधारणा ल्याइएको छ । पर्यटकको रोजाइलाई मध्यनजर गर्दै पटिहानीमा फेर िअर्को गन्तव्य निर्माण गरिएको छ स्टोन पार्क । पर्यटकको आकर्षणका लागि ढुंगाका संरचना तयार गरेर पार्क बनाइएको छ । भरतपुर२२ स्थित राप्ती नदी किनारमा रहेको पार्कबाट मनोरम दृश्य अवलोकन गर्न सकिन्छ । ढुंगा छापेर वाकिङ ट्रेल, सेल्फी पोइन्ट, भ्यु टावर, ढुंगाकै विश्रामस्थल बनाइएको छ । राप्ती नदीमा डुंगा चढ्न आउने घाट छ । पारिपट्टी निकुञ्ज छ । निकुञ्जका जनावर देख्न सकिन्छ । यसैमा पर्यटक रमाउँछन् । राप्ती नदी र केरुङ घोलले कटान गरेर उकासिएको जग्गामा १ करोड २० लाखको खर्चमा आकर्षक पार्क बनाइएको भरतपुर२२का वडाध्यक्ष विष्णुराज महतोले बताए । दक्षिण कोरियामा स्टोन पार्क देखेपछि वडाध्यक्ष महतोले त्यही अवधारणा लागू गरेका हुन् । यहाँ बाढी पनि लाग्छ । बाढीले ढुङ्गालाई क्षति नगर्ने भएपछि ढुंगैढुंगाले बनेको पार्क बनाएका हौं, उनले भने, यो ढुंगाले सिँगारिएको पार्क हो, महतोले भने, राप्ती नदीसँगै निकुञ्जको दृश्य हेर्न सकिन्छ । यसको महत्व दिनहुँँ बढ्छ भन्ने लागेको छ । पार्क नजिकको क्षेत्रमा बोटे समुदायको बस्ती छ । उनीहरूको जीविकोपार्जनसँग पार्कलाई जोडिएको छ । पार्कको उद्घाटनका अवसरमा रैथाने खाना महोत्सव पनि गरिएको थियो । भरतपुर महानगरपालिकाले भ्रमण वर्ष२०२४ मनाइरहेको छ । पटिहानीमा निर्माण गरिएको स्टोन पार्क नयाँ गन्तव्यका रूपमा पर्यटक आगमन गर्ने महानगरपालिका प्रमुख रेनु दाहालले बताइन् । नदीले उकासिएकै प्रयोगविहीन भएको जग्गामा वडादेखि संघीय र प्रदेश सरकारको लगानी पनि मनमोहक पार्क बनेको छ ।, दाहालले भनिन्, नयाँ सोचाइको पार्क बनेको छ । नदी तटीय क्षेत्रमा घुम्न आउँदा रमाइलो हुने प्राकृतिक सौन्दर्यताको अनुभूति हुने पर्यापर्टनको भरतपुरमा कोसेढुंगा बन्ने विश्वास छ । भरतपुरलाई पर्यापर्यटनको केन्द्र बनाउन यो पार्कले भूमिका खेल्ने दाहालको भनाइ छ ।"
झोलुंगे पुलमा खच्चरको छट्पटाहट,"दैलेख : नेपालको सबैभन्दा लामो नदी, कर्णाली। तिब्बतको माप्चादेखि सुरुभई भारतको गंगामा गएर मिसिने कर्णाली नदीको लम्बाइ नेपालभित्र ५ सय सात किलोमिटर छ। हुम्ला, मुगु, बाजुरा, कालीकोट, अछाम, दैलेख, डोटी, सुर्खेत, कैलाली र बर्दिया भएर बग्ने यो नदीको तटमा थुप्रै बस्ती छन्। कर्णाली नदी जलपर्यटन तथा पर्यावरणीय हिसाबले महत्वपूर्ण मानिन्छ। बाह्रैमासे बगिरहने कर्णाली नदी हेर्दा आममानव जातिलाई जति खुसी दिन्छ, त्यति नै पीडा नदी आसपासका नागरिकले वर्षौंदेखि सहिरहेका छन्। कारण हो, नदी आसपासका बस्ती लक्षित विकास निर्माणमा सरकारी नजर पुग्न नसक्नु। नदी आसपासका नागरिकहरू ढुक्कसँग नदी तर्न सक्दैनन्। नदीको सतह बढ्दा ढुक्कसँग निदाउन पाउँदैनन्। स्थानीयकै भनाइअनुसार मानवीय क्षति नभए पनि आइतबार हृदयविदारक घटना पनि घट्यो। दैलेखसँगै सीमा गाँसिएको सुदूरपश्चिममा पर्ने अछामको पञ्चदेवल विनायक नगरपालिका९ का युवा जीवन रोकामगरले चामल ढुवानी गर्न आइतबार आफूले पालेका तीनवटा खच्चर दैलेखको आठबीस नगरपालिका४ मा पर्ने खिड्कीज्युँला बजार पठाए। जीवनसहित स्थानीय राजेन्द्र बोहराका पाँच र नरसिंह रोकामगरका पाँचपाँच खच्चर चामल बोल्न खिड्कीज्युँला बजार पठाइएको थियो। तीन जना खच्चर व्यवसायीका कुल १३ वटा खच्चर लिएर खच्चर हेर्न एक जना हेरालु गएका थिए। पञ्चदेवल विनायक नगरपालिकाको उत्तरी क्षेत्र अर्थात् कर्णाली नदी किनारको गाउँ कालेकाँडा पुगिसकेपछि दैलेखसँग जोडिन कर्णाली नदीमाथि झोलुंगे पुलछ। त्यही झोलुंगे पुलले पञ्चदेवल विनायक नगरपालिका९ बाट दैलेख अनि कर्णाली राजमार्गलाई जोड्छ। सोही झोलुंगे पुल भएर खच्चरहरू अघि बढ्दै थिए। खच्चर हेरालु पुलमा पुग्दा नपुग्दै केही खच्चर पुलको बीचमा पुगिसकेको थिए। खच्चरहरू झोलुंगे पुलको बीचतिर पुगिनसक्दै एक्कासि पुल कोल्टो पर्यो। खच्चरका खुट्टाहरू धमाधम पुलको जालीबाट बाहिर निस्किए। खच्चरका शरीर पुलकै जालीमा अड्किए। त्यसपछि १३ वटा खच्चर छटपटाउन थाले। अवोध जनावरका त्यो छट्पटाहट आफूले वर्षौंदेखि पालेका खच्चरहरू पुलमा फसेको खबर सुन्नासाथ विगत १२ वर्षदेखि खच्चर व्यवसाय सञ्चालन गर्दै आएका नरसिंह रोकामगर हतारिँदै कर्णाली नदीमा पुगे। उनी त्यहाँ पुग्दा अवोध खच्चरहरूको छट्पटाहट हेर्नै नसकिने खालको थियो। तल कर्णाली नदी सुसाइरहेको थियो, नदी वारपार झोलुंगे पुलको आसपासमा वरपरका सबै भेला भइसकेका थिए, खच्चरहरू झोलुंगे पुलमा फसेका थिए, खुट्टाहरू जालीबाट तल खसेका थिए, त्यहाँबाट निस्कनलाई छट्पटाउँदा छट्पटाउँदा थाकिसकेका थिए, नरसिंह भन्छन्, झोलुंगे पुलको तारमा घर्षण हुँदा खच्चरका शरीरबाट कर्णाली नदीमा तप्ततप्प रगत चुहिएको दृश्यले आँखा रसाउँथ्यो, मैले त राम्रोसँग हेर्न पनि सकिन्। नरसिंहले सोचिरहे, मान्छे भइदिएको भए, रुन्थ्यो होला, कराउँथ्यो होला, हामीलाई बचाउबचाउ भन्दै गुहार माग्थ्यो होला। तर, ती अवोध जनावरहरू बचाउबचाउ भनेर गुहार माग्दै न चिच्याउन सक्थे न त कराउन नै सक्थे। वरपर मान्छेहरू कराएको सुन्दा ती खच्चरहरू छट्पटाउँथे, नरसिंह भन्छन्। झोलुंगे पुलमा अड्किरहेका खच्चरहरूको पीडालाई देखेर कैयौंका आँखा रसाएको उनको भनाइ छ। अनि भयो उद्धार आइतबार घटनामा परेका ती खच्चरहरू चामल बोक्नका लागि दिनहुँ झैँ दैलेखको खिड्कीज्युँला लगायतका बजारमा पुग्थे। कहिलेकाँही तीनचार दिनको फरकमा पनि त्यहीबाटो भएर ओहोरदोहोर गर्ने गर्थे। आइतबार बिहान साढे सात बजेतिर ती खच्चरहरू कर्णाली राजमार्गमै रहेको खिड्कीज्युँलाका लागि बाटो लागे। आफ्नै सुरले हिँडिरहेका ती खच्चरहरू बिहानको झन्डै साढे ९ बजे नै कर्णाली नदीको झोलुंगे पुलमा पुगिसकेको प्रत्यक्षदर्शीहरू बताउँछन्। प्रहरीसम्म खबर आइपुग्दा साढे १० बजिसकेको थियो। पुलमा फसेका खच्चरहरू झन्डै एक घण्टा बढी छटपटाए। नजिकैको प्रहरी चौकीले खबर गरेपछि अछाम र दैलेखबाट सुरक्षाकर्मीको टोली घटनास्थल पुग्यो। झन्डै ६ घण्टा लगाएर स्थानीय र सुरक्षाकर्मीको टोलीले ११ खच्चरको उद्धार गरे भने दुइटा बचेनन्। अछामको पञ्चदेवल विनायक नगरपालिका९ का वडाध्यक्ष रामप्रसाद जैसीले सुरक्षाकर्मी र स्थानीय बासिन्दाको सहयोगमा जोखिम मोलेरै उद्धार सुरु गरे पनि सबै खच्चरलाई बचाउन नसकिएको बताउँछन्। खच्चरहरू अछामबाट खाद्यान्न लगायतका सामान लिन झोलुंगे पुल हुँदै दैलेखको खिड्कीज्युँला आउँदै थिए, वडाध्यक्ष जैसीले भने खच्चरहरू कर्णाली नदीमाथिको झोलुंगे पुुलमाथि अड्किएर छट्पटिएको हृदयविदारक घटनाले असाध्यै पीडा दिएको छ। झोलुंगे पुल चुँडिदा गास खोसियो अछामको पञ्चदेवल विनायक नगरपालिका९ कालेकाँडाका जीवन रोकामगरले गाउँमा ऋणसापट गरेर खच्चर व्यवसाय सुरु गरे। उनले खच्चर व्यवसाय चलाएको २५ वर्ष पुग्यो। गाउँमा व्यवसाय गरेकाहरूले खाद्यान्न लगायतका सरसामान ओसारपसार गर्न खच्चर नै प्रयोग गर्छन्। कर्णाली राजमार्गबाट जीवनको गाउँमा सहजै पुग्न पक्की पुल छैन। कर्णाली राजमार्गमै रहेको दैलेखको खिड्कीयुँला लगायतका बजारबाट कर्णाली नदीमाथिको झोलुंगे पुल प्रयोग गरेर खच्चरमार्फत जीवनको गाउँमा खाद्यान्न लगायतका सामान पुग्छ। गाउँका अधिकांशले जीवनकै खच्चर प्रयोग गर्थे। उनले दिनहुँजसो सामान ढुवानीका लागि खच्चर पठाउँथे। आइतबार पनि उनले खिड्कीज्युँला बजारबाट चामल ल्याउन खच्चर पठाएका थिए। तर, चामल ल्याउन पठाएको उनका तीनवटा खच्चरमध्ये दुइटा फर्किएनन्। कर्णाली नदीमाथिको झोलुंगे पुलको लट्ठा चँुडिदा उनका खच्चरहरू त्यही फसे। उद्धारका क्रममा उनका दुइटा खच्चरको मृत्यु भयो। खच्चर पुलको जालीमा अड्केको देखेपछि हाम्रो खच्चर हेरालु अघि बढ्न सकेनछन्। हेरालुले जसोतसो ज्यान बचाएछ, मेरा दुइवटा खच्चर मरिसकेका छन्, अब एउटा मात्र बाँकी रह्यो, जीवनले भने, २५ वर्षभन्दा धेरै भयो खच्चरबाट भारी बोक्ने व्यवसाय गर्न थालेको, पहिलोपटक यति ठूलो घटना भयो, सरकारले अहिलेसम्म यो पुल मर्मतमा ध्यान दिएको रहेनछ। खच्चर व्यवसायबाट भएको धेरथोर कमाइबाट जीविकोपार्जन गर्दै आएका जीवनलाई अब घरखर्च कसरी चलाउने भन्ने चिन्ताले पिरोलेको छ। खच्चर व्यवसायबाट परिवारको खर्च चलेकै थियो, नदीमाथिको झोलुंगे पुल चुँडिदा हाम्रो परिवारको गास नै खोसियो, उनी भन्छन् सधैंजसो ओहोरदोहोर गर्ने झोलुंगे पुल एक्कासि चुँडिएला भनेर कल्पना पनि गरेका थिएनौं। अछामको पञ्चदेवल विनायक नगरपालिका९ र दैलेखको आठबीस नगरपालिका४ जोड्ने कर्णाली पुलमाथि बनेको झोलुंगे पुल चुँडिदा १३ वटा खच्चरहरू पुलमै अड्किएका थिए। पुलमा फसेकामध्ये जीवनमा तीनसहित सोही गाउँका राजेन्द्र बोहराका पाँच र नरबहादुर रोकामगरका पाँच खच्चर थिए। जीर्ण भइसकेको झोलुंगे पुलको जालीमा खुट्टा अड्किएर खच्चर फसेका थिए। पुलमा खच्चर हिँड्न थालेपछि एकतर्फका लठ्ठा चँुडिदा १३ वडा खच्चर पुलकै जाली अड्केका थिए। लठ्ठा चुडिँएको भाग कोल्टे परेको छ। झोलुंगे पुल चुँडिदा फस्न पुगेका १३ मध्ये ११ वटा खच्चरलाई जीवितै उद्धार गरिएको जिल्ला प्रहरी कार्यालय दैलेखका डीएसपी सुनील दाहालले बताए। सुरक्षाकर्मी र स्थानीयको प्रयासले पुलमा फसेका खच्चरको उद्धार गरिएको डीएसपी दाहाल बताउँछन्। पुलको एकतर्फको नजिकै रहेको एउटा खच्चरलाई सुरुमा सहजै उद्धार गरिएको थियो। एउटा खच्चरको पुलमै मृत्यु भइसकेको रहेछ, ११ वटालाई झोलुंगे पुलको जाली काटेर कर्णाली नदीमा खसाल्दा १० वटाको जीवतै उद्धार भयो, एउटाको निधन भयो, डीएसपी दाहालले भने। जीवितै उद्धार गरिएको खच्चरहरूको आँखा, खुट्टा र शरीरका विभिन्न भागमा चोटपटक लागेको प्रहरीले जनाएको छ। घाइते भएका खच्चरहरूको दैलेखको आठबीस नगरपालिका र अछामको पञ्चदेवल विनायक नगरको पशु शाखाका कर्मचारीले उपचार गरिरहेका छन्। केही खच्चर गम्भीर घाइते अवस्थामा छन्। आवतजावतमा समस्या पुलमा खच्चर हिँड्न थालेपछि एकतर्फका लठ्ठा चुँडिदा खच्चरहरू बीचमा फस्न पुगेको प्रहरीको भनाइ छ। झोलुंगे पुल चुँडिएपछि अहिले अछाम र दैलेख जिल्लाबीच ओहोरदोहोरमा समस्या परेको छ। झोलुंगे पुल चुँडिएपछि अछामको पञ्चदेवल विनायक नगरपालिका९ का स्थानीय बासिन्दाहरू सरसामान कसरी ल्याउने र ओहोरदोहोर कसरी गर्ने भन्नेमै पिरोलिएका छन्। यो पुल झन्डै २२ वर्ष पुरानो हो। यो पुल विस २०५८ ताका निर्माण भएको जानकारहरू बताउँछन्। त्यसबेला कर्णाली राजमार्ग निर्माण भइसकेको थि एन्। पछि कर्णाली राजमार्ग बन्यो। खिड्कीज्युँला बजार हुँदै कर्णाली राजमार्ग बनेपछि केही सुविधा थपिएको थियो। यो पुलबाट ओहोरदोहोर गर्ने पञ्चदेवल विनायक नगरपालिका ८ र ९ का विभिन्न गाउँहरू निकै विकटता छ। यी गाउँका स्थानीयहरूको खाद्यान्न, लत्ताकपडा किन्ने नजिकको बजार भनेको पनि दैलेखकै खिड्कीज्यँुला हो। भाटगाउँ, दानकोट, भानकोट, बुढागाउँ, कालेकाँडा, राँकु, कोसेडी लगाएतका गाउँमा नुन तेल, खाद्यान्न तथा विकास निर्माणका सामग्रीहरू यही झोलुंगे पुलबाटै खच्चरबाट ढुवानी हुँदै आएको थियो, पञ्चदेवल विनायक नगरपालिका९ का वडाध्यक्ष रामप्रसाद जैसीले भने। जीर्ण अवस्थामा पुगेको झोलुंगे पुल एक्कासि चुँडिएपछि आवतजावतमा समस्या परेको छ। सम्बन्धका हिसाबले आइतबार चुँडिएको झोलुंगे पुल दैलेख र अछामबीचको व्यापारिक, पारिवारिक र शैक्षिक सेतु बनेको थियो। फसेका खच्चरहरू उद्धार गरेपछि यो पुल पूर्णरूपमा बन्द गरिएको वडाध्यक्ष जैसीले बताए। पुलका दुवै मुखमा तारजाली लगाएर सिल गरिएको वडाध्यक्ष जैसीको भनाइ छ। पुलको एकतर्फको भाग पूरै ढल्केको छ, तीनवटै लठ्ठा चुँडिएका छन्, वडाध्यक्ष जैसीले भने, आवतजावतमा जोखिम भएकाले हामीले बन्द गरिदिएका छौं। त्यहीनजिकै बन्दै छ पुल झोलुंगे पुलको एक किलोमिटर तलपट्टी अर्को पुल बन्ने क्रममा छ। बन्दै गरेको पुलको काम भर्खरै सुरु भएको वडाध्यक्ष जैसीले बताए। अहिले चुँडिएको पुलदेखि करिब एक किलोमिटरको दूरीमा अर्को झोलुंगे पुल बन्न लागेको छ, उनले भने। वडाध्यक्ष जैसीको भनाइअनुसार कर्णाली नदी किनारका बस्तीलाई सरकारले उपेक्षा गर्दा यस्ता घटनाहरू दोहोरिने गरेको छ। झोलुंगे पुलको नियमित रेखदेख र मर्मतसम्भार नहुँदा आइतबार हृदयविदारक घटना भएको वडाध्यक्ष जैसी बताउँछन्। खच्चर हिँड्न थालेपछि चुँडिएका पुलका तीनवटै लठ्ठा खियाले खाइसकेका थिए। अरू बेलामा यसैगरी खच्चर हिँडाल्ने पुलमा आइतबार एक्कासि लठ्ठा चुँडिएको उनले बताए। एकातिर नयाँ पुलले जसरी भार धान्न सक्ने कुरा भएन, खच्चर पनि एकैसाथ धेरै हिँड्दा समस्या भएको हुनसक्छ, वडाध्यक्ष जैसीले भने, अर्कोतिर नियमित रेखदेख र मर्मतसम्भार नभएको रहेछ, चुँडिएका लठ्ठाहरू खियाले खाइसकेको रहेछन्, त्यही भएर एकैसाथ चुँडिएको हुनुपर्छ। अछामको विद्यालयमा पढ्न जाने दैलेखका सयौं विद्यार्थी कर्णाली नदीमाथिको यही पुलबाट तरेर जाने गर्थे। अछामको पञ्चदेवल विनायक नगरपालिका९ कालेडाँडामा चण्डिका माध्यमिक विद्यालय छ। यो विद्यालयमा दैलेखको आठबीस नगरपालिका४ र ६ को तल्लो गाउँका सय बढी बालबालिकाहरू पढ्न जाने गरेका छन्। उनीहरूलाई आफ्नो पालिकाको विद्यालय जानुपरेमा बढी समय लाग्ने भएकाले अछामको विद्यालयमा पढ्ने गरेको वडाध्यक्ष जैसी बताउँछन्। उनका अनुसार उक्त झोलुंगे पुल तरेर अछामको चण्डिका माध्यमिक विद्यालयमा जान बढीमा १५ मिनेट समय लाग्छ। अब बालबालिकाका लागि विद्यालय जान प्रयोग गर्ने सोही झोलुंगे पुल चुँडिएपछि विद्यार्थीहरूलाई विद्यालय आउजाउमा समेत समस्या पर्ने वडाध्ययक्ष जैसीको भनाइ छ। आइतबारको उक्त घटनापछि कर्णाली नदी आसपासका बस्तीहरूलाई सरकारले बेवास्ता गरेको भन्दै आलोचना हुन थालेको छ। कर्णालीका युवाहरू सरकारप्रति आक्रोसित बनेका छन्। युवा रमेश विश्वकर्मा सरकारमाथि प्रश्न गर्छन् कर्णालीवासी र यहाँका जनावरले, नदी र खोला आवतजावत गर्न होस् वा सडकमा दिनदिनै हुने सडक दुर्घटनामा अझै कहिलेसम्म ज्यान मृत्युको शय्यामा बलिदानी गर्ने हो ? जीर्ण भएका झोलुंगे पुल र चँुडिन लागेका तुइनका डोरी भरपर्दो, दिगो सडक र पुल निर्माण कहिलेसम्म बनाउँछौं ? कर्णाली अन्य प्रदेशको तुलनामा विकासमा निकै पछि परेको बताउँदै उनले अन्य प्रदेशहरू हिँडेमात्रै पनि पुग्ने तर कर्णाली दौडिनुपर्ने औल्याउँछन्। यसका लागि संघीय सरकार, कर्णाली प्रदेश सरकार र यहाँका सबै स्थानीय सरकारले सहकार्य, समन्वय र साझेदारी गरी कर्णालीको आर्थिक, सामाजिक, भौतिक र पूर्वाधार विकासमा शीघ्र हातेमालो गर्नुको विकल्प छैन, उनले भने। कर्णाली नदी सुसाइरहेको थियो, नदी वारपार झोलुंगे पुलको आसपासमा वरपरका सबै भेला भइसकेका थिए, खच्चरका खुट्टाहरू जालीबाट तल खसेका थिए, त्यहाँबाट निस्कनलाई छट्पटाउँदा छट्पटाउँदा थाकिसकेका थिए। झोलुंगे पुलको तारमा घर्षण हुँदा खच्चरका शरीरबाट कर्णाली नदीमा तपतप्प रगत चुहिएको दृश्यले आँखा रसाउँथ्यो। मैले त राम्रोसँग हेर्न पनि सकिन्। नरसिंह रोकामगर, खच्चर व्यवसायी, अछाम खच्चर व्यवसायबाट भएको धेरथोर कमाइबाट जीविकोपार्जन गर्दै आएका थियौ। अब घरखर्च कसरी चलाउने भन्ने चिन्ताले पिरोलेको छ। खच्चर व्यवसायबाट परिवारको खर्च चलेकै थियो। नदीमाथिको झोलुंगे पुल चुँडिदा हाम्रो परिवारको गास नै खोसियो। सधैंजसो ओहोरदोहोर गर्ने झोलुंगे पुल एक्कासी चुँडिएला भनेर कल्पना पनि गरेका थिएनौँ। जीवन रोकामगर, खच्चर व्यवसायी, अछाम आइतबार चुँडिएको झोलुंगे पुलबाट पञ्चदेवल विनायक नगरपालिका ९ मा पर्ने भाटगाउँ, दानकोट, भानकोट, बुढागाउँ, कालेकाँडा, राँकु र वडा नम्बर ९ मा पर्ने कोसेडी लगायतका गाउँमा नुन तेल, खाद्यान्न तथा विकास निर्माणका सामग्रीहरू खच्चरबाट ढुवानी हुँदै आएको थियो। झोलुंगे पुल चुँडिएपछि अछामको पञ्चदेवल बिनायक नगरपालिका९ का स्थानीय बासिन्दाहरू सरसामान कसरी ल्याउने र ओहोरदोहोर कसरी गर्ने भन्नेमै पिरोलिएका छन्। सरकारले कर्णाली नदी आसपासका बस्तीलाई उपेक्षा गर्यो। रामप्रसाद जैसी, वडाध्यक्ष, पञ्चदेवल विनायक नगरपालिका९ अछाम विद्यार्थीलाई डुंगाबाट जोखिमपूर्ण यात्रा खच्चरको उद्धार गरेपछि झोलुंगे पुल पूर्णरूपमा सिल गरिएको छ। झोलुंगे पुलमा आवतजावत बन्द हुँदा त्यसको मारमा भने विद्यार्थीहरू परेका छन्। दैलेखको आठबीस नगरपालिकाबाट अछामको पञ्चदेवल विनायक नगरपालिका९ स्थित कालेडाँडामा रहेको चण्डिका माविमा पढ्न जाने बालबालिकाहरू मारमा पर्ने भएका हुन्। अब बालबालिकाका लागि विद्यालय जान प्रयोग गर्ने सोही झोलुंगे पुल चुँडिएपछि विद्यार्थीहरूलाई विद्यालय आउजाउमा समेत समस्या पर्ने भएको हो। पञ्चदेवल विनायक नगर९ का वडाध्यक्ष रामप्रसाद जैसीले अब बालबालिकाहरूले कर्णाली नदिमा चलाइएको जोखिमपूर्ण यात्रा गर्नुपर्ने बाध्यतामा रहेको बताउँछन्। आइतबार पनि झोलुंगे पुल चुँडिनु अघि विद्यालय पुगेका बालबालिकाहरू फर्किँदा समस्यामा परेका थिए। अब त झन् वर्षातको समय नजिकिँदै छ, विद्यार्थी बालबालिकालाई जोखिम बढेको छ, चुँडिएको पुल मर्मत गरेर सञ्चालन गर्न सकिने अवस्थामा छैन्, सरकारले तत्काल वैकल्पिक उपाय अपनाउनुपर्छ, उनले भने।"
काठमाडौं महानगरले विद्यालयले भाडामा दिएका ६१ सटरमा ताला लगायो,"काठमाडौँ : काठमाडौँ महानगरपालिकाले चारवटा सामुदायिक विद्यालयले भाडामा लगाएका ६१ सटरमा ताला लगाएको छ । कामपा शिक्षा विभाग, प्रमुखको सचिवालय र महानगर प्रहरी बलसहितको टोलीले आइतबार विद्यालयमा पुगेर व्यावसायिक प्रयोजनमा लगाइएका सटर तथा टहरामा ताला लगाएको हो । यसरी ताला लगाइएका सटरहरुमध्ये रामशाह पथमा रहेको पद्मोदय माध्यमिक विद्यालयका १७, बागबजारस्थित सहिद शुक्र माविका २२, विजय स्मारक मावि डिल्लीबजारका आठ र पदमकन्या मावि डिल्लीबजारले भाडामा लगाएका १४ वटा सटरमा ताला लगाइएको शिक्षा अधिकृत इन्द्रप्रसाद दाहालले जानकारी दिए। शैक्षिक क्रियाकलापका लागि उपयोग हुनुपर्ने ठाउँ भाडामा लगाएर आय गरेका सटरमा ताला लगाएर चाबी प्रधानाध्यापकलाई बुझाइएको दाहालले बताए । यसैगरी व्यवसायीलाई आफ्ना सामान लैजान सात दिनको समय दिइएको छ । कामपाभित्रका ३७ वटा विद्यालयले सटर वा विद्यालय परिसरमा टहरा बनाएर भाडामा लगाएको देखिएको छ । यी सबै सटर र टहरा शैक्षिक क्रियाकलापका लागि प्रयोगमा ल्याइनेछन्, दाहालले भने, विद्यालयलाई शैक्षिक कार्यक्रम सञ्चालन गर्न आवश्यक स्रोत महानगरपालिकाले प्रदान गरिरहेको छ । विद्यालयले माग गरेकोभन्दा धेरै कार्यक्रम पठाएको छ । महानगर प्रमुखको सचिवालय सदस्य सस्मित पोखरेलले विद्यालयले स्थान अभाव देखाउँदै शैक्षिक कार्यक्रम सञ्चालनमा असहज भएको गुनासो गरिरहे पनि आफूसँग भएको स्थानलाई प्रयोगमा ल्याउने विषयमा कहिल्यै कुरा नगरेको बताए । पोखरेल भन्छन्, विद्यालयमा विज्ञान र कम्प्युटर ल्याब बनाउनुपर्ने छ । पढ्ने संस्कृति बसाउन पुस्तकालय बनाउनुपर्ने आवश्यकता छ । त्यसैले भाडामा लगाइएका स्थान खाली गरेर शैक्षिक क्रियाकलाप सञ्चालनका लागि उपयोग गर्छौं। रासस"
"यार्सा संकलनका क्रममा भीरबाट लडेर एकजना गम्भीर, उद्धार गर्न सिम्रिकको हेलिकोप्टर आउँदै",बझाङ : बझाङमा यार्सा संकलन गर्ने क्रममा भीरबाट लडेर एकजना गम्भीर घाइते भएका छन् । साइपाल गाउँपाालिका१ धलौनका २३ वर्षीय लक्ष्मण धामी बाटुलसेरा भन्ने ठाउँमा यार्सा संकलन गर्दै आएका थिए । यार्सा संकलन गर्ने क्रममा आइतबार बेलुकी ५ बजे बाटुलसेरा भन्ने ठाउँको भीरबाट लडेर धामीलाई चोटपटक लागेको उनका आफन्तले जानकारी दिएका छन् । घाइते धामीको टाउको र हातमा गम्भीर चोट लागेको र अन्य शरीरमा पनि चोट रहेको स्थानीय यार्सा संकलक प्रदिप बोहराले बताए । घाइते धामीलाई उद्दार गरेर गाउँ ल्याउने काम भइरहेको र उपचारका लागि साइपाल गाउँपालिकाको समन्वयमा सिम्रिक एयरको हेलिकोप्टर काठमाडौंबाट उडेको अध्यक्ष मानवीर बोहराले बताए ।
"रुकुम पश्चिममा बोलेरो दुर्घटना : ३ जनाको मृत्यु, ३ घाइते","काक्रेविहार : रुकुम पश्चिमको मुसिकोट नगरपालिका१ स्थित नेपानेमा बोलेरो गाडी दुर्घटना हुँदा तीन जनाको मृत्यु भएको छ भने तीन जना घाइते भएका छन् । मुसिकोट१ खलङ्गाबाट बाँफिकोट गाउँपालिका४ स्थित छिनखेत जाँदै गरेको कर्णाली प्रदेश २००१ च ०४१३ नम्बरको बोलेरो आइतबार बेलुकी दुर्घटनामा परेको थियो । गाडी सडकबाट तल खस्दा बर्दियाको ठाकुरबाबा नगरपालिका५ कालीगौडीका २७ वर्षीय सौगात विक, गाडी चालक सुर्खेतको गुर्भाकोट नगरपालिका८ मेहलकुनाका ३० वर्षीय धर्मेन्द्र श्रेष्ठ र सुर्खेत बराहताल गाउँपालिका५ बड्डीचौरका १९ वर्षीय जितबहादुर कार्कीको मृत्यु भएको जिल्ला प्रहरी कार्यालय रुकुम पश्चिमका प्रवक्ता प्रहरी निरीक्षक बखत शाहीले जानकारी दिए । उनका अनुसार घटनास्थलबाट उद्धार गरेर जिल्ला अस्पताल सल्ले ल्याइएका उनीहरूको उपचारका क्रममा मृत्यु भएको थियो । यसैगरी दुर्घटनामा घाइते हुनेमा रुकुम पश्चिमको बाँफिकोट गाउँपालिका४ छिनखेतका १७ वर्षीय सुजल विक, बर्दिया ठाकुरबाबा नगरपालिका५ बनकट्टीका २६ वर्षीय दिलीप थापा र सोही नगरपालिका कालीगौडीका २७ वर्षीय टीकाराम खनाल रहेको प्रवक्ता शाहीले जानकारी दिए । उनीहरूमध्ये विक र खनालको अवस्था गम्भीर छ । उनीहरुको जिल्ला अस्पतालमा सामान्य उपचारपछि थप उपचारका लागि नेपालगन्ज रिफर गरिएको छ । घाइते थापाको जिल्ला अस्पतालमै उपचार भइरहेको छ । बाँफिकोट क्षेत्रमा फाइबर नेट विस्तार गरिरहेका उनीहरू छिनखेतमा बस्दै आएका थिए । गाडी सडकबाट करिब दुई सय मिटरभन्दा तल खस्दा तीन टुक्रा भएको बताइएको छ । रासस"
गृहमन्त्री लामिछानेलाई निलम्बनको माग गरिएको मुद्दाको सुनुवाइ सकियो,"काठमाडौं : उपप्रधान एवं गृहमन्त्री रवि लामिछानेलाई निलम्बनको माग गरिएको रिटमाथिको सुनुवाइ सकिएको छ। न्यायाधीश मनोजकुमार शर्मा र तिलप्रसाद श्रेष्ठको संयुक्त इजलासमा रिटमाथि सुनुवाइ भएको हो। सुनुवाइ सकिएकाले अब अन्तरिम आदेश दिने कि नदिने भन्ने आदेश आउनेछ। यसअघि न्यायाधीश श्रेष्ठको एकल इजलासले सहकारी ठगी प्रकरणमा उपप्रधान एवं गृहमन्त्री लामिछानेविरुद्ध परेको रिटलाई अग्राधिकार प्रदान गरी अन्तरिम आदेशका लागि आज दुवै पक्षलाई छलफलमा बोलाएको थियो। सर्वोच्चले काश्की सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको छ। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने ठहर गर्दै निलम्बनको माग गर्दै सर्वोच्च अदालतमा गत सोमबार रिट दर्ता भएको हो। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ। गृहमन्त्री लामिछाने पदमा रहिरहेका बेला सहकारी ठगी प्रकरणको छानबिन हुँदा 'कन्फ्लिक्ट अफ इन्टरेस्ट' हुने भन्दै निलम्बनको माग गर्दै अधिवक्ता अनुपम भट्टराईसहितले सर्वोच्च अदालतमा रिट दायर गरेका हुन्। लामिछानेविरुद्ध सहकारी ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत माग गरिएको छ। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता अनुपम भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। तर,अदालत प्रशासनले रिट दरपीठ गरिदिएपछि भट्टराईले अर्को रिट दायर गरेका थिए । उक्त रिटमा सुनुवाइ गर्दै न्यायाधीश टेकप्रसाद ढुंगानाको इजलासले गृहमन्त्री र महान्यायाधिवक्ताविरुद्धको रिट दर्ता गर्न अदालत प्रशासनलाई आदेश दिएको थियो। सोही आदेशअनुसार सहकारी ठगी प्रकरणमा गृहमन्त्री लामिछानेविरुद्धको रिट सर्वोच्च प्रशासनले दर्ता गरेको हो। महान्यायाधिवक्ताको कार्यालयले रुपन्देहीकोसुप्रिप बचत तथा ऋण सहकारी संस्था, चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। उपप्रधानमन्त्री तथा गृहमन्त्रीले धारणा गरेको जिम्मेवारीले अनुसन्धान प्रक्रियामा अनु्चित प्रभाव र प्रतिकूल असर पार्ने र प्राकृतिक न्यायको सिद्धान्त विपरित समेत रहने स्पष्ट भएको हुँदा अनुसन्धान प्रक्रिया चलिरहेको अवस्थामा गृहमन्त्रीको पदबाट निजलाई निलम्बन गर्नु भनि नेपाल सरकार,मन्त्री प्रधानमन्त्री तथा मन्त्रिपरिषदको नाउँमा अन्तरिम प्रकृतिको उपयुक्त आदेश माग गरिएको छ। लामिछानेमाथि सहकारीको रकम अपचलन गरेको आरोप छ। लामिछानेसहित देशैभरका समस्याग्रस्त सहकारीको छानबिन गर्न संसदीय विशेष छानबिन समिति गठन भएको छ।"
"भित्रियो यस वर्षको मनसुन, सरदरभन्दा बढी वर्षा हुने सम्भावना",काठमाडौं : यस वर्षको मनसुन प्रणाली कोशी प्रदेशको पूर्वी भूभागमा आजदेखि भित्रिएको छ। नेपालमा मनसुन भित्रिने सरदर मिति जुन १३ हो। यस वर्षको मनसुन सरदर मितिभन्दा तीन दिन छिटो भित्रिएको मौसम पूर्वानुमान महाशाखाले जनाएको छ। नेपालको अन्य भूभागमा केही दिनमा क्रमिक रुपमा मनसुन हुने अनुमान गरिएको छ। आगामी मनसुनमा देशका अधिकांश स्थानमा सरदरभन्दा बढी वर्षा हुने सम्भावना ३५ देखि ५५ प्रतिशत रहेको जल तथा मौसम विज्ञान विभागले जनाएको छ।
त्रिभुवन अन्तर्राष्ट्रिय विमानस्थल आज आधा घण्टा बन्द हुने,"काठमाडौं : त्रिभुवन अन्तर्राष्ट्रिय विमानस्थल आज दिउँसो आधा घण्टा बन्द हुने भएको छ। त्रिभुवन अन्तर्राष्ट्रिय विमानस्थल नागरिक उड्डयन कार्यालयले एक सूचना जारी गर्दै दिउँसो १ बजेदेखि १:३० बजेसम्मका लागि विमानस्थल बन्द हुने जानकारी गराएको छ। कार्यालयका अनुसार अपरान्ह १ बजे हवाई उडान तथा सुरक्षा र मेडिकल एवं उद्दारसँग सम्बद्ध विभिन्न निकायहरूको सहभागितामा विमानस्थल संकलकालीन योजनाअनुसार गरिने विभिन्न अभ्यासहरूमध्ये   (विमानस्थलमा विमान दुर्घटना) सम्बन्धी पूर्णकालीन अभ्यासन हुनेछ। यो अभ्यासको मुख्य उद्देश्य संकटको अवस्थामा सहभागि हुने विभिन्न निकायहरूबीच सहयोगको अभिवृद्धि गराउने तथा सहभागी निकायहरूले निर्वाह गर्ने भूमिका तथा जिम्मेवारीको मूल्याङ्कन गरी सम्बद्ध पक्षको क्षमतामा अभिवृद्धि गराइ दुर्घटनाको अवस्थामा जनधनको क्षति न्यून गराउने र विमानस्थलको सञ्चालन छिटो भन्दा छिटो सुचारु गराउने रहेको नागरिक उड्डययन कार्यालयले जनाएको छ। यो अभ्यासको सिलसिलामा विमानस्थल वरिपरिको आकाशमा कालो धुवाँका साथै दमकल, सुरक्षाकर्मी, एम्बुलेन्स तथा अन्य गतिविधिमा तिव्रता आएको पनि देख्न सकिनेछ । 'अभ्यासको क्रममा स्थानीय समय १३:०० देखि १३:३० बजे सम्म यस विमानस्थलको अपरेशन बन्द हुने भएकोले नियमित उडान अवतरण प्रभावित हुन सक्नेछन् ,'सूचनामा भनिएको छ,'यो विमानस्थल संकटकालिन योजनाको अभ्यास गर्नु पर्ने अन्तर्राष्ट्रिय नागरिक उड्डयन संगठन () को मापदण्ड तथा यस विमानस्थलको    अनुसार गरिने योजनाबद्ध अभ्यास भएको व्यहोरा सर्वसाधारण तथा खास गरी विमानस्थल वरिपरिका वासिन्दाहरुलाई सुसुचित गराउन चाहन्छौं।'"
विमान दुर्घटनाको पूर्वअभ्यासमा जे देखियो (फोटो फिचर),"काठमाडौं : त्रिभुवन अन्तर्राष्ट्रिय विमानस्थलमा विमान दुर्घटनासम्बन्धी अभ्यास गरिएको छ। हवाई उडान तथा सुरक्षा र मेडिकल एवं उद्धारसँग सम्बन्ध विभिन्न निकायहरूको सहभागितामा विमानस्थल संकटकालीन योजनाअनुसार गरिने विभिन्न अभ्यासमध्ये सोमबार अलर्ट ९३१ अर्थात् विमानस्थल क्षेत्रमा विमान दुर्घटनासम्बन्धी पूर्णकालीन अभ्यास गरिएको हो। सो क्रममा एउटा खप्तड एयरलायन्सको एउटा काल्पनीक विमान दुर्घटना भएको थियो। लगतै विमानस्थलमा रहेका वारुणयन्त्रहरूले विमानमा लागेको आगो नियन्त्रणमा लिँदै सुरक्षाकर्मीहरूले घाइतेहरूको उद्धार गरेका थिए। संकटको अवस्थामा सहभागी हुने विभिन्न निकायबीचको आपसी समन्वय, भूमिका तथा जिम्मेवारीको मूल्यांकन गरी सम्बद्ध पक्षको क्षमतामा अभिवृद्धि गराइ यस्तो दुर्घटनाको अवस्थामा जनधनको क्षति न्यून गराउने र विमानस्थलको सञ्चालन छिटो भन्दा छिटो सुचारु गराउने उद्देश्यका साथ अभ्यास गरिएको त्रिभुवन विमानस्थलका प्रवक्ता एवं अप्रेशन विभागका निर्देशक सुवाश झाले जानकारी दिए। विमानस्थल सङ्कटकालीन योजनाको अभ्यास गर्नुपर्ने अन्तर्राष्ट्रिय नागरिक उड्डयन संगठन (आइकाओ) को मापदण्ड तथा यस विमानस्थलको एयरपोर्ट इमर्जेन्सी प्लानअनुसार गरिने योजनाबद्ध अभ्यास भएको उनले बताए।"
"ठेकदारका कारण हुम्लामा ७ वर्षदेखि पक्की पुल अलपत्र, काठेपुलमै गुड्छन गाडी","हुम्ला : सदरमुकाम सिमकोटदेखि उत्तरी हिल्सा नाका आउजाउ गर्न खोलामा निर्माणाधीन पक्की पुल ठेकेदारहरूले अलपत्र पारेपछि सवारी साधन काठे पुलमा गुड्ने गरेका छन्। सात वर्षअघि निर्माण सुरु भएका पुलहरू ठेकेदार कम्पनीहरुले समयमै निर्माण नगरेपछि काठेपुलकै साहारामा गाडी गुड्ने गरेका हुन्। हेप्काखोला, ताग्रुखोला, याङ्गारखोलामा पुल अझै बनेको छैन। पुल निर्माण नभएपछि सधै काठेपुल तरेर गाडी चल्ने गरेको नाम्खा गाउँपालिका४ का पुर्वु तामाङ जानकारी दिए। काठेपुल भत्किन्छ कि भन्ने डरमा गाडी चल्नुपर्छ, तामाङ भने, सिमकोटदेखि यारीसम्म पर्ने चार ठाउँका खोलामा पुल छन्। सल्लीखोला पुल निर्माण भइसकेको तर हेप्काखोला, ताग्रुखोला, याङगार खोलामा अझै सम्म पुल बनेको छैन। हालसम्म पनि पुल नबन्दा विकासको आशासमेत मरिसकेको नाम्खा गाउँपालिका५ का तेन्जिङ लामाले बताए। पहिलेदेखि पुल निर्माण हुन्छ भन्ने सुनेका थियौँ। तर अझैसम्म पुल निर्माण भएको छैन। बेला बेलामा नयाँ काठेपुल निर्माण हुन्छन् पक्कीपुल वर्षौंदेखि उस्तै छन्, उनले भने। सिमकोट गाउँपालिका७ र नाम्खा गाउँपालिका१ को सिमाना पर्ने हेप्काखोलामा पक्की पुल निर्माणका लागि एमएस जेबी धुलिखेल जेबी काठमाडौंका प्रोपाइटर तेजबहादुर महतले २०७४ साउन ६ गते दुई वर्षभित्र सक्ने सम्झौता गरेका थिए। नाम्खा गाउँपालिका१ स्थित ताग्रुखोलाको पक्की पुल निर्माणका लागि उनले सोही दिन सम्झौता गरेका थिए। हिल्सा सिमकोट सडक योजना कार्यालयमा विभिन्न बाहानाबाजी देखाउदैँ चार चार पटकसम्म म्याद थप गरिएको छ। २०७६ माघ १० गते नाम्खा गाउँपालिका४ स्थित याङ्गारखोलामा पुल निर्माण गर्न धुलिखेल निशान जेबी बानेश्वर काठमाडौंका प्रोप्राइटर अकिल बुढाले ठेक्का लिएका थिए। पुल निर्माणका लागि दुईपटक म्याद थप भइसकेको छ। कहिले हिमपात, कहिले कोरोना महामारी, कहिले सामान ढुवानीका बहाना बनाउँदै काममा ढिलाइ गरेका छन्। पाँच वर्षसम्म पक्की पुल निर्माण नहुँदा सदरमुकाम सिमकोटदेखि उत्तरी हिल्सा नाका आउजाउ गर्न गाडी काठेपुलकै भरमा आउजाउ गर्न गरेका छन्। हिल्सासिमकोट सडक योजनाका कार्यालय प्रमुख बेलबहादुर नेपालीका अनुसार यस भन्दा पहिला म्याद गरिएको थियो ठेकेदारहरुले हिमपात, सामान ढुवानी ढिलाईका कारण देखाएर म्याद थप भएको बताए। अब केन्द्रबाट नीतिगत रुपमा म्याद थप गर्ने नीति सुधार भएर आएपछि म्याद थप हुन्छ नत्र काम नगर्न ठेकेदार कम्पनीलाई कारबाही प्रक्रिया अगाडि बढाउने नेपालीको भनाइ छ। ताग्रुखोलाको पुल ढलानको प्रक्रियामा छ हेप्काखोला दुवै ठाउँमा बिम राख्न काम भइरहेको यस्तै गरी याङगार खोलामा पनि बिम राख्ने काम अघि बढेको हिल्सा सिमकोट सडक योजनाका प्रमुख नेपालीको भनाइ छ।"
गर्मीका कारण भरतपुरका विद्यालय बन्द,"चितवन : अत्यधिक गर्मीका कारण भरतपुरका विद्यालय बन्द भएका छन्। गर्मीले पठनपाठन प्रभावित भएपछि भरतपुर महानगरपालिकाले पाँच दिन विद्यालय बन्द गर्ने निर्णय गरेको हो। मंगलबारबाट शुक्रबारसम्म विद्यालय बन्द गर्ने निर्णय गरिएको भरतपुर महानगरपालिका प्रमुख रेनु दाहालले बताइन्। वर्षे बिदाबाट कटौती हुने गरी बिदाको निर्णय गरिएको हो। गर्मी अत्यधिक बढेपछि विद्यालयमा पढाइ हुनै गाह्रो भयो। अभिभावकबाट पनि माग आएपछि महानगरले शुक्रबारसम्म बिदा दिने निर्णय गरेका हौं, दाहालले भनिन् , विद्यार्थीलाई असहज भएपछि वर्षे बिदाबाट कटौती हुने गरी निर्णय भएको हो। मन्टेश्वरीदेखि कक्षा १२ सम्मका पढाइ बन्द हुनेछ। असार दुईबाट मात्रै विद्यालय सञ्चालन हुनेछ।"
गृहमन्त्री लामिछानेविरुद्धको रिट : जीवी राईविरुद्ध परेको मुद्दाको मिसिल झिकाउन आदेश,"काठमाडौं : सर्वोच्च अदालतले उपप्रधान एवं गृहमन्त्री रवि लामिछानेको निलम्बनविरुद्ध दायर भएको रिटमा मिसिल कागज झिकाउन आदेश दिएको छ। न्यायाधीशद्वय मनोजकुमार शर्मा र तिलप्रसाद श्रेष्ठको संयुक्त इजलासले रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको हो। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेले दुई करोड ऋण लिएको प्रहरी अनुसन्धानले देखाएको छ । जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। रिटमाथि दुवै पक्षका कानुन व्यवसायीहरूले बहस गरेका थिए। निवेदकको तर्फबाट वरिष्ठ अधिवक्ता सुरेन्द्र भण्डारी र रमण कुमार कर्ण,अनुपम भट्टराईले बहस गरेका थिए। रिटको अर्को पेशी असार ४ गतेलाई तोकिएको छ। प्रत्यर्थीको तर्फबाट महान्यायाधिवक्ता टेकबहादुर घिमिरे र सहन्यायाधिवक्ता सूर्यराज दाहाल र लामिछानेका तर्फबाट वरिष्ठ अधिवक्ता डानारायण घिमिरे र सुभाष आचार्यले बहस गरेका थिए। यसअघि सर्वोच्चले काश्की सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने ठहर गर्दै निलम्बनको माग गर्दै सर्वोच्च अदालतमा गत सोमबार रिट दर्ता भएको हो। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ। गृहमन्त्री लामिछाने पदमा रहिरहेका बेला सहकारी ठगी प्रकरणको छानबिन हुँदा 'कन्फ्लिक्ट अफ इन्टरेस्ट' हुने भन्दै निलम्बनको माग गर्दै अधिवक्ता अनुपम भट्टराईसहितले सर्वोच्च अदालतमा रिट दायर गरेका हुन्। लामिछानेविरुद्ध सहकारी ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत माग गरिएको छ। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता अनुपम भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। लामिछानेमाथि सहकारीको रकम अपचलन गरेको आरोप छ।"
विपद् उद्धारसम्बन्धी अभ्यासका क्रममा डुबेका सशस्त्रका जवानको मृत्यु,बझाङ : बाढी र त्यसले पार्ने क्षति न्यूनीकरण गर्न देखाउन लागिएको कृत्रिम अभ्यास (सिमुलेसन) गर्दा डुबेका सशस्त्र प्रहरी बलका जवानको मृत्यु भएको छ । जिल्लाको केदारस्युँ गाउँपालिका७ घर भएका सशस्त्र प्रहरी जवान नरेन्द्र सिंह धामीलाई जिल्ला अस्पताल बझाङले मृत घोषणा गरेको हो । सोमबार बिहान सेती नदीमा जिल्लास्थित सुरक्षा बलको संयुक्त सिमुलेसनका क्रममा उनी डुबेका थिए । तुरुन्तै उद्धार गरेर उपचारका लागि जिल्ला अस्पताल बझाङमा लगिएको थियो । उपचारकै क्रममा अस्पतालले मृत घोषणा गरेको हो।
भारतका राष्ट्रपति मुर्मु र प्रधानमन्त्री प्रचण्डबीच शिष्टाचार भेट,काठमाडौँ : प्रधानमन्त्री पुष्पकमल दाहाल प्रचण्डले भारतीय राष्ट्रपति द्रौपदी मुर्मुसँग शिष्टाचार भेट गरेका छन्। नयाँ दिल्लीस्थित राष्ट्रपति भवनमा आज प्रधानमन्त्री प्रचण्डले राष्ट्रपति मुर्मुसँग भेट गरेका हुन्। प्रधानमन्त्रीका सचिवालयका अनुसार भेटमा राष्ट्रपति मुर्मु र प्रचण्डबीच नेपालभारतबीच सदियौंदेखि रहीआएको आपसी सम्बन्ध र द्विपक्षीय हितका विविध विषयमा छलफल भएको थियो। त्यसैगरी उनीहरूबीच दुई देशबीचका जनतामाझको परम्परागत सम्बन्धलाई थप प्रगाढ तुल्याउने विषयमा छलफल भएको छ। प्रधानमन्त्री प्रचण्ड आइतबार साँझ प्रधानमन्त्री नरेन्द्र मोदीको सपथ ग्रहण समारोहमा सहभागी भएका थिए। सपथ ग्रहणपछि प्रधानमन्त्री प्रचण्ड र उनका समकक्षी मोदीबीच भेटवार्ता भएको थियो। सो भेटमा प्रधानमन्त्रीले लगातार तेश्रो कार्यकालका लागि भारतको प्रधानमन्त्रीको पदभार ग्रहण गरेकोमा प्रधानमन्त्री मोदीलाई बधाइ दिँदै उनको आगामी कार्यकालमा नेपाल र भारतबीचको सम्बन्ध थप उचाइँमा पुग्ने विश्वास व्यक्त गरेका थिए। आइतबार साँझ नै राष्ट्रपति मुर्मुले आयोजना गरेको रात्रीभोजमा प्रधानमन्त्री प्रचण्ड पनि सहभागी भएका थिए। प्रधानमन्त्री प्रचण्ड आइतबार त्रिभुवन विमानस्थलबाट भारतको नयाँ दिल्ली प्रस्थान गरेका हुन्। प्रचण्ड नयाँ दिल्ली प्रस्थान गरेपछि रघुवीर महासेठलाई कार्यवाहक प्रधानमन्त्रीको जिम्मेवारी तोकिएको छ। प्रचण्ड आज साँझ स्वदेश फर्कने कार्यक्रम रहेको छ।

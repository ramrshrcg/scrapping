शीर्षक,विवरण
मुक्तिनाथ मन्दिरमा आधा केजी सुन र चाँदीको सामग्री दान,जोमसोम : प्रसिद्ध धार्मिक स्थल मुक्तिनाथ मन्दिरमा एक भारतीय भक्तजनले लाखौँ मूल्य बराबरको बहुमूल्य सुनचाँदीबाट बनेको सामाग्री भेटी दान गरेका छन्। भारतको गोवाबाट मुक्तिनाथ दर्शनका लागि आएका भारतीय भक्तजन विश्व जीत प्रताप राठोले आइतबार सुनचाँदीबाट बनेको अलगअलग सामग्री मुक्तिनाथमा चढाएका हुन्। भारतीय भक्तजन राठोले आइतबार बिहान मुक्तिनाथ मन्दिरमा आधा केजी सुनबाट बनाइएको दुई थान कमलको फूल आकारको सामाग्री र अर्को साँढे २ केजी चाँदीबाट बनाइएको स्टायण्डसहितको एक थान शिवलिंगी सामग्री उपहारस्वरूप मुक्तिनाथ मन्दिरमा चढाएको मुक्तिनाथ विकास समितिका अध्यक्ष एवं मुस्ताङका प्रमुख जिल्ला अधिकारी विष्णुप्रसाद भुसालले जानकारी दिए। प्रमुख जिल्ला अधिकारी भुसालका अनुसार भारतीय भक्तजन राठोले मुक्तिनाथमा सुनबाट बनेको २ थान कमलको फूल र चाँदीले बनेको एक थान शिवलिङ्ग सामाग्री मुक्तिनाथमा चढाएको बताए। सुन र चाँदीले बनेको अलग अलग सामग्रीको मूल्य औसत ६८ लाख बराबर हुन आउने प्रजिअ भुसालले उल्लेख गरे।
मार्फाजोमसोम सडक धुलाम्मे हुँदा पर्यटक र स्थानीयलाई सास्ती,"जोमसोम : उत्तरदक्षिण जोड्ने राष्ट्रिय गौरवको (बेनीजोमसोम) ७४ किमि सडकअन्तर्गत चौथो खण्डको मुस्ताङको घरपझोङ२ मार्फादेखि घरपझोङ४ जोमसोम अस्पतालसम्मको करिब साढे ४ किमि सडक कालोपत्रे नहुँदा सवारीसाधन, पर्यटक तथा स्थानीय नागरिक सास्ती व्यहोर्न बाध्य छन्। सडक निर्माण कार्यको ८५ प्रतिशत भौतिक प्रगति हुँदै गर्दा सडक निर्माणको बाँकी काम ठप्प भएकाले मार्फाजोमसोम सडकमा हावाहुरी र सवारीसाधनको आउजाउले सडक धुलाम्मे भएको हो। कालीगण्डकी करिडोर (बेनीजोमसोमकोरला) सडक आयोजनाले (बेनीजोमसोम) ७४ किमि चौथो खण्ड कोवाङजोमसोम १७ किमि अस्फाल्ड कालोपत्रे सडकको २०७३०७४ सालमा निर्माण कम्पनी पप्पुगौरी पार्वती कोशी एन्ड न्यौपाने जेभी कन्ट्रक्सनसँग ७० करोड लागतमा ठेक्का सम्झौता गरेको थियो। तर, ठेक्का सम्झौता भएको ६ वर्ष बितिसक्दासमेत निर्माण कम्पनीको चरम ढिलासुस्ती र बेवास्ताका कारण (कोवाङजोमसोम) १७ किमि अस्फाल्ट कालोपत्रे सडक स्तरोन्नति सम्पन्न हुन नसकेको हो। गौरवको आयोजनामा परेको (कोवाङजोमसोम) १७ किमि सडकमध्ये १२ किमि सडकमा कालोपत्रे तथा आरसीसी सडक भएको छ। तर, निर्माण कम्पनीले मार्फाजोमसोम सडक स्तरोन्नतिसँगै कालोपत्रे सडकको काम नगर्दा म्याग्दी हुँदै मुस्ताङ आउजाउ गर्ने सवारीसाधनको चापले सडक पूरै धुलाम्मे भएको हो। मुस्ताङमा सडक निर्माणका लागि हिउँदयामबाहेक अन्य समयमा सडक स्तरोन्नतिमा कुनै समस्या छैन। तर, निर्माण कम्पनीले मौसम अनुकूल भएको अवस्थामा समेत मार्फाजोमसाम सडक स्तरोन्नतिलाई तीव्रता दिन नसक्दा जोमसोम सदरमुकामसँगै जोमसोममार्फासम्मको दूरीमा पैदलयात्रा गर्ने, मोटरसाइकलमा यात्रा गर्ने र सडकमार्गमा घर भएका स्थानीय नागरिकलाई धुलाम्मे सडकले निकै सास्ती तुल्याएको छ। कोवाङजोमसोम १७ किमि सडकअन्तर्गत जोमसोमको मुस्ताङ अस्पतालदेखि नेपाली आर्मीको ब्यारेक अगाडिको सडकमा सडक स्तरोन्नति अलपत्र हुँदा झनै समस्या निम्त्याएको घरपझोङ गाउँपालिकाका अध्यक्ष मोहनसिंह लालचनले जानकारी दिए। घाँसादेखि मार्फासम्म कालोपत्रे भएको छ, जोमसोमको पक्की पुलदेखि मुक्तिनाथसम्मै सडक कालोपत्रे भइसक्यो, अध्यक्ष लालचनले भने, मार्फाजोमसोम सडकमा कालोपत्रे र स्ट्रक्चर निर्माणका काम पूरै ठप्पै छ, यहाँ पनि कालोपत्रे भइदिएको भए निकै राम्रो हुने थियो। अध्यक्ष लालचनले मार्फाजोमसोम सडक कालोपत्रको काम रोकिएर सडक धुलाम्मे हुँदा पर्यटक तथा स्थानीय नागरिकको जनगुनासो खेप्नु परेको बताए। विकास निर्माणको काममा कसैले पनि अन्योलमा राख्न नहुने उनको भनाइ छ। मुस्ताङ भ्रमणमा आएका पर्यटक तथा स्थानीय नागरिकले जोमसोम मार्फा कटेपछि नाकमुख थुनेर यात्रा गर्नुपर्ने अवस्था रहेको बताए।"
एमएडब्लू हायर पर्चेजले पायो उत्कृष्ट करदाताको सम्मान,आन्तरिक राजश्व कार्यालय विराटनगरले एमएडब्लू हायर पर्चेजलाई यो पटकको उत्कृष्ट करदाताको सम्मान प्रदान गरेको छ। कार्यलयले १३ औं राष्ट्रिय कर दिवस एवम् कर सप्ताहको समापन समारोहमा एमएडब्लूलाई उत्कृष्ट करदाताको रूपमा सम्मान गरेको हो। कार्यालयका प्रमुख कर अधिकृत भूपालराज शाक्य र कार्यक्रमका प्रमुख अतिथि मोरङका प्रमुख जिल्ला अधिकारी प्रेमप्रसाद भट्टराईले कम्पनीका महप्रबन्धक प्राणनाथ भट्टराईलाई उत्कृष्ट करदाताको प्रमाणपत्र प्रदान गर्दै उक्त सम्मान प्रदान गरेका थिए। नेपाल राष्ट्र बैंकको इजाजतपत्र अनुसार २०६८ सालमा स्थापना भएको एमएडब्लू हायर पर्चेजले आफ्ना ग्राहकहरूलाई सजिलो र झन्झटमुक्त हायर पर्चेज समाधानहरू उपलब्ध गराउँदै आएको छ। एमएडब्लू इन्टरप्राइजेजको सहायक कम्पनीको रूपमा स्थापित यस कम्पनीले एक अग्रणी हायर पर्चेज फाइनान्सिङ कम्पनीका रूपमा मुख्यतया साना र मझौला कम्पनीका उद्यमीहरूलाई व्यावसायिक सवारी साधन र भारी उपकरणहरूको फाइनान्सिङ सेवा प्रदान गरेर उनीहरूका वित्तीय लक्ष्यहरू प्राप्त गर्न मद्दत गर्दै आएको छ।
भूमिगत सिँचाइ निर्माण सुरु,"नुवाकोट : नुवाकोटका विभिन्न टारहरूमा भूमिगत सिँचाइ निर्माण सुरु गरिएको छ। विदुर नगरपालिकाको वडा नं ९, १० तथा पञ्चकन्या गाउँपालिका१ मा चार थान भूमिगत सिँचाइको निर्माण कार्य सुरु भएको छ। यसबाट चार स्थानको आठ हजार रोपनीमा सिँचाइ पुग्ने जनाइएको छ। किसानको सुविधाका लागि प्राविधिक टोलीले अध्ययन गरेर भूमिगत सिँचाइको निर्माण कार्य सुरु गरिएको हो। तलबाट नदी निरन्तर बगिरहेको र माथितर्फ खेतीयोग्य भूमि सिँचाइको अभावमा किसानहरूलाई समस्या परिरहेका कारण किसानको सुविधाका लागि नुवाकोटको सुक्खाटारहरूमा जनप्रतिनिधि र प्राविधिक सहितको टोलीले स्थलगत निरीक्षण अध्ययन गरेसँगै शिलान्यास गरेर निर्माण सुरु भएको हो। विदुर नपा १० गेर्खुमा भूमिगत सिँचाइ योजनाको बागमती प्रदेश सभा सदस्य रमेशकुमार महतले शिलान्यास गरे। उनले यसबाट किसानहरूलाई तरकारी तथा अन्य वाली उत्पादन गर्न सहज हुने बताए। निर्माण कार्यमा गुणस्तर गर्न निर्देशन दिँदै महतले नुवाकोटको सुक्खाटारहरू जहाँ तल नदी बगिरहने माथि सुक्खा जमिनहरू रहने अवस्थाको अन्त्य गर्ने कार्य अन्तर्गत भूमिगत सिँचाइको निर्माण कार्य सुरु गरिएको बताए। सो आयोजनाको हाल पहिलो चरणको कार्य भइरहेको छ। एकसय दुई मिटर गहिराइमा खनेर भूमिगत रुपमा पानी निकालेर सिँचाइ गरिने योजना रहेको विदुर नपाका मेयर राजन श्रेष्ठले बताए। उनले किसानहरूलाई नमूना कृषि कार्यक्रममा समावेश गरेर उक्त कार्य सुरु गरिएको बताए। उक्त कार्यका लागि जमिनमा भूमिगत एक मिटर खनेको ११ हजार रुपैया खर्च लागेको छ। संघीय उर्जा तथा सिँचाइ मन्त्रालयमार्फत सो कार्य गरिएको हो। नुवाकोट विदुर नपा वडा नं १० गेर्खुटारमा गेर्खुटार सिँचाइ योजनाको आजबाट काम शुरु। यस पछि विदुर ९ मा पनि काम शुरु हुने। विदुर ९ को कोलोनी, १० को गेर्खुटार र पञ्चकन्या १ आँपचौरमा दुई वटा भूमिगत सिँचाइ योजनाहरू एकैसाथ निर्माण भइरहेका छन्। खेतीयोग्य उर्वर भूमि जहाँ सिँचाइ सुविधाको अभावले खेती लगाउन समस्या भोगिरहेका किसानको आत्मनिर्भरताका लागि एकीकृत नदी बेसिन सिँचाइ तथा जलस्रोत व्यवस्थापन कार्यक्रम, जलस्रोत तथा सिँचाइ विभागको प्राविधिक टोलीबाट डिप बोरिङ निर्माणको काम सन्चालन गरिएको हो। चालु आर्थिक वर्ष भित्रै थप दोस्रो चरणमा सिँचाइ नहर, ट्यांकी र तेस्रो चरणमा किसानको खेतबारीसम्म पानी पुर्याउने लक्ष्य अनुसार आवश्यक पाइप लाइन, सिँचाइ कुलो, रिजर्भ ट्याङ्की लगायतको कार्यहरू पनि सम्पन्न गरिने जनाइएको छ । किसानलाई आत्मनिर्भर बनाउने उद्देश्यले नुवाकोटका विभिन्न टारहरूमा सिँचाइ सुविधाका लागि भूमिगत सिँचाइ निर्माण कार्य गरिएको हो। विदुर नपाको गेर्खुटार र कोलोनी, पञ्चकन्याको आँपचौरमा प्राविधिक सहितको टोलीले सिँचाइका लागि निर्माण कार्य सुरु गरेको हो। ति स्थानहरूमा लिफ्ट प्रविधिको सिँचाइ योजनाका लागि प्राविधिक टोलीसहित स्थलगत सर्वेक्षण सम्पन्न गरिएसँगै निर्माण सुरु भएको हो।"
हायसको ठक्करबाट साइकलयात्रीको मृत्यु,विराटनगर : मोरङमा हायस गाडीको ठक्करबाट आइतबार दिउँसो साइकल यात्रीको मृत्यु भएको छ । पूर्वपश्चिम राजमार्गअन्तर्गत सुन्दरहरैँचा नगरपालिका५ दुलारीमा दुर्घटना भएको हो । पश्चिमबाट पूर्वतर्फ जाँदै गरेको बागमती प्रदेश ०८००१ च ०४७ नम्बरको हायसले दक्षिणबाट उत्तरतर्फ सडक पार गर्दै गरेको साइकललाई दिउँसो ३ बजेतिर ठक्कर दिएको प्रहरीले जनाएको छ । दुर्घटनामा परेर साइकलयात्री सुन्दरहरैँचा४ का ४४ वर्षीय चन्द्रकुमार राईको मृत्यु भएको मोरङ प्रहरीका प्रवक्ता डीएसपी वेदप्रकाश जोशीले बताए । उनका अनुसार गम्भीर घाइते भएका उनलाई उपचारका लागि बीपी कोइराला स्वास्थ्य विज्ञान प्रतिष्ठान धरान लगिएको थियो । उपचारकै क्रममा ४:३५ बजेतिर चिकित्सकले मृत घोषित गरेको जानकारी जोशीले दिए । प्रहरीले हायस र चालक झापाको भद्रपुर नगरपालिका८ का २६ वर्षीय विशाल दासलाई नियन्त्रणमा लिएको छ । हायसको तीव्र गति र साइकलयात्रीको असावधानीका कारण दुर्घटना भएको प्रहरीको भनाइ छ ।
राष्ट्रिय टिमकी ब्याटर सानालाई वीरगन्ज महानगरको सम्मान,वीरगन्ज : यू१९ विश्वकप क्रिकेटमा पुग्न सफल नेपाली राष्ट्रिय टोलीकी सदस्य साना प्रवीणलाई वीरगन्ज महानगरपालिकाले सम्मान गरेको छ। वीरगन्ज महानगरपालिका१३ निवासी सानालाई आइतबार वीरगन्ज महानगरपालिकाका मेयर राजेशमान सिंह र उपमेयर इम्तियाज आलमले महानगर कार्यालयमा सम्मान गरेका हुन्। त्यस अवसरमा मेयर सिंह र उपमेयर आलमले सानालाई ५१ हजार रुपैयाँ नगद प्रदान गर्दै पुरस्कृत गरे। हालै सम्पन्न यू१९ टी२० महिला एसिया क्वालिफायरमा थाइल्याण्ड विरुद्धको खेलमा सानाले अर्धसतक प्रहार गर्दै कप्तान पूजा महतोसँग मिलेर नेपालका लागि कीर्तिमानी साझेदारी गरेकी थिइन्। यस्तै महानगरपालिकाले सानासँगै २०८० सालको माध्यमिक शिक्षा परीक्षा (एसईई) परीक्षामा पर्सा जिल्लामै सर्वोत्कृष्ट अंक ल्याएर उत्तीर्ण भएकी छात्रा रिया साहलाई पनि सम्मान गरेको छ। कार्यक्रममा मेयर सिंह र उपमेयर आलमले साहलाई एक थान कम्प्युटर प्रदान गरे। २०८० सालको एसईईमा ३९७ जीपीए ल्याएर पर्सा जिल्लामै सर्वोत्कृष्ट भएकी थिइन्।
टाटा ग्रिन ब्याट्रीको च्यानल पार्टनर मिट सम्पन्न,"काठमाडौं : टाटा ग्रिन ब्याट्रीको च्यानल पार्टनर मिट सम्पन्न भएको छ। टाटा ग्रिन ब्याट्रीको नेपालका लागि आधिकारिक वितरक लक्ष्मी ग्रुप अन्तर्गतको लक्ष्मी अटोकम्प प्रालिले सो मिट सम्पन्न गरेको हो। गत शुक्रबार काठमाडौंको होटल क्राउन इम्पेरियलमा सम्पन्न सो च्यानल पार्टनर मिटमा देशभरका १५० डिलरको सहभागिता रहेको थियो। लक्ष्मी ग्रुपका अध्यक्ष गणेश बहादुर श्रेष्ठ तथा टाटा अटोकम्प इन्डियाका मार्केटिङ हेड उत्सव वनर्जीले संयुक्त रुपमा सो कार्यक्रमको उद्घाटन गरेका थिए। सो अवसरमा टाटा अटोकम्प इन्डियाका मार्केटिङ हेड उत्सव वनर्जी तथा एक्सपोर्ट म्यानेजर अनिस सिंहले टाटा ग्रिनको इतिहासका साथै भावी कार्ययोजनाका बारेमा प्रकाश पारेका थिए। लक्ष्मी अटोकम्पका सेल्स हेड उमेश घिमिरेले नेपाली बजारमा रहेको टाटा ग्रिन ब्याट्रीको डिलर नेटवर्क तथा बिक्री योजना वारेमा जानकारी प्रदान गरेका थिए। सो अवसरमा डिलर सञ्चालकहरुले टाटा ग्रिनप्रतिको धारणा र अनुभव आदानप्रदान गरेका थिए। कार्यक्रमको अवसरमा टाटा ग्रिन होम यूपीएस र इन्डष्ट्रियल ब्याट्री समेत लन्च गरिएको थियो। नेपाली बजारमा अब ८५० भीए, १००० भीए र १४५० भीएका टाटा ग्रिन स्विच अन होम यूपीएस उपलब्ध भएका छन् भने ७२, ९ र १२ एएचका इन्डष्ट्रियल ब्याट्री समेत उपलब्ध भएका छन्। जापनिज ब्याट्री निर्माता कम्पनी जीएस युआसासँगको संयुक्त लगानीमा सन् २००५ को अक्टोबरमा टाटा ग्रिन ब्याट्रीको स्थापना भएको थियो। हाल कम्पनीले २५ देखि २२० एएच रेन्जका ब्याट्री उत्पादन गरिरहेको छ। कम्पनीले वार्षिक रुपमा १४ लाख फोर ह्विलर २४ लाख टु ह्विलर सवारी साधनका लागि आवश्यक ब्याट्री उत्पादन गर्दै आएको छ।"
परराष्ट्रमन्त्री राणासँग श्रीलंकाका राजदूत पथिरानाको बिदाई भेट,काठमाडौं : परराष्ट्रमन्त्री डा आरजु राणा देउवा र नेपालका लागि श्रीलंकाका राजदूत सुधर्शन पथिरानाबीच भेट भएको छ। आज परराष्ट्र मन्त्रालयमा श्रीलंकाका राजदूत एयर चिफ मार्सल(अवकाशप्राप्त) पथिरानाले परराष्ट्र मन्त्री राणासँग बिदाइ गरेका हुन्। भेटमा मन्त्री देउवाले नेपालश्रीलंका सम्बन्धलाई थप प्रगाढ बनाउने र द्विपक्षीय सहकार्यलाई अभिवृद्धि गर्न पुर्याएको योगदानको प्रशंसा गरेकी थिइन् । आफ्नो कार्यकालमा नेपाल र श्रीलंकाबीचको सम्बन्धलाई मजबुत बनाउन महत्त्वपूर्ण भूमिका खेलेको भन्दै मन्त्री देउवाले राजदूत पथिरानालाई धन्यवाद दिइन्। भेटमा दुई देशबीचको मित्रता र सहकार्यलाई अझै मजबुत बनाउनका लागि प्रतिबद्धता व्यक्त गरिएको परराष्ट्र मन्त्रालयले जनाएको छ ।
चिकित्सा शिक्षा आयोगको बैठक प्रधानमन्त्रीको निर्देशन  पिजीको विवाद मिलाउनू,"काठमाडौं : प्रधानमन्त्री केपी शर्मा ओलीले मेडिकल कलेजमा आवासीय चिकित्सकस्नातकोत्तर तह (पिजी) को सुविधासम्बन्धी विवाद आपसी छलफलबाट मिलाउन सम्बन्धित मन्त्रालय र निकायलाई निर्देशन दिएका छन् । बालुवाटारमा आज भएको चिकित्सा शिक्षा आयोगको १५ औँ बैठकमा आयोगका अध्यक्ष प्रधानमन्त्री ओलीले निजी र सरकारी दुवै क्षेत्रका सरोकारवाला पक्षलाई सामेल गरेर समाधान खोज्न शिक्षा, विज्ञान तथा प्रविधिमन्त्री विद्या भट्टराई, स्वास्थ्य तथा जनसङ्ख्यामन्त्री प्रदीप पौडेल र आयोगका उपाध्यक्ष प्रा डा अञ्जनीकुमार झालगायतलाई निर्देशन दिएका हुन् । निजी कलेजका आवासीय चिकित्सकलाई पनि आठौं तहको सरकारी सरह मासिक रु ४८ हजार सुविधा कायमका लागि सहजीकरण गरिदिन भनी स्वास्थ्य तथा जनसंख्या मन्त्रालयको पत्रका आधारमा मंसिर ११ गतेभित्र स्वमूल्यांकन फारम भर्न आयोगले सूचना प्रकाशन गरेको थियो । प्रधानमन्त्री ओलीले हाल आवासीय चिकित्सकलाई जति सुविधा दिन सकिन्छ त्यति उल्लेख गरेर आयोगमा स्वमूल्याङ्कन फारम आग्रह गरे। उनले समझदारीका साथ निचोडमा पुग्दा निजी मेडिकल कलेजको घाटा नाफाको पनि अध्ययन गर्न आग्रह गरे । बैठकमा एसोसिएशन अफ मेडिकल एण्ड डेन्टल कलेज अफ नेपालका अध्यक्ष डा ज्ञानेन्द्रमानसिंह कार्कीले पिजीका विद्यार्थीलाई सरकारी मेडिकल अधिकृतको तलब सरह निर्वाह भत्ता उपलब्ध गराउन भनेर आयोगले एकपक्षीय निर्णय गर्न नसक्ने भन्दै निकास दिन प्रधानमन्त्री एवं अध्यक्ष ओलीलाई आग्रह गरेका थिए। आयोगको जारी बैठकमा गत आर्थिक वर्षको प्रगति विवरण, चालु आर्थिक वर्षको बजेट र कार्यक्रममा नीतिगत संशोधन, प्राविधिक तथा व्यावसायिक शिक्षातर्फको आशयपत्र र सम्बन्धन, कार्यक्रम गाभ्ने, स्वामित्व हस्तान्तरण, छात्रवृत्तिलगायत कार्यसूची रहेका छन् ।"
संस्थागत सामाजिक उत्तरदायित्वमा विशेष योगदानका लागि ज्योति विकास बैंक सम्मानित,"काठमाडौं : संस्थागत सामाजिक उत्तरदायित्वअन्तर्गत उल्लेखनीय योगदान गर्दै नेपालका ५१ वटा ग्रामीण, दुर्गम र विभिन्न क्षेत्रका स्वास्थ्य संस्थाहरूमा न्यानो नानी परियोजनामार्फत बेबी वार्मर मेसिनको पहुँच पुर्याएकोमा डा महावीर पुनद्वारा प्रवर्द्धित राष्ट्रिय आविष्कार केन्द्रले ज्योति विकास बैंक लिमिटेडलाई सम्मानित गरेको छ। बैंकको केन्द्रीय कार्यालयमा आयोजित कार्यक्रममा राष्ट्रिय आविष्कार केन्द्रका संस्थापक तथा अध्यक्ष डा महावीर पुनले बैंकका प्रमुख कार्यकारी अधिकृत कपिल ढकाललाई बैंकले पुर्याएको अतुलनीय योगदानप्रति हार्दिक कृतज्ञता व्यक्त गर्दै विशेष सम्मानपत्र प्रदान गरेका थिए। विगत ४ वर्षदेखि निरन्तर चलिरहेको न्यानो नानी परियोजनामार्फत राष्ट्रिय आविष्कार केन्द्रद्वारा स्वदेशमै निर्मित न्यानो नानीबेबी वार्मर मेसिनहरू निर्माण तथा आवश्यकता भएका स्वास्थ्य केन्द्रहरूमा जडानका लागि बैंकले वित्तीय सहयोग र बैंकका शाखा कार्यालयहरूको पहल र सहकार्यमा हालसम्म ५१ वटा बेबी वार्मर मेसिन जडान गरिसकेको छ। देशका थुप्रै ग्रामीण क्षेत्रका स्वास्थ्य केन्द्रहरूमा बच्चाहरूलाई न्यानो राख्न परम्परागत शैलीमा कोइला र काठ जलाउने जस्ता उपायहरू अपनाइन्छन्, जसले बालबालिकाको स्वास्थ्यलाई थप हानी पुर्याउने जोखिम बढाउँछ। नेपालको स्वास्थ्य परिवेश, विशेष गरी दुर्गम क्षेत्रमा हाइपोथर्मियाको दर उच्च रहेको र सो को कारण नवजात शिशुहरूको जीवन जोखिममा पर्ने गरेको दृष्टान्तलाई हृदयङ्गम गर्दै उक्त जोखिमलाई न्यूनीकरण गर्ने अत्यन्त संवेदनशील र महत्वपूर्ण उपकरण स्वास्थ्य संस्थाहरूमा प्रदान गर्ने यस परियोजनालाई बैंकले भविष्यमा समेत निरन्तरता प्रदान गर्नेछ। स्वास्थ्य र सुदृढ जनशक्ति नै राष्ट्र निर्माणको मेरुदण्ड हो भन्ने दृढ़ मान्यतालाई शिरोधार्य गर्दै, यस विकास बैंकले नवजात शिशुको अकाल मृत्यु रोकथाम र जीवन रक्षा गर्न चालेको स्पष्ट पहल मार्फत प्रदान गरिएका ५१ वटा बेबी वार्मर उपकरणहरूले हरेक वर्ष करिब १८८७ भन्दा बढी नेपाली शिशुहरूको अमूल्य जीवन रक्षा गर्न सफल भएको छ। एउटा बेबी वार्मरले हरेक वर्ष ३७ वटा नवजात शिशुको जीवन रक्षा गर्नमा मद्दत गर्छ। यस्ता जीवन रक्षण गर्ने अति संवेदनशील क्षेत्रमा नेपालमा रहेका बैंक तथा वित्तीय संस्थाहरू मध्ये ज्योति विकास बैंकले अग्रस्थानमा रही काम गर्दै समाजमा एक नविनतम परिवर्तनको बीजारोपण गरेको छ। नवजात शिशु मृत्युदरका विभिन्न कारणहरू मध्ये अल्पताप (हाइपोथर्मिया) एक प्रमुख कारण हो। विशेष गरी ग्रामीण तथा पहुंच नपुगेका क्षेत्रमा अल्पतापको विद्यमानता उच्च रहेको छ। न्यानो नानी बेबी वार्मर नवजात शिशुको शारीरिक तापक्रमलाई उचित राख्न, विशेष गरी निरन्तर नर्सिङ सहयोग आवश्यक पर्ने गम्भीर रुपमा बिरामी शिशु तथा चिसो वातावरणमा उपचार भइरहेका शिशुलाई हाइपोथर्मियाबाट हुनबाट जोगाउन उपयोग हुने अत्यधिक प्रभावकारी चिकित्सा उपकरण हो। यसै सन्दर्भमा डा महावीर पुनद्वारा प्रवर्द्धित राष्ट्रिय आविष्कार केन्द्रले स्वदेशमै न्यानो नानी बेबी वार्मर उत्पादन गर्दै आएको छ। यो उपकरण विदेशबाट आयात गरिएका बेबी वार्मरको तुलनामा ५० कम लागतमा निर्माण भइरहेको छ। बैंकले यस परियोजनामार्फत स्वास्थ्य क्षेत्रमा जीवनरक्षक उपकरण प्रदान गर्नुका साथै नेपालमै रहेका युवाहरूको सीपलाई उजागर गर्न र स्वदेशी उत्पादनलाई प्रवर्द्धन गर्ने महत्वपूर्ण प्रयास गरेको छ। ज्योति विकास बैंकले संस्थागत सामाजिक उत्तरदायित्व प्रयोजनार्थ स्थापना गरेको हाम्रो विकास प्रवर्द्धन कोष मार्फत कोशी प्रदेशका १३, मधेश प्रदेशका ६, बागमती प्रदेशका १०, गण्डकी प्रदेशका ६, लुम्बिनी प्रदेशका ७, कर्णाली प्रदेशका ७ र सुदूरपश्चिम प्रदेशका २ वटा विभिन्न सरकारी र सामुदायिक अस्पताल तथा बर्थिङ सेन्टरहरूमा न्यानो नानी बेबी वार्मर मेसिन जडान गरेको छ। साथै, यी विभिन्न अस्पताल तथा स्वास्थ्य केन्द्रका डाक्टर, नर्स लगायत सम्बन्धित कर्मचारीहरूलाई विज्ञमार्फत बेबी वार्मर सञ्चालनसम्बन्धी विशेष तालिम प्रदान गर्न, उपकरण जडान तथा त्यसको उच्चतम सदुपयोग सुनिश्चित गर्न बैंकले विशेष तालिमको लागि पनि समन्वय गर्दै आएको छ। ज्योति विकास बैंकले यस हाम्रो विकास प्रवर्द्धन कोष मार्फत विभिन्न सामाजिक उत्तरदायित्वसम्बन्धी कार्यमा प्रत्यक्ष रूपमा जोडिँदै सहयोग गर्दै आएको छ। आफ्नो खुद मुनाफाबाट नेपालमा हाल सञ्चालनमा रहेका अन्य बैंक तथा वित्तीय संस्थाहरूले सामाजिक उत्तरदायित्व अन्तर्गत सामाजिक कार्यमा गर्ने योगदान भन्दा ५० प्रतिशत बढी रकम छुट्याई समाजप्रति उत्तरदायी बनेको यस विकास बैंकले नागरिकको सर्वोत्तम हित सदा उच्च प्राथमिकतामा राखेको छ। संस्थागत सुशासनलाई शिरोपर गरी ग्राहकवर्ग, कर्मचारी, नियामक निकाय, सेयरधनी र समग्र सरोकारवालाको हक हितमा योगदान पुर्याउन ज्योति विकास बैंक सदैव प्रतिबद्ध रहेको छ। ज्योति विकास बैंकले हाल १२१ वटा शाखा कार्यालय, ३ वटा विस्तारित काउन्टर तथा ७५ वटा एटीएम मार्फत सेवा उपलब्ध गराउँदै आइरहेको छ।"
प्रधानमन्त्री ओलीको निर्देशन  राष्ट्रिय गौरवका आयोजनाका समस्या तत्काल समाधान गर्नू,"काठमाडौं : प्रधानमन्त्री केपी शर्मा ओलीले राष्ट्रिय गौरवका आयोजनाहरुमा देखिएका समस्याको समाधान तत्काल गर्न निर्देशन दिएका छन्। गौरवका आयोजनाका कामको गतिलाई तीव्रता दिने विषयमा भएको छलफलमा समस्या समाधानको उपाय खोजेर कार्य अगाडि बढाउन निर्देशन दिएका हुन्। प्रधानमन्त्री कार्यालय सिंहदरबारमा आज सम्बन्धित मन्त्री, सचिव र आयोजना प्रमुखलगायतसँग छलफलका क्रममा प्रधानमन्त्री ओलीले कहाँ कहाँ के के अवरोध हो ? तिनको समाधानको उपाय के के हो भन्ने पहिचान गरेर कुनकुन निकायबाट निर्णय हुनुपर्ने हो तत्काल गर्न निर्देशन दिएका थिए। सपना बाँड्ने होइन, परिवर्तन र प्रतिफलको अनुभूति दिने हो छलफलमा प्रधानमन्त्री ओलीले प्रक्रियागत झमेला, अदातली मुद्दामामिला, ढिलासुस्ती, अस्पष्ट योजना, स्रोतको सुनिश्चितता नहुने, न्यून बजेटजस्ता समस्याको समाधन खोज्न आग्रह गरे। उनले देशकै ढुकुटीमा रकम अभावका कारण कुनै आयोजना सञ्चालन हुन नसक्ने स्थितिमा पनि के गर्ने भन्ने निर्णयमा पुग्न आवश्यक रहेकामा जोड दिए। उनले कुनै आयोजना सुरु भएपछि त्यसको उत्पादन र उपयोगसम्बन्धी निर्माण कार्य पनि एकैसाथ गर्न आग्रह गर्दै एकीकृत आयोजनाका रुपमा अगाडि बढाउन आग्रह गरे। समस्या छन् भने समाधान गर्नुपर्छ। आयोजनाहरुलाई लट्किन दिनु हुँदैन। बाजेका पालमा सुरु भएका योजना नाती नातिनाका पालामा सञ्चालन हुने स्थिति हुनु हुँदैन। यो आयोजनाको ब्रेक थ्रु भयो भनेर त्यहाँ जनताले हेर्न गएर मात्रै पुग्दैन। फाइल अघि बढाएपछि त्यसका पछिपछि मान्छे पनि कुदाउने अवस्था हुनुहुँदैन। खेतमा पानी पुग्नुपर्यो। प्रधानमन्त्री ओलीले भने, हामीले सपना बाँड्ने होइन, परिवर्तन र प्रतिफलको अनुभूति दिने हो। त्यसअनुसार काम गर्न सक्नुपर्छ। उनले निर्माण व्यवसायीले ठिक ढङ्गले समयमा काम गर्नुपर्ने र सरकार पक्षले ठेकेदारलाई अनावश्यक दुःख दिने नभई सहजीकरण गर्ने गरी काम गर्नुपर्ने बताए। आयोजना सञ्चालनका क्रममा स्थानीयबासीका जायज माग भए पूरा हुनुपर्ने र नाजायज माग वा अवरोध आएमा स्थानीय सुरक्षा निकायले आफ्नो जिम्मेवारी पूरा गर्नुपर्ने बताए। छलफलमा विभिन्न २४ वटा राष्ट्रिय गौरवका आयोजनाहरुको हालको अवस्था, वित्तीय तथा भौतिक प्रगति, विद्यमान समस्या र समाधानका उपायहरुको प्रस्तुतिकरण गरिएको थियो।"
रवि लामिछानेमाथि अनुसन्धान गर्न १५ दिन म्याद थप,"काठमाडौं : सहकारीको रकम अपचलन मुद्दामा पूर्वगृहमन्त्री एवं रास्वपाका सभापति रवि लामिछानेमाथि अनुसन्धान गर्न कास्की जिल्ला अदालतले १५ दिन म्याद थप गरेको छ। लामिछानेलाई अझैं १५ दिन हिरासतमा राखेर अनुसन्धान गर्न प्रहरीलाई अनुमति दिएको हो। यसअघि जिल्ला अदालत कास्कीले लामिछानेमाथि अनुसन्धान गर्न दिएको १३ दिनको म्याद सकिएपछि आज बिहान उनलाई अदालत उपस्थित गराइएको थियो। सहकारीको रकम गोरखा मिडियाबाट अपचलन गरेको भन्दै प्रहरीले लामिछानेलाई कात्तिक २ गते काठमाडौंबाट पक्राउ गरेको थियो। लामिछानेविरुद्ध किर्तेसहित संगठित अपराधमा कास्की प्रहरीले अनुसन्धान गरिरहेको छ। उनीलाई म्याद थप भएसँगै काठमाडौं ल्याउने तयारी छ। सहकारीको रकम अपचलन गरेको भन्दै लामिछानेमाथि चितवनमा समेत उजुरी परेको छ। काठमाडौंको कालीमाटीस्थित स्वर्णलक्ष्मी बहुउद्देश्य सहकारीको रकम अपचलन गरेको आरोपमा काठमाडौं जिल्ला अदालत काठमाडौंले पक्राउ पुर्जी जारी गरेको छ। सोही आरोपमा छविलाल जोशीलाई काठमाडौं ल्याएर बयान लिइसकिएको छ। सहरकारी विशेष छानबिन समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जिबी राई, तत्कालीन प्रबन्ध निर्देशक लामिछाने, सदस्य कुमार रम्तेल र सञ्चालक छविलाल जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ। सहकारीको रकम अपचलनको मुख्य योजनाकार मानिएका जिबी राई भने फरार छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले छ। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन,बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ।"
ठूला परियोजनाहरू सफल पार्न जनस्तरको सहयोग र सहभागिता आवश्यक छ : मन्त्री दाहाल,"काठमाडौं : भौतिक पूर्वाधार तथा यातायात मन्त्री देवेन्द्र दाहालले ठूला परियोजनाहरू सफल पार्न जनस्तरको सहयोग र सहभागिता आवश्यक रहेको बताएका हुन्। दीर्घकालीन महत्त्वका आयोजनाहरूको लाभ प्रत्यक्ष रूपमा नागरिकमा पुग्ने भएकाले सफल कार्यान्वयनका लागि समेत नागरिकहरूको सहयोग जरुरी रहेको उनको भनाइ छ। नेपाल निजामती कर्मचारी संगठन, भौतिक पूर्वाधार तथा यातायात मन्त्रालय विभागीय कार्य समितिले आइतबार काठमाडौंमा गरेको प्राविधिक कार्यशालालाई सम्बोधनका क्रममा उनले दिगो र सुरक्षित संरचना अबको प्राथमिकता रहेको बताए। संरचनाहरू निर्माण गर्नु मात्र नभई सुरक्षा र नियमित मर्मत समेत आवश्यक रहेको भन्दै उनले संरचना निर्माण अघिको अध्ययनलाई पनि कम प्राथमिकता नदिन प्राविधिकहरूलाई आग्रह समेत गरे। अब बन्ने संरचनाहरूमा जलवायु परिवर्तनको असर र प्रभावलाई समेत विश्लेषण गरिनु पर्ने उनको भनाइ थियो। मन्त्रालयका सचिव केशवकुमार शर्माले ठूला परियोजनाहरू निर्माण गर्दा श्रोत परिचालन क्षमता वृद्धि गराउन आवश्यक रहेको बताए। प्राविधिक कार्यशाला प्राडा इन्जिनियर भरतराज पहाडीको अध्यक्षतामा सम्पन्न भएको हो। कार्यक्रममा इन्जिनियरहरू श्रीराम ढकाल, डा नितेश आचार्य, छवि पौडेल तथा सडक विभागको एडिबी आयोजना निर्देशनालयका निर्देशक चुडाराज ढकालले विभिन्न कार्यपत्र पेश गरेका थिए। सो क्रममा विज्ञहरूले सडक तथा संरचना निर्माण गर्नुअघि सुरक्षाको पक्षलाई ध्यान दिन आवश्यक रहेको बताए। यस्तै ठूला आयोजना तथा पूर्वाधारहरू सञ्चालनको विषय राजनीतिक दलहरूको पनि छलफलको विषय बन्न जरुरी रहेको उनीहरूको सुझाव थियो। देशका सबै जिल्लामा सडक सञ्जाल विस्तार भए पनि त्यसलाई उत्पादन र आर्थिक वृद्धिसँग जोड्न जरुरी रहेकोमा विज्ञहरूले जोड दिए।"
"परराष्ट्रमन्त्री राणाको जापान भ्रमण स्थगित, मंसिर १३ गते सिधै बेइजिङ जाने","काठमाडौं : परराष्ट्रमन्त्री डा आरजु राणा देउवा मंसिर १३ (नोभेम्बर,२८ ) गते चीन जाने भएकी छन्। प्रधानमन्त्री केपी शर्मा ओलीको मंसिर १७ गतेदेखि हुने औपचारिक चीन भ्रमणको तयारीका लागि परराष्ट्रमन्त्री राणा बिहीबार बेइजिङ जाने परराष्ट्र मन्त्रालय स्रोतले जनाएको छ। यस अगाडि स्वास्थ्य उपचार गराएर जापानबाट बेइजिङ जाने तयारी गरे पनि डाक्टरको समय नमिलेपछि परराष्ट्रमन्त्री राणाले जापान भ्रमण स्थगित गरेको उनका प्रेस सल्लाहकार एकराज पाठकले अन्नपूर्ण पोस्टलाई जानकारी दिए। उनले भने, मन्त्रीज्यू स्वास्थ्य परीक्षण गर्न मंसिर १० गते जापान जाने कार्यक्रम तय भएको थियो। तर यो हप्ता डाक्टरको समय मिलेन, त्यसैले अहिले उहाँको जापान भ्रमण रद्द भएको हो। उहाँ पछि समय मिलाएर जानुहुन्छ। प्रधानमन्त्रीको चीन भ्रमणका क्रममा उठाइने विषयका बारेमा सरकारले आन्तरिक छलफल गरिरहेको छ। परराष्ट्रमन्त्रीले प्रधानमन्त्री ओली बेइजिङ पुग्नुअघि समकक्षी वाङ यीलगायत चिनियाँ उच्च अधिकारीहरूसँग द्विपक्षीय बैठकमा उठाउने विषयका बारेमा छलफल गर्ने परराष्ट्र मन्त्रालय स्रोतले जनाएको छ। उनले बेइजिङमा प्रधानमन्त्रीको भ्रमणमा हुने सम्झौतालगायतका विषयमा आवश्यक तयारी गर्नेछिन्। पछिल्लो पटक राष्ट्रसंघीय महासभामा भाग लिन अमेरिकाको न्युयोर्क गएका बेला प्रधानमन्त्री ओली र चिनियाँ विदेश मन्त्री वाङ यीबीच भेट भएको थियो । सोही बेला चिनियाँ विदेश मन्त्री यीले डिसेम्बर पहिलो साता चीन भ्रमण हुने र सो समयमा अन्य कार्यक्रम नपार्न प्रधानमन्त्री ओलीलाई भनेका थिए। तिहार अगावै नेपालका लागि चिनियाँ राजदूत छन् सोङले प्रधानमन्त्री ओलीलाई चीन भ्रमणबारे राष्ट्रपति सीले पठाएको निमन्त्रणा पत्र दिएका थिए । नेकपा एमालेका अध्यक्ष ओली गत असार ३० गते प्रधानमन्त्री पदमा नियुक्त भएका हुन् । प्रधानमन्त्रीमा नियुक्त भएलगत्तै नेपालका लागि चिनियाँ राजदूत छन् सोङले ओलीसँग भेट गरेका थिए। बधाई दिन प्रधानमन्त्री ओलीलाई भेटेका राजदूत सोङले त्यहीबेला चीन भ्रमणका बारेमा अनौपचारिक छलफल गरेका थिए ।"
कुवेत पुर्याएर मानव बेचबिखन गरेको आरोपमा २ जना पक्राउ,"काठमाडौं : युएई हुँदै कुवेत पुर्याएर मानव बेचबिखन गरेको आरोपमा दुई जना पक्राउ परेका छन्। पक्राउ पर्नेमा नुवाकोटको तादी गाउँपालिका५ की ३२ वर्षीया कुसुम कँडेल र सिन्धुपाल्चोकको चौतारा नगरपालिका६ का ५० वर्षीय माइला लामा तामाङ रहेका छन्। मानव बेचबिखन अनुसन्धान ब्युरोका अनुसार कुबेतमा घरलु काममा लगाइदिने र फ्रि भिषा फ्रि टिकटमा मासिक १२० केडी कमाई हुने पीडितलाई प्रलोभन देखाएका थिए। २०२३ जुलाई २० मा त्रिभुवन अन्तर्राष्ट्रिय विमानस्थलबाट दुबई पुर्याई दुबईबाट भोलिपल्ट कुवेतको अलजारा भन्ने ठाउँमा पुर्याएर कुवेती घर मालिकलाई ९०० केडीमा बेचबिखन गरेको खुलेको ब्युरोका सूचना अधिकारी एवं प्रहरी उपरीक्षक भावेश रिमालले बताए। कुवेती घर मालिकले घरेलु काममा लगाई चरम श्रम शोषण, यौन शोषण गरी राखेको अवस्थामा पीडित भागेपछि कुवेत प्रहरीले नियन्त्रणमा लिएर ट्राभल डकुमेन्ट बनाई दिएको थियो। त्यसपश्चात पीडित गत कात्तिक ९ गते नेपाल फर्किएका थिए। नेपाल फर्किएर ब्युरोमा जाहेरी दिएपछि ब्यूरोबाट खटिएको प्रहरी टोलीले जिल्ला काठमाडौं९ बाट पक्राउ गरी मानव बेचबिखन तथा ओसारपसार मुद्दामा काठमाडौं जिल्ला अदालतबाट म्याद थप गरेर आवश्यक थप अनुसन्धान गरिरहेको छ।"
राष्ट्रपति पौडेलले गरे कांग्रेस नेतृ चित्रलेखा यादवलाई अष्ट्रेलियाको राजदूतमा नियुक्त,"काठमाडौं : राष्ट्रपति रामचन्द्र पौडेलले नेपाली कांग्रेसकी नेतृ चित्रलेखा यादवलाई राजदूतमा नियुक्त गरेका छन्। राष्ट्रपति पौडेलले मन्त्रिपरिषद्को सिफारिसमा यादवलाई आज अष्ट्रेलियाका लागि नेपालको आवासीय राजदूत पदमा नियुक्त गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । जारी विज्ञप्तिमा भनिएको छ, सम्माननीय राष्ट्रपति श्री रामचन्द्र पौडेलज्यूले नेपालको संविधानको धारा २८२ को उपधारा (१) बमोजिम नेपाल सरकार, मन्त्रिपरिषद्को सिफारिसमा श्री चित्रलेखा यादवलाई अष्ट्रेलियाका लागि नेपालको आवासीय राजदूत पदमा नियुक्त गर्नुभएको छ। यादव यस अगाडि नेपाली कांग्रेसकी प्रमुख सचेतक थिइन्। गत निर्वाचनमा भने सिरहा २ बाट उम्मेदवार बनेकी उनी जसपा उम्मेदवार राजकिशोर यादवसँग पराजित भएकी थिइन् ।"
होण्डा नेपालको चाडपर्व योजनाको विजेता घोषणा,"काठमाडौं : होण्डा नेपालको चाडपर्व योजना हाम्रो चाडबाड, होण्डाको खुशियाली बारबार अन्तर्गत एक भाग्यशाली ग्राहकले १० लाख रुपैयाँ पुरस्कार जितेका छन्। दशैं, तिहार र छठपर्वको रौनक मनाउन सुरु गरिएको यस योजनालाई नेपालभरका ग्राहकहरूले अत्यन्त मन पराएका थिए। यस योजनाअन्तर्गत यो चाडपर्वको समयमा होण्डाको बाइक र स्कुटर खरिद गर्ने ग्राहकहरूले प्रत्येक खरिदमा १० लाख रुपैयाँसम्मको नगद पुरस्कार जित्न सक्ने अवसरबाट ६ जना भाग्यशाली ग्राहकहरूले पहिले नै १ लाख रुपैयाँ जितेका छन्। कपिलवस्तु शुद्धोधन१ का इरफान अहमद मुसलमानले सिद्धि विनायक अटो इन्टरनेशनल प्रालि भैरहवाबाट सिबि साइन डिएसएस खरिद गर्दा १० लाख रुपैयाँको मुख्य पुरस्कार जितेका हुन्। विजेतालाई स्क्रयाच कार्डमार्फत छनोट गरिएको हो। अहमदले पुरस्कार जितेको र यो चाडपर्वको समय खुशी र एकतामा आधारित रहेको भन्दै यसलाई हामी हाम्रा ग्राहकहरूमाझ संगसगै मनाउन पाउँदा होण्डा नेपालले गर्व महसुस गरेको बताएको छ। होण्डा नेपालले ग्राहकहरूलाई रोमाञ्चक नगद पुरस्कार जित्न धेरै अवसरहरू दिन पाएकोमा खुशी व्यक्त गरेको छ। यस योजनाले होण्डा नेपाललाई ग्राहकहरूसँग अझ नजिक बनायो र यसका लागि सम्पूर्ण होण्डा प्रेमी ग्राहकहरू प्रति हामी अत्यन्तै आभारी रहेको जनाएको छ। अहमदले जितेको ठूलो धनराशीको पुरस्कार देखेर र उनीसँग खुशियालीमा सहभागी हुन पाउँदा निकै उत्साहित भएको जनाएका छन्। होन्डा नेपालले चाडबाडको रमाइलो बढाउँदै होण्डा बाइक र स्कुटर घर ल्याएर यस उत्सवमा खुशियाली थप्ने ग्राहकलाई धन्यवाद दिएको छ। साथै आगामी दिनहरूमा पनि होण्डाले यस्ता धेरै योजनाहरू ल्याउने प्रतिज्ञा दिदै हाम्रो शोरुमहरूमा आउन प्रोत्साहन गरेको छ।"
प्रतिनिधि सभाका सचिव अधिकारीको राजीनामा स्वीकृत,"काठमाडौं : प्रतिनिधि सभा सचिव सुरेश अधिकारीको राजीनामा स्वीकृत भएको छ। राष्ट्रपति रामचन्द्र पौडेलले संघीय संसदको प्रतिनिधि सभा सचिव अधिकारीले दिएको राजीनामा आज स्वीकृत गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । अधिकारीले आज बिहान राष्ट्रपतिसमक्ष राजीनामा दिएका थिए। जारी विज्ञप्तिमा भनिएको छ,सम्माननीय राष्ट्रपति श्री रामचन्द्र पौडेलज्यू समक्ष संघीय संसदको प्रतिनिधि सभा सचिव श्री सुरेश अधिकारीले संघीय संसदका महासचिव, प्रतिनिधि सभाका सचिव तथा राष्ट्रिय सभाका सचिवको पारिश्रमिक, सेवाको शर्त र सुविधा सम्बन्धी ऐन, २०७५ को दफा ६ को खण्ड (क) बमोजिम प्रतिनिधि सभाको सचिव पदबाट मिति २०८१ मङ्सिर ९ गते दिनुभएको राजिनामा मिति २०८१८१० देखि लागु हुनेगरी सम्माननीय राष्ट्रपतिज्यूले स्वीकृत गर्नुभएको छ।"
कोरिया पठाइदिन्छु भन्दै ठगी गर्ने व्यक्ति पक्राउ,काठमाडौं : वैदेशिक रोजगारमा आकर्षक तलबको प्रलोभनमा पारी कोरिया पठाइदिन्छु भन्दै रकम ठगी गरेको व्यक्ति पक्राउ परेका छन्। पक्राउ पर्नेमा सोलुखुम्बु पासाङल्हामु गाउँपालिका१ घर भई काठमाडौं टोखा नगरपालिका६ बस्ने ५२ वर्षीय गीता बहादुर मगर रहेका छन्। गीताले कोरिया पठाइदिन्छु भन्दै ४ जना पीडितबाट ९ लाख रुपैयाँ लिई सम्पर्क विहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई काठमाडौं महानगरपालिका१२ बाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग ताहाचल काठमाडौं पठाइएको छ ।
उपनिर्वाचनमा नेपाली सेना परिचालन गर्न राष्ट्रपतिको स्वीकृति,"काठमाडौं : राष्ट्रपति रामचन्द्र पौडेलले स्थानीय तहको उपनिर्वाचनमा नेपाली सेना परिचालन गर्न स्वीकृति दिएका छन्। आगामी मंसिर १६ गते हुने उपनिर्वाचनलाई सुरक्षित, भयरहित, निष्पक्ष एवम् शान्तिपूर्ण रूपमा सम्पन्न गर्न मन्त्रिपरिषद्को सिफारिस अनुसार राष्ट्रपति पौडेलले स्वीकृति प्रदान गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । जारी विज्ञप्तिमा भनिएको छ,सम्माननीय राष्ट्रपति श्री रामचन्द्र पौडेलज्यूले सम्वत् २०८१ साल मङ्सिर १६ गते हुने स्थानीय तहको उपनिर्वाचन, २०८१ सुरक्षित, भयरहित, निष्पक्ष एवम् शान्तिपूर्ण रूपमा सम्पन्न गर्न नेपाल सरकार, मन्त्रिपरिषद्को मिति २०८१८६ को निर्णय बमोजिम सम्माननीय प्रधानमन्त्रीको मिति २०८१८६ को सिफारिसमा उल्लेखित उपनिर्वाचनमा नेपाली सेना परिचालन गर्न नेपालको संविधानको धारा ६६ को उपधारा (२) बमोजिम स्वीकृति प्रदान गर्नुभएको छ। अहिले स्थानीय तहका ३९ पद रिक्त छन्। आगामी आइतबार गाउँपालिका अध्यक्ष दुई, उपाध्यक्ष तीन, वडाध्यक्ष नौ, नगरपालिका मेयर एक, उपमेयर एक र वडाध्यक्षका २१ पदमा उपनिर्वाचन हुन लागेको छ। जसमध्ये एक वडामा निर्विरोध निर्वाचित भएका छन्। निर्वाचनको दिन बिहान ७ बजेदेखि बेलुका ५ बजेसम्म मतदान हुनेछ।"
"तीन जिल्लाले गरेको जागरण सभाको जरिवाना पत्र एमाले हेडक्वाटरले बुझेन, फर्कियो काठमाडौं महानगरको टोली","काठमाडौं : काठमाडौं महानगरपालिकाले तोकेको जरिवानाको पत्र बुझ्न नेकपा एमाले मुख्यालयले अस्वीकार गरेको छ। शुक्रबार नेकपा एमालेको काठमाडौं, भक्तपुर र ललितपुर जिल्ला कमिटीले दरबारमार्गमा आयोजना गरेको जागरण सभापछि सडक तथा पेटीमा जथाभाबी फोहोर गरेको महानगरले एक लाख जरिवाना गरेको थियो। उक्त पत्र लिएर महानगरको टोली आइतबार ललितपुरको च्यासलस्थित एमाले मुख्यालय पुगेको थियो। तर जागरणसभा एमाले केन्द्रीय कार्यालयले आयोजना गरेको नभइ जिल्ला कमिटीले आयोजना गरेकाले पत्र बुझ्न नसक्ने जवाफ एमाले मुख्यालयले दिएको महानगरले जनाएको छ। एमाले केन्द्रीय कार्यालयले पत्र दर्ता नगरेपछि महानगरको टोली पत्र नबुझाइ फर्किएको छ। एमालेका नेताहरूले भने काठमाडौं महानगरले पूर्वाग्राही ढंगले पत्र काटेको आरोप लगाउँदै आएका छन्। पत्र काटेपछि नेकपा एमालेका महासचिव शंकर पोखरेलले काठमाडौं महानगरपालिकाका मेयर बालेन शाह (बालेन्द्र) नेकपा एमालेविरुद्ध परिचालित छन् भन्ने पुष्टि भएको बताएका थिए। कार्यक्रम समापन पछि संकलन गरिएको फोहोर उठाउन महानगरपालिकालाई गाडी पठाइदिन अनुरोध गर्दा त्यसको साटो मेयरको निर्देशनमा जरिवानाको प्रचार गरिएको उनले बताए। काठमाडौं महानगरका मेयर बालेन नेकपा(एमाले)का विरुद्ध परिचालित छन् भन्ने कुरा सभापछि सार्वजनिक गरिएको जरिवाना पर्चाबाट बुझ्न सकिन्छ। महासचिव पोखरेलले भने, कार्यक्रम समापन भएपछि त्यहाँको सरसफाई आयोजकका तर्फबाटै भइरहेको थियो। संकलन गरिएको भएको फोहोर उठाउनका लागि महानगरलाई गाडी पठाइदिन अनुरोध गरिएको थियो। अनुरोधलाई स्विकार गरेर सहयोग गर्नुको साटो फोहोर गरेको भनेर जरिवानाको प्रचार गरियो मेयरको निर्देशनमा। उनले मेयरको ध्यान सरसफाईमा होइन जरिवानाको स्टण्टबाजीमा भएको टिप्पणी गरे। यता काठमाडौं महानगरपालिकाले भने फोहरमैला व्यवस्थापन ऐन र काठमाडौं महानगरपालिकाको आर्थिक ऐन बमोजिम एमालेलाई जरिवाना गराएको बताउँदै आएको छ। काठमाडौं महानगरपालिकाको आर्थिक ऐन, २०८१ बमोजिम प्रशासकीय अधिकृतको निर्देशनबमोजिम एमालेलाई एक लाख जरिवाना गराइएको नगर प्रहरी निरीक्षक लिलाराज गाछाले जानकारी दिए। सत्तारुढ दल एमालेले काठमाडौं उपत्यकाका तीनवटै जिल्लाको संयोजकत्वमा दरबारमार्गमा जागरण सभा आयोजना गरेको थियो। जागरण सभामा प्रधानमन्त्रीसमेत रहेका एमाले अध्यक्ष केपी शर्मा ओली र महासचिव शंकर पोखरेलले सम्बोधन गरेका थिए। सभाको अध्यक्ष काठमाडौं जिल्ला कमिटीका अध्यक्ष दीपक निरौलाले गरेका थिए। यो पनि पढ्नुहोस काठमाडौं महानगरले एमालेलाई गर्यो एक लाख जरिवाना संकलन गरिएको फोहोर उठाउन गाडी पठाउन भन्दा जरिवानाको प्रचार गरियो : महासचिव पोखरेल"
ग्लोबल आइएमई बैंकका ग्राहकलाई समाज डेन्टल अस्पतालमा विशेष छुट,"काठमाडौं : ग्लोबल आइएमई बैंक लिमिटेडका ग्राहकले समाज डेन्टल अस्पतालमा विशेष छुट पाउने भएका छन्। यससम्बन्धी सम्झौतामा बैंकका ट्रान्जेक्सन बैंकिङ सेल्स तथा विजनेश प्रमुख प्रकाश पौडेल र समाज डेन्टल अस्पतालका प्रबन्ध निर्देशक शंकु घिमिरेले हस्ताक्षर गरे। साथै बैंकको क्रेडिट कार्ड मार्फत भुक्तानी गर्दा १२ महिनासम्म किस्ताबन्दीमा भुक्तानी गर्न मिल्ने सेवा (ईएमआई) समेत प्रदान गर्ने सम्झौता भएको छ। सम्झौतानुसार बैंकका ग्राहकहरूले समाज डेन्टलमा बैंकको डेबिटक्रेडिट कार्ड र ग्लोबल स्मार्ट प्लस मार्फत भुक्तानी गर्दा ओपीडी दर्ता शुल्क, डाक्टरको परामर्श शुल्क र अस्पतालको आजीवन सदस्यता शुल्कमा शतप्रतिशत छुट पाउनेछन्। यसका साथै बैंकका ग्राहकहरूले एक्सरे बाहेकका सम्पूर्ण सेवा शुल्कमा एकमुष्ठ १० प्रतिशत छुट पाउनेछन्। किस्ताबन्दी सेवाअन्तर्गत बैंकका क्रेडिट कार्डवाहकले समाज डेन्टल अस्पतालमा उपचार बापत खर्च १५,००० देखि अधिकतम ५००,००० रुपैयाँसम्मको बिलमा ६ देखि १२ महिनासम्मको सरल किस्ताबन्दीमा भुक्तानी गर्न सक्नेछन्। यस्ता विभिन्न किसिमका सुविधाहरूको उपभोग गर्न इच्छुक महानुभावहरूले ग्लोबल आइएमई बैंकको जुनसुकै शाखाबाट आवेदन दिई बैंकको क्रेडिट कार्ड लिन सक्नेछन्। आफ्ना ग्राहकवर्गको सुविधालाई मध्यनजर गरी बैंकले विभिन्न किसिमका समयसान्दर्भिक योजनाहरू ल्याएर ग्राहकहरूलाई लाभान्वित गर्दै आएको छ। ग्लोबल आइएमई बैंक ग्लोबल फाइनान्सको बेष्ट बैंक अवार्ड २०२४ तथा युरो मनी अर्वाड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकको रुपमा सम्मानित बैंक हो। साथै ग्लोबल आइएमई बैंक विभिन्न राष्ट्रिय तथा अन्तर्राष्ट्रिय संघसंस्थाहरूबाट फरकफरक विधामा सम्मानित भएको छ। ग्लोबल आइएमई बैंक मुलुकका सतहत्तरै जिल्लामा शाखा सञ्जाल रहेको निजी क्षेत्रको पहिलो तथा वित्तीय सूचक अनुसार मुलुककै सबैभन्दा ठूलो वाणिज्य बैंक हो। बैंकले देशका ७७ वटै जिल्ला तथा तीन अन्तर्राष्ट्रिय सम्पर्कवैदेशिक प्रतिनिधि कार्यालय सहित १,१०० भन्दा बढी सेवा केन्द्रबाट बैंकिङ सेवा प्रदान गर्दै आएको छ। ग्लोबल आइएमई बैंकलाई सबैंका लागि बैंक बनाउँदै बैंकले विभिन्न सेवा तथा सुविधा सहितका योजना मार्फत आफ्ना ग्राहकहरूलाई उत्कृष्ट सेवा प्रदान गर्दै लाभान्वित गरिरहेको छ।"
"धरहरामा विद्यार्थी, ज्येष्ठ नागरिकलाई ५० प्रतिशत छुट, खुला भएसँगै चढ्नेको घुइँचो","काठमाडौं : काठमाडौंको सुन्धारामा रहेको धरहरा आइतबारबाट स:शुल्क खुला गरिएको छ। केहि समयअघि नि:शुल्क रुपमा धरहरा चढ्न सक्ने व्यवस्था भएपनि आइतबारबाट सशुल्क रुपमा धरहरा चढ्ने व्यवस्था गरिएको हो। धरहरा चढ्न प्रतिव्यक्ति २ सय रुपैयाँ शुल्क निर्धारण गरिएको छ। विद्यार्थी, ज्येष्ठ नागरिक, बालबालिका र अपांगता भएका व्यक्तिले ५० प्रतिशत छुट पाउने छन्। सार्क मुलुकका नागरिकलाई ५ सय, सार्क मुलुकबाहेक अन्य मुलुकका नागरिकलाई १ हजार रुपैयाँ शुल्क तोकिएको छ भने धरहरा परिसरमा मात्रै प्रवेश गर्नका लागि ५० रुपैयाँ तोकिएको छ। धरहरा पुन खुला भएसँगै टिकट काटेर धरहरा चढ्नेको घुइँचो लागेको छ। धरहरा हेर्न पुगेका सर्वसाधारणहरुले नयाँ बनेको धरहरा चढ्न सहज भएको भन्दै खुसी व्यक्त गरेका थिए। त्यस्तै केहिले टिकट व्यवस्थापनलाई सहज गर्न र टिकट दर घटाउन सुझाव दिएका थिए। भूकम्पपछि निर्माण गरिएको धरहरा गत असोज ३ गते संविधान दिवसको दिनबाट खुला गरिएको थियो।"
शिक्षा पद्धतिलाई व्यवहारिक र सदाचारी बनाइनुपर्छ : पर्यटनमन्त्री,"भक्तपुर : संस्कृति, पर्यटन तथा नागरिक उड्डयन मन्त्री बद्री पाण्डेले बुद्धले दिएको ज्ञानलाई आफ्नो जीवनपद्धतिमा अनुशरण गर्नु अहिलेको आवश्यकता रहेको बताएका छन्। आइतबार सम्पन्न बुद्ध दर्शनसम्बन्धी अन्तर्राष्ट्रिय सम्मेलन धम्म डिस्कसनमा बोल्दै मन्त्री पाण्डेले उक्त कुरा बताएका हुन् । मन्त्री पाण्डेले शान्तिका लागि बुद्धको ज्ञान अनुशरण आवश्यक रहेको औंल्याए। बुद्ध नेपालमा जन्मेकोमा गर्व गर्नुभन्दा पनि बुद्धको ज्ञानलाई आफ्नो जीवनमा अनुशरण नगर्ने हो भने त्यो गर्व गरेको कुनै अर्थ छैन ,'उनले भने। देशको वर्तमान शिक्षा पद्धतिलाई सैद्धान्तिकभन्दा व्यवहारिक र सदाचारी बनाउनुपर्ने आवश्यकता औल्याउँदै मन्त्री पाण्डेले शिक्षा पद्धति आध्यात्मिक र व्यक्तिको चेतनास्तर बढाउने किसिमको हुनुपर्नेमा जोड दिए। विभिन्न देशका बुद्ध धर्मका आध्येताहरूलाई नेपालको धर्म संस्कृति र प्रकृतिको अध्ययनका लागि आउन आग्रह गर्दै मन्त्री पाण्डेले लुम्बिनीको भ्रमणका लागि भैरहवा विमानस्थलले सहजता प्रदान गर्ने समेत विश्वास दिलाए । बुद्ध नेपालमा जन्मिए पनि बुद्धको सन्देश विश्वभरि फैलाउन योगदान गरेकोमा बुद्ध धर्मको व्याख्याता आचार्य सुजिनलगायतको समूहलाई धन्यवाद व्यक्त गरे। कार्यक्रमको उद्घाटन सत्रमा बोल्दै कोटेश्वर बहुमुखी क्याम्पसका अध्यक्ष एवं पूर्वपराराष्ट्र मन्त्री एवम् राजदूत महेन्द्रबहादुर पाण्डेले अहिले पनि कतै तेस्रो विश्वयुद्ध त हुँदैन ? भन्ने त्रास रहेको बेला बुद्ध जन्मेको देशका मानिस र बुद्ध धर्मलाई जीवनमा अनुशरण गरिरहेका देशका विद्वानहरू एक थलोमा बसेर छलफल गरेर शान्तिको सन्देश दिनु महत्वपूर्ण भएको बताए। सम्मेलनमा थाइल्याण्डबाट आएकी ९८ वर्षीय आचार्य सुजिनले भगवान बुद्धलाई कसरी चिन्ने ? भन्ने विषयमा प्रवचन दिएका थिए। डिस्कसन विद् आचार्य सुजिन नामक सम्मेलनमा बुद्ध धर्मका विद्वान , अनुसन्धानकर्ता, प्रचारक, अध्यापक गरि थाइल्याण्ड सहित विभिन्न देशबाट ६० जना सहभागी मध्ये नेपालबाट ४ सय भन्दा बढीको सहभागिता रहेको थियो ।। कार्यक्रममा विश्व विद्यालय अनुदान आयोगका प्राडाबाशुदव काफ्ले,पूर्वउपकुलपति प्राडाउपेन्द्र कोइराला, प्रा डा दयाराम श्रेष्ठलगायत सहभागी थिए।"
"१३ अंकले घट्यो सेयर बजार , ७ अर्ब ७२ करोडको कारोबार","काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले घटेर बन्द भएको छ। नेप्से परिसूचक १३०३ अंकले घटेर २६६७४० बिन्दुमा अडिएको छ। सेन्सेटिभ इण्डेक्स ०३७ प्रतिशतले घटेर ४७१२० विन्दुमा पुगेको छ। यसदिन ३२२ स्क्रिप्सको १ करोड ५२ लाख ७० हजार १९७ कित्ता सेयर ७ अर्ब ७२ करोड ८८ लाख ६१ हजार २५० रुपैयाँमा खरदिबिक्री भए। यसदिन कुनै पनि कम्पनीको सेयर सकारात्मक सर्किट लेभलमा कारोबार भएन। थ्री स्टार हाइड्रोपावर,नगदी ग्रुप र नविल डिवेन्चर २०८२ को सेयर ९ प्रतिशत बढिले बढ्यो। जानकी फाइनान्सको सेयर ८०७ प्रतिशतले बढ्दा सिभिल बैंक डिवेन्चर २०८८ को ७६९ प्रतिशतले बढ्यो। कारोबार रकमका आधारमा जानकी फाइनान्स शीर्ष स्थानमा रह्यो। सो कम्पनीको ६० करोड मूल्य बढीको सेयर कारोबार भयो। यसैगरी एनआरएन इन्फ्रास्टक्चर एण्ड डेभलपमेन्टको ४० करोड, नगदी ग्रुपको ३६ करोड,बेस्ट फाइनान्सको २३ करोड र रस्वागढी हाइड्रोपावरको १८ करोड मूल्य बराबरको सेयर कारोबार भयो। कारोबारमा आएकामध्ये ५५ स्टक्सको मूल्य बढ्दा १८१ वटाको घट्यो। ८ वटा स्टक्सको मूल्य भने स्थिर रह्यो। आज दुईवटा समूहको उपसूचकबाहेक अन्यको उपसूचक नकारात्मक देखिएका छन्। इन्भेस्टमेन्ट र मनु एण्ड प्रो समूहको उपसूचक क्रमश:००८ र ०६८ प्रतिशतले बढ्दा अन्य समूहको घटेको हो।"
प्रहरी विधेयक मन्त्रिपरिषदमा पेस,"काठमाडौं : नेपाल प्रहरी र सशस्त्र प्रहरी बल नेपालसम्बन्धी कानुनलाई संशोधन तथा एकीकरण गर्न बनेको विधेयक आज प्रधानमन्त्री तथा मन्त्रिपरिषद्को कार्यालयमा पेस गरिएको छ। गृह मन्त्रालयले प्रहरी र सशस्त्र प्रहरी बलसम्बन्धी कानुनलाई संशोधन गर्न अर्थ मन्त्रालय, कानुन, न्याय तथा संसदीय मामिला मन्त्रालय र लोक सेवा आयोगको सहमतिपछि प्रहरी विधेयक मन्त्रिपरिषदमा पेस गरेको हो। प्रहरी ऐन२०१२ मा व्यवस्था भएका कानुनी प्रावधानलाई समयसापेक्ष परिमार्जन एवं संशोधन गरी नयाँ प्रहरी ऐन तर्जुमा गर्न तथा सर्वोच्च अदालतबाट प्रहरी कर्मचारीको सेवा सर्त सम्बन्धमा विभिन्न समयमा भएका फैसला कार्यान्वयन गर्नुका साथै प्रहरी सेवालाई नेपालको संविधान तथा प्रचलित कानुन, लोकतन्त्र र कानुनी शासन र मानव अधिकारप्रति प्रतिबद्ध, लैङ्गिक संवेदनशील, जवाफदेही, उत्तरदायी, प्रभावकारी तथा व्यावसायिक बनाउन विधयेक स्वीकृतिका लागि मन्त्रिपरिषद्मा पेस गरिएको गृह मन्त्रालय कानुन महाशाखाका प्रमुख सहसचिव भरतमणि रिजालले बताए। सार्वजनिक शान्ति प्रवर्द्धन, अपराध रोकथाम तथा नियन्त्रण गरी शान्ति सुरक्षा एवं सुव्यवस्था कायम गर्न र अपराधको अनुसन्धान गर्न नेपाल प्रहरी सेवाको गठन, सञ्चालन तथा सेवाको सर्तसम्बन्धी कानुनी व्यवस्थालाई संशोधन तथा एकीकरण गर्न आवश्यक रहेकाले विधेयक संघीय संसदमा प्रस्तुत गर्न स्वीकृतिका लागि मन्त्रिपरिषदमा पेस गरिएको कानुन महाशाखाका प्रमुख रिजालले बताए। त्यसैगरी सशस्त्र प्रहरी ऐन, २०५८ मा व्यवस्था भएका कानुनी प्रावधानलाई समयसापेक्ष परिमार्जन एवं संशोधन गरी नयाँ सशस्त्र प्रहरी ऐन तर्जुमा गर्न तथा सर्वोच्च अदालतबाट सशस्त्र प्रहरी कर्मचारीको सेवा सर्त सम्बन्धमा फैसला कार्यान्वयन गर्नुका साथै सशस्त्र प्रहरी सेवालाई नेपालको संविधान, प्रचलित कानुन तथा मानव अधिकारप्रति प्रतिबद्ध, व्यावसायिक र प्रभावकारी बनाउँदै शान्तिसुरक्षा एवं सुव्यवस्था, विपद् व्यवस्थापन, सीमा सुरक्षा, सीमा अपराध नियन्त्रण लगायतका काममा परिचालन गर्न सशस्त्र प्रहरीसम्बन्धी कानुनी व्यवस्थालाई संशोधन तथा एकीकरण गर्न आवश्यक रहेकाले विधेयक अघि बढाइएको कानुन महाशाखाका प्रमुख रिजालले बताए। गृहमन्त्री रमेश लेखकले पद बहालीसँगै प्रहरी संगठन समयसापेक्ष व्यवस्थित, सुदृढ र क्रियाशील बनाउने विषय प्राथमिकतामा राखेर विधेयक परिमार्जन र संशोधनमा जोड दिनुभएको थियो। त्यही अनुरूप गृह मन्त्रालयले विधेयक अघि बढाएको हो। मन्त्रिपरिषद्को कार्यालयमा विधेयक पेस भयो, अब मन्त्रिपरिषद्ले विधेयक संघीय संसद्मा प्रस्तुत गर्न स्वीकृति दिनेछ, सहसचिव रिजालले भने, नेपाल प्रहरी ऐन, २०१२ र सशस्त्र प्रहरी ऐन, २०५८ संशोधन भए संगठनलाई थप सुदृढ र कार्य सञ्चालनमा सहज हुने अपेक्षा गरिएको छ। गृहमन्त्री लेखकले आफ्नो प्राथमिकतामा राखेको प्रहरी विधेयक आगामी संघीय संसद्बाट पारित गराउने लक्ष्य राखेका छन्। मन्त्रीज्यूले राख्नुभएको लक्ष्यअनुरुप सबै निकायबाट सहमति लिएर विधेयक मन्त्रिपरिषद्को कार्यालयमा पेस भएको छ, उनले भने, विधेयक पारित भएमा प्रहरीमा ३० वर्षे सेवा अवधि हट्नाका साथै प्रहरीको तल्लो दर्जाले १६ वर्षे सेवापछि अवकाश लिन पाउने र प्रहरी संगठन समावेशी र राष्ट्रिय स्वरुपको हुनेछ। गृह मन्त्रालयले दुवै प्रहरी ऐनलाई प्रतिस्थापन गरी प्रहरी सेवाको विशिष्टीकरण, प्रहरी कर्मचारीको हित र कल्याणका नयाँ प्रावधान विधेयकमा समाविष्ट गरिएको जनाएको छ। प्रस्तावित विधेयकले ऐनको हैसियत प्राप्त गरेपछि दुवै प्रहरी संगठनको बृहत्तर हित हुने विश्वास गरिएको मन्त्रालयले जनाएको छ।"
काठमाडौंमा घर जित्ने भाग्यशाली विजेता मङ्सिर १२ गते घोषणा हुने,"काठमाडौं : मेरो डिजिटल देश अभियान अन्तर्गत काठमाडौंमा घर जित्ने भाग्यशाली विजेताको घोषणा मंसिर १२ गते हुँदै छ। यो घोषणा कान्तिपुर टेलिभिजन, फेसबुक र युट्युब मा प्रत्यक्ष प्रसारण गरिनुका साथै, ईसेवा मनि ट्रान्सफर र इसेवाको आधिकारिक फेसबुक पेजमार्फत पनि प्रत्यक्ष हेर्न सकिनेछ। ईसेवा मनि ट्रान्सफरले डिजिटल रेमिट्यान्स र सुरक्षित कारोवारलाई प्रोत्साहन गर्ने हेतुका साथ दुई वर्षअघि सुरु गरेको मेरो डिजिटल देश अभियानले १४ महिनाअघि पुनः निरन्तरता पाउँदै काठमाडौंमा घर उपहार दिने विशेष योजना सार्वजनिक गरेको थियो। सो योजना अन्तर्गत, विदेशबाट ईसेवा मनि ट्रान्सफर मार्फत इसेवा वालेटमा रेमिट्यान्स पठाउने सेवाग्राहीहरु मध्ये एकजना भाग्यशाली विजेताले काठमाडौंमा घर जित्ने सुनौलो अवसर प्राप्त गर्नेछन्। यो अवधिभर १० जना भाग्यशाली विजेताले आफूले पठाएको रकम दोब्बर गरिसकेका छन् भने ४ परिवारले विशेष सरप्राइज पुरस्कार पनि प्राप्त गरिसकेका छन्। ईसेवा मनि ट्रान्सफरका प्रमुख कार्यकारी अधिकृत अजेश कोइरालाले भने, मेरो डिजिटल देश अभियानद्वारा हामीले देश तथा विदेशमा रहनुभएका नेपालीहरूको अनुहारमा खुसी ल्याउने सानो प्रयास गर्यौँ र यसै क्रममा हामी अहिले काठमाडौंमा घर जित्ने भाग्यशाली विजेताको पर्खाइमा छौ। हाम्रो यो योजनाको मुख्य उद्देश्य भनेको सहज र सुरक्षित तवरले डिजिटल माध्यमबाट तपाईंहरूले पठाउनु भएको माया घरसम्म पुर्याउनु हो। ईसेवा मनि ट्रान्सफरले परम्परागत शैली तथा डिजिटल माध्यमबाट इसेवा वालेट, बैंक तथा वित्तीय संस्था र आफ्ना भुक्तानी केन्द्रहरू मार्फत पनि विप्रेषण सेवा प्रदान गर्दै आइरहेको छ। सन् २०१९ मा नेपाल राष्ट्र बैंकबाट इजाजतपत्र प्राप्त ईसेवा मनि ट्रान्सफर, नेपालभर फिनटेकमा आधारित भुक्तानी सेवाहरूको माध्यमबाट सशक्त बनाउँदै आएको एफवान सफ्ट ग्रुपको भगिनी कम्पनी पनि हो।"
राष्ट्रिय गौरवका आयोजनाबारे सिंहदरबारमा छलफल जारी,"काठमाडौं : प्रधानमन्त्री केपी शर्मा ओलीले राष्ट्रिय गौरवका आयोजनाहरूको ब्रिफिङ लिएका छन् । राष्ट्रिय गौरवका आयोजनाहरूको अवस्थाबारे जानकारी लिन प्रधानमन्त्री तथा मन्त्रिपरिषद् कार्यालयमा अहिले छलफल जारी रहेको प्रधानमन्त्रीको सचिवालयले जनाएको छ । सरकार,मन्त्रालय र आयोजनाले निर्धारित काम तोकिएको समयमा पूरा नगर्दा आयोजनाको लागत बढ्दै जाने भएको भन्दै प्रधानमन्त्री ओलीले चासो लिएका हुन्। हाल सञ्चालनमा रहेका राष्ट्रिय गौरवका आयोजनाको प्रगति र आयोजना सञ्चालनका क्रममा आएको चुनौतीको विषयमा आयोजना प्रमुख र सरोकारवालासँग प्रधानमन्त्रीले ब्रिफिङ लिएको सचिवालयले जनाएको छ। सडक, जलविद्युत, सुरुङमार्गहरु लगायतका ठूला योजनाहरू राष्ट्रिय गौरवका आयोजनामा राखिएको भएपनि पछिल्लो समय आयोजनाहरुको प्रगति सन्तोषजनक छैन।"
"काठमाडौं उपत्यकाको फोहोर व्यवस्थापनमा राजनीति नगरौं, तीनै तह मिलेर काम गरौं : उपप्रधानमन्त्री सिंह","काठमाडौं : उपप्रधानमन्त्री एवं सहरी विकास मन्त्री प्रकाशमान सिंहले काठमाडौं उपत्यकाको फोहोर व्यवस्थापनमा राजनीति नगर्न आग्रह गरेका छन्। आइतबार सहरी विकास मन्त्रालयमा भएको फोहोरमैला व्यवस्थापन उच्चस्तरीय समितिको बैठकमा उनले उपत्यकामा देखिएको चुनौती र समस्या सबैको सरोकारको विषय भएकाले समाधानका लागि सबै मिलेर अघि बढ्नुपर्ने बताएका हुन्। उपप्रधानमन्त्री सिंहले ल्याण्डफिल साइटका स्थानीयले राखेका माग सम्बोधन लागि विभिन्न विकल्पका बारेमा अघि बढ्न सकिने उल्लेख गरे। फोहोरको समस्या समाधानका लागि तीनै तहका सरकार मिलेर अघि बढ्नुपर्ने उनको भनाई छ। बन्चरे डाँडा स्यानिटरी ल्याण्डफिल साइट सञ्चालनमा सहजीकरण, समन्वय र अनुगमन गर्न गठित उच्चस्तरीय समितिको बैठकले उपत्यकाको फोहोर व्यवस्थापनमा देखिएका समस्या समाधानका गर्न विभिन्न निर्णय समेत गरेको छ। उच्चस्तरीय समिति २०७८ साल फागुन २६ गतेको मन्त्रिपरिषद्को बैठकले गठन गरेको थियो। बैठकमा ललितपुर महानगरपालिका प्रमुख एवं उपत्यका मेयरर्स फोरमका अध्यक्ष चिरिबाबु महर्जनले उपत्यकाको फोहोर व्यवस्थापनका लागि दिर्घकालीन समाधान खोज्नुपर्नेमा जोड दिए। उनले फोहोर व्यवस्थापनका लागि महानगरले पहल गरेपनि विभिन्न समस्या देखिने गरेको धारणा राखे। मन्त्रालयका सचिव मणिराम गेलालले उपत्यकाका फोहोर व्यवस्थापनको नेतृत्व काठमाडौँ महानगरपालिकाले लिने र स्थानीय माग व्यवस्थापनका लागि विभिन्न सुझाव आएको बताए। त्यस्तै फोहोर ओसार्नका लागि वैकल्पिक बाटो निर्माण, ल्याण्डफिल साइटको जग्गा अधिग्रहणका बारेमा स्पष्टता, कुहिने फोहोर उपत्यकामै विसर्जन गरी मल बनाउने लगायत विषयमा निर्णय भएको उनले जानकारी गराए।"
राष्ट्रिय गौरवका आयोजनाहरूको ब्रिफिङ लिँदै प्रधानमन्त्री ओली,"काठमाडौं : प्रधानमन्त्री केपी शर्मा ओलीले आज राष्ट्रिय गौरवका आयोजनाहरूको ब्रिफिङ लिने भएका छन् । राष्ट्रिय गौरवका आयोजनाहरूको अवस्थाबारे जानकारी लिन प्रधानमन्त्री तथा मन्त्रिपरिषद् कार्यालयमा दिउँसो ३ बजे बैठक बोलाइएको प्रधानमन्त्रीको सचिवालयले जनाएको छ । सरकार,मन्त्रालय र आयोजनाले निर्धारित काम तोकिएको समयमा पूरा नगर्दा आयोजनाको लागत बढ्दै जाने भएको भन्दै प्रधानमन्त्री ओलीले चासो लिएका हुन्। हाल सञ्चालनमा रहेका राष्ट्रिय गौरवका आयोजनाको प्रगति र आयोजना सञ्चालनका क्रममा आएको चुनौतीको विषयमा आयोजना प्रमुख र सरोकारवालासँग प्रधानमन्त्रीले ब्रिफिङ लिने सचिवालयले जनाएको छ। सडक, जलविद्युत, सुरुङमार्गहरु लगायतका ठूला योजनाहरू राष्ट्रिय गौरवका आयोजनामा राखिएको भएपनि पछिल्लो समय आयोजनाहरुको प्रगति सन्तोषजनक छैन । यसैबीच प्रधानमन्त्री ओली मंसिर १७ गते चीन भ्रमणमा जाँदैछन्। सोहि समयमा पनि नयाँ योजनाहरू प्रस्ताव गर्ने तयारी छ।"
"सुनको मूल्य निरन्तर बढ्दै,तोलाको १ लाख ६७ हजार नाघ्यो",काठमाडौं : स्थानीय बजारमा सुनको मूल्य निरन्तर बढिरहेको छ। आज प्रतितोला सुनको मूल्य १ लाख ६७ हजार २ सय रुपैयाँ कायम भएको छ। नेपाल सुनचाँदी व्यवसायी महासंघका अनुसार आज १७ सय रुपैयाँले बढेर प्रतितोला सुन १ लाख ६७ हजार २०० सय पुगेको हो। अघिल्लो कारोबारको अन्तिम दिन शुक्रबार प्रतितोला सुन १५ सय रुपैयाँले बढेको थियो। सुनको मूल्य बढेसँगै चाँदी पनि बढेको छ। आज चाँदी २० रुपैयाँले बढेर प्रतितोला १ हजार ९६० रुपैयाँमा कारोबार भइरहेको छ। शुक्रबार प्रतितोला चाँदी १ हजार ९४० रुपैयाँमा कारोबार भएको थियो।
पूर्वराज्यमन्त्री पदम राईलाई पेरिसडाँडामा अन्तिम श्रद्धाञ्जली,"काठमाडौं : पूर्वराज्यमन्त्री एवं नेकपा माओवादी केन्द्रका केन्द्रीय सदस्य पदमबहादुर राईलाई पेरिसडाँडामा अन्तिम श्रद्धाञ्जली दिइएको छ। त्यसक्रममा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले पार्टीका नेता राईलाई पार्टीको झण्डा ओढाएर श्रद्धाञ्जली अर्पण गरेका छन्। उपचारका क्रममा शनिबार साँझ वीर अस्पतालमा निधन भएका राइको पार्थिव शरीरलाई श्रद्धाञ्जलीका लागि आइतबार बिहान माओवादी पार्टी कार्यालय पेरिसडाडाँ राखिएको थियो । पार्टी कार्यालयमा अध्यक्ष प्रचण्ड लगायत माओवादीका नेता, कार्यकता तथा शुभेच्छुकहरुले राइप्रति श्रद्धाञ्जली अर्पण गरेका छन् । स्वर्गीय राई २०६३ को अन्तरिम व्यवस्थापिका संसदको सदस्य तथा भौतिक योजना राज्यमन्त्री बनेका थिए। २०६४ सालको संविधानसभा निर्वाचनमा भोजपुर क्षेत्र नं १ बाट निर्वाचित भएका थिए। माओवादीले राईप्रति श्रद्धाञ्जली व्यक्त गर्दै शोकाकुल सम्पूर्ण परिवारजनमा समवेदना प्रकट गरेको छ । राईको निधनले कम्युनिष्ट आन्दोलनमा अपूरणीय क्षति हुन पुगेको माओवादी केन्द्रले जनाएको छ। राईको जन्म २०२३ साल पुष १५ गते भोजपुरको षडानन्द नगरपालिका १४ साविक बोया गाविसमा बुबा लालबहादुर राई र आमा दौलती राईको कोखबाट भएको थियो । उनका दुई दाजु, १ भाइ र ६ जना दिदी छन्। उनले विद्योदय मावि भोजपुरबाट एसएलसी उत्तीर्ण गरी त्रिभुवन विश्वविद्यालयअन्तरगत जनता क्याम्पस सुनसरीबाट स्नातक तहसम्मको अध्ययन गरेका थिए। उनको राजनीतिक जीवन २०४६ सालबाट अनेरास्ववियु छैटौंको सदस्यता प्राप्त गरी विद्यार्थी संगठनको इकाई र जिल्ला समिति हुदै तेह्रौ राष्ट्रिय सम्मेलनबाट केन्द्रीय सदस्य भई कार्य गरेका थिए। २०४७ सालमा पार्टी सदस्यता प्राप्त गरी पार्टीको स्थानीय इकाई हुँदै २०५२ सालमा सुनसरी मोरङ जिल्ला पार्टी सदस्य, भोजपुर जिल्ला सचिव हुँदै २०५६ मा भोजपुरतेह्रथुमसंखुवासभाको इन्चार्ज, २०६१ सालमा जनमुक्ति सेनाको ब्रिगेड कमिसार, पार्टी केन्द्रीय समिति सदस्य हुँदै विगतमा पार्टी पोलिट्व्यूरो सदस्यसम्मको भुमिका निर्वाह गरेका थिए। उनी २०६३ को अन्तरिम व्यवस्थापिका संसदको सदस्य तथा भौतिक योजना राज्यमन्त्री बनेका थिए। २०६४ सालको संविधानसभा निर्वाचनमा भोजपुर क्षेत्र नम्बर १ बाट निर्वाचित भएका थिए।"
कांग्रेसको कोषाध्यक्षमा उमेश श्रेष्ठ मनोनित,"काठमाडौं : नेपाली कांग्रेसको कोषाध्यक्षमा व्यवसायी उमेश श्रेष्ठ मनोनित भएका छन् । सभापति शेरबहादुर देउवाले कांग्रेसको विधान, २०१७ (संशोधन सहित) को धारा २१ को उपधारा (४) बमोजिम केन्द्रीय कार्यसमितिका निर्वाचित सदस्य उमेश श्रेष्ठलाई कार्यसमितिको कोषाध्यक्ष पदमा मनोनयन गरेको मुख्य सचिव पौडेलले जानकारी दिए । उनी पूर्वराज्यमन्त्री समेत हुन्। श्रेष्ठ २०७९ को निर्वाचनमा चितवन क्षेत्र नम्बर २ बाट उम्मेदवार बनेका थिए । तर, रास्वपाका सभापति रवि लामिछानेसँग उनी पराजित भएका थिए।"
दुर्गा प्रसाईंको बन्दी प्रत्यक्षीकरणको रिटमा न्यायाधीश शर्माको इजलासमा सुनुवाइ हुँदै,काठमाडौं : प्रहरी हिरासतमा रहेका मेडिकल व्यवसायी दुर्गा प्रसाईंले सर्वोच्च अदालतमा दायर गरेको बन्दी प्रत्यक्षीकरणको रिटमाथि आज सुनुवाइ हुने भएको छ। सुनुवाइका लागि न्यायाधीश मनोज शर्माको इजलासमा पेशी तोकिएको छ। विद्युतीय कारोबार ऐनअन्तर्गतको कसूरमा पक्राउ परेपछि शुक्रबार प्रसाईंका तर्फबाट बन्दी प्रत्यक्षीकरणको रिट निवेदन दर्ता भएको थियो। गैरकानुनी रुपमा आफूलाई थुनामा राखेको उनको दावी छ। फेक डकुमेन्ट को सहारामा प्रधानमन्त्री केपी शर्मा ओलीविरुद्ध दुष्प्रचार गरेको र अफवाह फैलाएको आरोपमा उनलाई मंसिर ४ गते केन्द्रीय अनुसन्धान ब्यूरोले पक्राउ गरेको हो। सामाजिक सञ्जालमा कम्बोडियामा ओलीको लगानी रहेको भन्दै उनले सार्वजनिक गरेको कागजातमा प्रधानमन्त्री ओलीको नामसहित र नक्कली हस्ताक्षर रहेको थियो। प्रहरीले उक्त फेक डकुमेन्ट प्रचारप्रसार गर्नेमाथि पनि निगरानी बढाएको छ। यसअघि काठमाडौं जिल्ला अदालतले प्रसाईँलाई विद्युतीय कारोबार ऐनअन्तर्गतको कसूरमा अनुसन्धान गर्नका लागि पक्राउ अनुमति दिएको थियो। लगत्तै पक्राउ परेका प्रसाईंलाई प्रहरीले नियन्त्रण लिएको थियो। साइबरसम्बन्धी कसुरमा असोज १५ गते जिल्ला अदालत काठमाडौंले प्रसाईंलाई धरौटीमा छोड्न आदेश दिएको थियो। एक लाख रुपैयाँ धरौटी बुझाएर उनी छुटेका थिए। फेक डकुमेन्ट को सहारामा प्रधानमन्त्री ओलीविरुद्ध दुष्प्रचार गरेको भन्दै प्रहरीले उनलाई पुनस् नियन्त्रणमा लिएको हो। उनलाई विद्युतीय कारोबार ऐनको दफा ४७ अनुसारको कसुर गरेको अभियोगमा ५ वर्ष कैद सजायको मागदावीसहित यसअघि मुद्दा दायर भएको छ। उक्त मुद्दाको फैसला आउन भने बाँकी नै छ।
२३० जनाको आँखाको निःशुल्क शल्यक्रिया,वीरगन्ज : पर्साको पटेर्वा सुगौली गाउँपालिका५ स्थित तिलगंगा सामुदायिक आँखा केन्द्र निचुटामा आयोजित शिविरमा मोतियाबिन्दु भएका २ सय ३० जनाको आँखाको निःशुल्क शल्यक्रिया गरिएको छ। निचुटामा रहेको तिलगंगा सामुदायिक आँखा केन्द्रमा आयोजित तीनदिने शिविरमा २ सय ३० जनाको आँखाको निःशुल्क शल्यक्रिया गरिएको गाउँपालिका अध्यक्ष दिनेश चौधरीले जानकारी दिए। गाउँपालिकाको समन्वयमा तिलगंगा सामुदायिक आँखा केन्द्र निचुटाले गत शुक्रबारदेखि आइतबारसम्म सञ्चालन गरेको शिविरमा तिलगंगा सामुदायिक आँखा केन्द्र निचुटा र हेटौंडा सामुदायिक आँखा अस्पतालका चिकित्सकको टोलीले मोतियाबिन्दुको शल्यक्रिया गरेको चौधरीले बताए। तिलगंगा सामुदायिक आँखा केन्द्र निचुटाले पर्साकै विभिन्न ६ वटा पालिकाका ७ वटा वडामा मंसिर ३ देखि मंसिर ७ गतेसम्म निःशुल्क आँखा चेकजाँच शिविर सञ्चालन गरेको थियो। उक्त शिविरमा १ हजार ३ सय ७ जनाको आँखा परीक्षण गरिएकोमा तीमध्ये ३ सय ९ जनामा मोतियाबिन्दुको समस्या देखिएको थियो।
सिनामंगलको एक होटलमा युवायुवती मृत फेला,काठमाडौं : सिनामंगलस्थित एक होटलमा युवा युवती झुण्डिएको अवस्थामा मृत फेला परेका छन् । प्रकाश सन्यास आश्रम जाने बाटोमा रहेको पाँच तले होटल जन्मभूमिको एउटै कोठामा ३४ वर्षीय रमेश माझी र अन्दाजी २६ वर्षीया एक महिला मृत फेला परेको प्रहरी वृत गौशालाले जनाएको छ। उनीहरूले आत्महत्या गरेको हुनसक्ने प्रहरीको प्रारम्भिक अनुसन्धान छ । प्रहरीका अनुसार कोठा नम्बर १२० को अगाडि बरन्डाको रेलिङमा सलले दुबै जनाले घाँटीमा पासो लगाई झुण्डिएको अवस्थामा फेला परेका हुन्। उनीहरु श्रीमान श्रीमती रहेको खुलेको छ। प्रहरी वृत गौशालाका अनुसार उनीहरू शनिबार पौने ७ बजे उक्त होटलमा पुगेका थिए । चौथो तलाको कोठा नम्बर १२० मा बसेका उनीहरू आइतबार बिहान मृत फेला परेको प्रहरीले जनाएको छ । प्रहरी टोलीसहित थप अनुसन्धानको लागि उपत्यका अपराध अनुसन्धान कार्यालय टेकुबाट आएर अनुसन्धान भइरहेको छ।
दुर्गा प्रसाईंलाई थुनामुक्त गर्न सर्वोच्चले दिएन अन्तरिम आदेश,"काठमाडौं : मेडिकल व्यवसायी दुर्गा प्रसाईंलाई थुनामुक्त गर्न सर्वोच्च अदालतले अस्वीकार गरेको छ। न्यायाधीश मनोज शर्माको इजलासले प्रसाईंका तर्फबाट दायर भएको बन्दी प्रत्यक्षीकरणको रिटमा सुनुवाइ गर्दै कारण देखाउ आदेश जारी गरेको हो। सर्वोच्चले प्रहरीलाई बन्दीसहित उपस्थित गराउन आदेश जारी गरेको हो। प्रसाईंले आफूलाई गैरकानुनी रुपमा थुनामा राखिएको दावी गर्दै तत्काल रिहाइको माग गर्दै अन्तरिम आदेश माग गरेका थिए। रिटमा गृह मन्त्रालय, प्रहरी प्रधान कार्यालय, प्रहरी प्रधान कार्यालय केन्द्रीय अनुसन्धान व्यूरो र काठमाडौं जिल्ला अदालत ववरमहललाई विपक्षी बनाइएको छ। विद्युतीय कारोबार ऐनअन्तर्गतको कसूरमा पक्राउ परेपछि शुक्रबार प्रसाईंका तर्फबाट उनका छोरा निराजन प्रसाईंले बन्दी प्रत्यक्षीकरणको रिट निवेदन दर्ता गराएका थिए। फेक डकुमेन्ट को सहारामा प्रधानमन्त्री केपी शर्मा ओलीविरुद्ध दुष्प्रचार गरेको र अफवाह फैलाएको आरोपमा उनलाई मंसिर ४ गते केन्द्रीय अनुसन्धान ब्यूरोले पक्राउ गरेको हो। उनलाई पाँच दिन हिरासतमा राखेर अनुसन्धान गर्न प्रहरीलाई जिल्ला अदालतले अनुमति दिएको छ। सामाजिक सञ्जालमा कम्बोडियामा ओलीको लगानी रहेको भन्दै उनले सार्वजनिक गरेको कागजातमा प्रधानमन्त्री ओलीको नामसहित र नक्कली हस्ताक्षर रहेको थियो। प्रहरीले उक्त फेक डकुमेन्ट प्रचारप्रसार गर्नेमाथि पनि निगरानी बढाएको छ। काठमाडौं जिल्ला अदालतले प्रसाईंलाई विद्युतीय कारोबार ऐनअन्तर्गतको कसूरमा अनुसन्धान गर्नका लागि पक्राउ अनुमति दिएपछि लगत्तै प्रहरीले पक्राउ गरेको थियो। उनीविरुद्ध यसअघि पनि साइबरसम्बन्धी कसुरमा मुद्दा दर्ता भएको थियो। असोज १५ गते जिल्ला अदालत काठमाडौंले प्रसाईंलाई एक लाख रुपैपाँमा धरौटीमा छोड्न आदेश दिएको थियो। एक लाख रुपैयाँ बु्झाएर उनी धरौटीमा छुटेका थिए। त्यसपछि फेक डकुमेन्टको सहारामा प्रधानमन्त्री ओलीविरुद्ध दुष्प्रचार गरेको भन्दै प्रहरीले उनलाई पुन: नियन्त्रणमा लिएको हो।"
एकीकृत समाजवादीले नेताहरूको जिम्मेवारीको टुंग्यायो,"काठमाडौं : नेपाल कम्युनिष्ट पार्टी (एकीकृत समाजवादी)ले पार्टीमा नेताहरूको जिम्मेवारी तथा कार्यविभाजनको टुंगो लगाएको छ । पार्टी संरचनामा कार्यविभाजन गर्न पार्टी अध्यक्ष माधवकुमार नेपालको नेतृत्वमा गठित कार्यदलले माथिल्लो कमिटीदेखि तल्लो तहसम्म नेताहरूको एक पद, एक व्यक्ति प्रणालीका आधारमा कार्यविभाजन गरेको हो। पोलिटब्यूरो सदस्य आलोक रायमाझीले अब नेताहरूको जिम्मेवारी तथा कार्यविभाजन अन्तर पार्टी निर्देशनमार्फत् जारी गरिने बताए। कार्यदलद्वारा पार्टीमा फरक विचार पक्षधरलाई जिम्मेवारीमा केन्द्रित गर्नेगरी नेताहरूको कार्यविभाजन गरिएकाले संगठन थप सुदृढीकरण गरी गतिशील बन्ने अपेक्षा गरिएको छ। पार्टी विभागीय प्रमुख तथा जनवर्गीय सङ्गठन,प्रदेश इञ्चार्ज तोकिएको छभने अन्य नेताहरूको कार्यविभाजन पनि गरिएको जनाइएको छ ।"
धितोपत्र बोर्डको अध्यक्षका दावेदारहरूको सकियो अन्तरवार्ता,काठमाडौं : नेपाल धितोपत्र बोर्ड अध्यक्ष चयनका लागि आज दुईजनाको अन्तरवार्ता सकिएको छ। आवेदन दिएकामध्ये कृष्ण कार्की र डानवराज अधिकारीको अन्तरवार्ता र प्रस्तुतिकरण भएको हो। अन्तरवार्तामा अर्का उम्मेदवार चिरिञ्जिवी चापागाईं भने अनुपस्थित भए। आवेदकहरू सन्तोष नारायण श्रेष्ठ र मुक्तिनाथ श्रेष्ठको यसअघि नै अन्तरवार्ता भइसकेको थियो। बोर्ड अध्यक्षका लागि पाँचजनाले आवेदन दिएकोमा चारजनाको अन्तर्वाता र प्रस्तुतिकरण सकिएको छ भने एकजनाको अनुपस्थित भएका छन्। यी पाँचजनालाई सिफारिस समितिले अन्तरवार्ताका लागि छनौट गरेको थियो। सरकारले धितोपत्र बोर्डको अध्यक्ष नियुक्तिका लागि राष्ट्रिय योजना आयोगको उपाध्यक्षको संयोजकत्वमा सिफारिस समिति गठन गरेको थियो। आइतबार बिहान ८ बजेदेखि अर्थमन्त्रालयमा अन्तरवार्ता भएको थियो। गत पुसदेखि धितोपत्र बोर्ड अध्यक्षविहीन छ।
रास्वपाका नेताविरुद्ध अदालतको अवहेलना मुद्दामा पेशी तोकियो,"काठमाडौं : राष्ट्रिय स्वतन्त्र पार्टी (रास्वपा) का नेताहरूविरुद्ध अदालत अवहेलनामा दायर भएको मुद्दाको सुनुवाइका लागि आज पेशी तोकिएको छ। न्यायाधीशद्वय हरिप्रसाद फुयाल र बालकृष्ण ढकालको इजलासमा पेशी चढेको छ। कार्त्तिक २९ गते अधिवक्ता अनुपम भट्टराईले सर्वोच्च अदालतमा मुद्दा दर्ता गराएका थिए। उनले सहकारीको रकम अपचलन गरेको आरोपमा पक्राउ परेका रास्वपाका सभापति रवि लामिछानेमाथि अनुसन्धान चलिरहँदा अदालतलाई दबाब दिने वा प्रभाव पार्नेगरी रास्वपाका नेताहरूले अदालतको मानहानी गरेको दावी गर्दै रिट निवेदन दायर गरेका हुन्। निवेदनमा रास्वपाका सांसदहरू स्वर्णिम वाग्ले,प्रवक्ता मनिष झा,विराजभक्त श्रेष्ठ, सुमना श्रेष्ठ,तोसिमा कार्की,सोविता गौतमलगायतलाई विपक्षी बनाइएको छ। सहकारी ठगी प्रकरणमा रास्वपा सभापति लामिछाने हाल प्रहरी हिरासतमा छन्। विभिन्न सहकारीको रकम हिनामिना गरेको उनीमाथि आरोप छ। उनी हाल कास्की प्रहरी हिरासतमा छन्।"
क्रिकेट खेलाडीलाई सम्मान,"स्याङ्जा : विश्वकपमा छनोट भएको १९ वर्ष मुनिको महिला क्रिकेट टोलीका तीनजनालाई स्याङ्जामा नगदसहित सम्मान गरिएको छ। विश्वकप खेल्ने तयारीमा रहेका उनीहरूको हौसला बढाउने उद्देश्यले नेपाली कांग्रेसले सम्मान गरेको हो। विश्वकप खेल्ने इतिहास रचेको भन्दै क्रिकेटरसहित उनीहरूका संस्थालाई नेपाली कांग्रेस स्याङ्जाले सम्मान एवं पुरस्कृत गरेको छ। पुतलीबजार नगरपालिका १ स्थित पार्टी मुख्यालयमा आयोजित कार्यक्रममा नेपाली कांग्रेस स्याङ्जाका सभापति एवं संघीय सांसद राजु थापाले तीन खेलाडीसहित जिल्ला क्रिकेट संघ स्याङ्जालाई नगद र सम्मान पत्रले सम्मान गरेका हुन्। खेलाडीहरूलाई जनही १५१५ हजारसहित सम्मान पत्र र जिल्ला क्रिकेट संघ स्याङ्जालाई १० हजार रुपैयाँसहित सम्मान पत्रले सम्मान गरिएको छ। पुतलीबजार १ का ज्योत्सनिका मरासिनी र वडा १३ का सिमाना केसी र कुसुम गोदारका साथै जिल्ला क्रिकेट संघ स्याङ्जाका अध्यक्ष दिवाकर थापा सम्मानित भएका हुन् । पार्टी कार्यालयमा आयोजित कार्यक्रममा सम्मान गर्दै नेपाली कांग्रेसका जिल्ला सभापति एवं संघीय सांसद थापाले खेलाडीहरू राष्ट्रका गौरब र गहना भएको बताए। विश्व इतिहास रच्न सफल खेलाडी स्याङ्जाको मात्र नभई राष्ट्रकै साझा खेलाडी भएको जनाए। खेलाडीका लागि मापदण्ड अनुरुपको खेलमैदान निर्माणसँगै प्रशिक्षणको आवश्यक रहन्छ त्यसका लागि राज्यले ध्यान दिन जरुरी छ,सभापति एवं सांसद थापाले भने,उनीहरुको मनोबल उचो बनाई खेल्ने वातावरण बनाउन तीनै तहका सरकारले विशेष ध्यान दिनुपर्छ। सांसद थापाले विश्वकपमा उपाधी हात पार्न सफलताको शुभकामना दिए। कार्यक्रममा गण्डकी प्रदेश सदस्य कुमबहादुर गुरुङ, सहसचिव धुवबन्धु पौडेल, सदस्य शैलेन्द्रजंग कार्की, प्रदेश प्रतिनिधि महेशबहादुर थापा गणेश, पुतलीबजार नगरसभापति सुरज अधिकारी, पूर्वमहासमिति सदस्य बुद्धिमान शाही, पूर्वकोषाध्यक्ष प्रेमराज पौडेल, गण्डकी टेलिभिजनका अध्यक्ष राजकुमार केसी, संघ दिवाकर थापा लगायतले खेलाडी एवं अध्यक्षलाई बधाई एवं शुभकामना दिए। युएईमा भएको विश्वकप एसिया छनोटमा नेपाली टोलीले घरेलु टोलीलाई पराजित गर्दै उपाधि जितेर आईसीसी महिला यु१९ टी २० विश्वकप क्रिकेट प्रतियोगितामा स्थान बनाएको हो। आउदो जनवरी १८ देखि २ फेबु्रअरिसम्म मलेसियामा विश्वकप प्रतियोगिता हुँदैछ । प्रतियोगिताका लागि उनीहरु अब बन्द प्रशिक्षणका लागि खेलाडीहरू एकदुई दिनमै त्यसतर्फ जाने भएको अध्यक्ष थापाले जानकारी दिए।"
डिजिटल सवारी चालक अनुमति पत्रको नियमनका लागि ट्राफिक प्रहरीलाई मोबाइल फोन हस्तान्तरण,"काठमाडौं : डिजिटल सवारी चालक अनुमति पत्रको नियमनको लागि काठमाडौं उपत्यका ट्राफिक प्रहरी कार्यालयलाई ५१ थान मोबाइल फोन हस्तान्तरण गरिएको छ। नेपाल प्रहरी प्रधान कार्यालयमा आइतबार आयोजित कार्यक्रममा प्रहरी महानिरीक्षक वसन्त बहादुर कुँवरलाई ईसेवाका प्रमुख कार्यकारी अधिकृत जगदिश खड्काले उक्त मोबाइल फोन हस्तान्तरण गर्नुभएको हो। हस्तान्तरण कार्यक्रमलाई सम्बोधन गर्दै प्रहरी महानिरीक्षक बसन्त बहादुर कुँवरले आज हस्तान्तरण भएका स्रोत साधनहरू डिजिटल चलानको कार्यान्वयनमा अत्यन्तै उपयोगी हुने विश्वास लिएको बताए। यस्ता सहकार्य र समन्वयले प्रविधिमैत्री ट्राफिक व्यवस्थापनमा प्रभावकारी भूमिका खेल्ने धारणा उनले व्यक्त गरे। कार्यक्रममा ईसेवाका प्रमुख कार्यकारी अधिकृत जगदिश खड्काले हस्तान्तरण गरिएका मोबाइलबाट नेपाल प्रहरीले आत्मसाथ गरेको नयाँ प्रविधिलाई सहयोग पुग्ने बताए। आगामी दिनमा ट्राफिक प्रहरीको काम कारवाहीलाई थप प्रभावकारी बनाउँदै लैजान आवश्यक समन्वय गर्दै जाने उनले बताए। कार्यक्रममा प्रहरी अतिरिक्त महानिरीक्षकहरू, प्रहरी नायव महानिरीक्षकहरू, ईसेवाका पदाधिकारीहरू लगायत वरिष्ठ प्रहरी अधिकृतहरूको उपस्थिति रहेको थियो।"
एसिसी यू१९ एसिया कपका लागि नेपाली टोली घोषणा,"काठमाडौं : एसिसी यू१९ एसिया कप २०२४ का लागि नेपाली राष्ट्रिय टोली घोषणा भएको छ। मंसिर १४ देखि युएईमा सुरू हुने खेलका लागि हेमन्त धामीको कप्तानीमा १५ सदस्यीय टोली घोषणा गरिएको क्यानले जनाएको छ। टोलीमा कप्तान हेमन्त धामी, उपकप्तान अर्जुन कुमाल, आकाश त्रिपाठी, उत्तम रंगु थापामगर, मयन यादव, नरेन साउद, युनिसविक्रम सिंह ठकुरी, नरेन भट्ट, सन्तोष यादव, युवराज खत्री, रोशन विश्वकर्मा, विपिनकुमार महतो, अप्राजित पौडेल, अभिषेक तिवारी र रन्जित कुमार रहेका छन्। एसिया कपमा नेपाल समूह बी मा रहेको । समूह बी अफगानिस्तान, बंगलादेश र श्रीलंकासँग प्रतिस्पर्धा गर्नेछ। नेपालले पहिलो खेल मंसिर १४ मा श्रीलंकासँग खेल्ने कार्यतालिका छ। नेपाली टोलीको प्रशिक्षकमा शक्ति गौचन र सहायक प्रशिक्षकमा धिरेन्द्र साउद रहेको क्यानले जनाएको छ।"
दुर्गा प्रसाईंको बन्दी प्रत्यक्षीकरण निवेदनमाथि सुनुवाइ सकियो,काठमाडौं : मेडिकल व्यवसायी दुर्गा प्रसाईंले सर्वोच्च अदालतमा दायर गरेको बन्दी प्रत्यक्षीकरणको रिटमाथि सुनुवाइ सकिएको छ। न्यायाधीश मनोज शर्माको इजलासमा रिटमाथि प्रारम्भिक सुनुवाइ सकिएको हो। अब केही समयपछि आदेश आउनेछ। विद्युतीय कारोबार ऐनअन्तर्गतको कसूरमा पक्राउ परेपछि शुक्रबार प्रसाईंका तर्फबाट बन्दी प्रत्यक्षीकरणको रिट निवेदन दर्ता भएको थियो। गैरकानुनी रुपमा आफूलाई थुनामा राखेको उनको दावी छ। फेक डकुमेन्ट को सहारामा प्रधानमन्त्री केपी शर्मा ओलीविरुद्ध दुष्प्रचार गरेको र अफवाह फैलाएको आरोपमा उनलाई मंसिर ४ गते केन्द्रीय अनुसन्धान ब्यूरोले पक्राउ गरेको हो। उनलाई पाँच दिन हिरासतमा राखेर अनुसन्धान गर्न प्रहरीलाई जिल्ला अदालतले अनुमति दिएको छ। सामाजिक सञ्जालमा कम्बोडियामा ओलीको लगानी रहेको भन्दै उनले सार्वजनिक गरेको कागजातमा प्रधानमन्त्री ओलीको नामसहित र नक्कली हस्ताक्षर रहेको थियो। प्रहरीले उक्त फेक डकुमेन्ट प्रचारप्रसार गर्नेमाथि पनि निगरानी बढाएको छ। यसअघि काठमाडौं जिल्ला अदालतले प्रसाईँलाई विद्युतीय कारोबार ऐनअन्तर्गतको कसूरमा अनुसन्धान गर्नका लागि पक्राउ अनुमति दिएको थियो। लगत्तै पक्राउ परेका प्रसाईंलाई प्रहरीले नियन्त्रण लिएको थियो। उनीविरुद्ध यसअघि साइबरसम्बन्धी कसुरमा मुद्दा दर्ता भएको थियो। असोज १५ गते जिल्ला अदालत काठमाडौंले प्रसाईंलाई एक लाख रुपैपाँमा धरौटीमा छोड्न आदेश दिएको थियो। त्यसपछि फेक डकुमेन्ट को सहारामा प्रधानमन्त्री ओलीविरुद्ध दुष्प्रचार गरेको भन्दै प्रहरीले उनलाई पुन: नियन्त्रणमा लिएको हो। उनलाई विद्युतीय कारोबार ऐनको दफा ४७ अनुसारको कसुर गरेको अभियोगमा ५ वर्ष कैद सजायको मागदावीसहित यसअघि मुद्दा दायर भएको छ। उक्त मुद्दाको फैसला आउन भने बाँकी नै छ।
सरकार निजी क्षेत्रले भनेअनुसार बाधक रहेका सबै कानुन संशोधन गर्न तयार : उद्योगमन्त्री,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले सरकार निजी क्षेत्रले भनेअनुसार बाधक रहेका सबै कानुन संशोधन गर्न तयार रहेको बताएका छन्। मन्त्रालयले उद्यमशील संस्कृति, राष्ट्रको समृद्धि भन्ने नाराका साथ दशौँ राष्ट्रिय दिवसका अवसरमा आइतबार आयोजित कार्यक्रमलाई सम्बोधन गर्दै मन्त्री भण्डारीले कानुनी रूपमा देखिएका जटिलता हटाएर सरकार निजी क्षेत्रसँग हातेमालो गर्न तयार रहेको बताए। 'निजी क्षेत्र र सरकारबीच सहकार्य भए समृद्धि टाढा छैन,'मन्त्री भण्डारीले भने,'सरकार निजी क्षेत्रले भनेअनुसार बाधक रहेका सबै कानुन संशोधन गर्न तयार छ, निजी क्षेत्रले लगानीमैत्री वातावरण बनाउनका लागि बनाउनुपर्ने कानुनका विषयमा आवश्यक छलफलसहित सुझाव दिन आग्रह गर्दछु ।' मन्त्री भण्डारीले युवा उद्यमी तथा नवप्रवर्तकका लागि स्टार्ट अप लाई सरकारले लोकप्रिय कार्यक्रमका रूपमा अगाडि बढाएको बताएका छन्। स्टार्ट अप कार्यक्रमलाई लोकप्रिय बनाउन निजीक्षेत्र र बैंक तथा वित्तिय क्षेत्रको पनि उत्तिकै सहयोग आवश्यक रहेको उनको भनाइ छ। मन्त्री भण्डारीले बैंक तथा वित्तिय संस्थालाई स्टार्ट अपसँग जोडेर थन्किएर रहेको पुँजीलाई चलायमान बनाउन आग्रह समेत गरे। मन्त्री भण्डारीले मुलुकमा देखिएको औद्योगिक क्षेत्रको निराशा चिर्न सरकार र निजी क्षेत्रबीच सहकार्यको आवश्यकता रहेको बताए । उद्योग मन्त्रालयसँग सम्बन्धित ऐन, नियम र कानुन लामो समयदेखि संसद् र संसदिय समितिमा अड्किएको अवस्था रहेको उल्लेख गर्दै मन्त्री भण्डारीले एउटा मन्त्रालयको कानुनले अर्को मन्त्रालय नचिन्ने वातावरण हटाउन सरकार नीतिगत रूपमै लागेको जानकारी गराए। उनले शिक्षा र रोजगारीका लागि विदेशिएका युवालाई यथेष्ट सहुलियत दिएर स्वदेश फर्काउनुपर्नेमा जोड दिए। रूग्ण उद्योग सञ्चालनका लागि निजी क्षेत्रसँगको सहकार्यमा आयोग बनाएर आवश्यक रणनीति बनाउन सरकारले छलफल थालेको उनको भनाइ छ।"
बुद्धको भूमि नेपालको द्वन्द्व व्यवस्थापन र शान्ति प्रयास विश्वका लागि उदाहरणीय : सभामुख घिमिरे,"'शान्ति उपहार होइन; यो एउटा लक्ष्य हो,' उनले भने, 'शान्तिको प्रवर्द्धनका लागि सामूहिक र सृजनशील प्रयास आवश्यक छ।' काठमाडौं : सभामुख देवराज घिमिरेले नेपालले शान्ति स्थापना र मेलमिलापको क्षेत्रमा हासिल गरेका उपलब्धि विश्वका लागि अनुकरणीय रहेको जानकारी गराएका छन्। कम्बोडियामा आयोजित सहिष्णुता र शान्तिका लागि अन्तर्राष्ट्रिय संसद (आईपीटीपी) को ११ औं पूर्ण सत्रलाई आइतबार सम्बोधन गर्दै सभामुख घिमिरेले भगवान बुद्धको भूमि नेपालका तर्फबाट शान्ति, सहिष्णुताको सन्देश द्वन्द्व व्यवस्थापन र स्थायित्वका लागि अन्तर्राष्ट्रिय समुदायलाई महत्त्वपूर्ण पाठ दिन सक्ने धारणा व्यक्त गरेका हुन्। सभामुख घिमिरेले सन् २००६ मा सम्पन्न विस्तृत शान्ति सम्झौतालाई द्वन्द्वबाट शान्तितर्फको यात्राको ऐतिहासिक मोडको रूपमा प्रस्तुत गरे। 'शान्ति सम्झौताले नेपालको संविधानसभामार्फत संघीयता, समावेशी संरचना र प्रगतिशील शासन प्रणालीको मार्ग प्रशस्त गरेको छ,' उनले भने। जलवायु परिवर्तन र साइबर खतराहरूलाई वर्तमान विश्वका प्रमुख चुनौतीका रूपमा चित्रित गर्दै सभामुख घिमिरेले साइबर सुरक्षाका लागि बहुपक्षीय दृष्टिकोण र अन्तर्राष्ट्रिय सहकार्यको खाँचो औंल्याए। सभामुखले शान्ति भनेको केवल युद्धको अनुपस्थिति नभई न्याय, समानता र अवसरको उपस्थिति हो भन्ने कुरामा जोड दिए। समाजका सबै तहलाई समेटेर शान्ति निर्माणका संरचना विकास गर्न नेपालले देखाएको उदाहरणलाई उनले विश्वसामु प्रस्तुत गरे। सभामुखले सहिष्णुता, शान्ति र मेलमिलाप प्रवर्द्धनका लागि नेपाल सरकार, संसद र नागरिक समाजको प्रतिबद्धता पुनः दोहोर्याउँदै सबै राष्ट्रहरूलाई सहकार्य र समझदारीबाट अघि बढ्न आह्वान गरे। 'शान्ति उपहार होइन; यो एउटा लक्ष्य हो,' उनले भने, 'शान्तिको प्रवर्द्धनका लागि सामूहिक र सृजनशील प्रयास आवश्यक छ।'"
बालविवाह रोकथामका लागि राष्ट्रिय भेला,"काठमाडौं : बाल विवाह रोकथामका लागि दण्ड सजाय मात्रै पर्याप्त नहुने राष्ट्रिय मानव अधिकार आयोगका अध्यक्ष तपबहादुर मगरले बताएका छन्। बाल अधिकार रक्षकहरूको राष्ट्रिय भेलालाई सम्बोधन गर्दै अध्यक्ष मगरले समाजमा बालविवाह हुनुको विभिन्न कारण रहेकाले त्यसको जरैसम्म पुगेर समाधान गरे मात्रै बालविवाह अन्त्य हुनसक्ने बताएका हुन्। उनले बालविवाह अपराध भए पनि यसको अभियोगमा पक्राउ परेकामाथि बालविवाहकै अभियोगमा मात्रै मुद्दा चल्नुपर्ने विचार ब्यक्त गरे। अहिले बालविवाहको अभियोगमा पक्राउ परेकाहरूलाई जबरजस्ती करणी, शरीर बन्धक जस्ता अभियोग लगाएर वर्षौंसम्म जेलमा राख्ने गरिएको छ। यसमा सर्वोच्च अदालतले समेत यसो नगर्न निर्देशनात्मक आदेश दिएको छ, अध्यक्ष मगरले भने। एउटा अस्पतालमा ९९ जना सुत्केरीमध्ये १७ जनालाई २० वर्षभन्दा कम उमेरको पाएको बताउँदै बालविवाहका केही केस मात्रै प्रहरीकहाँ पुग्ने गरेकोले सामाजिक समस्या समाधानबाटै यसको अन्त्य गर्नुपर्ने उनको धारणा छ। काठमाडौंमा शनिबारदेखि सुरु भएको तीन दिने उक्त भेला बाल विवाह रोकथाम तथा न्यूनीकरणमा बालबालिकाको सहभागिता अभिवृद्धि गर्ने तथा दक्षिण एसियामा बाल विवाह रोकथामको क्षेत्रीय मूल्यांकन एवं कार्ययोजना तय गर्ने उद्देश्यले आयोजना गरिएको थियो। बाल अधिकारका क्षेत्रमा कार्यरत विभिन्न ६ वटा संस्थाहरू मानव अधिकार आयोग, राष्ट्रिय बाल अधिकार परिषद्, राष्ट्रिय कार्य तथा समन्वय समूह (एनएसीजी) नेपाल, कन्सोर्टियम नेपाल, बालिका दुलही होइनन् (जीएनबी) र बालबालिकाविरुद्ध हिंसा अन्त्य गर्न दक्षिण एसियाली पहल (साइवाग) छन्। कार्यक्रममा संघीय संसदको कानून न्याय तथा मानव अधिकार समितिकी सभापति विमला सुवेदीले आफूहरूले १० बन्दीगृह र ३ बाल सुधारगृहको अनुगमन गर्दा बालविवाहकै आरोपमा धेरै थुनामा पर्ने गरेको पाइएको बताइन्। उनले बालविवाहको रोकथामका लागि जरासम्मै पुगेर समाधान खोज्नुपर्नेमा जोड दिइन्। त्यसैगरी महिला, बालबालिका तथा जेष्ठ नागरिक मन्त्रालयका सहसचिव दीपकराज नेपालले तराई क्षेत्रमा दाइजोका कारण बालविवाहको क्रम नरोकिएको बताए। छोरीलाई धेरै पढायो भने त्यहीअनुसारको केटा खोज्नुपर्ने र त्यही अनुसार दाइजो दिनुपर्ने भएकोले छिटै विवाह गरिदिने प्रचलन रहेको उनले बताए। त्यस्तै, पहाडी क्षेत्रमा भने विद्यालय पढ्दापढ्दै प्रेम गरेर भाग्ने प्रचलनले बालविवाह बढेको उनको भनाइ छ। सन् २०३० सम्म बालविवाह उन्मूलन गर्ने लक्ष्यअनुसार मन्त्रालयल बालविवाहविरुद्ध रणनीति बनाउन लागेको भन्दै कार्यक्रमले दिने सुझावलाई रणनीतिमा समेट्ने उनले बताए। कार्यक्रममा साइवागका महासचिव रिञ्चेन छोपेलले पछिल्लो समय दक्षिण एसियाली क्षेत्रमा बालविवाह कम हुँदै गएको बताए। त्यस्तै, गैर सरकारी संस्था महासंघका अध्यक्ष रामप्रसाद सुवेदीले बालअधिकारका क्षेत्रमा कुरा गर्दै गर्दा घरमा हुने निर्णयमा बालबालिकाको मतलाई कति ध्यान दिइन्छ भन्ने विषय महŒवपूर्ण रहेको धारणा राखे। कन्सोर्टियम नेपालका अध्यक्ष सन्तोष महर्जनले सन् २०२६ सम्म नेपाल अल्पविकसित मुलुकबाट विकासशील राष्ट्रमा स्तरोन्नति हुन लागेको सम्बन्धमा यसपछि बालबालिकाको सबालमा हुने परिवर्तनबारे समेत भेलामा छलफल हुने जानकारी दिए। कार्यक्रममा अमेरिकी सरकारबाट ग्लोबल एन्टीरेसिजम च्याम्पियनसिप अवार्डबाट सम्मानित बालअधिकारकर्मी उर्मिला चौधरीलाई सम्मानसमेत गरिएको थियो। प्रत्येक प्रदेशबाट तीनतीन जना समेत गरी २१ जना तथा विभिन्न अल्पसंख्यक समुदायबाट थप १० जना समेत गरी ३१ जना बालबालिकालाई समेत सहभागी गराएर कार्यक्रम आयोजना गरिएको छ। कार्यक्रमअन्तर्गत बालबालिकाहरूले बालविवाह रोकथामका लागि गरेका प्रयास र त्यस क्रममा देखिएका चुनौतीबारे विस्तृत छलफल गरिने आयोजकले जनाएको छ।"
खेलकुदको नशाले गर्दा यसबाट टाढा हुन सक्तिनँ,"सितेरियो करातेमार्फत खेलकुद क्षेत्रमा प्रवेश गरेकी सुवर्ण श्रेष्ठ राम्रो खेलाडी बन्न सकिनन्। उनले खेलकुदबाट टाढा भएर आफ्नो पढाइलाई अगाडि बढाइन्। पढाइ सकेपछि पनि उनी आफ्नै व्यवसायमा सक्रिय भइन्। तर, खेलकुद क्षेत्रमा केही न केही गर्नुपर्छ भन्ने चाहना उनमा थियो। आफ्नो त्यही चाहना पूरा गर्न उनी नेपाल रिङ रेस्लिङ संघमा आवद्ध भइन्। खेलाडीका रुपमा गर्न नसकेको काम व्यवस्थापकका रुपमा लागेर गर्नुपर्छ भन्ने सोचेर नै उनी खेलकुदमा फर्किइन्। महासचिवका रुपमा नेपालको रेस्लिङ खेललाई शिखरमा पुर्याउन महत्वपूर्ण भूमिका पनि निर्वाह गरिन्। त्यही क्रममा राष्ट्रिय खेलकुद परिषद्को बोर्ड सदस्यसमेत रहिसकेकी सुवर्ण पछिल्लो समय नेपालकै पुरानोमध्येको हक्की खेलको विकास र विस्तारमा योगदान पुर्याउने उद्देश्यसहित संघमा आवद्ध भएकी छन्। उनीसँग नेपालमा हक्की खेलको अवस्था, चुनौती र भावी योजनाका बारेमा केन्द्रित रहेर गरिएको कुराकानीको सम्पादित अंशः भर्खरै एउटा लामो इतिहास बोकेको नेपाल हक्की संघको नेतृत्वमा आउनु भएको छ। पहिले अर्को संघमा रहँदा र अहिले हक्कीमा आउँदा के फरक पाउनु भयो ? पहिले रेस्लिङ संघको नेतृत्वमा थिएँ। अहिले हक्कीमा आएको छु। यी दुवै फरक प्रकारका खेल हुन्। रेस्लिङ मनोरञ्जनात्म खेल हो भने हक्की एमेच्योर खेल हो। दुवैको आआफ्नै विशेषता पनि छ। हक्की नेपालमा लामो इतिहास बोकेको खेल हो। ७० वर्षअघि स्थापना भएको यो खेलले आफ्नो फरक पहिचान बनाइसकेको छ। बिचको समयमा यो खेल केही ओझेलमा परेको देखिए पनि नयाँ कार्यसमिति आएपछि ग्रासरुटदेखि नै हक्कीको विकास गर्नुपर्छ भनेर लागिपरेका छौं। विभिन्न विद्यालयमा हक्कीको प्रशिक्षण पनि सुरु गरिरहेका छौं। मुख्य समस्या र चुनौतीहरू चाहिँ केके रहेछन् त ? नेपालमा सबै खेलले भोग्नुपर्ने समस्या भनेकै बजेटको हो। हक्कीमा पनि बजेटकै कमी छ। खेलाडी उत्पादन गर्न पनि खेल्ने ठाउँ छैन। नेपाल सरकारले अहिलेसम्म हक्की मैदान बनाउन सकेको छैन। हामी संघमा आएपछि धुलीखेलमा जग्गा पाएका छौं। त्यहाँ रंगशाला बनाउन लागिपरेका छौं। डीपीआर पनि तयार भइसकेको छ। हक्कीको आफ्नै मैदान बनाउन सक्यौं भने भविष्यमा राम्रो हुने आशा राखेका छौं। खेलाडीको अवस्था चाहिँ कस्तो छ ? हक्कीमा खेलाडीको कमी छैन। सातै प्रदेशमा खेलाडी छन्। तीन वटै विभागीय टोलीमा पनि हक्कीको टिम छ। तर, नियमित प्रतियोगिता नहुँदा खेलाडी पलायन हुने समस्या भने देखिएको छ। हक्की हरेक राष्ट्रिय खेलकुदमा परेको छ। तर, अन्तर्राष्ट्रिय सहभागिता र सफलता हासिल गरेको भने सुनिँदैन। यसको कारण के हो ? राष्ट्रिय खेलकुद परिषद्ले हक्कीलाई सीमित बजेट दिने गरेको छ। राष्ट्रिय प्रतियोगिता हुँदा त्यसमा पनि समावेश चाहिँ गरेको छ। तर, त्यसले मात्रै अन्तर्राष्ट्रिय सहभागिता सम्भव छैन। विदेशमा भएका प्रतियोगितामा सहभागी हुन परिषद्ले बजेट दिने गरेको छैन। त्यही कारण अन्तर्राष्ट्रिय प्रतियोगितामा सहभागिता कम भएको हो। अहिलेको कार्यसमिति परिषद्सँग आश्रित मात्रै नभई आफ्नो बलबुतामा पनि केही गर्नुपर्छ भनेर लागेको छ। यही क्रममा एसियाली स्तरको प्रतियोगिता आयोजना गर्ने कि भनेर पनि तयारी गरिरहेका छौं। पुरानो खेल भइकन पनि हक्की पछि परेको जस्तो लाग्दैन ? धेरै पुरानो र संसारभर खेलिने खेल भए पनि नेपालमा सोचे अनुरुप यसले प्रगति गर्न सकेको छैन। सरकारले प्राथमिकतामा राख्ने हो भने अन्य टिम गेमभन्दा पनि हक्कीले पदक दिलाउन सक्छ। विभिन्न कारणले पछि परेको छ। विगतमा संघदेखि राष्ट्रले पनि नजर पुर्याउन नसक्दा अहिलेको अवस्था आएको हो। धुलिखेलमा हक्कीको रंगशाला बन्दैछ भन्नुभयो। त्यो बाहेक भौतिक पूर्वाधारको अवस्था चाहिँ कस्तो छ ? अहिलेसम्म विभिन्न विद्यालय र सार्वजनिक चौरमा खेल सञ्चालन गरिरहेका छौं। हक्कीकै लागि भनेर कहिँ पनि मैदान छुट्याइएको छैन। खेलकुद मानिसको शारीरिक तथा मानसिक विकासका लागि अपरिहार्य छ। खेलकुदका माध्यमबाट स्वस्थ, सक्षम, मर्यादित, अनुशासित खेलाडी र सिर्जनशील नागरिक तयार गर्न सकिन्छ। खेलकुदका लागि उपयुक्त खेल मैदान, रंगशाला, कभर्डहललगायतका भौतिक पूर्वाधारका संरचनाहरू निर्माण हुन अत्यन्त आवश्यक छ। खेलकुदको पूर्वाधार विकासको क्रमसंगै खेलकुदले आफ्नो गति अगाडि बढाउँछ। स्थानीय स्तरदेखि केन्द्रीय र अन्तर्राष्ट्रिय स्तरसम्मको खेलकुदका आयोजनाहरू सञ्चालन गर्न सकिने किसिमको भौतिक पूर्वाधारहरू हुनु खेलकुदका लागि अपरिहार्य छ। भौतिक पूर्वाधारका संरचनाहरूको निर्माण मात्र भएर हुँदैन, यसको उचित व्यवस्थापन हुनु पनि त्यति नै आवश्यक छ। भौतिक पूर्वाधारहरूको रेखदेख, सञ्चालन, संरक्षण र सम्वद्र्धनको बिषय पनि त्यत्तिकै महत्वपूर्ण रहन्छ। नेपालमा पर्याप्त खेलकुद पूर्वाधार नरहेको र राष्ट्रिय खेलकुद परिषद्अन्तर्गत रहेका संरचनाहरूको पनि उचित व्यवस्थापन र उपयोग गर्ने विधि नभएकाले पनि खेलकुद विकासमा असर गरेको छ। तसर्थ नेपाल सरकार र राष्ट्रिय खेलकुद परिषद्ले खेल पूर्वाधारलाई पहिलो प्राथमिकतामा राखेर योजना बनाउन आवश्यक छ भने संघीय संरचना र प्रादेशिक संरचना सञ्चालनका लागि पनि प्रस्ट नीति बनाइनु पर्दछ। प्राविधिक जनशक्तिको अवस्था चाहिँ कस्तो छ ? गत वर्ष हामीले लेभल वान र लेभल टु कोचिङ कोर्स सञ्चालन गर्यो। यस वर्ष पनि कोर्स सञ्चालन गर्ने योजना बनाएका छौं। लेभल टु पास गरेका प्रशिक्षक २५ जना जति छ। त्यस बाहेक राष्ट्रिय खेलकुद परिषद्सँग पनि चार जना मात्रै प्रशिक्षक भएकाले खेलाडी उत्पादन समस्या भने छ। १०औं राष्ट्रिय खेलकुदको तयारी चाहिँ कसरी गरिरहनु भएको छ ? हामीले तयारी गरिरहेका छौं। जिल्लालगायत प्रदेशहरूमा खेलाडीले प्रशिक्षण गरिरहेका छन्। अहिलेसम्म १०औं राष्ट्रिय खेलकुद कुन मितिमा हुन्छ भन्ने अन्योल भए पनि हामीले भने तयारी गरिरहेकै छौं। हक्की संघमा अहिलेको टिम कस्तो बनेको छ ? पहिलेको टिमले पनि सकेजति गर्नुभएकै थियो। अहिले पनि राम्रो टिम बनेको छ। खेलकुदमै जीवन बिताएका मानिसहरू पनि हुनुहुन्छ। हामी पनि केही गर्नुपर्छ भनेर लागिपरेका छौं। समग्रमा टिम उत्कृष्ट छ। तपाई खेलकुदमा चाहिँ कसरी लाग्नु भयो ? हत्तपत्त घरबार बाहिर जान हुन्न भन्ने समयमा खेल्ने इच्छा तीव्र भए पनि खेललाई निरन्तरता दिन सकिनँ। अहिले सँगैका साथीहरूले पदक जितेर चर्चित खेलाडी बनेको देख्दा खुसी लाग्छ। विस्तारै पढाइसँगै व्यवसायमा लागे पनि खेलकुदको हुटहुटीले भने छोडेन। करिब आठ वर्ष नेपाल रिङ रेस्लिङ संघमा आबद्ध भएर नेपालमा रेस्लिङ खेललाई स्थापित गरें। अहिले नेपाल हक्की संघको महासचिवका रूपमा काम गरिरहेको छु। खेलकुद एक प्रकारको नशा रहेछ। खेलाडीका रूपमा अगाडि बढ्न नसके पनि व्यवस्थापकका माध्यमबाट केही योगदान दिन संघमा आबद्ध भएको हुँ। पुरानो खेल भए पनि हक्की नेपालमा अलि पछि परेको छ। अहिले वार्षिक कार्यक्रम बनाएर ग्रासरुट कार्यक्रममार्फत युवा खेलाडीको खोजी, खेलाडीको क्षमता विकास, प्रशिक्षण र तालिमको व्यवस्था मिलाउने तथा राष्ट्रिय र अन्तर्राष्ट्रिय प्रतियोगिता आयोजनासँगै सहभागिताजस्ता कार्यक्रमलाई प्राथमिकतामा राखेका छौं। तपाई रेस्लिङ छाडेर हक्की संघमा चाहिँ किन आउनु भयो ? रेस्लिङलाई एउटा हाइटमा पुर्याएपछि म हक्की संघमा आवद्ध भएकी हुँ। हक्की मलाई सानैदेखि मन पथ्र्यो। पछि साथीहरूले पनि संघमा लाग्दा राम्रै हुन्छ भनेर सुझाव दिएपछि आवद्ध भएकी हुँ। टिम गेममा राम्रो स्कोप भएको र हामीले केही मेहनत गर्ने हो भने पदक ल्याउन सकिन्छ भन्ने लागेको छ। महिला खेलाडीको अवस्था कस्तो छ ? पुरुषको तुलनामा महिला खेलाडीको प्रदर्शन राम्रो छ। महिलाहरूको खेल्ने शैली र प्रदर्शन निकै माथि छ। समग्रमा हजारबाह्र सय जति खेलाडी छन्। हक्की कत्तिको महंगो खेल हो ? यो अरु खेलको तुलनामा महंगो नै खेल हो। यसको स्टिक महंगो नै छ। प्रत्येक खेलाडीलाई स्टिक चाहिने भएकाले अरु खेलभन्दा महंगो नै छ। हाम्रा खेलाडीले त्यो अफोर्ड गर्न सक्छन् ? अहिलेसम्म त संघले नै सामग्री प्रदान गर्दै आएको छ। कति खेलाडी आफैले पनि किनिराखेका छन्। इच्छा शक्ति भयो भने मानिसले व्यवस्थापन गर्न सक्छ। हक्की राष्ट्रिय खेलकुदमा चाहिँ नियमित रुपमा परेको छ। तर, त्यसभन्दा माथि अन्तर्राष्ट्रियको कुरा गर्ने हो भने न दक्षिण एसियाली न त एसियाली खेलकुदमै सहभागी हुन सकेको छ। यसको कारण चाहिँ के होला ? पहिले दक्षिण एसियाली र एसियाली खेलकुदमा सहभागी भएकै हो। पछिल्लो समय मात्रै अन्तर्राष्ट्रिय सहभागितामा कमी आएको हो। बैंककमा आयोजना हुन लागेको एसियन इन्डोर गेम्समा पनि सहभागी गराउन परिषद्सँग अनुरोध गरेका थियौं। तर, हामीलाई सहभागी गराइन। पछि त त्यो प्रतियोगिता नै स्थगित भयो। यसरी हेर्दा नियमन निकायले नै हक्कीलाई पछि पारेको वा वेवास्ता गरेको हो कि भन्ने पनि देखिएको छ। अन्तर्राष्ट्रिय प्रतियोगितामा कुन खेल राम्रो छ र कसले पदक ल्याउँछ भनेर नै हेरिँदैन। खाली पहुँचका भरमा खेलहरू राखिन्छ। हामीले घचघचाउनु पर्ने काम त गरिरहेकै छौं। धुलिखेलमा मैदानका विषयमा कुरा गर्नुभयो। अहिले त्यहाँ केके काम भइरहेको छ ? नेपालमा हक्की खेलको विकास र प्रवद्र्धन गर्न खेल संरचनाको अत्यन्त आवश्यक पर्छ। तर पनि ७० बर्षको इतिहास बोकेको यस खेलका लागि हामीसँग कुनैपनि निश्चित घासे मैदान थिएन, छैन पनि। अन्तर्राष्ट्रिय स्तरमा हेर्ने हो भने अन्तर्राष्ट्रिय हक्की महासघंको मापदण्ड बमोजिम कृत्रिम टर्फमा खेलिन्छ। हाम्रा खेलाडीलाई अन्तर्राष्ट्रिय मापदण्ड अनुसार प्रशिक्षण दिन र अन्तर्राष्ट्रिय प्रतियोगितामा प्रतिस्पर्धा गर्न सक्षम बनाउनका लागि पनि आफ्नै कृत्रिम टर्फ मैदान हुनु अत्यावश्यक छ। नेपाल हक्की सघंको पहलमा २०८० पुस १९ मा धुलिखेल नगरपालिकाले अन्तर्राष्ट्रिय मापदण्डको हक्की स्टेडियम निर्माण गर्न वडा नम्बर १२ को खेल मैदान प्रदान गरेको छ। यसका लागि धुलिखेल नगरपालिका र नगर प्रमुख अशोककुमार ब्याञ्जुलाई विशेष धन्यवाद दिन चाहन्छु। त्यसैगरी सो स्टेडियको बिस्तृत परियोजना प्रतिवेदनसमेत तयार भइसकेको छ। सो प्रतिवेदन तयार गर्न प्रदेश खेलकुद विकास परिषद बागमतीले सहयोग गरेको छ। सो स्टेडियम निर्माणलाई अगाडि बढाउन मेरै संयोजकत्वमा स्टेडियम निर्माण समिटी गठन भएको छ। हामीले यथोचित प्रयास र पहल गरिरहेकै छौं। बजेटका लागि प्रदेश र संघीय सरकारसँग पहल गरिरहेका छौं। अत्यन्त सुन्दर ठाउँमा मैदान छ। विदेशबाट आउने खेलाडीका लागि पनि आकर्षक ठाउँ बन्न सक्छ। हक्की खेल पछि पर्नुको मुख्य कारण खेल मैदान पनि हो ? अवश्य पनि हो। खेल्ने ठाउँ नै नभएपछि कहाँ खेल्ने र कहाँ प्रशिक्षण गर्ने ? यही कुरालाई मनन गर्दै हामी आफ्नै स्टेडियम निर्माणका लागि लागिपरेका छौं। बाहिरी जिल्लाको त परको कुरा काठमाडौं उपत्यकामै हक्कीको मैदान छैन। पछिल्लो समय इन्डोर हक्की निकै लोकप्रिय बन्दै गएको छ। त्यसैले जग्गा खोजेर इन्डोर हल निर्माण गर्ने योजना थालेका छौं। संघको संरचना चाहिँ कस्तो छ। जिल्ला तथा प्रदेशमा कस्तो अवस्था छ ? अहिलेसम्म पाँच वटा प्रदेश गठन भएको छ। यस्तै ४० जिल्लामा संघ छ। यो वर्ष सातै प्रदेशमा संघ विस्तार गर्ने तयारी गरिरहेका छौं। खेलाडीलाई टिकाइराख्न कत्तिको गाह्रो छ ? नेपालको लोकप्रिय खेलहरूमा त खेलाडी टिकाउन गाह्रो छ भने हक्कीमा त गाह्रै छ। हक्कीको माया गरेर खेलाडीहरू बस्नु भनेको ठूलो कुरा हो। आफ्नो जीविकोपार्जनका लागि अन्य पेसामा लाग्नु त स्वभाविकै हो। यस वर्ष संघले केके कार्यक्रम गर्दै हुनुहुन्छ ? प्रदेश र जिल्लालाई बलियो बनाउनु पर्छ भनेर पालिका र जिल्ला स्तरीय प्रतियोगिता जिल्ला संघले आयोजना गर्ने, प्रदेश संघले प्रदेशस्तरीय र केन्द्रीय संघले राष्ट्रिय प्रतियोगितासँगै हक्कीका बारेमा आम मानिसलाई जानकारी दिने उद्देश्यले अन्तर्राष्ट्रि हक्की कन्कलाव गर्ने योजना बनाएका छौं। यससँगै सातै प्रदेशमा विदेशी प्रशिक्षक ल्याएर प्रशिक्षण दिने योजना बनाएका छौं। प्रस्तुति : विष्णु थापा"
"तीन सरकारका तीनथरी कार्यालय : कर्मचारी फुर्सदमा, जनता अलमलमा","वीरेन्द्रनगर : कर्णाली प्रदेश सरकारअन्तर्गत सामाजिक विकास कार्यालय छ। जसका जिल्लाजिल्लामा कार्यालय छन्। त्यस्तै प्रकृतिको काम गर्छन् केन्द्र सरकारअन्तर्गतका जिल्ला शिक्षा विकास तथा समन्वय इकाइ, जुन हरेक जिल्लामा सञ्चालित छन्। यस्तै, प्रदेश सरकारअन्तर्गतको सामाजिक विकास कार्यालयअन्तर्गत स्वास्थ्य सेवा कार्यालय, जिल्ला अस्पताल, जिल्ला आयुर्वेद स्वास्थ्य केन्द्र कार्यालय सञ्चालनमा छन्। प्रदेश राजधानी सुर्खेतमा उस्तै प्रकृतिको प्रदेश अस्पताल र प्रदेश स्वास्थ्य निर्देशनालय कार्यालय पनि सञ्चालनमा छन्। अर्थात्, एउटै प्रकृतिको काम गर्न बग्रेल्ती कार्यालय खुलेका छन्। प्रदेश सरकारको भौतिक पूर्वाधार तथा सहरी विकास मन्त्रालयअन्तर्गत जिल्लाजिल्लामा भौतिक पूर्वाधार विकास कार्यालय सञ्चालनमा छन्। उस्तै प्रकृतिको काम गर्ने संघको भौतिक मन्त्रालयअन्तर्गत डिभिजन सडक कार्यालय, सहरी विकास तथा भवन निर्माण डिभिजन कार्यालय पनि सञ्चालनमा छन्। यस्तै केन्द्र सरकारको भूमि व्यवस्था, कृषि तथा सहकारी मन्त्रालयअन्तर्गत पशु सेवा कार्यालय र जिल्ला कृषि विकास कार्यालय छुट्टाछुट्टै छन्। त्यस्तै प्रकृतिको काम गर्न प्रदेश सरकारका कार्यालय पनि जिल्लाजिल्लामा छन्। प्रदेश सरकारको जलस्रोत तथा ऊर्जा विकास मन्त्रालयअन्तर्गत जिल्लाहरूमा जिल्ला खानेपानी, सिँचाइ तथा ऊर्जा विकास कार्यालय र जलाधार कार्यालय छुट्टाछुट्टै छन्। जिल्ला सदरमुकामस्थित पालिकाका केन्द्रमा पनि शिक्षा शाखा, पशु शाखा, कृषि शाखा, युवा तथा खेलकुद शाखा, खानेपानी तथा सरसफाइ शाखालगायतका विषयगत मन्त्रालयअन्तर्गत भएका कार्यालय जस्तै काम गर्ने विभिन्न शाखाहरू सञ्चालनमा छन्। तर, यी कार्यालयको काममा दोहोरपना छन। जनता अलमलमा छन। कानुन व्यवसायी दुर्गाप्रसाद सापकोटा धेरै कार्यालय हुँदा जनताले सुविधाभन्दा सास्ती भोग्नु परेको बताउँछन्। कर्णालीका १० वटै जिल्लामा संघ, प्रदेश र स्थानीय तहका कार्यालय हेर्दा संघीयताको मर्म विकेन्द्रीकरण हुनुपर्नेमा थप केन्द्रीकरण जस्तै छ, सापकोटाले भने, कामभन्दा कार्यालय बढी भए। विभिन्न खालका बिचौलिया प्रथालाई सहयोग पुग्यो। राज्यको स्रोतसाधनको दोहन भयो। आर्थिक भार बढ्यो। जनताको नजिकको सरकार स्थानीय तह हो। जनताका लागि आवश्यक सबै किसिमका सेवाहरू स्थानीय सरकारबाटै प्राप्त भइरहेका छन्। तर, केन्द्र, प्रदेश र स्थानीय तहका कार्यालयका भीडभाडले सेवासुविधामा झन् अलमल पुर्याइरहेका छन्। सामाजिक अभियन्ता मानव बम भन्छन, प्रदेश र संघका कतिपय कार्यालयको काम उपल्लो निकायबाट आउने बजेट तथा कार्यक्रम कार्यान्वयन गर्ने र अधिकांश समय घाम तापेर बस्नुपर्ने अवस्था छ। उनका अनुसार कार्यालय छन्, कर्मचारीहरू छन्। तर काम छैन, जस्तो अवस्था छ। त्यस्ता कार्यालय समायोजन गरी कार्यसम्पादन गर्दा आर्थिक रूपमा कम भार पर्ने देखिन्छ, उनले थपे, संघ र प्रदेशका विकासे कार्यालयले ठेक्का प्रक्रियाबाट विकास गर्दा प्रदेश राजधानीबाटै सबै जिल्लामा काम गर्न सकिन्छ। तर जिल्ला जिल्लामा कार्यालय राखेर विकास बजेटसँगै कार्यालय व्यवस्थापन, फर्निचर, अन्य सामग्री खरिदजस्ता शीर्षकमा मात्रै करोडौं खर्च भएको छ। कार्यालय कम हुँदा यो खर्च न्यूनीकरण हुने थियो। कर्णालीका १० जिल्लामा केन्द्रका १२ निर्वाचन क्षेत्र, प्रदेशका २४ क्षेत्र र ८२ वटा स्थानीय तह छन्। संघीयताको सुरुवाती चरणमा तीनै तहबीच प्रशासनिक संरचना निर्माणमा होडबाजी चल्यो। संघ, प्रदेश र स्थानीय तहका छुट्टाछुट्टै कार्यालय खुले। तर, काम नभएर प्रशासनिक खर्च मात्रै बढाए। थोपरिए प्रशासनिक संरचना संघीयताले कर्णालीवासीलाई सुगमताको अनुभूति गरायो। तर राज्यले नै केन्द्रीकृत मानसिकताबाट प्रशासनिक संरचनाहरू जिल्लामा थोपर्दा यहाँका नागरिकमा संघीयताप्रति नै नकारात्मक भाव सिर्जना भइरहेको छ। अधिकारकर्मी तथा सामाजिक अभियान्ता बाले विक भन्छन्, संघीयता भनेको जनताको आँगनमा सरकार पुग्ने हो। अर्थात् राजनीतिक, आर्थिक तथा प्रशासनिक सुगमता नै संघीयता हो। तर त्यसको भावना विपरीत मुकाममै प्रदेश र संघका कार्यालय स्थापना हुनु र त्यो पनि उस्तै प्रकृतिका विभिन्न कार्यालयहरू सञ्चालन गरेर नागरिकलाई पुरानै ढंगले सास्ती दिने काम भयो। सरकारी कार्यालयको पुनर्संरचना हुनुपर्ने उनको भनाइ छ। प्रशासनिक पुनर्संरचना गर्दा स्थानीय तहलाई नै बलियो बनाएर सबै प्रकारका सेवाहरू स्थानीय तहबाटै वितरण गर्दा नागरिकलाई सहजता हुन्छ, उनले भने। मध्यपश्चिम विश्वविद्यालयका सहप्राध्यापक डा अर्जुन ऐडी संविधानमा राखिएका साझा अधिकारका कारण संघीयता कार्यान्वयनमा समस्या आएको तर्क गर्छन्। संवैधानिक रूपमा नै हामी सही ठाउँमा छैनौं ऐडी भन्छन्, एउटै काम धेरै ठाउँबाट हुने र एकै प्रकृतिका धेरै संरचनाहरू पनि बने। संघीय संरचना निर्माण गर्दा संवैधानिक व्यवस्थाले नै अलमल सिर्जना गर्यो। यसले कार्यान्वयन गर्ने निकाय पनि अलमलमा परे। संविधानमा साझा अधिकार राख्नु नै समस्या भएको प्राध्यापक ऐडीको भनाइ छ। संविधान बनाउने बेला नै अधिकारको प्रस्ट बाँडफाँड गर्नुपथ्र्यो, उनी भन्छन्, अहिले पनि संघ सरकारले कतिपय अधिकारहरू तल्लो तहमा दिन ढिलासुस्ती गरिरहेको छ। यसले पनि थप समस्या निम्त्याइरहेको छ। अधिकार र जिम्मेवारी बाँडफाँड प्रस्ट नभएकाले एकै प्रकृतिका संघ र प्रदेशका छुट्टाछुट्टै संरचनाहरू निर्माण भएको उनको तर्क छ। यसलाई समयानुकूल सुधार गरेर अगाडि बढ्नुपर्ने उनी बताउँछन्। प्रदेश र संघका कतिपय कार्यालयको काम उपल्लो निकायबाट आउने बजेट तथा कार्यक्रम बाँड्ने र फुर्सदमा घाम तापेर बस्नुपर्ने अवस्था छ। मानव बम, सामाजिक अभियन्ता समस्या केन्द्र सरकारका कार्यालय मात्र होइनन्। अर्कोतिर, स्थानीय सरकारले पनि सही सेवासुविधा दिन सकेका छैनन्। बढ्दो भ्रष्टाचार, बेथिति, अकर्मण्यता, खिचातानी, नातावाद, कृपावादका कारण जनताले स्थानीय सरकार र प्रदेश सरकारप्रति अपनत्व गर्न सकेका छैनन्। परिणामस्वरूप कर्णालीका नागरिकहरूमा संघीय लोकतान्त्रिक गणतन्त्रप्रति दिनप्रतिदिन वितृष्णा बढ्दै गएको छ। सामाजिक अभियन्ता कल्पना रावलले भनिन्, शासनमा नागरिकको अपनत्व नहुँदा व्यवस्थाप्रति नै वितृष्णा बढेर जान्छ। अहिलेको संघीय साशन व्यवस्थालाई बलियो बनाउन अधिकतम नागरिकको अपनत्व बढाउन जरुरी छ। अहिले कतिपय स्थानीय तहमा न्यायिक समितिमा नागरिकहरू न्याय पाउने आशा नै राख्दैनन्। जसका कारण उजुरी नै निकै कम पर्ने गरेका छन्। अधिकांश उजुरी प्रहरी चौकीमै पुग्ने गरेको उनको भनाइ छ। कतिपय ठाउँमा राम्रा अभ्यासहरू भएकाले नागरिकको आकर्षण पनि बढिरहेको छ, उनी भन्छिन्, तर हरेक स्थानीय सरकारले निर्णय, न्याय र सेवामा सबैलाई समान रूपमा व्यवहार नगर्दा सरकारप्रति नागरिकको भरोषा बढ्न सकेको छैन। देशमा संघीयता आएको वर्षौं बित्यो। तर संघीयता सीमित नेता र तिनका आसेपासेलाई मात्र आएको जस्तो भइरहेको कर्णालीका नागरिक अगुवाको बुझाइ छ। समाजसेवी सत्यबहादुर शाहीले भने, प्रदेश सरकार गठन र पुनर्गठन प्रक्रियामा संघीय सरकार र दलका प्रादेशिक तथा केन्द्रीय नेतृत्वको भूमिकालाई नियाल्दा पनि खास कर्णाली उपेक्षामा परिरहेको छ। परिणामस्वरूप संघ र प्रदेशका संरचनाहरूले पनि पुरानै बिचौलिया संस्कारलाई सहयोग पुर्याइरहेका छन्। राजनीतिक नेतृत्व र सरकारहरूले नै अधिकारहरू तल्लो तहमा दिन नचाहाने वा आफ्नो नियन्त्रणमा राख्ने प्रयास सबै तहका सरकारहरूले गरिरहेको उनको भनाइ छ। विकृति बढेको भन्दै नागरिकमा असन्तुष्टि बढ्न थालेका छन्, उनले भने। यो अवस्था कर्णालीका नागरिकले मात्र हैन, नेताकार्यकर्ताले समेत न संघीय शासन प्रणालीको अपनत्व ग्रहण गर्न सकेका छन् न त अनुभव र अभ्यास नै। चालु खर्च बढेको बढ्यै कर्णाली सरकारको विकास बजेटभन्दा चालु खर्च बढ्दै गएको तथ्यांकले देखाउँछ। जनप्रतिनिधिको विलासी जीवनशैली, फजुल खर्च र कार्यालय सञ्चालन तथा बढ्दो कर्मचारी संख्याका कारण प्रत्येक वर्ष चालु खर्च बढ्दै गइरहेको छ। आर्थिक वर्ष ०७५०७६ मा ६ अर्ब २१ करोड ६६ लाख चालु बजेट खर्च भयो। आर्थिक वर्ष ०७६०७७ मा उक्त खर्च बढेर १३ अर्ब ६९ करोड ६५ लाख रुपैयाँ पुग्यो। यस्तै आर्थिक वर्ष ०७७०७८ मा १४ अर्ब ६७ करोड २२ लाख चालुमै खर्च भयो। आर्थिक वर्ष ०७८०७९ मा १४ अर्ब ८९ करोड २७ लाख चालुमै खर्च भयो। आर्थिक वर्ष ०७९०८० मा १३ अर्ब १२ करोड १४ लाख र आर्थिक वर्ष ०८००८१ मा १३ अर्ब ८० करोड ८१ लाख चालुमै खर्च भयो। चालु आर्थिक वर्षमा १३ अर्ब ८४ अर्ब रकम चालुतर्फ विनियोजन गरिएको छ। यसरी विगतका आर्थिक वर्षमा भएको बजेट खर्चको अवस्थालाई केलाउँदा कर्णाली प्रदेशमा बर्सेनि चालुतर्फको बजेट खर्च बढ्दै गएको देखिन्छ। विकास खर्च निराशाजनक कर्णालीका हरेक कार्यालयमा जाने विकास बजेट बर्सेनि ४५ प्रतिशतभन्दा बढी खर्च नभई फ्रिज हुने गरेको छ। तर कार्यालय व्यवस्थापन, फर्निचर, विविधजस्ता शीर्षकको बजेट शतप्रतिशत नै खर्च हुन्छ जसबाट न प्रतिफल आउँछ, न त विकासका संरचना नै बन्छन्। एउटै काम धेरै ठाउँबाट हुने र एकै प्रकृतिका धेरै संरचनाहरू बने। संघीय संरचना निर्माण गर्दा संवैधानिक व्यवस्थाले नै अलमल सिर्जना गर्यो। डा अर्जुन ऐडी, सहप्राध्यापक, मध्यपश्चिम विश्वविद्यालय प्रदेश सरकारको भौतिक पूर्वाधार मन्त्रालयअन्तर्गत पूर्वाधार विकास कार्यालय रुकुमपश्चिममा चालु आर्थिक वर्षको बजेटमा कर्मचारीको तलब ३४ लाख ३१ हजार, पोसाक १ लाख, स्थानीय भत्ता ८ लाख ६० हजार, स्थायी कर्मचारीको महँगी भत्ता २ लाख ४० हजार, कर्णाली प्रोत्साहन भत्ता थप सुविधा ७ लाख २० हजार, पालेपहरा भत्ता ३० हजार, प्रसूति स्याहार भत्ता २० हजार, धाराको महसुल २० हजार, पानी तथा बिजुली १ लाख ३० हजार, टेलिफोन महसुल ५० हजार, इमेल इन्टरनेट, वेवसाइड महसुल १ लाख विनियोजन गरिएको छ। यस्तै पेट्रोल दुईपाङ्ग्रे १ लाख ७३ हजार, डिजेल ३ लाख ५२ हजार, दुईपाङ्ग्रे गाडी मर्मत १ लाख ३० हजार, सवारीसाधन मर्मत २ लाख ३० हजार, सवारीसाधन बिमा तथा नवीकरण १ लाख २७ हजार, कम्प्युटर, ल्यापटप मर्मत खर्च १ लाख, मेसिनरी औजार मर्मत ८० हजार, कार्यालय मसलन्द खर्च ४ लाख ७५ हजार, अन्य प्रयोजन इन्धन ८० हजार, पत्रपत्रिका खर्च ५० हजार, अन्य सेवा तथा परामर्श ६ लाख, हलुका सवारीचालकको तलब ३ लाख ९४ हजार, कार्यालय सहयोगीको तलब ७ लाख १ हजार, जनता आवास कार्यक्रम कार्यान्वयन गर्ने कर्मचारीका लागि ४ लाख ५२ हजार, अनुगमन मूल्यांकन, भ्रमण खर्च ३ लाख ७५ हजार र सरुवा भ्रमण १ लाख गरी एकै कार्यालयले १ करोड १ लाख २० हजार रुपैयाँ विनियोजन गरिएको छ। यस्तै जिल्लाका प्रायः अधिकांश कार्यालयहरूमा यसरी नै ५० लाखदेखि १ करोडसम्म फजुल शीर्षकमै बजेट खर्च भइरहेको छ। अर्को कुरा संघ र प्रदेशका छुट्टाछुट्टै संरचना जिल्लामा सञ्चालनमा रहेर विकासको गति बढेको पनि छैन। प्रदेश लेखा नियन्त्रकको कार्यालयका अनुसार चालु आर्थिक वर्षको कात्तिक मसान्तसम्म सरकारले जम्मा ४ प्रतिशत अर्थात् ९० करोड ३२ लाख २ हजार ९ सय ९३ रुपैयाँमात्रै विकास बजेट कार्यान्वयन गरेको छ। जबकि चालु आर्थिक वर्षमा पुँजीगततर्फ सरकारले १८ अर्ब ७५ करोड ५१ लाख ६८ हजार रुपैयाँ वार्षिक बजेट विनियोजन गरिएको छ। असोज मसान्तसम्म ७६ करोड १३ लाख ५८ हजार ९ सय १३ रुपैयाँ विकास बजेट कार्यान्वयन गरेको सरकारले कात्तिक महिनाभर १४ करोड १८ लाख ४४ हजार ८० रुपैयाँ कार्यान्वयन गरेको छ। यस्तै विगतका वर्षमा पनि कर्णालीमा पुँजीगत बजेट कार्यान्वयनको अवस्था निराशाजनक नै छ। प्रदेश लेखा नियन्त्रक कार्यालयको तथ्यांकअनुसार आर्थिक वर्ष ०७६०७७ मा कर्णालीमा ४९ दशमलव १४ प्रतिशतमात्र बजेट खर्च भयो। आर्थिक वर्ष ०७७०७८ मा ३३ अर्ब ७४ करोड १३ लाख कुल बजेटको ६५ दशमलव ५२ अर्थात् २२ अर्ब १० करोड ८६ लाख रकम मात्रै खर्च भयो। आर्थिक वर्ष ०७८०७९ मा पनि सरकारले जम्मा बजेटको ६२ दशमलव ३७ प्रतिशतमात्रै खर्च भयो। आर्थिक वर्ष २०७८०७९ मा सरकारले चालुतर्फ १४ अर्ब ८९ करोड २७ लाख २३ हजार र पुँजीगततर्फ २१ अर्ब १६ करोड ५३ लाख ९१ हजार गरी जम्मा ३६ अर्ब ५४ करोड ६६ लाख ३६ हजार रकम विनियोजन गरे पनि २४ अर्ब मात्रै खर्च भयो। आर्थिक वर्ष ०७९०८० मा पनि प्रदेश सरकारको खर्च बढेको छैन। जुन आवमा ६७ दशमलव ८९ प्रतिशत अर्थात् २२ अर्ब ३८ करोड ३४ लाख ८३ हजार रुपैयाँमात्रै खर्च भयो। आर्थिक वर्ष ०८००८१ मा ३३ अर्ब ४० करोड ६६ लाख बजेट विनियोजन भएकोमा जम्मा ६० दशमलव ३४ प्रतिशत अर्थात् २० अर्ब १५ करोड ३९ लाख ७३ हजार रुपैयाँमात्रै खर्च भयो। कार्यालय समायोजन गर्न सकिन्छ : प्रमुख सचिव पौडेल कर्णाली प्रदेश प्रमुख सचिव चूडामणि पौडेलले प्रदेशभित्र सञ्चालनमा रहेका संघ र प्रदेशका कार्यालय समायोजन गर्न सकिने बताएका छन्। संघ सरकारले प्रदेश र स्थानीय सरकारलाई संविधानमा व्यवस्था भएअनुसार अधिकार दिने हो भने उस्तै प्रकृतिका कार्यालयहरूको समायोजन गर्न सम्भव छ, प्रमुख सचिव पौडेलले भने, तर संघले आफ्ना संरचना जिल्लामा राख्ने, प्रदेशले पनि आफ्ना संरचना खडा गरी राख्ने हो भने त्यो कुरा सम्भव छैन। अहिले प्रदेश र स्थानीय सरकारले संविधानअनुसार प्राप्त अधिकारहरू कार्यान्वयन गर्न नपाउँदा पनि कार्यसम्पादनमा समस्या भइरहेको उनले बताए। प्रदेश सरकारका मन्त्रालयको पुनर्संरचना गर्ने काम सुरु भइसक्यो। त्यसपछि जिल्लाका कार्यालयको पनि पुनर्संंरचना गर्नु पर्ने जरुरी छ। विनोद शाह, भूमि व्यवस्था, कृषि तथा सहकारी मन्त्री, कर्णाली प्रदेश संविधानमा व्यवस्था भएअनुसार संघले बनाउनुपर्ने ऐन, कानुनहरू पनि निर्माण भइसकेका छैनन्। प्रमुख सचिव पौडेलले भने, त्यसको प्रभाव तल्लो तहमा स्वाभाविक पर्ने नै भयो। संघीयता कार्यान्वयनको पहिलो चरण जनतालाई सेवा सुविधा दिन र आफ्ना बजेट नीति तथा कार्यक्रमलाई प्रभावकारी रूपमा कार्यान्वयन गर्न हतारमा खडा गरिएका संरचनाहरूको विषयमा समीक्षा गर्ने समय पनि भएको छ। यसलाई कसरी खर्चमा मितव्ययी र सेवा प्रवाहमा प्रभावकारी बनाउन सकिन्छ भन्ने विषयमा छलफल पनि भइरहेका छन्। तर कुनै एक तहले मात्र चाहेर सम्भव हुँदैन। संघ सरकारले चाहेमा जिल्लामा रहेका विभिन्न विषयगत कार्यालयहरूलाई एकरूपतामा ल्याई प्रभावकारी कार्यसम्पादन गर्न पनि सकिन्छ। कर्णालीका भूमि व्यवस्था, कृषि तथा सहकारी मन्त्री विनोद शाहले प्रदेश सरकारका मन्त्रालयको पुनर्संरचना गर्ने काम भइरहेको बताए। पहिले हामी मन्त्रालयहरूकै पुनर्संरचना गर्ने तयारीमा छांै, उनले भने, प्रदेश सरकारका आर्थिक मामिला तथा योजनामन्त्री राजीवविक्रम शाहको संयोजकत्वमा भूमि व्यवस्था, कृषि तथा सहकारी मन्त्री, मुख्यमन्त्री कार्यालयको सचिव र एक जना उपसचिव सदस्य रहेको समितिले मन्त्रालयको पुनर्संरचनाको कामहरू गरिरहेको छ। प्रदेश सरकारका प्रवक्तासमेत रहेका मन्त्री शाहले भने, कामको प्रकृतिको आधारमा मन्त्रालयको पुनर्संरचना गर्ने कार्य गरिरहेका छौँ। कुनै मन्त्रालयमा धेरै कार्यबोझ त कुनै मन्त्रालय सुनसानको अवस्था छ। धेरै कार्यबोझ भएको र कामको प्रकृति पनि मिल्नेगरी जिम्मेवारी हेरफेर गर्नेछौं। त्यसपछि जिल्लामा रहेका कार्यालयको पनि समायोजनका विषयमा छलफल अगाडि बढाउछौं।यस्तै, कांग्रेस प्रदेश संसदीय दलका प्रमुख सचेतक हिक्मतबहादुर विष्टले जिल्लामा हाल सञ्चालनमा रहेका केही कार्यालयहरू समायोजन गर्नुपर्ने बताए। उनले भने, जिल्लामा कतिपय कार्यालयमा कार्यबोझ नै छैन। अर्थात कामको चाप छैन। एकै प्रकृतिका विभिन्न कार्यालयहरू सञ्चालनमा छन्। जहाँ कर्मचारीहरू व्यस्त हुनका लागि काम तथा जिम्मेवारी कम छ। त्यस्ता कार्यालयहरू समायोजन गरी आर्थिक व्ययभार घटाउने गरी कार्यालयहरूको समायोजन हुनु आवश्यक छ। यस विषयमा हामी सत्ता साझेदार दलको तर्फबाट संसद्मा कुरा उठाउँछौं। यसअघि यस विषयमा खासै छलफल भएन। अब छलफलको विषय बनाउँछौं।"
प्रि ओपन सेसनमा नेप्से परिसूचक १००८ अंकले बढ्यो,काठमाडौं : नेप्से परिसूचक दोहोरो अंकले बढेर बन्द भएको छ। कारोबार साताको पहिलो दिन आइतबार प्री ओपन सेसनमा नेप्से परिसूचक १००८ अंकले बढेर बन्द भएको हो। यो समयमा ६५ वटा स्क्रिप्सको ८ हजार ९४ कित्ता सेयर ४९ लाख ९२ हजार १९२ रुपैयाँमा खरिदबिक्री भए। कारोबारमा आएकामध्ये ४१ स्टक्सको मूल्य बढ्यो भने २२ वटाको घट्यो। यो समयमा २ वटा स्टक्सको मूल्य भने स्थिर रह्यो।
पक्राउ परेका जुवाडे बिना कारवाहीमा छुटे,"धरान : सुनसरीको इटहरी उपमहानगरपालिका६ मा सञ्चालनमा रहेको गजुरमुखी होटलबाट पक्राउ परेका ६ जना जुवाडेलाई प्रहरीले पक्राउ नगरी छाडेको छ । बिहीबार राति होटलको तीनतलामाथि तासजुवा खेलिरहेको अवस्थामा पक्राउ परेका उनीहरूलाई इलाका प्रहरी कार्यालय इटहरी र जिल्ला सरकारी वकिल कार्यालय सुनसरीको मिलेपतोमा शुक्रबार नै छाडिएको बताइएको छ। होटलको तेस्रो तलामा पहरी निरीक्षक महेन्द्र पराजुली नेतृत्वको टोलीले होटल सञ्चालक नविन पुरीसहित इटहरीका ४५ वर्षीय जीवन कार्की, इटहरी१७का ५२ वर्षीय दुर्गा कार्की, बराहक्षेत्र नगरपालिका१ का ३० वर्षीय सुबास राइ, बराहक्षेत्र८ का खडग बहादुर बिस्ट र रामधुनी नगरपालिका५ का ४६ वर्षीय गौरी शंकरलाइ पक्राउ गरेको थियो । पक्राउ परेका जीवन कार्की र खडगबहादुर बिष्ट पेसेवर जुवाडे हुन् । दुवैजना गत कात्तिक१८ गते भाइटीकाको दिन सुनसरीको नडाहाबाट जुवा खेलिरहेको अवस्थामा पक्राउ परेका थिए। प्रहरीले सेवा ऎनअन्तर्गत पटकेमा मुद्दा चलाउनुपर्नेमा हाजिरी जवानतमा छोडन जिल्ला सरकारी वकिल कार्यलायमा सिफारिस गरेपछि सरकारी वकिल कार्यालयले हाजिरी जमानतमा छाडन आदेश दिएको हो । उनीहरूलाई इटहरी प्रहरीले परिवारको सदस्यको जिम्मा लगाएर छाडिएको इटहरीका डिएसपी लक्ष्मी भण्डारीले बताए। जिल्ला सरकारी वकिल कार्यालय सुनसरीका प्रमुख टेक अधिकारीले आफू बिदामा बसेका बेला उनीहरूलाई हाजिरी जमानतमा छाडिएको बताउँदै यस विषयमा गम्भीर छानविन हुने बताए। जुवाडेको साथबाट २ लाख २८ हजार ५ सय नगद र ८ प्याकेट तास बरामद गरिएको छ। जुवाडे पक्राउ परेको विषयमा अन्नपूर्णपोस्ट डटकमले शुक्रबार समाचार प्रकाशित गरेको थियो । बिना कारवाही छाडिएका जुवाडे जीवन बिष्टले अन्नपूर्णसमाचार दातालाई जुवा खेलेको समाचार किन लेखेको भन्दै फोनबाट धम्की दिएका छन् । कोशी प्रदेशका प्रहरी प्रमुख डिआइजी चन्द्र कुबेर खापुङले जुवाडे छाडिएको विषयमा छनविन गर्ने बताएका छन् ।"
उद्योग दिवस२०८१ को अवसरमा म्याग्दीका तीन उद्यमीलाई सम्मान,"बेनी : दशौं उद्योग दिवस२०८१ को अवसरमा पर्यटन तथा उद्योग कार्यालय, म्याग्दीले आइतबार बेनीमा तीन जना उद्यमीहरुलाई सम्मान गरेको छ। रघुगङ्गा गाउँपालिका१ बेगकी मेनुका सिलाई कटाई तथा प्रशिक्षण केन्द्रका मेककुमारी पुन, बेनी नगरपालिका८ गणेशटोलको वेदना सुसेन्टरका सुकलाल किसान र बेनी नगरपालिका७ कुरिलाखर्कको शर्मा कृषि तथा पशपंक्षी फर्मका सञ्चालक कृष्णप्रसाद शर्मालाई सम्मान गरिएको हो। गण्डकी प्रदेशसभा सदस्य तथा पुर्वमन्त्री रेशम बहादुर जुग्जाली (सुविन), जिल्ला समन्वय समितिका प्रमुख राजकुमार थापा, बेनी नगरपालिकाका प्रमुख सुरत केसी, प्रमुख जिल्ला अधिकारी गुरुदत्त ढकाल लगायतले उनीहरुलाई दोसल्लो ओढाएर सम्मानपत्र प्रदान गरेका थिए। कार्यक्रममा प्रदेशसभा सदस्य जुग्जालीले म्याग्दीमा आवश्यकता र सम्भावनामा आधारित भएर सिपमुलक तालिम सञ्चालन गर्न आवश्यक भएको बताए। गण्डकी प्रदेशसभाबाट स्थानीय मदिरा सम्बन्धी कानुन निर्माणको अन्तिम चरणमा रहेको जानकारी गराउँदै म्याग्दीमा पनि यस किसिमका उद्यम स्थापना गरि मदिरा आयात घटाउन आवश्यक देखिएको विचार व्यक्त गरे। उद्यमी, ब्यवसायी, कर्मचारी देखि हरेक क्षेत्रमा छिटो प्रगति गर्ने महत्वाकांक्षका कारण निराशा सिर्जना भएको छ, उनले भने, आफ्नो क्षमता र अवस्था अनुसारको लक्ष्य राखेर पेशा, व्यवसायलाई निरन्तरता दिनु आवश्यक छ। जिल्ला समन्वय समितिका प्रमुख थापाले दिवस मनाउन बजेट नभए पनि उद्यमीहरूलाई प्रोत्साहनका लागि सम्मान कार्यक्रम आयोजना गरिएको बताए। बेनी नगरपालिकाका प्रमुख सुरत केसीले आयातित खादा, माला र झोलाको विकल्पमा स्थानीय फूल, हाते ब्याग, सपिङ्ग ब्यागको प्रयोगमा जोड दिएको बताए। सिपमुलक तालिम सञ्चालन र उद्यमशीलतामा जोड दिए पनि विदेशिने प्रचलनका कारण उद्यमीलाई टिकाउनै समस्या भएको बताए। प्रमुख जिल्ला अधिकारी गुरुदत्त ढकालले उद्यमी, व्यवसायीहरूलाई उपभोक्ताको अधिकारमा सचेत रहन आग्रह गर्दै सेवाप्रवाहका क्रममा समस्या देखिएमा सहजीकरण गरिने बताए। उद्योग तथा पर्यटन कार्यालय म्याग्दीका प्रमुख पोषानाथ शर्माले जिल्लामा तीन हजार तीन सय ३२ उद्योग व्यवसाय रहे पनि पछिल्लो समय दर्ता हुनेभन्दा बन्द गर्ने क्रम बढेको जानकारी गराए। म्याग्दी उद्योग वाणिज्य संघका अध्यक्ष सुविन श्रेष्ठले वैदेशिक रोजगारीको लागि उद्यम, व्यवसाय दर्ता गर्ने र उद्देश्य पूरा भएपछि बन्द गर्ने चलन रहेको बताउँदै वास्तविक उद्यमीहरूले संघर्ष र पेशालाई निरन्तरता नै दिएका बताए।"
बीआरआई नहुने भए यसो गरौं,"बीआरआई कार्यान्वयनमा हस्ताक्षर नगर्न क्षेत्रीयअन्तर्राष्ट्रिय शक्ति केन्द्रको दबाब पनि सरकारमाथि छ। चीनको सार्वभौमिकतामाथि आँखा लगाउने कुनै पनि शक्तिलाई हामी चकनाचुर पार्नेछौं चिनियाँ राष्ट्रपति सी चिनफिङले पाँच वर्षअघि पहिलोपटक काठमाडौंमा पाइला टेक्दा चेतावनीयुक्त कडा विचार राखेका थिए। नेपाललाई चीन विरोधी अखडाका रूपमा शक्ति राष्ट्रले प्रयोग गरिरहेको बुझाइ राष्ट्रपति चिनफिङमा थियो। त्यसैकारण, तत्कालीन प्रधानमन्त्री केपी ओलीसँग त्यस्तो कडा भनाइ राखेका थिए। प्रधानमन्त्री ओलीको आसन्न भ्रमणमा चीनले पक्कै पनि यो विषय उठाउला। तर चीनको कडा चासोप्रति नेपालले के कति सम्बोधन गर्यो, उसलाई के कसरी आश्वस्त पार्छ ? पक्कै पनि नेपालले तयारी गरेकै होला। तर, एउटा संयोग छ, चिनफिङ निरन्तर चीनको राष्ट्रपति पदमा क्रियाशील छन्। आरोहअवरोह व्यहोर्दै ओली पनि तेस्रोपटक प्रधानमन्त्री बनेर चीन भ्रमणमा जाँदैछन्। जहाँ चिनफिङसँग उनको भेटवार्ता हुनेछ। पाँच वर्षमा मुलुकको राजनीतिक समीकरण फेरिएको छ, भूराजनीति पेचिलो छ। तर, संयोगले चिनफिङ र ओलीबीच दुई देशको सम्बन्ध, आपसी सरसहयोग, विकाससमृद्धि, क्षेत्रीय र अन्तर्राष्ट्रिय राजनीतिबारे चर्चापरिचर्चा हुनेछ। प्रधानमन्त्री ओलीको भ्रमण आर्थिक सहायता जुटाउने र दुई देशबीचको सम्बन्ध विस्तारमा केन्द्रित हुँदैछ। तर, चिनियाँ अवधारणा बेल्ट एन्ड रोड इनिसिएटिभ (बीआरआई) अन्तर्गतका परियोजनामा सहयोग केकसरी लिने वा नलिने भन्नेमा सत्तासीन दलमै सहमति जुटिसकेको छैन। सत्ताको मुख्य घटक कांग्रेस कुनै पनि हालतमा ऋण सहयोगमा बीआरआई कार्यान्वयनका पक्षमा छैन। कांग्रेस केन्द्रीय समितिले ऋणमा बीआरआई लिन नहुने सैद्धान्तिक निर्णय गरिसकेको छ। कांग्रेसका नेताहरू ऋणमा बीआरआई कार्यान्वयन गर्दा चीनको ऋणको पासोमा मुलुक पर्ने तर्क गरिरहेका छन्। अर्कोतिर, बीआरआई कार्यान्वयनमा हस्ताक्षर नगर्न क्षेत्रीयअन्तर्राष्ट्रिय शक्ति केन्द्रको दबाब पनि सरकारमाथि छ। तर, प्रधानमन्त्री ओली सके अनुदानमा नभए सहुलियत ऋणमा बीआरआई कार्यान्वयनका पक्षमा छन्। त्यसैकारण, कांग्रेस नेतृत्वलाई फकाइरहेका छन्। तर, कथंकदाचित चीनले बीआरआईमा अनुदान स्वीकार नगर्ने र जस्तोसुकै सहुलियतमा पनि ऋणमा हस्ताक्षर नगर्न कांग्रेसले प्रधानमन्त्रीमाथि दबाब दिइरह्यो भने प्रधानमन्त्री ओली अप्ठ्यारोमा पर्ने देखिन्छन्। दुर्भाग्यवश, त्यस्तो स्थिति आयो भने यसपटक प्रधानमन्त्री ओलीको भ्रमण पर्यटनमात्रै हुने चर्चा चल्न थालेको छ। त्यसो भए के गर्ने त ?: हुन त, चीनसँगको बीआरआई सम्झौता सरकारले नै सार्वजनिक गरेको छैन। तर, यसमाथि राजनीति घुमेको छ, प्रतिष्ठाको विषय बनाइँदैछ। बीआरआई पेचिलो बन्दै जाँदा कसैका लागि सत्ता चढ्ने सिँढी त कसैलाई सत्ताबाट झार्ने अस्त्र पनि बन्दैछ। सत्तासीन दलमै सहमति नजुटेपछि प्रधानमन्त्री ओलीले बीआरआईमा ऋण लिन्नौं भनेर चिनियाँ नेतृत्वलाई भन्न कठिन हुनेछ। त्यसले तत्काललाई त कसैको राजनीतिक उद्देश्य पूरा होला, तर विश्वको पहिलो शक्ति बन्दै गरेको चीनसँगको भविष्यको सम्बन्ध र सहयोगको अवस्था के होला ? हेक्का राख्नैपर्छ। बीआरआई अघि बढ्न नसक्ने अवस्था आए, प्रधानमन्त्री ओलीले कूटनीतिक रूपमा दुईवटा अरू परियोजना अनुदानमा अघि बढाइदिन चीनसँग आग्रह गर्न सक्छन्। त्रिभुवन अन्तर्राष्ट्रिय विमानस्थलको अत्याधुनिक टर्मिनल भवन र काठमाडौंमा मेट्रो रेल निर्माणका लागि अनुदान सहयोगका लागि आग्रह गर्न सक्छन्। ४० अर्ब लागत लाग्ने अनुमान गरिएको टर्मिनल भवनको डिजाइन भइसकेको छ। ट्याक्सीवे लगायतका विस्तारका काम भइरहे पनि पाँच वर्षपछि अहिलेको टर्मिनल भवनले यात्रु थेग्न नसक्ने निश्चित छ। अर्र्कातिर, उपत्यकामा जनसंख्या बढेको बढ्यै छ। झन्डै ६० लाख पुगिसकेको अनुमान छ। चीनले अन्तर्राष्ट्रिय टर्मिनल भवन वा मेट्रो रेलमध्ये कुनै एकलाई अनुदानमा बनाइदिने सहमति जनायो भने अर्को योजनाका लागि छिमेकी भारतसँग आग्रह गर्नुपर्छ। सरकारले अब दुईचार थान एम्बुलेन्स, एकदुईवटा विद्यालय भवन र केही थान छात्रवृत्तिका लागि छिमेकीसँग हात थाप्नु हुँदैन। त्यसैकारण, अहिलेको यातायात व्यवस्थापनले १० वर्षपछि नथेग्ने निश्चित छ। बढ्दो सहरीकरण, सवारी चाप र जनसंख्या वृद्धिलाई मध्यनजर गरी मेट्रो रेल निर्माण अघि बढाउनैपर्ने आवश्यकता छ। १२ वर्षअघि कोरिया रेल नेटवर्क अथोरिटी (केआरएनए)को अगुवाइमा पाँच परामर्शदाता टोलीले मेट्रो रेलको अध्ययन गरिसकेका छन्। त्यसका लागि झन्डै ६ खर्ब बजेटको पहिचान पनि भइसकेको छ। तर, अब घर भत्काएर, पेटी साँघुरो पारेर काठमाडौंका सडक फराकिला हुने अवस्था छैन। बरु, अहिलेबाटै मेट्रो रेल बनाउन थालियो भने १० वर्षपछि निधारमा हात राखेर पछुताउने अवस्था चाहिँ नआउला। मुलुकको विडम्बना भन्नैपर्छ, आन्तरिक ऋण उठाउँदै सरकारले कर्मचारीलाई तलब दिइरहेको छ। चालु खर्च धान्नै धौधौ छ। प्रशासनिक खर्च धान्न अप्ठ्यारो भइरहेका बेला सरकारले आफ्ना बलबुतामा ठूला परियोजना बनाउला भनेर भन्नु नै कल्पनामात्रै हुन्छ। सरकारले अब दुईचार थान एम्बुलेन्स, एकदुईवटा विद्यालय भवन र केही थान छात्रवृत्तिका लागि छिमेकीसँग हात थाप्नु हुँदैन। देशलाई नै प्रत्यक्ष प्रतिफल दिने, आयस्रोतमा योगदान पुर्याउने र जनतालाई सेवासुविधा दिने परियोजनाका लागि छिमेकी चीन र भारत दुवैसँग आग्रह गर्नुपर्छ। चीनले अन्तर्राष्ट्रिय टर्मिनल भवन वा मेट्रो रेलमध्ये कुनै एकलाई अनुदानमा बनाइदिने सहमति जनायो भने अर्को योजनाका लागि छिमेकी भारतसँग आग्रह गर्नुपर्छ। चीन भ्रमणपछि पक्कै पनि प्रधानमन्त्री भारत जानेछन्। तर, चीन र भारतसँग नेपालले तत्कालका लागि रेल निर्माणलाई मुख्य प्राथमिकताको एजेन्डा बनाउन आवश्यक छैन। किनकि सिगात्से पुगेको रेल पक्कै पनि चीनले त्यहीं रोकेर राख्दैन। चीनले दक्षिण एसियाको ठूलो बजार गुमाउन चाहँदैन, नेपाल हुँदै त्यो बजारमा पुग्न सहज र छिटो हुन्छ भन्ने चीनलाई राम्रोसँग जानकारी छ। अर्कोतिर, उत्तरबाट चुच्चे रेलले नेपाल भूमि छुने निश्चित भएपछि दक्षिणको रेल रक्सौलबाट उतै फर्किन मान्ने छैन। उत्तरले केरुङकाठमाडौं रेल सम्भाव्यता अध्ययन सुरुमात्रै के गरेको थियो, दक्षिणले रक्सौलकाठमाडौं रेलमार्गका लागि बजेट छुट्ट्याएको विषयलाई नेपालले हेक्का राख्नैपर्छ। त्यसैले नेपालले प्राथमिकता र आवश्यकताअनुसार सहायताका लागि छिमेकीसँग प्रस्ताव गर्नुपर्छ। नेपालले उठाउनै पर्ने अरू तीन मुद्दा : आर्थिक सहयोग, पारस्परिक सम्बन्धका साथै नेपालले तीनवटा एजेन्डा चीनसँग राख्नुपर्ने आवश्यकता छ। उत्तरतिरका नाकाको निर्वाध सञ्चालन, चिनियाँ ठेकेदारको ढिलासुस्ती र अपराधमा चिनियाँ नागरिकको संलग्नताको विषयलाई प्रधानमन्त्री ओलीको भ्रमणका एजेन्डा बनाउनैपर्छ। शीर्ष तहबाट यी मुद्दाको टुंगो लाग्यो भने दुई देशबीचको सम्बन्ध, जनताजनताबीचको हार्दिकता र सरसहयोगमा सहयोग पुग्नेछ। १ नाकाको निर्वाध सञ्चालन : २०७२ मा संविधान जारीपछि भारतले नाकाबन्दी लगायो। मुलुकमा दैनिक उपभोग्यका खाद्यान्न, ग्याँस, पेट्रोलजस्ता सामग्रीको चरम अभाव भयो, जीवनयापन अस्तव्यस्त बन्यो। अनि, फिटिफिटी परेका बेला नेपाली जनताको आशा उत्तरको छिमेकी चीनसँग थियो। चीनले खाद्यान्न, लत्ताकपडामात्र होइन, राहतस्वरूप केही ट्यांकर तेल पनि पठायो। पेट्रोलियम पदार्थ पनि चीनबाट आउन सक्छ भन्ने सन्देश दियो। दक्षिणतिर असहज भएपछि नेपालले पनि उत्तरतिर हिमचिम बढाउन नाका खोज्दै गयो। उत्तर जोड्ने सडक निर्माणलाई तीव्रता दियो। तर, कोभिडपछि चिनियाँ नाका नियमित भएनन्। तातोपानी, रसुवागढी, कोरला, कोदारी, यारी नाका कति बेला बन्द हुन्छन् र कति बेला खुल्छन् भन्ने ठेगान नै हुँदैन। नाका सहज नहुँदा दसैंतिहारजस्ता ठूला चाडबाडका लागि व्यापारीले अर्डर गर्ने सामान पनि बेलामा काठमाडौं आइपुग्दैनन्। खाद्यान्न, फलफूलजस्ता सामान बाटोमै सडेर, बिग्रेर नेपाली व्यापारीले बर्सेनि करोडौंको घाटा व्यहोरिरहेका छन्। त्यसैकारण अप्ठ्यारोमा परेका बेला चिनियाँ नाका काम लाग्छन् भन्ने भरपर्दो र विश्वसनीय आधार नेपालले पाएको छैन। जब यी नाका निर्वाध चल्छन्, नेपालले सहजै व्यापार गर्न पाउँछ, त्यसपछि दुई देशबीच सम्बन्ध सुदृढ बन्छ। २ चिनियाँ ठेकेदारको कार्यशैली : चीनको अविश्वसनीय र चामत्कारिक विकासले आज विश्व नै चकित छ। रातारात विकास गर्न सक्ने उसको क्षमता, प्रविधि र लगनशीलताले छोटै समयमा विश्वको शक्ति राष्ट्र बनिरहेको छ। तर, चीनमा रातारात भौतिक पूर्वाधार विकासमा चमत्कार गर्ने चिनियाँ ठेकेदार नेपालमा किन त्यो स्पिरिट अनुसार काम गर्दैनन् ? भन्ने प्रश्न अहम् छ। ठेक्का पाइसकेपछि ढिलासुस्ती, अलमल र हेलचेक्र्याइँजस्ता कारणले चिनियाँ ठेकेदारप्रति नेपालको सकारात्मक दृष्टिकोण बन्न सकेको छैन। त्यसका लागि नारायणगढ बुटवल सडक खण्ड विस्तारको ठेक्का नै पर्याप्त छ। हुन त, नेपालका झन्झटिला नीतिनियम, सरकारी ढिलासुस्ती, भ्रष्टाचार, अनियमितता पनि चिनियाँ ठेकेदारका लागि अवरोधक हुन सक्लान्। ३ अपराधमा चिनियाँ नागरिक : २०७२ पछि चिनियाँ व्यापारी, पर्यटक र कामदारको संख्या नेपालमा ह्वात्तै बढ्यो। भ्रमण, अध्ययन, तालिम गोष्ठीमा चीन जाने नेपालीको संख्या पनि उसैगरी वृद्धि भयो। ठमेल, झम्सिखेल, पोखरा, लुम्बिनीजस्ता पर्यटकीयस्थलमा चिनियाँ भेषभूषासहितका होटेलरेस्टुराँ बढे। तर, सँगसँगै विभिन्न आपराधिक गतिविधिमा चिनियाँ नागरिक मुछिन थाले। शरीर बन्धक, बैंक ठगी, साइबर अपराध, नक्कली नोट, सुनकाण्डमा चिनियाँ नागरिकको संलग्नता बढ्दो छ। अपराध, विकृति र विसंगतिमा बढ्दो संलग्नताले राम्रो सन्देश दिइरहेको छैन। प्रधानमन्त्री ओलीको चीन भ्रमणमा यी मुद्दालाई उच्च तहमै छलफल गर्नुपर्ने आवश्यकता छ।"
"लगानी जुट्यो, १३५ मेगावाटको मनाङमर्स्याङ्दी निर्माण सुरु","काठमाडौं : मनाङमर्स्याङ्दी जलविद्युत् आयोजनाको निर्माण सुरु भएको छ। अर्धजलाशययुक्त मनाङमस्र्याङ्दी आयोजनाको वित्तीय व्यवस्थापनसँगै निर्माण प्रारम्भ भएको हो। मनाङमर्स्याङ्दी जलविद्युत् कम्पनीद्वारा प्रवद्र्धित १ सय ३५ मेगावाट क्षमताको आयोजना निर्माणका लागि वित्तीय व्यवस्थापन भएसँगै निर्माण प्रारम्भ भएको हो। गत महिना चीनको एक्जिम बैंकसँग कर्जा सम्झौता भएको थियो। सम्झौताअनुसार एक्जिम बैंकले १ अर्ब २४ करोड २५ लाख चिनियाँ यूआन अर्थात् १७ करोड ५२ लाख ५० हजार अमेरिकी डलर ऋण लगानी गर्नेछ। बाँकी ऋण रकम अन्य स्रोतबाट जुटाइएको छ। आयोजनाको अनुमानित लागत ३२ करोड ३० लाख अमेरिकी डलर रहेको छ। आयोजनामा बुटवल पावर कम्पनीसँगै चिनियाँ कम्पनीहरू एसीआईजी इन्टरनेसनल लिमिटेड, सिङचेङ इन्टरनेसनल इन्भेस्टमेन्ट कम्पनी लिमिटेड र क्यूवाईईसी इन्टरनेसनल कम्पनी लिमिटेड र सो कम्पनीहरूको संयुक्त लगानीको एसीआईजी इन्टरनेसनल नेपाल हाइड्रो जोइन्ट डेभलपमेन्ट इन्भेस्टमेन्ट कम्पनीको लगानी छ। लगानीकर्तामध्येको एक कम्पनी बुटवल पावर कम्पनी लिमिटेडले प्रेस विज्ञप्तिमार्फत आयोजनाको निर्माण चीनको सिनोहाइड्रो ब्युरो सेभेन कम्पनी लिमिटेडले र निर्माण सुपरिवेक्षण सोही नर्थवेस्ट इन्जिनियरिङ कम्पनीले गरिरहेको जनाइएको छ। कम्पनीको स्वपुँजीमा २० प्रतिशत बुटवल पावर कम्पनीको लगानी र ८० प्रतिशत चिनियाँ लगानीको हिस्सा रहने विज्ञप्तिमा उल्लेख छ। कम्पनीले आयोजनास्थल आसपासका स्थानीयलाई प्रचलित कानुनको अधीनमा रही सेयर उपलब्ध गराउने योजनासमेत बनाएको छ। आयोजनाको निर्माण कार्य ४२ महिना छ। अर्धजलाशययुक्त आयोजना रहेको यो मनाङको चामे र नासों गाउँपालिकामा पर्दछ। यस आयोजनाको बाँध चामे गाउँपालिका३ कोतोमा तथा विद्युत्गृह नासों गाउँपालिका९ मा बनाइने कम्पनीले बताएको छ। आयोजना निर्माण सकिएपछि वार्षिक ७६६ गिगावाट (जीडब्लूएच) विद्युत् उत्पादन हुनेछ। यी स्वदेशी तथा विदेशी कम्पनीको संयुक्त सेयर लगानीमा मर्स्याङ्दी नदीमा क्यास्केड अवधारणामा निर्माणाधीन तीन जलविद्युत् आयोजनामध्ये यो आयोजना पहिलो आयोजना रहेको विज्ञप्तिमा उल्लेख छ। मनाङ र लमजुङमा अवस्थित अन्य दुई आयोजनामा १३९२ मेगावाट क्षमताको लोअर मनाङमर्स्याङ्दी जलविद्युत् आयोजना र ३२७ मेगावाट क्षमताको अपर मस्र्याङ्दी२ जलविद्युत् आयोजना छन्, विज्ञप्तिमा भनिएको छ। यी तीनवटै आयोजनाको कुल जडित क्षमता ६०१२ मेगावाट र कुल लागत एक अर्ब २० करोड अमेरिकी डलर रहनेछ। प्रत्येक आयोजना छुट्टाछुट्टै कम्पनीमार्फत निर्माण गरिने जनाइएको छ।"
ब्रेक फेल भएको बस भित्तामा ठोक्काएर चालकले जोगाए ३५ जनाको ज्यान,"चितवन : पहाडी भेगमा रहेको चितवनको पुरानो सदरमुकाम उपरदाङगढी पर्यटकीय आकर्षणको केन्द्र हो । ऐतिहासिक थलोको अवलोकनसहित वनभोज सकेर विद्यार्थी बोकेर पदमपुरको चित्रवन माविको बस ओरालो लाग्यो । भिरालो बाटो झर्दै गरेको बसको द्रब्यटार आएपछि एक्कासि ब्रेक फेल भयो । ब्रेक फेल भएको बसको स्टेरिङमा थिए बसका चालक जितेन्द्र चौधरी । उनले बसको ब्रेक फेल भएपछि विधार्थीलाई जोगाउन लागे । उपाय केही नलागेपछि बसलाई सडक छेउको भित्तामा ठोक्काए । उनले बस मात्रै ठोक्काएनन , बसमा रहेका ३२ जनाको ज्यान जोगाए । दुई वटा मोड सहजै पार गरेपछि ब्रेकले काम गरेन । पहिला आफूलाई सम्हाले अनि बसका विद्यार्थी कसरी जोगाउने भन्नेतिर लागें, जीतेन्द्रले भने, त्यसपछि बसमा रहेकाहरुको ज्यान जोगाउनतिर सोच आयो । ठूलो घुमाउरो बाटो आएपछि बसलाई भित्तोमा ठोक्काएँ। वनभोजमा गएर फर्कने क्रममा स्कुल बस दुर्घटना हुँदा २८ जना घाइते भएका छन् । चितवनको पहाडी भेग उपरदाङगढीमा वनभोज खाएर फर्कने क्रममा बस दुर्घटनामा परेको हो । कालिका नगरपालिका४ पदमपुरस्थित चित्रवन माविको मधेश प्रदेश ०३०११ क २६७७ नंको बस शनिवार साँझ ५ बजे कालिका नगरपालिका९ द्रब्यटारमा दुर्घटना हुँदा २७ विद्यार्थी र एक शिक्षिका घाईते भएका छन् । ब्रेक फेल भएको थाहा पाएपछि सहचालक गोविन्द पौडेल विद्यार्थीलाई क्याविनबाट पछाडिको सिटमा सारेका थिए । यसबाट ठूलो मानविय क्षति हुनबाट जोगियो । कक्षा ५ देखि १० कक्षासम्मका विधार्थी र शिक्षक थिए । घाइतेमध्ये एक जनाको अवस्था गम्भीर रहेको छ । २२ जनाको चितवन मेडिकल कलेजमा र पुरानो मेडिकल कलेजमा ६ जनाको उपचार भइरहेको चितवन प्रहरी प्रमुख गौतम मिश्रले बताए । बसमा ३० जना विद्यार्थीसहित ३२ जना चढेका थिए ।"
६ स्थानमा महिलाको जित सुनिश्चित,"काठमाडौं : निर्वाचन आयोगले कात्तिक १ गते दलहरूलाई एउटा आदेश दियो जहाँ पुरुष प्रमुखउपप्रमुख कायम छन्, त्यहाँ महिलामात्रै उम्मेदवार बनाउनू। विगतमा गठबन्धन बनाएर दलहरूले घुमाउरो बाटोबाट पुरुषै पुरुष उम्मेदवार बनाएपछि आयोगले यस्तो आदेश दिएको थियो। आयोगले उक्त आदेशपछि उपनिर्वाचन हुन लागेका ६ स्थानमा महिलामात्रै उम्मेदवार बनेका छन्। अर्थात्, जुन पार्टीबाट जिते पनि महिलाले मात्रै जित्ने भएका छन्। दलहरूले २०७९ को स्थानीय तहको निर्वाचनमा गठबन्धन बनाएर चुनाव लड्दा महिला उम्मेदवारको संख्यामा कमी आएको थियो। त्यसैकारण उनीहरूको प्रतिनिधित्व कमजोर भयो। यसअघि चुनावमा दलहरूले पालिका प्रमुखउपप्रमुख, अध्यक्षउपाध्यक्ष र जिल्ला समन्वय समिति प्रमुखउपप्रमुख पदमा धेरै पुरुषलाई उम्मेदवार बनाएका थिए। तर, कात्तिक १ गते आयोगले मंसिर १६ गते हुने स्थानीय तहको उपनिर्वाचनमा पुरुष प्रमुख र उपप्रमुख रहेको स्थानमा महिलालाई उम्मेदवार बनाउन राजनीतिक दलहरूलाई आदेश दिएको थियो। त्यो निर्देशन दलहरूले पालना गर्दै महिलालाई प्राथमिकता राखेर चुनावमा उम्मेदवार बनाएको आयोगकी प्रवक्ता नीता पोखरेल अर्यालले बताइन्। कैलालीमा जिसस प्रमुख बनिन् भुल निर्वाचन आयोगको बाध्यात्मक आदेशले जिल्ला समन्वय समिति कैलालीको प्रमुखमा टीकाकुमारी भुल निर्वाचित भएकी छिन्। २०७९ पुसमा कैलाली जिल्ला समन्वय समिति प्रमुख पदमबहादुर कलेलको निधन भयो। त्यसयतादेखि जिसस प्रमुखको पद रिक्त भयो। उपाध्यक्षमा थिए, खगराज भुसाल। यसअघि प्रमुख र उपप्रमुख दुवै पुरुष थिए। आयोगको निर्देशनका कारण सबै दलले उपनिर्वाचनमा प्रमुख दलले महिलालाई उम्मेदवार बनाउन बाध्य भए। त्यसकारण कैलाली जिल्ला समन्वय समिति प्रमुख पदमा भुल निर्वाचित भएको आयोगकी प्रवक्ता अर्यालले बताइन्। बुधबार नागरिक उन्मुक्ति पार्टीकी रूपमती डगौरा थारूले उम्मेदवारी फिर्ता लिएपछि कांग्रेसकी भुल समन्वय प्रमुखमा निर्विरोध निर्वाचित भएकी हुन्। ६ पालिकामा महिला सुनिश्चित मंसिर १६ गते स्थानीय तहको उपनिर्वाचनमा कुल १० स्थानमा प्रमुख र उपप्रमुख, अध्यक्ष र उपाध्यक्ष पदका लागि निर्वाचन भइरहेको छ। त्यसमध्ये एक जिल्ला समन्वय प्रमुख र पाँचवटा स्थानीय तह गरी ६ वटा स्थानमा महिला उम्मेदवारहरूको जित सुनिश्चित भएको प्रमुख निर्वाचन आयुक्त दिनेशकुमार थपलियाले जानकारी दिए। महिलाको जित सुनिश्चित भएका स्थान नलगाड नगरपालिका जाजरकोट चुनाव हुने पद : उपप्रमुख १कांग्रेस : इन्द्रा चन्द (सिंह) २राप्रपा नेपाल : सुनिता पुन रावल ३ एमाले : सुनिता बोहरा ४ माओवादी केन्द्र : देवका लामिछाने ५रास्वपा : पार्वती पुन ६ नेपाल समाजवादी पार्टी : पवित्रा जैशी गौरीशंकर गाउँपालिका दोलखा चुनाव हुने पद : उपाध्यक्ष १कांग्रेस : पासदिकी तामाङ २ एकीकृत समाजवादी : रविना खड्का ३ माओवादी केन्द्र : निम लेकी शेर्पा ४जसपा : सपना कार्की खड्का ५ रास्वपा : गोमा श्रेष्ठ ६ एमाले : उमा लुंगेली मगर शेर्पा ७ राप्रपा : मन कुमारी श्रेष्ठ स्वामीकात्तिक खापर गाउँपालिका बाजुरा चुनाव हुने पद : उपाध्यक्ष १ कांग्रेस : पुल्ती सारा शाही २ एकीकृत समाजवादी : जवा शाही ३ माओवादी केन्द्र : राजु कुमारी विक ४ राप्रपा : सुना देवी थापा भोटे (धामी) ५ एमाले : सुलोचनाकुमारी भण्डारी पुथा उत्तरगंगा गाउँपालिका, रुकुमपूर्व चुनाव हुने पद : उपाध्यक्ष १कांग्रेस केशकुमारी तुलाचन २माओवादी नरपुरा बुढा ३एकीकृत समाजवादी सुनिता बुढा मगर सर्केगाड गाउँपालिका, हुम्ला चुनाव हुने पद : उपाध्यक्ष १कांग्रेस सविता बुढा २एमाले : जाना शाही ३माओवादी केन्द्र : देवकी तिमल्सिना ४राप्रपा : संगीता शाही ५ रास्वपा : बाँचा बुढा महिलाको अधिकार कानुनमै सुनिश्चित गर्छौं : दिनेशकुमार थपलिया, प्रमुख निर्वाचन आयुक्त स्थानीय तह निर्वाचन ऐन, २०७३ को दफा १७ को उपदफा (४) ले स्थानीय तहको अध्यक्ष, उपाध्यक्ष, प्रमुख, उपप्रमुख तथा जिल्ला समन्वय समितिको प्रमुख, उपप्रमुखमध्ये ५० प्रतिशत महिला उम्मेदवार हुने गरी मनोनयनपत्र पेस गर्ने व्यवस्था मिलाउनु पर्नेछ। तर, दलले एकजना मात्रै उम्मेदवारी दिएमा यो उपदफाको प्रावधान लागू हुने छैन। २०७९ सालको निर्वाचनमा राजनीतिक दलहरूले यही सुविधालाई उपयोग गरेर एउटा दलले अध्यक्ष, प्रमुखमा उम्मेदवारी दिने अर्कोले उपाध्यक्ष, उपप्रमुखमा उम्मेदवारी दिने सहमति गरेर गठबन्धन गरे। त्यसले महिलालाई उम्मेदवार हुने र निर्वाचित हुने अधिकारबाट वञ्चित हुने अवस्था भयो। यसले गर्दा स्थानीय तह निर्वाचन २०७४ भन्दा २०७९ को निर्वाचनमा उपप्रमुख र प्रमुख, उपाध्यक्ष र अध्यक्षमा महिला कम उम्मेदवार भए। कम निर्वाचित भए। कानुनले उपनिर्वाचन र निर्वाचनलाई एउटै हो भन्ने व्याख्या गरेको छ। २०८१ मंसिर १६ गते हुने स्थानीय तह उपनिर्वाचनमा प्रमुख र उपप्रमुख, अध्यक्ष र उपाध्यक्ष दुईवटै पदमा कहीँ निर्वाचन हुने अवस्था छैन। एउटा पद मात्रै रिक्त छ। एउटा पदको निर्वाचन हुँदा राजनीतिक दलले पुरुष वा महिला जुन उम्मेदवार दिँदा पनि हुन्छ भन्ने व्यवस्थाले २०७९ सालको निर्वाचनमा महिलाले जितको स्थानमा पनि पुरुष उम्मेदवारले जित्ने अवस्था भयो। २०७९ सालमा महिलाको प्रतिनिधित्व अवस्था कमजोर भएको र जितेको ठाउँ पनि गुम्ने भएपछि निर्वाचन आयोगले २०७९ सालको निर्वाचनमा यदि पुरुष प्रमुख, उपप्रमुख र अध्यक्ष वा उपाध्यक्षमा कार्यरत छ भने बाँकी अर्को पदमा महिलाबाहेक अरूलाई उम्मेदवार उठाउन नपाउने आदेश जारी गयो। सरसर्ती हेर्दा यो कानुन प्रतिकूल नै देखिन्छ।"
मनकामना केबुलकार २७औं वर्षमा,"काठमाडौं : मनकामना दर्शन प्रालिद्वारा सञ्चालित नेपालकै पहिलो केबुलकार मनकामना केबुलकार सेवा शुभारम्भको २६औं वर्ष पूरा गरी २७औं वर्षमा प्रवेश गरेको छ। २६औं वार्षिकोत्सवको उपलक्ष्यमा कम्पनीले नेपालमा केबुलकार सेवाको परिकल्पनाकार एवं संस्थापक स्वर्गीय लक्ष्मणबाबु श्रेष्ठको साहसिक एवं ऐतिहासिक निर्णयको स्मरण गरेको छ। केबुलकार सञ्चालनमा आएपछि प्रसिद्ध तीर्थस्थल मनकामना साथै यस वरिपरिका क्षेत्र भारतलगायत विश्वभरमा नै एक प्रमुख गन्तव्यका रूपमा स्थापित भइसकेको छ। २६ वर्ष पुगिसकेको यो एनालग प्रविधिको केबुलकार सिस्टमलाई नवीनतम डिजिटल प्रणालीमा स्तरोन्नति गरिएको छ। साथै मनकामनामा केबलकार हाताभित्र नै सुविधा सम्पन्न रिसोर्टको निर्माणको अन्तिम चरणमा पुगेको छ। यो रिसोर्टमा स्विमिङ पुल, हेल्थ क्लब, सभा सेमिनार हल र रेस्टुरेन्टको सुविधा हुनेछ। रिसोर्ट सञ्चालनमा आएपछि मनकामना र वरिपरिका क्षेत्रलाई धार्मिक साथै अन्य पर्यटकीय महत्त्वका साथ गन्तव्य बनाउने कम्पनीको लक्ष्य छ। सञ्चालनमा आएपछि मनकामनामा सुरुवाती वर्षमा १० लाख यात्रुलाई सेवा दिएकोमा यो क्रमशः बढ्दै गएको छ। हाल वार्षिक १२ लाख यात्रुलाई सेवा दिँदै आएको छ। यस वर्ष १३ लाख ५० हजार यात्रुलाई सेवा दिने कम्पनीको लक्ष्य रहेको छ। केबुलकारलाई यहाँसम्म पुर्याउन मद्दत गर्ने सम्पूर्ण यात्रुजन, सहिद लखन गाउँपालिका तथा इच्छाकामना गाउँपालिका तथा प्रत्यक्ष अप्रत्यक्ष रूपमा सहयोग गर्ने सम्पूर्णमा कम्पनीले हार्दिक कृतज्ञता एवं आभार प्रकट गरेको छ।"
बेंसी झरे उपल्लो मुस्ताङका विद्यालय,"जोमसोम : हिउँयामको हिमपात र जाडो छल्न मुस्ताङका आधाजसो विद्यालय बेंसीको न्यानो स्थानमा स्थानान्तरण गरिएको छ । उपल्लो मुस्ताङको लोमान्थाङ, लोघेकर दामोदरकुण्ड र बारागुङ मुक्तिक्षेत्र गाउँपालिकाको २ वटा गरी कुल १७ वटा सामुदायिक तथा धार्मिक गुम्बा विद्यालय हिउँदयामको जाडो छल्न बेंसी झरेका हुन्। उपल्लो मुस्ताङका सामुदायिक तथा धार्मिक गुम्बा विद्यालयहरूलाई बर्सेनि हिउँदयामको मौसममा हिमपात र जाडो छल्न बेंसी झार्ने गरिएको छ। हिमपातले विद्यालयका बालबालिकाहरूको शैक्षिक पठनपाठनमा समस्या र चुनौती हुन्छ। चिसोकै कारण विद्यालयका बालबालिकालाई निमोनिया, रुघाखोकीलगायतका स्वास्थ्य समस्या देखिने गर्छ। त्यसो उपल्लो मुस्ताङका अधिकांश नागरिक हिउँदयामको मौसममा जाडो छल्न र घुम्ती व्यापार व्यवसायमा निस्कने हुँदा त्यहाँँका विद्यार्थीको शैक्षिक पठनपाठनमा समस्या हुने गर्छ। उपल्लो मुस्ताङका अधिकांश सामुदायिक तथा धार्मिक गुम्बा विद्यालयहरू धेरै अघिदेखि जाडो छल्न घुम्ती कक्षा सञ्चालनका लागि बेंसी झार्ने प्रचलन रहेको छ। उपल्लो मुस्ताङको लोमान्थाङ गाउँपालिकामा ३ वटा सामुदायिक र ५ वटा धार्मिक गुम्बा विद्यालय घुम्ती कक्षा सञ्चालनका लागि बेंसीमा झरिसकेको लोमान्थाङ गाउँपालिकाका प्रशासन प्रमुख विकास केसीले जानकारी दिए। लोमान्थाङ३ किम्लिङको झिन्जु आधारभूत विद्यालय जाडो छल्न दसैंंपछि बेंसी झरेको २ सामुदायिक र ५ वटा धार्मिक गुम्बा विद्यालय तिहार पर्वलगत्तै जाडो छल्न र घुम्ती कक्षा चलाउन बेंसी झरेको प्रशासन प्रमुख केसीको भनाइ छ। चीनको स्वशासित क्षेत्र तिब्बतसँग सिमाना जोडिएको उपल्लो मुस्ताङको लोमान्थाङमा सामुदायिकतर्फ झिन्जु आधारभूत, राष्ट्रिय आधारभूत र दिव्यदीप माध्यमिक विद्यालयका गरी ९७ जना विद्यार्थीलाई कक्षा चलाउन बेंसी झारिएको गाउँपालिकाका प्रशासन प्रमुख केसीले उल्लेख गरे। उनका अनुसार परम्परागत धार्मिक गुम्बा विद्यालयअन्तर्गत निफुक नाम्डोल नर्बोलिङ गुम्बा, पाल एवं नाम्गेल गुम्बा, महाकरुवा शाक्यापा गुम्बा, लो गर्फुक गुम्बा र आमची विद्यालय गरी ५ वटा धार्मिक गुम्बा पनि तिहारलगत्तै पोखरामा झारिएको प्रशासन प्रमुख केसीले बताए। लोमान्थाङ गाउँपालिकाका सामुदायिक विद्यालयअन्तर्गत दिव्यदीप माध्यमिक विद्यालयमा ४५ जना विद्यार्थी छन्। त्यहाँँ कक्षा ४ देखि १० सम्मका लागि हिमाली आवासीय छात्रावासका लागि सरकारबाट बजेट उपलब्ध हुन्छ। कक्षा १ देखि ३ सम्मका विद्यार्थीलाई गाउँपालिकाले प्रतिविद्यार्थी मासिक ४ हजार रुपैयाँ आवासीय सुविधाका लागि बजेट दिने गरेको प्रशासन प्रमुख केसीले जनाए। सरकार लोमान्थाङको २ विद्यालयका लागि वार्षिक ३ लाख ५० हजार रुपैयाँ संघीय ससर्त अनुदान स्वरूप घुम्ती कक्षा व्यवस्थापन गर्न बजेट उपलब्ध गराउने गरेको छ। हिउँदको अत्यधिक चिसो बढेकाले लोमान्थाङका सरकारी तथा धार्मिक गुम्बा विद्यालय जाडो छल्न बेंसीमा स्थानान्तरण गर्नु परेको प्रशासन प्रमुख केसीले उल्लेख गरे। हिउँयामको अवधिभर बेंसीमा झारेर शैक्षिक पठनपाठन गराउने र जाडो सकिएपछि वैशाखको पहिलो साता साबिककै स्थानमा लगेर पठनपाठन गराइने प्रशासन प्रमुख केसीले जानकारी दिए। हिउँदमा उपल्लो मुस्ताङमा अत्यधिक चिसो हुने, नदीनाला, खानेपानी धारा, सेफ्टी ट्यांकी र सिँचाइ कुलोसमेत जमेर बरफ हुन्छ । उनले भने, त्यस समयमा गाउँमा जाडो छल्न सबैजसो नागरिक बेंसी झर्ने गर्दा गाउँ नै रित्तो हुन्छ, यसैले अभिभावक तल झर्ने भएकाले सबै कारणको सहजता खोज्न घुम्ती कक्षा सञ्चालन तथा व्यवस्थापन गर्ने परम्परा नै रहेको छ। लोमान्थाङ गाउँपालिकाको २ सामुदायिक विद्यालय बर्सेनि घुम्ती कक्षा व्यवस्थापन गर्न आफ्नै शैक्षिक भवन निर्माण गरिसकेका छन्। लोमान्थाङको झिन्जु आधारभूत र दिव्यदीप माध्यमिक विद्यालयको पोखरामा आफ्नै भवन रहेको प्रशासन प्रमुख केसीले बताए। उपल्लो मुस्ताङको लोघेकर दामोदरकुण्ड गाउँपालिकाका ७ वटा सामुदायिक र २ वटा धार्मिक गुम्बा विद्यालयहरू जाडो छल्नका लागि तिहारपछि बेसी झरिसकेको गाउँपालिकाका शिक्षा शाखा अधिकृत प्रचण्ड न्यौपानेले जानकारी दिए। लोघेकर दामोदरकुण्ड गाउँपालिकामा रहेका ६ वटै सामुदायिक आधारभूत विद्यालयलाई घुम्ती कक्षामा मर्ज गरी पोखराको हेमजामा व्यवस्थापन गरिएको छ। त्यहाँँका जनज्योति आधारभूत विद्यालयले तनहुँको शुक्ला गण्डकीमा लगेर घुम्ती कक्षा व्यवस्थापन गरेको शिक्षा शाखा अधिकृत न्यौपानेले बताए। उनका अनुसार चराङ आवि, मराङ आवि, ढाक्मर, आवि, यारा आवि, घारा आवि र शालिग्राम आविलाई घुम्ती कक्षा मर्ज गरी पठनपाठन गराइएको शिक्षा शाखा अधिकृत ंंन्यौपानेले जनाए। गाउँपालिकाको घमी आवि गतवर्ष जस्तै यसवर्ष पनि घुम्तीका लागि बेंसी नझर्ने मनशाय व्यक्त भएको उनले उल्लेख गरे। गाउँपालिकाका करिब २ सय बढी विद्यार्थी घुम्तीका लागि बेंसी स्थानान्तरण भएको र उनीहरूका लागि गाउँपालिकाबाट २० लाख बजेट विनियोजन गरिएको शिक्षा शाखा अधिकृत न्यौपानेले जानकारी दिए। उनले गाउँपालिकाभित्र दुई विद्यालयलाई संघीय ससर्त अनुदान जनही ३ लाख ५० हजार पाउने र उक्त अनुदान घुम्ती कक्षा व्यवस्थापनमा खर्च हुने उनले बताए। उनले जाडो छल्न बेंसी झरेका विद्यार्थीलाई वैशाखमा उकालेर साबिककै स्थानमा पठनपाठन गराइने बताए। यस्तै, उपल्लो मुस्ताङका दुई पालिकाका विद्यालयजस्तै बारागुङ मुक्तिक्षेत्रका एक सामुदायिक र एक धार्मिक गुम्बा विद्यालय तिहार सकिएलगत्तै जाडो छल्न बेंसी झारिएको बारागुङ गाउँपालिकाकी शिक्षा शाखा प्रमुख रेखा पन्तले जानकारी दिइन्। उनका अनुसार बारागुङ मुक्तिक्षेत्र३ को जननर्मल आधारभूत विद्यालयका १ सय २५ जना विद्यार्थी र कागछोदे धार्मिक गुम्बा विद्यालयका ७१ जना गरी १ सय ९६ जना विद्यार्थी घुम्ती कक्षा पढाउन बेंसीमा झारिएको हो। बारागुङ मुक्तिक्षेत्रमा हिमाली आवासीय सुविधाअन्तर्गत जनशान्ति माध्यमिकमा ४० जना विद्यार्थीले पाएका छन्। गाउँपालिकाले जनशान्ति माध्यमिकमा १५ जना र मुक्तिनाथ आविलाई मासिक ४ हजार आवासीय सहुलियत स्वरूप रकम उपलब्ध गराउँदै आइरहेको छ। शिक्षा शाखा प्रमुख पन्तले प्रदेश सरकारको अनुुदान सामाजिक विकास कार्यालयबाट २० जना विद्यार्थीलाई प्रतिविद्यार्थी ५ हजारका दरले विद्यालयलाई उपलब्ध गराउने गरेको छ। उपल्लो मुस्ताङका सामुदायिक तथा धार्मिक गुम्बा विद्यालयलाई हिउँदयामको महिनामा पनि बेंसी झारेर नियमित पठन पाठन गराइने भए पनि बारागुङ मुक्तिक्षेत्रका केही विद्यालयसहित घरपझोङ गाउँपालिका र थासाङ गाउँपालिकाका सबै सामुदायिक विद्यालयहरू पुसको पहिलो साताभित्र अर्थ वार्षिक परीक्षा सकेर हिउँदे बिदा दिने गरिएको छ। यी विद्यालयहरू पुस र माघ महिना बन्द हुने र फागुनको पहिलो साता नियमित शैक्षिक पठनपाठन सञ्चालन गर्ने गरिएको छ। सरकारले हिमाली क्षेत्रका विद्यालयलाई पनि एक डालोमा राखेर एक शैक्षिक सत्र कायम गरेकाले मुस्ताङमा पनि विद्यार्थीको शैक्षिक पठनपाठनमा आंशिक समस्या देखिएको छ।"
बीआरआई अझै अल्झनमै,"काठमाडौं : नेपालले चिनियाँ अन्तर्राष्ट्रिय परियोजना बेल्ट एन्ड रोड इनिसियटिभ (बीआरआई) सम्बन्धी समझदारीपत्रमा सन् २०१७ मा हस्ताक्षर गरेको थियो। बीआरआईको पहिलो सम्मेलनको पूर्वसन्ध्यामा नेपालमा समझदारीपत्रमा हस्ताक्षर भएको थियो। त्यतिबेला कांग्रेस र माओवादी केन्द्रको संयुक्त सरकार थियो। तर कार्यान्वयन सम्झौतामा हस्ताक्षर नहुँदा बीआरआईसम्बन्धी परियोजनाहरू अघि बढ्न सकेका छैनन्। नेपालमा चिनियाँ ऋण तथा अनुदानमा केही परियोजना सञ्चालनमा छन्, तर ती बीआरआईअन्तर्गत नभई द्विपक्षीय सम्झौतामा आधारित छन्। ठोस रूपमा दुई सरकारले बीआरआईअन्तर्गत परियोजना छनोट गर्न सकेका छैनन्। चिनियाँ राष्ट्रपति सी जिनपिङले वान बेल्ट वान रोड (ओबीओआर)को अवधारणा अगाडि सारेलगत्तै २०७० मा नेपालले समर्थन गरेको थियो। पछि त्यसको नाम बेल्ट एन्ड रोड इनिसिएटिभ (बीआरआई) तय भयो। नेपाल चार वर्षपछि २०७४ मा बीआरआईमा औपचारिक रूपमा सामेल भएको थियो। त्यसो त बीआरआई परियोजनाभित्र पर्ने गरी नेपालले सुरुमा ३५ वटा परियोजनाको सूची पठाएको थियो। पछि चीनले लामो र अनावश्यक सूची आएको भनेपछि संख्या घटाएर नौवटाको मात्र सूची पठायो। ती परियोजनाको विस्तृत ढाँचा अहिलेसम्म स्पष्ट भएको छैन। गत असार ११ गते नेपालचीन कूटनीतिक परामर्श संयन्त्रको १६ औं बैठक काठमाडौंमा बसेको थियो। त्यो बैठकका बिभिन्न एजेन्डाहरूमध्ये बीआरआई कार्यान्वयन सम्झौतामा हस्ताक्षर गर्ने कार्यसूची थियो। उक्त सम्झौतामा हस्ताक्षर गर्न नेपालका तर्फबाट परराष्ट्र सचिव सेवा लम्साल र चीनका तर्फबाट उपविदेशमन्त्री सुन वेइतोङ थिए। नेपालका तर्फबाट राष्ट्रिय योजना आयोग र चीनका तर्फबाट नेसनल डेभलपमेन्ट एन्ड रिफर्म कमिसनले तयार पारेको सम्झौताको मस्यौदा तयार थियो। उक्त समयमा प्रमुख एजेन्डा बेल्ट एन्ड रोड इनिसियटिभ कार्यान्वयन सम्झौतामा भने हस्ताक्षर हुन सकेन। उक्त बैठकका साक्षी परराष्ट्र मन्त्रालयका एक अधिकारीले चीनले थप अध्ययन गर्नुपर्छ भन्दै उक्त विषय रोकेको बताए। नेपालले राखेकामध्ये दुई वटा विषयमा चीनले हामीले थप अध्ययन गर्नुपर्छ र यसमा अरू अध्ययनको आवश्यक छ भन्दै रोकेका थिए। नेपालका तर्फबाट पनि वर्तमान राजनैतिक स्थिरताका कारणले नेपालले बीआरआईका विषयमा कुनै धारणा बनाइनसकेको भनेर उक्त मुद्दा पछि सर्यो। बीआरअईमा यसअघि नै हस्ताक्षर भए पनि त्यसको कार्यान्वयन कसरी हुने भन्ने बारेमा नेपाल र चीनका बीचमा अहिलेसम्म सहमति नहुँदा बीआरआईअन्तर्गतका परियोजनाहरू नेपालमा अघि बढ्न नसकेका हुन्। पछिल्लो पटक गत असारमा मन्त्रीस्तरीय सम्झौता हुँदा नेपाल सरकारले चीनबाट नेपाललाई गर्न सक्ने बजेटरी सहायताको वृद्धि, ट्रान्सबोर्डर ट्रान्समिसन लाइन, टोखाछहरे सुरुङ मार्ग निर्माण र नेपालचीन क्रस बोर्डर रेल्वे लाइन निर्माण र त्यसको मोडालिटीबारे उल्लेख थियो। यी परियोजनाहरूमा चीनले ७० देखि शतप्रतिशतसम्म अनुदान दिनुपर्ने प्रस्ताव नेपालले गरेको थियो। चीन भने ऋणमै बीआरआईका परियोजना भिœयाउन चाहन्छ। यही मंसिर १७ मा प्रधानमन्त्री केपी शर्मा ओली चीन भ्रमणमा जाँदै छन्। चीन भ्रमणको चर्चा भएदेखि नै भ्रमणमा बीआरआईका विषयमा के हुन्छ ? भन्ने चासोका विषयमा प्रधानमन्त्री ओलीले शुक्रबार पार्टीको एक सभालाई सम्बोधन गर्दै स्पष्ट पारेका छन्। उनले भने, नेपाल अहिले कसैको पनि ऋण लिने अवस्थामा छैन। आफ्नो चीन भ्रमण उपलब्धि हुने भन्दै उनले भने, हामी सकेसम्म कतैको पनि ऋण लिँदैनौँ। अहिले ऋण लिने मनस्थित र अवस्था पनि छैन। तर हामीले उत्पादन बढाउनुपर्छ। आफैंले उन्नति गर्नुपर्छ। उनले अगाडि भने, देशको हित र भलाइको लागि कुनै पनि देशको भ्रमण गरिन्छ। त्यसरी नै हामीले हाम्रा भ्रमणहरूलाई सफल बनाउने ढंगले प्रस्तुत गरेको छ। अरू परियोजना निर्माण र मोडालिटीको बारेमा दुई देशबीचमा केही विषयमा समस्या देखिएको थियो। क्रस बोर्डर रेल्वे लाइनबारे नेपालले विस्तृत अध्ययन गरेपछि कार्यान्वयन गरिनेछ भन्ने प्रस्ताव गरेको थियो भने चीनले त्यसमा सहमति जनाएको थिएन। त्यसो त बीआरआईअन्तर्गतका परियोजनाहरू र लगानीको मोडेलका बारेमा अहिले पनि सहमति हुन भने सकेको छैन। कांग्रेसले बीआरआईअन्तर्गत आउने अनुदान स्वीकार गर्न सकिने तर ऋण स्वीकार गर्न नसकिने बताउँदै आएको छ। बीआरआईबारे कांग्रेसको धारणा अहिले पनि त्यही नै रहेको नेपाली कांग्रेसका प्रवक्ता डा प्रकाशशरण महतले बताए। महतले भने, बीआरआईका विषयमा हाम्रो धारणा स्पष्ट छ। यो समयमा महँगो ब्याजमा ऋण लिने भन्ने कुरा नै हुँदैन। यो विषयमा पार्टी सभापति शेरबहादुर देउवा प्रधानमन्त्री भएकै बेला स्पष्ट राखिसक्नुभएको छ। चीनले वर्षौंदेखि अनुदानका योजना दिन्छु भनेका योजना कार्यान्वयन भएका छैनन्। बीआरआईमा हाम्रो आपत्ति हैन। बीआरआई कसरी आउने हो कसरी आउनुपर्छ भन्नेमा हाम्रो धारणा हुनुपर्छ भन्ने हो, डा महत भन्छन् अर्को कुरा ऋण जबरजस्ती भिडाउनेभन्दा पनि आवश्यक पर्नेले माग गरेमा दिने कुरा हो। अहिले वल्र्ड बैंक एडीबीकै ऋण खर्च गर्न सकेको छैन। भएकै ऋणको भार परिरहेको छ। साँवा, ब्याज तिर्नुपरेका कारण पुँजीगत खर्चै गर्न नसक्ने गरी घट्दै गइरहेको छ। योजनाको स्वरूप कस्तो हो ? प्रतिफल कति आउँछ ती कुरा नबुझी हचुवाको भरमा ऋण बोक्ने कुरा हुँदैन। नेकपा एमालेका उपमहासचिव प्रदीप ज्ञवाली भने बीआरआईका विषयमा अहिलेको गठबन्धन सरकारबीच सहमति हुने बताउँछन्। ज्ञवाली भन्छन्,् बीआरआईमा हस्तक्षेप गर्नु पनि पहिले हस्ताक्षर गरेको भए पनि अहिले गिजोल्नु मात्र हो। बुधबार काठमाडौंमा सञ्चारकर्मीहरूसँगको अन्तक्र्रियामा ज्ञवालीले कांग्रेसलाई इंगित गर्दै भने, उहाँहरूले नै हस्ताक्षर गर्नुभयो, पछि गिजोल्न लाग्नुभयो। चीनसँगको सम्झौतापछि ९ परियोजना नेपालले छानिसकेको भन्दै त्यसमा लगानीको ढाँचा भने अझै टुंगिन बाँकी रहेको बताए। उनले भने, बीआरआईमा ९ परियोजना छानेका छौं तर फन्डिङ मोडालिटीमा प्रवेश नै गरेका छैनौं। बीआरआईबारे प्रधानमन्त्री केपी शर्मा ओलीको चीन भ्रमणअघि समझदारीमा पुग्ने भन्दै अलिअलि डिफरेन्सेस छ तर प्रमको भ्रमणअघि नै एउटा समझदारीमा पुग्छौँ। उनले भने। बीआरआईका तीन चरण छनबीआरआईको पहिलो चरणमा दुई सरकारले परियोजना छनोट गर्नुपर्छ। दोस्रो चरणमा चीनका सरकार नियन्त्रित कम्पनीले ती परियोजनाको व्यावसायिक सम्भाव्यता अध्ययन गर्छन्। त्यस आधारमा चिनियाँ सरकारी बैंकले ऋण प्रवाह गर्छन्। सरकार नियन्त्रित एक्जिम बैंक, बैंक अफ चाइना तथा इन्डस्ट्रियल एन्ड कमर्सिएल बैंक (आईर्सबीसी)ले बीआरआई परियोजनामा ऋण प्रवाह गर्दै आएका छन्। तर, चिनियाँ बैंकले परियोजनाहरू नाफामुखी भएको सुनिश्चितता खोज्छन् र लिखित रूपमा सरकारी जमानी (सोभरेन ग्यारेन्टी) पनि उनीहरूको पूर्वसर्त हुन्छ। परियोजना नेपालको आन्तरिक कारणले सम्पन्न हुन सकेन भने नेपाल सरकारले ब्याजसहित ऋण फिर्ता गर्ने सुनिश्चित गर्नुपर्छ। तेस्रो चरण भनेको ऋण प्रवाह, सरकारी जमानी र परियोजना कार्यान्वयनको सुरुवात हो। बीआरआईलगायतका परियोजना अगाडि बढ्न नसक्नुको प्रमुख कारणका विषयमा चीनका लागि नेपालका पूर्वराजदूत टंक कार्की भन्छन्, बीआरआईका विषयमा सरकारले राम्रोसँग गृहकार्य गरेको छैन। यसअघि परराष्ट्रमन्त्री नारायणकाजी श्रेष्ठ पूर्णरूपमा गृहकार्य नै नगरी गएका थिए। यसपटक जाँदा गृहकार्य नपुगेको भन्ने हैसियतमा जानु हुँदैन जस्तो लाग्छ। किनभने बीआरआईमा सहमति जनाएको करिब आठ वर्ष भइसकेको छ। अब त्यसलाई कसरी अगाडि बढाउने हो भन्ने बारेमा भएका प्राविधिक समस्याका विषयमा प्रस्ट विचार लिएर जानु राम्रो हुन्छ। उहाँको विचारमा कांग्रेसले आफ्नो विचार अलि भिन्न खालको बनाएता पनि बीआरआईबाट ऊ पनि अलग हुन सक्ने अवस्था छैन। भूराजनीतिको कुरा गर्नुपर्दा पनि हिजोको भारत चीनबीचको कटुता आज साम्य भएर उनीहरू आपैलं सामान्य गरिराखेका छन्। त्यसैले नेपाललाई बीआरआईमा जानका लािग बाहिरका अवाञ्छित दबाब बेहोर्नुपर्ने जस्तो देखिन्न। नेपाल, भारत र चीन सम्बन्धमा एउटासँग राम्रो र अर्कोसँग नराम्रो अथवा चित्त दुखाउने उद्देश्य नेपालको हुन नहुने र त्यस्तो नरहेको जानकारहरूको धारणा छ। हुन पनि मुलुकको राष्ट्रिय हितका निमित्त आर्थिक, सामाजिक हितका विषयमा निष्कर्षमा पुग्नुपर्ने विषयमा खुट्टा कमाउनुपर्ने आवश्यकता छैन। नेपालजस्ता साना मुलुकले कसैप्रति चाहिँदोभन्दा बढी निकटता वा अनावश्यक कटुता राखेर नभई असंलग्न नीति अपनाएर काम गर्न सकिन्छ। जुन कुरा युक्रेनबाट सिक्न सकिन्छ। प्रधानमन्त्री केपी शर्मा ओलीको आसन्न भ्रमणमा सरकार कति स्पष्टताका साथ अघि बढ्छ, त्यो हेर्न बाँकी छ। सरकार अनावश्यक रूपमा डराउन नहुने र बिना गृहकार्य उताबाट आउने प्रस्तावमा समर्थन वा प्रतिक्रिया जनाएर मात्र फर्किन नहुने विज्ञको मत छ। बीआरआई अघि बढ्न नसक्नु प्रमुख समस्या के हो ? नेपाललाई चीनले औसत वार्षिक १७ अर्ब रुपैयाँ अनुदान स्वरूप दिँदै आएको छ। तर, २५२६ असोज २०७६ मा चिनियाँ राष्ट्रपति सी जिनपिङले नेपालको औपचारिक भ्रमण क्रममा घोषणा गरेको ५६ अर्ब रुपैयाँ अनुदान सहयोग बेग्लै हो। चीनले नेपाली सेना तथा तिब्बतसँग सीमा जोडिएका नेपालका १५ हिमाली जिल्लालाई गर्ने सहयोग पनि बेग्लै हो। चिनियाँ राष्ट्रपति सीको नेपाल भ्रमणका बेला रेलभन्दा प्राविधिक रूपमा सडक निर्माणमा जोड दिइएको थियो। परराष्ट्र मन्त्रालयका उच्च अधिकारीका अनुसार, विस्तृतमा त हाम्रो कुराकानी भएको छैन, तर हामी सार्वभौम ग्यारेन्टीसहित महँगो ब्याजदरमा ऋण लिएर परियोजना सञ्चालन गर्ने पक्षमा छैनौं, चीनले अनुदानमा दिएको रकमबाट परियोजना बनाउने पक्षमा छौं, थप अनुदानका लागि चीनसँग छलफल गर्छौं। सार्वभौम ग्यारेन्टीमा नेपालले पोखरा विमानस्थलका लागि चीनबाट २०७३ मा २१ करोड ५९ लाख ६० हजार अमेरिकी डलर ऋण लिएको छ। वार्षिक दुई प्रतिशत ब्याजमा २० वर्षका लागि ऋण लिँदा नेपालले सार्वभौम ग्यारेन्टी गरिदिएको छ। हाल काठमाडौं चक्रपथ दोस्रो, पोखरा अन्तर्राष्ट्रिय विमानस्थल, रसुवागढीस्याफ्रुबेँसी सडक विस्तार, कोदारी राजमार्गको स्तरोन्नति तथा दुई पुल, दुवाकोटमा वीर अस्पताल निर्माण, टोखाछहरे तथा बेत्रावतीस्याफ्रुबेँसी सुरुङमार्गको पूर्व सम्भाव्यता अध्ययन अनि काठमाडौंकेरुङ सीमापार रेल्वेको सम्भाव्यता अध्ययन लगायतमा चिनियाँ संलग्नता छ। नेपालमा भारत, युरोपियन युनियन र अमेरिकासँगका सम्झौताबारे दफाबार छलफल हुने गरेको छ। तर, बीआरआई के हो ? कुनकुन एजेन्डा छन् भन्नेबारेमा ठोस छलफल आजसम्म भएको छैन। भारतसँगको समस्यालाई चीनतिर देखाइदिएर कूटनीतिक सन्तुलन कायम गर्न खोजिएको सन्देश प्रवाह भएको छ। भारतविरोधी सेन्टिमेन्टलाई राष्ट्रियतामा केन्द्रित गरिएको छ, चीनका बारेमा प्रचारबाजी भएको छ, तर परिणाममा यो देखिएको छैन। यो किसिमको कूटनीति दीगो हुन नसक्ने र त्यसले कुनै परिणाम पनि नदिने भएकोले सन्तुलित परराष्ट्र नीतिको मान्यतामा आघात नहुने गरी नेपालले राष्ट्रिय हितलाई केन्द्रमा राखेर सबैसँग सहकार्य गर्दै अघि बढ्नुपर्ने आवश्यकता छ। नेपालले पठाएका परियोजनाहरू केरुङकाठमाडौं रेलमार्ग काठमाडौं टोखादेखि नुवाकोट विदुरसम्मको सडक रसुवागढीकाठमाडौं सडकको स्तरोन्नति दिपायलदेखि चीन सीमासम्म सडक गल्छीरसुवागढीकेरुङ ४०० केभी प्रसारण लाइन ७६२ मेगावाटको तमोर जलविद्युत् परियोजना ४२६ मेगावाटको फुकोट कर्णाली जलविद्युत् परियोजना मदन भण्डारी प्राविधिक विश्वविद्यालय किमाथांकाहिले सडक निर्माण"
क्षमा गर तर नबिर्स,"नेपालमा माओवादी विद्रोह यो देशको आधुनिक इतिहासमा एक मह;वपूर्ण र परिवर्तनकारी घटना थियो। राजतन्त्रको अन्त्य गरी सशस्त्र संघर्षमार्फत जनगणतन्त्र स्थापना गर्ने उद्देश्यका साथ नेपाल कम्युनिस्ट पार्टी (माओवादी)को नेतृत्वमा २०७२ फागुन १३ गतेदेखि सुरु भएको विद्रोह भएको थियो। यो द्वन्द्व एक दशकभन्दा बढी समयसम्म चल्यो। यो द्वन्द्वमा व्यापक क्षति र विस्थापन हुनुका साथै १७ हजारभन्दा बढी नेपाली नागरिक मारिए र असंख्य परिवारहरू प्रभावित भए। विद्रोहको मुख्य कारण : विद्रोहको जरा सामाजिकआर्थिक असमानता, गरिबी र ग्रामीण जनसंख्याको राजनीतिक सीमान्तीकरण, विशेषगरी दुर्गम जिल्लाहरूमा छ। २०४६ सालको जनआन्दोलनले नेपालको निरंकुश राजतन्त्रको अन्त्य गरी संवैधानिक राजतन्त्र र बहुदलीय प्रजातन्त्र स्थापना गर्न सफल भयो। यो व्यवस्थाले ठूलो मात्रामा भ्रष्टाचार र आदिवासी समुदायको बहिष्कारजस्ता धेरै गुनासालाई सम्बोधन गर्न असफल भयो। माओवादी विचारधारा र नेतृत्व : माक्र्सवादीलेनिनवादीमाओवादी विचारधाराबाट प्रेरित भएको माओवादी आन्दोलनको नेतृत्व प्रचण्ड (पुष्पकमल दाहाल) र डा बाबुराम भट्टराईले गरेका थिए। विद्रोहीहरूले भूमिको पुनर्वितरण, राजतन्त्रको उन्मूलन र महिला र जातीय अल्पसंख्यकहरूका लागि समान अधिकारलगायत कट्टरपन्थी सुधारको माग गरे। माओवादीहरूले राज्यको उपस्थिति न्यून रहेका ग्रामीण क्षेत्रहरूमा उल्लेखनीय समर्थन पाए। मानिसहरू आफ्नो जीवनस्तर सुधार गर्न लोकतान्त्रिक प्रणालीको असफलताबाट निराश भएकाहरूले माओवादीहरूको समर्थन गरे। शान्ति सम्झौतापछि २०६४ को संविधानसभा निर्वाचनपछि माओवादी सत्तामा आए र चार पटक गठबन्धन सरकारको नेतृत्व गरे। तर विद्रोह र निर्वाचन दुवै समयमा जनता र राष्ट्रलाई दिएका विचार र प्रतिबद्धतालाई उनले पूरा गर्न सकेनन्। द्वन्द्वको प्रभाव : द्वन्द्वले नेपालको ग्रामीण क्षेत्र तहसनहस बनाएको छ। विद्रोहको विस्तारसँगै माओवादी विद्रोही र सरकारी सेनाबीचको झडपमा ठूलो मात्रामा ज्यान र सम्पत्तिको क्षति भएकोमा हिंसा बढ्दै गयो। दुवै पक्षबाट ठूलो मात्रामा विस्थापन र मानवअधिकार उल्लंघन भएको थियो। बढ्दो विनाशको बाबजुद केन्द्र सरकारले बेवास्ता गरेको क्षेत्रहरूमा आन्दोलनको प्रभाव बढ्दै गयो। द्वन्द्वको अन्त्य र शान्ति सम्झौता : २००६ नोभेम्बर २० मा नेपाल सरकार र माओवादीबीच विस्तृत शान्ति सम्झौता (सीपीए)मा हस्ताक्षरसँगै युद्धको अन्त्य भयो। सीपीएले द्वन्द्वको शान्तिपूर्ण समाधान, माओवादी शक्तिको निशस्त्रीकरण र माओवादीलाई राजनीतिक मूलधारमा समावेश गर्ने ढाँचा तयार गयो। २०६४ सालमा नेपालमा राजतन्त्रको अन्त्य गरी संघीय लोकतान्त्रिक गणतन्त्र घोषणा गरेर नयाँ राजनीतिक युगको सुरुवात भएको उक्त सम्झौताले नेपालमा परिणत भयो। द्वन्द्वपछिका नेपालमा चुनौतीहरू : २०६२ मा भएको शान्ति सम्झौतामा हस्ताक्षर ऐतिहासिक क्षण भए तापनि द्वन्द्वपछिको अवस्था चुनौतीले भरिएको छ। न्याय र मेलमिलापको विषय अझै पनि कठिन छ। बेपत्ता वा विस्थापित द्वन्द्वका धेरै पीडित अझै न्यायको पर्खाइमा छन्। यी मुद्दाहरूको छानबिन गर्न आयोगहरू गठन गरिए। तर प्रगति सुस्त छ र धेरैले उत्तरदायित्व पूर्ण रूपमा हासिल हुन नसकेको महसुस गर्छन्। निष्कर्षमा, माओवादी विद्रोहले नेपालको राजनीतिक र सामाजिक परिदृश्यलाई मौलिक रूपमा परिवर्तन गयो। शताब्दियौंदेखिको राजतन्त्रको अन्त्य गरी देशलाई गणतन्त्रतर्फ धकेलियो। यद्यपि द्वन्द्वको विरासत कायमै छ। किनभने यसको नतिजालाई पूर्णरूपमा सम्बोधन गर्ने प्रयासहरू प्रमुख चुनौती बनेका छन्। संक्रमणकालीन न्यायको बाटो : शान्ति सम्झौतापछि नेपाल सरकारले बेपत्ता पारिएका व्यक्तिको छानबिन आयोग र सत्य निरूपण तथा मेलमिलाप आयोग गरी दुईवटा महत्वपूर्ण आयोग गठन गरेको थियो। यी निकायहरूलाई पीडितहरूको गुनासो सम्बोधन गर्ने, मानवअधिकार उल्लंघनका घटनाहरूको अनुसन्धान गर्ने र क्षतिपूर्ति उपलब्ध गराउने जिम्मेवारी दिइएको थियो। सत्यनिरूपण तथा मेलमिलाप आयोगमा द्वन्द्वपीडितबाट ६३ हजार उजुरी परेका छन् भने बेपत्ता छानबिन आयोगमा तीन हजारभन्दा बढी उजुरी परेका छन्। न्याय दिने प्रक्रिया सुस्त र चुनौतीपूर्ण छ। दुवै आयोगहरूले नेतृत्वको अभावसहित महत्त्वपूर्ण अवरोधहरू सामना गरेका छन्। २०७९ सम्ममा कुनै पनि आयोगको कार्यप्रमुख नियुक्त नभएकाले न्याय प्रक्रियामा थप ढिलाइ भएको छ। सरकारले क्षतिपूर्ति दिने र पीडितको परिचयपत्र जारी गर्दै आए पनि नियुक्त पदाधिकारी र पूर्ण व्यवस्थापिकाको अभावले प्रगतिमा बाधा पुगेको छ। न्यायका लागि नयाँ आशा : शान्ति प्रक्रियालाई अगाडि बढाउन नेपाल सरकारले ठूलो कदम चालेको छ। लामो बहस र राजनीतिक असहमतिपछि सत्य निरूपण तथा मेलमिलाप तथा अनुसन्धान (तेस्रो संशोधन) विधेयक २०८१ साउनमा संसद्बाट पारित भई सेप्टेम्बरमा राष्ट्रपति रामचन्द्र पौडेलले अनुमोदन गरेका थिए। यो नयाँ कानुन संक्रमणकालीन न्यायका नसुल्झिएका समस्याहरू सम्बोधन गर्ने दिशामा मह;वपूर्ण कदम मानिन्छ। सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगमा नयाँ पदाधिकारी नियुक्तिका लागि सिफारिस समिति गठन गर्ने आधार कानुनले तोकेको छ। पूर्वप्रधानन्यायाधीश ओमप्रकाश मि श्रको संयोजकत्वमा बनेको समितिले यी आयोगहरूको नेतृत्व चयनको जिम्मेवारी लिनेछ। दुई महिनाभित्र नियुक्तिहरू टुंगो लाग्ने अपेक्षा गरिएको छ, जसले आयोगको कार्यादेश पूरा गर्ने पूर्ण क्षमतालाई पुन:स्थापित गर्नेछ। क्षमा गर तर नबिर्स : नेपालमा एक दशकको द्वन्द्वपछि शान्ति प्रक्रिया टुंग्याउने सरकारको दृष्टिकोणमा क्षमा गर तर नबिर्स भन्ने सिद्धान्त केन्द्रबिन्दु बनेको छ। यस सिद्धान्तले मेलमिलाप र न्यायबीचको नाजुक सन्तुलनलाई प्रतिबिम्बित गर्छ, विगतका अत्याचारहरूको लागि जवाफदेहिता सुनिश्चित गर्दै उपचारको आवश्यकतालाई मान्यता दिँदै। द्वन्द्वपीडितको गुनासो सम्बोधन गर्न आयोगको स्थापनाले यो नाजुक सन्तुलनको प्रतीक हो। सत्य निरूपण तथा मेलमिलाप आयोग र बेपत्ता व्यक्तिको छानबिन आयोगले पीडितहरूलाई आफ्नो पीडा व्यक्त गर्न र क्षतिपूर्तिको माग गर्न मञ्च उपलब्ध गराउँछ। तर, सरकारका कार्यहरूले माफी भनेको दण्डहीनताको पर्यायवाची होइन भन्ने संकेत गर्छ। जबकि यस प्रक्रियाले पीडितहरूलाई पीडा र हानि सहने स्वीकार गरेर अगाडि बढ्न अनुमति दिन्छ। र यसले अपराधीहरूलाई बिर्सिने छैन भनेर पनि सुनिश्चित गर्छ। ढिलो भए पनि न्यायको अपेक्षा शान्ति प्रक्रियाको केन्द्रबिन्दु हो। सरकारले यी आयोगहरूमा नयाँ नेतृत्व नियुक्त गर्ने काम गर्दा विगतलाई स्वीकार गरी जवाफदेहिता सुनिश्चित भएपछि मात्रै साँचो शान्ति आउँछ भन्ने स्पष्ट मान्यता छ। क्षमा गर तर नबिर्स एक मार्गदर्शक सिद्धान्तको रूपमा कार्य गर्छ। यो सिद्धान्तले विगतका घाउहरूले भविष्यलाई परिभाषित गर्दैन, तर इतिहासलाई दोहोर्याउनबाट रोक्न न्याय दिन आवश्यक छ भन्ने कुराको पैरवी गर्छ। पीडित अझै न्यायको पर्खाइमा छन् : नेपालको दशक लामो सशस्त्र द्वन्द्वका धेरै पीडितहरूका लागि शान्ति सम्झौताको १८औं वार्षिकोत्सव आत्मपरीक्षणको समय हो र न्यायको लामो प्रतीक्षाको तीतो सम्झना हो। धेरै वर्षको अनिश्चिततापछि नयाँ कानुनले अन्तत: अर्थपूर्ण प्रगति ल्याउनेमा उनीहरू आशावादी छन्। सत्य निरूपण तथा मेलमिलाप आयोगले हाल तीन हजार उजुरीमाथि कारबाही गरिरहेको छ, जसमध्ये २ हजार ४ सय ९६ उजुरीको विस्तृत अनुसन्धान भइरहेछ। आयोगले पीडितको पहिचान गरी क्षतिपूर्ति दिने काम गरिरहेको छ। तर पूर्णरूपमा नियुक्त अधिकारीहरूको अभावले यसको व्यापक परिणाम हासिल गर्ने क्षमतामा बाधा पुगेको छ। बलापतर्फको मुलुकको यात्रालाई चिन्तन गर्ने बेला आएको छ। उल्लेखनीय प्रगति भए तापनि धेरै काम बाँकी छन्। नयाँ कानुन र प्रमुख आयोग गठन भएपछि पीडितहरूले झन्डै दुई दशकको प्रतीक्षापछि अन्तत: न्याय पाउनेमा आशावादी छन्। यस नयाँ कानुनको प्रभावकारी कार्यान्वयनले उपचार र जवाफदेहिताको लामो प्रक्रियाको अन्तिम चरणलाई चिन्ह लगाउन सक्छ। न्याय निष्पक्ष र पूर्णतया प्रदान गर्न सुनिश्चित गर्न बाँकी छ। नेपालको शान्ति र स्थायित्व कायम गर्न महत्त्वपूर्ण हुनेछ।"
"चिलिमेका ३ वटै जलविद्युत् आयोजना बने, १६८ मेगावाट राष्ट्रिय प्रणालीमा","काठमाडौं (अन्नपूर्ण) : नेपाल विद्युत् प्राधिकरणको सहायक कम्पनी चिलिमे जलविद्युत्को अगुवाइमा रसुवामा सुरु भएका तीनवटा जलविद्युत् आयोजनाको निर्माण सम्पन्न भएको छ। तीनवटा जलविद्युत् आयोजनाहरू निर्माण सम्पन्न भई १६८ मेगावाट विद्युत् राष्ट्रिय प्रसारण प्रणालीमा जोडिएको छ। तीनवटै आयोजनाहरूबाट उत्पादित विद्युत् रसुवाको आमाछोदिङमो गाउँपालिका थम्बुचेतस्थित प्राधिकरणले बनाएको २२०१३२३३ केभी सबस्टेसनमा जोडी राष्ट्रिय प्रसारण प्रणालीमा समाहित गरिएको हो। १४८ मेगावाटको माथिल्लो सान्जेन, ४२५ मेगावाटको सान्जेन र १११ मेगावाटको रसुवागढी जलविद्युत् आयोजनाहरूको निर्माण सम्पन्न गरी राष्ट्रिय प्रसारण लाइनमा जोडिएका हुन्। यसमध्ये माथिल्लो सान्जेन गत वर्षको असोजमा निर्माण सम्पन्न भई व्यावसायिक रूपमा विद्युत् उत्पादन गरी हालसम्म करिब ३० करोड रुपैयाँको विद्युत् बिक्री गरिसकेको छ। ४२५ मेगावाटको सान्जेन जलविद्युत् आयोजनाको निर्माण सम्पन्न गरी शुक्रबारबाट राष्ट्रिय प्रसारण लाइनमा जोडी परीक्षणका रूपमा विद्युत् उत्पादन सुरु गरिएको छ। १११ मेगावाटको रसुवागढी जलविद्युत् आयोजनाको निर्माण सम्पन्न भई हाल परीक्षणका रूपमा विद्युत उत्पादन गरिरहेको छ। परीक्षण उत्पादन सफल भएपछि एवम् तोकिएका मापदण्ड पूरा गरेपछि सान्जेन र रसुवागढीको व्यावसायिक रूपमा विद्युत् उत्पादन सुरु हुनेछ। दुवै आयोजनाहरूबाट यही महिनाभित्रमा व्यावसायिक रूपमा विद्युत् उत्पादन हुनेछ। नदी प्रवाहमा आधारित माथिल्लो सान्जेन, सान्जेन र रसुवागढी जलविद्युत् आयोजनाहरूबाट हिउँदयाममा करिब ८० मेगावाट मात्र विद्युत् उत्पादन हुन्छ। चिलिमे जलविद्युत् कम्पनीको अगुवाइमा २७० मेगावाटका चारवटा आयोजना सुरु गरिएकामा सिन्धुपाल्चोकमा निर्माणाधीन १०२ मेगावाटको मध्यभोटेकोशीबाहेक तीनवटा आयोजनाहरू सम्पन्न भएका हुन्। सबै आयोजनाहरू २०७२ सालको विनाशकारी भूकम्प र त्यसपछिका पराकम्पन एवम् बाढीपहिरोले पुयाएको क्षति तथा अवरोध, कमजोर भौगर्भिक अवस्था, मधेस आन्दोलनका कारण निर्माण सामग्री ढुवानी र इन्धन आपूर्तिमा आएको समस्या, प्रत्येक वर्षायाममा आयोजना क्षेत्रमा आइरहे ठूलो बाढी, पहुँच मार्गमा निरन्तर गइरहने पहिरो, कोभिड१९ को महामारी, कोभिड१९ पछि चीनसँगको सीमा बन्द हुँदा सामान आयातमा सिर्जित समस्यालगायतको चपेटामा परेका थिए। यसले गर्दा आयोजनाहरूको निर्माण प्रभावित भएको थियो। प्राधिकरणका कार्यकारी निर्देशक कुलमान घिसिङले विभिन्न कारणले जीर्ण बनेका चिलिमेका आयोजनाहरू निरन्तरको प्रयासपछि निर्माण सम्पन्न हुनु ठूलो उपलब्धि भएको बताए। म चिलिमे कम्पनीको प्रबन्धसञ्चालक भएका बेला आमसर्वसाधारणको पनि लगानी रहने गरी एकसाथ चारवटै आयोजनाहरूको निर्माण अगाडि बढाइएको थियो, मुख्य रूपमा काबुबाहिरको परिस्थितिका कारण आयोजनाहरूको निर्माणमा केही समय लागे तापनि अब तीनवटा आयोजनाहरूको निर्माण सम्पन्न भई विद्युत् उत्पादन सुरु भएको छ, बढी विद्युत् माग हुने काठमाडौं उपत्यकाबाट नजिकै रहेका आयोजनाहरूले हिउँदयाममा विद्युत् प्रणालीलाई सन्तुलन र भरपर्दो बनाउन सहयोग गर्नेछन्, कार्यकारी निर्देशक घिसिङले भने। भूकम्प, नाकाबन्दी, विदेशी मुद्राको तुलनामा नेपाली मुद्राको अवमूल्यन, निर्माण अवधि लम्बिँदा ऋणको ब्याजदर तथा प्रशासनिक खर्च बढ्दा लागतमा केही वृद्धि भएको छ। माथिल्लो सान्जेन र सान्जेन गरी दुवै आयोजनाहरूको अनुमानित लागत निर्माण अवधिको ब्याजबाहेक ७ अर्ब ३५ करोड रुपैयाँ थियो। आयोजनाको प्रवर्द्धक सान्जेन जलविद्युत् कम्पनीका प्रमुख कार्यकारी अधिकृत (सीईओ) अर्पणबहादुर सिंहले निर्माण अवधिको ब्याजबाहेक आयोजनाहरूको लागत ९ अर्ब २० करोड हुने अनुमान गरिएको बताए। सीईओ सिंहले लागत अनुमानबमोजिम दुवै आयोजनाहरूको अनुमानित लागत प्रतिमेगावाट साढे २२ करोड रुपैयाँ हुने देखिएको उल्लेख गरे। चिलिमेका चारवटै आयोजनाहरूमा कर्मचारी सञ्चय कोषले ऋण प्रवाह गरेको हो। कम्पनीमा चिलिमे जलविद्युत् कम्पनीको ३९३६ प्रतिशत, प्राधिकरणको १०३६ प्रतिशत, रसुवाका स्थानीय तहको १२८ प्रतिशत संस्थापक सेयर छ। कर्मचारी सञ्चय कोषका सञ्चयकर्ता र कम्पनीका संस्थापक संस्थाहरू (प्राधिकरण, चिलिमे र रसुवा जिल्लाका सम्बन्धित स्थानीय तह) का कर्मचारीहरू तथा ऋणदाता संस्था (कर्मचारी सञ्चयकोष)का कर्मचारीहरू, आयोजना प्रभावित रसुवावासी र सर्वसाधारणको गरी ४९ प्रतिशत साधारण सेयर छ। माथिल्लो सान्जेन र सान्जेनबाट वार्षिक रूपमा १ अर्ब ८० करोड युनिट विद्युत् उत्पादन हुनेछ। माथिल्लो सान्चेनलाई विद्युत्को बढी माग हुने साँझको समय (पिक) दिउँसोको पानी जम्मा गरी ७० मिनेट पूर्ण क्षमतामा चलाउन सकिन्छ। यसका लागि पिकिङ पोखरी निर्माण गरिएको छ। उक्त पोखरीमा पानी सञ्चय गरी साँझको समयमा थप विद्युत् उत्पादन गरी हिउँदयामका साँझको समयमा थप विद्युत् उत्पादन गरी प्रणालीलाई सन्तुलन बनाउन योगदान पुग्ने सीईओ सिंहले बताए।"
म्याद थपका लागि रवि लामिछानेलाई अदालत पुर्याइयो,"काठमाडौं : सहकारीको रकम अपचलन मुद्दामा पूर्वगृहमन्त्री एवं रास्वपाका सभापति रवि लामिछानेलाई प्रहरीले आज पुन:अदालत पेश गरेको छ। यसअघि जिल्ला अदालत कास्कीले लामिछानेमाथि थप अनुसन्धान गर्न दिएको १३ दिनको म्याद सकिएसँगै उनलाई आज पुन:अदालत उपस्थित गराएको कास्की प्रहरीले जानकारी दिएको छ। सहकारीको रकम गोरखा मिडियाबाट अपचलन गरेको भन्दै प्रहरीले लामिछानेलाई कात्तिक २ गते काठमाडौंबाट पक्राउ गरेको थियो। लामिछानेविरुद्ध किर्तेसहित संगठित अपराधमा कास्की प्रहरीले अनुसन्धान गरिरहेको छ। उनीलाई म्याद थप भएसँगै काठमाडौं ल्याउने तयारी छ। सहकारीको रकम अपचलन गरेको भन्दै लामिछानेमाथि चितवनमा समेत उजुरी परेको छ। काठमाडौंको कालीमाटीस्थित स्वर्णलक्ष्मी बहुउद्देश्य सहकारीको रकम अपचलन गरेको आरोपमा काठमाडौं जिल्ला अदालत काठमाडौंले पक्राउ पुर्जी जारी गरेको छ। सोही आरोपमा छविलाल जोशीलाई काठमाडौं ल्याएर बयान लिइसकिएको छ। सहरकारी विशेष छानबिन समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जिबी राई, तत्कालीन प्रबन्ध निर्देशक लामिछाने, सदस्य कुमार रम्तेल र सञ्चालक छविलाल जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ। सहकारीको रकम अपचलनको मुख्य योजनाकार मानिएका जिबी राई भने फरार छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले छ। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन,बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ।"
हलियाको शोषण रोक,"हलिया मुक्तिको घोषणा भएको १६ वर्ष पुग्यो। साहुको ऋणको पासोमा परेर पुस्तौं हलिया राख्ने कुप्रथाले अझै पनि कैयौं नागरिक प्रताडित छन्। हजुरबुवाले लिएको १६ हजार ऋण तिर्न नातिले सम्म पनि उही साहुको घरमा बाँधा बनेर जीवन गुजार्नुपर्ने पीडामा अझ हजारौं नागरिक छन्। २०६५ सालमा सरकारबाट कागजमा मात्रै हलिया मुक्ति गराइएको भन्छन् पीडित। जबकि देशमा गणतन्त्रात्मक संविधान छ। गाउँगाउँमा सरकार छन्। नागरिक भने तानाशाही साहुको बन्धनबाट मुक्त हुन सकेका छैनन्। मानिस पशुजस्तै बाँधा बन्नुपर्ने कुसंस्कारबाट नेपाली अझै मुक्त हुन सकिरहेका छैनौं। हलिया मुक्तिको क्षेत्रमा कार्यरत राष्ट्रिय मुक्त हलिया समाज महासंघ नेपालका अनुसार कर्णाली र सुदूरपश्चिममा मात्र करिब ५० हजार मुक्त हलिया छन्। हालसम्म सुदूरपश्चिमका ९ वटा जिल्ला र कर्णालीका तीन जिल्लामा मात्र मुक्त हलियाको तथ्यांक संकलन गरिएको छ। यद्यपि यो तथ्यांक पनि अधुरो छ। कर्णालीका सात जिल्लामा अहिले पनि हलियाको तथ्यांक संकलन हुन सकेको छैन। यथार्थ तथ्यांक आउने हो भने एक लाखको हाराहारीमा हलिया बन्धनयुक्त जीविका चलाइरहेका छन्। जसले साहुको खेतबारी र गोठभन्दा अरू देख्न सकेका छैनन्। हलियाका परिवारमा न शिक्षा छ, न स्वास्थ्य। बस्ने गोठमा शीत छोप्ने गतिलो छानो छैन। पेटभरि खाने अन्न छैन। न आफैं उत्पादन गर्छु भन्नका लागि जग्गाजमिन छ। यस्तो डरलाग्दो जीवन हलियाहरूले बाँचिरहेका छन्। सरकारले हलियाले तिर्नुपर्ने साहुको ऋण तिर्नु नपर्ने त घोषणा गयो। तर साहुले सरकारले घोषणालाई टेरेनन्। न त हलियाहरू साहु छाडेर अन्यत्रै जान सके। सरकारले पुनस्र्थापनाको कुनै प्रभावकारी काम नगर्दा ऋण मिनाहा पाएका हलिया पनि पेट पाल्नकै लागि साहुकोमा श्रम गर्न बाध्य छन्। कैयौं हलियाले परिचयपत्रसमेत पाएका छैनन्, पाउनेलाई पनि लाभ छैन। हलियाको पीडामा मल्हम लगाउने काम हुन सकेको छैन। स्थानीय सरकार, प्रदेश सरकारसँग पनि कुनै ठोस योजना छैन। न त संघीय सरकारको कार्यक्रममा हलिया पुनस्र्थापनाको कार्यक्रम छ। बन्धनकारी जीविका चलाउनेको हलियाको संख्या नघट्नु नेपाल र नेपालीका लागि दुर्भाग्य हो। कुप्रथाको बन्धनमा कोही पारिनु हुँदैन। संविधानले प्रत्याभूत गरेका अधिकारबाट हलियाहरू वञ्चित हुन हुँदैन। सरकारले हलिया मुक्त गर्नेमा मात्रै होइन, उनीहरूको पुनस्र्थापनामा पनि ध्यान दिनुपर्छ। उनीहरूका लागि अन्न उत्पादन गर्ने जमिन, स्वास्थ्य र शिक्षाको पहुँच दिनुपर्छ। ऋणको बन्धनमा रहेकालाई कडाइका साथ अनुगमन गरी मुक्त गर्नुपर्छ र गर्नुपर्छ शोषण गर्नेलाई कारबाही पनि। सरकारले ठोस योजना बनाउनु र तत्काल काम थाल्नु अत्यावश्यक देखिन्छ।"
"गृहको आदेश अलपत्र, राजमार्गमा रोकिएन पटके कर","धरान : कोशी प्रदेशमा सञ्चालित यातायातका सवारीसाधनसँग नियमविपरीत जबरजस्ती पटके कर उठाउने कार्य अझै रोकिएको छैन। यस्तो पटके कर १४ जिल्लाका राजमार्गमा जारी छ। गृह मन्त्रालयले ७७ वटै जिल्ला प्रशासन कार्यालयलाई पटके कर रोक्न लिखित निर्देशन दिएको थियो। यस्तै, कोशी प्रदेश सरकारले पनि सबै पालिकालाई राजमार्गमा पटके कर संकलन नगर्न लिखित निर्देशन दिएको थियो। तर केन्द्र र प्रदेश सरकारका निर्देशनलाई लत्याउँदै पटके कर संकलन जारी छ। निजी, सार्वजनिक, ढुवानी तथा विदेशी पर्यटक चढ््ने यातायातका साधनलाई जबरजस्ती रोकेर विभिन्न पालिकाहरूले पटके कर उठाइरहेका छन््। सवारी प्रवेश कर, सवारी पटके कर, सरसफाइ शुल्क गरी विभिन्न प्रकारका बिल भिडाएर कर उठाउने गरेको यातायात व्यवसायी महासंघका कोशी प्रदेश संयोजक सरोज श्रेष्ठले बताए। स्थानीय तहले गुडिरहेका सवारीसाधन रोकेर कर लिने गरेका कारण दुर्घटनाको जोखिम बढेको उनले बताए। यस्तो कार्यले यातायात व्यवसाय धराशायी बन्न थालेको उनको गुनासो छ। पालिकाहरूले टेन्डर प्रक्रियामार्फत ठेकेदारसँग सम्झौता गरेर राजमार्गमा खुलेआम कर उठाइरहेको पनि श्रेष्ठले बताए। राजमार्गमा जबरजस्ती कर उठाउन थालेपछि यातायात व्यवसायीले प्रदेश सरकार र संघीय सरकारलाई ज्ञापनपत्र बुझाएका थिए। कोशी प्रदेशका मुख्यमन्त्री हिक्मतकुमार कार्कीको निर्देशनमा प्रदेश सरकार र गृहमन्त्री रमेश लेखकको निर्देशनमा गृह मन्त्रालयले सबै पालिकाहरूलाई लिखित निर्देशन दिए। गृह मन्त्रालय र प्रदेश सरकारको लिखित निर्देशनविपरीत देशभरका सबै पालिकाहरूले जबरजस्ती कर संकलन गर्दा समेत सरकारले नियन्त्रण नगरेको आरोप नेपाल यातायात व्यवसायी महासंघका केन्द्रीय अध्यक्ष विजय स्वाँरले लगाए। उनले यातायातका साधनबाट विभिन्न प्रकारका कर उठाउने कार्य बन्द नभए कर उठाउने पालिका र सरकार विरुद्ध सर्वोच्च अदालत जाने चेतावनी दिए। काँकडभिट्टाबाट धरानसम्म आउँदा एउटा यात्रु बसले १५ सय रुपैयाँ पटके कर बुझाउनु परेको डल्फिन यातायातका चालक गणेश भण्डारीले बताए। धरानका यातायात व्यवसायी ईश्वर कार्कीले सबैभन्दा बढी पटके कर संखुवासभा जिल्लाका पालिकाहरूले लिने गरेको बताए। उनीहरूले न्यूनतम ५० देखि अधिकतम ५ सय रुपैयाँसम्म लिने गरेका छन्। सबैभन्दा बढी कर संखुवासभाको मकालु गाउँपालिकाले ५ सय, खाँदबारी नगरपालिकाले २ सय लिने गरेको संयोजक श्रेष्ठले बताए। गाउँपालिका राष्ट्रिय महासंघ कोशी प्रदेशका अध्यक्ष तथा सुनसरीको कोशी गाउँपालिकाका अध्यक्ष ऐयुव अन्सारीले राजमार्गमा दोहोरो कर उठाउन नपाइने बताए। उनले राजमार्गमा पालिकाले उठाउने करका विषयमा महासंघको बैठक बसेर सहज तरिकाले एकरूपता ल्याउने आश्वासन दिए। गृह मन्त्रालयका सूचना अधिकारी दिलकुमार तामाङले राजमार्गमा सवारी पटके कर उठाउन नपाइने बताए। उनले केही पालिकाहरूले घुमाउरो तरिकाले कर संकलन गरिरहेकाले देशका ७७ वटै जिल्ला प्रशासन कार्यालयलाई सम्बन्धित पक्षसँग समन्वय गरी समस्या समाधान गर्न निर्देशन दिइएको बताए।"
हलियाको शोषण रोक,"हलिया मुक्तिको घोषणा भएको १६ वर्ष पुग्यो। साहुको ऋणको पासोमा परेर पुस्तौं हलिया राख्ने कुप्रथाले अझै पनि कैयौं नागरिक प्रताडित छन्। हजुरबुवाले लिएको १६ हजार ऋण तिर्न नातिले सम्म पनि उही साहुको घरमा बाँधा बनेर जीवन गुजार्नुपर्ने पीडामा अझ हजारौं नागरिक छन्। २०६५ सालमा सरकारबाट कागजमा मात्रै हलिया मुक्ति गराइएको भन्छन् पीडित। जबकि देशमा गणतन्त्रात्मक संविधान छ। गाउँगाउँमा सरकार छन्। नागरिक भने तानाशाही साहुको बन्धनबाट मुक्त हुन सकेका छैनन्। मानिस पशुजस्तै बाँधा बन्नुपर्ने कुसंस्कारबाट नेपाली अझै मुक्त हुन सकिरहेका छैनौं। हलिया मुक्तिको क्षेत्रमा कार्यरत राष्ट्रिय मुक्त हलिया समाज महासंघ नेपालका अनुसार कर्णाली र सुदूरपश्चिममा मात्र करिब ५० हजार मुक्त हलिया छन्। हालसम्म सुदूरपश्चिमका ९ वटा जिल्ला र कर्णालीका तीन जिल्लामा मात्र मुक्त हलियाको तथ्यांक संकलन गरिएको छ। यद्यपि यो तथ्यांक पनि अधुरो छ। कर्णालीका सात जिल्लामा अहिले पनि हलियाको तथ्यांक संकलन हुन सकेको छैन। यथार्थ तथ्यांक आउने हो भने एक लाखको हाराहारीमा हलिया बन्धनयुक्त जीविका चलाइरहेका छन्। जसले साहुको खेतबारी र गोठभन्दा अरू देख्न सकेका छैनन्। हलियाका परिवारमा न शिक्षा छ, न स्वास्थ्य। बस्ने गोठमा शीत छोप्ने गतिलो छानो छैन। पेटभरि खाने अन्न छैन। न आफैं उत्पादन गर्छु भन्नका लागि जग्गाजमिन छ। यस्तो डरलाग्दो जीवन हलियाहरूले बाँचिरहेका छन्। सरकारले हलियाले तिर्नुपर्ने साहुको ऋण तिर्नु नपर्ने त घोषणा गयो। तर साहुले सरकारले घोषणालाई टेरेनन्। न त हलियाहरू साहु छाडेर अन्यत्रै जान सके। सरकारले पुनस्र्थापनाको कुनै प्रभावकारी काम नगर्दा ऋण मिनाहा पाएका हलिया पनि पेट पाल्नकै लागि साहुकोमा श्रम गर्न बाध्य छन्। कैयौं हलियाले परिचयपत्रसमेत पाएका छैनन्, पाउनेलाई पनि लाभ छैन। हलियाको पीडामा मल्हम लगाउने काम हुन सकेको छैन। स्थानीय सरकार, प्रदेश सरकारसँग पनि कुनै ठोस योजना छैन। न त संघीय सरकारको कार्यक्रममा हलिया पुनस्र्थापनाको कार्यक्रम छ। बन्धनकारी जीविका चलाउनेको हलियाको संख्या नघट्नु नेपाल र नेपालीका लागि दुर्भाग्य हो। कुप्रथाको बन्धनमा कोही पारिनु हुँदैन। संविधानले प्रत्याभूत गरेका अधिकारबाट हलियाहरू वञ्चित हुन हुँदैन। सरकारले हलिया मुक्त गर्नेमा मात्रै होइन, उनीहरूको पुनस्र्थापनामा पनि ध्यान दिनुपर्छ। उनीहरूका लागि अन्न उत्पादन गर्ने जमिन, स्वास्थ्य र शिक्षाको पहुँच दिनुपर्छ। ऋणको बन्धनमा रहेकालाई कडाइका साथ अनुगमन गरी मुक्त गर्नुपर्छ र गर्नुपर्छ शोषण गर्नेलाई कारबाही पनि। सरकारले ठोस योजना बनाउनु र तत्काल काम थाल्नु अत्यावश्यक देखिन्छ।"
खेलकुदको नशाले गर्दा यसबाट टाढा हुन सक्तिनँ,"सितेरियो करातेमार्फत खेलकुद क्षेत्रमा प्रवेश गरेकी सुवर्ण श्रेष्ठ राम्रो खेलाडी बन्न सकिनन्। उनले खेलकुदबाट टाढा भएर आफ्नो पढाइलाई अगाडि बढाइन्। पढाइ सकेपछि पनि उनी आफ्नै व्यवसायमा सक्रिय भइन्। तर, खेलकुद क्षेत्रमा केही न केही गर्नुपर्छ भन्ने चाहना उनमा थियो। आफ्नो त्यही चाहना पूरा गर्न उनी नेपाल रिङ रेस्लिङ संघमा आवद्ध भइन्। खेलाडीका रुपमा गर्न नसकेको काम व्यवस्थापकका रुपमा लागेर गर्नुपर्छ भन्ने सोचेर नै उनी खेलकुदमा फर्किइन्। महासचिवका रुपमा नेपालको रेस्लिङ खेललाई शिखरमा पुर्याउन महत्वपूर्ण भूमिका पनि निर्वाह गरिन्। त्यही क्रममा राष्ट्रिय खेलकुद परिषद्को बोर्ड सदस्यसमेत रहिसकेकी सुवर्ण पछिल्लो समय नेपालकै पुरानोमध्येको हक्की खेलको विकास र विस्तारमा योगदान पुर्याउने उद्देश्यसहित संघमा आवद्ध भएकी छन्। उनीसँग नेपालमा हक्की खेलको अवस्था, चुनौती र भावी योजनाका बारेमा केन्द्रित रहेर गरिएको कुराकानीको सम्पादित अंशः भर्खरै एउटा लामो इतिहास बोकेको नेपाल हक्की संघको नेतृत्वमा आउनु भएको छ। पहिले अर्को संघमा रहँदा र अहिले हक्कीमा आउँदा के फरक पाउनु भयो ? पहिले रेस्लिङ संघको नेतृत्वमा थिएँ। अहिले हक्कीमा आएको छु। यी दुवै फरक प्रकारका खेल हुन्। रेस्लिङ मनोरञ्जनात्म खेल हो भने हक्की एमेच्योर खेल हो। दुवैको आआफ्नै विशेषता पनि छ। हक्की नेपालमा लामो इतिहास बोकेको खेल हो। ७० वर्षअघि स्थापना भएको यो खेलले आफ्नो फरक पहिचान बनाइसकेको छ। बिचको समयमा यो खेल केही ओझेलमा परेको देखिए पनि नयाँ कार्यसमिति आएपछि ग्रासरुटदेखि नै हक्कीको विकास गर्नुपर्छ भनेर लागिपरेका छौं। विभिन्न विद्यालयमा हक्कीको प्रशिक्षण पनि सुरु गरिरहेका छौं। मुख्य समस्या र चुनौतीहरू चाहिँ केके रहेछन् त ? नेपालमा सबै खेलले भोग्नुपर्ने समस्या भनेकै बजेटको हो। हक्कीमा पनि बजेटकै कमी छ। खेलाडी उत्पादन गर्न पनि खेल्ने ठाउँ छैन। नेपाल सरकारले अहिलेसम्म हक्की मैदान बनाउन सकेको छैन। हामी संघमा आएपछि धुलीखेलमा जग्गा पाएका छौं। त्यहाँ रंगशाला बनाउन लागिपरेका छौं। डीपीआर पनि तयार भइसकेको छ। हक्कीको आफ्नै मैदान बनाउन सक्यौं भने भविष्यमा राम्रो हुने आशा राखेका छौं। खेलाडीको अवस्था चाहिँ कस्तो छ ? हक्कीमा खेलाडीको कमी छैन। सातै प्रदेशमा खेलाडी छन्। तीन वटै विभागीय टोलीमा पनि हक्कीको टिम छ। तर, नियमित प्रतियोगिता नहुँदा खेलाडी पलायन हुने समस्या भने देखिएको छ। हक्की हरेक राष्ट्रिय खेलकुदमा परेको छ। तर, अन्तर्राष्ट्रिय सहभागिता र सफलता हासिल गरेको भने सुनिँदैन। यसको कारण के हो ? राष्ट्रिय खेलकुद परिषद्ले हक्कीलाई सीमित बजेट दिने गरेको छ। राष्ट्रिय प्रतियोगिता हुँदा त्यसमा पनि समावेश चाहिँ गरेको छ। तर, त्यसले मात्रै अन्तर्राष्ट्रिय सहभागिता सम्भव छैन। विदेशमा भएका प्रतियोगितामा सहभागी हुन परिषद्ले बजेट दिने गरेको छैन। त्यही कारण अन्तर्राष्ट्रिय प्रतियोगितामा सहभागिता कम भएको हो। अहिलेको कार्यसमिति परिषद्सँग आश्रित मात्रै नभई आफ्नो बलबुतामा पनि केही गर्नुपर्छ भनेर लागेको छ। यही क्रममा एसियाली स्तरको प्रतियोगिता आयोजना गर्ने कि भनेर पनि तयारी गरिरहेका छौं। पुरानो खेल भइकन पनि हक्की पछि परेको जस्तो लाग्दैन ? धेरै पुरानो र संसारभर खेलिने खेल भए पनि नेपालमा सोचे अनुरुप यसले प्रगति गर्न सकेको छैन। सरकारले प्राथमिकतामा राख्ने हो भने अन्य टिम गेमभन्दा पनि हक्कीले पदक दिलाउन सक्छ। विभिन्न कारणले पछि परेको छ। विगतमा संघदेखि राष्ट्रले पनि नजर पुर्याउन नसक्दा अहिलेको अवस्था आएको हो। धुलिखेलमा हक्कीको रंगशाला बन्दैछ भन्नुभयो। त्यो बाहेक भौतिक पूर्वाधारको अवस्था चाहिँ कस्तो छ ? अहिलेसम्म विभिन्न विद्यालय र सार्वजनिक चौरमा खेल सञ्चालन गरिरहेका छौं। हक्कीकै लागि भनेर कहिँ पनि मैदान छुट्याइएको छैन। खेलकुद मानिसको शारीरिक तथा मानसिक विकासका लागि अपरिहार्य छ। खेलकुदका माध्यमबाट स्वस्थ, सक्षम, मर्यादित, अनुशासित खेलाडी र सिर्जनशील नागरिक तयार गर्न सकिन्छ। खेलकुदका लागि उपयुक्त खेल मैदान, रंगशाला, कभर्डहललगायतका भौतिक पूर्वाधारका संरचनाहरू निर्माण हुन अत्यन्त आवश्यक छ। खेलकुदको पूर्वाधार विकासको क्रमसंगै खेलकुदले आफ्नो गति अगाडि बढाउँछ। स्थानीय स्तरदेखि केन्द्रीय र अन्तर्राष्ट्रिय स्तरसम्मको खेलकुदका आयोजनाहरू सञ्चालन गर्न सकिने किसिमको भौतिक पूर्वाधारहरू हुनु खेलकुदका लागि अपरिहार्य छ। भौतिक पूर्वाधारका संरचनाहरूको निर्माण मात्र भएर हुँदैन, यसको उचित व्यवस्थापन हुनु पनि त्यति नै आवश्यक छ। भौतिक पूर्वाधारहरूको रेखदेख, सञ्चालन, संरक्षण र सम्वद्र्धनको बिषय पनि त्यत्तिकै महत्वपूर्ण रहन्छ। नेपालमा पर्याप्त खेलकुद पूर्वाधार नरहेको र राष्ट्रिय खेलकुद परिषद्अन्तर्गत रहेका संरचनाहरूको पनि उचित व्यवस्थापन र उपयोग गर्ने विधि नभएकाले पनि खेलकुद विकासमा असर गरेको छ। तसर्थ नेपाल सरकार र राष्ट्रिय खेलकुद परिषद्ले खेल पूर्वाधारलाई पहिलो प्राथमिकतामा राखेर योजना बनाउन आवश्यक छ भने संघीय संरचना र प्रादेशिक संरचना सञ्चालनका लागि पनि प्रस्ट नीति बनाइनु पर्दछ। प्राविधिक जनशक्तिको अवस्था चाहिँ कस्तो छ ? गत वर्ष हामीले लेभल वान र लेभल टु कोचिङ कोर्स सञ्चालन गर्यो। यस वर्ष पनि कोर्स सञ्चालन गर्ने योजना बनाएका छौं। लेभल टु पास गरेका प्रशिक्षक २५ जना जति छ। त्यस बाहेक राष्ट्रिय खेलकुद परिषद्सँग पनि चार जना मात्रै प्रशिक्षक भएकाले खेलाडी उत्पादन समस्या भने छ। १०औं राष्ट्रिय खेलकुदको तयारी चाहिँ कसरी गरिरहनु भएको छ ? हामीले तयारी गरिरहेका छौं। जिल्लालगायत प्रदेशहरूमा खेलाडीले प्रशिक्षण गरिरहेका छन्। अहिलेसम्म १०औं राष्ट्रिय खेलकुद कुन मितिमा हुन्छ भन्ने अन्योल भए पनि हामीले भने तयारी गरिरहेकै छौं। हक्की संघमा अहिलेको टिम कस्तो बनेको छ ? पहिलेको टिमले पनि सकेजति गर्नुभएकै थियो। अहिले पनि राम्रो टिम बनेको छ। खेलकुदमै जीवन बिताएका मानिसहरू पनि हुनुहुन्छ। हामी पनि केही गर्नुपर्छ भनेर लागिपरेका छौं। समग्रमा टिम उत्कृष्ट छ। तपाई खेलकुदमा चाहिँ कसरी लाग्नु भयो ? हत्तपत्त घरबार बाहिर जान हुन्न भन्ने समयमा खेल्ने इच्छा तीव्र भए पनि खेललाई निरन्तरता दिन सकिनँ। अहिले सँगैका साथीहरूले पदक जितेर चर्चित खेलाडी बनेको देख्दा खुसी लाग्छ। विस्तारै पढाइसँगै व्यवसायमा लागे पनि खेलकुदको हुटहुटीले भने छोडेन। करिब आठ वर्ष नेपाल रिङ रेस्लिङ संघमा आबद्ध भएर नेपालमा रेस्लिङ खेललाई स्थापित गरें। अहिले नेपाल हक्की संघको महासचिवका रूपमा काम गरिरहेको छु। खेलकुद एक प्रकारको नशा रहेछ। खेलाडीका रूपमा अगाडि बढ्न नसके पनि व्यवस्थापकका माध्यमबाट केही योगदान दिन संघमा आबद्ध भएको हुँ। पुरानो खेल भए पनि हक्की नेपालमा अलि पछि परेको छ। अहिले वार्षिक कार्यक्रम बनाएर ग्रासरुट कार्यक्रममार्फत युवा खेलाडीको खोजी, खेलाडीको क्षमता विकास, प्रशिक्षण र तालिमको व्यवस्था मिलाउने तथा राष्ट्रिय र अन्तर्राष्ट्रिय प्रतियोगिता आयोजनासँगै सहभागिताजस्ता कार्यक्रमलाई प्राथमिकतामा राखेका छौं। तपाई रेस्लिङ छाडेर हक्की संघमा चाहिँ किन आउनु भयो ? रेस्लिङलाई एउटा हाइटमा पुर्याएपछि म हक्की संघमा आवद्ध भएकी हुँ। हक्की मलाई सानैदेखि मन पथ्र्यो। पछि साथीहरूले पनि संघमा लाग्दा राम्रै हुन्छ भनेर सुझाव दिएपछि आवद्ध भएकी हुँ। टिम गेममा राम्रो स्कोप भएको र हामीले केही मेहनत गर्ने हो भने पदक ल्याउन सकिन्छ भन्ने लागेको छ। महिला खेलाडीको अवस्था कस्तो छ ? पुरुषको तुलनामा महिला खेलाडीको प्रदर्शन राम्रो छ। महिलाहरूको खेल्ने शैली र प्रदर्शन निकै माथि छ। समग्रमा हजारबाह्र सय जति खेलाडी छन्। हक्की कत्तिको महंगो खेल हो ? यो अरु खेलको तुलनामा महंगो नै खेल हो। यसको स्टिक महंगो नै छ। प्रत्येक खेलाडीलाई स्टिक चाहिने भएकाले अरु खेलभन्दा महंगो नै छ। हाम्रा खेलाडीले त्यो अफोर्ड गर्न सक्छन् ? अहिलेसम्म त संघले नै सामग्री प्रदान गर्दै आएको छ। कति खेलाडी आफैले पनि किनिराखेका छन्। इच्छा शक्ति भयो भने मानिसले व्यवस्थापन गर्न सक्छ। हक्की राष्ट्रिय खेलकुदमा चाहिँ नियमित रुपमा परेको छ। तर, त्यसभन्दा माथि अन्तर्राष्ट्रियको कुरा गर्ने हो भने न दक्षिण एसियाली न त एसियाली खेलकुदमै सहभागी हुन सकेको छ। यसको कारण चाहिँ के होला ? पहिले दक्षिण एसियाली र एसियाली खेलकुदमा सहभागी भएकै हो। पछिल्लो समय मात्रै अन्तर्राष्ट्रिय सहभागितामा कमी आएको हो। बैंककमा आयोजना हुन लागेको एसियन इन्डोर गेम्समा पनि सहभागी गराउन परिषद्सँग अनुरोध गरेका थियौं। तर, हामीलाई सहभागी गराइन। पछि त त्यो प्रतियोगिता नै स्थगित भयो। यसरी हेर्दा नियमन निकायले नै हक्कीलाई पछि पारेको वा वेवास्ता गरेको हो कि भन्ने पनि देखिएको छ। अन्तर्राष्ट्रिय प्रतियोगितामा कुन खेल राम्रो छ र कसले पदक ल्याउँछ भनेर नै हेरिँदैन। खाली पहुँचका भरमा खेलहरू राखिन्छ। हामीले घचघचाउनु पर्ने काम त गरिरहेकै छौं। धुलिखेलमा मैदानका विषयमा कुरा गर्नुभयो। अहिले त्यहाँ केके काम भइरहेको छ ? नेपालमा हक्की खेलको विकास र प्रवद्र्धन गर्न खेल संरचनाको अत्यन्त आवश्यक पर्छ। तर पनि ७० बर्षको इतिहास बोकेको यस खेलका लागि हामीसँग कुनैपनि निश्चित घासे मैदान थिएन, छैन पनि। अन्तर्राष्ट्रिय स्तरमा हेर्ने हो भने अन्तर्राष्ट्रिय हक्की महासघंको मापदण्ड बमोजिम कृत्रिम टर्फमा खेलिन्छ। हाम्रा खेलाडीलाई अन्तर्राष्ट्रिय मापदण्ड अनुसार प्रशिक्षण दिन र अन्तर्राष्ट्रिय प्रतियोगितामा प्रतिस्पर्धा गर्न सक्षम बनाउनका लागि पनि आफ्नै कृत्रिम टर्फ मैदान हुनु अत्यावश्यक छ। नेपाल हक्की सघंको पहलमा २०८० पुस १९ मा धुलिखेल नगरपालिकाले अन्तर्राष्ट्रिय मापदण्डको हक्की स्टेडियम निर्माण गर्न वडा नम्बर १२ को खेल मैदान प्रदान गरेको छ। यसका लागि धुलिखेल नगरपालिका र नगर प्रमुख अशोककुमार ब्याञ्जुलाई विशेष धन्यवाद दिन चाहन्छु। त्यसैगरी सो स्टेडियको बिस्तृत परियोजना प्रतिवेदनसमेत तयार भइसकेको छ। सो प्रतिवेदन तयार गर्न प्रदेश खेलकुद विकास परिषद बागमतीले सहयोग गरेको छ। सो स्टेडियम निर्माणलाई अगाडि बढाउन मेरै संयोजकत्वमा स्टेडियम निर्माण समिटी गठन भएको छ। हामीले यथोचित प्रयास र पहल गरिरहेकै छौं। बजेटका लागि प्रदेश र संघीय सरकारसँग पहल गरिरहेका छौं। अत्यन्त सुन्दर ठाउँमा मैदान छ। विदेशबाट आउने खेलाडीका लागि पनि आकर्षक ठाउँ बन्न सक्छ। हक्की खेल पछि पर्नुको मुख्य कारण खेल मैदान पनि हो ? अवश्य पनि हो। खेल्ने ठाउँ नै नभएपछि कहाँ खेल्ने र कहाँ प्रशिक्षण गर्ने ? यही कुरालाई मनन गर्दै हामी आफ्नै स्टेडियम निर्माणका लागि लागिपरेका छौं। बाहिरी जिल्लाको त परको कुरा काठमाडौं उपत्यकामै हक्कीको मैदान छैन। पछिल्लो समय इन्डोर हक्की निकै लोकप्रिय बन्दै गएको छ। त्यसैले जग्गा खोजेर इन्डोर हल निर्माण गर्ने योजना थालेका छौं। संघको संरचना चाहिँ कस्तो छ। जिल्ला तथा प्रदेशमा कस्तो अवस्था छ ? अहिलेसम्म पाँच वटा प्रदेश गठन भएको छ। यस्तै ४० जिल्लामा संघ छ। यो वर्ष सातै प्रदेशमा संघ विस्तार गर्ने तयारी गरिरहेका छौं। खेलाडीलाई टिकाइराख्न कत्तिको गाह्रो छ ? नेपालको लोकप्रिय खेलहरूमा त खेलाडी टिकाउन गाह्रो छ भने हक्कीमा त गाह्रै छ। हक्कीको माया गरेर खेलाडीहरू बस्नु भनेको ठूलो कुरा हो। आफ्नो जीविकोपार्जनका लागि अन्य पेसामा लाग्नु त स्वभाविकै हो। यस वर्ष संघले केके कार्यक्रम गर्दै हुनुहुन्छ ? प्रदेश र जिल्लालाई बलियो बनाउनु पर्छ भनेर पालिका र जिल्ला स्तरीय प्रतियोगिता जिल्ला संघले आयोजना गर्ने, प्रदेश संघले प्रदेशस्तरीय र केन्द्रीय संघले राष्ट्रिय प्रतियोगितासँगै हक्कीका बारेमा आम मानिसलाई जानकारी दिने उद्देश्यले अन्तर्राष्ट्रि हक्की कन्कलाव गर्ने योजना बनाएका छौं। यससँगै सातै प्रदेशमा विदेशी प्रशिक्षक ल्याएर प्रशिक्षण दिने योजना बनाएका छौं। प्रस्तुति : विष्णु थापा"
"चिलिमेका ३ वटै जलविद्युत् आयोजना बने, १६८ मेगावाट राष्ट्रिय प्रणालीमा","काठमाडौं (अन्नपूर्ण) : नेपाल विद्युत् प्राधिकरणको सहायक कम्पनी चिलिमे जलविद्युत्को अगुवाइमा रसुवामा सुरु भएका तीनवटा जलविद्युत् आयोजनाको निर्माण सम्पन्न भएको छ। तीनवटा जलविद्युत् आयोजनाहरू निर्माण सम्पन्न भई १६८ मेगावाट विद्युत् राष्ट्रिय प्रसारण प्रणालीमा तीनवटै आयोजनाहरूबाट उत्पादित विद्युत् रसुवाको आमाछोदिङमो गाउँपालिका थम्बुचेतस्थित प्राधिकरणले बनाएको २२०१३२३३ केभी सबस्टेसनमा जोडी राष्ट्रिय प्रसारण प्रणालीमा समाहित गरिएको हो। १४८ मेगावाटको माथिल्लो सान्जेन, ४२५ मेगावाटको सान्जेन र १११ मेगावाटको रसुवागढी जलविद्युत् आयोजनाहरूको निर्माण सम्पन्न गरी राष्ट्रिय प्रसारण लाइनमा जोडिएका हुन्। यसमध्ये माथिल्लो सान्जेन गत वर्षको असोजमा निर्माण सम्पन्न भई व्यावसायिक रूपमा विद्युत् उत्पादन गरी हालसम्म करिब ३० करोड रुपैयाँको विद्युत् बिक्री गरिसकेको छ। ४२५ मेगावाटको सान्जेन जलविद्युत् आयोजनाको निर्माण सम्पन्न गरी शुक्रबारबाट राष्ट्रिय प्रसारण लाइनमा जोडी परीक्षणका रूपमा विद्युत् उत्पादन सुरु गरिएको छ। १११ मेगावाटको रसुवागढी जलविद्युत् आयोजनाको निर्माण सम्पन्न भई हाल परीक्षणका रूपमा विद्युत उत्पादन गरिरहेको छ। परीक्षण उत्पादन सफल भएपछि एवम् तोकिएका मापदण्ड पूरा गरेपछि सान्जेन र रसुवागढीको व्यावसायिक रूपमा विद्युत् उत्पादन सुरु हुनेछ। दुवै आयोजनाहरूबाट यही महिनाभित्रमा व्यावसायिक रूपमा विद्युत् उत्पादन हुनेछ। नदी प्रवाहमा आधारित माथिल्लो सान्जेन, सान्जेन र रसुवागढी जलविद्युत् आयोजनाहरूबाट हिउँदयाममा करिब ८० मेगावाट मात्र विद्युत् उत्पादन हुन्छ। चिलिमे जलविद्युत् कम्पनीको अगुवाइमा २७० मेगावाटका चारवटा आयोजना सुरु गरिएकामा सिन्धुपाल्चोकमा निर्माणाधीन १०२ मेगावाटको मध्यभोटेकोशीबाहेक तीनवटा आयोजनाहरू सम्पन्न भएका हुन्। सबै आयोजनाहरू २०७२ सालको विनाशकारी भूकम्प र त्यसपछिका पराकम्पन एवम् बाढीपहिरोले पुयाएको क्षति तथा अवरोध, कमजोर भौगर्भिक अवस्था, मधेस आन्दोलनका कारण निर्माण सामग्री ढुवानी र इन्धन आपूर्तिमा आएको समस्या, प्रत्येक वर्षायाममा आयोजना क्षेत्रमा आइरहे ठूलो बाढी, पहुँच मार्गमा निरन्तर गइरहने पहिरो, कोभिड१९ को महामारी, कोभिड१९ पछि चीनसँगको सीमा बन्द हुँदा सामान आयातमा सिर्जित समस्यालगायतको चपेटामा परेका थिए। यसले गर्दा आयोजनाहरूको निर्माण प्रभावित भएको थियो। प्राधिकरणका कार्यकारी निर्देशक कुलमान घिसिङले विभिन्न कारणले जीर्ण बनेका चिलिमेका आयोजनाहरू निरन्तरको प्रयासपछि निर्माण सम्पन्न हुनु ठूलो उपलब्धि भएको बताए। म चिलिमे कम्पनीको प्रबन्धसञ्चालक भएका बेला आमसर्वसाधारणको पनि लगानी रहने गरी एकसाथ चारवटै आयोजनाहरूको निर्माण अगाडि बढाइएको थियो, मुख्य रूपमा काबुबाहिरको परिस्थितिका कारण आयोजनाहरूको निर्माणमा केही समय लागे तापनि अब तीनवटा आयोजनाहरूको निर्माण सम्पन्न भई विद्युत् उत्पादन सुरु भएको छ, बढी विद्युत् माग हुने काठमाडौं उपत्यकाबाट नजिकै रहेका आयोजनाहरूले हिउँदयाममा विद्युत् प्रणालीलाई सन्तुलन र भरपर्दो बनाउन सहयोग गर्नेछन्, कार्यकारी निर्देशक घिसिङले भने। भूकम्प, नाकाबन्दी, विदेशी मुद्राको तुलनामा नेपाली मुद्राको अवमूल्यन, निर्माण अवधि लम्बिँदा ऋणको ब्याजदर तथा प्रशासनिक खर्च बढ्दा लागतमा केही वृद्धि भएको छ। माथिल्लो सान्जेन र सान्जेन गरी दुवै आयोजनाहरूको अनुमानित लागत निर्माण अवधिको ब्याजबाहेक ७ अर्ब ३५ करोड रुपैयाँ थियो। आयोजनाको प्रवर्द्धक सान्जेन जलविद्युत् कम्पनीका प्रमुख कार्यकारी अधिकृत (सीईओ) अर्पणबहादुर सिंहले निर्माण अवधिको ब्याजबाहेक आयोजनाहरूको लागत ९ अर्ब २० करोड हुने अनुमान गरिएको बताए। सीईओ सिंहले लागत अनुमानबमोजिम दुवै आयोजनाहरूको अनुमानित लागत प्रतिमेगावाट साढे २२ करोड रुपैयाँ हुने देखिएको उल्लेख गरे। चिलिमेका चारवटै आयोजनाहरूमा कर्मचारी सञ्चय कोषले ऋण प्रवाह गरेको हो। कम्पनीमा चिलिमे जलविद्युत् कम्पनीको ३९३६ प्रतिशत, प्राधिकरणको १०३६ प्रतिशत, रसुवाका स्थानीय तहको १२८ प्रतिशत संस्थापक सेयर छ। कर्मचारी सञ्चय कोषका सञ्चयकर्ता र कम्पनीका संस्थापक संस्थाहरू (प्राधिकरण, चिलिमे र रसुवा जिल्लाका सम्बन्धित स्थानीय तह) का कर्मचारीहरू तथा ऋणदाता संस्था (कर्मचारी सञ्चयकोष)का कर्मचारीहरू, आयोजना प्रभावित रसुवावासी र सर्वसाधारणको गरी ४९ प्रतिशत साधारण सेयर छ। माथिल्लो सान्जेन र सान्जेनबाट वार्षिक रूपमा १ अर्ब ८० करोड युनिट विद्युत् उत्पादन हुनेछ। माथिल्लो सान्चेनलाई विद्युत्को बढी माग हुने साँझको समय (पिक) दिउँसोको पानी जम्मा गरी ७० मिनेट पूर्ण क्षमतामा चलाउन सकिन्छ। यसका लागि पिकिङ पोखरी निर्माण गरिएको छ। उक्त पोखरीमा पानी सञ्चय गरी साँझको समयमा थप विद्युत् उत्पादन गरी हिउँदयामका साँझको समयमा थप विद्युत् उत्पादन गरी प्रणालीलाई सन्तुलन बनाउन योगदान पुग्ने सीईओ सिंहले बताए।"
"तीन सरकारका तीनथरी कार्यालय : कर्मचारी फुर्सदमा, जनता अलमलमा","वीरेन्द्रनगर : कर्णाली प्रदेश सरकारअन्तर्गत सामाजिक विकास कार्यालय छ। जसका जिल्लाजिल्लामा कार्यालय छन्। त्यस्तै प्रकृतिको काम गर्छन् केन्द्र सरकारअन्तर्गतका जिल्ला शिक्षा विकास तथा समन्वय इकाइ, जुन हरेक जिल्लामा सञ्चालित छन्। यस्तै, प्रदेश सरकारअन्तर्गतको सामाजिक विकास कार्यालयअन्तर्गत स्वास्थ्य सेवा कार्यालय, जिल्ला अस्पताल, जिल्ला आयुर्वेद स्वास्थ्य केन्द्र कार्यालय सञ्चालनमा छन्। प्रदेश राजधानी सुर्खेतमा उस्तै प्रकृतिको प्रदेश अस्पताल र प्रदेश स्वास्थ्य निर्देशनालय कार्यालय पनि सञ्चालनमा छन्। अर्थात्, एउटै प्रकृतिको काम गर्न बग्रेल्ती कार्यालय खुलेका छन्। प्रदेश सरकारको भौतिक पूर्वाधार तथा सहरी विकास मन्त्रालयअन्तर्गत जिल्लाजिल्लामा भौतिक पूर्वाधार विकास कार्यालय सञ्चालनमा छन्। उस्तै प्रकृतिको काम गर्ने संघको भौतिक मन्त्रालयअन्तर्गत डिभिजन सडक कार्यालय, सहरी विकास तथा भवन निर्माण डिभिजन कार्यालय पनि सञ्चालनमा छन्। यस्तै केन्द्र सरकारको भूमि व्यवस्था, कृषि तथा सहकारी मन्त्रालयअन्तर्गत पशु सेवा कार्यालय र जिल्ला कृषि विकास कार्यालय छुट्टाछुट्टै छन्। त्यस्तै प्रकृतिको काम गर्न प्रदेश सरकारका कार्यालय पनि जिल्लाजिल्लामा छन्। प्रदेश सरकारको जलस्रोत तथा ऊर्जा विकास मन्त्रालयअन्तर्गत जिल्लाहरूमा जिल्ला खानेपानी, सिँचाइ तथा ऊर्जा विकास कार्यालय र जलाधार कार्यालय छुट्टाछुट्टै छन्। जिल्ला सदरमुकामस्थित पालिकाका केन्द्रमा पनि शिक्षा शाखा, पशु शाखा, कृषि शाखा, युवा तथा खेलकुद शाखा, खानेपानी तथा सरसफाइ शाखालगायतका विषयगत मन्त्रालयअन्तर्गत भएका कार्यालय जस्तै काम गर्ने विभिन्न शाखाहरू सञ्चालनमा छन्। तर, यी कार्यालयको काममा दोहोरपना छन। जनता अलमलमा छन। कानुन व्यवसायी दुर्गाप्रसाद सापकोटा धेरै कार्यालय हुँदा जनताले सुविधाभन्दा सास्ती भोग्नु परेको बताउँछन्। कर्णालीका १० वटै जिल्लामा संघ, प्रदेश र स्थानीय तहका कार्यालय हेर्दा संघीयताको मर्म विकेन्द्रीकरण हुनुपर्नेमा थप केन्द्रीकरण जस्तै छ, सापकोटाले भने, कामभन्दा कार्यालय बढी भए। विभिन्न खालका बिचौलिया प्रथालाई सहयोग पुग्यो। राज्यको स्रोतसाधनको दोहन भयो। आर्थिक भार बढ्यो। जनताको नजिकको सरकार स्थानीय तह हो। जनताका लागि आवश्यक सबै किसिमका सेवाहरू स्थानीय सरकारबाटै प्राप्त भइरहेका छन्। तर, केन्द्र, प्रदेश र स्थानीय तहका कार्यालयका भीडभाडले सेवासुविधामा झन् अलमल पुर्याइरहेका छन्। सामाजिक अभियन्ता मानव बम भन्छन, प्रदेश र संघका कतिपय कार्यालयको काम उपल्लो निकायबाट आउने बजेट तथा कार्यक्रम कार्यान्वयन गर्ने र अधिकांश समय घाम तापेर बस्नुपर्ने अवस्था छ। उनका अनुसार कार्यालय छन्, कर्मचारीहरू छन्। तर काम छैन, जस्तो अवस्था छ। त्यस्ता कार्यालय समायोजन गरी कार्यसम्पादन गर्दा आर्थिक रूपमा कम भार पर्ने देखिन्छ, उनले थपे, संघ र प्रदेशका विकासे कार्यालयले ठेक्का प्रक्रियाबाट विकास गर्दा प्रदेश राजधानीबाटै सबै जिल्लामा काम गर्न सकिन्छ। तर जिल्ला जिल्लामा कार्यालय राखेर विकास बजेटसँगै कार्यालय व्यवस्थापन, फर्निचर, अन्य सामग्री खरिदजस्ता शीर्षकमा मात्रै करोडौं खर्च भएको छ। कार्यालय कम हुँदा यो खर्च न्यूनीकरण हुने थियो। कर्णालीका १० जिल्लामा केन्द्रका १२ निर्वाचन क्षेत्र, प्रदेशका २४ क्षेत्र र ८२ वटा स्थानीय तह छन्। संघीयताको सुरुवाती चरणमा तीनै तहबीच प्रशासनिक संरचना निर्माणमा होडबाजी चल्यो। संघ, प्रदेश र स्थानीय तहका छुट्टाछुट्टै कार्यालय खुले। तर, काम नभएर प्रशासनिक खर्च मात्रै बढाए। थोपरिए प्रशासनिक संरचना संघीयताले कर्णालीवासीलाई सुगमताको अनुभूति गरायो। तर राज्यले नै केन्द्रीकृत मानसिकताबाट प्रशासनिक संरचनाहरू जिल्लामा थोपर्दा यहाँका नागरिकमा संघीयताप्रति नै नकारात्मक भाव सिर्जना भइरहेको छ। अधिकारकर्मी तथा सामाजिक अभियान्ता बाले विक भन्छन्, संघीयता भनेको जनताको आँगनमा सरकार पुग्ने हो। अर्थात् राजनीतिक, आर्थिक तथा प्रशासनिक सुगमता नै संघीयता हो। तर त्यसको भावना विपरीत मुकाममै प्रदेश र संघका कार्यालय स्थापना हुनु र त्यो पनि उस्तै प्रकृतिका विभिन्न कार्यालयहरू सञ्चालन गरेर नागरिकलाई पुरानै ढंगले सास्ती दिने काम भयो। सरकारी कार्यालयको पुनर्संरचना हुनुपर्ने उनको भनाइ छ। प्रशासनिक पुनर्संरचना गर्दा स्थानीय तहलाई नै बलियो बनाएर सबै प्रकारका सेवाहरू स्थानीय तहबाटै वितरण गर्दा नागरिकलाई सहजता हुन्छ, उनले भने। मध्यपश्चिम विश्वविद्यालयका सहप्राध्यापक डा अर्जुन ऐडी संविधानमा राखिएका साझा अधिकारका कारण संघीयता कार्यान्वयनमा समस्या आएको तर्क गर्छन्। संवैधानिक रूपमा नै हामी सही ठाउँमा छैनौं ऐडी भन्छन्, एउटै काम धेरै ठाउँबाट हुने र एकै प्रकृतिका धेरै संरचनाहरू पनि बने। संघीय संरचना निर्माण गर्दा संवैधानिक व्यवस्थाले नै अलमल सिर्जना गर्यो। यसले कार्यान्वयन गर्ने निकाय पनि अलमलमा परे। संविधानमा साझा अधिकार राख्नु नै समस्या भएको प्राध्यापक ऐडीको भनाइ छ। संविधान बनाउने बेला नै अधिकारको प्रस्ट बाँडफाँड गर्नुपथ्र्यो, उनी भन्छन्, अहिले पनि संघ सरकारले कतिपय अधिकारहरू तल्लो तहमा दिन ढिलासुस्ती गरिरहेको छ। यसले पनि थप समस्या निम्त्याइरहेको छ। अधिकार र जिम्मेवारी बाँडफाँड प्रस्ट नभएकाले एकै प्रकृतिका संघ र प्रदेशका छुट्टाछुट्टै संरचनाहरू निर्माण भएको उनको तर्क छ। यसलाई समयानुकूल सुधार गरेर अगाडि बढ्नुपर्ने उनी बताउँछन्। प्रदेश र संघका कतिपय कार्यालयको काम उपल्लो निकायबाट आउने बजेट तथा कार्यक्रम बाँड्ने र फुर्सदमा घाम तापेर बस्नुपर्ने अवस्था छ। मानव बम, सामाजिक अभियन्ता समस्या केन्द्र सरकारका कार्यालय मात्र होइनन्। अर्कोतिर, स्थानीय सरकारले पनि सही सेवासुविधा दिन सकेका छैनन्। बढ्दो भ्रष्टाचार, बेथिति, अकर्मण्यता, खिचातानी, नातावाद, कृपावादका कारण जनताले स्थानीय सरकार र प्रदेश सरकारप्रति अपनत्व गर्न सकेका छैनन्। परिणामस्वरूप कर्णालीका नागरिकहरूमा संघीय लोकतान्त्रिक गणतन्त्रप्रति दिनप्रतिदिन वितृष्णा बढ्दै गएको छ। सामाजिक अभियन्ता कल्पना रावलले भनिन्, शासनमा नागरिकको अपनत्व नहुँदा व्यवस्थाप्रति नै वितृष्णा बढेर जान्छ। अहिलेको संघीय साशन व्यवस्थालाई बलियो बनाउन अधिकतम नागरिकको अपनत्व बढाउन जरुरी छ। अहिले कतिपय स्थानीय तहमा न्यायिक समितिमा नागरिकहरू न्याय पाउने आशा नै राख्दैनन्। जसका कारण उजुरी नै निकै कम पर्ने गरेका छन्। अधिकांश उजुरी प्रहरी चौकीमै पुग्ने गरेको उनको भनाइ छ। कतिपय ठाउँमा राम्रा अभ्यासहरू भएकाले नागरिकको आकर्षण पनि बढिरहेको छ, उनी भन्छिन्, तर हरेक स्थानीय सरकारले निर्णय, न्याय र सेवामा सबैलाई समान रूपमा व्यवहार नगर्दा सरकारप्रति नागरिकको भरोषा बढ्न सकेको छैन। देशमा संघीयता आएको वर्षौं बित्यो। तर संघीयता सीमित नेता र तिनका आसेपासेलाई मात्र आएको जस्तो भइरहेको कर्णालीका नागरिक अगुवाको बुझाइ छ। समाजसेवी सत्यबहादुर शाहीले भने, प्रदेश सरकार गठन र पुनर्गठन प्रक्रियामा संघीय सरकार र दलका प्रादेशिक तथा केन्द्रीय नेतृत्वको भूमिकालाई नियाल्दा पनि खास कर्णाली उपेक्षामा परिरहेको छ। परिणामस्वरूप संघ र प्रदेशका संरचनाहरूले पनि पुरानै बिचौलिया संस्कारलाई सहयोग पुर्याइरहेका छन्। राजनीतिक नेतृत्व र सरकारहरूले नै अधिकारहरू तल्लो तहमा दिन नचाहाने वा आफ्नो नियन्त्रणमा राख्ने प्रयास सबै तहका सरकारहरूले गरिरहेको उनको भनाइ छ। विकृति बढेको भन्दै नागरिकमा असन्तुष्टि बढ्न थालेका छन्, उनले भने। यो अवस्था कर्णालीका नागरिकले मात्र हैन, नेताकार्यकर्ताले समेत न संघीय शासन प्रणालीको अपनत्व ग्रहण गर्न सकेका छन् न त अनुभव र अभ्यास नै। चालु खर्च बढेको बढ्यै कर्णाली सरकारको विकास बजेटभन्दा चालु खर्च बढ्दै गएको तथ्यांकले देखाउँछ। जनप्रतिनिधिको विलासी जीवनशैली, फजुल खर्च र कार्यालय सञ्चालन तथा बढ्दो कर्मचारी संख्याका कारण प्रत्येक वर्ष चालु खर्च बढ्दै गइरहेको छ। आर्थिक वर्ष ०७५०७६ मा ६ अर्ब २१ करोड ६६ लाख चालु बजेट खर्च भयो। आर्थिक वर्ष ०७६०७७ मा उक्त खर्च बढेर १३ अर्ब ६९ करोड ६५ लाख रुपैयाँ पुग्यो। यस्तै आर्थिक वर्ष ०७७०७८ मा १४ अर्ब ६७ करोड २२ लाख चालुमै खर्च भयो। आर्थिक वर्ष ०७८०७९ मा १४ अर्ब ८९ करोड २७ लाख चालुमै खर्च भयो। आर्थिक वर्ष ०७९०८० मा १३ अर्ब १२ करोड १४ लाख र आर्थिक वर्ष ०८००८१ मा १३ अर्ब ८० करोड ८१ लाख चालुमै खर्च भयो। चालु आर्थिक वर्षमा १३ अर्ब ८४ अर्ब रकम चालुतर्फ विनियोजन गरिएको छ। यसरी विगतका आर्थिक वर्षमा भएको बजेट खर्चको अवस्थालाई केलाउँदा कर्णाली प्रदेशमा बर्सेनि चालुतर्फको बजेट खर्च बढ्दै गएको देखिन्छ। विकास खर्च निराशाजनक कर्णालीका हरेक कार्यालयमा जाने विकास बजेट बर्सेनि ४५ प्रतिशतभन्दा बढी खर्च नभई फ्रिज हुने गरेको छ। तर कार्यालय व्यवस्थापन, फर्निचर, विविधजस्ता शीर्षकको बजेट शतप्रतिशत नै खर्च हुन्छ जसबाट न प्रतिफल आउँछ, न त विकासका संरचना नै बन्छन्। एउटै काम धेरै ठाउँबाट हुने र एकै प्रकृतिका धेरै संरचनाहरू बने। संघीय संरचना निर्माण गर्दा संवैधानिक व्यवस्थाले नै अलमल सिर्जना गर्यो। डा अर्जुन ऐडी, सहप्राध्यापक, मध्यपश्चिम विश्वविद्यालय प्रदेश सरकारको भौतिक पूर्वाधार मन्त्रालयअन्तर्गत पूर्वाधार विकास कार्यालय रुकुमपश्चिममा चालु आर्थिक वर्षको बजेटमा कर्मचारीको तलब ३४ लाख ३१ हजार, पोसाक १ लाख, स्थानीय भत्ता ८ लाख ६० हजार, स्थायी कर्मचारीको महँगी भत्ता २ लाख ४० हजार, कर्णाली प्रोत्साहन भत्ता थप सुविधा ७ लाख २० हजार, पालेपहरा भत्ता ३० हजार, प्रसूति स्याहार भत्ता २० हजार, धाराको महसुल २० हजार, पानी तथा बिजुली १ लाख ३० हजार, टेलिफोन महसुल ५० हजार, इमेल इन्टरनेट, वेवसाइड महसुल १ लाख विनियोजन गरिएको छ। यस्तै पेट्रोल दुईपाङ्ग्रे १ लाख ७३ हजार, डिजेल ३ लाख ५२ हजार, दुईपाङ्ग्रे गाडी मर्मत १ लाख ३० हजार, सवारीसाधन मर्मत २ लाख ३० हजार, सवारीसाधन बिमा तथा नवीकरण १ लाख २७ हजार, कम्प्युटर, ल्यापटप मर्मत खर्च १ लाख, मेसिनरी औजार मर्मत ८० हजार, कार्यालय मसलन्द खर्च ४ लाख ७५ हजार, अन्य प्रयोजन इन्धन ८० हजार, पत्रपत्रिका खर्च ५० हजार, अन्य सेवा तथा परामर्श ६ लाख, हलुका सवारीचालकको तलब ३ लाख ९४ हजार, कार्यालय सहयोगीको तलब ७ लाख १ हजार, जनता आवास कार्यक्रम कार्यान्वयन गर्ने कर्मचारीका लागि ४ लाख ५२ हजार, अनुगमन मूल्यांकन, भ्रमण खर्च ३ लाख ७५ हजार र सरुवा भ्रमण १ लाख गरी एकै कार्यालयले १ करोड १ लाख २० हजार रुपैयाँ विनियोजन गरिएको छ। यस्तै जिल्लाका प्रायः अधिकांश कार्यालयहरूमा यसरी नै ५० लाखदेखि १ करोडसम्म फजुल शीर्षकमै बजेट खर्च भइरहेको छ। अर्को कुरा संघ र प्रदेशका छुट्टाछुट्टै संरचना जिल्लामा सञ्चालनमा रहेर विकासको गति बढेको पनि छैन। प्रदेश लेखा नियन्त्रकको कार्यालयका अनुसार चालु आर्थिक वर्षको कात्तिक मसान्तसम्म सरकारले जम्मा ४ प्रतिशत अर्थात् ९० करोड ३२ लाख २ हजार ९ सय ९३ रुपैयाँमात्रै विकास बजेट कार्यान्वयन गरेको छ। जबकि चालु आर्थिक वर्षमा पुँजीगततर्फ सरकारले १८ अर्ब ७५ करोड ५१ लाख ६८ हजार रुपैयाँ वार्षिक बजेट विनियोजन गरिएको छ। असोज मसान्तसम्म ७६ करोड १३ लाख ५८ हजार ९ सय १३ रुपैयाँ विकास बजेट कार्यान्वयन गरेको सरकारले कात्तिक महिनाभर १४ करोड १८ लाख ४४ हजार ८० रुपैयाँ कार्यान्वयन गरेको छ। यस्तै विगतका वर्षमा पनि कर्णालीमा पुँजीगत बजेट कार्यान्वयनको अवस्था निराशाजनक नै छ। प्रदेश लेखा नियन्त्रक कार्यालयको तथ्यांकअनुसार आर्थिक वर्ष ०७६०७७ मा कर्णालीमा ४९ दशमलव १४ प्रतिशतमात्र बजेट खर्च भयो। आर्थिक वर्ष ०७७०७८ मा ३३ अर्ब ७४ करोड १३ लाख कुल बजेटको ६५ दशमलव ५२ अर्थात् २२ अर्ब १० करोड ८६ लाख रकम मात्रै खर्च भयो। आर्थिक वर्ष ०७८०७९ मा पनि सरकारले जम्मा बजेटको ६२ दशमलव ३७ प्रतिशतमात्रै खर्च भयो। आर्थिक वर्ष २०७८०७९ मा सरकारले चालुतर्फ १४ अर्ब ८९ करोड २७ लाख २३ हजार र पुँजीगततर्फ २१ अर्ब १६ करोड ५३ लाख ९१ हजार गरी जम्मा ३६ अर्ब ५४ करोड ६६ लाख ३६ हजार रकम विनियोजन गरे पनि २४ अर्ब मात्रै खर्च भयो। आर्थिक वर्ष ०७९०८० मा पनि प्रदेश सरकारको खर्च बढेको छैन। जुन आवमा ६७ दशमलव ८९ प्रतिशत अर्थात् २२ अर्ब ३८ करोड ३४ लाख ८३ हजार रुपैयाँमात्रै खर्च भयो। आर्थिक वर्ष ०८००८१ मा ३३ अर्ब ४० करोड ६६ लाख बजेट विनियोजन भएकोमा जम्मा ६० दशमलव ३४ प्रतिशत अर्थात् २० अर्ब १५ करोड ३९ लाख ७३ हजार रुपैयाँमात्रै खर्च भयो। कार्यालय समायोजन गर्न सकिन्छ : प्रमुख सचिव पौडेल कर्णाली प्रदेश प्रमुख सचिव चूडामणि पौडेलले प्रदेशभित्र सञ्चालनमा रहेका संघ र प्रदेशका कार्यालय समायोजन गर्न सकिने बताएका छन्। संघ सरकारले प्रदेश र स्थानीय सरकारलाई संविधानमा व्यवस्था भएअनुसार अधिकार दिने हो भने उस्तै प्रकृतिका कार्यालयहरूको समायोजन गर्न सम्भव छ, प्रमुख सचिव पौडेलले भने, तर संघले आफ्ना संरचना जिल्लामा राख्ने, प्रदेशले पनि आफ्ना संरचना खडा गरी राख्ने हो भने त्यो कुरा सम्भव छैन। अहिले प्रदेश र स्थानीय सरकारले संविधानअनुसार प्राप्त अधिकारहरू कार्यान्वयन गर्न नपाउँदा पनि कार्यसम्पादनमा समस्या भइरहेको उनले बताए। प्रदेश सरकारका मन्त्रालयको पुनर्संरचना गर्ने काम सुरु भइसक्यो। त्यसपछि जिल्लाका कार्यालयको पनि पुनर्संंरचना गर्नु पर्ने जरुरी छ। विनोद शाह, भूमि व्यवस्था, कृषि तथा सहकारी मन्त्री, कर्णाली प्रदेश संविधानमा व्यवस्था भएअनुसार संघले बनाउनुपर्ने ऐन, कानुनहरू पनि निर्माण भइसकेका छैनन्। प्रमुख सचिव पौडेलले भने, त्यसको प्रभाव तल्लो तहमा स्वाभाविक पर्ने नै भयो। संघीयता कार्यान्वयनको पहिलो चरण जनतालाई सेवा सुविधा दिन र आफ्ना बजेट नीति तथा कार्यक्रमलाई प्रभावकारी रूपमा कार्यान्वयन गर्न हतारमा खडा गरिएका संरचनाहरूको विषयमा समीक्षा गर्ने समय पनि भएको छ। यसलाई कसरी खर्चमा मितव्ययी र सेवा प्रवाहमा प्रभावकारी बनाउन सकिन्छ भन्ने विषयमा छलफल पनि भइरहेका छन्। तर कुनै एक तहले मात्र चाहेर सम्भव हुँदैन। संघ सरकारले चाहेमा जिल्लामा रहेका विभिन्न विषयगत कार्यालयहरूलाई एकरूपतामा ल्याई प्रभावकारी कार्यसम्पादन गर्न पनि सकिन्छ। कर्णालीका भूमि व्यवस्था, कृषि तथा सहकारी मन्त्री विनोद शाहले प्रदेश सरकारका मन्त्रालयको पुनर्संरचना गर्ने काम भइरहेको बताए। पहिले हामी मन्त्रालयहरूकै पुनर्संरचना गर्ने तयारीमा छांै, उनले भने, प्रदेश सरकारका आर्थिक मामिला तथा योजनामन्त्री राजीवविक्रम शाहको संयोजकत्वमा भूमि व्यवस्था, कृषि तथा सहकारी मन्त्री, मुख्यमन्त्री कार्यालयको सचिव र एक जना उपसचिव सदस्य रहेको समितिले मन्त्रालयको पुनर्संरचनाको कामहरू गरिरहेको छ। प्रदेश सरकारका प्रवक्तासमेत रहेका मन्त्री शाहले भने, कामको प्रकृतिको आधारमा मन्त्रालयको पुनर्संरचना गर्ने कार्य गरिरहेका छौँ। कुनै मन्त्रालयमा धेरै कार्यबोझ त कुनै मन्त्रालय सुनसानको अवस्था छ। धेरै कार्यबोझ भएको र कामको प्रकृति पनि मिल्नेगरी जिम्मेवारी हेरफेर गर्नेछौं। त्यसपछि जिल्लामा रहेका कार्यालयको पनि समायोजनका विषयमा छलफल अगाडि बढाउछौं।यस्तै, कांग्रेस प्रदेश संसदीय दलका प्रमुख सचेतक हिक्मतबहादुर विष्टले जिल्लामा हाल सञ्चालनमा रहेका केही कार्यालयहरू समायोजन गर्नुपर्ने बताए। उनले भने, जिल्लामा कतिपय कार्यालयमा कार्यबोझ नै छैन। अर्थात कामको चाप छैन। एकै प्रकृतिका विभिन्न कार्यालयहरू सञ्चालनमा छन्। जहाँ कर्मचारीहरू व्यस्त हुनका लागि काम तथा जिम्मेवारी कम छ। त्यस्ता कार्यालयहरू समायोजन गरी आर्थिक व्ययभार घटाउने गरी कार्यालयहरूको समायोजन हुनु आवश्यक छ। यस विषयमा हामी सत्ता साझेदार दलको तर्फबाट संसद्मा कुरा उठाउँछौं। यसअघि यस विषयमा खासै छलफल भएन। अब छलफलको विषय बनाउँछौं।"
बेंसी झरे उपल्लो मुस्ताङका विद्यालय,"जोमसोम : हिउँयामको हिमपात र जाडो छल्न मुस्ताङका आधाजसो विद्यालय बेंसीको न्यानो स्थानमा स्थानान्तरण गरिएको छ । उपल्लो मुस्ताङको लोमान्थाङ, लोघेकर दामोदरकुण्ड र बारागुङ मुक्तिक्षेत्र गाउँपालिकाको २ वटा गरी कुल १७ वटा सामुदायिक तथा धार्मिक गुम्बा विद्यालय हिउँदयामको जाडो छल्न बेंसी झरेका हुन्। उपल्लो मुस्ताङका सामुदायिक तथा धार्मिक गुम्बा विद्यालयहरूलाई बर्सेनि हिउँदयामको मौसममा हिमपात र जाडो छल्न बेंसी झार्ने गरिएको छ। हिमपातले विद्यालयका बालबालिकाहरूको शैक्षिक पठनपाठनमा समस्या र चुनौती हुन्छ। चिसोकै कारण विद्यालयका बालबालिकालाई निमोनिया, रुघाखोकीलगायतका स्वास्थ्य समस्या देखिने गर्छ। त्यसो उपल्लो मुस्ताङका अधिकांश नागरिक हिउँदयामको मौसममा जाडो छल्न र घुम्ती व्यापार व्यवसायमा निस्कने हुँदा त्यहाँँका विद्यार्थीको शैक्षिक पठनपाठनमा समस्या हुने गर्छ। उपल्लो मुस्ताङका अधिकांश सामुदायिक तथा धार्मिक गुम्बा विद्यालयहरू धेरै अघिदेखि जाडो छल्न घुम्ती कक्षा सञ्चालनका लागि बेंसी झार्ने प्रचलन रहेको छ। उपल्लो मुस्ताङको लोमान्थाङ गाउँपालिकामा ३ वटा सामुदायिक र ५ वटा धार्मिक गुम्बा विद्यालय घुम्ती कक्षा सञ्चालनका लागि बेंसीमा झरिसकेको लोमान्थाङ गाउँपालिकाका प्रशासन प्रमुख विकास केसीले जानकारी दिए। लोमान्थाङ३ किम्लिङको झिन्जु आधारभूत विद्यालय जाडो छल्न दसैंंपछि बेंसी झरेको २ सामुदायिक र ५ वटा धार्मिक गुम्बा विद्यालय तिहार पर्वलगत्तै जाडो छल्न र घुम्ती कक्षा चलाउन बेंसी झरेको प्रशासन प्रमुख केसीको भनाइ छ। चीनको स्वशासित क्षेत्र तिब्बतसँग सिमाना जोडिएको उपल्लो मुस्ताङको लोमान्थाङमा सामुदायिकतर्फ झिन्जु आधारभूत, राष्ट्रिय आधारभूत र दिव्यदीप माध्यमिक विद्यालयका गरी ९७ जना विद्यार्थीलाई कक्षा चलाउन बेंसी झारिएको गाउँपालिकाका प्रशासन प्रमुख केसीले उल्लेख गरे। उनका अनुसार परम्परागत धार्मिक गुम्बा विद्यालयअन्तर्गत निफुक नाम्डोल नर्बोलिङ गुम्बा, पाल एवं नाम्गेल गुम्बा, महाकरुवा शाक्यापा गुम्बा, लो गर्फुक गुम्बा र आमची विद्यालय गरी ५ वटा धार्मिक गुम्बा पनि तिहारलगत्तै पोखरामा झारिएको प्रशासन प्रमुख केसीले बताए। लोमान्थाङ गाउँपालिकाका सामुदायिक विद्यालयअन्तर्गत दिव्यदीप माध्यमिक विद्यालयमा ४५ जना विद्यार्थी छन्। त्यहाँँ कक्षा ४ देखि १० सम्मका लागि हिमाली आवासीय छात्रावासका लागि सरकारबाट बजेट उपलब्ध हुन्छ। कक्षा १ देखि ३ सम्मका विद्यार्थीलाई गाउँपालिकाले प्रतिविद्यार्थी मासिक ४ हजार रुपैयाँ आवासीय सुविधाका लागि बजेट दिने गरेको प्रशासन प्रमुख केसीले जनाए। सरकार लोमान्थाङको २ विद्यालयका लागि वार्षिक ३ लाख ५० हजार रुपैयाँ संघीय ससर्त अनुदान स्वरूप घुम्ती कक्षा व्यवस्थापन गर्न बजेट उपलब्ध गराउने गरेको छ। हिउँदको अत्यधिक चिसो बढेकाले लोमान्थाङका सरकारी तथा धार्मिक गुम्बा विद्यालय जाडो छल्न बेंसीमा स्थानान्तरण गर्नु परेको प्रशासन प्रमुख केसीले उल्लेख गरे। हिउँयामको अवधिभर बेंसीमा झारेर शैक्षिक पठनपाठन गराउने र जाडो सकिएपछि वैशाखको पहिलो साता साबिककै स्थानमा लगेर पठनपाठन गराइने प्रशासन प्रमुख केसीले जानकारी दिए। हिउँदमा उपल्लो मुस्ताङमा अत्यधिक चिसो हुने, नदीनाला, खानेपानी धारा, सेफ्टी ट्यांकी र सिँचाइ कुलोसमेत जमेर बरफ हुन्छ । उनले भने, त्यस समयमा गाउँमा जाडो छल्न सबैजसो नागरिक बेंसी झर्ने गर्दा गाउँ नै रित्तो हुन्छ, यसैले अभिभावक तल झर्ने भएकाले सबै कारणको सहजता खोज्न घुम्ती कक्षा सञ्चालन तथा व्यवस्थापन गर्ने परम्परा नै रहेको छ। लोमान्थाङ गाउँपालिकाको २ सामुदायिक विद्यालय बर्सेनि घुम्ती कक्षा व्यवस्थापन गर्न आफ्नै शैक्षिक भवन निर्माण गरिसकेका छन्। लोमान्थाङको झिन्जु आधारभूत र दिव्यदीप माध्यमिक विद्यालयको पोखरामा आफ्नै भवन रहेको प्रशासन प्रमुख केसीले बताए। उपल्लो मुस्ताङको लोघेकर दामोदरकुण्ड गाउँपालिकाका ७ वटा सामुदायिक र २ वटा धार्मिक गुम्बा विद्यालयहरू जाडो छल्नका लागि तिहारपछि बेसी झरिसकेको गाउँपालिकाका शिक्षा शाखा अधिकृत प्रचण्ड न्यौपानेले जानकारी दिए। लोघेकर दामोदरकुण्ड गाउँपालिकामा रहेका ६ वटै सामुदायिक आधारभूत विद्यालयलाई घुम्ती कक्षामा मर्ज गरी पोखराको हेमजामा व्यवस्थापन गरिएको छ। त्यहाँँका जनज्योति आधारभूत विद्यालयले तनहुँको शुक्ला गण्डकीमा लगेर घुम्ती कक्षा व्यवस्थापन गरेको शिक्षा शाखा अधिकृत न्यौपानेले बताए। उनका अनुसार चराङ आवि, मराङ आवि, ढाक्मर, आवि, यारा आवि, घारा आवि र शालिग्राम आविलाई घुम्ती कक्षा मर्ज गरी पठनपाठन गराइएको शिक्षा शाखा अधिकृत ंंन्यौपानेले जनाए। गाउँपालिकाको घमी आवि गतवर्ष जस्तै यसवर्ष पनि घुम्तीका लागि बेंसी नझर्ने मनशाय व्यक्त भएको उनले उल्लेख गरे। गाउँपालिकाका करिब २ सय बढी विद्यार्थी घुम्तीका लागि बेंसी स्थानान्तरण भएको र उनीहरूका लागि गाउँपालिकाबाट २० लाख बजेट विनियोजन गरिएको शिक्षा शाखा अधिकृत न्यौपानेले जानकारी दिए। उनले गाउँपालिकाभित्र दुई विद्यालयलाई संघीय ससर्त अनुदान जनही ३ लाख ५० हजार पाउने र उक्त अनुदान घुम्ती कक्षा व्यवस्थापनमा खर्च हुने उनले बताए। उनले जाडो छल्न बेंसी झरेका विद्यार्थीलाई वैशाखमा उकालेर साबिककै स्थानमा पठनपाठन गराइने बताए। यस्तै, उपल्लो मुस्ताङका दुई पालिकाका विद्यालयजस्तै बारागुङ मुक्तिक्षेत्रका एक सामुदायिक र एक धार्मिक गुम्बा विद्यालय तिहार सकिएलगत्तै जाडो छल्न बेंसी झारिएको बारागुङ गाउँपालिकाकी शिक्षा शाखा प्रमुख रेखा पन्तले जानकारी दिइन्। उनका अनुसार बारागुङ मुक्तिक्षेत्र३ को जननर्मल आधारभूत विद्यालयका १ सय २५ जना विद्यार्थी र कागछोदे धार्मिक गुम्बा विद्यालयका ७१ जना गरी १ सय ९६ जना विद्यार्थी घुम्ती कक्षा पढाउन बेंसीमा झारिएको हो। बारागुङ मुक्तिक्षेत्रमा हिमाली आवासीय सुविधाअन्तर्गत जनशान्ति माध्यमिकमा ४० जना विद्यार्थीले पाएका छन्। गाउँपालिकाले जनशान्ति माध्यमिकमा १५ जना र मुक्तिनाथ आविलाई मासिक ४ हजार आवासीय सहुलियत स्वरूप रकम उपलब्ध गराउँदै आइरहेको छ। शिक्षा शाखा प्रमुख पन्तले प्रदेश सरकारको अनुुदान सामाजिक विकास कार्यालयबाट २० जना विद्यार्थीलाई प्रतिविद्यार्थी ५ हजारका दरले विद्यालयलाई उपलब्ध गराउने गरेको छ। उपल्लो मुस्ताङका सामुदायिक तथा धार्मिक गुम्बा विद्यालयलाई हिउँदयामको महिनामा पनि बेंसी झारेर नियमित पठन पाठन गराइने भए पनि बारागुङ मुक्तिक्षेत्रका केही विद्यालयसहित घरपझोङ गाउँपालिका र थासाङ गाउँपालिकाका सबै सामुदायिक विद्यालयहरू पुसको पहिलो साताभित्र अर्थ वार्षिक परीक्षा सकेर हिउँदे बिदा दिने गरिएको छ। यी विद्यालयहरू पुस र माघ महिना बन्द हुने र फागुनको पहिलो साता नियमित शैक्षिक पठनपाठन सञ्चालन गर्ने गरिएको छ। सरकारले हिमाली क्षेत्रका विद्यालयलाई पनि एक डालोमा राखेर एक शैक्षिक सत्र कायम गरेकाले मुस्ताङमा पनि विद्यार्थीको शैक्षिक पठनपाठनमा आंशिक समस्या देखिएको छ।"
बीआरआई अझै अल्झनमै,"काठमाडौं : नेपालले चिनियाँ अन्तर्राष्ट्रिय परियोजना बेल्ट एन्ड रोड इनिसियटिभ (बीआरआई) सम्बन्धी समझदारीपत्रमा सन् २०१७ मा हस्ताक्षर गरेको थियो। बीआरआईको पहिलो सम्मेलनको पूर्वसन्ध्यामा नेपालमा समझदारीपत्रमा हस्ताक्षर भएको थियो। त्यतिबेला कांग्रेस र माओवादी केन्द्रको संयुक्त तर कार्यान्वयन सम्झौतामा हस्ताक्षर नहुँदा बीआरआईसम्बन्धी परियोजनाहरू अघि बढ्न सकेका छैनन्। नेपालमा चिनियाँ ऋण तथा अनुदानमा केही परियोजना सञ्चालनमा छन्, तर ती बीआरआईअन्तर्गत नभई द्विपक्षीय सम्झौतामा आधारित छन्। ठोस रूपमा दुई सरकारले बीआरआईअन्तर्गत परियोजना छनोट गर्न सकेका छैनन्। चिनियाँ राष्ट्रपति सी जिनपिङले वान बेल्ट वान रोड (ओबीओआर)को अवधारणा अगाडि सारेलगत्तै २०७० मा नेपालले समर्थन गरेको थियो। पछि त्यसको नाम बेल्ट एन्ड रोड इनिसिएटिभ (बीआरआई) तय भयो। नेपाल चार वर्षपछि २०७४ मा बीआरआईमा औपचारिक रूपमा सामेल भएको थियो। त्यसो त बीआरआई परियोजनाभित्र पर्ने गरी नेपालले सुरुमा ३५ वटा परियोजनाको सूची पठाएको थियो। पछि चीनले लामो र अनावश्यक सूची आएको भनेपछि संख्या घटाएर नौवटाको मात्र सूची पठायो। ती परियोजनाको विस्तृत ढाँचा अहिलेसम्म स्पष्ट भएको छैन। गत असार ११ गते नेपालचीन कूटनीतिक परामर्श संयन्त्रको १६ औं बैठक काठमाडौंमा बसेको थियो। त्यो बैठकका बिभिन्न एजेन्डाहरूमध्ये बीआरआई कार्यान्वयन सम्झौतामा हस्ताक्षर गर्ने कार्यसूची थियो। उक्त सम्झौतामा हस्ताक्षर गर्न नेपालका तर्फबाट परराष्ट्र सचिव सेवा लम्साल र चीनका तर्फबाट उपविदेशमन्त्री सुन वेइतोङ थिए। नेपालका तर्फबाट राष्ट्रिय योजना आयोग र चीनका तर्फबाट नेसनल डेभलपमेन्ट एन्ड रिफर्म कमिसनले तयार पारेको सम्झौताको मस्यौदा तयार थियो। उक्त समयमा प्रमुख एजेन्डा बेल्ट एन्ड रोड इनिसियटिभ कार्यान्वयन सम्झौतामा भने हस्ताक्षर हुन सकेन। उक्त बैठकका साक्षी परराष्ट्र मन्त्रालयका एक अधिकारीले चीनले थप अध्ययन गर्नुपर्छ भन्दै उक्त विषय रोकेको बताए। नेपालले राखेकामध्ये दुई वटा विषयमा चीनले हामीले थप अध्ययन गर्नुपर्छ र यसमा अरू अध्ययनको आवश्यक छ भन्दै रोकेका थिए। नेपालका तर्फबाट पनि वर्तमान राजनैतिक स्थिरताका कारणले नेपालले बीआरआईका विषयमा कुनै धारणा बनाइनसकेको भनेर उक्त मुद्दा पछि सर्यो। बीआरअईमा यसअघि नै हस्ताक्षर भए पनि त्यसको कार्यान्वयन कसरी हुने भन्ने बारेमा नेपाल र चीनका बीचमा अहिलेसम्म सहमति नहुँदा बीआरआईअन्तर्गतका परियोजनाहरू नेपालमा अघि बढ्न नसकेका हुन्। पछिल्लो पटक गत असारमा मन्त्रीस्तरीय सम्झौता हुँदा नेपाल सरकारले चीनबाट नेपाललाई गर्न सक्ने बजेटरी सहायताको वृद्धि, ट्रान्सबोर्डर ट्रान्समिसन लाइन, टोखाछहरे सुरुङ मार्ग निर्माण र नेपालचीन क्रस बोर्डर रेल्वे लाइन निर्माण र त्यसको मोडालिटीबारे उल्लेख थियो। यी परियोजनाहरूमा चीनले ७० देखि शतप्रतिशतसम्म अनुदान दिनुपर्ने प्रस्ताव नेपालले गरेको थियो। चीन भने ऋणमै बीआरआईका परियोजना भिœयाउन चाहन्छ। यही मंसिर १७ मा प्रधानमन्त्री केपी शर्मा ओली चीन भ्रमणमा जाँदै छन्। चीन भ्रमणको चर्चा भएदेखि नै भ्रमणमा बीआरआईका विषयमा के हुन्छ ? भन्ने चासोका विषयमा प्रधानमन्त्री ओलीले शुक्रबार पार्टीको एक सभालाई सम्बोधन गर्दै स्पष्ट पारेका छन्। उनले भने, नेपाल अहिले कसैको पनि ऋण लिने अवस्थामा छैन। आफ्नो चीन भ्रमण उपलब्धि हुने भन्दै उनले भने, हामी सकेसम्म कतैको पनि ऋण लिँदैनौँ। अहिले ऋण लिने मनस्थित र अवस्था पनि छैन। तर हामीले उत्पादन बढाउनुपर्छ। आफैंले उन्नति गर्नुपर्छ। उनले अगाडि भने, देशको हित र भलाइको लागि कुनै पनि देशको भ्रमण गरिन्छ। त्यसरी नै हामीले हाम्रा भ्रमणहरूलाई सफल बनाउने ढंगले प्रस्तुत गरेको छ। अरू परियोजना निर्माण र मोडालिटीको बारेमा दुई देशबीचमा केही विषयमा समस्या देखिएको थियो। क्रस बोर्डर रेल्वे लाइनबारे नेपालले विस्तृत अध्ययन गरेपछि कार्यान्वयन गरिनेछ भन्ने प्रस्ताव गरेको थियो भने चीनले त्यसमा सहमति जनाएको थिएन। त्यसो त बीआरआईअन्तर्गतका परियोजनाहरू र लगानीको मोडेलका बारेमा अहिले पनि सहमति हुन भने सकेको छैन। कांग्रेसले बीआरआईअन्तर्गत आउने अनुदान स्वीकार गर्न सकिने तर ऋण स्वीकार गर्न नसकिने बताउँदै आएको छ। बीआरआईबारे कांग्रेसको धारणा अहिले पनि त्यही नै रहेको नेपाली कांग्रेसका प्रवक्ता डा प्रकाशशरण महतले बताए। महतले भने, बीआरआईका विषयमा हाम्रो धारणा स्पष्ट छ। यो समयमा महँगो ब्याजमा ऋण लिने भन्ने कुरा नै हुँदैन। यो विषयमा पार्टी सभापति शेरबहादुर देउवा प्रधानमन्त्री भएकै बेला स्पष्ट राखिसक्नुभएको छ। चीनले वर्षौंदेखि अनुदानका योजना दिन्छु भनेका योजना कार्यान्वयन भएका छैनन्। बीआरआईमा हाम्रो आपत्ति हैन। बीआरआई कसरी आउने हो कसरी आउनुपर्छ भन्नेमा हाम्रो धारणा हुनुपर्छ भन्ने हो, डा महत भन्छन् अर्को कुरा ऋण जबरजस्ती भिडाउनेभन्दा पनि आवश्यक पर्नेले माग गरेमा दिने कुरा हो। अहिले वल्र्ड बैंक एडीबीकै ऋण खर्च गर्न सकेको छैन। भएकै ऋणको भार परिरहेको छ। साँवा, ब्याज तिर्नुपरेका कारण पुँजीगत खर्चै गर्न नसक्ने गरी घट्दै गइरहेको छ। योजनाको स्वरूप कस्तो हो ? प्रतिफल कति आउँछ ती कुरा नबुझी हचुवाको भरमा ऋण बोक्ने कुरा हुँदैन। नेकपा एमालेका उपमहासचिव प्रदीप ज्ञवाली भने बीआरआईका विषयमा अहिलेको गठबन्धन सरकारबीच सहमति हुने बताउँछन्। ज्ञवाली भन्छन्,् बीआरआईमा हस्तक्षेप गर्नु पनि पहिले हस्ताक्षर गरेको भए पनि अहिले गिजोल्नु मात्र हो। बुधबार काठमाडौंमा सञ्चारकर्मीहरूसँगको अन्तक्र्रियामा ज्ञवालीले कांग्रेसलाई इंगित गर्दै भने, उहाँहरूले नै हस्ताक्षर गर्नुभयो, पछि गिजोल्न लाग्नुभयो। चीनसँगको सम्झौतापछि ९ परियोजना नेपालले छानिसकेको भन्दै त्यसमा लगानीको ढाँचा भने अझै टुंगिन बाँकी रहेको बताए। उनले भने, बीआरआईमा ९ परियोजना छानेका छौं तर फन्डिङ मोडालिटीमा प्रवेश नै गरेका छैनौं। बीआरआईबारे प्रधानमन्त्री केपी शर्मा ओलीको चीन भ्रमणअघि समझदारीमा पुग्ने भन्दै अलिअलि डिफरेन्सेस छ तर प्रमको भ्रमणअघि नै एउटा समझदारीमा पुग्छौँ। उनले भने। बीआरआईका तीन चरण छनबीआरआईको पहिलो चरणमा दुई सरकारले परियोजना छनोट गर्नुपर्छ। दोस्रो चरणमा चीनका सरकार नियन्त्रित कम्पनीले ती परियोजनाको व्यावसायिक सम्भाव्यता अध्ययन गर्छन्। त्यस आधारमा चिनियाँ सरकारी बैंकले ऋण प्रवाह गर्छन्। सरकार नियन्त्रित एक्जिम बैंक, बैंक अफ चाइना तथा इन्डस्ट्रियल एन्ड कमर्सिएल बैंक (आईर्सबीसी)ले बीआरआई परियोजनामा ऋण प्रवाह गर्दै आएका छन्। तर, चिनियाँ बैंकले परियोजनाहरू नाफामुखी भएको सुनिश्चितता खोज्छन् र लिखित रूपमा सरकारी जमानी (सोभरेन ग्यारेन्टी) पनि उनीहरूको पूर्वसर्त हुन्छ। परियोजना नेपालको आन्तरिक कारणले सम्पन्न हुन सकेन भने नेपाल सरकारले ब्याजसहित ऋण फिर्ता गर्ने सुनिश्चित गर्नुपर्छ। तेस्रो चरण भनेको ऋण प्रवाह, सरकारी जमानी र परियोजना कार्यान्वयनको सुरुवात हो। बीआरआईलगायतका परियोजना अगाडि बढ्न नसक्नुको प्रमुख कारणका विषयमा चीनका लागि नेपालका पूर्वराजदूत टंक कार्की भन्छन्, बीआरआईका विषयमा सरकारले राम्रोसँग गृहकार्य गरेको छैन। यसअघि परराष्ट्रमन्त्री नारायणकाजी श्रेष्ठ पूर्णरूपमा गृहकार्य नै नगरी गएका थिए। यसपटक जाँदा गृहकार्य नपुगेको भन्ने हैसियतमा जानु हुँदैन जस्तो लाग्छ। किनभने बीआरआईमा सहमति जनाएको करिब आठ वर्ष भइसकेको छ। अब त्यसलाई कसरी अगाडि बढाउने हो भन्ने बारेमा भएका प्राविधिक समस्याका विषयमा प्रस्ट विचार लिएर जानु राम्रो हुन्छ। उहाँको विचारमा कांग्रेसले आफ्नो विचार अलि भिन्न खालको बनाएता पनि बीआरआईबाट ऊ पनि अलग हुन सक्ने अवस्था छैन। भूराजनीतिको कुरा गर्नुपर्दा पनि हिजोको भारत चीनबीचको कटुता आज साम्य भएर उनीहरू आपैलं सामान्य गरिराखेका छन्। त्यसैले नेपाललाई बीआरआईमा जानका लािग बाहिरका अवाञ्छित दबाब बेहोर्नुपर्ने जस्तो देखिन्न। नेपाल, भारत र चीन सम्बन्धमा एउटासँग राम्रो र अर्कोसँग नराम्रो अथवा चित्त दुखाउने उद्देश्य नेपालको हुन नहुने र त्यस्तो नरहेको जानकारहरूको धारणा छ। हुन पनि मुलुकको राष्ट्रिय हितका निमित्त आर्थिक, सामाजिक हितका विषयमा निष्कर्षमा पुग्नुपर्ने विषयमा खुट्टा कमाउनुपर्ने आवश्यकता छैन। नेपालजस्ता साना मुलुकले कसैप्रति चाहिँदोभन्दा बढी निकटता वा अनावश्यक कटुता राखेर नभई असंलग्न नीति अपनाएर काम गर्न सकिन्छ। जुन कुरा युक्रेनबाट सिक्न सकिन्छ। प्रधानमन्त्री केपी शर्मा ओलीको आसन्न भ्रमणमा सरकार कति स्पष्टताका साथ अघि बढ्छ, त्यो हेर्न बाँकी छ। सरकार अनावश्यक रूपमा डराउन नहुने र बिना गृहकार्य उताबाट आउने प्रस्तावमा समर्थन वा प्रतिक्रिया जनाएर मात्र फर्किन नहुने विज्ञको मत छ। बीआरआई अघि बढ्न नसक्नु प्रमुख समस्या के हो ? नेपाललाई चीनले औसत वार्षिक १७ अर्ब रुपैयाँ अनुदान स्वरूप दिँदै आएको छ। तर, २५२६ असोज २०७६ मा चिनियाँ राष्ट्रपति सी जिनपिङले नेपालको औपचारिक भ्रमण क्रममा घोषणा गरेको ५६ अर्ब रुपैयाँ अनुदान सहयोग बेग्लै हो। चीनले नेपाली सेना तथा तिब्बतसँग सीमा जोडिएका नेपालका १५ हिमाली जिल्लालाई गर्ने सहयोग पनि बेग्लै हो। चिनियाँ राष्ट्रपति सीको नेपाल भ्रमणका बेला रेलभन्दा प्राविधिक रूपमा सडक निर्माणमा जोड दिइएको थियो। परराष्ट्र मन्त्रालयका उच्च अधिकारीका अनुसार, विस्तृतमा त हाम्रो कुराकानी भएको छैन, तर हामी सार्वभौम ग्यारेन्टीसहित महँगो ब्याजदरमा ऋण लिएर परियोजना सञ्चालन गर्ने पक्षमा छैनौं, चीनले अनुदानमा दिएको रकमबाट परियोजना बनाउने पक्षमा छौं, थप अनुदानका लागि चीनसँग छलफल गर्छौं। सार्वभौम ग्यारेन्टीमा नेपालले पोखरा विमानस्थलका लागि चीनबाट २०७३ मा २१ करोड ५९ लाख ६० हजार अमेरिकी डलर ऋण लिएको छ। वार्षिक दुई प्रतिशत ब्याजमा २० वर्षका लागि ऋण लिँदा नेपालले सार्वभौम ग्यारेन्टी गरिदिएको छ। हाल काठमाडौं चक्रपथ दोस्रो, पोखरा अन्तर्राष्ट्रिय विमानस्थल, रसुवागढीस्याफ्रुबेँसी सडक विस्तार, कोदारी राजमार्गको स्तरोन्नति तथा दुई पुल, दुवाकोटमा वीर अस्पताल निर्माण, टोखाछहरे तथा बेत्रावतीस्याफ्रुबेँसी सुरुङमार्गको पूर्व सम्भाव्यता अध्ययन अनि काठमाडौंकेरुङ सीमापार रेल्वेको सम्भाव्यता अध्ययन लगायतमा चिनियाँ संलग्नता छ। नेपालमा भारत, युरोपियन युनियन र अमेरिकासँगका सम्झौताबारे दफाबार छलफल हुने गरेको छ। तर, बीआरआई के हो ? कुनकुन एजेन्डा छन् भन्नेबारेमा ठोस छलफल आजसम्म भएको छैन। भारतसँगको समस्यालाई चीनतिर देखाइदिएर कूटनीतिक सन्तुलन कायम गर्न खोजिएको सन्देश प्रवाह भएको छ। भारतविरोधी सेन्टिमेन्टलाई राष्ट्रियतामा केन्द्रित गरिएको छ, चीनका बारेमा प्रचारबाजी भएको छ, तर परिणाममा यो देखिएको छैन। यो किसिमको कूटनीति दीगो हुन नसक्ने र त्यसले कुनै परिणाम पनि नदिने भएकोले सन्तुलित परराष्ट्र नीतिको मान्यतामा आघात नहुने गरी नेपालले राष्ट्रिय हितलाई केन्द्रमा राखेर सबैसँग सहकार्य गर्दै अघि बढ्नुपर्ने आवश्यकता छ। नेपालले पठाएका परियोजनाहरू केरुङकाठमाडौं रेलमार्ग काठमाडौं टोखादेखि नुवाकोट विदुरसम्मको सडक रसुवागढीकाठमाडौं सडकको स्तरोन्नति दिपायलदेखि चीन सीमासम्म सडक गल्छीरसुवागढीकेरुङ ४०० केभी प्रसारण लाइन ७६२ मेगावाटको तमोर जलविद्युत् परियोजना४२६ मेगावाटको फुकोट कर्णाली जलविद्युत् परियोजना मदन भण्डारी प्राविधिक विश्वविद्यालय किमाथांकाहिले सडक निर्माण"
"गृहको आदेश अलपत्र, राजमार्गमा रोकिएन पटके कर","धरान : कोशी प्रदेशमा सञ्चालित यातायातका सवारीसाधनसँग नियमविपरीत जबरजस्ती पटके कर उठाउने कार्य अझै रोकिएको छैन। यस्तो पटके कर १४ जिल्लाका राजमार्गमा जारी छ। गृह मन्त्रालयले ७७ वटै जिल्ला प्रशासन कार्यालयलाई पटके कर रोक्न लिखित निर्देशन दिएको थियो। यस्तै, कोशी प्रदेश सरकारले पनि सबै पालिकालाई राजमार्गमा पटके कर संकलन नगर्न लिखित निर्देशन दिएको थियो। तर केन्द्र र प्रदेश सरकारका निर्देशनलाई लत्याउँदै पटके कर संकलन जारी छ। निजी, सार्वजनिक, ढुवानी तथा विदेशी पर्यटक चढ््ने यातायातका साधनलाई जबरजस्ती रोकेर विभिन्न पालिकाहरूले पटके कर उठाइरहेका छन््। सवारी प्रवेश कर, सवारी पटके कर, सरसफाइ शुल्क गरी विभिन्न प्रकारका बिल भिडाएर कर उठाउने गरेको यातायात व्यवसायी महासंघका कोशी प्रदेश संयोजक सरोज श्रेष्ठले बताए। स्थानीय तहले गुडिरहेका सवारीसाधन रोकेर कर लिने गरेका कारण दुर्घटनाको जोखिम बढेको उनले बताए। यस्तो कार्यले यातायात व्यवसाय धराशायी बन्न थालेको उनको गुनासो छ। पालिकाहरूले टेन्डर प्रक्रियामार्फत ठेकेदारसँग सम्झौता गरेर राजमार्गमा खुलेआम कर उठाइरहेको पनि श्रेष्ठले बताए। राजमार्गमा जबरजस्ती कर उठाउन थालेपछि यातायात व्यवसायीले प्रदेश सरकार र संघीय सरकारलाई ज्ञापनपत्र बुझाएका थिए। कोशी प्रदेशका मुख्यमन्त्री हिक्मतकुमार कार्कीको निर्देशनमा प्रदेश सरकार र गृहमन्त्री रमेश लेखकको निर्देशनमा गृह मन्त्रालयले सबै पालिकाहरूलाई लिखित निर्देशन दिए। गृह मन्त्रालय र प्रदेश सरकारको लिखित निर्देशनविपरीत देशभरका सबै पालिकाहरूले जबरजस्ती कर संकलन गर्दा समेत सरकारले नियन्त्रण नगरेको आरोप नेपाल यातायात व्यवसायी महासंघका केन्द्रीय अध्यक्ष विजय स्वाँरले लगाए। उनले यातायातका साधनबाट विभिन्न प्रकारका कर उठाउने कार्य बन्द नभए कर उठाउने पालिका र सरकार विरुद्ध सर्वोच्च अदालत जाने चेतावनी दिए। काँकडभिट्टाबाट धरानसम्म आउँदा एउटा यात्रु बसले १५ सय रुपैयाँ पटके कर बुझाउनु परेको डल्फिन यातायातका चालक गणेश भण्डारीले बताए। धरानका यातायात व्यवसायी ईश्वर कार्कीले सबैभन्दा बढी पटके कर संखुवासभा जिल्लाका पालिकाहरूले लिने गरेको बताए। उनीहरूले न्यूनतम ५० देखि अधिकतम ५ सय रुपैयाँसम्म लिने गरेका छन्। सबैभन्दा बढी कर संखुवासभाको मकालु गाउँपालिकाले ५ सय, खाँदबारी नगरपालिकाले २ सय लिने गरेको संयोजक श्रेष्ठले बताए। गाउँपालिका राष्ट्रिय महासंघ कोशी प्रदेशका अध्यक्ष तथा सुनसरीको कोशी गाउँपालिकाका अध्यक्ष ऐयुव अन्सारीले राजमार्गमा दोहोरो कर उठाउन नपाइने बताए। उनले राजमार्गमा पालिकाले उठाउने करका विषयमा महासंघको बैठक बसेर सहज तरिकाले एकरूपता ल्याउने आश्वासन दिए। गृह मन्त्रालयका सूचना अधिकारी दिलकुमार तामाङले राजमार्गमा सवारी पटके कर उठाउन नपाइने बताए। उनले केही पालिकाहरूले घुमाउरो तरिकाले कर संकलन गरिरहेकाले देशका ७७ वटै जिल्ला प्रशासन कार्यालयलाई सम्बन्धित पक्षसँग समन्वय गरी समस्या समाधान गर्न निर्देशन दिइएको बताए।"
६ स्थानमा महिलाको जित सुनिश्चित,"काठमाडौं : निर्वाचन आयोगले कात्तिक १ गते दलहरूलाई एउटा आदेश दियो जहाँ पुरुष प्रमुखउपप्रमुख कायम छन्, त्यहाँ महिलामात्रै उम्मेदवार बनाउनू। विगतमा गठबन्धन बनाएर दलहरूले घुमाउरो बाटोबाट पुरुषै पुरुष उम्मेदवार बनाएपछि आयोगले यस्तो आदेश दिएको थियो। आयोगले उक्त आदेशपछि उपनिर्वाचन हुन लागेका ६ स्थानमा महिलामात्रै उम्मेदवार बनेका छन्। अर्थात्, जुन पार्टीबाट जिते पनि महिलाले मात्रै जित्ने भएका छन्। दलहरूले २०७९ को स्थानीय तहको निर्वाचनमा गठबन्धन बनाएर चुनाव लड्दा महिला उम्मेदवारको संख्यामा कमी आएको थियो। त्यसैकारण उनीहरूको प्रतिनिधित्व कमजोर भयो। यसअघि चुनावमा दलहरूले पालिका प्रमुखउपप्रमुख, अध्यक्षउपाध्यक्ष र जिल्ला समन्वय समिति प्रमुखउपप्रमुख पदमा धेरै पुरुषलाई उम्मेदवार बनाएका थिए। तर, कात्तिक १ गते आयोगले मंसिर १६ गते हुने स्थानीय तहको उपनिर्वाचनमा पुरुष प्रमुख र उपप्रमुख रहेको स्थानमा महिलालाई उम्मेदवार बनाउन राजनीतिक दलहरूलाई आदेश दिएको थियो। त्यो निर्देशन दलहरूले पालना गर्दै महिलालाई प्राथमिकता राखेर चुनावमा उम्मेदवार बनाएको आयोगकी प्रवक्ता नीता पोखरेल अर्यालले बताइन्। कैलालीमा जिसस प्रमुख बनिन् भुल निर्वाचन आयोगको बाध्यात्मक आदेशले जिल्ला समन्वय समिति कैलालीको प्रमुखमा टीकाकुमारी भुल निर्वाचित भएकी छिन्। २०७९ पुसमा कैलाली जिल्ला समन्वय समिति प्रमुख पदमबहादुर कलेलको निधन भयो। त्यसयतादेखि जिसस प्रमुखको पद रिक्त भयो। उपाध्यक्षमा थिए, खगराज भुसाल। यसअघि प्रमुख र उपप्रमुख दुवै पुरुष थिए। आयोगको निर्देशनका कारण सबै दलले उपनिर्वाचनमा प्रमुख दलले महिलालाई उम्मेदवार बनाउन बाध्य भए। त्यसकारण कैलाली जिल्ला समन्वय समिति प्रमुख पदमा भुल निर्वाचित भएको आयोगकी प्रवक्ता अर्यालले बताइन्। बुधबार नागरिक उन्मुक्ति पार्टीकी रूपमती डगौरा थारूले उम्मेदवारी फिर्ता लिएपछि कांग्रेसकी भुल समन्वय प्रमुखमा निर्विरोध निर्वाचित भएकी हुन्। ६ पालिकामा महिला सुनिश्चित मंसिर १६ गते स्थानीय तहको उपनिर्वाचनमा कुल १० स्थानमा प्रमुख र उपप्रमुख, अध्यक्ष र उपाध्यक्ष पदका लागि निर्वाचन भइरहेको छ। त्यसमध्ये एक जिल्ला समन्वय प्रमुख र पाँचवटा स्थानीय तह गरी ६ वटा स्थानमा महिला उम्मेदवारहरूको जित सुनिश्चित भएको प्रमुख निर्वाचन आयुक्त दिनेशकुमार थपलियाले जानकारी दिए। महिलाको जित सुनिश्चित भएका स्थान नलगाड नगरपालिका जाजरकोट चुनाव हुने पद : उपप्रमुख१कांग्रेस : इन्द्रा चन्द (सिंह)२राप्रपा नेपाल : सुनिता पुन रावल३ एमाले : सुनिता बोहरा४ माओवादी केन्द्र : देवका लामिछाने५रास्वपा : पार्वती पुन६ नेपाल समाजवादी पार्टी : पवित्रा जैशी गौरीशंकर गाउँपालिका दोलखाचुनाव हुने पद : उपाध्यक्ष१कांग्रेस : पासदिकी तामाङ२ एकीकृत समाजवादी : रविना खड्का३ माओवादी केन्द्र : निम लेकी शेर्पा४जसपा : सपना कार्की खड्का५ रास्वपा : गोमा श्रेष्ठ६ एमाले : उमा लुंगेली मगर शेर्पा७ राप्रपा : मन कुमारी श्रेष्ठ स्वामीकात्तिक खापर गाउँपालिका बाजुराचुनाव हुने पद : उपाध्यक्ष१ कांग्रेस : पुल्ती सारा शाही२ एकीकृत समाजवादी : जवा शाही ३ माओवादी केन्द्र : राजु कुमारी विक४ राप्रपा : सुना देवी थापा भोटे (धामी)५ एमाले : सुलोचनाकुमारी भण्डारी पुथा उत्तरगंगा गाउँपालिका, रुकुमपूर्वचुनाव हुने पद : उपाध्यक्ष१कांग्रेस केशकुमारी तुलाचन२माओवादी नरपुरा बुढा३एकीकृत समाजवादी सुनिता बुढा मगर सर्केगाड गाउँपालिका, हुम्लाचुनाव हुने पद : उपाध्यक्ष१कांग्रेस सविता बुढा२एमाले : जाना शाही३माओवादी केन्द्र : देवकी तिमल्सिना४राप्रपा : संगीता शाही५ रास्वपा : बाँचा बुढा महिलाको अधिकार कानुनमै सुनिश्चित गर्छौं : दिनेशकुमार थपलिया, प्रमुख निर्वाचन आयुक्त स्थानीय तह निर्वाचन ऐन, २०७३ को दफा १७ को उपदफा (४) ले स्थानीय तहको अध्यक्ष, उपाध्यक्ष, प्रमुख, उपप्रमुख तथा जिल्ला समन्वय समितिको प्रमुख, उपप्रमुखमध्ये ५० प्रतिशत महिला उम्मेदवार हुने गरी मनोनयनपत्र पेस गर्ने व्यवस्था मिलाउनु पर्नेछ। तर, दलले एकजना मात्रै उम्मेदवारी दिएमा यो उपदफाको प्रावधान लागू हुने छैन। २०७९ सालको निर्वाचनमा राजनीतिक दलहरूले यही सुविधालाई उपयोग गरेर एउटा दलले अध्यक्ष, प्रमुखमा उम्मेदवारी दिने अर्कोले उपाध्यक्ष, उपप्रमुखमा उम्मेदवारी दिने सहमति गरेर गठबन्धन गरे। त्यसले महिलालाई उम्मेदवार हुने र निर्वाचित हुने अधिकारबाट वञ्चित हुने अवस्था भयो। यसले गर्दा स्थानीय तह निर्वाचन २०७४ भन्दा २०७९ को निर्वाचनमा उपप्रमुख र प्रमुख, उपाध्यक्ष र अध्यक्षमा महिला कम उम्मेदवार भए। कम निर्वाचित भए। कानुनले उपनिर्वाचन र निर्वाचनलाई एउटै हो भन्ने व्याख्या गरेको छ। २०८१ मंसिर १६ गते हुने स्थानीय तह उपनिर्वाचनमा प्रमुख र उपप्रमुख, अध्यक्ष र उपाध्यक्ष दुईवटै पदमा कहीँ निर्वाचन हुने अवस्था छैन। एउटा पद मात्रै रिक्त छ। एउटा पदको निर्वाचन हुँदा राजनीतिक दलले पुरुष वा महिला जुन उम्मेदवार दिँदा पनि हुन्छ भन्ने व्यवस्थाले २०७९ सालको निर्वाचनमा महिलाले जितको स्थानमा पनि पुरुष उम्मेदवारले जित्ने अवस्था भयो। २०७९ सालमा महिलाको प्रतिनिधित्व अवस्था कमजोर भएको र जितेको ठाउँ पनि गुम्ने भएपछि निर्वाचन आयोगले २०७९ सालको निर्वाचनमा यदि पुरुष प्रमुख, उपप्रमुख र अध्यक्ष वा उपाध्यक्षमा कार्यरत छ भने बाँकी अर्को पदमा महिलाबाहेक अरूलाई उम्मेदवार उठाउन नपाउने आदेश जारी गयो। सरसर्ती हेर्दा यो कानुन प्रतिकूल नै देखिन्छ।"
"तीन जिल्लाले गरेको जागरण सभाको जरिवाना पत्र एमाले हेडक्वाटरले बुझेन, फर्कियो काठमाडौं महानगरको टोली","काठमाडौं : काठमाडौं महानगरपालिकाले तोकेको जरिवानाको पत्र बुझ्न नेकपा एमाले मुख्यालयले अस्वीकार गरेको छ। शुक्रबार नेकपा एमालेको काठमाडौं, भक्तपुर र ललितपुर जिल्ला कमिटीले दरबारमार्गमा आयोजना गरेको जागरण सभापछि सडक तथा पेटीमा जथाभाबी फोहोर गरेको महानगरले एक लाख जरिवाना गरेको थियो। उक्त पत्र लिएर महानगरको टोली आइतबार ललितपुरको च्यासलस्थित एमाले मुख्यालय पुगेको थियो। तर जागरणसभा एमाले केन्द्रीय कार्यालयले आयोजना गरेको नभइ जिल्ला कमिटीले आयोजना गरेकाले पत्र बुझ्न नसक्ने जवाफ एमाले मुख्यालयले दिएको महानगरले जनाएको छ। एमाले केन्द्रीय कार्यालयले पत्र दर्ता नगरेपछि महानगरको टोली पत्र नबुझाइ फर्किएको छ। एमालेका नेताहरूले भने काठमाडौं महानगरले पूर्वाग्राही ढंगले पत्र काटेको आरोप लगाउँदै आएका छन्। पत्र काटेपछि नेकपा एमालेका महासचिव शंकर पोखरेलले काठमाडौं महानगरपालिकाका मेयर बालेन शाह (बालेन्द्र) नेकपा एमालेविरुद्ध परिचालित छन् भन्ने पुष्टि भएको बताएका थिए। कार्यक्रम समापन पछि संकलन गरिएको फोहोर उठाउन महानगरपालिकालाई गाडी पठाइदिन अनुरोध गर्दा त्यसको साटो मेयरको निर्देशनमा जरिवानाको प्रचार गरिएको उनले बताए। काठमाडौं महानगरका मेयर बालेन नेकपा(एमाले)का विरुद्ध परिचालित छन् भन्ने कुरा सभापछि सार्वजनिक गरिएको जरिवाना पर्चाबाट बुझ्न सकिन्छ। महासचिव पोखरेलले भने, कार्यक्रम समापन भएपछि त्यहाँको सरसफाई आयोजकका तर्फबाटै भइरहेको थियो। संकलन गरिएको भएको फोहोर उठाउनका लागि महानगरलाई गाडी पठाइदिन अनुरोध गरिएको थियो। अनुरोधलाई स्विकार गरेर सहयोग गर्नुको साटो फोहोर गरेको भनेर जरिवानाको प्रचार गरियो मेयरको निर्देशनमा। उनले मेयरको ध्यान सरसफाईमा होइन जरिवानाको स्टण्टबाजीमा भएको टिप्पणी गरे। यता काठमाडौं महानगरपालिकाले भने फोहरमैला व्यवस्थापन ऐन र काठमाडौं महानगरपालिकाको आर्थिक ऐन बमोजिम एमालेलाई जरिवाना गराएको बताउँदै आएको छ। काठमाडौं महानगरपालिकाको आर्थिक ऐन, २०८१ बमोजिम प्रशासकीय अधिकृतको निर्देशनबमोजिम एमालेलाई एक लाख जरिवाना गराइएको नगर प्रहरी निरीक्षक लिलाराज गाछाले जानकारी दिए। सत्तारुढ दल एमालेले काठमाडौं उपत्यकाका तीनवटै जिल्लाको संयोजकत्वमा दरबारमार्गमा जागरण सभा आयोजना गरेको थियो। जागरण सभामा प्रधानमन्त्रीसमेत रहेका एमाले अध्यक्ष केपी शर्मा ओली र महासचिव शंकर पोखरेलले सम्बोधन गरेका थिए। सभाको अध्यक्ष काठमाडौं जिल्ला कमिटीका अध्यक्ष दीपक निरौलाले गरेका थिए।"
"परराष्ट्रमन्त्री राणाको जापान भ्रमण स्थगित, मंसिर १३ गते सिधै बेइजिङ जाने","काठमाडौं : परराष्ट्रमन्त्री डा आरजु राणा देउवा मंसिर १३ (नोभेम्बर,२८ ) गते चीन जाने भएकी छन्। प्रधानमन्त्री केपी शर्मा ओलीको मंसिर १७ गतेदेखि हुने औपचारिक चीन भ्रमणको तयारीका लागि परराष्ट्रमन्त्री राणा बिहीबार बेइजिङ जाने परराष्ट्र मन्त्रालय स्रोतले जनाएको छ। यस अगाडि स्वास्थ्य उपचार गराएर जापानबाट बेइजिङ जाने तयारी गरे पनि डाक्टरको समय नमिलेपछि परराष्ट्रमन्त्री राणाले जापान भ्रमण स्थगित गरेको उनका प्रेस सल्लाहकार एकराज पाठकले अन्नपूर्ण पोस्टलाई जानकारी दिए। उनले भने, मन्त्रीज्यू स्वास्थ्य परीक्षण गर्न मंसिर १० गते जापान जाने कार्यक्रम तय भएको थियो। तर यो हप्ता डाक्टरको समय मिलेन, त्यसैले अहिले उहाँको जापान भ्रमण रद्द भएको हो। उहाँ पछि समय मिलाएर जानुहुन्छ। प्रधानमन्त्रीको चीन भ्रमणका क्रममा उठाइने विषयका बारेमा सरकारले आन्तरिक छलफल गरिरहेको छ। परराष्ट्रमन्त्रीले प्रधानमन्त्री ओली बेइजिङ पुग्नुअघि समकक्षी वाङ यीलगायत चिनियाँ उच्च अधिकारीहरूसँग द्विपक्षीय बैठकमा उठाउने विषयका बारेमा छलफल गर्ने परराष्ट्र मन्त्रालय स्रोतले जनाएको छ। उनले बेइजिङमा प्रधानमन्त्रीको भ्रमणमा हुने सम्झौतालगायतका विषयमा आवश्यक तयारी गर्नेछिन्। पछिल्लो पटक राष्ट्रसंघीय महासभामा भाग लिन अमेरिकाको न्युयोर्क गएका बेला प्रधानमन्त्री ओली र चिनियाँ विदेश मन्त्री वाङ यीबीच भेट भएको थियो । सोही बेला चिनियाँ विदेश मन्त्री यीले डिसेम्बर पहिलो साता चीन भ्रमण हुने र सो समयमा अन्य कार्यक्रम नपार्न प्रधानमन्त्री ओलीलाई भनेका थिए। तिहार अगावै नेपालका लागि चिनियाँ राजदूत छन् सोङले प्रधानमन्त्री ओलीलाई चीन भ्रमणबारे राष्ट्रपति सीले पठाएको निमन्त्रणा पत्र दिएका थिए । नेकपा एमालेका अध्यक्ष ओली गत असार ३० गते प्रधानमन्त्री पदमा नियुक्त भएका हुन् । प्रधानमन्त्रीमा नियुक्त भएलगत्तै नेपालका लागि चिनियाँ राजदूत छन् सोङले ओलीसँग भेट गरेका थिए। बधाई दिन प्रधानमन्त्री ओलीलाई भेटेका राजदूत सोङले त्यहीबेला चीन भ्रमणका बारेमा अनौपचारिक छलफल गरेका थिए ।"
परराष्ट्रमन्त्री राणासँग श्रीलंकाका राजदूत पथिरानाको बिदाई भेट,काठमाडौं : परराष्ट्रमन्त्री डा आरजु राणा देउवा र नेपालका लागि श्रीलंकाका राजदूत सुधर्शन पथिरानाबीच भेट भएको छ। आज परराष्ट्र मन्त्रालयमा श्रीलंकाका राजदूत एयर चिफ मार्सल(अवकाशप्राप्त) पथिरानाले परराष्ट्र मन्त्री राणासँग बिदाइ गरेका हुन्। भेटमा मन्त्री देउवाले नेपालश्रीलंका सम्बन्धलाई थप प्रगाढ बनाउने र द्विपक्षीय सहकार्यलाई अभिवृद्धि गर्न पुर्याएको योगदानको प्रशंसा गरेकी थिइन् । भेटमा दुई देशबीचको मित्रता र सहकार्यलाई अझै मजबुत बनाउनका लागि प्रतिबद्धता व्यक्त गरिएको परराष्ट्र मन्त्रालयले जनाएको छ ।
उपनिर्वाचनमा नेपाली सेना परिचालन गर्न राष्ट्रपतिको स्वीकृति,"काठमाडौं : राष्ट्रपति रामचन्द्र पौडेलले स्थानीय तहको उपनिर्वाचनमा नेपाली सेना परिचालन गर्न स्वीकृति दिएका छन्। आगामी मंसिर १६ गते हुने उपनिर्वाचनलाई सुरक्षित, भयरहित, निष्पक्ष एवम् शान्तिपूर्ण रूपमा सम्पन्न गर्न मन्त्रिपरिषद्को सिफारिस अनुसार राष्ट्रपति पौडेलले स्वीकृति प्रदान गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । जारी विज्ञप्तिमा भनिएको छ,सम्माननीय राष्ट्रपति श्री रामचन्द्र पौडेलज्यूले सम्वत् २०८१ साल मङ्सिर १६ गते हुने स्थानीय तहको उपनिर्वाचन, २०८१ सुरक्षित, भयरहित, निष्पक्ष एवम् शान्तिपूर्ण रूपमा सम्पन्न गर्न नेपाल सरकार, मन्त्रिपरिषद्को मिति २०८१८६ को निर्णय बमोजिम सम्माननीय प्रधानमन्त्रीको मिति २०८१८६ को सिफारिसमा उल्लेखित उपनिर्वाचनमा नेपाली सेना परिचालन गर्न नेपालको संविधानको धारा ६६ को उपधारा (२) बमोजिम स्वीकृति प्रदान गर्नुभएको छ। अहिले स्थानीय तहका ३९ पद रिक्त छन्। आगामी आइतबार गाउँपालिका अध्यक्ष दुई, उपाध्यक्ष तीन, वडाध्यक्ष नौ, नगरपालिका मेयर एक, उपमेयर एक र वडाध्यक्षका २१ पदमा उपनिर्वाचन हुन लागेको छ। जसमध्ये एक वडामा निर्विरोध निर्वाचित भएका छन्। निर्वाचनको दिन बिहान ७ बजेदेखि बेलुका ५ बजेसम्म मतदान हुनेछ।"
चिकित्सा शिक्षा आयोगको बैठक प्रधानमन्त्रीको निर्देशन  पिजीको विवाद मिलाउनू,"काठमाडौं : प्रधानमन्त्री केपी शर्मा ओलीले मेडिकल कलेजमा आवासीय चिकित्सकस्नातकोत्तर तह (पिजी) को सुविधासम्बन्धी विवाद आपसी छलफलबाट मिलाउन सम्बन्धित मन्त्रालय र निकायलाई निर्देशन दिएका छन् । बालुवाटारमा आज भएको चिकित्सा शिक्षा आयोगको १५ औँ बैठकमा आयोगका अध्यक्ष प्रधानमन्त्री ओलीले निजी र सरकारी दुवै क्षेत्रका सरोकारवाला पक्षलाई सामेल गरेर समाधान खोज्न शिक्षा, विज्ञान तथा प्रविधिमन्त्री विद्या भट्टराई, स्वास्थ्य तथा जनसङ्ख्यामन्त्री प्रदीप पौडेल र आयोगका उपाध्यक्ष प्रा डा अञ्जनीकुमार झालगायतलाई निर्देशन दिएका हुन् । निजी कलेजका आवासीय चिकित्सकलाई पनि आठौं तहको सरकारी सरह मासिक रु ४८ हजार सुविधा कायमका लागि सहजीकरण गरिदिन भनी स्वास्थ्य तथा जनसंख्या मन्त्रालयको पत्रका आधारमा मंसिर ११ गतेभित्र स्वमूल्यांकन फारम भर्न आयोगले सूचना प्रकाशन गरेको थियो । प्रधानमन्त्री ओलीले हाल आवासीय चिकित्सकलाई जति सुविधा दिन सकिन्छ त्यति उल्लेख गरेर आयोगमा स्वमूल्याङ्कन फारम आग्रह गरे। उनले समझदारीका साथ निचोडमा पुग्दा निजी मेडिकल कलेजको घाटा नाफाको पनि अध्ययन गर्न आग्रह गरे । बैठकमा एसोसिएशन अफ मेडिकल एण्ड डेन्टल कलेज अफ नेपालका अध्यक्ष डा ज्ञानेन्द्रमानसिंह कार्कीले पिजीका विद्यार्थीलाई सरकारी मेडिकल अधिकृतको तलब सरह निर्वाह भत्ता उपलब्ध गराउन भनेर आयोगले एकपक्षीय निर्णय गर्न नसक्ने भन्दै निकास दिन प्रधानमन्त्री एवं अध्यक्ष ओलीलाई आग्रह गरेका थिए। आयोगको जारी बैठकमा गत आर्थिक वर्षको प्रगति विवरण, चालु आर्थिक वर्षको बजेट र कार्यक्रममा नीतिगत संशोधन, प्राविधिक तथा व्यावसायिक शिक्षातर्फको आशयपत्र र सम्बन्धन, कार्यक्रम गाभ्ने, स्वामित्व हस्तान्तरण, छात्रवृत्तिलगायत कार्यसूची रहेका छन् ।"
रवि लामिछानेमाथि अनुसन्धान गर्न १५ दिन म्याद थप,"काठमाडौं : सहकारीको रकम अपचलन मुद्दामा पूर्वगृहमन्त्री एवं रास्वपाका सभापति रवि लामिछानेमाथि अनुसन्धान गर्न कास्की जिल्ला अदालतले १५ दिन म्याद थप गरेको छ। लामिछानेलाई अझैं १५ दिन हिरासतमा राखेर अनुसन्धान गर्न प्रहरीलाई अनुमति दिएको हो। यसअघि जिल्ला अदालत कास्कीले लामिछानेमाथि अनुसन्धान गर्न दिएको १३ दिनको म्याद सकिएपछि आज बिहान उनलाई अदालत उपस्थित गराइएको थियो। सहकारीको रकम गोरखा मिडियाबाट अपचलन गरेको भन्दै प्रहरीले लामिछानेलाई कात्तिक २ गते काठमाडौंबाट पक्राउ गरेको थियो। लामिछानेविरुद्ध किर्तेसहित संगठित अपराधमा कास्की प्रहरीले अनुसन्धान गरिरहेको छ। उनीलाई म्याद थप भएसँगै काठमाडौं ल्याउने तयारी छ। सहकारीको रकम अपचलन गरेको भन्दै लामिछानेमाथि चितवनमा समेत उजुरी परेको छ। काठमाडौंको कालीमाटीस्थित स्वर्णलक्ष्मी बहुउद्देश्य सहकारीको रकम अपचलन गरेको आरोपमा काठमाडौं जिल्ला अदालत काठमाडौंले पक्राउ पुर्जी जारी गरेको छ। सोही आरोपमा छविलाल जोशीलाई काठमाडौं ल्याएर बयान लिइसकिएको छ। सहरकारी विशेष छानबिन समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जिबी राई, तत्कालीन प्रबन्ध निर्देशक लामिछाने, सदस्य कुमार रम्तेल र सञ्चालक छविलाल जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ। सहकारीको रकम अपचलनको मुख्य योजनाकार मानिएका जिबी राई भने फरार छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले छ। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन,बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ।"
शिक्षा पद्धतिलाई व्यवहारिक र सदाचारी बनाइनुपर्छ : पर्यटनमन्त्री,"भक्तपुर : संस्कृति, पर्यटन तथा नागरिक उड्डयन मन्त्री बद्री पाण्डेले बुद्धले दिएको ज्ञानलाई आफ्नो जीवनपद्धतिमा अनुशरण गर्नु अहिलेको आवश्यकता रहेको बताएका छन्। आइतबार सम्पन्न बुद्ध दर्शनसम्बन्धी अन्तर्राष्ट्रिय सम्मेलन धम्म डिस्कसनमा बोल्दै मन्त्री पाण्डेले उक्त कुरा बताएका हुन् । मन्त्री पाण्डेले शान्तिका लागि बुद्धको ज्ञान अनुशरण आवश्यक रहेको औंल्याए। बुद्ध नेपालमा जन्मेकोमा गर्व गर्नुभन्दा पनि बुद्धको ज्ञानलाई आफ्नो जीवनमा अनुशरण नगर्ने हो भने त्यो गर्व गरेको कुनै अर्थ छैन ,'उनले भने। देशको वर्तमान शिक्षा पद्धतिलाई सैद्धान्तिकभन्दा व्यवहारिक र सदाचारी बनाउनुपर्ने आवश्यकता औल्याउँदै मन्त्री पाण्डेले शिक्षा पद्धति आध्यात्मिक र व्यक्तिको चेतनास्तर बढाउने किसिमको हुनुपर्नेमा जोड दिए। विभिन्न देशका बुद्ध धर्मका आध्येताहरूलाई नेपालको धर्म संस्कृति र प्रकृतिको अध्ययनका लागि आउन आग्रह गर्दै मन्त्री पाण्डेले लुम्बिनीको भ्रमणका लागि भैरहवा विमानस्थलले सहजता प्रदान गर्ने समेत विश्वास दिलाए । बुद्ध नेपालमा जन्मिए पनि बुद्धको सन्देश विश्वभरि फैलाउन योगदान गरेकोमा बुद्ध धर्मको व्याख्याता आचार्य सुजिनलगायतको समूहलाई धन्यवाद व्यक्त गरे। कार्यक्रमको उद्घाटन सत्रमा बोल्दै कोटेश्वर बहुमुखी क्याम्पसका अध्यक्ष एवं पूर्वपराराष्ट्र मन्त्री एवम् राजदूत महेन्द्रबहादुर पाण्डेले अहिले पनि कतै तेस्रो विश्वयुद्ध त हुँदैन ? भन्ने त्रास रहेको बेला बुद्ध जन्मेको देशका मानिस र बुद्ध धर्मलाई जीवनमा अनुशरण गरिरहेका देशका विद्वानहरू एक थलोमा बसेर छलफल गरेर शान्तिको सन्देश दिनु महत्वपूर्ण भएको बताए। सम्मेलनमा थाइल्याण्डबाट आएकी ९८ वर्षीय आचार्य सुजिनले भगवान बुद्धलाई कसरी चिन्ने ? भन्ने विषयमा प्रवचन दिएका थिए। डिस्कसन विद् आचार्य सुजिन नामक सम्मेलनमा बुद्ध धर्मका विद्वान , अनुसन्धानकर्ता, प्रचारक, अध्यापक गरि थाइल्याण्ड सहित विभिन्न देशबाट ६० जना सहभागी मध्ये नेपालबाट ४ सय भन्दा बढीको सहभागिता रहेको थियो ।। कार्यक्रममा विश्व विद्यालय अनुदान आयोगका प्राडाबाशुदव काफ्ले,पूर्वउपकुलपति प्राडाउपेन्द्र कोइराला, प्रा डा दयाराम श्रेष्ठलगायत सहभागी थिए।"
प्रधानमन्त्री ओलीको निर्देशन  राष्ट्रिय गौरवका आयोजनाका समस्या तत्काल समाधान गर्नू,"काठमाडौं : प्रधानमन्त्री केपी शर्मा ओलीले राष्ट्रिय गौरवका आयोजनाहरुमा देखिएका समस्याको समाधान तत्काल गर्न निर्देशन दिएका छन्। गौरवका आयोजनाका कामको गतिलाई तीव्रता दिने विषयमा भएको छलफलमा समस्या समाधानको उपाय खोजेर कार्य अगाडि बढाउन निर्देशन दिएका हुन्। प्रधानमन्त्री कार्यालय सिंहदरबारमा आज सम्बन्धित मन्त्री, सचिव र आयोजना प्रमुखलगायतसँग छलफलका क्रममा प्रधानमन्त्री ओलीले कहाँ कहाँ के के अवरोध हो ? तिनको समाधानको उपाय के के हो भन्ने पहिचान गरेर कुनकुन निकायबाट निर्णय हुनुपर्ने हो तत्काल गर्न निर्देशन दिएका थिए। सपना बाँड्ने होइन, परिवर्तन र प्रतिफलको अनुभूति दिने हो छलफलमा प्रधानमन्त्री ओलीले प्रक्रियागत झमेला, अदातली मुद्दामामिला, ढिलासुस्ती, अस्पष्ट योजना, स्रोतको सुनिश्चितता नहुने, न्यून बजेटजस्ता समस्याको समाधन खोज्न आग्रह गरे। उनले देशकै ढुकुटीमा रकम अभावका कारण कुनै आयोजना सञ्चालन हुन नसक्ने स्थितिमा पनि के गर्ने भन्ने निर्णयमा पुग्न आवश्यक रहेकामा जोड दिए। उनले कुनै आयोजना सुरु भएपछि त्यसको उत्पादन र उपयोगसम्बन्धी निर्माण कार्य पनि एकैसाथ गर्न आग्रह गर्दै एकीकृत आयोजनाका रुपमा अगाडि बढाउन आग्रह गरे। समस्या छन् भने समाधान गर्नुपर्छ। आयोजनाहरुलाई लट्किन दिनु हुँदैन। बाजेका पालमा सुरु भएका योजना नाती नातिनाका पालामा सञ्चालन हुने स्थिति हुनु हुँदैन। यो आयोजनाको ब्रेक थ्रु भयो भनेर त्यहाँ जनताले हेर्न गएर मात्रै पुग्दैन। फाइल अघि बढाएपछि त्यसका पछिपछि मान्छे पनि कुदाउने अवस्था हुनुहुँदैन। खेतमा पानी पुग्नुपर्यो। प्रधानमन्त्री ओलीले भने, हामीले सपना बाँड्ने होइन, परिवर्तन र प्रतिफलको अनुभूति दिने हो। त्यसअनुसार काम गर्न सक्नुपर्छ। उनले निर्माण व्यवसायीले ठिक ढङ्गले समयमा काम गर्नुपर्ने र सरकार पक्षले ठेकेदारलाई अनावश्यक दुःख दिने नभई सहजीकरण गर्ने गरी काम गर्नुपर्ने बताए। आयोजना सञ्चालनका क्रममा स्थानीयबासीका जायज माग भए पूरा हुनुपर्ने र नाजायज माग वा अवरोध आएमा स्थानीय सुरक्षा निकायले आफ्नो जिम्मेवारी पूरा गर्नुपर्ने बताए। छलफलमा विभिन्न २४ वटा राष्ट्रिय गौरवका आयोजनाहरुको हालको अवस्था, वित्तीय तथा भौतिक प्रगति, विद्यमान समस्या र समाधानका उपायहरुको प्रस्तुतिकरण गरिएको थियो।"
कांग्रेसको कोषाध्यक्षमा उमेश श्रेष्ठ मनोनित,"काठमाडौं : नेपाली कांग्रेसको कोषाध्यक्षमा व्यवसायी उमेश श्रेष्ठ मनोनित भएका छन् । सभापति शेरबहादुर देउवाले कांग्रेसको विधान, २०१७ (संशोधन सहित) को धारा २१ को उपधारा (४) बमोजिम केन्द्रीय कार्यसमितिका निर्वाचित सदस्य उमेश श्रेष्ठलाई कार्यसमितिको कोषाध्यक्ष पदमा मनोनयन गरेको मुख्य सचिव पौडेलले जानकारी दिए । उनी पूर्वराज्यमन्त्री समेत हुन्। श्रेष्ठ २०७९ को निर्वाचनमा चितवन क्षेत्र नम्बर २ बाट उम्मेदवार बनेका थिए । तर, रास्वपाका सभापति रवि लामिछानेसँग उनी पराजित भएका थिए।"
प्रतिनिधि सभाका सचिव अधिकारीको राजीनामा स्वीकृत,"काठमाडौं : प्रतिनिधि सभा सचिव सुरेश अधिकारीको राजीनामा स्वीकृत भएको छ। राष्ट्रपति रामचन्द्र पौडेलले संघीय संसदको प्रतिनिधि सभा सचिव अधिकारीले दिएको राजीनामा आज स्वीकृत गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । अधिकारीले आज बिहान राष्ट्रपतिसमक्ष राजीनामा दिएका थिए। जारी विज्ञप्तिमा भनिएको छ,सम्माननीय राष्ट्रपति श्री रामचन्द्र पौडेलज्यू समक्ष संघीय संसदको प्रतिनिधि सभा सचिव श्री सुरेश अधिकारीले संघीय संसदका महासचिव, प्रतिनिधि सभाका सचिव तथा राष्ट्रिय सभाका सचिवको पारिश्रमिक, सेवाको शर्त र सुविधा सम्बन्धी ऐन, २०७५ को दफा ६ को खण्ड (क) बमोजिम प्रतिनिधि सभाको सचिव पदबाट मिति २०८१ मङ्सिर ९ गते दिनुभएको राजिनामा मिति २०८१८१० देखि लागु हुनेगरी सम्माननीय राष्ट्रपतिज्यूले स्वीकृत गर्नुभएको छ।"
राष्ट्रपति पौडेलले गरे कांग्रेस नेतृ चित्रलेखा यादवलाई अष्ट्रेलियाको राजदूतमा नियुक्त,"काठमाडौं : राष्ट्रपति रामचन्द्र पौडेलले नेपाली कांग्रेसकी नेतृ चित्रलेखा यादवलाई राजदूतमा नियुक्त गरेका छन्। राष्ट्रपति पौडेलले मन्त्रिपरिषद्को सिफारिसमा यादवलाई आज अष्ट्रेलियाका लागि नेपालको आवासीय राजदूत पदमा नियुक्त गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन् । जारी विज्ञप्तिमा भनिएको छ, सम्माननीय राष्ट्रपति श्री रामचन्द्र पौडेलज्यूले नेपालको संविधानको धारा २८२ को उपधारा (१) बमोजिम नेपाल सरकार, मन्त्रिपरिषद्को सिफारिसमा श्री चित्रलेखा यादवलाई अष्ट्रेलियाका लागि नेपालको आवासीय राजदूत पदमा नियुक्त गर्नुभएको छ। यादव यस अगाडि नेपाली कांग्रेसकी प्रमुख सचेतक थिइन्। गत निर्वाचनमा भने सिरहा २ बाट उम्मेदवार बनेकी उनी जसपा उम्मेदवार राजकिशोर यादवसँग पराजित भएकी थिइन् ।"
राष्ट्रिय गौरवका आयोजनाबारे सिंहदरबारमा छलफल जारी,"काठमाडौं : प्रधानमन्त्री केपी शर्मा ओलीले राष्ट्रिय गौरवका आयोजनाहरूको ब्रिफिङ लिएका छन् । राष्ट्रिय गौरवका आयोजनाहरूको अवस्थाबारे जानकारी लिन प्रधानमन्त्री तथा मन्त्रिपरिषद् कार्यालयमा अहिले छलफल जारी रहेको प्रधानमन्त्रीको सचिवालयले जनाएको छ । सरकार,मन्त्रालय र आयोजनाले निर्धारित काम तोकिएको समयमा पूरा नगर्दा आयोजनाको लागत बढ्दै जाने भएको भन्दै प्रधानमन्त्री ओलीले चासो लिएका हुन्। हाल सञ्चालनमा रहेका राष्ट्रिय गौरवका आयोजनाको प्रगति र आयोजना सञ्चालनका क्रममा आएको चुनौतीको विषयमा आयोजना प्रमुख र सरोकारवालासँग प्रधानमन्त्रीले ब्रिफिङ लिएको सचिवालयले जनाएको छ। सडक, जलविद्युत, सुरुङमार्गहरु लगायतका ठूला योजनाहरू राष्ट्रिय गौरवका आयोजनामा राखिएको भएपनि पछिल्लो समय आयोजनाहरुको प्रगति सन्तोषजनक छैन।"
सरकार निजी क्षेत्रले भनेअनुसार बाधक रहेका सबै कानुन संशोधन गर्न तयार : उद्योगमन्त्री,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले सरकार निजी क्षेत्रले भनेअनुसार बाधक रहेका सबै कानुन संशोधन गर्न तयार रहेको बताएका छन्। मन्त्रालयले उद्यमशील संस्कृति, राष्ट्रको समृद्धि भन्ने नाराका साथ दशौँ राष्ट्रिय दिवसका अवसरमा आइतबार आयोजित कार्यक्रमलाई सम्बोधन गर्दै मन्त्री भण्डारीले कानुनी रूपमा देखिएका जटिलता हटाएर सरकार निजी क्षेत्रसँग हातेमालो गर्न तयार रहेको बताए। 'निजी क्षेत्र र सरकारबीच सहकार्य भए समृद्धि टाढा छैन,'मन्त्री भण्डारीले भने,'सरकार निजी क्षेत्रले भनेअनुसार बाधक रहेका सबै कानुन संशोधन गर्न तयार छ, निजी क्षेत्रले लगानीमैत्री वातावरण बनाउनका लागि बनाउनुपर्ने कानुनका विषयमा आवश्यक छलफलसहित सुझाव दिन आग्रह गर्दछु ।' मन्त्री भण्डारीले युवा उद्यमी तथा नवप्रवर्तकका लागि स्टार्ट अप लाई सरकारले लोकप्रिय कार्यक्रमका रूपमा अगाडि बढाएको बताएका छन्। स्टार्ट अप कार्यक्रमलाई लोकप्रिय बनाउन निजीक्षेत्र र बैंक तथा वित्तिय क्षेत्रको पनि उत्तिकै सहयोग आवश्यक रहेको उनको भनाइ छ। मन्त्री भण्डारीले बैंक तथा वित्तिय संस्थालाई स्टार्ट अपसँग जोडेर थन्किएर रहेको पुँजीलाई चलायमान बनाउन आग्रह समेत गरे। मन्त्री भण्डारीले मुलुकमा देखिएको औद्योगिक क्षेत्रको निराशा चिर्न सरकार र निजी क्षेत्रबीच सहकार्यको आवश्यकता रहेको बताए । उद्योग मन्त्रालयसँग सम्बन्धित ऐन, नियम र कानुन लामो समयदेखि संसद् र संसदिय समितिमा अड्किएको अवस्था रहेको उल्लेख गर्दै मन्त्री भण्डारीले एउटा मन्त्रालयको कानुनले अर्को मन्त्रालय नचिन्ने वातावरण हटाउन सरकार नीतिगत रूपमै लागेको जानकारी गराए। उनले शिक्षा र रोजगारीका लागि विदेशिएका युवालाई यथेष्ट सहुलियत दिएर स्वदेश फर्काउनुपर्नेमा जोड दिए। रूग्ण उद्योग सञ्चालनका लागि निजी क्षेत्रसँगको सहकार्यमा आयोग बनाएर आवश्यक रणनीति बनाउन सरकारले छलफल थालेको उनको भनाइ छ।"
प्रहरी विधेयक मन्त्रिपरिषदमा पेस,"काठमाडौं : नेपाल प्रहरी र सशस्त्र प्रहरी बल नेपालसम्बन्धी कानुनलाई संशोधन तथा एकीकरण गर्न बनेको विधेयक आज प्रधानमन्त्री तथा मन्त्रिपरिषद्को कार्यालयमा पेस गरिएको छ। गृह मन्त्रालयले प्रहरी र सशस्त्र प्रहरी बलसम्बन्धी कानुनलाई संशोधन गर्न अर्थ मन्त्रालय, कानुन, न्याय तथा संसदीय मामिला मन्त्रालय र लोक सेवा आयोगको सहमतिपछि प्रहरी विधेयक मन्त्रिपरिषदमा पेस गरेको हो। प्रहरी ऐन२०१२ मा व्यवस्था भएका कानुनी प्रावधानलाई समयसापेक्ष परिमार्जन एवं संशोधन गरी नयाँ प्रहरी ऐन तर्जुमा गर्न तथा सर्वोच्च अदालतबाट प्रहरी कर्मचारीको सेवा सर्त सम्बन्धमा विभिन्न समयमा भएका फैसला कार्यान्वयन गर्नुका साथै प्रहरी सेवालाई नेपालको संविधान तथा प्रचलित कानुन, लोकतन्त्र र कानुनी शासन र मानव अधिकारप्रति प्रतिबद्ध, लैङ्गिक संवेदनशील, जवाफदेही, उत्तरदायी, प्रभावकारी तथा व्यावसायिक बनाउन विधयेक स्वीकृतिका लागि मन्त्रिपरिषद्मा पेस गरिएको गृह मन्त्रालय कानुन महाशाखाका प्रमुख सहसचिव भरतमणि रिजालले बताए। सार्वजनिक शान्ति प्रवर्द्धन, अपराध रोकथाम तथा नियन्त्रण गरी शान्ति सुरक्षा एवं सुव्यवस्था कायम गर्न र अपराधको अनुसन्धान गर्न नेपाल प्रहरी सेवाको गठन, सञ्चालन तथा सेवाको सर्तसम्बन्धी कानुनी व्यवस्थालाई संशोधन तथा एकीकरण गर्न आवश्यक रहेकाले विधेयक संघीय संसदमा प्रस्तुत गर्न स्वीकृतिका लागि मन्त्रिपरिषदमा पेस गरिएको कानुन महाशाखाका प्रमुख रिजालले बताए। त्यसैगरी सशस्त्र प्रहरी ऐन, २०५८ मा व्यवस्था भएका कानुनी प्रावधानलाई समयसापेक्ष परिमार्जन एवं संशोधन गरी नयाँ सशस्त्र प्रहरी ऐन तर्जुमा गर्न तथा सर्वोच्च अदालतबाट सशस्त्र प्रहरी कर्मचारीको सेवा सर्त सम्बन्धमा फैसला कार्यान्वयन गर्नुका साथै सशस्त्र प्रहरी सेवालाई नेपालको संविधान, प्रचलित कानुन तथा मानव अधिकारप्रति प्रतिबद्ध, व्यावसायिक र प्रभावकारी बनाउँदै शान्तिसुरक्षा एवं सुव्यवस्था, विपद् व्यवस्थापन, सीमा सुरक्षा, सीमा अपराध नियन्त्रण लगायतका काममा परिचालन गर्न सशस्त्र प्रहरीसम्बन्धी कानुनी व्यवस्थालाई संशोधन तथा एकीकरण गर्न आवश्यक रहेकाले विधेयक अघि बढाइएको कानुन महाशाखाका प्रमुख रिजालले बताए। गृहमन्त्री रमेश लेखकले पद बहालीसँगै प्रहरी संगठन समयसापेक्ष व्यवस्थित, सुदृढ र क्रियाशील बनाउने विषय प्राथमिकतामा राखेर विधेयक परिमार्जन र संशोधनमा जोड दिनुभएको थियो। त्यही अनुरूप गृह मन्त्रालयले विधेयक अघि बढाएको हो। मन्त्रिपरिषद्को कार्यालयमा विधेयक पेस भयो, अब मन्त्रिपरिषद्ले विधेयक संघीय संसद्मा प्रस्तुत गर्न स्वीकृति दिनेछ, सहसचिव रिजालले भने, नेपाल प्रहरी ऐन, २०१२ र सशस्त्र प्रहरी ऐन, २०५८ संशोधन भए संगठनलाई थप सुदृढ र कार्य सञ्चालनमा सहज हुने अपेक्षा गरिएको छ। गृहमन्त्री लेखकले आफ्नो प्राथमिकतामा राखेको प्रहरी विधेयक आगामी संघीय संसद्बाट पारित गराउने लक्ष्य राखेका छन्। मन्त्रीज्यूले राख्नुभएको लक्ष्यअनुरुप सबै निकायबाट सहमति लिएर विधेयक मन्त्रिपरिषद्को कार्यालयमा पेस भएको छ, उनले भने, विधेयक पारित भएमा प्रहरीमा ३० वर्षे सेवा अवधि हट्नाका साथै प्रहरीको तल्लो दर्जाले १६ वर्षे सेवापछि अवकाश लिन पाउने र प्रहरी संगठन समावेशी र राष्ट्रिय स्वरुपको हुनेछ। गृह मन्त्रालयले दुवै प्रहरी ऐनलाई प्रतिस्थापन गरी प्रहरी सेवाको विशिष्टीकरण, प्रहरी कर्मचारीको हित र कल्याणका नयाँ प्रावधान विधेयकमा समाविष्ट गरिएको जनाएको छ। प्रस्तावित विधेयकले ऐनको हैसियत प्राप्त गरेपछि दुवै प्रहरी संगठनको बृहत्तर हित हुने विश्वास गरिएको मन्त्रालयले जनाएको छ।"
राष्ट्रिय टिमकी ब्याटर सानालाई वीरगन्ज महानगरको सम्मान,वीरगन्ज : यू१९ विश्वकप क्रिकेटमा पुग्न सफल नेपाली राष्ट्रिय टोलीकी सदस्य साना प्रवीणलाई वीरगन्ज महानगरपालिकाले सम्मान गरेको छ। वीरगन्ज महानगरपालिका१३ निवासी सानालाई आइतबार वीरगन्ज महानगरपालिकाका मेयर राजेशमान सिंह र उपमेयर इम्तियाज आलमले महानगर कार्यालयमा सम्मान गरेका हुन्। त्यस अवसरमा मेयर सिंह र उपमेयर आलमले सानालाई ५१ हजार रुपैयाँ नगद प्रदान गर्दै पुरस्कृत गरे। हालै सम्पन्न यू१९ टी२० महिला एसिया क्वालिफायरमा थाइल्याण्ड विरुद्धको खेलमा सानाले अर्धसतक प्रहार गर्दै कप्तान पूजा महतोसँग मिलेर नेपालका लागि कीर्तिमानी साझेदारी गरेकी थिइन्। यस्तै महानगरपालिकाले सानासँगै २०८० सालको माध्यमिक शिक्षा परीक्षा (एसईई) परीक्षामा पर्सा जिल्लामै सर्वोत्कृष्ट अंक ल्याएर उत्तीर्ण भएकी छात्रा रिया साहलाई पनि सम्मान गरेको छ। कार्यक्रममा मेयर सिंह र उपमेयर आलमले साहलाई एक थान कम्प्युटर प्रदान गरे। २०८० सालको एसईईमा ३९७ जीपीए ल्याएर पर्सा जिल्लामै सर्वोत्कृष्ट भएकी थिइन्।
कोरिया पठाइदिन्छु भन्दै ठगी गर्ने व्यक्ति पक्राउ,काठमाडौं : वैदेशिक रोजगारमा आकर्षक तलबको प्रलोभनमा पारी कोरिया पठाइदिन्छु भन्दै रकम ठगी गरेको व्यक्ति पक्राउ परेका छन्। पक्राउ पर्नेमा सोलुखुम्बु पासाङल्हामु गाउँपालिका१ घर भई काठमाडौं टोखा नगरपालिका६ बस्ने ५२ वर्षीय गीता बहादुर मगर रहेका छन्। गीताले कोरिया पठाइदिन्छु भन्दै ४ जना पीडितबाट ९ लाख रुपैयाँ लिई सम्पर्क विहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई काठमाडौं महानगरपालिका१२ बाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग ताहाचल काठमाडौं पठाइएको छ ।
हायसको ठक्करबाट साइकलयात्रीको मृत्यु,विराटनगर : मोरङमा हायस गाडीको ठक्करबाट आइतबार दिउँसो साइकल यात्रीको मृत्यु भएको छ । पूर्वपश्चिम राजमार्गअन्तर्गत सुन्दरहरैँचा नगरपालिका५ दुलारीमा दुर्घटना भएको हो । पश्चिमबाट पूर्वतर्फ जाँदै गरेको बागमती प्रदेश ०८००१ च ०४७ नम्बरको हायसले दक्षिणबाट उत्तरतर्फ सडक पार गर्दै गरेको साइकललाई दिउँसो ३ बजेतिर ठक्कर दिएको प्रहरीले जनाएको छ । दुर्घटनामा परेर साइकलयात्री सुन्दरहरैँचा४ का ४४ वर्षीय चन्द्रकुमार राईको मृत्यु भएको मोरङ प्रहरीका प्रवक्ता डीएसपी वेदप्रकाश जोशीले बताए । उनका अनुसार गम्भीर घाइते भएका उनलाई उपचारका लागि बीपी कोइराला स्वास्थ्य विज्ञान प्रतिष्ठान धरान लगिएको थियो । उपचारकै क्रममा ४:३५ बजेतिर चिकित्सकले मृत घोषित गरेको जानकारी जोशीले दिए । प्रहरीले हायस र चालक झापाको भद्रपुर नगरपालिका८ का २६ वर्षीय विशाल दासलाई नियन्त्रणमा लिएको छ । हायसको तीव्र गति र साइकलयात्रीको असावधानीका कारण दुर्घटना भएको प्रहरीको भनाइ छ ।
मार्फाजोमसोम सडक धुलाम्मे हुँदा पर्यटक र स्थानीयलाई सास्ती,"जोमसोम : उत्तरदक्षिण जोड्ने राष्ट्रिय गौरवको (बेनीजोमसोम) ७४ किमि सडकअन्तर्गत चौथो खण्डको मुस्ताङको घरपझोङ२ मार्फादेखि घरपझोङ४ जोमसोम अस्पतालसम्मको करिब साढे ४ किमि सडक कालोपत्रे नहुँदा सवारीसाधन, पर्यटक तथा स्थानीय नागरिक सास्ती व्यहोर्न बाध्य छन्। सडक निर्माण कार्यको ८५ प्रतिशत भौतिक प्रगति हुँदै गर्दा सडक निर्माणको बाँकी काम ठप्प भएकाले मार्फाजोमसोम सडकमा हावाहुरी र सवारीसाधनको आउजाउले सडक धुलाम्मे भएको हो। कालीगण्डकी करिडोर (बेनीजोमसोमकोरला) सडक आयोजनाले (बेनीजोमसोम) ७४ किमि चौथो खण्ड कोवाङजोमसोम १७ किमि अस्फाल्ड कालोपत्रे सडकको २०७३०७४ सालमा निर्माण कम्पनी पप्पुगौरी पार्वती कोशी एन्ड न्यौपाने जेभी कन्ट्रक्सनसँग ७० करोड लागतमा ठेक्का सम्झौता गरेको थियो। तर, ठेक्का सम्झौता भएको ६ वर्ष बितिसक्दासमेत निर्माण कम्पनीको चरम ढिलासुस्ती र बेवास्ताका कारण (कोवाङजोमसोम) १७ किमि अस्फाल्ट कालोपत्रे सडक स्तरोन्नति सम्पन्न हुन नसकेको हो। गौरवको आयोजनामा परेको (कोवाङजोमसोम) १७ किमि सडकमध्ये १२ किमि सडकमा कालोपत्रे तथा आरसीसी सडक भएको छ। तर, निर्माण कम्पनीले मार्फाजोमसोम सडक स्तरोन्नतिसँगै कालोपत्रे सडकको काम नगर्दा म्याग्दी हुँदै मुस्ताङ आउजाउ गर्ने सवारीसाधनको चापले सडक पूरै धुलाम्मे भएको हो। मुस्ताङमा सडक निर्माणका लागि हिउँदयामबाहेक अन्य समयमा सडक स्तरोन्नतिमा कुनै समस्या छैन। तर, निर्माण कम्पनीले मौसम अनुकूल भएको अवस्थामा समेत मार्फाजोमसाम सडक स्तरोन्नतिलाई तीव्रता दिन नसक्दा जोमसोम सदरमुकामसँगै जोमसोममार्फासम्मको दूरीमा पैदलयात्रा गर्ने, मोटरसाइकलमा यात्रा गर्ने र सडकमार्गमा घर भएका स्थानीय नागरिकलाई धुलाम्मे सडकले निकै सास्ती तुल्याएको छ। कोवाङजोमसोम १७ किमि सडकअन्तर्गत जोमसोमको मुस्ताङ अस्पतालदेखि नेपाली आर्मीको ब्यारेक अगाडिको सडकमा सडक स्तरोन्नति अलपत्र हुँदा झनै समस्या निम्त्याएको घरपझोङ गाउँपालिकाका अध्यक्ष मोहनसिंह लालचनले जानकारी दिए। घाँसादेखि मार्फासम्म कालोपत्रे भएको छ, जोमसोमको पक्की पुलदेखि मुक्तिनाथसम्मै सडक कालोपत्रे भइसक्यो, अध्यक्ष लालचनले भने, मार्फाजोमसोम सडकमा कालोपत्रे र स्ट्रक्चर निर्माणका काम पूरै ठप्पै छ, यहाँ पनि कालोपत्रे भइदिएको भए निकै राम्रो हुने थियो। अध्यक्ष लालचनले मार्फाजोमसोम सडक कालोपत्रको काम रोकिएर सडक धुलाम्मे हुँदा पर्यटक तथा स्थानीय नागरिकको जनगुनासो खेप्नु परेको बताए। विकास निर्माणको काममा कसैले पनि अन्योलमा राख्न नहुने उनको भनाइ छ। मुस्ताङ भ्रमणमा आएका पर्यटक तथा स्थानीय नागरिकले जोमसोम मार्फा कटेपछि नाकमुख थुनेर यात्रा गर्नुपर्ने अवस्था रहेको बताए।"
मुक्तिनाथ मन्दिरमा आधा केजी सुन र चाँदीको सामग्री दान,जोमसोम : प्रसिद्ध धार्मिक स्थल मुक्तिनाथ मन्दिरमा एक भारतीय भक्तजनले लाखौँ मूल्य बराबरको बहुमूल्य सुनचाँदीबाट बनेको सामाग्री भेटी दान गरेका छन्। भारतको गोवाबाट मुक्तिनाथ दर्शनका लागि आएका भारतीय भक्तजन विश्व जीत प्रताप राठोले आइतबार सुनचाँदीबाट बनेको अलगअलग सामग्री मुक्तिनाथमा चढाएका हुन्। भारतीय भक्तजन राठोले आइतबार बिहान मुक्तिनाथ मन्दिरमा आधा केजी सुनबाट बनाइएको दुई थान कमलको फूल आकारको सामाग्री र अर्को साँढे २ केजी चाँदीबाट बनाइएको स्टायण्डसहितको एक थान शिवलिंगी सामग्री उपहारस्वरूप मुक्तिनाथ मन्दिरमा चढाएको मुक्तिनाथ विकास समितिका अध्यक्ष एवं मुस्ताङका प्रमुख जिल्ला अधिकारी विष्णुप्रसाद भुसालले जानकारी दिए। प्रमुख जिल्ला अधिकारी भुसालका अनुसार भारतीय भक्तजन राठोले मुक्तिनाथमा सुनबाट बनेको २ थान कमलको फूल र चाँदीले बनेको एक थान शिवलिङ्ग सामाग्री मुक्तिनाथमा चढाएको बताए। सुन र चाँदीले बनेको अलग अलग सामग्रीको मूल्य औसत ६८ लाख बराबर हुन आउने प्रजिअ भुसालले उल्लेख गरे।
"धरहरामा विद्यार्थी, ज्येष्ठ नागरिकलाई ५० प्रतिशत छुट, खुला भएसँगै चढ्नेको घुइँचो","काठमाडौं : काठमाडौंको सुन्धारामा रहेको धरहरा आइतबारबाट स:शुल्क खुला गरिएको छ। केहि समयअघि नि:शुल्क रुपमा धरहरा चढ्न सक्ने व्यवस्था भएपनि आइतबारबाट सशुल्क रुपमा धरहरा चढ्ने व्यवस्था गरिएको हो। धरहरा चढ्न प्रतिव्यक्ति २ सय रुपैयाँ शुल्क निर्धारण गरिएको छ। विद्यार्थी, ज्येष्ठ नागरिक, बालबालिका र अपांगता भएका व्यक्तिले ५० प्रतिशत छुट पाउने छन्। सार्क मुलुकका नागरिकलाई ५ सय, सार्क मुलुकबाहेक अन्य मुलुकका नागरिकलाई १ हजार रुपैयाँ शुल्क तोकिएको छ भने धरहरा परिसरमा मात्रै प्रवेश गर्नका लागि ५० रुपैयाँ तोकिएको छ। धरहरा पुन खुला भएसँगै टिकट काटेर धरहरा चढ्नेको घुइँचो लागेको छ। धरहरा हेर्न पुगेका सर्वसाधारणहरुले नयाँ बनेको धरहरा चढ्न सहज भएको भन्दै खुसी व्यक्त गरेका थिए। त्यस्तै केहिले टिकट व्यवस्थापनलाई सहज गर्न र टिकट दर घटाउन सुझाव दिएका थिए। भूकम्पपछि निर्माण गरिएको धरहरा गत असोज ३ गते संविधान दिवसको दिनबाट खुला गरिएको थियो।"
भूमिगत सिँचाइ निर्माण सुरु,"नुवाकोट : नुवाकोटका विभिन्न टारहरूमा भूमिगत सिँचाइ निर्माण सुरु गरिएको छ। विदुर नगरपालिकाको वडा नं ९, १० तथा पञ्चकन्या गाउँपालिका१ मा चार थान भूमिगत सिँचाइको निर्माण कार्य सुरु भएको छ। यसबाट चार स्थानको आठ हजार रोपनीमा सिँचाइ पुग्ने जनाइएको छ। किसानको सुविधाका लागि प्राविधिक टोलीले अध्ययन गरेर भूमिगत सिँचाइको निर्माण कार्य सुरु गरिएको हो। तलबाट नदी निरन्तर बगिरहेको र माथितर्फ खेतीयोग्य भूमि सिँचाइको अभावमा किसानहरूलाई समस्या परिरहेका कारण किसानको सुविधाका लागि नुवाकोटको सुक्खाटारहरूमा जनप्रतिनिधि र प्राविधिक सहितको टोलीले स्थलगत निरीक्षण अध्ययन गरेसँगै शिलान्यास गरेर निर्माण सुरु भएको हो। विदुर नपा १० गेर्खुमा भूमिगत सिँचाइ योजनाको बागमती प्रदेश सभा सदस्य रमेशकुमार महतले शिलान्यास गरे। उनले यसबाट किसानहरूलाई तरकारी तथा अन्य वाली उत्पादन गर्न सहज हुने बताए। निर्माण कार्यमा गुणस्तर गर्न निर्देशन दिँदै महतले नुवाकोटको सुक्खाटारहरू जहाँ तल नदी बगिरहने माथि सुक्खा जमिनहरू रहने अवस्थाको अन्त्य गर्ने कार्य अन्तर्गत भूमिगत सिँचाइको निर्माण कार्य सुरु गरिएको बताए। सो आयोजनाको हाल पहिलो चरणको कार्य भइरहेको छ। एकसय दुई मिटर गहिराइमा खनेर भूमिगत रुपमा पानी निकालेर सिँचाइ गरिने योजना रहेको विदुर नपाका मेयर राजन श्रेष्ठले बताए। उनले किसानहरूलाई नमूना कृषि कार्यक्रममा समावेश गरेर उक्त कार्य सुरु गरिएको बताए। उक्त कार्यका लागि जमिनमा भूमिगत एक मिटर खनेको ११ हजार रुपैया खर्च लागेको छ। संघीय उर्जा तथा सिँचाइ मन्त्रालयमार्फत सो कार्य गरिएको हो। नुवाकोट विदुर नपा वडा नं १० गेर्खुटारमा गेर्खुटार सिँचाइ योजनाको आजबाट काम शुरु। यस पछि विदुर ९ मा पनि काम शुरु हुने। विदुर ९ को कोलोनी, १० को गेर्खुटार र पञ्चकन्या १ आँपचौरमा दुई वटा भूमिगत सिँचाइ योजनाहरू एकैसाथ निर्माण भइरहेका छन्। खेतीयोग्य उर्वर भूमि जहाँ सिँचाइ सुविधाको अभावले खेती लगाउन समस्या भोगिरहेका किसानको आत्मनिर्भरताका लागि एकीकृत नदी बेसिन सिँचाइ तथा जलस्रोत व्यवस्थापन कार्यक्रम, जलस्रोत तथा सिँचाइ विभागको प्राविधिक टोलीबाट डिप बोरिङ निर्माणको काम सन्चालन गरिएको हो। चालु आर्थिक वर्ष भित्रै थप दोस्रो चरणमा सिँचाइ नहर, ट्यांकी र तेस्रो चरणमा किसानको खेतबारीसम्म पानी पुर्याउने लक्ष्य अनुसार आवश्यक पाइप लाइन, सिँचाइ कुलो, रिजर्भ ट्याङ्की लगायतको कार्यहरू पनि सम्पन्न गरिने जनाइएको छ । किसानलाई आत्मनिर्भर बनाउने उद्देश्यले नुवाकोटका विभिन्न टारहरूमा सिँचाइ सुविधाका लागि भूमिगत सिँचाइ निर्माण कार्य गरिएको हो। विदुर नपाको गेर्खुटार र कोलोनी, पञ्चकन्याको आँपचौरमा प्राविधिक सहितको टोलीले सिँचाइका लागि निर्माण कार्य सुरु गरेको हो। ति स्थानहरूमा लिफ्ट प्रविधिको सिँचाइ योजनाका लागि प्राविधिक टोलीसहित स्थलगत सर्वेक्षण सम्पन्न गरिएसँगै निर्माण सुरु भएको हो।"
२३० जनाको आँखाको निःशुल्क शल्यक्रिया,वीरगन्ज : पर्साको पटेर्वा सुगौली गाउँपालिका५ स्थित तिलगंगा सामुदायिक आँखा केन्द्र निचुटामा आयोजित शिविरमा मोतियाबिन्दु भएका २ सय ३० जनाको आँखाको निःशुल्क शल्यक्रिया गरिएको छ। निचुटामा रहेको तिलगंगा सामुदायिक आँखा केन्द्रमा आयोजित तीनदिने शिविरमा २ सय ३० जनाको आँखाको निःशुल्क शल्यक्रिया गरिएको गाउँपालिका अध्यक्ष दिनेश चौधरीले जानकारी दिए। गाउँपालिकाको समन्वयमा तिलगंगा सामुदायिक आँखा केन्द्र निचुटाले गत शुक्रबारदेखि आइतबारसम्म सञ्चालन गरेको शिविरमा तिलगंगा सामुदायिक आँखा केन्द्र निचुटा र हेटौंडा सामुदायिक आँखा अस्पतालका चिकित्सकको टोलीले मोतियाबिन्दुको शल्यक्रिया गरेको चौधरीले बताए। तिलगंगा सामुदायिक आँखा केन्द्र निचुटाले पर्साकै विभिन्न ६ वटा पालिकाका ७ वटा वडामा मंसिर ३ देखि मंसिर ७ गतेसम्म निःशुल्क आँखा चेकजाँच शिविर सञ्चालन गरेको थियो। उक्त शिविरमा १ हजार ३ सय ७ जनाको आँखा परीक्षण गरिएकोमा तीमध्ये ३ सय ९ जनामा मोतियाबिन्दुको समस्या देखिएको थियो।
क्रिकेट खेलाडीलाई सम्मान,"स्याङ्जा : विश्वकपमा छनोट भएको १९ वर्ष मुनिको महिला क्रिकेट टोलीका तीनजनालाई स्याङ्जामा नगदसहित सम्मान गरिएको छ। विश्वकप खेल्ने तयारीमा रहेका उनीहरूको हौसला बढाउने उद्देश्यले नेपाली कांग्रेसले सम्मान गरेको हो। विश्वकप खेल्ने इतिहास रचेको भन्दै क्रिकेटरसहित उनीहरूका संस्थालाई नेपाली कांग्रेस स्याङ्जाले सम्मान एवं पुरस्कृत गरेको छ। पुतलीबजार नगरपालिका १ स्थित पार्टी मुख्यालयमा आयोजित कार्यक्रममा नेपाली कांग्रेस स्याङ्जाका सभापति एवं संघीय सांसद राजु थापाले तीन खेलाडीसहित जिल्ला क्रिकेट संघ स्याङ्जालाई नगद र सम्मान पत्रले सम्मान गरेका हुन्। खेलाडीहरूलाई जनही १५१५ हजारसहित सम्मान पत्र र जिल्ला क्रिकेट संघ स्याङ्जालाई १० हजार रुपैयाँसहित सम्मान पत्रले सम्मान गरिएको छ। पुतलीबजार १ का ज्योत्सनिका मरासिनी र वडा १३ का सिमाना केसी र कुसुम गोदारका साथै जिल्ला क्रिकेट संघ स्याङ्जाका अध्यक्ष दिवाकर थापा सम्मानित भएका हुन् । पार्टी कार्यालयमा आयोजित कार्यक्रममा सम्मान गर्दै नेपाली कांग्रेसका जिल्ला सभापति एवं संघीय सांसद थापाले खेलाडीहरू राष्ट्रका गौरब र गहना भएको बताए। विश्व इतिहास रच्न सफल खेलाडी स्याङ्जाको मात्र नभई राष्ट्रकै साझा खेलाडी भएको जनाए। खेलाडीका लागि मापदण्ड अनुरुपको खेलमैदान निर्माणसँगै प्रशिक्षणको आवश्यक रहन्छ त्यसका लागि राज्यले ध्यान दिन जरुरी छ,सभापति एवं सांसद थापाले भने,उनीहरुको मनोबल उचो बनाई खेल्ने वातावरण बनाउन तीनै तहका सरकारले विशेष ध्यान दिनुपर्छ। सांसद थापाले विश्वकपमा उपाधी हात पार्न सफलताको शुभकामना दिए। कार्यक्रममा गण्डकी प्रदेश सदस्य कुमबहादुर गुरुङ, सहसचिव धुवबन्धु पौडेल, सदस्य शैलेन्द्रजंग कार्की, प्रदेश प्रतिनिधि महेशबहादुर थापा गणेश, पुतलीबजार नगरसभापति सुरज अधिकारी, पूर्वमहासमिति सदस्य बुद्धिमान शाही, पूर्वकोषाध्यक्ष प्रेमराज पौडेल, गण्डकी टेलिभिजनका अध्यक्ष राजकुमार केसी, संघ दिवाकर थापा लगायतले खेलाडी एवं अध्यक्षलाई बधाई एवं शुभकामना दिए। युएईमा भएको विश्वकप एसिया छनोटमा नेपाली टोलीले घरेलु टोलीलाई पराजित गर्दै उपाधि जितेर आईसीसी महिला यु१९ टी २० विश्वकप क्रिकेट प्रतियोगितामा स्थान बनाएको हो। आउदो जनवरी १८ देखि २ फेबु्रअरिसम्म मलेसियामा विश्वकप प्रतियोगिता हुँदैछ । प्रतियोगिताका लागि उनीहरु अब बन्द प्रशिक्षणका लागि खेलाडीहरू एकदुई दिनमै त्यसतर्फ जाने भएको अध्यक्ष थापाले जानकारी दिए।"
ब्रेक फेल भएको बस भित्तामा ठोक्काएर चालकले जोगाए ३५ जनाको ज्यान,"चितवन : पहाडी भेगमा रहेको चितवनको पुरानो सदरमुकाम उपरदाङगढी पर्यटकीय आकर्षणको केन्द्र हो । ऐतिहासिक थलोको अवलोकनसहित वनभोज सकेर विद्यार्थी बोकेर पदमपुरको चित्रवन माविको बस ओरालो लाग्यो । भिरालो बाटो झर्दै गरेको बसको द्रब्यटार आएपछि एक्कासि ब्रेक फेल भयो । ब्रेक फेल भएको बसको स्टेरिङमा थिए बसका चालक जितेन्द्र चौधरी । उनले बसको ब्रेक फेल भएपछि विधार्थीलाई जोगाउन लागे । उपाय केही नलागेपछि बसलाई सडक छेउको भित्तामा ठोक्काए । उनले बस मात्रै ठोक्काएनन , बसमा रहेका ३२ जनाको ज्यान जोगाए । दुई वटा मोड सहजै पार गरेपछि ब्रेकले काम गरेन । पहिला आफूलाई सम्हाले अनि बसका विद्यार्थी कसरी जोगाउने भन्नेतिर लागें, जीतेन्द्रले भने, त्यसपछि बसमा रहेकाहरुको ज्यान जोगाउनतिर सोच आयो । ठूलो घुमाउरो बाटो आएपछि बसलाई भित्तोमा ठोक्काएँ। वनभोजमा गएर फर्कने क्रममा स्कुल बस दुर्घटना हुँदा २८ जना घाइते भएका छन् । चितवनको पहाडी भेग उपरदाङगढीमा वनभोज खाएर फर्कने क्रममा बस दुर्घटनामा परेको हो । कालिका नगरपालिका४ पदमपुरस्थित चित्रवन माविको मधेश प्रदेश ०३०११ क २६७७ नंको बस शनिवार साँझ ५ बजे कालिका नगरपालिका९ द्रब्यटारमा दुर्घटना हुँदा २७ विद्यार्थी र एक शिक्षिका घाईते भएका छन् । ब्रेक फेल भएको थाहा पाएपछि सहचालक गोविन्द पौडेल विद्यार्थीलाई क्याविनबाट पछाडिको सिटमा सारेका थिए । यसबाट ठूलो मानविय क्षति हुनबाट जोगियो । कक्षा ५ देखि १० कक्षासम्मका विधार्थी र शिक्षक थिए । घाइतेमध्ये एक जनाको अवस्था गम्भीर रहेको छ । २२ जनाको चितवन मेडिकल कलेजमा र पुरानो मेडिकल कलेजमा ६ जनाको उपचार भइरहेको चितवन प्रहरी प्रमुख गौतम मिश्रले बताए । बसमा ३० जना विद्यार्थीसहित ३२ जना चढेका थिए ।"
सिनामंगलको एक होटलमा युवायुवती मृत फेला,काठमाडौं : सिनामंगलस्थित एक होटलमा युवा युवती झुण्डिएको अवस्थामा मृत फेला परेका छन् । प्रकाश सन्यास आश्रम जाने बाटोमा रहेको पाँच तले होटल जन्मभूमिको एउटै कोठामा ३४ वर्षीय रमेश माझी र अन्दाजी २६ वर्षीया एक महिला मृत फेला परेको प्रहरी वृत गौशालाले जनाएको छ। उनीहरूले आत्महत्या गरेको हुनसक्ने प्रहरीको प्रारम्भिक अनुसन्धान छ । प्रहरीका अनुसार कोठा नम्बर १२० को अगाडि बरन्डाको रेलिङमा सलले दुबै जनाले घाँटीमा पासो लगाई झुण्डिएको अवस्थामा फेला परेका हुन्। उनीहरु श्रीमान श्रीमती रहेको खुलेको छ। प्रहरी वृत गौशालाका अनुसार उनीहरू शनिबार पौने ७ बजे उक्त होटलमा पुगेका थिए । चौथो तलाको कोठा नम्बर १२० मा बसेका उनीहरू आइतबार बिहान मृत फेला परेको प्रहरीले जनाएको छ । प्रहरी टोलीसहित थप अनुसन्धानको लागि उपत्यका अपराध अनुसन्धान कार्यालय टेकुबाट आएर अनुसन्धान भइरहेको छ।
बेंसी झरे उपल्लो मुस्ताङका विद्यालय,"जोमसोम : हिउँयामको हिमपात र जाडो छल्न मुस्ताङका आधाजसो विद्यालय बेंसीको न्यानो स्थानमा स्थानान्तरण गरिएको छ । उपल्लो मुस्ताङको लोमान्थाङ, लोघेकर दामोदरकुण्ड र बारागुङ मुक्तिक्षेत्र गाउँपालिकाको २ वटा गरी कुल १७ वटा सामुदायिक तथा धार्मिक गुम्बा विद्यालय हिउँदयामको जाडो छल्न बेंसी झरेका हुन्। उपल्लो मुस्ताङका सामुदायिक तथा धार्मिक गुम्बा विद्यालयहरूलाई बर्सेनि हिउँदयामको मौसममा हिमपात र जाडो छल्न बेंसी झार्ने गरिएको छ। हिमपातले विद्यालयका बालबालिकाहरूको शैक्षिक पठनपाठनमा समस्या र चुनौती हुन्छ। चिसोकै कारण विद्यालयका बालबालिकालाई निमोनिया, रुघाखोकीलगायतका स्वास्थ्य समस्या देखिने गर्छ। त्यसो उपल्लो मुस्ताङका अधिकांश नागरिक हिउँदयामको मौसममा जाडो छल्न र घुम्ती व्यापार व्यवसायमा निस्कने हुँदा त्यहाँँका विद्यार्थीको शैक्षिक पठनपाठनमा समस्या हुने गर्छ। उपल्लो मुस्ताङका अधिकांश सामुदायिक तथा धार्मिक गुम्बा विद्यालयहरू धेरै अघिदेखि जाडो छल्न घुम्ती कक्षा सञ्चालनका लागि बेंसी झार्ने प्रचलन रहेको छ। उपल्लो मुस्ताङको लोमान्थाङ गाउँपालिकामा ३ वटा सामुदायिक र ५ वटा धार्मिक गुम्बा विद्यालय घुम्ती कक्षा सञ्चालनका लागि बेंसीमा झरिसकेको लोमान्थाङ गाउँपालिकाका प्रशासन प्रमुख विकास केसीले जानकारी दिए। लोमान्थाङ३ किम्लिङको झिन्जु आधारभूत विद्यालय जाडो छल्न दसैंंपछि बेंसी झरेको २ सामुदायिक र ५ वटा धार्मिक गुम्बा विद्यालय तिहार पर्वलगत्तै जाडो छल्न र घुम्ती कक्षा चलाउन बेंसी झरेको प्रशासन प्रमुख केसीको भनाइ छ। चीनको स्वशासित क्षेत्र तिब्बतसँग सिमाना जोडिएको उपल्लो मुस्ताङको लोमान्थाङमा सामुदायिकतर्फ झिन्जु आधारभूत, राष्ट्रिय आधारभूत र दिव्यदीप माध्यमिक विद्यालयका गरी ९७ जना विद्यार्थीलाई कक्षा चलाउन बेंसी झारिएको गाउँपालिकाका प्रशासन प्रमुख केसीले उल्लेख गरे। उनका अनुसार परम्परागत धार्मिक गुम्बा विद्यालयअन्तर्गत निफुक नाम्डोल नर्बोलिङ गुम्बा, पाल एवं नाम्गेल गुम्बा, महाकरुवा शाक्यापा गुम्बा, लो गर्फुक गुम्बा र आमची विद्यालय गरी ५ वटा धार्मिक गुम्बा पनि तिहारलगत्तै पोखरामा झारिएको प्रशासन प्रमुख केसीले बताए। लोमान्थाङ गाउँपालिकाका सामुदायिक विद्यालयअन्तर्गत दिव्यदीप माध्यमिक विद्यालयमा ४५ जना विद्यार्थी छन्। त्यहाँँ कक्षा ४ देखि १० सम्मका लागि हिमाली आवासीय छात्रावासका लागि सरकारबाट बजेट उपलब्ध हुन्छ। कक्षा १ देखि ३ सम्मका विद्यार्थीलाई गाउँपालिकाले प्रतिविद्यार्थी मासिक ४ हजार रुपैयाँ आवासीय सुविधाका लागि बजेट दिने गरेको प्रशासन प्रमुख केसीले जनाए। सरकार लोमान्थाङको २ विद्यालयका लागि वार्षिक ३ लाख ५० हजार रुपैयाँ संघीय ससर्त अनुदान स्वरूप घुम्ती कक्षा व्यवस्थापन गर्न बजेट उपलब्ध गराउने गरेको छ। हिउँदको अत्यधिक चिसो बढेकाले लोमान्थाङका सरकारी तथा धार्मिक गुम्बा विद्यालय जाडो छल्न बेंसीमा स्थानान्तरण गर्नु परेको प्रशासन प्रमुख केसीले उल्लेख गरे। हिउँयामको अवधिभर बेंसीमा झारेर शैक्षिक पठनपाठन गराउने र जाडो सकिएपछि वैशाखको पहिलो साता साबिककै स्थानमा लगेर पठनपाठन गराइने प्रशासन प्रमुख केसीले जानकारी दिए। हिउँदमा उपल्लो मुस्ताङमा अत्यधिक चिसो हुने, नदीनाला, खानेपानी धारा, सेफ्टी ट्यांकी र सिँचाइ कुलोसमेत जमेर बरफ हुन्छ । उनले भने, त्यस समयमा गाउँमा जाडो छल्न सबैजसो नागरिक बेंसी झर्ने गर्दा गाउँ नै रित्तो हुन्छ, यसैले अभिभावक तल झर्ने भएकाले सबै कारणको सहजता खोज्न घुम्ती कक्षा सञ्चालन तथा व्यवस्थापन गर्ने परम्परा नै रहेको छ। लोमान्थाङ गाउँपालिकाको २ सामुदायिक विद्यालय बर्सेनि घुम्ती कक्षा व्यवस्थापन गर्न आफ्नै शैक्षिक भवन निर्माण गरिसकेका छन्। लोमान्थाङको झिन्जु आधारभूत र दिव्यदीप माध्यमिक विद्यालयको पोखरामा आफ्नै भवन रहेको प्रशासन प्रमुख केसीले बताए। उपल्लो मुस्ताङको लोघेकर दामोदरकुण्ड गाउँपालिकाका ७ वटा सामुदायिक र २ वटा धार्मिक गुम्बा विद्यालयहरू जाडो छल्नका लागि तिहारपछि बेसी झरिसकेको गाउँपालिकाका शिक्षा शाखा अधिकृत प्रचण्ड न्यौपानेले जानकारी दिए। लोघेकर दामोदरकुण्ड गाउँपालिकामा रहेका ६ वटै सामुदायिक आधारभूत विद्यालयलाई घुम्ती कक्षामा मर्ज गरी पोखराको हेमजामा व्यवस्थापन गरिएको छ। त्यहाँँका जनज्योति आधारभूत विद्यालयले तनहुँको शुक्ला गण्डकीमा लगेर घुम्ती कक्षा व्यवस्थापन गरेको शिक्षा शाखा अधिकृत न्यौपानेले बताए। उनका अनुसार चराङ आवि, मराङ आवि, ढाक्मर, आवि, यारा आवि, घारा आवि र शालिग्राम आविलाई घुम्ती कक्षा मर्ज गरी पठनपाठन गराइएको शिक्षा शाखा अधिकृत ंंन्यौपानेले जनाए। गाउँपालिकाको घमी आवि गतवर्ष जस्तै यसवर्ष पनि घुम्तीका लागि बेंसी नझर्ने मनशाय व्यक्त भएको उनले उल्लेख गरे। गाउँपालिकाका करिब २ सय बढी विद्यार्थी घुम्तीका लागि बेंसी स्थानान्तरण भएको र उनीहरूका लागि गाउँपालिकाबाट २० लाख बजेट विनियोजन गरिएको शिक्षा शाखा अधिकृत न्यौपानेले जानकारी दिए। उनले गाउँपालिकाभित्र दुई विद्यालयलाई संघीय ससर्त अनुदान जनही ३ लाख ५० हजार पाउने र उक्त अनुदान घुम्ती कक्षा व्यवस्थापनमा खर्च हुने उनले बताए। उनले जाडो छल्न बेंसी झरेका विद्यार्थीलाई वैशाखमा उकालेर साबिककै स्थानमा पठनपाठन गराइने बताए। यस्तै, उपल्लो मुस्ताङका दुई पालिकाका विद्यालयजस्तै बारागुङ मुक्तिक्षेत्रका एक सामुदायिक र एक धार्मिक गुम्बा विद्यालय तिहार सकिएलगत्तै जाडो छल्न बेंसी झारिएको बारागुङ गाउँपालिकाकी शिक्षा शाखा प्रमुख रेखा पन्तले जानकारी दिइन्। उनका अनुसार बारागुङ मुक्तिक्षेत्र३ को जननर्मल आधारभूत विद्यालयका १ सय २५ जना विद्यार्थी र कागछोदे धार्मिक गुम्बा विद्यालयका ७१ जना गरी १ सय ९६ जना विद्यार्थी घुम्ती कक्षा पढाउन बेंसीमा झारिएको हो। बारागुङ मुक्तिक्षेत्रमा हिमाली आवासीय सुविधाअन्तर्गत जनशान्ति माध्यमिकमा ४० जना विद्यार्थीले पाएका छन्। गाउँपालिकाले जनशान्ति माध्यमिकमा १५ जना र मुक्तिनाथ आविलाई मासिक ४ हजार आवासीय सहुलियत स्वरूप रकम उपलब्ध गराउँदै आइरहेको छ। शिक्षा शाखा प्रमुख पन्तले प्रदेश सरकारको अनुुदान सामाजिक विकास कार्यालयबाट २० जना विद्यार्थीलाई प्रतिविद्यार्थी ५ हजारका दरले विद्यालयलाई उपलब्ध गराउने गरेको छ। उपल्लो मुस्ताङका सामुदायिक तथा धार्मिक गुम्बा विद्यालयलाई हिउँदयामको महिनामा पनि बेंसी झारेर नियमित पठन पाठन गराइने भए पनि बारागुङ मुक्तिक्षेत्रका केही विद्यालयसहित घरपझोङ गाउँपालिका र थासाङ गाउँपालिकाका सबै सामुदायिक विद्यालयहरू पुसको पहिलो साताभित्र अर्थ वार्षिक परीक्षा सकेर हिउँदे बिदा दिने गरिएको छ। यी विद्यालयहरू पुस र माघ महिना बन्द हुने र फागुनको पहिलो साता नियमित शैक्षिक पठनपाठन सञ्चालन गर्ने गरिएको छ। सरकारले हिमाली क्षेत्रका विद्यालयलाई पनि एक डालोमा राखेर एक शैक्षिक सत्र कायम गरेकाले मुस्ताङमा पनि विद्यार्थीको शैक्षिक पठनपाठनमा आंशिक समस्या देखिएको छ।"
डिजिटल सवारी चालक अनुमति पत्रको नियमनका लागि ट्राफिक प्रहरीलाई मोबाइल फोन हस्तान्तरण,"काठमाडौं : डिजिटल सवारी चालक अनुमति पत्रको नियमनको लागि काठमाडौं उपत्यका ट्राफिक प्रहरी कार्यालयलाई ५१ थान मोबाइल फोन हस्तान्तरण गरिएको छ। नेपाल प्रहरी प्रधान कार्यालयमा आइतबार आयोजित कार्यक्रममा प्रहरी महानिरीक्षक वसन्त बहादुर कुँवरलाई ईसेवाका प्रमुख कार्यकारी अधिकृत जगदिश खड्काले उक्त मोबाइल फोन हस्तान्तरण गर्नुभएको हो। हस्तान्तरण कार्यक्रमलाई सम्बोधन गर्दै प्रहरी महानिरीक्षक बसन्त बहादुर कुँवरले आज हस्तान्तरण भएका स्रोत साधनहरू डिजिटल चलानको कार्यान्वयनमा अत्यन्तै उपयोगी हुने विश्वास लिएको बताए। यस्ता सहकार्य र समन्वयले प्रविधिमैत्री ट्राफिक व्यवस्थापनमा प्रभावकारी भूमिका खेल्ने धारणा उनले व्यक्त गरे। कार्यक्रममा ईसेवाका प्रमुख कार्यकारी अधिकृत जगदिश खड्काले हस्तान्तरण गरिएका मोबाइलबाट नेपाल प्रहरीले आत्मसाथ गरेको नयाँ प्रविधिलाई सहयोग पुग्ने बताए। आगामी दिनमा ट्राफिक प्रहरीको काम कारवाहीलाई थप प्रभावकारी बनाउँदै लैजान आवश्यक समन्वय गर्दै जाने उनले बताए। कार्यक्रममा प्रहरी अतिरिक्त महानिरीक्षकहरू, प्रहरी नायव महानिरीक्षकहरू, ईसेवाका पदाधिकारीहरू लगायत वरिष्ठ प्रहरी अधिकृतहरूको उपस्थिति रहेको थियो।"
बालविवाह रोकथामका लागि राष्ट्रिय भेला,"काठमाडौं : बाल विवाह रोकथामका लागि दण्ड सजाय मात्रै पर्याप्त नहुने राष्ट्रिय मानव अधिकार आयोगका अध्यक्ष तपबहादुर मगरले बताएका छन्। बाल अधिकार रक्षकहरूको राष्ट्रिय भेलालाई सम्बोधन गर्दै अध्यक्ष मगरले समाजमा बालविवाह हुनुको विभिन्न कारण रहेकाले त्यसको जरैसम्म पुगेर समाधान गरे मात्रै बालविवाह अन्त्य हुनसक्ने बताएका हुन्। उनले बालविवाह अपराध भए पनि यसको अभियोगमा पक्राउ परेकामाथि बालविवाहकै अभियोगमा मात्रै मुद्दा चल्नुपर्ने विचार ब्यक्त गरे। अहिले बालविवाहको अभियोगमा पक्राउ परेकाहरूलाई जबरजस्ती करणी, शरीर बन्धक जस्ता अभियोग लगाएर वर्षौंसम्म जेलमा राख्ने गरिएको छ। यसमा सर्वोच्च अदालतले समेत यसो नगर्न निर्देशनात्मक आदेश दिएको छ, अध्यक्ष मगरले भने। एउटा अस्पतालमा ९९ जना सुत्केरीमध्ये १७ जनालाई २० वर्षभन्दा कम उमेरको पाएको बताउँदै बालविवाहका केही केस मात्रै प्रहरीकहाँ पुग्ने गरेकोले सामाजिक समस्या समाधानबाटै यसको अन्त्य गर्नुपर्ने उनको धारणा छ। काठमाडौंमा शनिबारदेखि सुरु भएको तीन दिने उक्त भेला बाल विवाह रोकथाम तथा न्यूनीकरणमा बालबालिकाको सहभागिता अभिवृद्धि गर्ने तथा दक्षिण एसियामा बाल विवाह रोकथामको क्षेत्रीय मूल्यांकन एवं कार्ययोजना तय गर्ने उद्देश्यले आयोजना गरिएको थियो। बाल अधिकारका क्षेत्रमा कार्यरत विभिन्न ६ वटा संस्थाहरू मानव अधिकार आयोग, राष्ट्रिय बाल अधिकार परिषद्, राष्ट्रिय कार्य तथा समन्वय समूह (एनएसीजी) नेपाल, कन्सोर्टियम नेपाल, बालिका दुलही होइनन् (जीएनबी) र बालबालिकाविरुद्ध हिंसा अन्त्य गर्न दक्षिण एसियाली पहल (साइवाग) छन्। कार्यक्रममा संघीय संसदको कानून न्याय तथा मानव अधिकार समितिकी सभापति विमला सुवेदीले आफूहरूले १० बन्दीगृह र ३ बाल सुधारगृहको अनुगमन गर्दा बालविवाहकै आरोपमा धेरै थुनामा पर्ने गरेको पाइएको बताइन्। उनले बालविवाहको रोकथामका लागि जरासम्मै पुगेर समाधान खोज्नुपर्नेमा जोड दिइन्। त्यसैगरी महिला, बालबालिका तथा जेष्ठ नागरिक मन्त्रालयका सहसचिव दीपकराज नेपालले तराई क्षेत्रमा दाइजोका कारण बालविवाहको क्रम नरोकिएको बताए। छोरीलाई धेरै पढायो भने त्यहीअनुसारको केटा खोज्नुपर्ने र त्यही अनुसार दाइजो दिनुपर्ने भएकोले छिटै विवाह गरिदिने प्रचलन रहेको उनले बताए। त्यस्तै, पहाडी क्षेत्रमा भने विद्यालय पढ्दापढ्दै प्रेम गरेर भाग्ने प्रचलनले बालविवाह बढेको उनको भनाइ छ। सन् २०३० सम्म बालविवाह उन्मूलन गर्ने लक्ष्यअनुसार मन्त्रालयल बालविवाहविरुद्ध रणनीति बनाउन लागेको भन्दै कार्यक्रमले दिने सुझावलाई रणनीतिमा समेट्ने उनले बताए। कार्यक्रममा साइवागका महासचिव रिञ्चेन छोपेलले पछिल्लो समय दक्षिण एसियाली क्षेत्रमा बालविवाह कम हुँदै गएको बताए। त्यस्तै, गैर सरकारी संस्था महासंघका अध्यक्ष रामप्रसाद सुवेदीले बालअधिकारका क्षेत्रमा कुरा गर्दै गर्दा घरमा हुने निर्णयमा बालबालिकाको मतलाई कति ध्यान दिइन्छ भन्ने विषय महŒवपूर्ण रहेको धारणा राखे। कन्सोर्टियम नेपालका अध्यक्ष सन्तोष महर्जनले सन् २०२६ सम्म नेपाल अल्पविकसित मुलुकबाट विकासशील राष्ट्रमा स्तरोन्नति हुन लागेको सम्बन्धमा यसपछि बालबालिकाको सबालमा हुने परिवर्तनबारे समेत भेलामा छलफल हुने जानकारी दिए। कार्यक्रममा अमेरिकी सरकारबाट ग्लोबल एन्टीरेसिजम च्याम्पियनसिप अवार्डबाट सम्मानित बालअधिकारकर्मी उर्मिला चौधरीलाई सम्मानसमेत गरिएको थियो। प्रत्येक प्रदेशबाट तीनतीन जना समेत गरी २१ जना तथा विभिन्न अल्पसंख्यक समुदायबाट थप १० जना समेत गरी ३१ जना बालबालिकालाई समेत सहभागी गराएर कार्यक्रम आयोजना गरिएको छ। कार्यक्रमअन्तर्गत बालबालिकाहरूले बालविवाह रोकथामका लागि गरेका प्रयास र त्यस क्रममा देखिएका चुनौतीबारे विस्तृत छलफल गरिने आयोजकले जनाएको छ।"
रास्वपाका नेताविरुद्ध अदालतको अवहेलना मुद्दामा पेशी तोकियो,"काठमाडौं : राष्ट्रिय स्वतन्त्र पार्टी (रास्वपा) का नेताहरूविरुद्ध अदालत अवहेलनामा दायर भएको मुद्दाको सुनुवाइका लागि आज पेशी तोकिएको छ। न्यायाधीशद्वय हरिप्रसाद फुयाल र बालकृष्ण ढकालको इजलासमा पेशी चढेको छ। कार्त्तिक २९ गते अधिवक्ता अनुपम भट्टराईले सर्वोच्च अदालतमा मुद्दा दर्ता गराएका थिए। उनले सहकारीको रकम अपचलन गरेको आरोपमा पक्राउ परेका रास्वपाका सभापति रवि लामिछानेमाथि अनुसन्धान चलिरहँदा अदालतलाई दबाब दिने वा प्रभाव पार्नेगरी रास्वपाका नेताहरूले अदालतको मानहानी गरेको दावी गर्दै रिट निवेदन दायर गरेका हुन्। निवेदनमा रास्वपाका सांसदहरू स्वर्णिम वाग्ले,प्रवक्ता मनिष झा,विराजभक्त श्रेष्ठ, सुमना श्रेष्ठ,तोसिमा कार्की,सोविता गौतमलगायतलाई विपक्षी बनाइएको छ। सहकारी ठगी प्रकरणमा रास्वपा सभापति लामिछाने हाल प्रहरी हिरासतमा छन्। विभिन्न सहकारीको रकम हिनामिना गरेको उनीमाथि आरोप छ। उनी हाल कास्की प्रहरी हिरासतमा छन्।"
उद्योग दिवस२०८१ को अवसरमा म्याग्दीका तीन उद्यमीलाई सम्मान,"बेनी : दशौं उद्योग दिवस२०८१ को अवसरमा पर्यटन तथा उद्योग कार्यालय, म्याग्दीले आइतबार बेनीमा तीन जना उद्यमीहरुलाई सम्मान गरेको छ। रघुगङ्गा गाउँपालिका१ बेगकी मेनुका सिलाई कटाई तथा प्रशिक्षण केन्द्रका मेककुमारी पुन, बेनी नगरपालिका८ गणेशटोलको वेदना सुसेन्टरका सुकलाल किसान र बेनी नगरपालिका७ कुरिलाखर्कको शर्मा कृषि तथा पशपंक्षी फर्मका सञ्चालक कृष्णप्रसाद शर्मालाई सम्मान गरिएको हो। गण्डकी प्रदेशसभा सदस्य तथा पुर्वमन्त्री रेशम बहादुर जुग्जाली (सुविन), जिल्ला समन्वय समितिका प्रमुख राजकुमार थापा, बेनी नगरपालिकाका प्रमुख सुरत केसी, प्रमुख जिल्ला अधिकारी गुरुदत्त ढकाल लगायतले उनीहरुलाई दोसल्लो ओढाएर सम्मानपत्र प्रदान गरेका थिए। कार्यक्रममा प्रदेशसभा सदस्य जुग्जालीले म्याग्दीमा आवश्यकता र सम्भावनामा आधारित भएर सिपमुलक तालिम सञ्चालन गर्न आवश्यक भएको बताए। गण्डकी प्रदेशसभाबाट स्थानीय मदिरा सम्बन्धी कानुन निर्माणको अन्तिम चरणमा रहेको जानकारी गराउँदै म्याग्दीमा पनि यस किसिमका उद्यम स्थापना गरि मदिरा आयात घटाउन आवश्यक देखिएको विचार व्यक्त गरे। उद्यमी, ब्यवसायी, कर्मचारी देखि हरेक क्षेत्रमा छिटो प्रगति गर्ने महत्वाकांक्षका कारण निराशा सिर्जना भएको छ, उनले भने, आफ्नो क्षमता र अवस्था अनुसारको लक्ष्य राखेर पेशा, व्यवसायलाई निरन्तरता दिनु आवश्यक छ। जिल्ला समन्वय समितिका प्रमुख थापाले दिवस मनाउन बजेट नभए पनि उद्यमीहरूलाई प्रोत्साहनका लागि सम्मान कार्यक्रम आयोजना गरिएको बताए। बेनी नगरपालिकाका प्रमुख सुरत केसीले आयातित खादा, माला र झोलाको विकल्पमा स्थानीय फूल, हाते ब्याग, सपिङ्ग ब्यागको प्रयोगमा जोड दिएको बताए। सिपमुलक तालिम सञ्चालन र उद्यमशीलतामा जोड दिए पनि विदेशिने प्रचलनका कारण उद्यमीलाई टिकाउनै समस्या भएको बताए। प्रमुख जिल्ला अधिकारी गुरुदत्त ढकालले उद्यमी, व्यवसायीहरूलाई उपभोक्ताको अधिकारमा सचेत रहन आग्रह गर्दै सेवाप्रवाहका क्रममा समस्या देखिएमा सहजीकरण गरिने बताए। उद्योग तथा पर्यटन कार्यालय म्याग्दीका प्रमुख पोषानाथ शर्माले जिल्लामा तीन हजार तीन सय ३२ उद्योग व्यवसाय रहे पनि पछिल्लो समय दर्ता हुनेभन्दा बन्द गर्ने क्रम बढेको जानकारी गराए। म्याग्दी उद्योग वाणिज्य संघका अध्यक्ष सुविन श्रेष्ठले वैदेशिक रोजगारीको लागि उद्यम, व्यवसाय दर्ता गर्ने र उद्देश्य पूरा भएपछि बन्द गर्ने चलन रहेको बताउँदै वास्तविक उद्यमीहरूले संघर्ष र पेशालाई निरन्तरता नै दिएका बताए।"
धितोपत्र बोर्डको अध्यक्षका दावेदारहरूको सकियो अन्तरवार्ता,काठमाडौं : नेपाल धितोपत्र बोर्ड अध्यक्ष चयनका लागि आज दुईजनाको अन्तरवार्ता सकिएको छ। आवेदन दिएकामध्ये कृष्ण कार्की र डानवराज अधिकारीको अन्तरवार्ता र प्रस्तुतिकरण भएको हो। अन्तरवार्तामा अर्का उम्मेदवार चिरिञ्जिवी चापागाईं भने अनुपस्थित भए। आवेदकहरू सन्तोष नारायण श्रेष्ठ र मुक्तिनाथ श्रेष्ठको यसअघि नै अन्तरवार्ता भइसकेको थियो। बोर्ड अध्यक्षका लागि पाँचजनाले आवेदन दिएकोमा चारजनाको अन्तर्वाता र प्रस्तुतिकरण सकिएको छ भने एकजनाको अनुपस्थित भएका छन्। यी पाँचजनालाई सिफारिस समितिले अन्तरवार्ताका लागि छनौट गरेको थियो। सरकारले धितोपत्र बोर्डको अध्यक्ष नियुक्तिका लागि राष्ट्रिय योजना आयोगको उपाध्यक्षको संयोजकत्वमा सिफारिस समिति गठन गरेको थियो। आइतबार बिहान ८ बजेदेखि अर्थमन्त्रालयमा अन्तरवार्ता भएको थियो। गत पुसदेखि धितोपत्र बोर्ड अध्यक्षविहीन छ।
म्याद थपका लागि रवि लामिछानेलाई अदालत पुर्याइयो,"काठमाडौं : सहकारीको रकम अपचलन मुद्दामा पूर्वगृहमन्त्री एवं रास्वपाका सभापति रवि लामिछानेलाई प्रहरीले आज पुन:अदालत पेश गरेको छ। यसअघि जिल्ला अदालत कास्कीले लामिछानेमाथि थप अनुसन्धान गर्न दिएको १३ दिनको म्याद सकिएसँगै उनलाई आज पुन:अदालत उपस्थित गराएको कास्की प्रहरीले जानकारी दिएको छ। सहकारीको रकम गोरखा मिडियाबाट अपचलन गरेको भन्दै प्रहरीले लामिछानेलाई कात्तिक २ गते काठमाडौंबाट पक्राउ गरेको थियो। लामिछानेविरुद्ध किर्तेसहित संगठित अपराधमा कास्की प्रहरीले अनुसन्धान गरिरहेको छ। उनीलाई म्याद थप भएसँगै काठमाडौं ल्याउने तयारी छ। सहकारीको रकम अपचलन गरेको भन्दै लामिछानेमाथि चितवनमा समेत उजुरी परेको छ। काठमाडौंको कालीमाटीस्थित स्वर्णलक्ष्मी बहुउद्देश्य सहकारीको रकम अपचलन गरेको आरोपमा काठमाडौं जिल्ला अदालत काठमाडौंले पक्राउ पुर्जी जारी गरेको छ। सोही आरोपमा छविलाल जोशीलाई काठमाडौं ल्याएर बयान लिइसकिएको छ। सहरकारी विशेष छानबिन समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जिबी राई, तत्कालीन प्रबन्ध निर्देशक लामिछाने, सदस्य कुमार रम्तेल र सञ्चालक छविलाल जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ। सहकारीको रकम अपचलनको मुख्य योजनाकार मानिएका जिबी राई भने फरार छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले छ। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन,बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ।"
कुवेत पुर्याएर मानव बेचबिखन गरेको आरोपमा २ जना पक्राउ,"काठमाडौं : युएई हुँदै कुवेत पुर्याएर मानव बेचबिखन गरेको आरोपमा दुई जना पक्राउ परेका छन्। पक्राउ पर्नेमा नुवाकोटको तादी गाउँपालिका५ की ३२ वर्षीया कुसुम कँडेल र सिन्धुपाल्चोकको चौतारा नगरपालिका६ का ५० वर्षीय माइला लामा तामाङ रहेका छन्। मानव बेचबिखन अनुसन्धान ब्युरोका अनुसार कुबेतमा घरलु काममा लगाइदिने र फ्रि भिषा फ्रि टिकटमा मासिक १२० केडी कमाई हुने पीडितलाई प्रलोभन देखाएका थिए। २०२३ जुलाई २० मा त्रिभुवन अन्तर्राष्ट्रिय विमानस्थलबाट दुबई पुर्याई दुबईबाट भोलिपल्ट कुवेतको अलजारा भन्ने ठाउँमा पुर्याएर कुवेती घर मालिकलाई ९०० केडीमा बेचबिखन गरेको खुलेको ब्युरोका सूचना अधिकारी एवं प्रहरी उपरीक्षक भावेश रिमालले बताए। कुवेती घर मालिकले घरेलु काममा लगाई चरम श्रम शोषण, यौन शोषण गरी राखेको अवस्थामा पीडित भागेपछि कुवेत प्रहरीले नियन्त्रणमा लिएर ट्राभल डकुमेन्ट बनाई दिएको थियो। त्यसपश्चात पीडित गत कात्तिक ९ गते नेपाल फर्किएका थिए। नेपाल फर्किएर ब्युरोमा जाहेरी दिएपछि ब्यूरोबाट खटिएको प्रहरी टोलीले जिल्ला काठमाडौं९ बाट पक्राउ गरी मानव बेचबिखन तथा ओसारपसार मुद्दामा काठमाडौं जिल्ला अदालतबाट म्याद थप गरेर आवश्यक थप अनुसन्धान गरिरहेको छ।"
बीआरआई अझै अल्झनमै,"काठमाडौं : नेपालले चिनियाँ अन्तर्राष्ट्रिय परियोजना बेल्ट एन्ड रोड इनिसियटिभ (बीआरआई) सम्बन्धी समझदारीपत्रमा सन् २०१७ मा हस्ताक्षर गरेको थियो। बीआरआईको पहिलो सम्मेलनको पूर्वसन्ध्यामा नेपालमा समझदारीपत्रमा हस्ताक्षर भएको थियो। त्यतिबेला कांग्रेस र माओवादी केन्द्रको संयुक्त सरकार थियो। तर कार्यान्वयन सम्झौतामा हस्ताक्षर नहुँदा बीआरआईसम्बन्धी परियोजनाहरू अघि बढ्न सकेका छैनन्। नेपालमा चिनियाँ ऋण तथा अनुदानमा केही परियोजना सञ्चालनमा छन्, तर ती बीआरआईअन्तर्गत नभई द्विपक्षीय सम्झौतामा आधारित छन्। ठोस रूपमा दुई सरकारले बीआरआईअन्तर्गत परियोजना छनोट गर्न सकेका छैनन्। चिनियाँ राष्ट्रपति सी जिनपिङले वान बेल्ट वान रोड (ओबीओआर)को अवधारणा अगाडि सारेलगत्तै २०७० मा नेपालले समर्थन गरेको थियो। पछि त्यसको नाम बेल्ट एन्ड रोड इनिसिएटिभ (बीआरआई) तय भयो। नेपाल चार वर्षपछि २०७४ मा बीआरआईमा औपचारिक रूपमा सामेल भएको थियो। त्यसो त बीआरआई परियोजनाभित्र पर्ने गरी नेपालले सुरुमा ३५ वटा परियोजनाको सूची पठाएको थियो। पछि चीनले लामो र अनावश्यक सूची आएको भनेपछि संख्या घटाएर नौवटाको मात्र सूची पठायो। ती परियोजनाको विस्तृत ढाँचा अहिलेसम्म स्पष्ट भएको छैन। गत असार ११ गते नेपालचीन कूटनीतिक परामर्श संयन्त्रको १६ औं बैठक काठमाडौंमा बसेको थियो। त्यो बैठकका बिभिन्न एजेन्डाहरूमध्ये बीआरआई कार्यान्वयन सम्झौतामा हस्ताक्षर गर्ने कार्यसूची थियो। उक्त सम्झौतामा हस्ताक्षर गर्न नेपालका तर्फबाट परराष्ट्र सचिव सेवा लम्साल र चीनका तर्फबाट उपविदेशमन्त्री सुन वेइतोङ थिए। नेपालका तर्फबाट राष्ट्रिय योजना आयोग र चीनका तर्फबाट नेसनल डेभलपमेन्ट एन्ड रिफर्म कमिसनले तयार पारेको सम्झौताको मस्यौदा तयार थियो। उक्त समयमा प्रमुख एजेन्डा बेल्ट एन्ड रोड इनिसियटिभ कार्यान्वयन सम्झौतामा भने हस्ताक्षर हुन सकेन। उक्त बैठकका साक्षी परराष्ट्र मन्त्रालयका एक अधिकारीले चीनले थप अध्ययन गर्नुपर्छ भन्दै उक्त विषय रोकेको बताए। नेपालले राखेकामध्ये दुई वटा विषयमा चीनले हामीले थप अध्ययन गर्नुपर्छ र यसमा अरू अध्ययनको आवश्यक छ भन्दै रोकेका थिए। नेपालका तर्फबाट पनि वर्तमान राजनैतिक स्थिरताका कारणले नेपालले बीआरआईका विषयमा कुनै धारणा बनाइनसकेको भनेर उक्त मुद्दा पछि सर्यो। बीआरअईमा यसअघि नै हस्ताक्षर भए पनि त्यसको कार्यान्वयन कसरी हुने भन्ने बारेमा नेपाल र चीनका बीचमा अहिलेसम्म सहमति नहुँदा बीआरआईअन्तर्गतका परियोजनाहरू नेपालमा अघि बढ्न नसकेका हुन्। पछिल्लो पटक गत असारमा मन्त्रीस्तरीय सम्झौता हुँदा नेपाल सरकारले चीनबाट नेपाललाई गर्न सक्ने बजेटरी सहायताको वृद्धि, ट्रान्सबोर्डर ट्रान्समिसन लाइन, टोखाछहरे सुरुङ मार्ग निर्माण र नेपालचीन क्रस बोर्डर रेल्वे लाइन निर्माण र त्यसको मोडालिटीबारे उल्लेख थियो। यी परियोजनाहरूमा चीनले ७० देखि शतप्रतिशतसम्म अनुदान दिनुपर्ने प्रस्ताव नेपालले गरेको थियो। चीन भने ऋणमै बीआरआईका परियोजना भिœयाउन चाहन्छ। यही मंसिर १७ मा प्रधानमन्त्री केपी शर्मा ओली चीन भ्रमणमा जाँदै छन्। चीन भ्रमणको चर्चा भएदेखि नै भ्रमणमा बीआरआईका विषयमा के हुन्छ ? भन्ने चासोका विषयमा प्रधानमन्त्री ओलीले शुक्रबार पार्टीको एक सभालाई सम्बोधन गर्दै स्पष्ट पारेका छन्। उनले भने, नेपाल अहिले कसैको पनि ऋण लिने अवस्थामा छैन। आफ्नो चीन भ्रमण उपलब्धि हुने भन्दै उनले भने, हामी सकेसम्म कतैको पनि ऋण लिँदैनौँ। अहिले ऋण लिने मनस्थित र अवस्था पनि छैन। तर हामीले उत्पादन बढाउनुपर्छ। आफैंले उन्नति गर्नुपर्छ। उनले अगाडि भने, देशको हित र भलाइको लागि कुनै पनि देशको भ्रमण गरिन्छ। त्यसरी नै हामीले हाम्रा भ्रमणहरूलाई सफल बनाउने ढंगले प्रस्तुत गरेको छ। अरू परियोजना निर्माण र मोडालिटीको बारेमा दुई देशबीचमा केही विषयमा समस्या देखिएको थियो। क्रस बोर्डर रेल्वे लाइनबारे नेपालले विस्तृत अध्ययन गरेपछि कार्यान्वयन गरिनेछ भन्ने प्रस्ताव गरेको थियो भने चीनले त्यसमा सहमति जनाएको थिएन। त्यसो त बीआरआईअन्तर्गतका परियोजनाहरू र लगानीको मोडेलका बारेमा अहिले पनि सहमति हुन भने सकेको छैन। कांग्रेसले बीआरआईअन्तर्गत आउने अनुदान स्वीकार गर्न सकिने तर ऋण स्वीकार गर्न नसकिने बताउँदै आएको छ। बीआरआईबारे कांग्रेसको धारणा अहिले पनि त्यही नै रहेको नेपाली कांग्रेसका प्रवक्ता डा प्रकाशशरण महतले बताए। महतले भने, बीआरआईका विषयमा हाम्रो धारणा स्पष्ट छ। यो समयमा महँगो ब्याजमा ऋण लिने भन्ने कुरा नै हुँदैन। यो विषयमा पार्टी सभापति शेरबहादुर देउवा प्रधानमन्त्री भएकै बेला स्पष्ट राखिसक्नुभएको छ। चीनले वर्षौंदेखि अनुदानका योजना दिन्छु भनेका योजना कार्यान्वयन भएका छैनन्। बीआरआईमा हाम्रो आपत्ति हैन। बीआरआई कसरी आउने हो कसरी आउनुपर्छ भन्नेमा हाम्रो धारणा हुनुपर्छ भन्ने हो, डा महत भन्छन् अर्को कुरा ऋण जबरजस्ती भिडाउनेभन्दा पनि आवश्यक पर्नेले माग गरेमा दिने कुरा हो। अहिले वल्र्ड बैंक एडीबीकै ऋण खर्च गर्न सकेको छैन। भएकै ऋणको भार परिरहेको छ। साँवा, ब्याज तिर्नुपरेका कारण पुँजीगत खर्चै गर्न नसक्ने गरी घट्दै गइरहेको छ। योजनाको स्वरूप कस्तो हो ? प्रतिफल कति आउँछ ती कुरा नबुझी हचुवाको भरमा ऋण बोक्ने कुरा हुँदैन। नेकपा एमालेका उपमहासचिव प्रदीप ज्ञवाली भने बीआरआईका विषयमा अहिलेको गठबन्धन सरकारबीच सहमति हुने बताउँछन्। ज्ञवाली भन्छन्,् बीआरआईमा हस्तक्षेप गर्नु पनि पहिले हस्ताक्षर गरेको भए पनि अहिले गिजोल्नु मात्र हो। बुधबार काठमाडौंमा सञ्चारकर्मीहरूसँगको अन्तक्र्रियामा ज्ञवालीले कांग्रेसलाई इंगित गर्दै भने, उहाँहरूले नै हस्ताक्षर गर्नुभयो, पछि गिजोल्न लाग्नुभयो। चीनसँगको सम्झौतापछि ९ परियोजना नेपालले छानिसकेको भन्दै त्यसमा लगानीको ढाँचा भने अझै टुंगिन बाँकी रहेको बताए। उनले भने, बीआरआईमा ९ परियोजना छानेका छौं तर फन्डिङ मोडालिटीमा प्रवेश नै गरेका छैनौं। बीआरआईबारे प्रधानमन्त्री केपी शर्मा ओलीको चीन भ्रमणअघि समझदारीमा पुग्ने भन्दै अलिअलि डिफरेन्सेस छ तर प्रमको भ्रमणअघि नै एउटा समझदारीमा पुग्छौँ। उनले भने। बीआरआईका तीन चरण छनबीआरआईको पहिलो चरणमा दुई सरकारले परियोजना छनोट गर्नुपर्छ। दोस्रो चरणमा चीनका सरकार नियन्त्रित कम्पनीले ती परियोजनाको व्यावसायिक सम्भाव्यता अध्ययन गर्छन्। त्यस आधारमा चिनियाँ सरकारी बैंकले ऋण प्रवाह गर्छन्। सरकार नियन्त्रित एक्जिम बैंक, बैंक अफ चाइना तथा इन्डस्ट्रियल एन्ड कमर्सिएल बैंक (आईर्सबीसी)ले बीआरआई परियोजनामा ऋण प्रवाह गर्दै आएका छन्। तर, चिनियाँ बैंकले परियोजनाहरू नाफामुखी भएको सुनिश्चितता खोज्छन् र लिखित रूपमा सरकारी जमानी (सोभरेन ग्यारेन्टी) पनि उनीहरूको पूर्वसर्त हुन्छ। परियोजना नेपालको आन्तरिक कारणले सम्पन्न हुन सकेन भने नेपाल सरकारले ब्याजसहित ऋण फिर्ता गर्ने सुनिश्चित गर्नुपर्छ। तेस्रो चरण भनेको ऋण प्रवाह, सरकारी जमानी र परियोजना कार्यान्वयनको सुरुवात हो। बीआरआईलगायतका परियोजना अगाडि बढ्न नसक्नुको प्रमुख कारणका विषयमा चीनका लागि नेपालका पूर्वराजदूत टंक कार्की भन्छन्, बीआरआईका विषयमा सरकारले राम्रोसँग गृहकार्य गरेको छैन। यसअघि परराष्ट्रमन्त्री नारायणकाजी श्रेष्ठ पूर्णरूपमा गृहकार्य नै नगरी गएका थिए। यसपटक जाँदा गृहकार्य नपुगेको भन्ने हैसियतमा जानु हुँदैन जस्तो लाग्छ। किनभने बीआरआईमा सहमति जनाएको करिब आठ वर्ष भइसकेको छ। अब त्यसलाई कसरी अगाडि बढाउने हो भन्ने बारेमा भएका प्राविधिक समस्याका विषयमा प्रस्ट विचार लिएर जानु राम्रो हुन्छ। उहाँको विचारमा कांग्रेसले आफ्नो विचार अलि भिन्न खालको बनाएता पनि बीआरआईबाट ऊ पनि अलग हुन सक्ने अवस्था छैन। भूराजनीतिको कुरा गर्नुपर्दा पनि हिजोको भारत चीनबीचको कटुता आज साम्य भएर उनीहरू आपैलं सामान्य गरिराखेका छन्। त्यसैले नेपाललाई बीआरआईमा जानका लािग बाहिरका अवाञ्छित दबाब बेहोर्नुपर्ने जस्तो देखिन्न। नेपाल, भारत र चीन सम्बन्धमा एउटासँग राम्रो र अर्कोसँग नराम्रो अथवा चित्त दुखाउने उद्देश्य नेपालको हुन नहुने र त्यस्तो नरहेको जानकारहरूको धारणा छ। हुन पनि मुलुकको राष्ट्रिय हितका निमित्त आर्थिक, सामाजिक हितका विषयमा निष्कर्षमा पुग्नुपर्ने विषयमा खुट्टा कमाउनुपर्ने आवश्यकता छैन। नेपालजस्ता साना मुलुकले कसैप्रति चाहिँदोभन्दा बढी निकटता वा अनावश्यक कटुता राखेर नभई असंलग्न नीति अपनाएर काम गर्न सकिन्छ। जुन कुरा युक्रेनबाट सिक्न सकिन्छ। प्रधानमन्त्री केपी शर्मा ओलीको आसन्न भ्रमणमा सरकार कति स्पष्टताका साथ अघि बढ्छ, त्यो हेर्न बाँकी छ। सरकार अनावश्यक रूपमा डराउन नहुने र बिना गृहकार्य उताबाट आउने प्रस्तावमा समर्थन वा प्रतिक्रिया जनाएर मात्र फर्किन नहुने विज्ञको मत छ। बीआरआई अघि बढ्न नसक्नु प्रमुख समस्या के हो ? नेपाललाई चीनले औसत वार्षिक १७ अर्ब रुपैयाँ अनुदान स्वरूप दिँदै आएको छ। तर, २५२६ असोज २०७६ मा चिनियाँ राष्ट्रपति सी जिनपिङले नेपालको औपचारिक भ्रमण क्रममा घोषणा गरेको ५६ अर्ब रुपैयाँ अनुदान सहयोग बेग्लै हो। चीनले नेपाली सेना तथा तिब्बतसँग सीमा जोडिएका नेपालका १५ हिमाली जिल्लालाई गर्ने सहयोग पनि बेग्लै हो। चिनियाँ राष्ट्रपति सीको नेपाल भ्रमणका बेला रेलभन्दा प्राविधिक रूपमा सडक निर्माणमा जोड दिइएको थियो। परराष्ट्र मन्त्रालयका उच्च अधिकारीका अनुसार, विस्तृतमा त हाम्रो कुराकानी भएको छैन, तर हामी सार्वभौम ग्यारेन्टीसहित महँगो ब्याजदरमा ऋण लिएर परियोजना सञ्चालन गर्ने पक्षमा छैनौं, चीनले अनुदानमा दिएको रकमबाट परियोजना बनाउने पक्षमा छौं, थप अनुदानका लागि चीनसँग छलफल गर्छौं। सार्वभौम ग्यारेन्टीमा नेपालले पोखरा विमानस्थलका लागि चीनबाट २०७३ मा २१ करोड ५९ लाख ६० हजार अमेरिकी डलर ऋण लिएको छ। वार्षिक दुई प्रतिशत ब्याजमा २० वर्षका लागि ऋण लिँदा नेपालले सार्वभौम ग्यारेन्टी गरिदिएको छ। हाल काठमाडौं चक्रपथ दोस्रो, पोखरा अन्तर्राष्ट्रिय विमानस्थल, रसुवागढीस्याफ्रुबेँसी सडक विस्तार, कोदारी राजमार्गको स्तरोन्नति तथा दुई पुल, दुवाकोटमा वीर अस्पताल निर्माण, टोखाछहरे तथा बेत्रावतीस्याफ्रुबेँसी सुरुङमार्गको पूर्व सम्भाव्यता अध्ययन अनि काठमाडौंकेरुङ सीमापार रेल्वेको सम्भाव्यता अध्ययन लगायतमा चिनियाँ संलग्नता छ। नेपालमा भारत, युरोपियन युनियन र अमेरिकासँगका सम्झौताबारे दफाबार छलफल हुने गरेको छ। तर, बीआरआई के हो ? कुनकुन एजेन्डा छन् भन्नेबारेमा ठोस छलफल आजसम्म भएको छैन। भारतसँगको समस्यालाई चीनतिर देखाइदिएर कूटनीतिक सन्तुलन कायम गर्न खोजिएको सन्देश प्रवाह भएको छ। भारतविरोधी सेन्टिमेन्टलाई राष्ट्रियतामा केन्द्रित गरिएको छ, चीनका बारेमा प्रचारबाजी भएको छ, तर परिणाममा यो देखिएको छैन। यो किसिमको कूटनीति दीगो हुन नसक्ने र त्यसले कुनै परिणाम पनि नदिने भएकोले सन्तुलित परराष्ट्र नीतिको मान्यतामा आघात नहुने गरी नेपालले राष्ट्रिय हितलाई केन्द्रमा राखेर सबैसँग सहकार्य गर्दै अघि बढ्नुपर्ने आवश्यकता छ। नेपालले पठाएका परियोजनाहरू केरुङकाठमाडौं रेलमार्ग काठमाडौं टोखादेखि नुवाकोट विदुरसम्मको सडक रसुवागढीकाठमाडौं सडकको स्तरोन्नति दिपायलदेखि चीन सीमासम्म सडक गल्छीरसुवागढीकेरुङ ४०० केभी प्रसारण लाइन ७६२ मेगावाटको तमोर जलविद्युत् परियोजना ४२६ मेगावाटको फुकोट कर्णाली जलविद्युत् परियोजना मदन भण्डारी प्राविधिक विश्वविद्यालय किमाथांकाहिले सडक निर्माण"
"गृहको आदेश अलपत्र, राजमार्गमा रोकिएन पटके कर","धरान : कोशी प्रदेशमा सञ्चालित यातायातका सवारीसाधनसँग नियमविपरीत जबरजस्ती पटके कर उठाउने कार्य अझै रोकिएको छैन। यस्तो पटके कर १४ जिल्लाका राजमार्गमा जारी छ। गृह मन्त्रालयले ७७ वटै जिल्ला प्रशासन कार्यालयलाई पटके कर रोक्न लिखित निर्देशन दिएको थियो। यस्तै, कोशी प्रदेश सरकारले पनि सबै पालिकालाई राजमार्गमा पटके कर संकलन नगर्न लिखित निर्देशन दिएको थियो। तर केन्द्र र प्रदेश सरकारका निर्देशनलाई लत्याउँदै पटके कर संकलन जारी छ। निजी, सार्वजनिक, ढुवानी तथा विदेशी पर्यटक चढ््ने यातायातका साधनलाई जबरजस्ती रोकेर विभिन्न पालिकाहरूले पटके कर उठाइरहेका छन््। सवारी प्रवेश कर, सवारी पटके कर, सरसफाइ शुल्क गरी विभिन्न प्रकारका बिल भिडाएर कर उठाउने गरेको यातायात व्यवसायी महासंघका कोशी प्रदेश संयोजक सरोज श्रेष्ठले बताए। स्थानीय तहले गुडिरहेका सवारीसाधन रोकेर कर लिने गरेका कारण दुर्घटनाको जोखिम बढेको उनले बताए। यस्तो कार्यले यातायात व्यवसाय धराशायी बन्न थालेको उनको गुनासो छ। पालिकाहरूले टेन्डर प्रक्रियामार्फत ठेकेदारसँग सम्झौता गरेर राजमार्गमा खुलेआम कर उठाइरहेको पनि श्रेष्ठले बताए। राजमार्गमा जबरजस्ती कर उठाउन थालेपछि यातायात व्यवसायीले प्रदेश सरकार र संघीय सरकारलाई ज्ञापनपत्र बुझाएका थिए। कोशी प्रदेशका मुख्यमन्त्री हिक्मतकुमार कार्कीको निर्देशनमा प्रदेश सरकार र गृहमन्त्री रमेश लेखकको निर्देशनमा गृह मन्त्रालयले सबै पालिकाहरूलाई लिखित निर्देशन दिए। गृह मन्त्रालय र प्रदेश सरकारको लिखित निर्देशनविपरीत देशभरका सबै पालिकाहरूले जबरजस्ती कर संकलन गर्दा समेत सरकारले नियन्त्रण नगरेको आरोप नेपाल यातायात व्यवसायी महासंघका केन्द्रीय अध्यक्ष विजय स्वाँरले लगाए। उनले यातायातका साधनबाट विभिन्न प्रकारका कर उठाउने कार्य बन्द नभए कर उठाउने पालिका र सरकार विरुद्ध सर्वोच्च अदालत जाने चेतावनी दिए। काँकडभिट्टाबाट धरानसम्म आउँदा एउटा यात्रु बसले १५ सय रुपैयाँ पटके कर बुझाउनु परेको डल्फिन यातायातका चालक गणेश भण्डारीले बताए। धरानका यातायात व्यवसायी ईश्वर कार्कीले सबैभन्दा बढी पटके कर संखुवासभा जिल्लाका पालिकाहरूले लिने गरेको बताए। उनीहरूले न्यूनतम ५० देखि अधिकतम ५ सय रुपैयाँसम्म लिने गरेका छन्। सबैभन्दा बढी कर संखुवासभाको मकालु गाउँपालिकाले ५ सय, खाँदबारी नगरपालिकाले २ सय लिने गरेको संयोजक श्रेष्ठले बताए। गाउँपालिका राष्ट्रिय महासंघ कोशी प्रदेशका अध्यक्ष तथा सुनसरीको कोशी गाउँपालिकाका अध्यक्ष ऐयुव अन्सारीले राजमार्गमा दोहोरो कर उठाउन नपाइने बताए। उनले राजमार्गमा पालिकाले उठाउने करका विषयमा महासंघको बैठक बसेर सहज तरिकाले एकरूपता ल्याउने आश्वासन दिए। गृह मन्त्रालयका सूचना अधिकारी दिलकुमार तामाङले राजमार्गमा सवारी पटके कर उठाउन नपाइने बताए। उनले केही पालिकाहरूले घुमाउरो तरिकाले कर संकलन गरिरहेकाले देशका ७७ वटै जिल्ला प्रशासन कार्यालयलाई सम्बन्धित पक्षसँग समन्वय गरी समस्या समाधान गर्न निर्देशन दिइएको बताए।"
मनकामना केबुलकार २७औं वर्षमा,"काठमाडौं : मनकामना दर्शन प्रालिद्वारा सञ्चालित नेपालकै पहिलो केबुलकार मनकामना केबुलकार सेवा शुभारम्भको २६औं वर्ष पूरा गरी २७औं वर्षमा प्रवेश गरेको छ। २६औं वार्षिकोत्सवको उपलक्ष्यमा कम्पनीले नेपालमा केबुलकार सेवाको परिकल्पनाकार एवं संस्थापक स्वर्गीय लक्ष्मणबाबु श्रेष्ठको साहसिक एवं ऐतिहासिक निर्णयको स्मरण गरेको छ। केबुलकार सञ्चालनमा आएपछि प्रसिद्ध तीर्थस्थल मनकामना साथै यस वरिपरिका क्षेत्र भारतलगायत विश्वभरमा नै एक प्रमुख गन्तव्यका रूपमा स्थापित भइसकेको छ। २६ वर्ष पुगिसकेको यो एनालग प्रविधिको केबुलकार सिस्टमलाई नवीनतम डिजिटल प्रणालीमा स्तरोन्नति गरिएको छ। साथै मनकामनामा केबलकार हाताभित्र नै सुविधा सम्पन्न रिसोर्टको निर्माणको अन्तिम चरणमा पुगेको छ। यो रिसोर्टमा स्विमिङ पुल, हेल्थ क्लब, सभा सेमिनार हल र रेस्टुरेन्टको सुविधा हुनेछ। रिसोर्ट सञ्चालनमा आएपछि मनकामना र वरिपरिका क्षेत्रलाई धार्मिक साथै अन्य पर्यटकीय महत्त्वका साथ गन्तव्य बनाउने कम्पनीको लक्ष्य छ। सञ्चालनमा आएपछि मनकामनामा सुरुवाती वर्षमा १० लाख यात्रुलाई सेवा दिएकोमा यो क्रमशः बढ्दै गएको छ। हाल वार्षिक १२ लाख यात्रुलाई सेवा दिँदै आएको छ। यस वर्ष १३ लाख ५० हजार यात्रुलाई सेवा दिने कम्पनीको लक्ष्य रहेको छ। केबुलकारलाई यहाँसम्म पुर्याउन मद्दत गर्ने सम्पूर्ण यात्रुजन, सहिद लखन गाउँपालिका तथा इच्छाकामना गाउँपालिका तथा प्रत्यक्ष अप्रत्यक्ष रूपमा सहयोग गर्ने सम्पूर्णमा कम्पनीले हार्दिक कृतज्ञता एवं आभार प्रकट गरेको छ।"
"तीन सरकारका तीनथरी कार्यालय : कर्मचारी फुर्सदमा, जनता अलमलमा","वीरेन्द्रनगर : कर्णाली प्रदेश सरकारअन्तर्गत सामाजिक विकास कार्यालय छ। जसका जिल्लाजिल्लामा कार्यालय छन्। त्यस्तै प्रकृतिको काम गर्छन् केन्द्र सरकारअन्तर्गतका जिल्ला शिक्षा विकास तथा समन्वय इकाइ, जुन हरेक जिल्लामा सञ्चालित छन्। यस्तै, प्रदेश सरकारअन्तर्गतको सामाजिक विकास कार्यालयअन्तर्गत स्वास्थ्य सेवा कार्यालय, जिल्ला अस्पताल, जिल्ला आयुर्वेद स्वास्थ्य केन्द्र कार्यालय सञ्चालनमा छन्। प्रदेश राजधानी सुर्खेतमा उस्तै प्रकृतिको प्रदेश अस्पताल र प्रदेश स्वास्थ्य निर्देशनालय कार्यालय पनि सञ्चालनमा छन्। अर्थात्, एउटै प्रकृतिको काम गर्न बग्रेल्ती कार्यालय खुलेका छन्। प्रदेश सरकारको भौतिक पूर्वाधार तथा सहरी विकास मन्त्रालयअन्तर्गत जिल्लाजिल्लामा भौतिक पूर्वाधार विकास कार्यालय सञ्चालनमा छन्। उस्तै प्रकृतिको काम गर्ने संघको भौतिक मन्त्रालयअन्तर्गत डिभिजन सडक कार्यालय, सहरी विकास तथा भवन निर्माण डिभिजन कार्यालय पनि सञ्चालनमा छन्। यस्तै केन्द्र सरकारको भूमि व्यवस्था, कृषि तथा सहकारी मन्त्रालयअन्तर्गत पशु सेवा कार्यालय र जिल्ला कृषि विकास कार्यालय छुट्टाछुट्टै छन्। त्यस्तै प्रकृतिको काम गर्न प्रदेश सरकारका कार्यालय पनि जिल्लाजिल्लामा छन्। प्रदेश सरकारको जलस्रोत तथा ऊर्जा विकास मन्त्रालयअन्तर्गत जिल्लाहरूमा जिल्ला खानेपानी, सिँचाइ तथा ऊर्जा विकास कार्यालय र जलाधार कार्यालय छुट्टाछुट्टै छन्। जिल्ला सदरमुकामस्थित पालिकाका केन्द्रमा पनि शिक्षा शाखा, पशु शाखा, कृषि शाखा, युवा तथा खेलकुद शाखा, खानेपानी तथा सरसफाइ शाखालगायतका विषयगत मन्त्रालयअन्तर्गत भएका कार्यालय जस्तै काम गर्ने विभिन्न शाखाहरू सञ्चालनमा छन्। तर, यी कार्यालयको काममा दोहोरपना छन। जनता अलमलमा छन। कानुन व्यवसायी दुर्गाप्रसाद सापकोटा धेरै कार्यालय हुँदा जनताले सुविधाभन्दा सास्ती भोग्नु परेको बताउँछन्। कर्णालीका १० वटै जिल्लामा संघ, प्रदेश र स्थानीय तहका कार्यालय हेर्दा संघीयताको मर्म विकेन्द्रीकरण हुनुपर्नेमा थप केन्द्रीकरण जस्तै छ, सापकोटाले भने, कामभन्दा कार्यालय बढी भए। विभिन्न खालका बिचौलिया प्रथालाई सहयोग पुग्यो। राज्यको स्रोतसाधनको दोहन भयो। आर्थिक भार बढ्यो। जनताको नजिकको सरकार स्थानीय तह हो। जनताका लागि आवश्यक सबै किसिमका सेवाहरू स्थानीय सरकारबाटै प्राप्त भइरहेका छन्। तर, केन्द्र, प्रदेश र स्थानीय तहका कार्यालयका भीडभाडले सेवासुविधामा झन् अलमल पुर्याइरहेका छन्। सामाजिक अभियन्ता मानव बम भन्छन, प्रदेश र संघका कतिपय कार्यालयको काम उपल्लो निकायबाट आउने बजेट तथा कार्यक्रम कार्यान्वयन गर्ने र अधिकांश समय घाम तापेर बस्नुपर्ने अवस्था छ। उनका अनुसार कार्यालय छन्, कर्मचारीहरू छन्। तर काम छैन, जस्तो अवस्था छ। त्यस्ता कार्यालय समायोजन गरी कार्यसम्पादन गर्दा आर्थिक रूपमा कम भार पर्ने देखिन्छ, उनले थपे, संघ र प्रदेशका विकासे कार्यालयले ठेक्का प्रक्रियाबाट विकास गर्दा प्रदेश राजधानीबाटै सबै जिल्लामा काम गर्न सकिन्छ। तर जिल्ला जिल्लामा कार्यालय राखेर विकास बजेटसँगै कार्यालय व्यवस्थापन, फर्निचर, अन्य सामग्री खरिदजस्ता शीर्षकमा मात्रै करोडौं खर्च भएको छ। कार्यालय कम हुँदा यो खर्च न्यूनीकरण हुने थियो। कर्णालीका १० जिल्लामा केन्द्रका १२ निर्वाचन क्षेत्र, प्रदेशका २४ क्षेत्र र ८२ वटा स्थानीय तह छन्। संघीयताको सुरुवाती चरणमा तीनै तहबीच प्रशासनिक संरचना निर्माणमा होडबाजी चल्यो। संघ, प्रदेश र स्थानीय तहका छुट्टाछुट्टै कार्यालय खुले। तर, काम नभएर प्रशासनिक खर्च मात्रै बढाए। थोपरिए प्रशासनिक संरचना संघीयताले कर्णालीवासीलाई सुगमताको अनुभूति गरायो। तर राज्यले नै केन्द्रीकृत मानसिकताबाट प्रशासनिक संरचनाहरू जिल्लामा थोपर्दा यहाँका नागरिकमा संघीयताप्रति नै नकारात्मक भाव सिर्जना भइरहेको छ। अधिकारकर्मी तथा सामाजिक अभियान्ता बाले विक भन्छन्, संघीयता भनेको जनताको आँगनमा सरकार पुग्ने हो। अर्थात् राजनीतिक, आर्थिक तथा प्रशासनिक सुगमता नै संघीयता हो। तर त्यसको भावना विपरीत मुकाममै प्रदेश र संघका कार्यालय स्थापना हुनु र त्यो पनि उस्तै प्रकृतिका विभिन्न कार्यालयहरू सञ्चालन गरेर नागरिकलाई पुरानै ढंगले सास्ती दिने काम भयो। सरकारी कार्यालयको पुनर्संरचना हुनुपर्ने उनको भनाइ छ। प्रशासनिक पुनर्संरचना गर्दा स्थानीय तहलाई नै बलियो बनाएर सबै प्रकारका सेवाहरू स्थानीय तहबाटै वितरण गर्दा नागरिकलाई सहजता हुन्छ, उनले भने। मध्यपश्चिम विश्वविद्यालयका सहप्राध्यापक डा अर्जुन ऐडी संविधानमा राखिएका साझा अधिकारका कारण संघीयता कार्यान्वयनमा समस्या आएको तर्क गर्छन्। संवैधानिक रूपमा नै हामी सही ठाउँमा छैनौं ऐडी भन्छन्, एउटै काम धेरै ठाउँबाट हुने र एकै प्रकृतिका धेरै संरचनाहरू पनि बने। संघीय संरचना निर्माण गर्दा संवैधानिक व्यवस्थाले नै अलमल सिर्जना गर्यो। यसले कार्यान्वयन गर्ने निकाय पनि अलमलमा परे। संविधानमा साझा अधिकार राख्नु नै समस्या भएको प्राध्यापक ऐडीको भनाइ छ। संविधान बनाउने बेला नै अधिकारको प्रस्ट बाँडफाँड गर्नुपथ्र्यो, उनी भन्छन्, अहिले पनि संघ सरकारले कतिपय अधिकारहरू तल्लो तहमा दिन ढिलासुस्ती गरिरहेको छ। यसले पनि थप समस्या निम्त्याइरहेको छ। अधिकार र जिम्मेवारी बाँडफाँड प्रस्ट नभएकाले एकै प्रकृतिका संघ र प्रदेशका छुट्टाछुट्टै संरचनाहरू निर्माण भएको उनको तर्क छ। यसलाई समयानुकूल सुधार गरेर अगाडि बढ्नुपर्ने उनी बताउँछन्। प्रदेश र संघका कतिपय कार्यालयको काम उपल्लो निकायबाट आउने बजेट तथा कार्यक्रम बाँड्ने र फुर्सदमा घाम तापेर बस्नुपर्ने अवस्था छ। मानव बम, सामाजिक अभियन्ता समस्या केन्द्र सरकारका कार्यालय मात्र होइनन्। अर्कोतिर, स्थानीय सरकारले पनि सही सेवासुविधा दिन सकेका छैनन्। बढ्दो भ्रष्टाचार, बेथिति, अकर्मण्यता, खिचातानी, नातावाद, कृपावादका कारण जनताले स्थानीय सरकार र प्रदेश सरकारप्रति अपनत्व गर्न सकेका छैनन्। परिणामस्वरूप कर्णालीका नागरिकहरूमा संघीय लोकतान्त्रिक गणतन्त्रप्रति दिनप्रतिदिन वितृष्णा बढ्दै गएको छ। सामाजिक अभियन्ता कल्पना रावलले भनिन्, शासनमा नागरिकको अपनत्व नहुँदा व्यवस्थाप्रति नै वितृष्णा बढेर जान्छ। अहिलेको संघीय साशन व्यवस्थालाई बलियो बनाउन अधिकतम नागरिकको अपनत्व बढाउन जरुरी छ। अहिले कतिपय स्थानीय तहमा न्यायिक समितिमा नागरिकहरू न्याय पाउने आशा नै राख्दैनन्। जसका कारण उजुरी नै निकै कम पर्ने गरेका छन्। अधिकांश उजुरी प्रहरी चौकीमै पुग्ने गरेको उनको भनाइ छ। कतिपय ठाउँमा राम्रा अभ्यासहरू भएकाले नागरिकको आकर्षण पनि बढिरहेको छ, उनी भन्छिन्, तर हरेक स्थानीय सरकारले निर्णय, न्याय र सेवामा सबैलाई समान रूपमा व्यवहार नगर्दा सरकारप्रति नागरिकको भरोषा बढ्न सकेको छैन। देशमा संघीयता आएको वर्षौं बित्यो। तर संघीयता सीमित नेता र तिनका आसेपासेलाई मात्र आएको जस्तो भइरहेको कर्णालीका नागरिक अगुवाको बुझाइ छ। समाजसेवी सत्यबहादुर शाहीले भने, प्रदेश सरकार गठन र पुनर्गठन प्रक्रियामा संघीय सरकार र दलका प्रादेशिक तथा केन्द्रीय नेतृत्वको भूमिकालाई नियाल्दा पनि खास कर्णाली उपेक्षामा परिरहेको छ। परिणामस्वरूप संघ र प्रदेशका संरचनाहरूले पनि पुरानै बिचौलिया संस्कारलाई सहयोग पुर्याइरहेका छन्। राजनीतिक नेतृत्व र सरकारहरूले नै अधिकारहरू तल्लो तहमा दिन नचाहाने वा आफ्नो नियन्त्रणमा राख्ने प्रयास सबै तहका सरकारहरूले गरिरहेको उनको भनाइ छ। विकृति बढेको भन्दै नागरिकमा असन्तुष्टि बढ्न थालेका छन्, उनले भने। यो अवस्था कर्णालीका नागरिकले मात्र हैन, नेताकार्यकर्ताले समेत न संघीय शासन प्रणालीको अपनत्व ग्रहण गर्न सकेका छन् न त अनुभव र अभ्यास नै। चालु खर्च बढेको बढ्यै कर्णाली सरकारको विकास बजेटभन्दा चालु खर्च बढ्दै गएको तथ्यांकले देखाउँछ। जनप्रतिनिधिको विलासी जीवनशैली, फजुल खर्च र कार्यालय सञ्चालन तथा बढ्दो कर्मचारी संख्याका कारण प्रत्येक वर्ष चालु खर्च बढ्दै गइरहेको छ। आर्थिक वर्ष ०७५०७६ मा ६ अर्ब २१ करोड ६६ लाख चालु बजेट खर्च भयो। आर्थिक वर्ष ०७६०७७ मा उक्त खर्च बढेर १३ अर्ब ६९ करोड ६५ लाख रुपैयाँ पुग्यो। यस्तै आर्थिक वर्ष ०७७०७८ मा १४ अर्ब ६७ करोड २२ लाख चालुमै खर्च भयो। आर्थिक वर्ष ०७८०७९ मा १४ अर्ब ८९ करोड २७ लाख चालुमै खर्च भयो। आर्थिक वर्ष ०७९०८० मा १३ अर्ब १२ करोड १४ लाख र आर्थिक वर्ष ०८००८१ मा १३ अर्ब ८० करोड ८१ लाख चालुमै खर्च भयो। चालु आर्थिक वर्षमा १३ अर्ब ८४ अर्ब रकम चालुतर्फ विनियोजन गरिएको छ। यसरी विगतका आर्थिक वर्षमा भएको बजेट खर्चको अवस्थालाई केलाउँदा कर्णाली प्रदेशमा बर्सेनि चालुतर्फको बजेट खर्च बढ्दै गएको देखिन्छ। विकास खर्च निराशाजनक कर्णालीका हरेक कार्यालयमा जाने विकास बजेट बर्सेनि ४५ प्रतिशतभन्दा बढी खर्च नभई फ्रिज हुने गरेको छ। तर कार्यालय व्यवस्थापन, फर्निचर, विविधजस्ता शीर्षकको बजेट शतप्रतिशत नै खर्च हुन्छ जसबाट न प्रतिफल आउँछ, न त विकासका संरचना नै बन्छन्। एउटै काम धेरै ठाउँबाट हुने र एकै प्रकृतिका धेरै संरचनाहरू बने। संघीय संरचना निर्माण गर्दा संवैधानिक व्यवस्थाले नै अलमल सिर्जना गर्यो। डा अर्जुन ऐडी, सहप्राध्यापक, मध्यपश्चिम विश्वविद्यालय प्रदेश सरकारको भौतिक पूर्वाधार मन्त्रालयअन्तर्गत पूर्वाधार विकास कार्यालय रुकुमपश्चिममा चालु आर्थिक वर्षको बजेटमा कर्मचारीको तलब ३४ लाख ३१ हजार, पोसाक १ लाख, स्थानीय भत्ता ८ लाख ६० हजार, स्थायी कर्मचारीको महँगी भत्ता २ लाख ४० हजार, कर्णाली प्रोत्साहन भत्ता थप सुविधा ७ लाख २० हजार, पालेपहरा भत्ता ३० हजार, प्रसूति स्याहार भत्ता २० हजार, धाराको महसुल २० हजार, पानी तथा बिजुली १ लाख ३० हजार, टेलिफोन महसुल ५० हजार, इमेल इन्टरनेट, वेवसाइड महसुल १ लाख विनियोजन गरिएको छ। यस्तै पेट्रोल दुईपाङ्ग्रे १ लाख ७३ हजार, डिजेल ३ लाख ५२ हजार, दुईपाङ्ग्रे गाडी मर्मत १ लाख ३० हजार, सवारीसाधन मर्मत २ लाख ३० हजार, सवारीसाधन बिमा तथा नवीकरण १ लाख २७ हजार, कम्प्युटर, ल्यापटप मर्मत खर्च १ लाख, मेसिनरी औजार मर्मत ८० हजार, कार्यालय मसलन्द खर्च ४ लाख ७५ हजार, अन्य प्रयोजन इन्धन ८० हजार, पत्रपत्रिका खर्च ५० हजार, अन्य सेवा तथा परामर्श ६ लाख, हलुका सवारीचालकको तलब ३ लाख ९४ हजार, कार्यालय सहयोगीको तलब ७ लाख १ हजार, जनता आवास कार्यक्रम कार्यान्वयन गर्ने कर्मचारीका लागि ४ लाख ५२ हजार, अनुगमन मूल्यांकन, भ्रमण खर्च ३ लाख ७५ हजार र सरुवा भ्रमण १ लाख गरी एकै कार्यालयले १ करोड १ लाख २० हजार रुपैयाँ विनियोजन गरिएको छ। यस्तै जिल्लाका प्रायः अधिकांश कार्यालयहरूमा यसरी नै ५० लाखदेखि १ करोडसम्म फजुल शीर्षकमै बजेट खर्च भइरहेको छ। अर्को कुरा संघ र प्रदेशका छुट्टाछुट्टै संरचना जिल्लामा सञ्चालनमा रहेर विकासको गति बढेको पनि छैन। प्रदेश लेखा नियन्त्रकको कार्यालयका अनुसार चालु आर्थिक वर्षको कात्तिक मसान्तसम्म सरकारले जम्मा ४ प्रतिशत अर्थात् ९० करोड ३२ लाख २ हजार ९ सय ९३ रुपैयाँमात्रै विकास बजेट कार्यान्वयन गरेको छ। जबकि चालु आर्थिक वर्षमा पुँजीगततर्फ सरकारले १८ अर्ब ७५ करोड ५१ लाख ६८ हजार रुपैयाँ वार्षिक बजेट विनियोजन गरिएको छ। असोज मसान्तसम्म ७६ करोड १३ लाख ५८ हजार ९ सय १३ रुपैयाँ विकास बजेट कार्यान्वयन गरेको सरकारले कात्तिक महिनाभर १४ करोड १८ लाख ४४ हजार ८० रुपैयाँ कार्यान्वयन गरेको छ। यस्तै विगतका वर्षमा पनि कर्णालीमा पुँजीगत बजेट कार्यान्वयनको अवस्था निराशाजनक नै छ। प्रदेश लेखा नियन्त्रक कार्यालयको तथ्यांकअनुसार आर्थिक वर्ष ०७६०७७ मा कर्णालीमा ४९ दशमलव १४ प्रतिशतमात्र बजेट खर्च भयो। आर्थिक वर्ष ०७७०७८ मा ३३ अर्ब ७४ करोड १३ लाख कुल बजेटको ६५ दशमलव ५२ अर्थात् २२ अर्ब १० करोड ८६ लाख रकम मात्रै खर्च भयो। आर्थिक वर्ष ०७८०७९ मा पनि सरकारले जम्मा बजेटको ६२ दशमलव ३७ प्रतिशतमात्रै खर्च भयो। आर्थिक वर्ष २०७८०७९ मा सरकारले चालुतर्फ १४ अर्ब ८९ करोड २७ लाख २३ हजार र पुँजीगततर्फ २१ अर्ब १६ करोड ५३ लाख ९१ हजार गरी जम्मा ३६ अर्ब ५४ करोड ६६ लाख ३६ हजार रकम विनियोजन गरे पनि २४ अर्ब मात्रै खर्च भयो। आर्थिक वर्ष ०७९०८० मा पनि प्रदेश सरकारको खर्च बढेको छैन। जुन आवमा ६७ दशमलव ८९ प्रतिशत अर्थात् २२ अर्ब ३८ करोड ३४ लाख ८३ हजार रुपैयाँमात्रै खर्च भयो। आर्थिक वर्ष ०८००८१ मा ३३ अर्ब ४० करोड ६६ लाख बजेट विनियोजन भएकोमा जम्मा ६० दशमलव ३४ प्रतिशत अर्थात् २० अर्ब १५ करोड ३९ लाख ७३ हजार रुपैयाँमात्रै खर्च भयो। कार्यालय समायोजन गर्न सकिन्छ : प्रमुख सचिव पौडेल कर्णाली प्रदेश प्रमुख सचिव चूडामणि पौडेलले प्रदेशभित्र सञ्चालनमा रहेका संघ र प्रदेशका कार्यालय समायोजन गर्न सकिने बताएका छन्। संघ सरकारले प्रदेश र स्थानीय सरकारलाई संविधानमा व्यवस्था भएअनुसार अधिकार दिने हो भने उस्तै प्रकृतिका कार्यालयहरूको समायोजन गर्न सम्भव छ, प्रमुख सचिव पौडेलले भने, तर संघले आफ्ना संरचना जिल्लामा राख्ने, प्रदेशले पनि आफ्ना संरचना खडा गरी राख्ने हो भने त्यो कुरा सम्भव छैन। अहिले प्रदेश र स्थानीय सरकारले संविधानअनुसार प्राप्त अधिकारहरू कार्यान्वयन गर्न नपाउँदा पनि कार्यसम्पादनमा समस्या भइरहेको उनले बताए। प्रदेश सरकारका मन्त्रालयको पुनर्संरचना गर्ने काम सुरु भइसक्यो। त्यसपछि जिल्लाका कार्यालयको पनि पुनर्संंरचना गर्नु पर्ने जरुरी छ। विनोद शाह, भूमि व्यवस्था, कृषि तथा सहकारी मन्त्री, कर्णाली प्रदेश संविधानमा व्यवस्था भएअनुसार संघले बनाउनुपर्ने ऐन, कानुनहरू पनि निर्माण भइसकेका छैनन्। प्रमुख सचिव पौडेलले भने, त्यसको प्रभाव तल्लो तहमा स्वाभाविक पर्ने नै भयो। संघीयता कार्यान्वयनको पहिलो चरण जनतालाई सेवा सुविधा दिन र आफ्ना बजेट नीति तथा कार्यक्रमलाई प्रभावकारी रूपमा कार्यान्वयन गर्न हतारमा खडा गरिएका संरचनाहरूको विषयमा समीक्षा गर्ने समय पनि भएको छ। यसलाई कसरी खर्चमा मितव्ययी र सेवा प्रवाहमा प्रभावकारी बनाउन सकिन्छ भन्ने विषयमा छलफल पनि भइरहेका छन्। तर कुनै एक तहले मात्र चाहेर सम्भव हुँदैन। संघ सरकारले चाहेमा जिल्लामा रहेका विभिन्न विषयगत कार्यालयहरूलाई एकरूपतामा ल्याई प्रभावकारी कार्यसम्पादन गर्न पनि सकिन्छ। कर्णालीका भूमि व्यवस्था, कृषि तथा सहकारी मन्त्री विनोद शाहले प्रदेश सरकारका मन्त्रालयको पुनर्संरचना गर्ने काम भइरहेको बताए। पहिले हामी मन्त्रालयहरूकै पुनर्संरचना गर्ने तयारीमा छांै, उनले भने, प्रदेश सरकारका आर्थिक मामिला तथा योजनामन्त्री राजीवविक्रम शाहको संयोजकत्वमा भूमि व्यवस्था, कृषि तथा सहकारी मन्त्री, मुख्यमन्त्री कार्यालयको सचिव र एक जना उपसचिव सदस्य रहेको समितिले मन्त्रालयको पुनर्संरचनाको कामहरू गरिरहेको छ। प्रदेश सरकारका प्रवक्तासमेत रहेका मन्त्री शाहले भने, कामको प्रकृतिको आधारमा मन्त्रालयको पुनर्संरचना गर्ने कार्य गरिरहेका छौँ। कुनै मन्त्रालयमा धेरै कार्यबोझ त कुनै मन्त्रालय सुनसानको अवस्था छ। धेरै कार्यबोझ भएको र कामको प्रकृति पनि मिल्नेगरी जिम्मेवारी हेरफेर गर्नेछौं। त्यसपछि जिल्लामा रहेका कार्यालयको पनि समायोजनका विषयमा छलफल अगाडि बढाउछौं।यस्तै, कांग्रेस प्रदेश संसदीय दलका प्रमुख सचेतक हिक्मतबहादुर विष्टले जिल्लामा हाल सञ्चालनमा रहेका केही कार्यालयहरू समायोजन गर्नुपर्ने बताए। उनले भने, जिल्लामा कतिपय कार्यालयमा कार्यबोझ नै छैन। अर्थात कामको चाप छैन। एकै प्रकृतिका विभिन्न कार्यालयहरू सञ्चालनमा छन्। जहाँ कर्मचारीहरू व्यस्त हुनका लागि काम तथा जिम्मेवारी कम छ। त्यस्ता कार्यालयहरू समायोजन गरी आर्थिक व्ययभार घटाउने गरी कार्यालयहरूको समायोजन हुनु आवश्यक छ। यस विषयमा हामी सत्ता साझेदार दलको तर्फबाट संसद्मा कुरा उठाउँछौं। यसअघि यस विषयमा खासै छलफल भएन। अब छलफलको विषय बनाउँछौं।"
पक्राउ परेका जुवाडे बिना कारवाहीमा छुटे,"धरान : सुनसरीको इटहरी उपमहानगरपालिका६ मा सञ्चालनमा रहेको गजुरमुखी होटलबाट पक्राउ परेका ६ जना जुवाडेलाई प्रहरीले पक्राउ नगरी छाडेको छ । बिहीबार राति होटलको तीनतलामाथि तासजुवा खेलिरहेको अवस्थामा पक्राउ परेका उनीहरूलाई इलाका प्रहरी कार्यालय इटहरी र जिल्ला सरकारी वकिल कार्यालय सुनसरीको मिलेपतोमा शुक्रबार नै छाडिएको बताइएको छ। होटलको तेस्रो तलामा पहरी निरीक्षक महेन्द्र पराजुली नेतृत्वको टोलीले होटल सञ्चालक नविन पुरीसहित इटहरीका ४५ वर्षीय जीवन कार्की, इटहरी१७का ५२ वर्षीय दुर्गा कार्की, बराहक्षेत्र नगरपालिका१ का ३० वर्षीय सुबास राइ, बराहक्षेत्र८ का खडग बहादुर बिस्ट र रामधुनी नगरपालिका५ का ४६ वर्षीय गौरी शंकरलाइ पक्राउ गरेको थियो । पक्राउ परेका जीवन कार्की र खडगबहादुर बिष्ट पेसेवर जुवाडे हुन् । दुवैजना गत कात्तिक१८ गते भाइटीकाको दिन सुनसरीको नडाहाबाट जुवा खेलिरहेको अवस्थामा पक्राउ परेका थिए। प्रहरीले सेवा ऎनअन्तर्गत पटकेमा मुद्दा चलाउनुपर्नेमा हाजिरी जवानतमा छोडन जिल्ला सरकारी वकिल कार्यलायमा सिफारिस गरेपछि सरकारी वकिल कार्यालयले हाजिरी जमानतमा छाडन आदेश दिएको हो । उनीहरूलाई इटहरी प्रहरीले परिवारको सदस्यको जिम्मा लगाएर छाडिएको इटहरीका डिएसपी लक्ष्मी भण्डारीले बताए। जिल्ला सरकारी वकिल कार्यालय सुनसरीका प्रमुख टेक अधिकारीले आफू बिदामा बसेका बेला उनीहरूलाई हाजिरी जमानतमा छाडिएको बताउँदै यस विषयमा गम्भीर छानविन हुने बताए। जुवाडेको साथबाट २ लाख २८ हजार ५ सय नगद र ८ प्याकेट तास बरामद गरिएको छ। जुवाडे पक्राउ परेको विषयमा अन्नपूर्णपोस्ट डटकमले शुक्रबार समाचार प्रकाशित गरेको थियो । बिना कारवाही छाडिएका जुवाडे जीवन बिष्टले अन्नपूर्णसमाचार दातालाई जुवा खेलेको समाचार किन लेखेको भन्दै फोनबाट धम्की दिएका छन् । कोशी प्रदेशका प्रहरी प्रमुख डिआइजी चन्द्र कुबेर खापुङले जुवाडे छाडिएको विषयमा छनविन गर्ने बताएका छन् ।"

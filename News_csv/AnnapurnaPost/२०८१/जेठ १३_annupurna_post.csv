शीर्षक,विवरण
"मधेसबासी प्रचण्ड सरकारसँग पानी माग्दै, दल र चुरे बोर्डको कार्यालय घेराउ",काठमाडौं : पानीको माग गर्दै मधेसबाट हिँडेर काठमाडौं आएका पीडितहरूले आइतबार ललितपुरस्थित राष्ट्रपति चुरे तराईमधेस संरक्षण विकास समितिको कार्यालय घेराउ गर्दै धर्ना दिए। चुरे दोहनले मुहान सुकेर पानीको हाहाकार भएपछि मधेसबासीहरू २५ दिन पैदल हिँडेर समस्या सुनाउन काठमाडौं आएका हुन्। चुरे तथा वनजंगल संरक्षण अभियानका संयोजक सुनील यादवले चुरे संरक्षण समितिका अध्यक्ष किरण पौडेललाई ध्यानार्षणपत्र बुझाएका थिए। सत्तासिन दल माओवादी केन्द्रको कार्यालय पेरिसडाँडा अगाडि पनि धर्ना दिएर ज्ञापनपत्र बुझाए। लामो बाटो हिँडेर आएका पीडितहरू विस्तारै बिरामी पर्न थालेका छन्। माइतीघरमा धर्ना दिँदै दिनहुँ दलका कार्यालय सरकारी निकायहरूमा आफ्ना माग र मुद्दा बारे ज्ञापनपत्र बुझाइरहेका छन्। माग पूरा नभएसम्म आन्दोलन नरोकिने उनीहरू बताउँछन्। पीडितहरूका मागहरू अवैध क्रसर उद्योग तुरुन्त बन्द गर्नु पर्ने चुरे क्षेत्रको अतिक्रमित जग्गा खाली गराएर वन क्षेत्रमा फर्काउनुपर्ने चुरे क्षेत्रबाट ढुंगा गिट्टी र बालुवा निकासी गर्न सरकारले संसद्मा पेश गरेको विधेयक तत्काल फिर्ता लिनु पर्न चुरे संरक्षण ऐन बनाउनुपर्ने ओमप्रकाश महतो भन्ने स्वः दिलीप महतोलाई पर्यावरण सहिद घोषणा गरी घरका सदस्यलाई रोजगार दिनुपर्ने विभिन्न परियोजना तथा विकासका नाममा भइरहेको चुरे तथा वनजंगल मास्ने कार्य बन्द गरिनु पर्ने मधेस प्रदेशको सप्तरीदेखि पर्सा जिल्लासम्ममा पर्ने नदीलाई प्रदूषण अतिक्रमण र अवैध उत्खननमुक्त बनाउनुपर्ने मधेस प्रदेशको वन प्रशासनलाई प्रभावकारी काम गर्ने योग्य बनाउनुपर्ने मधेस प्रदेश वन तथा वातावरण मन्त्रालयका विभिन्न योजनामा भएको भ्रष्टाचारको छानबिन गरिनुपर्ने भूमि आयोग गठन गरी भूमिहीन तथा अव्यवस्थित बसोबासीहरूका लागि भूमिको व्यवस्था गर्नुपर्ने राष्ट्रपति चुरे तराईमधेस संरक्षण विकास समितिले चुरे संरक्षणमा गरेको खर्चको हिसाब र उपलब्धी सार्वजनिक गर्नुपर्ने
निलम्बित न्यायाधीश भुवन गिरी बलात्कार मुद्दामा दोषी ठहर,"काठमाडौं : काठमाडौं जिल्ला अदालतले न्यायाधीश भुवन गिरीलाई बलात्कार मुद्दामा दोषी ठहर गरेको छ। आइतबार न्यायाधीश दुर्गाबहादुर भुषालको इजलासले गिरीलाई बलात्कार मुद्दामा दोषी ठहर गरेको हो। उनलाई सजाय निर्धारणका लागि जेठ २८ गते पेशी तोक्न आदेश गरेको काठमाडौं जिल्ला अदालतले जनाएको छ। । आरोप लागेपछि उनी निलम्बनमा परेका थिए। न्यायाधीश गिरीकी कान्छी श्रीमती आरती रावलले श्रीमान्बाट आफूमाथि यौन शोषण तथा हिंसा भएको भन्दै जिल्ला प्रहरी कार्यालय तौलिहवामा जाहेरी दिएकी थिइन्। गिरीविरुद्ध जिल्ला अदालत कपिलवस्तुबाट पक्राउ पुर्जी जारी भएको थियो। त्यसपछि जिल्ला प्रहरी परिसर काठमाडौंले पक्राउ गरी कपिलवस्तु नै पठाएको थियो। पछि पक्राउ परेका गिरीलाई कपिलवस्तु जिल्ला अदालत र काठमाडौं जिल्ला अदालतले धरौटीमा छोडेको थियो। धरौटीमा छुटेपछि मान्छे लगाएर ज्यान मार्ने धम्की दिँदै आएको रावलको आरोप थियो। गिरी र रावलबीच प्रेम सम्बन्धपछि विवाह भएको थियो। आफूलाई औषधि खुवाएर गर्भपतन गराएको ,बन्धक बनाएर कुटपिट गरेको,अप्राकृति मैथुन गरेको भन्दै श्रीमानविरुद्ध कपिलवस्तु जिल्ला प्रहरी कार्यालयमा कारवाहीका लागि उजुरी हालेकी थिइन्।"
दुई वर्षदेखि फरार अभियुक्त पक्राउ,नुवाकोट : डाँका चोरी मुद्दामा फरार नुवाकोटका अभियुक्त पक्राउ परेका छन्। नुवाकोट जिल्ला अदालतको गत २०७८ चैत २४ गतेको फैसलाले डाँका चोरी मुद्दामा दोषी ठहर गरी ५ महिना १ दिन कैद भुक्तान गर्न बाँकी रहेका फरार अभियुक्त नुवाकोटको तादी गाँउपालिका१ का ३१ वर्षिय ओमे मोक्तानलाई प्रहरीले आइतबार पक्राउ गरेको जिल्ला प्रहरी कार्यालय नुवाकोटले जनाएको छ। इलाका प्रहरी कार्यालय खरानिटार नुवाकोटबाट खटिएको प्रहरी अधिकृत सहितको प्रहरी टोलीले खोजतलास फरार मोक्तानलाई सडकखण्डमा हिँडिरहेको अवस्थामा पक्राउ गरी नुवाकोट जिल्ला अदालतमा बुझाएको प्रहरी नायव उपरिक्षक तील भारतीले जानकारी दिए। जिल्ला अदालतको आदेशले ५ महिना १ दिन कैद भुक्तानको लागि उनलाई कारागार चलान गरिएको छ।
सोमबार देशका यी स्थानमा हुने छ वर्षा,"काठमाडौं : सोमबार कोशी, मधेश, बागमती र गण्डकी प्रदेश लगायत देशको पहाडी भूभागमा साधारणतया बदली रही बाँकी भूभागमा मौसम आंशिक बदली रहने छ। मौसम पूर्वानुमान महाशाखाका अनुसार कोशी, मधेश र बागमती प्रदेशका केही स्थानहरूमा, गण्डकी र लुम्बिनी प्रदेशका थोरै स्थानहरूमा तथा बाँकी पहाडी भूभागका एकदुई स्थानमा मेघगर्जनचट्याङहावा हुरी सहित हल्कादेखि मध्यम वर्षाको सम्भावना रहेको छ। कोशी र बागमती प्रदेशको उच्च पहाडी तथा हिमाली भूभागका थोरै स्थानमा हल्कादेखि मध्यम हिमपातको सम्भावना रहेको छ। सोमबार राति कोशी प्रदेशमा साधारणदेखि पूर्ण बदली, मधेश, बागमती र गण्डकी प्रदेश लगायत बाँकी पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। कोशी प्रदेशका केही स्थानहरूमा, गण्डकी प्रदेशका थोरै स्थानहरूमा मेघगर्जनचट्याङहावा हुरी सहित हल्कादेखि मध्यम वर्षा तथा मधेश प्रदेश लगायत बाँकी पहाडी भूभागका एकदुई स्थानमा मेघगर्जनचट्याङ सहित हल्का वर्षाको सम्भावना रहेको छ। कोशी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
देशभर बन्यो ३४ हजार दुई सय ६७ किलोमिटर सडक,"काठमाडौं : सडक पूर्वाधार निर्माणलाई प्रमुख प्राथमिकताका राखेको सरकारले देशभर ३४ हजार २ सय ६७ किलोमिटर सडक निर्माण गरेको छ। अर्थमन्त्री वर्षमान पुनले आज संघीय संसदका दुवै सदनमा प्रस्तुत गरेको आर्थिक वर्ष २०८०८१ को आर्थिक सर्वेक्षणमा सडक पूर्वाधार निर्माणमा उल्लेख्य सफलता हासिल भएको उल्लेख छ। गत फागुनसम्म देशभर १८ हजार दुई सय ४१ किलोमिटर सडक कालोपत्रे भएको छ। यस्तै, सात हजार छ सय ९७ किलोमिटर ग्राभेल र आठ हजार तीन सय २९ किलोमिटर सडक कच्ची रहेको तथ्यांक छ। कूल सडकमध्ये ५३ दशमलव दुई प्रतिशत कालोपत्रे, २२ दशमलव दुई प्रतिशत ग्राभेल र २४ दशमलव तीन प्रतिशत कच्ची छ। रासस"
ग्लोबल आइएमई बैंकका ग्राहकलाई दराजमा १५ प्रतिशत छुट,"काठमाडौं : ग्लोबल आइएमई बैंक लिमिटेडले आफ्ना कार्ड बाहक ग्राहकहरुलाई दराजबाट अनलाइनमार्फत सामान किन्दा १५ प्रतिशतसम्म छुट दिने योजना पुनः सार्वजनिक गरेको छ। यस योजनाअन्तर्गत ग्राहकहरुले ग्लोबल आइएमई बैंकको भिजा डेबिट वा क्रेडिट कार्ड प्रयोग गरी दराजबाट अनलाइनमार्फत सामान खरिद गर्दा खरिद १५ प्रतिशतसम्म छुट पाउनेछन्। यो योजना जेठ १३ गतेदेखि ३ महिनासम्म सञ्चालनमा रहने छ। बैंकको डेबिट कार्ड प्रयोगकर्ताहरुले १० प्रतिशत वा ५०० रुपैयाँसम्म र क्रेडिट कार्ड प्रयोगकर्ताहरुले १५ प्रतिशत वा ७५० रुपैयाँसम्म छुट पाउनेछन्। यस योजना अवधिभर हरेक महिना १० वटासम्मको खरिदमा यो छुट पाइने छ। ग्लोबल आइएमई बैंकले दराज अनलाइन स्टोरसँग समन्वय गरी आफ्ना डेबिट र क्रेडिट कार्ड प्रयोगकर्ताहरुलाई विशेष विशेष योजनाहरु सार्वजनिक गर्दै आएको छ। यसअघि पनि ३ महिना सञ्चालनमा रहेको यस छुट योजनामा उत्साहजनक सहभागिता भएकाले यो योजना पुनः सञ्चालन गरिएको हो। बैंकले आफ्ना ग्राहकवर्गको सुविधालाई मध्यनजर गरी बैंकले यस्ता किसिमका समय सान्दर्भिक योजनाहरु ल्याएर ग्राहकहरुलाई लावान्भित गर्दै आएको छ। ग्लोबल आइएमई बैंक मुलुकको सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३७९ एटिएम, २७७ शाखा रहित बैंकिङ सेवा, ६८ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढी सेवा केन्द्रबाट आफ्ना ४६ लाख भन्दा बढी ग्राहकलाई उत्कृष्ट सेवा प्रदान गरी लावान्भित गरिरहेको छ। बैंकले संयुक्त राज्य अमेरिका, संयुक्त अधिराज्य, क्यानडा, अष्ट्रेलिया, मलेसिया, दक्षिण कोरिया, जापान, साउदी अरब, कतार, युएई, बहराइन, कुवेत, भारत, जोर्डन, हङकङ लगायतका मुलुकबाट रेमिट्यान्स भित्र्याउँदै देशको अर्थ व्यवस्थामा महत्वपूर्ण योगदान पुर्याउँदै आइरहेको छ।"
"महालेखापरीक्षकको ६१ औं वार्षिक प्रतिवेदन राष्ट्रपतिसमक्ष पेश, ९५ अर्ब ६० करोड २१ लाख रुपैयाँ बेरुजु","काठमाडौं : आर्थिक वर्ष २०७९०८० को महालेखापरीक्षकको ६१ औं वार्षिक प्रतिवेदन राष्ट्रपतिसमक्ष पेश भएको छ। राष्ट्रपति रामचन्द्र पौडेलसमक्ष महालेखापरीक्षक तोयम रायाले आइतबार नेपालको संविधानको धारा २९४ को उपधारा (१) बमोजिम आर्थिक वर्ष २०७९०८० को महालेखापरीक्षकको ६१ औं वार्षिक प्रतिवेदन पेश गरेका हुन्। आर्थिक वर्ष २०७९८० को लेखापरीक्षणमा वार्षिक लेखापरीक्षण योजना, निकायगत एवं कार्यालयगत लेखापरीक्षण योजना तर्जुमा गरी कार्यालयहरूको जोखिम विश्लेषण गरिएको महालेखा परिक्षक कार्यालयले जनाएको छ। यो वर्ष संघीय मन्त्रालय तथा निकाय मातहतका ३ हजार २७७ कार्यालयको रु २४ खर्ब ६१ अर्ब ११ करोड, प्रदेश मन्त्रालय तथा निकाय मातहतका १ हजार २७० कार्यालयको रू ३ खर्ब २३ अर्ब ३४ करोड, स्थानीय तह ७५३ मध्ये ७४६ र गत वर्षको बक्यौता २ समेत ७४८ को रू ११ खर्ब ३९ अर्ब १९ करोड, २१७ समिति र अन्य संस्थाको रू२ खर्ब ९६ अर्ब ८५ करोड र ९३ सङ्गठित संस्थाको रू३६ खर्ब ६१ अर्ब ११ करोडसमेत रू ७८ खर्ब ८१ अर्ब ६० करोडको लेखापरीक्षण सम्पन्न गरिएको प्रतिवेदनमा उल्लेख छ। वित्तीय लेखापरीक्षणको अतिरिक्त ९ विषयको कार्यमूलक, २ विषयको वातावरणीय र १ विषयको सूचना प्रविधि लेखापरीक्षण गरिएको कार्यालयले जनाएको छ । प्रतिवेदन अनुसार यो वर्ष सङ्घीय सरकारी कार्यालय, प्रदेश सरकारी कार्यालय, स्थानीय तह, समिति र अन्य संस्थातर्फ लेखापरीक्षणबाट औँल्याइएको बेरुजु ९५ अर्ब ६० करोड २१ लाख रुपैयाँ रहेको छ। हेर्नुहोस् पूर्णपाठ"
नक्कली शैक्षिक प्रमाणपत्रको आरोपमा त्रिवि शिक्षण अस्पतालका प्राविधिकविरुद्ध मुद्दा,"काठमाडौं : अख्तियार दुरूपयोग अनुसन्धान आयोगले त्रिवि शिक्षण अस्पताल महाराजगञ्जका तत्कालीन मुख्य प्राविधिक सहायक पदमा कार्यरत राजाराम भण्डारीविरुद्ध भ्रष्टाचार मुद्दा दायर गरेको छ। आयोगले नक्कली शैक्षिक प्रमाणपत्रको आरोपमा त्रिवि अस्पतालका तत्कालीन मुख्य प्राविधिक सहायक भण्डारीविरुद्ध आज विशेष अदालत काठमाडौंमा आरोप पत्र दायर गरेको हो। अख्तियारका प्रवक्ता नरहरि घिमिरेका अनुसार एसएससी तहको शैक्षिक योग्यताको प्रमाणपत्र नक्कली रहेको पुष्टि हुन आएकाले भण्डारीविरुद्ध आज विशेष अदालतमा आरोप पत्र दायर गरेको हो। भण्डारीले त्रिवि शिक्षण अस्पताल महाराजगन्जमा २०५४ साल भदौ १७ गतेबाट ल्याब व्वाइ पदमा स्थायी नियुक्त हुन र २०६९ साल कार्त्तिक २४ गते मा वरिष्ठ ल्याव व्वाइ पदमा बढुवा हुने प्रयोजनका लागि माध्यमिक शिक्षा परिषद,उत्तरप्रदेशबाट हाइस्कुल तह उत्तीर्ण गरेको झुट्टा शैक्षिक प्रमाणपत्र पेश गरी कार्यरत रही लाभसमेत लिएको देखिएकाले निजलाई साविक भ्रष्टाचार निवार ऐन २०५९ को दफा १६ को उपदफा (१)बमोजिम कसुरमा सजाय माग दावी गरिएको अख्तियारले जनाएको छ।"
"नेप्से परिसूचक २२ अंकले घट्यो, ४ अर्ब ४४ करोडको सेयर कारोबार",काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले घटेर बन्द भएको छ। नेप्से २२१४ अंकले घटेर २१०९३४ विन्दुमा कायम भएको हो। सेन्सेटिभ इण्डेक्स ०८९ प्रतिशतले घटेर ३७९२३ विन्दुमा अडिएको छ। यसदिन ३१५ स्क्रिप्सको १ करोड १० लाख ४४ हजार ४८५ कित्ता सेयर ४ अर्ब ४४ करोड १५ लाख ३८ हजार ४७१ रुपैयाँमा खरिदबिक्री भए। दोहोरो अंकले घटेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। कालिञ्चोक दर्शनको सेयर १० प्रतिशतले बढेको हो। यसैगरी सिटी होटेलको ८२४ प्रतिशतले बढ्दा सनराइज ब्लुचिप फण्डको ८०९ प्रतिशतले सेयर मूल्य बढेको हो। कारोबार रकमका आधारमा आईएमई लाइफ इन्स्योरेन्स शीर्षस्थानमा रह्यो। सो कम्पनीको सेयर १५ करोड ६६ लाख १३ हजार ८३३ रुपयाँमा खरिदबिक्री भयो। दुई समूहको उपसूचकबाहेक अन्यको उपसूचक नकारात्मक देखिएका छन्। आज होटल्स एन्ड टुरिजम समूहको उपसूचक सर्वाधिक ३३७ प्रतिशतले बढ्यो। कारोबारमा आएका २९ स्टकको मूल्य बढ्दा २१५ वटाको घट्यो भने ३ वटाको स्टकको मूल्य भने स्थिर रह्यो।
सहकारी बचत अपचलन गर्नेहरुलाई बचाउन खोजे सशक्त आन्दोलन गर्ने कांग्रेसको चेतावनी,"काठमाडौं : सत्ताको बलमिच्याई र सहकारी ठगी विरुद्ध भन्दै नेपाली कांग्रेसले काठमाडौंमा विरोध प्रदर्शन गरेको छ। सहकारी प्रकरणमा संसदीय छानविन समिति गठनको माग गर्दै सदनमा निरन्तर विरोध गर्दै आएको कांग्रेसले आइतबार काठमाडौंमा सडक प्रदर्शन गरेको हो। कांग्रेसले सहकारी प्रकरणमा गृहमन्त्रीलाइ राज्य संयन्त्रले बचाउने काम गरेको,प्रतिशोधकै कारण कैलाश सिरोहीयालाई प्रक्राउ गरेको लगाएतका विषयलाई लिएर प्रदर्शन गरेको हो। प्रदर्शनपछि आयोजित विरोध सभामा कांग्रेस नेताहरुले सहकारी बचत अपचलन गर्नेहरुलाई कारबाही हुनुपर्ने भन्दै उनीहरुलाई बचाउन खोजे शसक्त आन्दोलन गर्ने चेतावनी दिएका थिए। कांग्रेस महामन्त्री विश्वप्रकाश शर्माले अहिलेको प्रदर्शन सानो तयारी र सांकेतिक विरोधमात्रै भएको बताए। उनले सरकारमा रहेका दलहरु नै साना दलहरुलाई फुटाउने काम गरेको आरोप लगाए। शर्माले सरकारको हर्कतको विपक्षमा सडकमा आएर जनतालाई सुसुचित गराउन खोजेको बताए। भ्रष्टाचार प्रकरणलाई ढाकछोप गर्न संगठित अपराध जस्तो प्रवृति प्रस्तुत हुन थालेको उनले बताए। उनले केपी ओलीले सहकारी प्रकरणमा मुछिएका गृहमन्त्रीलाई बचाउन लागिपरेको टिप्पणी गरे। एउटाले सहकारी र अर्कोले गिरिबन्धुलाई मिलाइराख्ने प्रयास गरेको भन्दै शर्माले अहिलेको गठबन्धनलाई सहकारीबन्धु गठबन्धनको संज्ञा दिए। संसदमा सभामुख नजिक बस्ने व्यक्तिको दुईवटा नागरिकता रहेको प्रसंग आएको,गृहमन्त्रीको दुइवटा राहदानीको तथ्य हुँदाहुँदै कैलाश सिरोहीयालाई कार्यकक्षबाट पक्राउ गर्ने कामले राज्यको दोहोरो चरित्र देखिएको उनले बताए। उनले नदेखिएका धेरै पात्रहरुहरुले सहकारी ठगी गरेको भन्दै एमालेले सबैलाई बचाउने प्रयास गरेको अरोप लगाए। शर्माले सहकारीबन्धु गठबन्धनमा प्रधानमन्त्रीको अस्तित्व नदेखिएको र गृहमन्त्रीको वक्तव्यको खण्डन गरेर बसेको तर्क गरे। उनले गृहमन्त्रीले कांग्रेस नेताहरुमाथि लगाएको आरोपको छानविन गर्न तयार रहेको र सबैमाथि छानविन गर्न चुनौति दिए।"
संसदको गतिरोध अन्त्य गर्न सरकारले पहल गरिरहेको छ : प्रधानमन्त्री,"बैठकमा सञ्चार तथा सूचना प्रविधि मन्त्री रेखा शर्माले मिडिया काउन्सिल विधेयक, २०८० पेश गरिन् । काठमाडौं : प्रधानमन्त्री पुष्पकमल दाहाल प्रचण्डले संसदको गतिरोध अन्त्य गर्न सरकारले पहल गरिरहेको बताएका छन् । आइतबार राष्ट्रियसभाको बैठकमा सरकारको नीति तथा कार्यक्रममाथि उठेका प्रश्नको जवाफ दिने क्रममा प्रधानमन्त्री प्रचण्डले विरोधका बीच नीति तथा कार्यक्रमको छलफल हुँदा नमिठो लागेको भन्दै संसदको गतिरोध अन्त्य गर्न सरकारले पहल गरिरहेको बताएका हुन्। संसदीय छानविन समिति बनाउने विषयमा सर्वसम्मत भइरहेको भन्दै उनले त्यसको कार्यादेशका बारेमा टुंगो लगाउन बाँकी रहेको धारणा राखे । आगामी आर्थिक वर्षको प्रस्तुत नीति तथा कार्यक्रमले देशमा संविधानले निर्दिष्ट गरेबमोजिम समाजवादोन्मुख सामाजिक आर्थिक रुपान्तरणका लागि राजनीतिक स्थायित्व, सुशासन, सामाजिक न्यायसहितको समृद्ध नेपाल निर्माणको राष्ट्रिय आकांक्षा पूरा गर्ने लक्ष्य लिएको उनले बताए। कांग्रेसका सांसदहरुको विरोधकाबीच बैठकले सरकारको नीति तथा कार्यक्रम पारित गरेको छ । बैठकमा सञ्चार तथा सूचना प्रविधि मन्त्री रेखा शर्माले मिडिया काउन्सिल विधेयक, २०८० पेश गरिन् । त्यस्तै अर्थमन्त्री वर्षमान पुनले आर्थिक सर्वेक्षण पेश गरे ।"
"कांग्रेसका पूर्व केन्द्रिय सदस्य, जिल्ला सभापतिसहितका नेता एमालेमा प्रवेश","सुनसरी : नेपाली कांग्रेसका पूर्व केन्द्रिय सदस्य,जिल्ला सभापति एमालेमा प्रवेश गरेका छन्। एमाले नगर कमिटी दुहबीले आयोजना गरेको भेटघाट तथा बृहत् पार्टी प्रवेश कार्यक्रममा सुनसरीका पूर्व संस्कृति पर्यटन तथा नागरिक उड्डयन राज्यमन्त्री एवम् नेपाली काँग्रेस पूर्व केन्द्रीय सदस्य सुमित्रा कुमारी विश्वास, सुनसरीका पूर्व जिल्ला सभापति प्रदीप कुमार चौधरीसहित सयौँ नेता तथा कार्यकर्ता नेकपा एमाले प्रवेश गरेका हुन् । नेकपा (एमाले) का अध्यक्ष केपी शर्मा ओलीले नेपाली काङ्ग्रेस , नेकपा माओवादी , जनता समाजवादी पार्टी , नेकपा एकीकृतलगायतका पार्टी परित्याग गरी नेकपा एमाले प्रवेश गरेकालाई स्वागत गरेका हुन्। ओलीले नयाँ प्रतिनिधिहरूले नयाँ एजेन्डा लिएर सत्यको पक्षमा रहेर जनताको हक हितमा लाग्न सुझाव दिएका छन् । उनले नेकपा एमालेले सुशासनको काम गर्ने बताए । ओलीले नवप्रवेशीहरूलाई पार्टीमा स्वागत गर्दै नेकपा एमाले देशकै ठूलो र लोकतान्त्रिक पार्टी भएको बताए । उनले भने, नेकपा एमाले मात्रै यस्तो पार्टी हो, जसले आफ्ना कार्यकर्ताको भावना र मर्का सुन्छ, बुझ्छ। फरक प्रसङ्गमा ओलीले अहिले कांग्रेस रवि लामिछानेको पछि हात धोएर लागेको बताए। पार्टी प्रवेश कार्यक्रममा बोल्दै पूर्व राज्यमन्त्री विश्वासले आफू जस्ता धेरै नेता तथा कार्यकर्ता नेपाली काँग्रेसमा रहेको तर सबै पीडित भएर बसेको बताइन्। उनले भनिन्, कांग्रेसमा परिवारवाद हाबी भयो, बस्ने वातावरण भएन र हामीले विद्रोह गर्यौँ, परिवारवादको अत्याचार अन्त्य, लोकतन्त्र र गणतन्त्र रक्षाको निम्ति नेकपा एमाले प्रवेश गरेका हौं।"
श्रमजीवी नागरिक र सहकारी पीडितको मुद्दा लिएर कांग्रेस सडकमा आएको हो : महामन्त्री शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले पार्टी श्रमजीवी नागरिकको मुद्दाको पक्षमा उभिएको बताएका छन्। कांग्रेसले आइतबार गरेको सडक प्रदर्शनको भेलालाई सम्बोधन गर्दै उनले सहकारी पीडितको पक्षमा आइपुगेको बताएका हुन्। उनले सहकारीमा जम्मा गरेको रकम जोगाउने पक्षमा रहेको स्पष्ट पारे। उनले सरकार अनुदार शैलीमा भएकाले सच्चिनुपर्ने धारणा राखे। उनले सभामुख रिमोट कन्टोलबाट चलेकाले संसदको गरिमा कायम गर्नुपर्ने र रिमोट कन्टोलबाट मुक्त हुनुपर्ने धारणा राखे। लोकतान्त्रिक सवाल र संस्कृतिमाथि कसैलाई प्रश्न नउठाउन चेतावनी दिँदै उनले बल प्रयोगबाट राज्यसत्ता कब्जा गर्छौं भन्नेहरु संसदीय प्रक्रियामा सामेल भइरहेको बताए। शर्माले सहकारी ठगीमा मुछिएका गृहमन्त्री रवि लामिछानेमाथि निष्पक्ष, इमान्दार र गहिरो संसदीय छानबिन हुनुपर्ने स्पष्ट पारे। उनले भने,भन्नलाई अन्तर्राष्ट्रिय छानबिन बनाए हुन्छ भन्ने तर नाम राख्न नचाहने। महामन्त्री शर्माले छानबिनबाट गृहमन्त्री निर्दोष देखिए माला लिएर कांग्रेस आफैं आउने उद्घोष गरे। महान्यायाधिवक्ताको कार्यालय रास्वपाको भातृ संस्था हो भन्दै प्रश्न गर्दै उनले भने,कहिले लेखेर दिन्छ सहकारी ठगीमा रवि लामिछाने दोषी हुनुहुन्न भनेर। कहिले लेखेर दिन्छ दुईवटा पासपोर्ट भएपनि छानबिन गर्नुपर्दैन भनेर। उनले मिसन ८४ भन्ने पक्षमा कांग्रेस नरहेको धारणा राखे।"
प्रधानमन्त्री प्रचण्डलाई नेपालले भने : प्रतिपक्षलाई विश्वासमा लिन सत्तापक्षले लचकता देखाउनै पर्छ,"काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधव कुमार नेपालले प्रधानमन्त्री पुष्पकमल दाहाल प्रचण्डलाई संसदमा देखिएको गतिरोध हटाउन सक्रिय पहल गर्न आग्रह गरेका छन्। आइतबार ध्यानाकर्षणमार्फत नेपालले सदनमा अस्वस्थ्य आरोपप्रत्यारोपले सत्तापक्ष र प्रमुख प्रतिपक्षका बीचमा कतै प्रत्यक्ष टकराव हुने आशंका देखिएको जनाएका छन्। नीति कार्यक्रम र वार्षिक बजेटमार्फत जनताका समस्या समाधान गर्ने दिशामा बहस केन्द्रित हुनु पर्ने बेलामा टकरावको अवस्था देखा पर्नु दुःखद भएको एकीकृत समाजवादीको ठहर छ। संसद जनताका सबैप्रकारका समस्याको उठान गर्ने र घनिभूत छलफलको माध्यमबाट सरकारको ध्यानाकर्षण गराउनुका साथै समाधानका लागि मार्गदर्शन गराउने थलो हो भन्ने हाम्रो पार्टीको दृढ विश्वास छ। अहिले संसद अवरुद्धजस्तै भएको छ। पूर्वप्रधानमन्त्री नेपालले भनेका छन्,संसदमा देश र जनताका समस्यामा सार्थक बहस हैन, अस्वस्थ्य आरोपप्रत्यारोप भैरहेको छ भने सत्तापक्ष र प्रमुख प्रतिपक्षका बीचमा कतै प्रत्यक्ष टकराव नै हुने त होइन भन्ने आशंका देखिएको छ। नीति कार्यक्रम र वार्षिक बजेटमार्फत जनताका समस्या समाधान गर्ने दिशामा बहस केन्द्रित हुनु पर्ने बेलामा यसखाले टकरावको अवस्था देखा पर्नु निसन्देह दुःखद छ। प्रतिपक्षलाई छलफल र सार्थक संवादको माध्यमबाट विश्वासमा लिएर अगाडि बढ्ने विषयमा सत्तापक्षले लचकता देखाउनै पर्ने एकीकृत समाजवादीको धारणा छ। हामी सम्माननीय प्रधानमन्त्रीज्यूलाई अनुरोध गर्दछौंसंसदका नियमित कामकार्यवाही अवरुद्ध गरिरहेको प्रमुख प्रतिपक्षी दल नेपाली कांग्रेसका साथै अन्य प्रतिपक्षी दलसंग तत्काल सार्थक छलफल र वार्ता द्वारा समाधान निकाली संसदीय प्रक्रिया अगाडि बढाउनका लागि गंभीर पहल गर्नु होस्। ध्यानाकर्षणपत्रमा भनिएको छ, कठिन खालका असहमति र द्वन्द्वसमेत वार्ता र सहमतिको आधारमा समाधान गर्न सकिन्छ भन्ने अनुभव सम्माननीय प्रधानमन्त्रीज्यूलाई छ भन्ने कुरामा हाम्रो पार्टी विश्वस्त छ। नेपालले सहमति र संवादको माध्यमबाट समस्या समाधान गर्न एकीकृत समाजवादीले सहयोग गर्ने बताए। नेपाली कांग्रेसले संसदीय छानबिन समिति गठनको माग गर्दै लामो समयदेखि सदन अवरोध गरिरहेको छ। छानबिन समितिको टीओआर बनाउन कार्यदल गठन भएपनि बैठकमा हालसम्म सहमति जुट्न सकेको छैन।"
ट्राफिक प्रहरीलाई विद्युतीय टेम्पो हस्तान्तरण,"विराटनगर : सुनसरीको इटहरीका एक जना व्यवसायीले ट्राफिक प्रहरीलाई ४ वटा विद्युतीय टेम्पो हस्तान्तरण गरेका छन्। अटो सीटी बजाज सोरुमका सञ्चालक प्रदीपकुमार सन्थालियाले आइतबार इटहरीस्थित नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय परिसरमा विद्युतीय टेम्पो हस्तान्तरण गरेका हुन्। सन्थलियाले कोशी प्रदेशका प्रहरी प्रमुख डीआईजी चन्द्रकुवेर खापुङलाई टेम्पो प्रदान गरे। उक्त टेम्पोहरु डीआईजी खापुङले कोशी प्रदेशका ट्राफिक प्रहरी प्रमुख एसपी सरोज पौडेललाई हस्तान्तरण गरेका छन्। विद्युतीय सवारीसाधनले ट्राफिक व्यवस्थापन र सवारी दुर्घटना न्यूनीकरणमा सहयोग पुग्ने खापुङले बताए। उनले सहयोग प्राप्त भएको विद्युतीय सवारीसाधनको प्रयोग गरी दुर्घटना न्यूनीकरण र ट्राफिक सचेतनामूलक कार्यक्रमहरु सञ्चालन गरिने जानकारी दिए। व्यवसायी सन्थलियाले प्रभावकारी ट्राफिक व्यवस्थापनका लागि आफूले ४ वटा विद्युतीय टेम्पो हस्तान्तरण गरेको बताए। एसपी पौडेलले सवारी दुर्घटना न्यूनीकरण, ट्राफिक व्यवस्थापन र जनचेतनामूलक कार्यक्रमलाई प्राथमिकतामा राखेर ट्राफिक प्रहरीले काम गरिरहेको जानकारी दिए।"
तत्कालीन प्रशासकीय प्रमुखसहित १३ जनाविरुद्ध अख्तियारले हाल्यो मुद्दा,"काठमाडौं : अख्तियार दुरूपयोग अनुसन्धान आयोगले सुर्खेतको भेरीगंगा नगरपालिकाका तत्कालीन प्रमुख प्रशासकीय अधिकृत कमल प्रसाद पौडेलसहित १३ जनाविरुद्ध भ्रष्टाचार मुद्दा दायर गरेको छ। आयोगले नगर कार्यपालिकाको कार्यालयले आर्थिक वर्ष २०७६०६७ मा नदीजन्य पदार्थ ढुंगा बालुवा ठेक्दा दिँदा कानुन मिची आर्थिक अनियमितता गरेको आरोपमा तत्लकालीन प्रशासकीय अधिकृत पौडेलसहित १३ जनाविरुद्ध आज विशेष अदालत काठमाडौंमा मुद्दा दायर गरेको हो। अख्तियारका प्रवक्ता नरहरि घिमिरेका अनुसार विभिन्न ठेक्काहरूमध्ये भेरीनदी गोछेखोला,छिन्चु खोला र डुंगिखोलाबाट नदीजन्य पदार्थहरू उत्खनन् तथा संकलन र बिक्री वितरण कार्य ठेक्का नम्बर ४ र ५मा बदनीयतपूर्ण तवरले फर्महरूसँग मिलोमतो गरी धेरै रकमको ठेक्का साटफेर गरी ३६ लाख ७८ हजार ५४३ रुपैयाँ बराबरको राजश्व रकम हानिनोक्सानी गरेको पुष्टि हुन आएकाले सोही रकम बराबरको विगो माग गर्दै उनीहरूविरुद्ध भ्रष्टाचार मुद्दा दायर गरेको हो। नगरपालिकाका तत्कालीन प्रमुख प्रशासकीय अधिकृत पौडेल,तत्कालीन लेखा अधिकृत मानबहादुर ठाडा,तत्कालीन इन्जिनियर विजय कुमार खत्री,सब इन्जिनियर मोतिलाल प्रसाद ,योजना अधिकृत शिशिर कुमार खड्का, प्रशासकीय अधिकृत पिताम्बर पौडेल, प्राविधिक सहायक उज्जवल रावत, खरिदार सन्तोष तिवारी,लेखापा जीवन सोमै र सह लेखापाल छविलाल सुनारविरुद्ध आयोगले आज विशेष अदालत काठमाडौंमा भ्रष्टाचार मुद्दा दायर गरेको हो। यसैगरी न्यूहरी निर्माण सेवा सुर्खेतका प्रोपाइटर हरि बहादुर बुढा थोकी क्षेत्री र नवराज कन्सट्रक्सनका प्रोपाइटर नवराज ढकाल र एञ्जल कन्सट्रक्सन वीरेन्द्र नगरका सुर्खेतका प्रोपाइटर भिम बहादुर बुढा मुद्दा दायर भएको अख्तियारले जनाएको छ। क्षेत्री, ढकाल र बुढासँग ३६ लाख ७८ हजार ५४३ रुपैयाँ बिगो माग गरिएको अख्तियारले जनाएको छ।"
नेपालमै पहिलो पटक माई डिएनए प्रविधि भित्रिँदै,"झापा : मानिसमा कस्ता प्रकारका रोग लाग्दैछ भन्ने बारे अग्रिम स्वास्थ्य जानकारी दिने प्रविधि नेपालमै पहिलो पटक झापाको भद्रपुरस्थित ओमसाई पाथीभरा हस्पिटलले भित्राउन लागेको छ। भारतको मुम्बईस्थित लर्डस् मार्क बायोटेक कम्पनीद्वारा उत्पादित माई डिएनए स्वास्थ्य परीक्षण गर्ने प्रविधि हस्पिटलमा भित्राउन लागेको हस्पिटलका अध्यक्ष दीपककुमार पोखरेलले बताए। आम मानिसले डिएनए परीक्षण भनेको आफ्नो सन्तान हो वा होइन भन्ने पत्ता लगाउने प्रविधिलाई मात्रै बुझ्दै आएका छन्। तर, त्यसो होइन रहेछ, डिएनए परीक्षणको धेरै परिभाषा रहेछ, हस्पिटलका अध्यक्ष पोखरेलले भने, यो परीक्षणबाट मानिसको शरीरमा लाग्न सक्ने रोगहरूको पहिचान बेलैमा पत्ता लगाउन सकिन्छ, यसले स्वास्थ्य उपचारमा पनि सहज पुर्याउँछ। स्वस्थ व्यक्ति तथा बिरामीहरूलाई प्रभावकारी सेवा दिने उद्देश्यले भारतबाट माई डिएनए प्रविधि हस्पिटलमा ल्याउन लागेको उनले बताए। डिएनएको जेनेटिक प्रविधिबाट शरीरका विभिन्न अङ्गको अवस्था समेत थाहा पाउने सकिने कम्पनीका लागि नेपालका निर्देशक दिवाकर बजगाईँले जानकारी दिए। माई डिएनए भविष्यमा लाग्ने रोग र लागि सकेका रोगका बारेमा जानकारी दिने प्रविधि हो, उनले भने। प्रतिक्रियात्मक जेनेटिक परीक्षणका बारेमा पहिले नै परिणाम प्राप्त गर्न सकिने उनको भनाइ छ। विशेषज्ञ परामर्श र प्रत्येक कदममा मार्गदर्शन गर्ने भएकोले यो प्रविधिबाट परीक्षण गर्न प्रभावकारी हुनेछ। माई डिएनए ले रगतको नाता छुट्ट्याउने मात्र नभएर भविष्यका बारेमा सतर्क गराउने बताउँदै उनले भने, डिएनएमा परिवर्तन वा जेनेटिक भेरिएन्ट मा खोजी गर्दछ, जसले स्वास्थ्यमा अत्यन्त मूल्यवान् अनुसन्धान प्रदान गर्छ। वर्तमान स्वास्थ्य स्थितिको जैविक आधार विखण्डन गरी र भविष्यमा सम्भावित खतराहरू पहिचान गरी, अवस्थित स्वास्थ्य अवस्थाहरूको जैविक आधार डिकोड गरेर र भविष्यमा सम्भावित जोखिमहरू पहिचान गरेर, निवारक आनुवंशिक परीक्षणले सक्रिय स्वास्थ्य व्यवस्थापनको लागि एक अद्वितीय अवसर प्रदान गर्ने लर्डस् मार्क बायोटेक कम्पनी मुम्बईका कार्यकारी प्रमुख सुवोद गुप्ताले बताए। भविष्यमा भएका सम्भावित खतराहरूको अन्तर्दृष्टि व्यक्तिहरूलाई आज सूचित निर्णय र शक्ति प्रदान गर्ने यो प्रविधि महत्त्वपूर्ण रहेको उनले बताए। कम्पनीबाट उत्पादित माई डिएनए प्रविधि प्रभावकारी देखिएकोले नेपालमा पनि आवश्यक ठानेर पठाउन लागिएको कम्पनीका प्रबन्ध निर्देशक मानव तेलीले जानकारी दिए। यो प्रविधि बालबालिकाकामा समेत प्रयोग गर्न सकिने उनको भनाइ छ। हस्पिटलले माई डिएनए परीक्षण प्रविधिका बारेमा झापा, मोरङ र सुनसरी जिल्लाका विभिन्न अस्पतालमा कार्यरत चिकित्सकहरूलाई बिर्तामोडमा शनिबार साँझ एक कार्यक्रम गरी जानकारी गराएको हस्पिटलका प्रबन्ध निर्देशक बालकुमार पोखरेलले बताए। कार्यक्रममा सहभागि चिकित्सकहरु माई डिएनए का बारेमा आआफ्नो जिज्ञासा र धारणाहरु राखेका थिए। यो प्रविधिले कुन रोग लाग्दैछ भन्ने बारेमा समेत अग्रिम जानकारी गराउने भएकोले थप गुणस्तरीय सेवा दिनका लागि नेपालमै पहिलो पटक हस्पिटलले प्रविधि भित्राउन लागेको उनको भनाइ छ।"
"सम्झौता अनुसार लाइसेन्स छपाइ भएन, २ लाख ६० हजार कार्ड अपुग",काठमाडौं : सन् २०२२ जुलाईदेखि नयाँ तथा नवीकरण गरेका सवारीचालक अनुमतिपत्र छपाइ नहुँदा समस्या सिर्जना भएको छ। महालेखा परीक्षकको ६१ औं वार्षिक प्रतिवेदनमा उल्लेख भएअनुसार यातायात व्यवस्था विभागले हाल विदेश जाने व्यक्तिसहित अत्यावश्यकलाई मात्र कार्ड वितरण गरिरहेकोले नयाँ तथा नवीकरण गरेका सवारीचालकहरूको अनुमतिपत्र छपाइ नभएको हो। विभागले एक विदेशी कम्पनीसँग २०८० भदौ १८ भित्र १२ लाख स्मार्ट कार्ड आपूर्ति गर्ने गरी २०७९ फागुन १० गते अमेरिकी डलर १४ लाख ९८ हजारको सम्झौता गरेको थियो। सम्झौता अवधिभित्र कार्ड आपूर्ति हुन नसकी दुई पटक गरी १७२ दिन म्याद थप भइसकेको छ। चालक अनुमतिपत्र मागका आधारमा यो वर्षसम्म १४ लाख ६० हजार कार्ड छपाइ हुनुपर्नेमा सम्झौताअनुसार १२ लाख कार्ड मात्र आपूर्ति हुने भएकोले २ लाख ६० हजार कार्ड अपुग हुने अवस्था छ। आवश्यक सङ्ख्यामा कार्डको आपूर्ति नहुँदा सेवा प्रवाहमा असर परेको छ।
नेपाल पुरुष फ्रेन्चाइजी भलिबल लिगका लागि सम्झौता,काठमाडौं : नेपाल भलिबल संघ र केडिया अर्गनाइजेसन प्रालिबीच नेपाल पुरुष भलिबल फ्रेन्चाइजी लिगको आयोजना गर्ने विषयमा सम्झौता भएको छ। नेपाल भलिबल संघका अध्यक्ष जितेन्द्रबहादुर चन्द र केडिया अर्गनाइजेसन प्रालिका प्रबन्ध निर्देशक विमलकुमार केडियाबीच काठमाडौंमा आयोजित एक कार्यक्रममा पुरुष फेन्चाइजी लिग आयोजना गर्ने विषयमा हस्ताक्षर गरे। उक्त सम्झौता सात वर्षका लागि हुनेछ। सझौताअनुसार केडिया अर्गनाइजेसनले प्रत्येक वर्ष भलिबल संघलाई ३५ लाख रुपैयाँ उपलब्ध गराउनेछ। नेपाल भलिबल संघले नेपालमा पहिलोपटक पुरुष फ्रेन्चाइज लिग गर्न प्रयास गरेको संघका अध्यक्ष चन्दले बताए। उनले उक्त प्रतियोगिता आगामी माघफागुन महिनामा आयोजना गर्ने योजना रहेको बताउँदै उक्त प्रतियोगितको सम्पूर्ण व्यवस्थापन केडिया अर्गनाइजेसनले गर्ने उल्लेख गरे। होम एन्ड अवेका आधारमा खेलाइने उक्त प्रतियोगितामा विभिन्न सात टोलीलाई सहभागिता गराइने तयारी रहेको आयोजकले जनाएको छ। त्यसैगरी केडिया अर्गनाइजेसनका प्रबन्ध निर्देशक केडियाले भलिबल खेलको विकासका लागि सदैव सहयोग गर्ने प्रतिबद्धता व्यक्त गदै भलिबल राष्ट्रिय खेल भएकाले यसको विकास र विस्तार हुनुपर्नेमा जोड दिए।
संक्रमणकालीन न्यायका विषयलाई सरकारले उच्च प्राथमिकतामा राखेको छ : कानुनमन्त्री गिरी,"काठमाडौं : कानुन, न्याय तथा संसदीय मामिलामन्त्री पदम गिरीले संक्रमणकालीन न्यायसंगसम्बन्धित विषयलाई उच्च प्राथमिकतामा राखेर सरकारले काम गरिरहेको दाबी गरेका छन्। राष्ट्रिय मानव अधिकार आयोगको २४ औं वार्षिकोत्सवका अवसरमा आइतबार ललितपुरमा आयोजित कार्यक्रममा उनले संक्रमणकालीन न्यायसंगसम्बन्धित विषयलाई निष्कर्षमा पुर्याउन आवश्यक काम गरिरहेको बताएका हुन् । मन्त्री गिरीले भने, सर्वोच्चको आदेश, आयोगको सुझाव तथा सिफारिस, अन्तराष्ट्रिय मापदण्ड, देशभित्र मेलमिलाप र दिगो शान्ति हासिल गर्ने लक्ष्य अनुरुप संक्रमणकालीन न्यायसंगसम्बन्धीत विषयलाई निष्कर्षमा पुर्याउन आवश्यक काम गरिरहेका छौं। उनले आयोगका सिफारिसहरुलाई सरकारले गम्भीरतापूर्वक लिँदै कार्यान्वयनमा जोड दिएको जानकारी गराए। उनले नयाँ संविधान जारी भइसकेपछि आयोगको नयाँ ऐन तर्जुमा गर्न सैद्धान्तिक स्वीकृति प्रदान गरिसकेको जानकारी दिए। मन्त्री गिरीले मानव अधिकारलाई मर्यादा र स्वतन्त्रताको साँघुरो घेराभित्र परिभाषित गर्न नहुने भन्दै मानवीय जीवनका बहुआयामिक पक्षहरुको बृहत र सुक्ष्म अध्ययन अनुसन्धान र विश्लेषण जरुरी रहेको धारणा राखे। मानव अधिकार आयोग ऐनलाई पारित गर्न ध्यानाकर्षण कार्यक्रममा आयोगका अध्यक्ष तप बहादुर मगरले स्थापनादेखि हालसम्म आयोगमा १३,२७३ उजुरी दर्ता हुन आएकोमा ७,८८५ उजुरी फछ्र्यौट भई १,५५५ वटा उजुरीउपर सिफारिस गरिएको जानकारी दिए । आयोगले सरकारलाई गरेको सिफारिस मध्ये १३६४ प्रतिशत पूर्ण, ३७२३ प्रतिशत आंशिक र ४९१३ प्रतिशत कार्यान्वयनको पर्खाइमा रहेको उनले बता । पीडितहरूलाई न्याय प्राप्त हुने गरी कानून संशोधन गरी संक्रमणकालीन न्यायका बाँकी कामलाई पुरा गर्न उनले आग्रह गरे। उनले मानव अधिकार आयोग ऐनलाई पारित गर्न ध्यानाकर्षण गराए । विनाशकारी भूकम्पबाट क्षति हुन पुगेको आयोगको भवन निर्माण कार्य अझै पनि प्राथमिकतामा पर्न नसकेको र आयोगका अन्य कार्यालयहरू समेत भाडाका घरमा संचालनमा रहेको उनको भनाई छ।"
सत्ता पक्षको आरोप : सहमतिको नजिक पुगेको काम शुन्यमा पुर्याउने काम कांग्रेसबाट भइरहेको छ,काठमाडौं : नेकपा एमालेका प्रमुख सचेतक महेश बर्तौलाले कांग्रेस सहमतिको बाधक बनिरहेको दाबी गरेका छन्। आइतबार संसद भवन नयाँ बानेश्वरमा सञ्चारकर्मीसँग कुरा गर्दै बर्तौलाले संसदीय छानविन समिति गठनका विषयमा लचक भएर सत्तापक्षले छलफल गर्दा पनि कांग्रेसले अडान नछाडेको र सहमतिको बाधक बनिरहेको बताएका हुन्। उनले अधिकतम लचक भएर कांग्रेसले भनेका विषयलाई सम्बोधन गर्न खोजेपनि कांग्रेसले एकपछि अर्को माग लिएर प्रस्तुत भएको बताए । सहमतिको नजिक पुगेको काम शुन्यमा पुर्याउने काम कांग्रेसबाट भएको उनको भनाइ छ । बर्तौलाले कांग्रेसले निरन्तर संसदमा बबण्डर गर्नु औचित्यहिन काम भएको धारणा राखे। त्यस्तै माओवादी केन्द्रका नेता देवेन्द्र पौडेलले जेठ १५ गतेसम्म सहमतिको प्रयास गरिने बताए । उनले प्रतिपक्षीले उठाएका सबै मागप्रति सरकार सकारात्मक रहेपनि कांग्रेसले अडान नछाडेको बताए। उनले गृहमन्त्रीको विषयका साथै सबै सहकारी पीडितहरुको न्याय हुने गरि संसदीय छानविन समिति बनाउन सरकार तयार रहेको बताए। यता कांग्रेस सहमहामन्त्री जीवन परियारले सहमतिका लागि कांग्रेसले तयार पारेको प्रस्तावमाथि सत्तापक्ष सहमत नभएको दाबी गरे। उहाले गोर्खा मिडियामा विभिन्न सहकारीको रकम अपचलन भएको सो मुद्दामा रवि लामिछाने संलग्न भएको कांग्रेसको धारणाप्रति पटक पटक छलफल भएपनि निष्कर्ष निस्कन नसकेको उल्लेख गरे । यो पनि पढ्नुहोस रवि लामिछानेको नाम किटान नगर्ने सत्ता पक्षको अडानले कार्यादेशको टुंगो लाग्दैन : कांग्रेस कांग्रेसको बटम लाइन : रवि लामिछानेको नाम तोकेर संसदीय छानबिन समिति बन्नुपर्छ प्रतिनिधिसभा बैठकमा कांग्रेससहित विपक्षी दलको अवरोध जेठ १५ गते संसद्बाट सहज ढंगले बजेट आउनेनआउने सत्ता पक्षको हातमा छ : कांग्रेस श्रमजीवी नागरिक र सहकारी पीडितको मुद्दा लिएर कांग्रेस सडकमा आएको हो : महामन्त्री शर्मा
अन्तर्राष्ट्रिय पदक विजेता खेलाडीलाई आजीवन वृत्तिको व्यवस्था,"काठमाडौँ : सरकारले ओलम्पिक, एसियाली र दक्षिण एसियाली खेलकुद प्रतियोगितामा पदक प्राप्त गर्ने २५५ खेलाडीलाई आजीवन मासिक जीवन वृत्तिको व्यवस्था गर्ने भएको छ । अर्थमन्त्री वर्षमान पुनले प्रतिनिधिसभामा आज पेस गरेको आर्थिक सर्वेक्षणमा खेलाडीलाई आजीवन मासिक भत्ताको व्यवस्था गरिएको बताए। उनले खेलाडीको क्षमता अभिवृद्धिका लागि मनाङको तिमाङमा हाई अल्टिच्युट ट्रेनिङ सेन्टर निर्माणका लागि विस्तृत परियोजना प्रतिवेदन तयार भएको बताए । त्यस्तै, प्रत्येक प्रदेशमा एक रङ्गशाला निर्माण गर्ने कार्यक्रमअनुरुप धनगढी, सुर्खेत, नेपालगञ्ज र इटहरीमा खेलमैदान निर्माण कार्य सम्पन्न भइसकेको आर्थिक सर्वेक्षणमा उल्लेख गरिएको छ । अर्थमन्त्री पुनले एक स्थानीय तह एक खेलग्राम निर्माणका लागि एक सय ७१ पालिकामा खेल निर्माण कार्य भइरहेको जानकारी दिए।रासस"
विशेषज्ञ चिकित्सक सहितको स्वास्थ्य सेवा गाउँमै,"तानसेन : कामको सिलसिलमा जन्मथलो छाडेर अन्यन्त्र बसिरहेका रहेका व्यक्तिहरूको सहयोगमा विशेषज्ञ चिकित्सक सहितको स्वास्थ्य सेवा गाउँमै सञ्चालन गरिएको छ। जिल्लाको रैनादेवी छहरा गाउँपालिका३ भुवनपोखरीमा वृहत् निःशुल्क स्वास्थ्य शिविर सञ्चालन गरिएको हो। भुवनपोखरीबाट रुपन्देहीमा कर्मथलो बनाएर बसेका व्यक्तिहरूको सहयोगमा शिविर सञ्चालन गरिएको हो। जन्मस्थानको मायाकै कारण भुवनपोखरीमा जनमुखी काम भएको छ। वडा कार्यालय भुवनपोखरीको स्थानीय आयोजनामा एकैपटक दर्जनभन्दा बढी विशेषज्ञ चिकित्सक सहितको स्वास्थ्य सेवा जनताले गाउँ ठाउँमै निःशुल्क पाएका छन्। आफ्नो जन्मस्थानमा केही गरौ भन्ने हुटहुटि जागेकाले विभिन्न संघ संस्था, साथीहरुसँग समन्वय गरेर शिविर गरिएको शिविरका संयोजक एवं सुगर प्रेसर थाइराइड दम पेट छाती रोज्ञ विशेषज्ञ लुम्बिनी प्रादेशिक अस्पतालका चिकित्सक डा प्रकाश भट्टराईले बताए। भुवनपोखरी रुपन्देही सम्पर्क समाजले लुम्बिनी प्रादेशिक अस्पताल,निरोग स्वास्थ्य क्लिनिक बुटवल, अस्मित फाउण्डेसन काठमाडौंमा सहयोगमा वडा कार्यालय भुवनपोखरीको स्थानीय आयोजनामा स्वास्थ्य सेवा प्रदान गरेको हो। पैसाको अभावमा रोगहरु लुकाएर बसेका, जनचेतना अभावको कारण नियमित स्वास्थ्य चेकजाँच नगरेको व्यक्तिहरु तथा नियमित औषधी खाइरहेका व्यक्तिहरुले घरदैलोमै रोग अनुसारको उपचार गर्न पाए। लुकेर रहेका बिरामीहरुलाई औषधी उपचारको पहुँचमा ल्याउन, रोग लागिसकेपछि समयमै उपचार गर्नुपर्ने चेतना दिन र पैसाकै कारण उपचारबाट बञ्चित हुन नदिनका लागि शिविर आयोजना गरिएको भुवनपोखरी रुपन्देही सम्पर्क समाजका अध्यक्ष सिताराम भट्टराईले बताए। निःशुल्क बृहत स्वास्थ्य शिविरमा सुगर प्रेशर थाइराइड दम पेट छाती रोज्ञ नाक, कान घाटी रोग, प्रसुती तथा स्त्री रोग वालरोग, हाड जोर्नी, नशा, बाथ रोग, एक्सरे, भिडियो एक्सरे, ईसिजी, मुटुरोग, फिजियो थेरापी, ल्याव सेवा सहित विशेषज्ञ उपचार सहित औषधी पाउदा जनताहरु खुसी भएका छन्। शिविरमा लुम्बिनी प्रादेशिक अस्पताल बुटवलका सुगर प्रेसर थाइराइड दम पेट छाती रोज्ञ विषेशज्ञद्वय डा नन्दु पाठक, प्रकाश भट्टराई नाक, कान घाटी रोग विशेषज्ञ विवश पराजुली, रेडियोलोजिष्ट डा सुरेन्द्र रायमाझी, प्रसूति तथा स्त्री रोग विशेषज्ञ डा ज्योती श्रेष्ठ, मेडिकल अफिसर डा कल्पना न्यौपाने र डा गोकुल पौडेलले प्रत्यक्ष रुपमा बिरामीको चेकजाँच गरेका थिए। यसैगरी कीर्तिपुर अस्पताल काठमाडौंका बालरोग विशेषज्ञ श्रीधर खनाल, लुम्बिनी नर्सिङ होम, हाड जोर्नी, नशा, बाथ रोग विशेषज्ञ डा हिरामणी पौडेल, आम्दा अस्पताल बुटवलका बाल रोग विशेषज्ञ डा अनिल खनाल, नवजिवन फिजियो रिहावका फिजियो थेरापिष्ट डा मिलन केसीले जनताहरु लाई निःशुल्क रुपमा आवश्यकता अनुसारको उपचार सेवा प्रदान गरेर जनतालाई खुसी बनाएका छन्। मलाई लामो समयदेखि खुट्टाको घुँडा दुखेको थियो, डाक्टर राम्रोसँग चेकजाँच गरिदिनुभयो, पैसा पनि तिर्न परेन, दवाई पनि निःशुल्क दिनुभयो अब सन्चो हुन्छ होला भन्ने विश्वास लागेको छ, वीरबहादुर नेपाली भने। शिविरमा १ हजार २० जना बिरामी निःशुल्क रुपमा उपचार तथा औषधी सेवा पाएका छन । पछाडी परेका बर्ग, आर्थिक अवस्था कमजोर भएका पक्ष, विशेषज्ञ सेवा सम्म नपुगेका व्यक्तिहरु लाई लक्षित गरेर घरदैलोमै उपचार सेवा प्रदान गर्ने उद्देश्यले स्वास्थ्य शिविर सञ्चालन गरिएको वडा अध्यक्ष प्रदिप पौडेलले बताए । आगामी दिनमा पनि वडा कार्यालयले स्वास्थ्य, कृषि, पशु, गाउँमा आवश्यकता अनुसारको शिविरहरु सञ्चालन गर्दै जाने वडा अध्यक्ष पौडेलले बताए । आफ्नो जन्मस्थानप्रति माया, सद्भाव बढाउन, पालिकाभित्र विकास र सेवाहरु बढाउन निःशुल्क स्वास्थ्य शिविर जस्ता कार्यक्रमले महत्वपूर्ण भूमिका खेलेको छ। यस्ता कार्यक्रहरुलाई वडा वडामा सञ्चालन गर्न पालिकाले आवश्यक सहयोग र समन्वय सहकार्य गर्दै आएको छ, रैनादेवी छहरा गाउँपालिका अध्यक्ष रुक्माङ्गत भट्टराईले भने। गाउँपालिकाले जनताको स्वास्थ्यलाई प्रमुख प्राथमिकतामा राखेर बजेट विनियोजन गर्दै आएको र स्वदेश तथा विदेशमा रहेका रैनादेवीछहराबासीसँग समन्वय, सहकार्य गरेर शिविर जस्ता नविन कार्यक्रमहरु सञ्चालन गर्दै जाने अध्यक्ष भट्टराईले बताए। जन्मभूमिप्रतिको मायाँ सद्भाव अभियान हरेक पालिका, हरेक वडा वडामा सञ्चालन गर्न जरुरी देखिन्छ। जसको कारण जनताले निःशुल्क रुपमा सेवा र विकास पाउने, सहयोगीहरुको मन खुसी र आनन्द रमाउने गर्दछ। जन्मभुमि प्रतिको सद्भाव मायाले यस्ता अभियानमा खर्च हुँदै आएको सरकारको करोडौ रकम अन्य क्षेत्रमा लगाउन सकिने छ।"
गृहमन्त्री लामिछानेविरुद्ध कांग्रेस सडकमा (फोटोफिचर),"काठमाडौं : उपप्रधान एवम् गृहमन्त्री रवि लामिछानेविरुद्ध प्रमुख प्रतिपक्षी दल नेपाली कांग्रेसले सडकमा प्रदर्शन गरेको छ। सहकारीको रकम अपचलनमा लामिछाने संलग्न भएकाले छानबिन समिति गठन गर्नुपर्ने र सरकार निरंकुशता उन्मुख भएको भन्दै कांग्रेसका सांसद र भातृ संगठनहरुका नेताहरु आज सडकमा प्रदर्शन गर्दै सभामा सहभागी भएका हुन्। संसदमा लामिछानेविरुद्ध उत्रिरहेको कांग्रेसले आजबाट सडक संघर्ष थालेको हो। काठमाडौंको प्रदर्शनीमार्गस्थित सडकमा प्रदर्शनमा कांग्रेस महामन्त्रीद्वय गगन थापा रविश्वप्रकाश शर्मा, प्रमु्ख सचेतक रमेश लेखक,सांसद रामहरी खतिवडालगायतका नेताहरु सहभागी भएका छन्। भृकुटीमण्डपमा भएको प्रदर्शन हेर्नुहोस्  तस्बिर : अभिषेक महर्जन"
नाबालिकालाई यौन क्रियाकलापमा लगाउने २ जना महिला पक्राउ,काठमाडौं : आर्थिक लाभ लिई नाबालिकालाई यौन क्रियाकलापमा लगाउने २ जना महिला पक्राउ परेका छन्। पक्राउ पर्नेमा दोलखाको जिरी नगरपालिका९ की २५ वर्षीया श्रृजना खनाल तामाङ र नुवाकोटको बेलकोटगढी नगरपालिका४ की २६ वर्षीया रमिला नेपाली रहेकी छन्। जाहेरवालाको कमजोर आर्थिक अवस्थाको फाइदा लिई रेष्टुरेन्टमा वेट्रेसको काम लगाउने भनी जबरजस्ती वेश्यावृतिमा लगाएको प्रारम्भिक अनुसन्धानबाट खुलेको मानव बेचबिखन अनुसन्धान ब्युरोका सूचना अधिकारी गौतम मिश्रले बताए। उनका अनुसार पीडितको इच्छा विपरीत दैनिक रुपमा ५ देखि १५ जना ग्राहकहरूसँग शारीरिक सम्पर्क राख्न बाध्य बनाएको र ग्राहकसँग शारीरिक सम्पर्क राखे बापत आधा रकम दिने भनि प्रलोभनमा पारी सो रकम पनि नदिएको खुलेको छ। नाबालिकालाई जवरजस्ती वेश्यावृतिमा लगाएको भन्ने गोप्य सूचनाका आधारमा ब्युरोको टोलीले काठमाडौंको मित्रपार्कबाट पक्राउ गरेको हो। ब्यूरोबाट खटिएको टोलीले पीडित नाबालिकालाई उद्धार गरी सुरक्षित आवासमा राखेको छ। मानव बेचबिखन तथा ओसारपसार मुद्दामा काठमाण्डौ जिल्ला अदालतबाट ३ दिनको म्याद थप गरेर अनुसन्धान भइरहेको ब्युरोले जनाएको छ।
"सबैभन्दा बढी अर्थ मन्त्रालयको बेरुजु, कुन मन्त्रालयको कति ?","काठमाडौं : गत आर्थिक वर्ष २०७९८० मा संघीय सरकारी कार्यालयतर्फ सबैभन्दा बढी अर्थ मन्त्रालयको बेरुजु देखिएको छ। आइतबार महालेखा परीक्षकको कार्यालयले सार्वजनिक गरेको ६१ औं वार्षिक प्रतिवेदनमा नेपाल सरकारका मन्त्रालयहरुमध्ये सबैभन्दा बढी अर्थ मन्त्रालयको ५४७४ बेरुजु रहेको देखाएको हो। प्रतिवेदनमा भौतिक तथा पुर्वधार यातायात मन्त्रालयको बेरुजु २५९९ , सञ्चार तथा सूचना प्रविधि मन्त्रालयको बेरुजु ६७१ प्रतिशत, उर्जा, जलस्रोत तथा सिचाई मन्त्रालयको २१९ प्रतिशत, शहरी विकास मन्त्रालय १९८, खानेपानी मन्त्रालय १६४ प्रतिशत, भूमि व्यवस्थापन, सहकारी तथा गरिबी निवारण मन्त्राल १३० प्रतिशत, गृह मन्त्रालयको ११६ प्रतिशत, संस्कृति, पयर्टन तथा नागरिक उड्डयन मन्त्रालय ०८८ प्रतिशत, परराष्ट्र मन्त्रालय ०८३ प्रतिशत र अन्य मन्त्रालयहरुको २५८ प्रतिशत बेरुजु रकम देखिएको उल्लेख छ। प्रतिवेदनमाप्रदेश सरकारतर्फ लेखापरीक्षण अंकको तुलनामा २०३ प्रतिशत बेरुजु कायम भएकोमा सबैभन्दा बढी मधेश प्रदेशको ३६७ प्रतिशत र सबैभन्दा घटी सुदूरपश्चिम प्रदेशको ०७९ प्रतिशत रहेको उल्लेख छ। स्थानीय तहतर्फ लेखापरीक्षण अङ्कको तुलनामा २।७२ प्रतिशत बेरुजु कायम भएको छ। यो वर्षको लेखापरीक्षणबाट ५ प्रतिशतभन्दा कम बेरुजु हुने ६४४, ५ देखि १५ प्रतिशतसम्म बेरुजु हुने १०३, र १५ प्रतिशतभन्दा बढी बेरुजु हुने स्थानीय तह १ रहेका छन्। ५ प्रतिशतभन्दा कम बेरुजु हुने स्थानीय तह ६४४, ५ देखि १५ प्रतिशतसम्म बेरुजु हुने १०३, र १५ प्रतिशतभन्दा बढी बेरुजु हुने स्थानीय तह १ रहेको प्रतिवेदनमा उल्लेख छ। यो वर्ष ३ हजार २७७ सङ्घीय सरकारी कार्यालयको लेखापरीक्षण गरिएकोमा १ हजार २७९ कार्यालय (३९०३ प्रतिशत) र प्रदेश सरकारी कार्यालयतर्फ १ हजार २७० निकायको लेखापरीक्षण गरिएकोमा ३७९ कार्यालय (२९८४ प्रतिशत) मा लगती बेरुजु नदेखिएको प्रतिवेदनमा उल्लेख छ। यो वर्ष सङ्घीय सरकारी कार्यालय, प्रदेश र स्थानीय तहको (बक्यौता समेत) लेखापरीक्षणबाट १ लाख ९२ हजार ५८३ दफा बेरुजु देखिएकोमा ७४ हजार १२८ दफा सैद्धान्तिक र १ लाख ५ हजार ५ दफा लगती बेरुजु कायम भएको छ।"
लक्ष्मी सनराइज बैंकले गर्यो काठमाडौको कपनमा सेवा विस्तार,"काठमाडौं : लक्ष्मी सनराइज बैंकले काठमाडौको कपनमा आफ्नो शाखा स्थानान्तरण गरी सेवा विस्तार गरेको छ। बुढानिलकण्ठ नगरपालिका१०, कपनमा रहेका २ शाखा मध्ये रुद्रमती चोकको शाखा सोही नगरपालिका१२ स्थित फैकामा स्थानान्तरण गरिएको छ। स्थानान्तरण गरिएको साविकको रुद्रमती चोकको शाखाका ग्राहकहरुले कपनकै पञ्चकन्या चोकमा रहेको अर्को शाखा मार्फत सेवा लिन सक्नुहुनेछ। स्थानान्तरण भए सँगै लक्ष्मी सनराइज बैंकले आफ्नो सेवा विस्तार गर्दै ग्राहकहरुमाझ बैंकिङ सेवाको पहुँच अझ सहज बनाउने विश्वास राखेको छ। स्थानान्तरण भएको शाखाले ग्राहक तथा व्यवसायहरुलाई सबै प्रकारका रिटेल बैँकिङ सेवाहरु प्रदान गर्नेछ। साथै आफ्ना ग्राहकहरूलाई थप व्यवस्थित र सहज सेवा प्रदान गर्न बैंकले बर्दिबासमा रहेका आफ्ना २ वटा शाखा गाभी साविक सनराइज बैंकको शाखा रहेको स्थान  औरही चोक (हालको स्थानभन्दा २०० मिटर पश्चिमतर्फ), बर्दिबास नगरपालिका१, महोत्तरीबाट संयुक्त कारोबार सुरु गरेको छ। हाल लक्ष्मी सनराइज बैंकको सञ्जालमा ५९ जिल्लामा २५५ शाखा, ३१९ एटिएम, २८ एक्स्टेन्सन काउन्टर र १२९ शाखारहित बैँकिङ एजेन्ट रहेका छन्।"
मंगलबार दिउँसो १ बजे बजेट भाषण,काठमाडौं : सरकारले आर्थिक वर्ष २०८१०८१ को बजेट जेठ १५ गते दिउँसो १ बजे ल्याउने भएको छ। प्रतिनिधिसभा बैठकमा सभामुख देवराज घिमिरेले बजेट भाषणका लागि जेठ १५ गते दिउँसो १ बजेका लागि समय निर्धारण गरिएको जानकारी दिएका हुन्। सभामुख घिमिरेले अर्थमन्त्री वर्षमान पुनले आर्थिक वर्ष २०८१०८२ को राजस्व र व्ययको वार्षिक अनुमान पेश गर्ने जानकारी दिए। संघीय संसदको संयुक्त बैठकमा जेठ १५ गते नै बजेट प्रस्तुत गर्नुपर्ने संवैधानिक व्यवस्था छ। सभामुख घिमिरेले बैठकमा सहभागीताका लागि पौने १ बजेभित्र संसद भवन प्रवेश गरिसक्नुपर्ने सांसदहरूलाई अनुरोध गरेका छन्। बजेट भाषणपछि अपरान्ह ४ बजे प्रतिनिधिसभा बैठक बस्ने सभामुखले जानकारी गराएका छन्। आजको प्रतिनिधिसभाबाट सरकारको नीति तथा कार्यक्रम बहुमतले पारित गरेको छ।
कांग्रेसको नाराबाजीबीच नीति तथा कार्यक्रम संसद्बाट बहुमतले पारित,"काठमाडौं : प्रतिनिधिसभाबाट आर्थिक वर्ष २०८१०८२ को नेपाल सरकारको वार्षिक नीति तथा कार्यक्रम बहुमतले पारित भएको छ। जेठ १ गते राष्ट्रपति रामचन्द्र पौडेलले संघीय संसदको संयुक्त बैठकमा प्रस्तुत गरेको नीति तथा कार्यक्रम प्रधानमन्त्री पुष्पकमल दाहाल 'प्रचण्ड'ले गत शुक्रबार संसदमा पेश गरेका थिए। बैठकमा नीति तथा कार्यक्रममाथि छलफल भएपछि सभामुख देवराज घिमिरेले संशोधन प्रस्तावलाई अस्वीकृत गरेका थिए। लगत्तै नीति तथा कार्यक्रम बहुमतले पारित गरेको सभामुखले घोषणा गरेका थिए। नीति तथा कार्यक्रममाथि छलफल जारी रहँदा प्रमुख प्रतिपक्षी दल नेपाली कांग्रेससहित विपक्षी दलहरूले नाराबाजी जारी राखेका थिए। उनीहरूले 'संसदीय छानबिन समिति गठन गर,सहकारी पीडितलाई न्याय दे' लगायत नारा लगाएका थिए। नाराबाजीमा उत्रिएपछि सभामुख घिमिरेले पेलेर सदन अगाडि बढाएका थिए। सहकारी ठगी प्रकरणमा उपप्रधान एवं गृहमन्त्री रवि लामिछानेमाथि संसदीय छानबिन समिति गठनको माग गर्दै कांग्रेससहित विपक्षी दलहरूले संसदमा अवरोध गर्दै आएका छन्।"
पुतलीबजार मेयर कप: पुरुषतर्फ ठूलाडिही र महिलातर्फ तोरिखोलालाई उपाधि,"स्याङ्जा : पुतलीबजार नगर स्तरीय मेयर कप पुरुष भलिबल प्रतियोगिताको उपाधि वडा नम्बर ७ ठूलाडिहीले हात पारेको छ। प्रतियोगिताको दोस्रोमा वडा नम्बर १२ र तेस्रोमा वडा नम्बर ६ विजयी भएको छ। प्रथम हुने समूहले ७५ हजार, द्वितीय हुनेले ४५ हजार र तृतीय हुनाले २५ हजार नगदसहित ट्रफी, मेडल र प्रमाणपत्र पाएका छन्। यसैगरी मेयर कप महिला तर्फको उपाधि वडा नम्बर १३ तोरिखोलाले जितेको छ। दोस्रोमा वडा नम्बर १२ र तेस्रो स्थानमा वडा नम्बर ६ परेका छन्। महिलातर्फका प्रथम हुनेले ४५ हजार,द्वित्तीय हुनेले २५ हजार र तुतीय हुनेले १५ हजार नगद सहित ट्रफी, मेडल र प्रमाणपत्र पाएका छन्। विजेता सबैलाई नगरप्रमुख तुलसीराम रेग्मी, उपप्रमुख देवी अर्याल र खेलकुद विकास समितिका अध्यक्ष यामबहादुर गुरुङले नगद सहित पुरस्कार प्रदान गरे। प्रतियोगितामा नगरपालिकाका १५ समूह सहभागी थिए।"
न्युरोडमा महानगरले कानुनविपरीत सडक तोडफोड गरेकाले काम रोकिएको हो : मन्त्री महासेठ,"काठमाडौं : भौतिक पूर्वाधार तथा यातायात मन्त्री रघुवीर महासेठले काठमाडौं न्युरोडमा महानगरले कानुनविपरीत सडक तोडफोड गरेकाले रोकेको बताएका छन्। बबरमहलस्थित सडक विभागको मुख्यालय र मीनभवनस्थित सडक डिभिजन कार्यालयको प्रवेशद्वारमै काठमाडौं महानगरपालिकाको टिफरले धुलो खसालेपछि महानगर र मन्त्रालयबीच द्वन्द्व देखिएको छ। आइतबार प्रतिनिधि सभाको बैठकबाट बाहिरिँदै गर्दा महासेठले न्युरोडको सडक नतोड्न आग्रह गरेको प्रतिक्रिया दिए। महासेठले भने,न्युरोडमा अहिले जुन तोडफोड भइरहेको छ। अहिले त्यो सडक विभागले रोकेको छ। कलंकदेखि महाराजगन्जसम्मको कुरा व्यक्तिगत रुपमा सल्लाहका रुपमा लिएको उनको भनाई छ। महासेठले भने,पूरै रिङरोड बनाउने कुरामा नेपाल सरकार लागि परेको छ। तीनकुनेदेखि तिलगंगा हुँदै गौसालासम्म सडक बनाउने कुरा भइरहेको छ। कलंकदेखि महाराजगन्ज यो अगाडि ल्याउनुभएको छ। कलंकदेखि महाराजगन्जसम्मको कुरा व्यक्तिगत रुपमा सल्लाहका रुपमा लिएको छु,त्यसमा मेरो कुनै आपत्ति छैन। यसलाई सकारात्मक रुपमा लिएको छु। तर, न्युरोडमा जुन क्रियाकलाप छ, त्यो काननुसम्मत छैन। यत्ति हो मेरो कुरा। शनिबार काठमाडौंका मेयर बालेन शाहले महाराजगन्जमा जनताले सास्ती खेप्नु परेकाले धुलो उपहार पठाएको स्पष्ट पारेका थिए। मन्त्री महासेठको नाम लिँदै मेयर बालेनले कलंकीदेखि महाराजगन्जसम्म रिङरोड विस्तारको नाममा जनताले धेरै धुलो र कष्ट व्यहोर्नु परेको उल्लेख गरेका थिए। शाहले भनेका छन् माननीय भौतिक पूर्वाधार तथा यातायात मन्त्री रघुवीर महासेठज्यु, तपाईंको ठाडो आदेशले भइरहेको कुनै काम रोक्न सक्नुहुन्छ भने त्यही आदेशले बनाउन पनि सक्नुहुन्छ होला। विगत १५ वर्षदेखि काठमाडौंको जनताले कलंकीदेखि महाराजगन्जसम्म रिङरोड विस्तारको नाममा धेरै धुलो र कष्ट व्यहोर्नु परेको छ। काठमाडौंमा हुने आधाभन्दा बढी प्रदुषणमा त्यहाँकै धुलोको हात छ, जसले गर्दा महानगरबासीले धुलोधुँवा खानु परेको छ, त्यो बाटो प्रयोग गर्नुपर्नेहरूले सवारी साधन मर्मतमा खर्च बढी गर्नु परेको छ, पुग्न अबेला भोग्नु परेको छ। र, काठमाडौं महानगरले अकारणमा गाली खानु परेको छ। यो धुलो जनताले मात्र खाँदा राम्रो देखिँदैन। जबसम्म तपाईं काम अगाडि बढाउनु हुन्न, हरेक दिन तपाईंलाई पायक पर्ने ठाउँमा एक ट्रक धुलो उपहार पठाउने छु माया सम्झेर स्वीकार्नु होला। जवाफमा सडक डिभिजन कार्यालय काठमाडौंले विज्ञप्ति जारी गर्दै काठमाडौं महानगरले कानुनी राज्यको उपहास हुने कार्य बलमिच्याइपूर्वक गरेको दाबी गरेको छ। सडक काटेर साघुरो बनाउन नहुने भनि सडक डिभिजनबाट सो कार्यमा रोक लगाइएको विषयलाई विषयलाई विषयान्तर गरीएको डिभिजन कार्यलयले बताएको थियो। 'शनिबार न्यूरोड क्षेत्रमा यस डिभिजनको जिम्मामा रहेको सडकमा विना अनुमति सडक काटी सडकको स्ट्यान्डर चौडाइ घटाउने कार्यमा महानगरपालिका लागेको बखत बिना अनुमती सडक काटेर साघुरो बनाउन नहुने भनी सडक डिभिजनबाट सो कार्यमा रोक लगाइएको थियो। सोही विषयलाई विषयान्तर गरी डिभिजनसँग सरोकार नभएको विषयलाई कारण बनाइ गरिएको यस किसिमको व्यवहारले कानुनी राज्यको उपहास गरेको ठम्याई यस सडक डिभिजनको रहेको छ।'"
प्रधानमन्त्रीले गरे नीति तथा कार्यक्रममाथि छलफल प्रारम्भ गरियोस् भन्ने प्रस्ताव प्रस्तुत,काठमाडौं : प्रतिनिधिसभाको बैठकमा नीति तथा कार्यक्रममाथि छलफल प्रारम्भ गरियोस् भन्ने प्रस्ताव प्रस्तुत भएको छ। आजको बैठकमा प्रधानमन्त्री पुष्पकमल दाहाल (प्रचण्ड)ले राष्ट्रपतिले २०८१ जेठ १ गते मंगलबार संघीय संसदको दुवै सदनको संयुक्त बैठकमा आव२०८१०८२ को नेपाल सरकारको वार्षिक नीति तथा कार्यक्रममाथिको छलफल प्रारम्भ गरियोस् भन्ने प्रस्ताव प्रस्तुत गरेका हुन्। कांग्रेसले वेल घेराउ गरेपनि प्रतिनिधि सभाको कामकारबाही अगाडि बढाइएको छ। वार्षिक नीति तथा कार्यक्रममाथिको छलफलमा जनमोर्चाका सांसद चित्रबहादुर केसी र नेमकिपाका सांसद प्रेम सुवालले संशोधन पेश गर्दै भाग लिएका छन्।
समयमा कार्यालय नआउने कर्मचारीलाई कारबाही गर्न स्वास्थ्य मन्त्रीको निर्देशन,"काठमाडौं : स्वास्थ्य तथा जनसंख्यामन्त्री प्रदीप यादवले समयमा कार्यालय नआउने कर्मचारीहरूलाई कारबाही गर्न निर्देशन दिएका छन्। आइतबार आफू मातहतको मन्त्रालयअन्तरगत कार्यालयको विभिन्न महाशाखा,शाखा र फाँटहरूको अनुगमनका क्रममा मन्त्री यादवले समयमा कार्यालय नआउने कर्मचारीलाई कारबाही गर्न निर्देशन दिएका हुन्। मन्त्री यादवले कर्मचारीहरू समयमा आए नआएको विषयमा पनि जानकारी लिएका थिए। अनुगमनका क्रममा मन्त्री यादवले कर्मचारीहरूले गर्ने काम कारवाहीलगायतका गतिविधिसँगै योजनाहरूको प्रगति र कार्यान्वयनमा आएका चुनौतिका बारेमा जानकारी लिएका थिए। केही दिनअघि मन्त्री यादवले स्वास्थ्य तथा जनसंख्या मन्त्रालयअन्तर्गत काठमाडौंस्थित स्वास्थ्य सेवा विभागको अनुमगन गरेका थिए। स्वास्थ्य सेवा विभागमार्फत् प्रवाह हुने जनमुखी सेवाहरूलाई थप प्रभावकारी बनाउन आवश्यक बजेटदेखि जनशक्ति व्यवस्थापनको काम प्राथमिकता साथ गर्ने प्रतिवद्धता दिएका थिए। उनले स्वास्थ्य संवेदनशील क्षेत्र रहेकाले बजेट बढाउन पहल गरिरहेको बताएका थिए।"
प्रतिनिधिसभा बैठकमा कांग्रेससहित विपक्षी दलको अवरोध,काठमाडौं : संघीय संसदअन्तरगतको प्रतिनिधिसभा बैठक सुरू भएको छ। बैठक सुरू हुने वित्तिकै प्रमुख प्रतिपक्षी दल नेपाली कांग्रेससहित विपक्षी दलहरूले संसदमा अवरोध जनाएका छन्। सहकारी ठगी प्रकरणमा उपप्रधानमन्त्री एवं गृहमन्त्री रवि लामिछानेमाथि संसदीय छानबिन समिति गठनको माग गर्दै कांग्रेससहित विपक्षी दलहरूले संसदमा अवरोध गर्दै आएका छन्।
"सहकारी ठगीको विषय संसदबाटै टुंग्याउँछौं, सत्ताको रवैयाविरुद्ध सडकमा आएका हौं : गगन थापा","काठमाडौं : नेपाली कांग्रेसका महामन्त्री गगन थापाले प्रतिपक्षले संसदमा राखेको आवाजलाई छानबिनको विषय बनाउनु सरकारको दायित्व भएको बताएका छन्। काठमाडौंमा आयोजित एक कार्यक्रममा उनले सहकारी ठगीको संसदीय छानबिन समिति नबनाई धरै नभएको बताएका हुन्। संसदीय छानबिन समिति हामीले भनेको जस्तो भन्छ। सहकारीसँग जोडिएको विषय सदनबाट हल हुन्छ। सदनबाट टुंग्याउँछौं, यति क्षमता हामी राख्छौं।उनले भने,हामी आजबाट सडकमा विरोध प्रदर्शन गर्न आएका छौं। हामी आज सडकमा आएको त्यो कुरामा होइन। सत्ताको रवैयालाई बेलैमा प्रश्न गर्नुपर्छ भनेर सडकमा आएका हौं। संसदीय छानबिन समिति नबनाई धरै छैन। थापाले कांग्रेस एउटा व्यक्तिविरुद्ध सडकमा नआएको दाबी गरे। उनले वर्तमान सत्ता गठबन्धन निरंकुशता उन्मुख र अनुदारवादी रहेको आरोप लगाए। थापाले सरकारविरुद्ध एकजुट बनेर लाग्नुपर्ने बताए।"
प्रतिव्यक्ति आय १ हजार ४ सय ५६ अमेरिकी डलर पुग्ने : अर्थमन्त्री पुन,"काठमाडौं : अर्थमन्त्री वर्षमान पुनले मुलुकको आर्थिक र सामाजिक परिसूचकमा सुधार हुँदै गएको बताएका छन्। आइतबार प्रतिनिधिसभा बैठकमा आर्थिक वर्ष २०८००८१ आर्थिक सर्वेक्षण पेश गर्दै अर्थमन्त्री पुनले उत्पादनमूलक उद्योग र निर्माण क्षेत्रको उत्पादन क्षेत्रमा आएको संकुचनको बाबजुद पनि कृषि र सेवा क्षेत्रमा भएको विस्तारका कारण मुलुकको अर्थतन्त्र ३९ प्रतिशतले विस्तार हुने अनुमान रहेको बताए। उनले प्रदेशगतरुपमा गण्डकी,बागमती र लुम्बिनी प्रदेशको आर्थिक वृद्धिदर राष्ट्रिय औसतभन्दा माथि रहने बताए। चालु आर्थिक वर्ष कूल लगानी २८ प्रतिशतले बढेर रु १७ खर्ब ४१ अर्ब ४८ करोड पुग्ने सरकारको अनुमान छ। यसैगरी मन्त्री पुनले प्रतिव्यक्ति आय १ हजार ४ सय ५६ अमेरिकी डलर पुग्ने विश्वास व्यक्त गरे। चालु आर्थिक वर्षको फागुनसम्म औसत उपभोक्ता मुद्रा स्फिति ६०८ प्रतिशत आर्थिक सर्वेक्षणमा उल्लेख छ। राजश्व परिचालन क्रमश सुधार हुँदै गएको भन्दै अर्थमन्त्री पुनले चालु आर्थिक वर्षको फागुनसम्म संघीय सरकारको राजश्व संकलन ९७ प्रतिशतले बढेर ६ खर्ब ४९ अर्ब ५ करोड पुग्ने अनुमान गरे। यस अवधिमा संघीय खर्च २९ प्रतिशतल वृद्धि भइ ८ खर्ब १ अर्ब ५८ करोड पुगेको छ।"
"'गृहमन्त्रीज्यू छानबिनबाट किन डराउनु भएको ? दोषी भए कारवाही भोग्नु, नत्र यही संसद्मा गृहमन्त्रीको रुपमा आउनुहोस्'","काठमाडौं : प्रतिनिधिसभामा रहेका विपक्षी दलहरूले सहकारी ठगी प्रकरणमा छानबिन समिति बनाउन उपप्रधान एवं गृहमन्त्री रवि लामिछानेलाई सहयोग गर्न आग्रह गरेका छन्। आइतबार संसद बैठकमा अवरोधमा उत्रिएको विपक्ष दलका तर्फबाट राप्रपाका सांसद ज्ञानेन्द्र बहादुर शाहीले छानबिन समिति गठनमा सहयोग गर्न गृहमन्त्री लामिछानेसमक्ष आग्रह गरेका हुन्। उनले भने,'गृहमन्त्रीज्यू सहकारी प्रकरणमा छानबिन गर्न संसदीय छानबिन समिति बनाउन सहयोग गर्नुहोस्। जनताले यिनै पुराना दलले काम गरेन भनेर र यिनीहरूको विकल्पका रुपमा भोट दिएका हुन्। खुला गरिदिनुहोस्। दोषी भए कारवाही होला। निर्दोष भए यसै सदनमा गृहमन्त्री भएर आउनुहोला। ' शाहीले हिजो प्रतिपक्षीमा बस्नेहरु सत्तापक्षमा पुग्दा बोलि फेरिएको आरोप लगाए। उनले सहकारी प्रकरणमा छानविन गर्न सरकारले खुट्टा कमाएको बताए । शाहीले छानबिन समिति बनाउँदैमा विना प्रमाण कोहि दोषी वा निर्दोश नहुने भन्दै समिति बनाउनका साथ आग्रह गरे।"
"संसदीय छानबिन समिति गठन गर्न सरकार तयार छ, बजेट वक्तव्यसम्ममा सहमति हुन्छ : प्रधानमन्त्री","काठमाडौं : प्रधानमन्त्री पुष्पकमल दाहाल (प्रचण्ड)ले सहकारी ठगीको विषयमा छानबिन गर्न संसदीय समिति गठन गर्न सरकार तयार रहेको बताएका छन्। प्रतिनिधि सभाको आजको बैठकमा उनले संसदीय छानबिन समिति गठन गर्न रास्वपा पनि तयार भएकाले आज वा भोलिसम्म सहमति हुने धारणा राखेका छन्। मैले केहि दिनदेखि लगातार सत्ता पक्ष र प्रतिपक्षका नेतासँग छलफल गरिरहेको छु। र गतिरोधको अन्त्य गर्न प्रयास भइरहेको छ। सहमतिको नजिक पुगेको मैले महसुस गरिरहेको छु। आज बिहान पनि बुढानीलकण्ठ कांग्रेस सभापति शेरबहादुर देउवा लगायतका नेतासँग सहमतिको निम्ति प्रयास गरेको छु। नेकपा माओवादी केन्द्रको अध्यक्षसमेत रहेका प्रचण्डले भने,मलाई के विश्वास छ भने आज वा भोलिसम्म बजेट वक्तव्य पढ्ने बेलासम्म सहमति र समझदारी बन्नेछ। किनकी हामी त्यसको नजिकै छौं। उनले संसदीय छानबिन समितिको टीओआर बनाउन सबैले लचकता प्रदर्शन गर्नुपर्ने धारणा राखे। उनले प्रधानमन्त्रीको हैसियतले सहमति होस् भनेर आफू लागि परेको प्रष्ट पारे।"
नीति तथा कार्यक्रमले समृद्ध नेपाल निर्माणको राष्ट्रिय आंकाक्षा पूरा गर्नेछ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले सरकारको नीति तथा कार्यक्रमले देशमा संविधानले निर्दिष्ट गरेको समाजवादोन्मुख सामाजिक,आर्थिक रुपान्तरणका लागि राजनीतिक स्थायित्व,समृद्ध नेपाल निर्माणको राष्ट्रिय आकांक्षा पूरा गर्ने लक्ष्य लिएको बताएका छन्। आइतबार प्रतिनिधिसभा बैठकमा आर्थिक वर्ष २०८१०८१ को नीति तथा कार्यक्रमको छलफलका क्रममा सांसदहरूले उठाएका प्रश्नको जवाफ दिँदै प्रधानमन्त्री प्रचण्डले सरकारले आत्मनिर्भर कृषि अर्थतन्त्रको विकास,उद्यमशीलताको प्रवर्द्धन,पूर्वाधार विकास तथा रोजगारी सिर्जना गर्दै सूचना प्रविधि क्षेत्रलाई उत्पादन तथा उत्पादनकत्वमा वृद्धिको मुख्य संवाहकका रुपमा विकास गर्न जोड दिएको बताए। सांसद चित्रबहादुर केसीले नीति तथा कार्यक्रममाथि १६वटा बुँदामा संशोधन प्रस्ताव पेश गरेका थिए। प्रधानमन्त्री प्रचण्डले तीमध्ये कतिपय प्रस्ताव भाषिक परिमार्जन गरिनुपर्ने र केही थप संशोधन गर्नुपर्ने प्रकृतिको रहेको बताए। यसैगरी सांसद प्रेम सुवालले प्रस्तावित नीति तथा कार्यक्रममाथिको संशोधन प्रस्तावमा ४८ वटा बुँदामा संशोधन प्रस्ताव राखेका थिए। सभामुख देवराज घिमिरेले सांसद केसी र सुवालले प्रस्तावित नीति तथा कार्यक्रममाथिको संशोधन प्रस्ताव बहुमत अस्वीकृत भएको घोषणा गरेका थिए। प्रधानमन्त्री 'प्रचण्ड'ले नीति तथा कार्यक्रममा संशोधनमा आर्थिक समानता,सामाजिक न्याय,विकास निर्माण,राष्ट्रिय ,परराष्ट्र नीति,शिक्षा स्वास्थ्य,लगानी प्रवर्द्धनलगायतका सुझावहरूलाई गम्भीरतापूर्वक लिने बताए।"
थोरङ भन्ज्याङको खोंचमा फसेका पर्यटकको सकुशल उद्धार,जोमसोम : मनाङ र मुस्ताङको सिमाना थोरङ भन्ज्याङको ड्रम्प क्याम्प खोंचमा फसेका एक जना नेपाली पर्यटकलाई शनिबार मुस्ताङ प्रहरीद्वारा उद्धार गरिएको छ। जिल्ला प्रहरी कार्यालय मुस्ताङको समन्वयमा ईलाका प्रहरी कार्यालय मुक्तिनाथबाट खटिगएको २ जना प्रहरी टोलीले कास्कीको पोखरा घर भइ अमेरिका बस्ने ४५ वर्षीय सुदिप सुवेदीलाई सकुशल उद्धार गरेको हो। लमजुङको बेसी सहरदेखि मनाङ हुँदै मुस्ताङतर्फ आउँदै गर्दा गन्तब्य पहिल्याउन नसकी थोरङ भन्ज्याङको ड्रम्प क्याम्प नजिकैको खोंचमा फसेर अलपत्र परेका सुवेदीलाई उद्धार गर्न ईलाका प्रहरी कार्यालयका प्रहरी सहायक निरीक्षक गिरुप्रसाद पौडेलको २ जना प्रहरी टोली १५ किमी उकालो हिडेर त्यहाँ पुगेको मुस्ताङका डिएसपी भोजराज पाण्डेयले जानकारी दिए। राउण्ड अन्नपूर्ण चक्रिय पदमार्ग अन्तर्गत मनाङ हुँदै उनी एक्लै मुस्ताङतर्फ आउँदै गर्दा साँझ साँढे ६ बजे ड्रम्प क्याम्पको खोंचमा अलपत्र परेका थिए। सुवेदी अलपत्र परेको सूचना पाएपछि प्रहरीले राति साँढे ८ बजे त्यहाँबाट सकुशल उद्धार गरेको डिएसपी पाण्डेयले बताए।
विपक्षी दलको अवरोधकाबीच संसद्मा 'आर्थिक सर्वेक्षण' पेश,काठमाडौं : प्रतिनिधिसभा बैठकमा आर्थिक वर्ष २०८००८१ को आर्थिक सर्वेक्षण पेश भएको छ। सरकारका तर्फबाट अर्थमन्त्री वर्षमान पुनले आर्थिक वर्ष २०८००८१ को आर्थिक सर्वेक्षण पेश गरेका हुन्। सभामुख देवराज घिमिरेले आर्थिक सर्वेक्षण पेश गर्न अर्थमन्त्री पुनलाई समय दिएपछि कांग्रेसका सांसदहरूले नाराबाजी गर्दै वेल घेराउ गर्न पुगेका थिए। त्यसपछि मर्यादापालकहरूले अर्थमन्त्री पुनलाई रोष्ट्रममा पुर्याएका थिए। सहकारी ठगी प्रकरणमा उपप्रधान एवं गृहमन्त्री रवि लामिछानेमाथि संसदीय छानबिन समितिको माग गर्दै प्रमुख प्रतिपक्षी दल नेपाली कांग्रेससहित विपक्षी दलहरूले सदनमा नाराबाजी गरिरहेका छन्। विपक्ष दलहरूको नाराबाजीबीच अर्थमन्त्री पुनले आर्थिक सर्वेक्षण पेश गरेका हुन्।
जेठ १६ र १७ गते पहिलो राष्ट्रिय महिला भेलाको आयोजना गर्दै एमाले,"काठमाडौं : नेकपा (एमाले)ले जेठ १६ र १७ गते पहिलो राष्ट्रिय महिला भेलाको आयोजना गर्ने भएको छ। एमाले जनसंगठन समन्वय संयन्त्रले आइतबार पार्टी कार्यालय च्यासलमा पत्रकार सम्मेलन गर्दै सम्मेलनको तयारी पुरा भएको र राष्ट्रिय भेलाको पूर्व राष्ट्रपति विद्यादेवी भण्डारीले उद्घाटन गर्ने जानकारी दिएको हो। पत्रकार सम्मेलनमा नेकपा (एमाले)का स्थायी कमिटी सदस्य एवं जनसंगठन समन्वय संयन्त्रका संयोजक भानुभक्त ढकालले नेपाल सरकारले जेठ १६ लाई राष्ट्रिय महिला अधिकार दिवस घोषणा गरी मनाउँदै सन्दर्भमा भेलाको आयोजना गरेको जानकारी दिए। भेलामा महिला आन्दोलनको इतिहासको सम्झना गर्दै अहिलेसम्मका उपलब्धिहरूको विषय चर्चा गरिने र महिला आन्दोलनका अबका एजेण्डाहरूलाई सूत्रबद्ध गर्दै आगामी कार्यभार तय गरिने उनले बताए। भेलामा पार्टीका केन्द्रीय सदस्यहरु, नेकपा (एमाले) आबद्ध २३ वटै जनसंगठनका महिला नेताहरू, पार्टीबाट निर्वाचित महिला जनप्रतिनिधिहरू, पार्टीको प्रदेश तथा जिल्ला कमिटीका महिला पदाधिकारी लगायतको सहभागीता रहने एमालेले जनाएको छ।"
"सहकारी ठगलाई जोगाउने सत्ताधारी षडयन्त्र, लोकतन्त्र र गणतन्त्रमाथिको आक्रमण हो : चित्रबहादुर केसी","काठमाडौं : राष्ट्रिय जनमोर्चाका सांसद चित्रबहादुर केसीले सहकारीको ठगीमा संलग्नलाई सरकार जोगाउन लागि परेको आरोप लगाएका छन्। प्रतिनिधिसभाको बैठकमा नीति तथा कार्यक्रममाथि छलफल प्रारम्भ गरियोस् भन्ने प्रस्ताव माथि संशोधन पेश गर्दै केसीले सहकारीमा ठगेर मुलुकलाई बर्बाद पार्नेहरुलाई सत्ता पक्षले जोगाउन षडयन्त्र गरिरहेको बताएका हुन्। सहकारीमा ठगेर यत्रो मुलुकलाई बर्बाद पार्नेहरुलाई सत्ता पक्षले जोगाउन जुन खालको षडयन्त्र गरिरहेको छ। यो लोकतन्त्रमाथिको आक्रमण हो र गणतन्त्रमाथिको आक्रमण हो।उनले भने,सत्ताधारीको जुन दुर्दशा छ जनमोर्चाले घोर विरोध गर्छ। यो नीति तथा कार्यक्रमको समर्थन गर्दैन, विरोध गर्छ। कांग्रेसले वेल घेराउ गरेपनि सभामुखले प्रतिनिधि सभाको कामकारबाही अगाडि बढाएका छन्।"
प्लाष्टिक सर्जरीमा फड्को मार्दै इन्द्रप्रस्थ अपोलो अस्पताल,"काठमाडौं : भारतको राजधानी नयाँ दिल्लीस्थित प्रसिद्ध अस्पताल इन्द्रप्रस्थ एपोलो अस्पतालले प्लाष्टिक सर्जरीसँग सम्बन्धित प्रविधिमा भएको उल्लेखनीय प्रगतिबारे जानकारी गराएको छ। आइतबार काठमाडौंमा आयोजित पत्रकार सम्मेलनमा भारतमा बढ्दो आम्दानी र प्लाष्टिक सर्जरीप्रति बढ्दो जागरणका कारण कस्मेटिक र सौन्दर्य प्रक्रियाहरुमा देखिएका सम्भावना र अस्पतालले यस क्षेत्रमा गरेका उपलब्धीहरूका बारेमा जानकारी गराएको हो। पत्रकार सम्मेलनमा प्लाष्टिक, कस्मेटिक र रिकन्स्ट्रटिभ सर्जरीका बरिष्ठ सल्लाहकार डाकुलदिप सिंहले यस क्षेत्रका विभिन्न पक्षहरूबारे प्रकाश पारेका थिए। उनले इन्द्रप्रस्थ एपोलो जस्ता प्रतिष्ठित संस्थामा दक्ष विशेषज्ञहरूको बढ्दो माग पूरा गर्न दक्षका लागि अस्पतालले सञ्चालन गरेका विभिन्न प्रशिक्षणसँग सम्बन्धित पहलहरूको बारेमा जानकारी गराएका थिए। बढ्दो माग र पहुँचसँगै डाक्टरहरूको नैतिक,योग्यता केन्द्रित तालिमसँगै उच्च गुणस्तरको उपचार प्रविधि उपलब्ध गराउन अस्पताल तयार रहेको प्रष्ट पारे। यसका साथै उनले प्लाष्टिक सर्जरीमा सो अस्पतालले हाँसिल गरेका उपलब्धीहरूबारे समेत विस्तृतमा जानकारी दिए। डा सिंहले विगत एक वर्षदेखि इन्द्रप्रस्थ एपोलो अस्पतालले कस्मेटिक र प्लाष्टिक सर्जरीका केही चुनौतिपूर्ण केसहरुको सामना गरेको जिकिर गरे। बिरामीलाई सौन्दर्य र सौन्दर्य प्रक्रियामा सबैभन्दा उन्नत र न्यूनत्तम इनबेसिभ प्रविधिहरूमा पहुँच प्रदान गर्न पाउँदा हामी एकदमै खुसी छौं। । चाहे हल्का टच अप होस वा परिवर्तनकारी काम, हामी नवीनतम प्रविधि प्रयोग गरेर हरेक कार्यमा नैतिक,सुरक्षा केन्द्रित दृष्ट्रिकोण लागू गर्छौं। हाम्रो उद्देश्य सर्जिकल प्रक्रियामात्र पूरा गर्नु होइन,बिरामीमा पूर्णरुपमा आत्मविश्वास सिर्जना गर्नु पनि हो । हामी उनीहरुलाई आवश्यक सहयोग,मार्गनिर्देश र आवश्यक सूचना प्रदान गछौं जसका कारण उनीहरुलाई सूसुचित निर्णय गर्न सहयोग गरोस् र यसबाट एकदमै अपवाद र नयाँ नतिजाहरू आउन,'डा सिहंले भने,'बिरामीको सवलीकरणलाई प्राथमिकता दिँदै र उनीहरुको जीवनका सबै पक्षमा अगाडि बढ्न प्रेरित गर्छौं । इन्द्रप्रस्थ अपोलो अस्पताल,भारतको पहिलो जेसीआई मान्यता प्राप्त अस्पताल हो । यो दिल्ली सरकार र एपोलो अस्पताल इन्टरपाइज लिमिटेडको संयुक्त हो । सन् १९९६ मा स्थापना भएको सो अस्पताल अपोलो हस्पीटल ग्रुपले स्थापना गरेको तेस्रो सुपर स्पेशालिटी केयर अस्पताल हो । १५ एकडमा फैलिएको सो अस्तपालमा ३०० भन्दा बढी विशेषज्ञ, ७०० भन्दा बढी अपरेशन वेड, १९ अपरेसन थिएटर, १३८ आइसियु वेड,चौबिसै घन्टा फार्मेसी र एनएविएल मान्यता प्राप्त प्रयोगशाला, २४ सै घन्टा आपतकालीन सेवा र एक सक्रिय एयर एम्बुलेन्ससहित अन्य ५७ विशेषता रहेको अस्पतालले जनाएको छ। अपस्तालले किड्नी र कलेजो प्रत्यारोपणमा विभिन्न अग्रणी कार्यक्रमहरु अगाडि सारेको छ । भारतमा पहिलो सफल बालरोग र वयस्क कलेजो प्रत्यारोपण इन्द्रप्रस्थ अस्पतालमा गरिएको हो। चिकित्सा प्रविधि र विशेषज्ञताको हिसाबले यो भारतकै अग्रणी स्थानमा रहेको छ । अस्पतालले एकदमै नयाँ प्रविधिहरू भित्रयाएको छ"
जेठ १५ गते संसद्बाट सहज ढंगले बजेट आउनेनआउने सत्ता पक्षको हातमा छ : कांग्रेस,"काठमाडौं : नेपाली कांग्रेसले जेठ १५ गते सहज ढंगले आगामी आर्थिक वर्षको बजेट आउनेनआउने सत्ता पक्षको हातमा रहेको दाबी गरेको छ। प्रतिनिधि सभाको बैठकपश्चात सहमहामन्त्री जीवन परियारले संसदीय छानबिन समिति बनाउन गठित कार्यदलमा कार्यादेश (टीओआर)मा सहमति भए सहज ढंगले बजेट आउने बताएका हुन् । उनले भने,जेठ १५ गते सहज ढंगले बजेट आउनेनआउने सत्ता पक्षकै हातमा छ।भोलीसम्म संसदीय छानबिन समिति बनाउन गठित कार्यदलमा टीओआरमा सहमति भएर छानबिन समिति बन्यो भने सहज ढंगले बजेट आउँछ, होइन भने हाम्रो विरोध जारी रहन्छ। उनले कार्यदलमा कांग्रेसको प्रस्ताव जहाँको त्यहि रहेको परियारले दाबी गरे। उपप्रधान एवम् गृहमन्त्री रवि लामिछानेसमेत सहकारीको रकम अपचलनमा संलग्न रहेकाले उनको नाम लेख्नुपर्ने अडान कांग्रेसले राखेको बताए। विभिन्न ढंगबाट वार्ता र छलफल नभएका होइनन् तर छलफलबाट निष्कर्ष निस्कन सकेको छैन। उपप्रधान एवम् गृहमन्त्री रवि लामिछानेले संसदबाटै जुनसुकै समिति गठन गरेपनि तयार रहेको बताएपनि सत्ता पक्ष लामिछानेको नाम राख्ने विषयमा सहमत हुन तयार छैन। अहिले कांग्रेसले उठाउँदै आएको विषय पनि यहि हो। यो पनि पढ्नुहोस प्रधानमन्त्रीले गरे नीति तथा कार्यक्रममाथि छलफल प्रारम्भ गरियोस् भन्ने प्रस्ताव प्रस्तुत संसदीय छानबिन समिति गठन गर्न सरकार तयार छ, बजेट वक्तव्यसम्ममा सहमति हुन्छ : प्रधानमन्त्री कांग्रेसको नाराबाजीबीच नीति तथा कार्यक्रम संसद्बाट बहुमतले पारित मंगलबार दिउँसो १ बजे बजेट भाषण"
माझीको पलायनसँगै ब्राह्मण छेत्रीले धान्दै आएको घाटु नाचको भाका लोप,"नुवाकोट : नयाँ पुस्ताले सिक्न चासो नदेखाएपछि नुवाकोटमा प्रत्येक वर्ष गरिँदै आएको घाटु नाचको परम्परा तथा यसको भाका लोप भएको छ। सम्बन्धित निकायको बेवास्ताका कारण घाटु नाचको भाका लोप भएर यसको सदियौं पुरानो नाच नै बन्द हुने अवस्थामा पुगेको हो। ठाडो र मिठो लयमा गाइने घाटु भाका बुढापाकाले गाउँदै आएका थिए। नयाँ पुस्ताले नसिकेको र सरोकारवालाले भाका तथा घाटु नाचको संरक्षणका लागि पहल नगरेका कारण नुवाकोटमा घाटु भाका र नाच नै बन्द हुन पुगेको हो। विदुर नगरपालिका५ माझीटारस्थित रक्तकाली मन्दिर परिसरमा सदियौं वर्ष अगाडिदेखि हरेक वर्ष चण्डी पूर्णिमाका अवसरमा तीन दिनसम्म भव्य रुपमा ब्राह्मण छेत्रीकै अगुवाइमा घाटु नाच हुने गरेको थियो। माझीटारमा रहेका मगर र माझीहरूले मात्र मनाउने गरेको घाटु नाच र जात्रा केही समय पछि मगरहरू बसाई सरेर अयन्त्र गएपछि उनीहरूको संख्यामा कमि आएको र माझीहरू पनि गाउँ छाडेर गए पछि यो नाचको केही वर्ष देखि स्थानीय ब्राह्मण तथा छेत्री समुदायका अगुवाहरूले चलाइरहेका थिए। स्थानीय संस्कृति नै लोप भएर गाउँको चिनारी नै हराउँदै गएपछि गाउँका अगुवाहरूको नेतृत्वमा यसलाई निरन्तरता दिँदै आइएको वृद्ध राजेन्द्रबहादुर अर्यालले बताए। पछिल्लो पुस्ताले घाटु नाचप्रति रुची नदेखाएपछि उक्त नाचको संरक्षण र सम्वर्द्धनमा केही दशकसम्म गाउँका वृद्धहरू जुटेका हुन्। घाटु नाच गरिए गाउँमा रोगव्याधीले समस्या नपार्ने जनविस्वासमा यसलाई आफूहरूले निरन्तरता दिएको अर्का वृद्ध कृष्णबहादुर अर्यालको भनाइ छ। जेनतेन अहिलेसम्म धानिएको छ। हामी बुढापाका मिलेर गाएका छौं। हाम्रोपछि यसलाई निरन्तरता दिने शंका छ, मीरबहादुर अर्यालले भने। यस वर्ष उनीहरूलाई चन्द्रबहादुर थापा र रामजी मिश्रले घाटु गाउन सहयोग गरे। स्थानीय विपना अर्याल र सपना अर्याल दिदीबहिनीले घाटु भाकासँगै आफ्नो नाच प्रस्तुत गरे। अर्याल दिदीबहिनीले घाटु नाचेको यो लगातार दोस्रो वर्ष हो। उनीहरूले अर्को वर्षसमेत घाटु नाच्न पाउने युवा अगुवा योगेन्द्र अर्यालले बताए। दुई सय वर्ष पहिलेदेखि माझिटारमा रहेको रक्तकाली र चण्डी मन्दिर परिसरमा मनाइँदै आएको घाटु जात्रामा बढ्दो आधुनिकतासँगै युवा समुदायको आकर्षण घट्दै गएको छ। चण्डीपूर्णिमाका अवसरमा स्थानीयवासीले सदियौं पहिले कसैलाई पनि रोग नलागोस् भन्ने उद्देश्यले दुईजना कन्यालाई राजारानी बनाएर १५ दिनसम्म लामो भाकामा वृद्धहरूले गीत गाउँदै किशोरी नचाउने नाच नै घाटु नाचका रुपमा लिइएको छ। घाटु नाचका लागि गीतको लय जान्ने कोही पनि नभएका कारण यो परम्परा थमौती गर्न गाह्रो भएकावासीको भनाइ छ। सुन्दा सुनिरहन मन लाग्ने आकर्षक घाटु जात्रा गत १८०१ असोज १५ गते पृथ्वीनारायण शाहले नुवाकोट जितेपछि माझिटारमा सुरु भएको मानिँदै आएको माझी जातिको घाटु आजकल स्थानीय अन्य जातिका समुदायले आफ्नै पर्वका रुपमा ग्रहण गरेका छन्। पछिल्लो समय केही युवा तथा वृद्धहरूले यसखाले पुरानो संस्कृति संरक्षणमा लागेका कारणले यो पर्व थामिए पनि यसको निरन्तरताका लागि दीर्घकालीन योजना आवश्यक रहेको स्थानीय युवा राजकुमार अर्याल बताए। माझिटारमा नाचिँदै आएको घाटु नाचको विधिको बारेमा पुराना पाका अगुवा रत्नबहादुर ओझाको निधन भएसँगै यस भाका तथा नाचको संरक्षणमा उदासीनता छाएको स्थानीय मोहनबहादुर अर्याल घाटुप्रति नयाँ पुस्ताको आकर्षण घटेकोमा चिन्तित छन्। घाटु नाच्नका लागि रजश्वला नभएका बालिकाहरूलाई लगाइने र कथावस्तु गाउनेहरूको खाँचो हुँदै गएको छ। खानीगाउँमा गरिदै आएको घाँटु नाचको प्रसिद्धि राम्रो रहे पनि पछिल्ला वर्षहरूमा मेला व्यवस्थित गर्न नसक्दा दर्शकहरूको संख्यामा कमी आएकोले युवा तथा स्थानीयहरू टाढादेखिका दर्शक गाउँमा भित्र्याउन यस पटक लागि परेको छ। नुवाकोटको माझिटार र लिखु गापाको खानीगाउँमा लाग्ने सती घाटु नाचको विशेष आकर्षण रहेको छ। साथै नुवाकोटको खानीगाउँका मगर समुदायले पनि घाटु नाच सम्पन्न गरेका छन्। नुवाकोटको खानीगाउँको किटिनीखानीमा पनि घाटु नाच गरिँदै आएको हो। निकै आकर्षक रहेको घाटु नाच नुवाकोटको खानीगाउँका मगरहरूले पनि मनाएका हुन्। घाटु नाच हेर्नका लागि नुवाकोटको विदुर, त्रिशूली, बट्टार तथा रसुवा, धादिङ, काठमाडौंबाट समेत सर्वसाधारण आउने गरेका छन्। पाँचदेखि १३ वर्ष उमेर समूहकी एउटै कन्यालाई लगातार तीन वर्षसम्म घाटु नाच नचाइने परम्परा रहेको छ। यो भाका गाउन स्थानीय चारपाँच जना वृद्ध तथा युवाहरू आवश्यक पर्दछ। चमरी गाईको गोबरैले लिपौंला भन्नेलगायत घाटुलय भाकाको घाटुलयमा वृद्धहरूले गीत गाएपछि कन्याहरू आँखा चिम्लेर घाटु नाच लगातार पाँच दिनसम्म हुने गरेको छ। तीन दिनसम्म कन्यालाई घरमै नचाउने र पूर्णिमा र चतुर्दशीका दिन दुईदिनसम्म रक्तकाली र चण्डी मन्दिर परिसरमा नचाइने गरेको छ। घाटु नाच्दा गीत गाउने वृद्धहरूले हिन्दुसंस्कार अनुसार ३३ कोटि देवतालाई पुकारेर कसैलाई पनि कुनै रोगव्याधी नलागोस् भनेर गीत गाउने गरिन्छ। पहिले चण्डीमन्दिरमा पूजापाठ गरी राजारानीको विवाह गरेपछि सुरु हुने घाटु नाच लडाइँमा राजाको मृत्यु भएपछि उनकी रानी सती गएपछि घाटु नाच सकिने परम्परा रहेको छ। स्थानीयस्तरमा घाटु नाचको जात्राको नामले परिचित घाटु नाच गाउँमा शान्ति पूजाको रुपमा नचाइने घाटु नाचमा अहिले आएर छेत्रीहरूको साथमा स्थानीय मगर, कुमालहरूले पनि साथ दिएका छन्। राजा रानीको कथामा आधारित घाटु लय र नाचका नर्तकहरू दुई जना किशोरी मात्र रहन्छन् भने गीत गाउनेहरूमा तीन जना रहने गरेका छन्। उनीहरूले गाएको गीतको किशोरीहरूले दिन र रात भरीनै नाच्नु पर्ने चलन रहेको छ। वैशाख पूर्णिमाअघिको पञ्चमीको दिनबाट सुरु हुने घाटु नाच तृतीयाको दिन बिहान देवी देउरालीमा कुखुरा बली दिएर पूजा गरी दोबाटोमा हलो गाडी बोकाको बली दिएर सकिन्छ। हरेक वर्ष स्थानीय समुदायले मनाउने सति घाटु नाच यो वर्ष पनि नाचको रौनकता बढेको थियो।"
कांग्रेसको बटम लाइन : रवि लामिछानेको नाम तोकेर संसदीय छानबिन समिति बन्नुपर्छ,"काठमाडौं : प्रधानमन्त्री पुष्पकमल दाहाल 'प्रचण्ड' र कांग्रेस सभापति शेरबहादुर देउवाबीच भेटवार्ता भएको छ। संसदमा देखिएको गतिरोध हटाउनेलगायत समसामयिक विषयमा छलफल गर्न प्रधानमन्त्री 'प्रचण्ड' आइतबार बिहान देउवा निवास बुढानिलकण्ठ पुगेका थिए। छलफल सहकारीको छानबिन र संसद्को गतिरोध अन्त्यको विषयमा केन्द्रित भएपनि निष्कर्षमा पुग्न नसकेको नेपाली कांग्रेसका सहमहामन्त्री जीवन परियारले जानकारी दिए। भेटमा प्रधानमन्त्री प्रचण्डले सभापति देउवासँग एक्ला एक्लै र अन्य नेताहरूसँग सामूहिक छलफल गरी सदनको अवरोध हटाइदिन आग्रह गरेका थिए। प्रधानमन्त्री 'प्रचण्ड' ले सहकारी समस्या समाधान र संसदको गतिरोध अन्त्यका लागि विकल्पहरूबारे सोच्न समेत आग्रह गरेका थिए। जवाफमा देउवाले सहकारीबाट हजारौं सर्वसाधारण मारमा परेको, पीडितको न्यायका लागि छानबिन समिति बनाउनुपर्ने र उपप्रधान एवं गृहमन्त्री रवि लामिछानेको नाम किटान गरेर कार्यादेशमा टुंगो लगाउनुपर्ने बताएको स्रोत जनाएको छ। स्रोतका अनुसार सभापति देउवाले पार्टी एक इन्च पनि पछि नहट्ने अडान राखेका थिए। कार्यदलका सदस्य समेत रहेका परियारका अनुसार प्रधानमन्त्री 'प्रचण्ड' ले गोर्खा मिडिया नेटवर्कको अध्ययन गर्ने भइसकेपछि गृहमन्त्रीको नाम नराख्दा पनि हुँदैन भनेर देउवासँग प्रस्ताव गरेका थिए। तर,आफूहरू यसमा सहमत नभएको उनको भनाइ छ। उनले आइतबार साँझसम्म या भोलि बिहानसम्म कार्यदलसहित शीर्ष नेताहरूबीच पुन: छलफल हुने बताए। संसदीय छानबिन समितिको कार्यादेशमा टुंगो नलागेपछि शीर्ष नेताहरू आन्तरिक छलफलमा जुटेका छन्। प्रधानमन्त्री र देउवाबीचको छलफल पछि देउवा निवासमा बसेको कांग्रेस पदाधिकारी तथा पूर्व पदाधिकारी बैठकले सहकारी प्रकरणमा कांग्रेसले किटान गरेको व्यक्तिको नाम नराखि छानबिन हुन नसक्ने निष्कर्ष निकालेको छ। कांग्रेसले सहकारी प्रकरणमा गृहमन्त्रीको नाम उल्लेख गरेर नै संसदीय छानबिन समिति बनाउनुपर्ने अडान राख्दै आएको छ । सहकारी ठगी प्रकरणमा गृहमन्त्री लामिछानेको संलग्नताबारे संसदीय छानबिन समिति गठनको माग गर्दै कांग्रेसले संसदमा अवरोध गरिरहेको छ।कांग्रेसले उपप्रधान एवं गृहमन्त्रीको नाम किटान गरेर छानबिन समिति बनाउनुपर्ने माग राख्दै आएको छ। तर, सत्ता पक्ष भने व्यक्तिगत नाम किटेर समिति बनाउन नहुने अडानमा छ। दलहरूका आआफ्ना अडानका कारण संसद्को कामकारवाही प्रभावित हुँदै आएको छ। आजको प्रतिनिधिसभा बैठकमा सरकारको नीति तथा कार्यक्रम पारित गर्ने सरकारको तयारी छ। शुक्रबारको संसद्बाट नीति तथा कार्यक्रम पारित गर्ने कार्यसूची भएपनि कांग्रेसको अवरोधका कारण बैठक आजसम्मका लागि स्थगित भएको थियो।"
"स्याङ्जाको स्वास्थ्य, सुरक्षा र न्याय हाँक्ने महिला नेतृत्व","स्याङ्जा : निजामती सेवाअन्तर्गतका स्याङ्जाका तीनवटा मुख्य सरकारी कार्यालयहरूमा महिलाले नेतृत्व हाँकेका छन्। जिल्लाको शान्ति सुरक्षा, न्याय र स्वास्थ्यका क्षेत्रमा महिलाको प्रमुख नेतृत्व छ। उनीहरू तीन जनाले क्रमशः भदौ, कात्तिक र पुस महिनादेखि स्याङ्जामा सेवा सुरु गरेका हुन्। जिल्लाको शान्ति, सुव्यवस्था र सुरक्षाको जिम्मेवारी पाएकी प्रमुख जिल्ला अधिकारी सुनिता नेपाल, जिल्ला सरकारी वकिल कार्यालयकी प्रमुख एवं जिल्ला सहायक न्यायाधिवक्ता श्रीकला पौडेल र जिल्ला अस्पतालकी प्रमुख डा रुक्बिना अधिकारीको नेतृत्वमा यी कार्यालय सञ्चालनमा छन्। उनीहरूले आआफ्ना जिम्मेवारीलाई कुशलतापूर्वक वहन गर्दै आएका छन्। सुनिता नेपाल, प्रजिअ प्रमुख जिल्ला अधिकारी सुनिता नेपालले पहिलोपटक २०६१ सालमा शाखा अधिकृतबाट सरकारी सेवा सुरु गरेकी हुन्। उनको सेवा प्रारम्भ सामान्य प्रशासन मन्त्रालय काठमाडौंबाट सुरु भएको हो। त्यसको झन्डै ९ वर्षपछि उपसचिव हँुदै २०७७ मा उनको सहसचिवमा बढुवा भयो। योसँगै उनी निजामती सेवाअन्तर्गत जिल्लाकै उत्कृष्ट पदीय जिम्मेवारी सम्हाल्न सफल भइन्। उनी पहिलोपटक २०७९ मा प्यूठानको प्रमुख जिल्ला अधिकारी बनिन्। त्यसपछि सरुवा भई दोस्रोपटक सिन्धुलीको प्रअिज भइन्। सिन्धुलीमा झन्डै एकवर्षे सेवापछि हाल स्याङ्जाको प्रजिअ भई कार्यरत छन्। उनी खुला प्रतिस्पर्धाबाट शाखा अधिकृत हुँदै उपसचिव भएकी हुन्। सामान्य प्रशासन मन्त्रालय, महिला बालबालिका तथा ज्येष्ठ नागरिक मन्त्रालय, मुस्लिम आयोग, गृह मन्त्रालय हुँदै पुस महिनादेखि स्याङ्जाको प्रजिअको रूपमा कार्यरत छन्। प्रजिअ नेपालले जिल्लाको समग्र शान्ति, सुव्यवस्थासँगै कुनै पनि नागरिकले आफू नेपाली नागरिक हुनबाट बञ्चित हुन नपरोस् भन्दै जिल्लाका ११ वटै पालिकामा पुगेर जनचेतनामूलक प्रशिक्षण दिने अभियान गर्दै आएकी छन्। जन्मेपछि जन्मदर्ता र बिहेलगत्तै विवाह दर्ता गरेमा धेरै समस्या समाधान हुने उनको भनाइ छ। श्रीकला पौडेल, सहायक न्यायाधिवक्ता सरकारी वकिलका रूपमा पहिलोपटक जिल्लाले महिला नेतृत्व पाएको हो। श्रीकला पौडेल जिल्ला सहायक न्यायाधिवक्ता हुन्। उनी २०६५ सालमा नायब सुब्बा पदबाट निजामती सेवामा प्रवेश गरेकी हुन्। त्यसपछि २०७१ सालमा उपसचिव भई सरकारी वकिलका रूपमा तनहुँमा सेवा गरिन्। तनहुँमा तीन वर्षपछि काठमाडौं र म्याग्दीमा सहन्यायाधिवक्ताका रूपमा काम गरिन्। जागिरे अवधिभित्रै अध्ययन बिदामा बसेर संवैधानिक कानुन र फौजदारी कानुनमा एलएलएमसम्मको अध्ययन पनि उनले पूरा गरिन्। विशेष सरकारी वकिल कार्यालय काठमाडौं हँुदै उनी गत कात्तिकदेखि स्याङ्जाको सरकारी वकिलको रूपमा सेवारत छन्। उनको जन्म र कर्मथलो दुवै तनहुँ हो। कानुनको अज्ञानता क्षम्य नहुने जनाउँदै कानुनद्वारा नगर्न भनेको काम केही पनि नगर्न उनको सुझाव छ। आफ्ना हक, हित र अधिकारका बारेमा सबैले जानकारी लिनुपर्ने उनले बताइन्। राज्यद्वारा उपलब्ध न्याय र अधिकारका बारेमा थाहा पाउन सकेमा अन्याय भोग्नु नपर्ने उनको भनाइ छ। डा रुक्बिना अधिकारी, मेडिकल सुपरिटेन्डेन्ट स्याङ्जाको नेतृत्व गरिरहेको ९ महिना पुगेको छ। अस्पतालमा क्रियाशील स्थायी, अस्थायी र करारका ८४ जना कर्मचारीको नेतृत्व सम्हाल्दै र आम नागरिकका स्वास्थ्योपचारमा समेत सजगता अपनाउनु उनका जिम्मेवारी हो। पोखरा महानगरपालिका१७ कास्की जन्मथलो भएकी अधिकारीले २०७८ सालमा आठौं तह मेडिकल अफिसरबाट सेवा सुरु गरिन्। पहिलोपटक म्याग्दी अस्पतालमा मेडिकल अधिकृतको रूपमा उनले सेवा गरिन्। त्यसको एक वर्षपछि पर्वत जिल्ला अस्पतालको मेसुको जिम्मेवारी पाइन्। २०७९ मा पर्वत अस्पतालमा पुगेकी उनको झन्डै एकवर्षे सेवापछि भदौ महिनामा स्याङ्जा जिल्ला अस्पतालमा सरुवा भयो। झन्डै ११ महिनासम्म मेसुविहीन रहेको जिल्ला अस्पताल स्याङ्जामा आएर उनले जिम्मेवारी सम्हालेको ९ महिना पुगेको छ। म्याग्दी, पर्वत र स्याङ्जा अस्पतालका प्रकृति उस्तैउस्तै रहेको उनी बताउँछिन्। राज्यका सीमित स्रोत र साधन उपयोग गर्दै नागरिक स्वास्थ्य सेवाप्रति आफू र आफू मातहतका सबै चिकित्सकसहित प्राविधिक, कर्मचारी टिम क्रियाशील रहेको उनको भनाइ छ। पुतलीबजार नगरपालिका३ स्थित जिल्ला अस्पताल स्याङ्जा १५ शय्याको छ।"
साढे २ महिनादेखि किसान बिमाबाट बञ्चित,"काठमाडौं : किसानहरूको उत्पादनमा गरिँदै आएको बिमा रोकिएको करिब साढे २ महिना भइसकेको छ। सरकारले बिमा प्रिमियममा ८० प्रतिशत अनुदान रकम ३ अर्ब रुपैयाँभन्दा बढी बिमा कम्पनीहरूलाई भुक्तानी नगरेकाले सञ्चालनमा रहेका १४ ओटै निर्जीवन बिमा कम्पनीहरूले कृषि बिमालेख नै बन्द गरेका हुन्। निर्जीवन कम्पनीले प्रेस विज्ञप्ति जारी गर्दै चैत्र १ गतेदेखि उक्त बिमालेख नगर्ने घोषणा गरेका थिए। यसबीच लामो समय बितिसक्दा पनि सम्बद्ध निकायले कुनै पनि निकासा निकालेको छैन। आर्थिक वर्ष २०८१८२ मा कृषि तथा पशुपन्छीको बिमा प्रिमियममा अनुदानवापत ७१ करोड ७६ लाख ७४ हजार कम्पनीहरूलाई दिइएको छ। तर चालु आवको हालसम्म भने करीब ३ अर्ब बिमा प्रिमियमको अनुदानवापतको रकम भुक्तानी गर्न बाँकी रहेको कृषि तथा पशुपन्छी विकासका प्रवक्ता सवनम शिवाकोटीले जानकारी दिइन्। चालु आवको फागुनसम्म कृषि तथा पशुपन्छी बिमालेख १ लाख १२ हजार ७ सय १२ जारी भएको छ। जसमा ३० अर्ब ४१ करोड ९७ लाख रुपैयाँ बिमांक रकम संकलन भएको थियो। तर यसअवधिमा कृषि तथा पशुपन्छी बिमामा २५ हजार ३८२ जना किसानबाट १ अर्ब २१ करोड ७६ लाख दाबी रकम परेको थियो। यसमध्ये २४ हजार ७ सय ६३लाई १ अर्ब १६ करोड २९ लाख रुपैयाँ भुक्तनी गरेको छ। यसबाहेक अझै ७ हजार ५ सय ६६ जनाको ४० करोड ३८ लख ३२ हजार ७२२ रूपैयाँ दाबी भुक्तानी दिन बाँकी छ। सरकारबाट अनुदानबापतको अर्बौं रकम निकासाका लागि अनुरोध गर्न कृषि मन्त्रालय धाउँदाधाउँदा थाकिसकेको बताउँछन् नेपाल बीमक संघका अध्यक्ष चंकी क्षेत्री। सगरमाथा लुम्बिनी इन्स्योरेन्सका प्रमुख कार्यकारी अधिकृत रहेका क्षेत्री सरकारले कृषि बिमाको पैसादिन ढिलाइ गर्दा समग्रमा बिमा व्यवसायमा नै असर परेको बताउँछन्। यता बिमा कम्पनीहरूको नियामक निकाय नेपाल बिमा प्राधिकरणका सूचना अधिकृत नीर्मल अधिकारी बिमालेख रोकिँदा किसानहरू प्रभावित भएको स्विकार्दै यसलाई खुलाउन पहल भइरहेको बताउँछन्। बिमा रोकिँदा समस्या त पर्ने नै भयो। किसानहरूले बिमा गर्न पाएनन्। यता अनुदान बापतको रकम कम्पनीले नपाउँदा दाबी भुक्तानी गर्न पाएका छैनन््। सरकारले समयमै पैसा नदिँदा बिमा कम्पनीहरूको काष व्यवस्थापन हुन सक्दैन, अधिकारीले अन्नपूर्णसँग भने। यस्ता समस्या समाधान गर्न हामीले कृषि मन्त्रालयसँग कोअर्डिनेसन गरिरहेका उनले जनाए। यो मन्त्रालयले पनि अर्थ मन्त्रालयसँग कुरा गरिरहेको छ। सरकारले भुक्तानी गर्ने अघिल्लो आवदेखिकै हो, बजेट कुर्नुपर्दैन। बरु अन्य स्रोतबाट व्यवस्थापन गरेर रकमान्तर गरेर दिए पनि हुन्थ्यो, उनले थपे। यद्यपि कृषि तथा पशुपन्छी विकास मन्त्रालय भने आगामी आर्थिक वर्षको बजेटकै पर्खाइमा छ। मन्त्रालयकी प्रवक्ता सवनम शिवाकोटी तत्काललाई सरकारले बिमा प्रिमियमको अनुदानबापतको रकम दिन स्रोत नभएको तर यसको निकासा खोजिरहेको जनाइन्। उनका अनुसार बिमाको कार्यान्वनको प्रभाव तथा समग्र नीतिको समीक्षा मूल्यांकन नभएकोले नीति अनुसन्धान प्रतिष्ठानलाई अध्ययनका लागि अनुरोध भएको छ। यसैक्रममा उनी भन्छिन्, बिमा अनुदानको रकम उपलब्ध गराउनुपर्ने नेपाल सरकारबाट पाउनु पर्ने कम्पनीहरूको अनुदान रकम यथासक्य छिटो उपलब्ध गराइ बिमा लाई सुचारु गर्नु पर्ने देखिन्छ। बिमामा हाल दिइँदै आएको अनुदानको दर, प्रिमियमको दरहरू अध्ययनसहित पुनरावलोकन गर्नुपर्ने देखिन्छ। कृषि तथा पशुपन्छी बिमाका विकृति कृषि तथा पशुपन्छी विकास मन्त्रालयकी प्रवक्ता सवनम शिवाकोटीले अनुगमनका क्रममा थुप्रै विकृति देखिएको बताउँछिन्। उनका अनुसार बिमाशुल्क बढी लिई बिमालेख जारी गर्ने गरेको, प्राप्त गरेपछि मात्र बिमालेख अन्तर्गतको दाबी भुक्तानी गर्ने भनी बिमालेखमा लेख्ने गरेको देखियो। एकै पशुको एक वर्ष कम अर्को वर्ष बढी बिमांक राखी बिमा गर्ने गरेको, बिमालेखमा उल्लिखित प्राविधिक व्यवस्था एंव शर्तविपरीत बिमालेख जारी गर्ने गरेको, नेपाल सरकारबाट सिफारिस नभएको जात एंव पशुहरूको समेत बिमालेख जारी भएको छ। बैंक कर्जा भएको फर्महरूको बढी बिमांक राखी बिमा गर्ने गरेको, जोखिम प्रारम्भ मिति र बिमालेख जारी मिति फरक पारी बिमालेख जारी गर्ने गरेको, दुर्घटना बिमा एकजनाको मात्र गरी सामुहिक बिमालेख जारी गर्ने गरेको देखियो। कृषि, पशुपन्छी र जडीबुटी गरी हालसम्म ३२ वटा बिमालेख जारी भएको देखिन्छ। बिमांक रकमको आधारमा विश्लेषण गर्दा पशुपन्छी बीमा, माछासमेत ९५५ र कृषि बिमा ४५ प्रतिशतले भइरहेको छ। प्रिमियम दर १५ प्रतिशतदेखि ९ प्रतिशतसम्म रहेको (निश्चित आधार, वैज्ञानिक नभएकोकेरा बिमामा प्रिमियम दर पुनरावलोकन गरेको ) छ। हाल दलहन बाली, आँपखेती, ओखरखेती, घाँसेबाली बिमालेख नयाँ बिमालेख संशोधित तथा पन्छी बिमालेख जारी छ। साथै, कृषि पशुपन्छी तथा जडीबुटी बिमा निर्देशिका, २०७९ संशोधन भै जारी भएको छ। यस्तै, सुन्तला, जुनार र कागति बिमालेख, कफी बिमालेख, अलैंचीखेती बिमालेख, चिया खेती बिमालेख, च्याउ खेती, मौरी, बिउलागायतका बिमालेखलगायत अन्य पुराना बिमालेखहरूको संशोधनको कार्य भइरहेको छ। केही बिमालेख संशोधन भई जारी भइसकेको छ। बंगुर बिमालेख, घोडावर्ग बिमालेख, स्ट्रबेरी खेती, मौरी बिमालेखको मस्यौदा तयारीको क्रममा रहेको समेत उनले जानकारी दिइन। माछा बिमाअन्तर्गत अनुदान रकम सिफारिसमा देखिएका समस्या समाधान सम्बन्धमा प्रतिवेदन तयार भई बाली तथा पशुधन बिमा कोष व्यवस्थापन समितिमा पेस भएको प्रवक्ता शिवाकोटीले जनाइन्। बाली तथा पशुधन बिमाको प्रिमियममा अनुदान उपलब्ध गराउने निर्देशिका, २०७० मा जारी भै २०७० साउन १ बाट लागू भएको थियो। कृषिको बिमा नेपाल सरकारले कृषि तथा पशुपन्छीको बिमाको प्रिमियममा ८० प्रतिशत अनुदान दिने व्यवस्था गरेको छ। जस्तैः एउटा किसानले १ लाखको गाईको बिमा गरेमा त्यसको ५ प्रतिशत अर्थात् ५ हजार प्रिमियम लाग्छ। उक्त प्रिमियममा ८० प्रतिशत अर्थात् ४ हजार सरकारले र २० प्रतिशत अर्थात् १ हजार किसानले तिर्नुपर्छ। यो सुरुमा बिमा गर्नेबेला बिमा कम्पनीहरूले किसानले तिर्ने २० प्रतिशत लिन्छन् बाँकी ८० प्रतिशत भने सरकारले अनुदानवापतको रकम बिमा गरेपछि तथ्यांक मासिक रूपमा बिमा प्राधिकरणमा पठाउँछन्। यसपछि प्राधिकरणले सम्बन्धित बिमालाई हेरेर कृषि सेवा विभाग वा पशु सेवा विभाग र कृषि तथा पशुपन्छी विकास मन्त्रालयमा पठाउने गर्छ। उक्त निकायले तथ्यांक हेरेर सही ठहयाएपछि अनुदानका लागि गठित समितिमार्फत पारित भएपछि कम्पनीहरूलाई अनुदानवापतको रकम वितरण गरिन्छ।"
मुस्ताङमा सरकारी कार्यालयको खर्च १० महिनामा २ अर्ब ३६ करोड,"जोमसोम : मुस्ताङमा जिल्लास्थित सरकारी कार्यालयहरूले चालु आर्थिक वर्ष २०८०८१ को १० महिनामा २ अर्ब ३६ करोड ३८ लाख बजेट खर्च गरेका छन्। कोष तथा लेखा नियन्त्रक कार्यालय मुस्ताङले प्रकाशित गरेको खर्च विवरणको बुकलेटमा संघ तथा प्रदेश कार्यालय र जिल्लाका ५ वटै स्थानीय तहलाई चालु वर्ष ३ अर्ब ८६ करोड ६० लाख विनियोजन भएकोमा उल्लिखित बजेट सम्बन्धित निकायका कार्यालयमा निकासा भइसकेको जनाइएको छ।यो समग्र विनियोजित बजेटको ६१ दशमलव १४ प्रतिशत खर्च हो। कोष तथा लेखा नियन्त्रक कार्यालयका अनुसार जिल्ला स्थित संघ तथा प्रदेश कार्यालयहरूको चालु वर्षको १० महिनाको खर्च चालुतर्फ १ अर्ब ४९ करोड ५४ लाख बिनियोजन भएकोमा १ अर्ब ३ करोड ९७ लाख अर्थात् ६९ दशमलव ५३ प्रतिशत खर्च भएको हो। यस्तै,पुँजीगततर्फ १ अर्ब ३४ करोड ५५ लाख विनियोजित बजेटमध्ये ७० करोड ४९ लाख बजेट अर्थात् ५२ दशमलव ३९ प्रतिशत खर्च भएको कोष नियन्त्रक जब्बरबहादुर भण्डारीले जानकारी दिए। कोष नियन्त्रक भण्डारीका अनुसार मुस्ताङका ५ स्थानीय तहलाई वैशाख मशान्तसम्ममा कुल विनियोजित बजेट १ अर्ब २ करोड ५० लाख बजेट मध्ये ६१ करोड ९१ लाख बजेट अर्थात् ६० दशमलव ०४ प्रतिशत निकासा भइसकेको छ। मुस्ताङमा संघीय कार्यालय तथा संघीय सरकारबाट स्थानीय तहलाई बिनियोजन भएको विभिन्न शिर्षकको अनुदान ३ अर्ब २ करोड ३३ लाखमध्ये चालु वर्षको १० महिनामा २ अर्ब ७ करोड ९५ लाख अर्थात ६८ दशमलव ६८ प्रतिशत वित्तीय भुक्तानी भएको कोष नियन्त्रक भण्डारीले बताए। उनका अनसार जसमध्येको बजेटमा संघीय कार्यालयहरूलाई चालु खर्चतर्फ बिनियोजन भएको १ अर्ब २२ करोड ७७ लाखमा ९३ करोड ४२ लाख अर्थात ७६ दशमलव ९ प्रतिशत खर्च भएको छ। संघीय कार्यालयको पुँजिगततर्फ छुट्याइएको ८४ करोड ७६ लाख बजेट मध्ये ५६ लाख २३ हजार अर्थात ६६ दशमलव ३४ प्रतिशत खर्च भएको हो।संघीय सरकारबाट स्थानीय तहलाई ९४ करोड ७९ लाख बजेटमा ५८ करोड ३० लाख बजेट निकास भएको हो। यसैगरी गण्डकी प्रदेश सरकारबाट प्रादेशिक कार्यालय तथा स्थानीय तहलाई बिनियोजन भएको चालु आर्थिक वर्षको कुल बजेट ८४ करोड २७ लाख मध्ये चालु वर्षको १० महिना अवधिमा २८ करोड ४२ लाख रुपैयाँ वित्तीय हस्तान्तरण भएको हो। यो प्रदेशबाट उपलब्ध प्रादेशिक कार्यालय र स्थानीय तहलाई हस्तान्तरण भएको कुल बजेटको ३३ दशमलव ७३ प्रतिशत मात्र हो। प्रादेशिक कार्यालयका लागि चालु वर्ष विनियोजित चालुतर्फको कुल बजेट २६ करोड ७६ लाख बजेटमा १० करोड ५५ लाख अर्थात् ३९ दशमलव ४३ प्रतिशत खर्च भएको छ।प्रादेशिक पुँजीगततर्फ कुल बजेट ४९ करोड ७८ लाख बजेट मध्ये १० महिनामा १४ करोड २५ लाख अर्थात २८ दशमलव ६४ प्रतिशत खर्च भएको कोष तथा लेखा नियन्त्रक जब्बरबहादुर भण्डारीले जानकारी दिए। कोष नियन्त्रक भण्डारीका अनुसार चालु वर्ष प्रादेशिकतर्फको स्थानीय तह वित्तीय हस्तान्तरणका लागि ७ करोड ७१ लाख बिनियोजन भएकोमा ३ करोड ६१ लाख अर्थात ४६ दशमलव ८२ प्रतिशत बजेट निकासा भएको हो। मुस्ताङको घरपझोङ गाउँपालिकालाई संघ तथा प्रदेशबाट वित्तीय समानिकरणसहित विभिन्न अनुदान शिर्षकमा बिनियोजन भएको कुल बजेट २२ करोड ६६ लाखमा १४ करोड ७१ लाख अर्थात ६४ दशमलव ९२ प्रतिशत खर्च गरेको छ। घरपझोङलाई संघतर्फ २० करोड ९० लाखमा १३ करोड ८९ लाख र प्रदेशतर्फ १ करोड ७६ लाखमा ८१ लाख बजेट निकासा भएको छ। थासाङ गाउँपालिकालाई संघ तथा प्रदेशबाट कुल बजेट २३ करोड ५२ लाख बजेट बिनियोजन भएकोमा १६ करोड ४२ लाख बजेट वित्तीय हस्तान्तरण भएको हो। संघतर्फ २१ करोड ९४ लाखमध्ये १५ करोड ५७ लाख र प्रदेशतर्फ १ करोड ५८ लाखमा ८५ लाख निकासा भएको जनाइएको छ। मुस्ताङको लोघेकर दामोदरकुण्ड गाउँपालिकालाई संघ तथा प्रदेश सरकारबाट विनियोजित कुल बजेट १७ करोड ४० लाखमा १० करोड ३१ लाख बजेट वित्तीय हस्तान्तरण भएको हो। जसअन्तर्गत संघतर्फको अनुदान १६ करोड ३ लाखमा ९ करोड ७९ लाख बजेट निकासा भएको छ। प्रादेशिकतर्फ विनियोजित कुल बजेट १ करोड ४६ लाख मध्ये ७३ लाख बजेट कोष तथा लेखा नियन्त्रक कार्यालय मुस्ताङले निकासा दिएको छ। यसैगरी लोमान्थाङ गाउँपालिकालाई संघ तथा प्रदेश सरकारको अनुदान कुल १९ करोड ४१ लाख मध्ये ११ करोड ३६ लाख भुक्तानी दिएको छ। जसमध्ये संघतर्फको अनुदान १७ करोड ९५ लाख मध्ये १० करोड ९५ लाख र प्रदेशतर्फको अनुदान १ करोड ४६ लाख रहेकोमा ७३ लाख रूपैया वित्तीय हस्तान्तरण भएको हो। यस्तै, जिल्लाको बारागुङ मुक्तिक्षेत्र गाउँपालिकाका लागि संघ तथा प्रदेश सरकारको विभिन्न शीर्षकको अनुदान रकम १९ करोड ४८ लाखमा ९ करोड ८ लाख बजेट लगेको छ। संघीय तर्फको अनुदान १७ करोड ९६ लाखमध्ये ८ करोड ३९ लाख बजेट वित्तीय हस्तान्तरण भएको हो भने प्रदेशतर्फको अनुदान १ करोड ५२ लाखमध्ये ६९ लाख बजेट भुक्तानी दिइएको हो। योसँगै थासाङ गापाले सबैभन्दा धेरै बजेट संघ तथा प्रदेशतर्फ (६९८३ं) खर्च गरेको छ। संघ तथा प्रदेशको अनुदान सबैभन्दा कम बारागुङ मुक्तिक्षेत्रले गरेको छ। वारागुङ मुक्तिक्षेत्रले कुल संघ तथा प््रदेशको कुल अनुदान रकमको (४६७४ प्रतिशत खर्च गरेको हो। हिमाली जिल्ला मुस्ताङमा कोष तथा लेखा नियन्त्रक कार्यालयले चालु वर्षको १० महिनामा ७ करोड ६४ लाख २७ हजार राजश्व संकलन गरेको छ। जसमध्ये संघीय राजश्व ६ करोड ४३ लाख ५२ हजार र प्रादेशिक राजश्व १ करोड २० लाख ७४ हजार संकलन गरेको कोष नियन्त्रक जब्बरबहादुर भण्डारीले जानकारी दिए।"
पहिरोमा मानिस पुरिएपछि सुरक्षाकर्मीको उद्धार अभ्यास,"अर्घाखाँची : अर्घाखाँचीको सन्धिखर्कमा रहेको डम्पिङ साइटनजिकै मानिसहरू च्याइरहेका थिए। गुहार, गुहार, पहिरोले घर लग्यो भाइलाई पुर्योभन्दै चिच्याएको आवाज आयो। मानिसहरू चिच्याइ रहेको समयमा सुरक्षाकर्मीहरूको टोली आइपुग्यो। पहिरोले घर भत्किएरको थियो। पहिरोको नजिकै जान स्थानीयलाई सेना प्रहरीले रोकिरहेको थियो। सुरक्षाकर्मीले पहिरो पन्छाएपछि २ जना मानिसहरू पहिरोभित्र पुरेको अवस्थामा भेटिए। एकजना मृत अवस्थामा र एकजना गम्भीर घाइते अवस्थामा रहेको देखिन्थे। घाइतेलाई पहिलो प्राथमिकतामा राखेर उद्धार गर्न सुरक्षाकर्मीहरू लागे। पहिरोले सबैतर्फ बाटो बन्द थियो। डोरी टागेर डोरीको माध्यमबाट सुरक्षाकर्मी घटनास्थलमा आएर डोरीको माध्यमबाट घाइतेलाई मोटरबाटोमा पुयाए। एकैछिनमा एम्बुलेन्स आयो अनि घाइतेलाई उपचारका लागि अस्पताल लगियो। त्यँही डोरीको माध्यमबाटनै मृतकको शवलाई बाटोमा पुयाइएको थियो। यो दृश्य वास्तविक नभएर जिल्ला विपद् समिति अर्घाखाँचीअन्तर्गत जिल्लाका सुरक्षाकर्मीले गरेको कृत्तिम अभ्यास थियो। विपत्मा परेको समयमा कसरी विपत्मा फसेका व्यक्तिको उद्धार गर्न सकिन्छ भनेर सुरक्षाकर्मीहरूले कृत्तिम अभ्यास गरेको हो। पहिरोमा फसेकाहरूको कसरी उद्धार गर्न सकिन्छ भनेर अभ्यास तथा कृत्तिम अभ्यास गरेको नेपाली सेना, नेपाल प्रहरी र शसस्त्र प्रहरीले गरेको जिल्ला प्रहरी कार्यालयका प्रमुख डीएसपी प्रतितसिंह राठोरले बताएका छन्। कृतिम घटनाको अभ्यास कार्यक्रममा जिल्ला प्रहरी कार्यालयका प्रमुख प्रतित सिंह राठोर, नेपाली सेनाको ईश्वरी बक्स गुल्मका गुल्मपती महेश्वर थापा, सशस्त्र प्रहरी अर्घाखाँचीका प्रमुख भीमसेन बोहोरा, जिल्ला अनुसन्धान प्रमुख ईश्वरी आचार्य, जिल्ला प्रशासन कार्यालयका प्रशासकीय अधिकृत दुर्गा न्यौपाने, नेपाल पत्रकार महासंघका जिल्ला अध्यक्ष अशोक खनाल लगायतको उपस्थिति रहेको थियो।"
गुजरातको गेमिङ जोनमा आगलागीमा परी मृत्य हुनेको सङ्ख्या २७ पुग्यो,"नयाँ दिल्ली : भारतको पश्चिमी राज्य गुजरातमा शनिबार एउटा मनोरञ्जन पार्कमा भएको भीषण आगलागीमा परी मृत्यु हुनेको सङ्ख्या २७ पुगेको अधिकारीले जनाएका छन् । राजकोटका प्रहरी आयुक्त राजु भार्गवले भने, 'गुजरातको राजकोट जिल्लाको गोकार्टिङ, बलिङ र अन्य साहसिक खेलहरू जस्ता मनोरञ्जन गतिविधिहरूको हब टीआरपी गेमिङ जोन मा भएको आगलागीमा परी मृत्यु हुनेको सङ्ख्या २७ पुगेको छ । उनीहरूको मृत शरीर परीक्षणका लागि अस्पताल पठाइएको छ ।' उनले भने, गेमिङ जोन युवराज सिंह सोलङ्की नाम गरेका व्यक्तिको स्वामित्वमा छ । लापरबाही र मृत्युका लागि हामी अपराधसम्बन्धी मुद्दा दर्ता गर्नेछौं । उद्धार कार्य पूरा गरेपछि थप अनुसन्धान अघि बढाइनेछ ।' उक्त घटनामा घाइते भएका सबै जनालाई आवश्यक उपचारका लागि स्थानीय अस्पतालमा लगिएको छ । आगलागीको कारण भने अहिलेसम्म थाहा हुनसकेको छैन । टीआरपी गेमिङ जोन भित्रको अस्थायी संरचना आगोको बीचमा ध्वस्त भएको र अन्य केही व्यक्ति भग्नावशेषमा फसेका हुनसक्ने स्थानीय अग्नि अधिकारीले बताए।"
चिन्न सके कालो सुन हो टिमुर,"बुटवल : स्वास्थ्यका हिसावले महत्वपूर्ण जडीबुटीको रूपमा लिइने टिमुरको बजारीकरणका लागि लुम्बिनी प्रदेश सरकारले शनिबार दाङको लमहीमा टिमुर सम्मेलन गयो। पहिलोपटक गरिएको टिमुर सम्मेलनमा सहभागी किसान, व्यवसायी, स्थानीय तहका जनप्रतिनिधि, प्रदेश सरकारका मन्त्रीदेखि सचिवहरू उत्सुकताका साथ छलफलमा सहभागी भए। सहभागी सबैको एउटै स्वर थियो, टिमुरको बजारीकरणमा अब नीतिगत निर्णय र बजेट विनियोजन गर्नैपर्छ। वनस्पति विभागको तथ्यांकअनुसार नेपालमा ३३ थरीका विभिन्न जडीबुटीहरू पाइन्छन्। त्यसमध्येको एउटा महत्वपूर्ण जडीबुटीको रूपमा टिमुरलाई विभागले सूचीकरणसमेत गरेको छ। तर, टिमुरको महत्वलाई राम्रोसँग नचिन्दा यो जडीबुटी ओझेलमा परेको निष्कर्ष सम्मेलनबाट निकालियो। लुम्बिनी प्रदेश टिमुर खेती हुनेमा देशकै अग्रणी प्रदेशमा पर्छ। लुम्बिनीका पहाडी जिल्लाहरू प्यूठान, गुल्मी, अर्घाखाँची, रोल्पा, पाल्पा, पूर्वीरुकुम र दाङमा टिमुर खेतीको उच्च सम्भावना छ। यहाँका कतिपय किसानहरूले व्यावसायिक रूपमै यसको खेतीसमेत गर्दै आएका छन्। प्रदेशमा टिमुर उत्पादन, निर्यातलगायतको एकिन तथ्यांक भने कुनै पनि निकायले राखेका छैनन्। तर, सम्बन्धित जिल्लाका डिभिजन वन कार्यालयहरूले दिएको छुटपुर्जीलाई आधार मान्ने हो भने लुम्बिनी प्रदेशबाट हालसम्म १ लाख ४४ हजार ६ सय ७६ किलो टिमुर निकासी भएको वन तथा वातावरण मन्त्रालय लुम्बिनी प्रदेशका सचिव मोहनराज काफ्लेले बताएका छन्। यसबाहेक बाहिरको संयन्त्रबाट पनि टिमुर विदेश निर्यात हुने गरेको उनको भनाइ छ। टिमुरलाई कालो सुनको रूपमा पनि जोडेर हेर्ने गरिन्छ, काफ्लेले भने, हामीले टिमुरलाई नचिन्दा कति सित्तैमा, कम पैसामा र कति त यत्तिकै खेर फालिरहेका छौं। सजिलै प्रतिफल लिन सकिने भएकाले यसको व्यावसायिक खेतीमा जोड गर्नुपर्छ। उनले लुम्बिनी प्रदेश टिमुर खेतीका लागि अत्यन्तै सम्भावना भएको क्षेत्र भएकाले प्रदेशलाई टिमुर हब बनाउने गरी योजना ल्याउने सामूहिक प्रतिबद्धता जनाइएको बताए। पछिल्लो समय विभिन्न कृषिजन्य उत्पादनहरू जंगली जनावरको चपेटमा परेकाले टिमुरखेतीमा त्यस्तो समस्यासमेत हुँदैन। टिमुरको के छ फाइदा ? स्वास्थ्यका दृष्टिकोणले टिमुरको बहुउपयोगी फाइदा छन्। मसलाको रूपमा प्रयोग गरिने यसलाई विष काट्ने काममा पनि प्रयोग गरिन्छ। टिमुरको प्रयोग गरेर जैविक विषादीको समेत प्रयोग हुन्छ। टिमुरको फल, फूल, बोक्रा जस्ता सबै भागलाई मन्जन र अन्य उत्पान बनाउनसमेत प्रयोग गरिन्छ। आयुर्वेद प्रणालीअनुसार ज्वरो, हैजा, दाँत दुखेको समस्या हटाउनसमेत यसको प्रयोग हुने विज्ञहरू बताउँछन्। यो शरीरलाई ऊर्जा र ताकत दिने उत्पादनको महत्वपूर्ण जडीबुटीसमेत हो। टिमुर जाडो मौसममा अझ बढी लाभदायी हुन्छ। हाडजोर्नी दुख्ने, पेट दुख्दा, आँखाको दृष्टि कम भएका, न्यून रक्तचाप र फसफोरसको मात्रा हुने भएकाले हाडजोर्नी मजबुद बनाउनसमेत यसको फाइदा छ। क्यान्सर जस्तो प्राणघातक रोगको सम्भावना कम गर्न पनि टिमुर उपयोगी हुने विज्ञहरू बताउँछन्। एक हेक्टर क्षेत्रफल जग्गामा खेती गरिएको टिमुर पाँच वर्षमा कम्तीमा तीन गुणा उत्पादन हुने गर्छ। जर्मन प्राविधिक सहयोग (जीटीजेट) ले सन् २००४ मा गरेको एक अध्ययनअनुसार काठमाडांैमा मात्र वार्षिक चार हजार किलो टिमुर खपत हुने गर्दथ्यो। टिमुरखेती गर्ने किसानहरूलाई प्रोत्साहन नगर्दा किसानहरूको आकर्षणमा कमी हुँदै गएको पाइएको छ। अध्ययनअनुसार नेपालमा वार्षिक ८ सय ५० देखि १ हजार १ सय टनसम्म टिमुर उत्पादन हुन्छ। विश्वकै उच्च गुणस्तरको टिमुर नेपालमा पाइन्छ। देशविदेशमै राम्रो बजार भएको टिमुरको प्रवद्र्धनका लागि सरोकारवाला निकायले चासो नदिँदा यो क्षेत्र ओझेलमा परेको निष्कर्ष टिमुर सम्मेलनबाट समेत निकालिएको छ। रोल्पाको माडी गाउँपालिकाकी किसान बन्दना घर्तीले सरकारको झन्झेटिलो नीतिका कारण किसानहरू व्यावसायिक जडीबुटी खेतीमा आकर्षित नभएको गुनासो गरिन्। किसानले खेती किन गर्ने ? सबैभन्दा पहिले किसानमैत्री नीति बनाउनुपर्छ, उनले भनिन्, दुई किलो टिमुरको पनि छुटपुर्जी बनाउनुपर्छ। राजस्व तिरेर किनेको सामान बिल काटेर व्यापार किन नगर्ने ? गौमुखी गाउँपालिका५ खुङका ३८ वर्षीय रेशम कुवँरले टिमुर बिक्री वितरण गर्न थालेको वर्षांै भइसक्यो। उनले वार्षिक ७० देखि ८० लाख रुपैयाँ बराबरको टिमुर बिक्री गर्छन्। पुनम मसला उद्योगमार्फत ब्रान्डिङ गरेको उनको टिमुर प्युठानसहित देशका विभिन्न सहरमा पुग्छ। जिल्लाका सबै गाउँका किसानहरूको टिमुर खरिद गर्छु, कुँवरले भने, बजार राम्रो छ। चिन्ता गर्नुपर्दैन्। तर, सरकारको स्पष्ट नीति र किसानलाई प्रोत्साहन छैन। मूल्यमा एकरूपता नहुँदा समस्या हुने गरेको समेत उनले सुनाए। ग्रेडिङ गरेको टिमुर प्रतिकिलो एक हजार रुपैयाँ र ग्रेडिङ नगरेकोलाई पाँच सय, सात रुपैयाँसम्म बिक्री गर्ने गरेको उनले सुनाए। देशमै पहिलोपटक लुम्बिनी प्रदेशमा गरिएको टिमुर सम्मेलनले उत्साहित बनाएको रिब्दीकोट गाउँपालिका पाल्पाका अध्यक्ष नारायणबहादुर कार्कीले प्रतिक्रिया दिए। टिमुर बहुउपयोगी हो तर यतिधेरै महत्व रहेछ भन्ने कुरा यहाँ आएर मात्र थाहा पाए, कार्कीले भने, हाम्रो गाउँपालिकाका पाँचवटा वडाहरू टिमुरडाँडा भनेर चिनिन्छन्। दुई घरिपरिवारले टिमुर बेचेरै जीविकोपार्जन गरेको समेत उनले सुनाए। कार्कीले गाउँपालिकाभरि १० लाख रुपैयाँको टिमुर लगाइएको र १० करोड रुपैयाँ बराबरको उत्पादन हुने अनुमान गरिएको प्रतिक्रिया दिए। लुम्बिनी प्रदेशका वन तथा वातावरणमन्त्री अर्जुनकुमार केसीले विभिन्न जडीबुटीसहित टिमुर खेतीमा हुने गरेका कानुनी बाधा अड्चनहरूलाई सहज बनाउने प्रतिबद्धता जनाएका छन्। गैरसरकारी संस्थाहरूले प्रदान गर्ने कार्यक्रमहरू तार्किक निष्कर्षमा नपुयाउने र बीचमै छाड्ने गरेको देखिन्छ, केसीले भने, हाम्रा सिकाईहरू अपुरो नहुने गरी योजना ल्याउनुपर्ने छ। कृषिमन्त्री भण्डारीलाल ऐरले कृषि क्षेत्रमा हुने कार्यक्रमलाई भाषणमा मात्र सीमित नराखेर प्रतिफल दिने गरी अघि बढ्नेसमेत आश्वासन दिए। कार्यक्रममा सहभागी कृषि, वन तथा वातावरण, प्रदेश योजना आयोग, सहकारी मन्त्री, सचिव, स्थानीय तहका जनप्रतिनिधिहरूसहित खाद्य तथा कृषि संगठन (एफएओ) लगायतले आगामी वर्षका लागि प्रस्तुत गरिने वार्षिक नीति, कार्यक्रम र बजेटमा टिमुरखेतीलाई उच्च प्राथमिकता दिने सामूहिक प्रतिबद्धता जनाएका छन्।"
झन्झटिलो कार्यविधिले गर्दा ७ महिनामा पनि भूकम्पपीडितले अस्थायी आवासकै दोस्रो किस्ता पाएनन्,"जाजरकोट : जाजरकोटको रामीडाँडा केन्द्रबिन्दु भएर भूकम्प गएको सात महिना पुग्न लाग्दा पनि भूकम्पपीडितले अस्थायी आवासको दोस्रो किस्ताको अनुदान पाउन सकेका छैनन््। भूकम्पले घरवारविहीन भएका जाजरकोट र रुकुमपश्चिमका बासिन्दाले यतिबेलासम्म पुनर्निर्माण भएर स्थायी घरमा सरिसक्ने योजना बनाएका थिए। तर, सरकारले उपलब्ध गराउने घोषणा गरेको अस्थायी आवासकै दोस्रो किस्ता पाउन सकेका छैनन््। साहुऋण गरेर अस्थायी टहरा बनाएका पीडितहरू सरकारले दिने भनेको रकम नदिँदा समस्यामा परेका छन्। एकातिर दोस्रो किस्ता पाउन सकेका छैनन्् भने अर्कोतिर टिनले बनाएको अस्थायी घरमा बस्ने निकै समस्या परिरहेको पीडितको गुनासो छ। गर्मी बढ्दै गइरहेको छ। टिन तात्तिएर घरभित्र बस्नै सकिँदैन भेरी नगरपालिका२ का गणेश कामी भन्छन्, दिनभर टिनले पोल्छ। रात परेपछि मात्र टिन चिसिन्छ। दिन काट्न निकै मुस्किल छ। अहिलेसम्म दोस्रो किस्ता पनि पाउन सकेका छैनौं। सरकारले केही मद्दत गरे यतिबेलासम्म पक्की घर बनाइ सकौंला भन्ने सोचेका थियौं तर अस्थायी आवासकै २५ हजार अझै पाएका छैनौं। कहिलेसम्म यस्तो कष्ट सहुन पर्ने हो टुंगो छैन। उनी जस्तै हजारांै पीडितको अवस्था यही हो। गर्मी बढेसँगै टिनको घरमा बस्न निकै कठिन भएको छ। जाजरकोटमा कुल ४२ हजार ५ सय २४ लाभग्राही रहेकोमा अहिलेसम्म ३४ हजार ७ सय अस्थायी आवास निर्माण गरिएको छ। संघसंस्थाहरूले एक हजार ९ सय ५४ अस्थायी आवास निर्माण गरेका छन् भने पालिका वा सरकारी पक्षले ३२ हजार ५ सय २६ अस्थायी आवास निर्माण गरेका छन्। स्थानीय प्रशासनको तथ्यांक अनुसार पहिलो किस्ताका लागि ४० हजार ३८४ भूकम्पपीडितले पालिकासँग सम्झौता गरेर २५ हजार अनुदान लिएका छन्। तर, अहिलेसम्म सरकारी निकायबाट दोस्रो किस्ताको रकम एक जनाले पनि पाउन सकेका छैनन््। सरकारले दोस्रो किस्ताका लागि पठाएको रकम जिल्ला विपत् न्यूनीकरण तथा व्यवस्थापन समितिको खातामा थन्किएको छ। झन्झटिलो कार्यविधिका कारण पालिकाहरूले अहिलेसम्म दोस्रो किस्ताको रकम माग नै गर्न सकेका छैनन््। विपद् पार्टलमा अस्थायी आवास निर्माण गरेको देखि भत्काएको घरको फोटो, वडाध्यक्षको सिफारिसलगायतका कागजात इन्ट्री गर्नुपर्ने प्रावधान राखिएको छ। जसले गर्दा कतिपयले विपद् पोर्टलमा इन्ट्री गर्ने काम नै सकेका छैनन््। शिवालय गाउँपालिकाले दोस्रो किस्ता माग गरेको छ तर पोर्टलमा इन्ट्री भए नभएको एकिन गर्ने प्राविधिक ज्ञान नभएका कारण राष्ट्रिय विपद् जोखिम न्यूनीकरण तथा व्यवस्थापन प्राधिकरणमा दोस्रो किस्ता निकासाका लागि एकिन गर्न अनुरोध गरेको जिल्ला प्रशासन कार्यालय जाजरकोटका सूचना अधिकारी प्रशासकीय अधिकृत हरिश्चन्द्र शर्माले बताए। उनले कतिपय पालिकामा इन्टरनेटको समस्या भएका कारण पनि विपद् पोर्टलमा इन्ट्री गर्न ढिलाइ भएको बताए। जुनीचाँदे गाउँपालिकाले इन्टरनेट समस्याका कारण कतिपय फारम सुर्खेत लिएर इन्ट्री गर्न बाध्य भएको प्रशासकीय अधिकृत शर्माले बताए। सरकारले दिएको पहिलो किस्ता रकम र साहुबाट कर्जा लिएर आवास निर्माण गरेका सर्वसाधारणले सात महिनासम्म दोस्रो किस्ता नपाएपछि आवास निर्माणको ऋण तिर्न पीडितलाई समस्या भएको छ। कात्तिक १७ गतेको भूकम्पले घरबारविहीन भएका पीडितलाई सुरक्षित स्थानमा स्थानान्तरण गर्न पहिलो किस्ताबापत सरकारले २५ हजार प्रदान गरेको थियो। भेरी नगरपालिका१, रिम्नाकी गौमती रानाले दोस्रो किस्ता रकम पाएपछि ऋण तिरौँला भनेर आवास निर्माण गरिए पनि दोस्रो किस्ता नपाएपछि समस्या भएको बताइन्। टिनले पोलेर हैरान पारेको उनको गुनासो छ। यहाँ नबसौं कहाँ जाने। विकल्प केही छैन। भएको घर भूकम्पले भत्कियो। नयाँ बनाउने पैसा छैन। अस्थायी आवास भनेर बनाएको टिनको घर निल्नु न ओकल्नु भएको छ उनले पिडा पोखिन। आर्थिक अवस्था कमजोर भएका गरिब, दलित, विपन्न वर्गका मानिसहरू बढी समस्यामा परेका छन्। भेरी नगरपालिका२ की पद्मी नेपालीले दोस्रो किस्ताबापतको २५ हजार पाएपछि साहु तिरौंला भनेर बसेको महिनौं बिते पनि स्थानीय सरकारले चासो नदिएको गुनासो गरिन्। अस्थायी आवासकै अनुदान पाउन ढिलाइ भएपछि स्थायी आवास सहजै बन्नेमा भूकम्प प्रभावित विश्वस्त छैनन््। अहिले टिनले पोल्छ बस्नै गाह्रो भइरहेको छ। अब बर्खा आउन लागेको छ, अस्थायी आवासमा बर्खा काट्न मुस्किल हुने उनको भनाइ छ। नलगाड नगरपालिका१ कल्पत गाउँका बासिन्दाको पिरलो पनि उस्तै छ। नजिकै भएको जमीनमा पहिरोको जोखिम बढेपछि भूकम्पपीडित अरूकै जमिनमा भाडामा बसेका छन्। भूकम्पले घर भत्किएपछि यहाँका बासिन्दा खेतीयोग्य जमीनमा अस्थायी आवास बनाएर बसेका छन्। नलगाड नगरपालिका१, कल्पतका स्थानीय बासिन्दा पुनर्बासको व्यवस्था हुन नसकेपछि खेतीयोग्य जमीनमा अस्थायी टहरा बनाएर बस्न बाध्य भएका छन्। भूकम्प गएको करिब सात महिना बित्नै लाग्दा पनि सरकारले अस्थायी आवासका लागि दोस्रो किस्ता रकम नदिएपछि स्थानीयलाई आवास निर्माणमा लागेको ऋणसँगै बिहान बेलुकाको छाक टार्न समस्या भएको छ। भूकम्पले पहाड फाँटेको छ। अब बर्खामा पानी परेपछि अर्को प्राकृतिक प्रकोपले कति हानी नोक्सानी पुर्याउने हो भन्ने चिन्ताले बर्खाअघि नै सताउन थालेको नलगाड नगरपालिका१, कल्पतका भविलाल पुनले बताए। गरिब, विपन्न, बालीघरे प्रथाबाट जीविकोपार्जन गर्ने यहाँका बासिन्दालाई भौगोलिक अवस्थाले समेत दुःख दिएको छ। भिरालो जमिन फल्ने मकै, गहुँबाहेक अरू सबै कुरा बाहिरबाट किनेर खानुपर्दा र आम्दानीको स्रोत नभएपछि यहाँका बासिन्दाको दैनिक जीवन कष्टकर बन्दै गएको छ। मौरीको मह र गाउँघरतिरको सानोतिनो रोजगारीबाट गुजारा गर्दै आएका सो गाउँका करिब ३ सय ५० घरपरिवार अहिले दोहोरो मारमा परिहेका छन्। पहाडको फेदमा बसेको सुन्दर बस्ती सुरक्षित बास बस्न बनाएका घरहरू भूकम्पले भत्किएपछि २७ जनाको परिवार मासिक रूपमा जग्गाधनीलाई भाडा दिने गरी अस्थायी आवास निर्माण गरिबसेका छन्। भूकम्पले घर भत्किएपछि मौरी तथा मौरीका घार नष्ट भएपछि मौरीपालनबाट आउने आम्दानीमा पनि असर परिरहेको छ। स्थानीय भविलालले घरभन्दा माथिल्लो भागको जमिन फाटेपछि मुनिको बस्तीलाई क्षति गर्ने भएकाले अर्काको जमिन भाडामा लिएर बसेको बताए। उनले भने, हिउँदभरिको चिसो अस्थायी आवासमा बितायौँ, अहिले टिनले पोल्छ, बर्खायामको समय आयो, सर्प, किराको डर त छँदै छ, माथिबाट पहिरो आउँछ कि भन्ने अर्को डर छ। जाजरकोटका प्रमुख जिल्ला अधिकारी ऋषिराज आचार्यले दोस्रो किस्ता रकम वितरणका लागि पालिकाहरूलाई ताकेता गरिएको बताए। रकम विपद् व्यवस्थापन समितिको खातामा थन्किएको छ। अहिलेसम्म माग नै गर्न आउनु भएको छैन। माग गरि आएको शिवालयको रकम निकासा लागि प्राधिकरणमा सोधी पठाएका छौं। छिट्टै दोस्रो किस्ता रकम वितरण गर्ने तयारीमा छौं, उनले भने।"
कृषिमा लगानी दशकबाट अपेक्षा,"सरकारको आर्थिक वर्ष २०८१८२ को नीति तथा कार्यक्रमलाई अध्ययन गर्दा संविधान कार्यान्वयन, संघीयताको सबलीकरण, अर्थतन्त्रको सुधार र पुनरुत्थान, उत्पादन र उत्पाकत्व वृद्धि, रोजगारी सिर्जना, सुशासन प्रवद्र्धन, सार्वजनिक सूचना प्रवाहमा सुधार र सरलीकरण, नागरिकमैत्री शासन प्रणालीको स्थापना तथा भ्रष्टाचार नियन्त्रण सरकारका मुख्य प्राथमिकता रहेको देखिन्छ। तर, नीति तथा कार्यक्रममा प्राथमिकतासहितका थुप्रै कार्यक्रम भए पनि ती सबैको कार्यान्वयन चुनौतीपूर्ण देखिन्छ। सबै कार्यक्रम कार्यान्वयन हुनेमा शंका पनि छ। यस वर्ष नीति तथा कार्यक्रममा कृषि क्षेत्रलाई विशेष प्राथमिकता दिइएको देखिन्छ। नेपाल कृषिप्रधान थियो र अद्यापि राष्ट्रिय अर्थतन्त्रमा कृषि क्षेत्रकै योगदान सर्वाधिक रहेको तथा कृषिमा संलग्न जनशक्ति अन्यको तुलनामा अत्यधिक रहेकाले अहिले पनि कृषिप्रधान नै भन्ने गरिएको छ। कृषिमा हुने सुधारले देशको अर्थतन्त्रमा बहुआयामिक प्रभाव पार्ने भएकाले कृषिको उत्थानलाई आवश्यक मानिँदै आएको छ। कृषिमा विद्यमान अत्यधिक जनशक्तिलाई ग्रहण गर्ने क्षमता, उत्पादन वृद्धि र आयात प्रतिस्थापनको सम्भावना र धान उत्पादनमा १० प्रतिशतले वृद्धि हुँदा कुल गार्हस्थ्य उत्पादनमा थप एक प्रतिशत वृद्धि हुन्छ भन्ने आर्थिक विश्लेषकहरूको अनुमान छ। जसको आधारमा तुलनात्मक रूपमा कृषिलाई बढी प्राथमिकतामा राख्नुपर्ने आवश्यकता पनि देखिन्छ। बर्सेनि झन्डै ३ खर्ब रुपैयाँको कृषि तथा कृषिजन्य वस्तु आयात भइरहेको वर्तमान परिस्थितिमा कृषि उत्पादनमा वृद्धि गर्नसके आयात प्रतिस्थापन हुने र त्यसको सकारात्मक प्रभाव अर्थतन्त्रमा पर्ने भएकाले कृषिलाई प्राथमिकता दिनु आवश्यक नै छ। सम्भवतः यही आवश्यकतालाई मनन गरेर सरकार, निजी, सहकारी तथा विकास साझेदारको लगानी अभिवृद्धि गर्ने उद्देश्यले सरकारले प्रस्तुत गरेको आर्थिक वर्ष २०८१८२ को नीति तथा कार्यक्रममा आर्थिक वर्ष २०८१८२ को दशकलाई कृषिमा लगानी दशकको रूपमा घोषणा गरेको छ। कृषिमा भविष्य नदेखेर युवापुस्ता कुषिबाट विमुख भइरहेको वर्तमान अवस्थामा कृषिलाई प्राथमिकतामा राखेर सरकारको नीति तथा कार्यक्रम ल्याइनुलाई सकारात्मक नै मान्नुपर्छ। सरकारको यस्तो नीतिले कृषिबाट विमुख युवापुस्तालाई पुनः कृषिमा आकर्षित गर्न मद्दत पुग्ने विश्वास गर्न सकिन्छ। युवालाई आकर्षित गरी कृषिलाई उकास्न सके उत्पादन वृद्धि हुनसक्छ, उल्लेख्य संख्यामा थप रोजगारी समेत सिर्जना हुनसक्छ र अर्थतन्त्रमा सकारात्मक प्रभाव पर्नसक्छ। यद्यपि कृषिलाई राज्यले नै उपेक्षा गरेको आरोप लगाइँदै आएको सन्दर्भमा आव २०८१८२ को दशकलाई कृषिमा लगानी दशक घोषणा गरिनु कृषिमाथि गरिएको ठट्टा पो हो कि ? संशय पनि उब्जिएको छ। जहाँ कृषिका लागि छुट्याइएको बजेट सुटुक्क रकमान्तर गरी अर्कै शीर्षकमा खर्च गरिन्छ। किसानका लागि दिइने अनुदान किसानलाई थाहै नदिई पहुँचवाला गैरकिसानले हत्याउँछन्। अरू क्षेत्रको तुलनामा अत्यन्तै न्यून बजेट कृषिका लागि विनियोजन गरिन्छ, त्यही देशमा कृषिमा लगानी दशक घोषणा गर्नु ठट्टा जस्तै पनि लाग्छ। कृषिको उत्थानमा सरकार यसअघि कहिल्यै गम्भीर भएन। त्यसैले यसपटक सरकारले घोषणा गरेको कृषिमा लगानी दशक साँच्चै हो कि ख्यालख्याल हो भन्ने प्रश्न स्वयं किसानहरूकै मनमा पनि उठिरहेको हुनुपर्छ। सरकारको यो घोषणालाई पत्याउनै गार्हो भइरहेको छ। सधैं कृषिलाई उपेक्षा गर्दै आएको र बजेट विनियोजनमा पनि सधैं कन्जुस्याइँ गर्दै आएको सरकारले यसरी अकस्मात् कृषिमा लगानी दशक घोषणा गर्दा स्वयं किसान नै आश्चर्यमा परेको हुनुपर्छ। हिजोका दिनमा देशको कृषि क्षेत्र र किसानले अनकौं समस्या भोग्नुपर्यो। नीतिगत समस्यादेखि खेतीकिसानीका लागि अत्यावश्यक मल, बिऊ, सिँचाइ, आधुनिक प्रविधि र बजार व्यवस्थापन तथा मूल्य निर्धारण र भुक्तानीका लागि किसानहरूले संघर्ष नै गर्नुपर्यो। देशका किसानहरूले भोग्नुपरेको समस्याप्रति बेखबर झैं बस्ने सरकारले घोषणा गरेको कृषिमा लगानी दशकले कृषिमा कत्तिको लगानी प्रवद्र्धन गर्ला भन्ने प्रश्न किसानदेखि स्वयं नीतिनिर्माताहरूको मनमा पनि उठेको हुनुपर्छ। कृषिमा गरेको लगानीले भन्दा अन्य क्षेत्रमा गरेको लगानीले छिटो र धेरै प्रतिफल दिन्छ भनेर अन्यत्र लगानी गरिरहेका लगानीकर्तालाई कृषिमा आकर्षित गर्नु त्यति सजिलो काम पनि होइन। कृषि हिजो राज्यबाट उपेक्षित थियो र आज पनि उपेक्षित नै छ। कृषिमा लगानी प्रवद्र्धनका लागि कुनै प्रोत्साहन दिन नचाहेको अथवा नसकेको सरकारले अहिले अकस्मात् कृषिमा लगानी दशक घोषणा गरेर के चमत्कार गर्दै लगानीकर्तालाई आकर्षित गर्ने हो ? यो विषय सार्वजनिक चासोकै विषय बनेको छ। लगानीकै कुरा गर्ने हो भने कृषिका लागि सबैभन्दा ठूलो लगानीकर्ता राज्य नै हुनुपर्ने हो। तर, राज्यले कृषिका लागि विनियोजन गर्ने बजेटलाई हेर्दा कृषि राज्यबाटै उपेक्षित छ भन्ने पुष्टि हुन्छ। राज्यले नै कृषिको उत्थान नचाहेको देखिन्छ। विगत २२ वर्षको तथ्यांक हेर्ने हो भने राज्यले कृषिका लागि कुल राष्ट्रिय बजेटको औसतमा ३० प्रतिशतको हाराहारीमा मात्रै विनियोजन गर्दै आएको देखिन्छ। आर्थिक वर्ष २०५९६० देखि २०८०८१ सम्मको बजेट विनियोजनको तथ्यांक हेर्दा कुल राष्ट्रिय बजेटको औसत २८५ प्रतिशत मात्रै कृषिका लागि विनियोजन गरेको देखिन्छ। विगत २२ वर्षमा आर्थिक वर्ष २०७०७१ मा अहिलेसम्मकै सबैभन्दा बढी अर्थात् कुल राष्ट्रिय बजेटको ४१३ प्रतिशत बजेट विनियोजन भएको देखिन्छ। चालु आर्थिक वर्षको कुल राष्ट्रिय बजेट १७ खर्ब ५१ अर्ब ३१ करोड २१ लाखमध्ये कृषिका लागि ५८ अर्ब ९८ करोड २१ लाख अर्थात् ३३७ प्रतिशत बजेट विनियोजन भएको छ। यसरी अत्यन्तै न्यून बजेट विनियोजन गरेर कृषिमा लगानी गर्न कन्जुस्याइँ गर्दै आएको सरकारले नै अकस्मात् कृषिमा लगानी दशक घोषणा गरेको अवस्थामा अबचाहिँ कृषिका लागि विनियोजन हुने बजेटमा उल्लेख वृद्धि हुने अपेक्षा गर्नु पनि सान्दर्भिक नै हुनेछ। राष्ट्रिय अर्थतन्त्रको मेरुदण्डकै रूपमा रहँदै आएको कृषिप्रति राज्य साँच्चै गम्भीर भएको हो भने कृषिमा लगानी दशक सफल पार्नमा अब कुनै कसर बाँकी राख्नु हुँदैन। सरकारको नीति तथा कार्यक्रममा उल्लेख गरिए झैं घोषित अवधिमा सरकार, निजी, सहकारी तथा विकास साझेदारको लगानीमा उल्लेख्य वृद्धि गरी कृषि उत्पादन र उत्पादकत्व वृद्धि, आयात प्रतिस्थापन र थप रोजगारी सिर्जना गर्न सके देशको अर्थतन्त्रमा निकै सकारात्मक प्रभाव पर्ने अपेक्षा गर्न सकिन्छ।"
भोजपुरमा उँभौलीको उल्लास,"भोजपुर : वैशाख पूर्णिमा सुरु भएसँगै किरातहरूको सांस्कृतिक महान चाड उँभौली पर्व धुमधामले सुरु भएको छ। किरात राई समुदायको बाहुल्य रहेको भोजपुरमा पनि उँभौली पर्व हर्षोल्लासका साथ सुरु भएको छ। किरात मुन्दुमी संस्कृतिमा साकेला, साक्खेवा, साकेन्वा नामले परिचित उँभौली पर्वको रौनक किरातबस्ती गाउँगाउँदेखि शहरबजारसम्म धुमधामले सुरु भएको छ। विशेष गरी मुन्दुमी मान्यताअनुसार अन्नबाली प्राकृतिक विपत्तिहरूबाट सुरक्षित रहने मनोकामनाका साथ इष्टदेवता सुम्दिमा र पारुहाङको पूजाआजा गर्ने चलन छ। स्थानीय कुल होमे तीर्थ कुमार राईका अनुसार उँभौलीमा न्वागी, सिमे, भूमे र भूमिपूजाका रूपमा कुखुरा, कोदोको जाँड र रक्सीलाई सुप्तुलुङ अर्थात तिनचुल्हो र माङ (पितृ) पूजामा चढाउने धार्मिक परम्परा छ। वर्षभरिलाई फलाइने अन्न रोपेर उँभो (उकालो) लाग्ने भएकाले भूमिपूजक किरात राईहरू वैशाख पूर्णिमादेखि १५ दिनसम्म उँभौली मनाउँछन्। मुन्दुमी परम्पराअनुसार इष्टदेवता सुम्दीमा र पारुहाङलाई सम्झँदै माङ (कुलपितृ) लाई शक्ति माग्ने गरिने राईले सुनाए। अन्य समुदाय जस्तै किरात राईहरूको पनि उँभौली मुख्य पहिचान हो। हाम्रो संस्कार हो। हाम्रो संस्कारसंस्कृति, मौलिकपन, मूल्यमान्यता बिर्सन पनि हुन्न। त्यहि पुर्खाहरूको सम्झना र सुखशान्तिको कामनाका लागि उभौँली मनाउँछौ, उनले भने। उँभौलीमा किरात राईहरू आदिमकालमा पूर्खाहरूले कन्दमुल खाएर जीविका गरेको स्मृतिमा कन्दमूल खाने, काँचो वनतरुलको टीका लगाउने, सबेरै काँचो वनतरुल चपाएपछि मात्र अन्य उसिनेका वा भुटेर तारेका कन्दमूल भोजनका रूपमा ग्रहण गर्ने परम्परा रहेको किँरात संस्कृतिवद् देवराम राईले बताए। यस्तै उँभौलीमा नाचिने साकेला सिलि (चण्डी नाच) पशुपन्छीको चाल, कृिषखेतीका तौरतरिकाको अनुकरण गरी ढोल र झ्याम्टा बजाउँदै एकै सुरतालमा गोलबन्दी घेरा बनाएर नाच्ने गरिन्छ। उँभौलीको आफ्नो पहिचानकै कारण सांस्कृतिक महत्व जोडिएको उनी सुनाउँछन्। हातमा चौंरीको पुच्छर, सिल्लिमो, पोमी, चम्मर र सिम्कौली सेउली लिएर ढोल, झ्याम्टा, बिनायोको सुरमा घेराभित्र विधिवत् रूपमा नाच्ने गरिन्छ। आध्यात्मिक रूपमा प्राकृतिक स्रोत र शक्तिसँग जोडिएकाले पनि परापूर्वकालदेखि नै उँभौली मानिँदै आएको संस्कृतिवद् शरणबहादुर राई बताउँछन्। वैशाख पूर्णिमाका बेला सूर्यको गति उत्तर लाग्ने भएकाले उँभौलीलाई मुन्दुमी किँरात भाषामा दोङवाङा भन्ने गरिएको उनको भनाइ छ। किरात राईहरूले ढुंगे युगपछि कृषि युग सुरु गर्ने क्रममा विभिन्न परम्पराका रूपमा आफ्नो पहिचान छोडे। थितिहरू बसाए। त्यहि नै संस्कृतिका रूपमा विकसित भएको सँस्कृतिवद्हरूको बुझाई छ। किराति सुनुवार, राई, लिम्बु र याक्खा जातिहरू उँभौली उँधौलीलाई मान्ने, पूजने र विधिवत् सँस्कार्ने गर्छन््। भोजपुरसँगै खोटाङ, ओखलढुंगा, धनकुटामा उँभौली धुमधामले मनाईन्छ। विशेषगरी आदिबासी जनजाति किरात राईहरूको बाहुल्यता रहेको नेपालको पूर्वी पहाडी भेगलाई यो सांस्कृतिक पर्वको थाकथलो मानिन्छ।"
सम्झौता अवधि सकिँदा एकतिहाइ मात्रै काम,"जोमसोम : उत्तर चीनको कोरलानाका जोड्ने राष्ट्रिय गौरवको जोमसोमकागबेनी १३ किमी कालोपत्रे सडकको सम्झौता म्याद सकिएको ७ महिना बितिसक्दासमेत निर्माणको कामले गति लिन सकेको छैन। निर्माण कम्पनी रौटाहा आत्रेय जेभी कन्ट्रक्सनको चरम ढिलासुस्तीका कारण जोमसोमकागबेनी कालोपत्र सडकले अपेक्षा गरेअनुरूपको भौतिक प्रगति हुन नसकेको हो। जोमसोमकागबेनी कालोपत्रे सडकका लागि संघीय सरकार भौतिक पूर्वाधार मन्त्रालयले २०७८ साल असोज ४ गते २८ करोड १४ लाख लागतमा रौटाहा आत्रेय जेभीसँग ठेक्का सम्झौता गरिएको थियो। यो सडकका लागि मन्त्रालयले ५७ करोड ३८ लागत अनुमान गरिएकोमा निर्माण कम्पनी रौटाहा आत्रेय जेभीले ५० प्रतिशत बिलो छोडेर ठेक्का हात पारेको थियो। गौरवको सडकअन्तर्गत यसअघि हस्तान्तरण भएको जोमसोमकोरला सडकखण्डको पहिलो हस्तान्तरण भइसकेको ग्राभेल सडकलाई थप स्तरोन्नति गर्दै कालोपत्र गर्न मन्त्रालयले ठेक्का लगाएको थियो। जोमसोमकागबेनी १३ किमी सडकअन्तर्गत कागबेनी खोलासम्म १२ किमी र कागबेनी श्राद्धस्थलदेखि मुख्य सडकसम्म १ किमी कालोपत्रे गर्ने योजना थियो। यसका लागि २ वर्षमा २०८० साल असोज ३ गते सक्ने गरी सम्झौता भएको थियो। यसका लागि जेभीका दुईमध्ये आत्रेय कन्सट्रक्सनले यो काम गर्ने जिम्मा लिएको थियो। तर, आत्रेयले सुरुवाती चरणदेखि नै जोमसोमकागबेनी सडक पटकपटक अलपत्र पार्दै आईरहेको थियो। आयोजनाले यो सडकका निर्माण कम्पनीलाई काममा फर्किन पटकपटक ध्यानार्कषण गराउँदै आइरहेको थियो। काममा नफर्किएकाले ठेक्का सम्झौता तोडेर कालो सूचीमा राख्ने तयारी आयोजनाले गरेको थियो। जोमसोमकागबेनी कालोपत्र सडकमा विलम्ब भइरहँदा आत्रेय जेभी काम गर्न नसकेर सम्पर्कविहीन बने पनि अर्को प्रतिनिधि रौटाहा जेभी बाध्य भएर काममा फर्कियो। उसले गत असोजदेखि काम सम्हालेको भए पनि काममा खासै तीव्रता दिन भने सकिरहेको छैन। जोमसोमकागबेनी कालोपत्रे सडक निर्माणमा कम्पनीले कहिले काम गरेको जस्तो देखिने गरेको छ भने कहिले सडकको काम ठप्पै परेको देखिन्छ। निर्माण कम्पनीलाई आयोजनाले नियन्त्रणमा लिन नसक्दा सडकमा निर्माण कम्पनीको मनोमानी चरम उत्र्कषमा पुगेको हो। अहिले यो सडकमा आंशिक काम भइरहेको देखिन्छ। जोमसोमकोरला साविक ग्राभेल सडकको संरचना निर्माण सम्पन्न भइसकेकोमा यसलाई अपग्रेड गर्दै कालोपत्र गर्न निर्माण कम्पनीले २०८१ असोज ३ गतेसम्मका लागि आयोजनाले म्याद थपिदिएको छ। यहाँ कालोपत्र सडक विस्तारका लागि सडक चौडा गर्ने, ग्रेड मिलाउने, कटिङ गर्ने, मेसिनरी वाल लगाउने, ड्रेन निर्माण गर्ने, वाल निर्माण गरी माटो फिलिङ गर्ने र सडकलाई कालोपत्र गर्ने कामको जिम्मेवारी दिइएको थियो। आयोजनाका सूचना अधिकारी विष्णु चापागार्इंले जोमसोमकागबेनी सडकको सुरुवाती सम्झौता म्याद सकिएर एक वर्षका लागि म्याद थप भएको जानकारी दिए। उनले सडकको हालसम्म ४० प्रतिशत मात्र भौतिक प्रगति भएको उल्लेख गरे। जोमसोमकोरला ११० किमी ग्राभेल सडकमध्ये जोमसोमकागबेनी पहिलो खण्डको १३ किमीमा कालोपत्र सडक निर्माणको काम अघि बढाइएको थियो।"
काठमाडौं महानगरले कानुनी राज्यको उपहास गरेको छ : सडक डिभिजन,"काठमाडौं : काठमाडौं महानगरले कानुनी राज्यको उपहास हुने कार्य बलमिच्याइपूर्वक गरेको गरेको सडक डिभिजन कार्यालय काठमाडौंले जनाएको छ। शनिबार काठमाडौं महानगरपालिकाले बबरमहलस्थित सडक विभागको मुख्यालय र मीनभवनस्थित सडक डिभिजन कार्यालयको प्रवेशद्वारमै महानगरको ट्रकले धुलो खसालेको थियो। उक्त कार्य प्रति कार्यालय परिसर छिर्न समेत अवरोध हुनेगरी फोहोर फालिएको भन्दै कार्यलयले विज्ञप्ती निकालेर स्थानीय सरकारबाट कानुनी राज्यको उपहास हुने गरी बलमिच्याई तथा अराजक शैलीबाट काम भएको बताएको हो। यस्ता कार्यले महानगरको गरिमा कदापी नबढ्ने मन्त्रालयल जनाएको छ। 'काठमाण्डौं जिल्ला भित्रका सडक निर्माण तथा मर्मत संभारको महत्वपूर्ण जिम्मेवारी पाएको यस सडक डिभिजनको गेटमा देशकै ठूलो तथा जिम्मेवार स्थानिय सरकारबाट कानुनी राज्यको उपहास हुने गरी बलमिच्याई तथा अराजक शैलीबाट भएको यस किसिमको व्यवहारले महानगरको गरिमा कदापि नबढ्ने विषय छर्लङ्ग छ ।', विज्ञप्तीमा उल्लेख गरिएको छ। यही शुक्रबार मेयर शाहसँग डिभिजनका डिभिजन प्रमुख बिच महानगर भित्रका सडक सुधारका विविध विषयमा छलफल भई नियम बमोजिम सहकार्य गरेर अगाडि जाने तथा साझा धारणा बनाई महानगर भित्रका सडक सुन्दर तथा व्यवस्थित बनाउने विषयमा छलफल भएको जनाइएको छ। सडक काटेर साघुरो बनाउन नहुने भनि सडक डिभिजनबाट सो कार्यमा रोक लगाइएको विषयलाई विषयलाई विषयान्तर गरीएको डिभिजन कार्यलयले बताएको छ। 'शनिबार न्यूरोड क्षेत्रमा यस डिभिजनको जिम्मामा रहेको सडकमा विना अनुमती सडक काटी सडकको स्ट्यान्डर चौडाइ घटाउने कार्यमा महानगरपालिका लागेको बखत बिना अनुमती सडक काटेर साघुरो बनाउन नहुने भनी सडक डिभिजनबाट सो कार्यमा रोक लगाइएको थियो। सोही विषयलाई विषयान्तर गरी डिभिजनसँग सरोकार नभएको विषयलाई कारण बनाइ गरिएको यस किसिमको व्यवहारले कानुनी राज्यको उपहास गरेको ठम्याई यस सडक डिभिजनको रहेको छ ।' सडक डिभिजन काठमाडौंको कार्य क्षेत्र भित्र भएका त्रुटी औंल्याई आवश्यक सुझाब दिए डिभिजन सकारात्मक सुझाव सम्झेर कार्यान्वयन गर्ने उल्लेख गर्दै भनिएको छ, 'तर डिभिजनको कार्यक्षेत्र सँग सरोकार नभएको विषय उठाइ भएका यस किसिमका अराजक व्यवहार आगामी दिनमा किमार्थ सह्य नहुने र सो को प्रतिकार गर्न समेत सडक डिभिजन काठमाडौं बाध्य हुने छ।' हिजो प्रमुख बालेन्द्र शाह (बालेन)को निर्देशनमा भौतिक पूर्वाधार तथा यातायात मन्त्रालयअघि ट्रकबाट धुलो खसालिएको थियो। मेयर शाहले सामाजिक सञ्जालमा लेख्दै उक्त धुलो मन्त्री रघुवीर महासेठलाई उपहार पठाएको बताएका थिए। र धुलो नियन्त्रणको काम अगाडि नबढाए हरेक दिन पायक पर्ने ठाउँमा एक ट्रक धुलो उपहार पठाउने पनि बताएका थिए।"
"देशैभर तापक्रम बढ्दो, नेपालगञ्जमा ४१ डिग्री सेल्सियसभन्दा माथि","काठमाडौं : देशभरको तापक्रम निरन्तर बढ्दो क्रममा रहेको जल तथा मौसम विज्ञान विभागले जनाएको छ। हाल देशमा स्थानीय वायु तथा भारतको उत्तर प्रदेश आसपास रहेको न्यूनचापीय प्रणालीको आंशिक प्रभाव रहेको जनाउँदै विभागले गण्डकी र लुम्बिनी प्रदेशमा आंशिकदेखि साधारणतया बदली रही बाँकी भागमा मुख्यतया मौसम सफा रहेको बताएको छ। साथै गण्डकी प्रदेशका पहाडी भागका केही स्थान तथा लुम्बिनी प्रदेशका तराई भागका एकदुई स्थानमा मेघगर्जन र चट्याङसहित हल्कादेखि मध्यम वर्षा भइरहेको छ। विभागका अनुसार आज दिउँसो मुलुकका पहाडी भागमा आंशिकदेखि साधारणतया बदली रही बाँकी भागमा मुख्यतया मौसम सफा रहने छ। कोशी, गण्डकी, लुम्बिनी र कर्णाली प्रदेशलगायत पहाडी भागका केही स्थानमा तथा बाँकी भागका एकदुई स्थानमा मेघगर्जन, चट्याङ र हुरीबताससहित हल्कादेखि मध्यम वर्षाको सम्भावना छ। देशको उच्च पहाडी तथा हिमाली भागका एकदुई स्थानमा हल्का हिमपातको सम्भावना छ। त्यसैगरी आज राति कोशी, मधेस, वागमती, गण्डकी र कर्णाली प्रदेशलगायत देशका पहाडी भागमा आंशिकदेखि साधारणतया बदली रही बाँकी भागमा मौसम सफा रहने छ। कोशी प्रदेशका केही स्थानमा मेघगर्जन, चट्याङ र हुरीबताससहित हल्कादेखि मध्यम वर्षा हुने सम्भावन छ। साथै मधेस र सुदूरपश्चिम प्रदेशलगायत देशका बाँकी पहाडी भूभागका एकदुई स्थानमा मेघगर्जन, चट्याङ र हुरीबताससहित हल्का वर्षाको सम्भावना छ। कोशी प्रदेशका उच्च पहाडी तथा हिमाली भागका एकदुई स्थानमा हल्का हिमपातको पनि सम्भावना छ। आगामी २४ घण्टामा कोशी, गण्डकी, लुम्बिनी र कर्णाली प्रदेशलगायत देशका पहाडी भागका केही स्थानमा मेघगर्जन, चट्याङ र हुरीबताससहित हल्कादेखि मध्यम वर्षा हुने तथा उच्च पहाडी एवं हिमाली क्षेत्रका एकदुई स्थानमा हल्का हिमपातको सम्भावना रहेको जनाउँदै विभागले ती क्षेत्रका सर्वसाधारणलाई सतर्कता अपनाउन अनुरोध गरेको छ। काठमाडौँ उपत्यकाको तापक्रम निरन्तर बढिरहेको छ। यहाँ आज अधिकतम तापक्रम ३१ देखि ३३४ डिग्री सेल्सियसका बीच रहने विभागको पूर्वानुमान छ। विगत केही दिनदेखि पश्चिम तराइका धनगढी र नेपालगञ्जको अधिकतम तापक्रम ४१ डिग्री सेल्सियसभन्दा माथि पुगेको विभागले बताएको छ। विभागले ती भेगका बासिन्दालाई गर्मीबाट बच्न सतर्कता अपनाउन आग्रह गरेको छ।"
रवि लामिछानेको नाम किटान नगर्ने सत्ता पक्षको अडानले कार्यादेशको टुंगो लाग्दैन : कांग्रेस,"काठमाडौं : प्रमुख प्रतिपक्षी दल नेपाली कांग्रेसले सहकारी ठगी प्रकरणमा उप्रधान एवं गृहमन्त्री रवि लामिछानेको नाम किटान नगर्ने सत्ता पक्षको अडानले छानबिन समितिको कार्यादेशमा टुंगो नलाग्ने बताएको छ। आइतबार बुढानिलकण्ठमा प्रधानमन्त्री पुष्पकमल दाहाल 'प्रचण्ड' र पार्टी सभापति शेरबहादुर देउवाबीचको भेटघाटपछि सञ्चारकर्मीहरूसँग कुरा गर्दै कांग्रेस सहमहामन्त्री जीवन परियारले सत्तापक्षको अडानका कारण छानबिन समितिको कार्यादेशमा टुंगो लाग्न नसकेको बताएका हुन्। कांग्रेसले उपप्रधान एवं गृहमन्त्रीको नाम किटान गरेर छानबिन समिति बनाउनुपर्ने माग राख्दै आएको छ। तर, सत्ता पक्ष भने व्यक्तिगत नाम किटेर समिति बनाउन नहुने अडानमा छ। एवं कार्यदलका सदस्य समेत रहेका परियारले सत्ता पक्षले चलाखी गरेर गृहमन्त्री लामिछानेलाई उन्मु्क्ति दिन खोजिरहेको आरोप लगाए। उनले भने,' कार्यादेशमा टुंगो लगाउनेभन्दा पनि सत्तापक्ष कसरी हुन्छ उम्कने बाटो खोजिरहनु भएको छ। यसमा कांग्रेस गम्भीर छ।' लामिछानेको नाम किटेर नै कार्यादेशमा टुंगो लगाउनुपर्छ भन्ने विषयमा कांग्रेस पछि नहटेको उनको दावी छ। संसदको गतिरोध हटाउनबारे छलफल गर्न प्रधानमन्त्री प्रचण्ड देउवा भेट्न आजै बिहान बुढानिलकण्ठ गएका थिए। त्यहाँ उनीहरूबीच करिब १ घण्टा छलफल भएको थियो। प्रचण्ड र देउवाबीच वान टु वान कुराकानी भएको थियो। त्यसपछि दलका शीर्ष नेताहरू सहभागी भएका थिए। भेटका क्रममा प्रधानमन्त्री प्रचण्डले कार्यादेशमा सहमति जुटाउन लचक भइदिन देउवासँग आग्रह गरेका थिए। परियारका अनुसार प्रधानमन्त्री प्रचण्डले गोर्खा मिडिया नेटवर्कको अध्ययन गर्ने भइसकेपछि गृहमन्त्रीको नाम नराख्दा पनि हुँदैन भनेर देउवासँग प्रस्ताव गरेका थिए। तर,आफूहरू यसमा सहमत नभएको उनको भनाइ छ। छलफल सहकारीको छानबिनको विषयमा केन्द्रित भएपनि निष्कर्षमा पुग्न नसकेको परियारले जानकारी दिए। संसदीय छानबिन समितिको कार्यादेशमा टुंगो लगाउन आजै दलका शीर्ष नेताहरूको बैठक बस्दैछ। सहकारी ठगी प्रकरणमा गृहमन्त्री रवि लामिछानेको संलग्नताबारे संसदीय छानबिन समिति गठनको माग गर्दै कांग्रेसले संसदमा अवरोध गरिरहेको छ। समितिको कार्यादेशमा सत्ता पक्ष र प्रमुख प्रतिपक्षी दलबीच सहमति जुट्न नसक्दा संसद् प्रभावित हुँदै आएको छ। आजको प्रतिनिधिसभा बैठकमा सरकारको नीति तथा कार्यक्रम पारित गर्ने सरकारको तयारी छ।"
अप्रत्यासित नतिजाको दाउमा नेपाल,"काठमाडौं : आईसीसी टीट्वेन्टी विश्वकप सुरु हुन अब एक साता मात्रै बाँकी छ। आगामी जुन २ देखि अमेरिका र वेस्ट इन्डिजमा हुने विश्वकपका लागि सहभागी सबै २० वटै टोली तयारीमा जुटेका छन्। सहभागीलाई २० टोलीलाई चार समूहमा विभाजन गरिएको छ। दोस्रो पटक विश्वकप खेल्न लागेको नेपाल समूह डीमा छ। यो समूहमा पूर्वविजेता श्रीलंका, दक्षिण अफ्रिका, बंगलादेश, नेदरल्यान्ड्स र नेपाल छन्। नेपालले दोस्रो पटक टीट्वेन्टी विश्वकप खेल्न लागेको हो। यसअघि सन् २०१४ मा बंगलादेशमा आयोजना भएको विश्वकपमा नेपालले पहिलो पटक सहभागिता जनाएको थियो। त्यतिबेला घरेलु टोली बंगलादेशसँग पराजित भएको नेपालले अफगानिस्तान र हङकङलाई हराएको थियो। तर, नेट रनरेटमा पछि परेपछि शीर्ष आठमा पुग्न भने असफल भएको थियो। त्यसैले नेपाल यसपटक पनि आफ्नो दोस्रो सहभागितालाई उपलब्धिमूलक बनाउने योजनामा छ। एसोसिएट राष्ट्रमा उत्कृष्ट प्रदर्शन गरिरहेको नेपाल रोहितकुमार पौडेलको कप्तानीमा छ। टोलीमा ६ बलमा ६ छक्का प्रहार गर्ने कीर्तिमान बनाएका दीपेन्द्रसिंह ऐरी, सोमपाल कामी, आसिफ शेख, कुशल भुर्तेल, कुशल मल्ल, करण केसी, गुलशन झालगायतका उत्कृष्ट युवा खेलाडीको समिश्रण छ। यसभन्दा पनि महत्वपूर्ण व्यक्ति छन्, मुख्य प्रशिक्षक मोन्टी देसाइ। उनको प्रशिक्षणमा नेपालले उत्कृष्ट प्रदर्शन गर्दै आएकाले टीट्वेन्टी विश्वकपमा पनि उलटफेर नतिजा ल्याउने विश्वास धेरैको छ। नेपालले टीट्वेन्टी विश्वकपमा अहिलेसम्म तीन खेल खेलेको छ। सन् २०१४ को विश्वकपमा नेपालले तीन खेल खेल्दा दुई जित र एक हारको नतिजा निकालेको थियो। नेपालको समूहमा रहेका अन्य चार राष्ट्रमा सबैभन्दा बलियो टोली श्रीलंका र दक्षिण अफ्रिका हो। श्रीलंका पूर्वविजेता भए पनि पछिल्लो समय टोलीको प्रदर्शन खस्किएको छ। त्यसैले टीट्वेन्टी विश्वकपमा श्रीलंकाको मुख्य उद्देश्य भनेकै पछिल्लो समय खस्किएको मनोबल र प्रदर्शन उच्च बनाउनु हो। श्रीलंकाका कप्तान अलराउन्डर वानिन्दु हसरंगाले पनि टोलीको पुरानो लयलाई फर्काउनु आफ्नो मुख्य उद्देश्य रहेको बताउँदै आएका छन्। श्रीलंकन टोलीमा हसरंगासहित चारिथ असलंका, कुशल मेन्डिस, पाथुम निसंका, कामिन्दु मेन्डिस, सदिरा समराविक्रमा, एन्जेलो म्याथुज, धनन्जय डी सिल्भा, माथिसा पाथिरानालगायत खेलाडी छन्। श्रीलंकाले सन् २०१४ बंगलादेशमा आयोजना भएको विश्वकप जितेको थियो। यस समूहमा बलियो मानिएको दक्षिण अफ्रिकाले सन् २००९ र २०१४ मा सेमिफाइनलसम्मको यात्रा तय गरेको छ। ठूला प्रतियोगितामा अभागी टोलीको छवि बनाएको दक्षिण अफ्रिकामा एडेन मारक्रमसहित जेरार्ड कोइज, क्विन्टन डी कक, रिजा हेन्डरक, मार्काे जेन्सन, हेनरिक क्लासेन, डेविड मिलर, कागिसो रबाडालगायत चर्चित खेलाडी छन्। एडेन मारक्रमको कप्तानीमा दक्षिण अफ्रिका यसपटक अभागी टोली नभइ भाग्यमानी टोली बन्ने अभियानमा छ। समूह डीको अर्को टेस्ट राष्ट्र हो, बंगलादेश। टीट्वेन्टी विश्वकपमा बंगलादेशको प्रदर्शन एक रुपको छैन। कुनै बेला डार्क हर्स मानिने बंगलादेश टीट्वेन्टी विश्वकपमा शीर्ष आठबाट अघि बढ्न सकेको छैन। त्यसैले यस पटक विगतको भन्दा सुधारिएको प्रदर्शन गर्ने अभियानमा बंगलादेश छ। बंगलादेशी टिममा निजामुल हुसेन सान्तोसहित लिटोन दास, सौम्य सरकार, सकिब अल हसन, रिसाद हुसेन, मुस्तफिजुर रहमान, तान्जिद हसन तमिमलगायतका खेलाडी छन्। यस समूहमा रहेको अर्को टोली हो, नेदरल्यान्ड्स। नेदरल्यान्ड्सको पनि टीट्वेन्टी विश्वकपमा दोस्रो सहभागिता हो। यसअघि सन् २०२२ को टीट्वेन्टी विश्वकपमा नेदरल्यान्ड्सले प्रतिस्पर्धा गरेको थियो। नेदरल्यान्ड्सलाई यस पटक चोटले पिरोलेको छ। आफ्ना महत्वपूर्ण खेलाडी घाइते भएका छन्। नेदरल्यान्ड्सका कप्तान स्कट एडवार्डले यस पटक अझ सुधारिएको प्रदर्शन गर्ने योजना बुनेका छन्। नेदरल्यान्ड्स टोलीमा म्याक्स ओडाउड, मिचेल लेभिट, आयान दत्त, बास डी लिड, विक्रम सिंहलगायत छन्। यस समूहको पहिलो खेल जुन ३ मा हुनेछ। पहिलो खेलमा टेस्ट राष्ट्र श्रीलंका र दक्षिण अफ्रिकाबीच प्रतिस्पर्धा हुनेछ। यस्तै जुन ४ मा नेपाल र नेदरल्यान्ड्स, जुन ८ मा श्रीलंका र बंगलादेश तथा नेदरल्यान्ड्स र दक्षिण अफ्रिकाबीच खेल हुनेछ। यस्तै जुन १० मा दक्षिण अफ्रिका र बंगलादेश, जुन १२ मा नेपाल र श्रीलंका, जनु १३ मा नेदरल्यान्ड्स र बंगलादेश, जुन १५ मा नेपाल र दक्षिण अफ्रिकाबीच खेल हुनेछ। यस्तै जुन १७ मा नेपाल र बंगलादेश तथा नेदरल्यान्ड्स र श्रीलंकाबीच प्रतिस्पर्धा हुनेछ। नेपाली टोली रोहितकुमार पौडेल, कमलसिंह ऐरी, सागर ढकाल, आसिफ शेख, अनिल साह, कुशल भुर्तेल, कुशल मल्ल, दीपेन्द्रसिंह ऐरी, ललितनारायण राजवंशी, करण केसी, गुलसन झा, सोमपाल कामी, प्रतिश जिसी, सन्दीप जोरा र अविनाश बोहरा"
बुढानिलकण्ठमा प्रचण्डदेउवाबीच छलफल,काठमाडौं : प्रधानमन्त्री पुष्पकमल दाहाल 'प्रचण्ड र कांग्रेस सभापति शेरबहादुर देउवाबीच छलफल भएको छ। संसद्मा भइरहेको गतिरोध हटाउन प्रधानमन्त्री 'प्रचण्ड' आइतबार बिहान देउवा भेट्न बुढानिलकण्ठ पुगेको प्रधानमन्त्रीको सचिवालयले जनाएको छ। उनीहरूबीच करिब ४० मिनेटजति छलफल भएको जनाइएको छ। संसदीय छानबिन समितिको कार्यादेशमा टुंगो लगाउन केहीबेरमा दलका शीर्ष नेताहरूको बैठक बस्दैछ। सो बैठकअघि सभापति देउवा आन्तरिक छलफलमा जुटेका हुन्। सहकारी ठगी प्रकरणमा गृहमन्त्री रवि लामिछानेको संलग्नताबारे संसदीय छानबिन समिति गठनको माग गर्दै कांग्रेसले संसदमा अवरोध गरिरहेको छ। समितिको कार्यादेशमा सत्ता पक्ष र प्रमुख प्रतिपक्षी दलबीच सहमति जुट्न नसक्दा संसद् प्रभावित हुँदै आएको छ। कांग्रेसले उपप्रधान एवं गृहमन्त्रीको नाम किटान गरेर छानबिन समिति बनाउनुपर्ने माग राख्दै आएको छ। तर सत्ता पक्ष भने व्यक्तिगत नाम किटेर समिति बनाउन नहुने अडानमा छ। आजको प्रतिनिधिसभा बैठकमा सरकारको नीति तथा कार्यक्रम पारित गर्ने सरकारको तयारी छ। संसदीय छानबिन समिति नबनेसम्म संसदमा अवरोध कायम गर्ने रणनीतिमा कांग्रेस छ। उसले आज सरकारलाई दबाब दिन सडकमा विरोध प्रदर्शन गर्ने कार्यक्रम छ।
धनुषा जिल्ला लिग फुटबल सुरु,जनकपुर : जनकपुरमा एन्फा धनुषा जिल्ला लिग फुटबल सुरु भएको छ। जिल्ला फुटबल संघको आयोजनामा जनकपुर१३ स्थित कभर्डहल फुटबल खेल मैदानमा जिल्ला लिग सुरु भएको हो। १० टिम सहभागी खेल अषाढ ४ गते सम्म सञ्चालन हुने छ। जनकपुरधाम उप महानगरपालिकाका मेयर मनोज साहले रेफ्रिलाई फुटबल हस्तान्तरण गर्दै जनकपुरको खेलकुद विकासकालागि उप महानगर भित्र ५ खेल मैदान व्यवस्थित गर्ने योजना अगाडि बढाएको बताए। खेलकुदको विकासकालागि राजनीति दल एकमत हुनु पर्ने मेयर साहले भने। पहिलो दिनको खेल जनकपुर स्पोर्टस र बेगांडाबर बीच भएको खेल ३र३ गोलको बराबरीमा टुंगिएको छ। जनकपुर स्पोर्टसको तर्फबाट शिव माझी २ गरे भने बेगांडाबरको तर्फबाट धनबहादुर मगर २ र पशाङ लामाले १ गोल गरे। जनकपुर स्पोर्टसको तर्फबाट २ गोल गरेका १७ नम्बरका खेलाडी शिव माझी म्यान अफ द म्याच चुनिए। आइतबार दोश्रो दिनको खेल यज्ञभुमि युवा समाज धारनपानिसंग उन्नतिशिल मुडिवाले प्रतिस्पर्धा गर्ने जिल्ला फुटबल संघ धनुषाका सदस्य तपेश्वर राउतले बताए।
"चुरे आमा हुन्, आदर गरौं","चुरेको समस्यालाई हामीले दुई दशकदेखि उठाइरहेका छौं। यो जनस्तरबाट उठेर गाउँबाट काठमाडौंसम्म पहिलोपटक आइपुगेको छ। यत्रो दुःख गरेर पैदल काठमाडौं आउनुका पछाडि मधेसमा चुरे दोहनले विकराल रूप लिएको बुझ्न अब सरकारले ढिला गर्नुहुँदैन। यो अभियानमा हामी सबैले साथ दिनुपर्छ। पानीको समस्या हिमाल, पहाड, तराईमधेस सबैतिर बढेर गएको छ। चुरे र तराईमा पिउने पानी पनि नपाएर झनै विकराल भयो। तराईमा पानीको मुहान सुक्ने मूल कारण नै चुरे क्षेत्रको विनाश हो। पूर्वझापादेखि पश्चिम कञ्चनपुर कैलालीसम्म बस्ने बासिन्दाहरूको पानीको मुख्य स्रोत चुरे नै हो। चुरे हाम्रो आमा हो। आमालाई हामीले दूध खुवाएजस्तै चुरेले हामीलाई पानी खुवाउँछ। चुरेको विध्वंश हुँदा मधेसमा पानीको ठूलो समस्या देखिएको छ। त्यसैलाई दुःख सुनाउन र चुरे बचाउन माग राख्दै मधेसका जनता प्रतिनिधिमूलक रूपमा सरकार गुहार्न काठमाडौं आएका छन्। अब सरकारले यो कुरा सुन्नै पर्छ। सम्बोधन गर्नै पर्छ। सरकार भागेर हुँदैन। चुरे कमलो खुकुलो भूबनावटले बनेको पहाड हो। वर्षायाममा रूख बिरुवाको सहायताले यसले आफ्नो गर्भमा वर्षाको पानी सोसेर राख्छ। बिस्तारै जमिनमुनि पानी रिचार्ज गर्छ। तसर्थ चुरे र तराई क्षेत्रका जनताका लागि चुरे क्षेत्र सतत् रूपमा खानेपानी तथा सिँचाइका लागि पानी उपलब्ध गराउने आमा नै हो। कसैलाई चुरे पहाड ढुंगा, गिटी, माटोले बनेको तथा वन जंगलले ढाकेको निर्जीव क्षेत्र लाग्न सक्छ। तर, यो तराईका बासिन्दाका लागि आमा हो जसले निरन्तर रूपमा जीवनदायी खानेपानी र खेतीपातीको सिँचाइका लागि पानी दिन्छ। यसलाई पूर्णरूपमा संरक्षण गर्नुपर्छ। नेपाल सरकारले २०७१ सालमा यसलाई वातावरण संरक्षण क्षेत्र घोषणा गरिसकेको छ। व्यावसायिक तथा गैरकानुनी रूपमा उत्खनन गरी यसको ढुंगा, गिटी, बालुवा बाहिर निकासी गर्नु आमामाथि अत्याचार गर्नु हो। गरिबीको कारण चुरे क्षेत्रमा बसोबास, जथाभावी बाटोघाटो बनाउने, वन डढेलो लगाउने, वनको काठ दाउरा वैधानिक वा चोरी गरेर निकाल्ने, खुला चरिचरन गर्ने र पैसाका लागि तथा केही उद्योगी व्यापारीहरूको फाइदाका लागि मेसिन प्रयोग गरी नदीजन्य पदार्थको उत्खनन व्यापक रूपमा भइरहेको छ। (सिंह चुरे विज्ञ हुन्)"
आमूल परिवर्तनमा आलोचनात्मक चेत,"हाम्रा तर्कहरू आलोचनात्मक चेतबाट निर्देशित छैनन्। त्यही भएर वैज्ञानिक छैनन्, सतही र संवेगात्मक छन्। आलोचनात्मक चेत संसार, समाज, वस्तु वा व्यक्तिलाई हेर्ने पूर्वाग्रहरहित चुनौतीपूर्ण प्रश्न हो। यस्तो प्रश्न हो जसले स्वयं प्रश्नकर्तालाई नै चुनौती दिन्छ ? कुनै पनि व्यक्ति स्वयंले गरेका काम, प्रश्न र व्यवहारमाथि संशय खडा गर्नु, चुनौती दिनु र वैकल्पिक विषयवस्तुहरूको खोजी गर्नु आलोचनात्मक चेत हो। आलोचनात्मक सोच शब्दको प्रयोग अमेरिकी दार्शनिक जोन डेवी (१९१०) लाई जान्छ, जसले यसलाई सामान्यतयाः प्रतिबिम्बित सोच भनेका थिए। आलोचनात्मक चेतलाई परिभाषित गर्दा भन्ने आफ्नो लेखमा एडवार्ड ग्ल्यासर लेख्छन्, आलोचनात्मक सोच भनेको उपलब्ध तथ्य, प्रमाण, अवलोकन र तर्कहरूको विश्लेषण हो ताकि तर्कसंगत, शंकास्पद र निष्पक्ष विश्लेषण र मूल्यांकनको अनुप्रयोगद्वारा निर्णय गर्न सकियोस्। आलोचनात्मक चेत भएका मानिस फगत सोच्नका लागि मात्र सोच्दैनन्, आलोचनात्मक भएर सोच्छन्। जतिसक्दो पूर्वाग्रहरहित भएर वस्तु वा विषयमाथि सोच्नु, व्याख्या गर्नु, विश्लेषण गर्नु, विचार विमर्श गर्नु, प्रतिबिम्बित गर्नु आलोचनात्मक चेत हो। यो कुनै कसैको बन्देजमा हुँदैन। कसैबाट दबिएको हुँदैन। निस्फिक्री र निर्भीक हुन्छ। स्वयं प्रश्न गर्ने व्यक्तिद्वारा सञ्चालित हुन्छ। यो सक्रिय, निरन्तर र सावधानीपूर्वक विचार हो। आलोचनात्मक प्रश्न गर्ने व्यक्ति स्वतन्त्रताको मुकुट लगाएर खुला मैदानमा उत्रिएको हुन्छ। कसैको दबाबमा फसेको हुँदैन। उसले बन्द बाकसभन्दा बाहिर गएर विषय वस्तुलाई हेरेको हुन्छ। आलोचनात्मक चेतको गुण नै यही हो। जुन प्रजातान्त्रिक र परिवर्तनकारी हुन्छ, वैज्ञानिक हिसाबले। यो कसैको दास हुँदैन। खुला आकाशमा पंखा फिँजाएर पन्छीको झैं उडान भर्छ। आलोचनात्मक चेत भएका व्यक्तिलाई स्ट्याटस अर्थात् यथास्थिति समाजले वा तानासाही सत्ताले मन पराउँदैन। जहाँ आलोचनात्मक चेतको अभ्यास हुँदैन वा हुन पाउँदैन, त्यो समाज प्रजातान्त्रिक हुँदैन। त्यस्तो समाजले वैज्ञानिक परिवर्तन चाहँदैन। अप्रजातान्त्रिक र अपरिवर्तनकारी व्यक्तिहरू सतही र रुढीवादी तर्कमा आफूलाई अभ्यासरत गराइरहन्छन्। त्यसैमा आफूलाई टिकाइरहन चाहान्छन्। एउटै झुन्डमा रमाइरहन चाहन्छन्। न आफू प्रश्न गर्ने ल्याकत राख्छन्, न अरूले प्रश्न गरेको मन पराउँछन्। त्यस्ता व्यक्तिहरूमा आलोचनात्मक चेत हुँदैन। त्यस्ता व्यक्तिबाट आएका तर्कहरू वैज्ञानिक हुँदैनन्। फलस्वरूप समाज पछाडि परिरहन्छ। अवैज्ञानिक तर्कबाट समाज वैज्ञानिक हुन सक्दैन। समाजले जति आलोचनात्मक चेत भएका व्यक्तिहरू जन्माउँछ, त्यति समाज, देश र राजनीति सभ्य र वैज्ञानिक बन्दै जान्छ। महान् विचारकहरू आलोचनात्मक चेतले जन्मिएका हुन्। प्लेटो, अरस्तु, सुकरात प्रश्न गर्न जन्मिए, उनीहरूले प्रश्न गर्न सिकाए। त्यसपछि अरू थुप्रै विचारक जन्मिए, जस्तो डेभिड ह्युम, रुसो, फ्रेडरिक नित्जे, मिसेल फुको आदि। तिनीहरूले आफैंमाथि संशय गरे, पुनर्विचार गरे र त्यसै गर्न र संसार हेर्न सिकाए। आलोचनात्मक चेत भएका व्यक्तिहरूले पूर्वाग्रहरहित तर्क राख्दा खतरा मोल्नुपर्ने पनि हुन सक्छ। सुकरातले हेम्लक पिए। ग्यालिलियोलाई जेलमा हालियो। यस्ता कैयौं उदाहरण छन्। आलोचनात्मक चेतले कल्पनाशीलतालाई तन्काउँछ। भ्रमलाई भत्काउँछ र एउटा सत्यको निर्माण गर्छ। तर, त्यसो गरिरहँदा त्यो मात्र सत्य हो भनेर निश्चित गर्दैन। बरु त्यसमाथि पनि संशय गर्न सिकाउँछ, उत्साहित गराउँछ। आखिर त्यसरी नै हुन्छ विज्ञानको सम्मान र आविष्कार, एकपछि अर्को, तर्कपछि तर्क। यसरी जन्मिएका हुन् विचारकहरू अल्बर्ट आइन्स्टाइन, न्युटन, कार्ल माक्र्स, मार्टिन हेइडीगर आदि। एउटा विचारक एउटा दार्शनिक पनि हो। आलोचनात्मक चेतबाट जन्मिएका विचारहरू दर्शनको नजिक हुन्छन्। आलोचनात्मक चेत भएका विचारकले नयाँ सिद्धान्तको प्रतिवादन गर्न सक्छ। उदाहरणका लागि मिसेल फुको जसको विचारले सीमान्तकृत विषयको मुद्दालाई उठाउन सहयोग गयो अर्थात् उनका अनुसार यदि हामीले समाजका कूरीतिलाई मान्दै र तिनैको अभ्यास गर्दै जाने हो भने कसरी ती विषयले हाम्रा जीवन र सोचलाई अझ बढी निर्देशित गरिरहन्छन् भनेर उनले तर्क राखे र भने त्यसो हुँदा व्यक्ति त्यसैलाई निरन्तरता दिन अभ्यासरत रहिरहन्छ र भ्रमको दास भइरहन्छ। उनका विचार यौन तथा लैंगिक विषय अध्ययनका लागि महत्वपूर्ण सिद्धान्त नै बने। त्यसैगरी गायत्री चक्र स्पिभाक र उनको सबाल्टर्न सिद्धान्त उनकै आलोचनात्मक सोचबाट जन्मिएको हो। जसको सिद्धान्तले आवाजविहीनहरूको आवाजलाई सुन्न मद्दत गयो। हामीले कस्तो समाजको निर्माण वा विनिर्माण गर्ने भन्ने कुराको निर्धारण आलोचनात्मक सोचचेतको अभ्यासले गर्छ। हामी कस्तो तर्कमा बाँचिरहेका छौं ? तर्कका लागि तर्क गरिरहेका छौं वा समाजलाई केही दिने तर्क गरिरहेका छौं ? यो बुझ्नु जरुरी छ। आज हाम्रो समाजले हजारौं विद्यावारिधि जन्माइरहँदा उनीहरूको शोधले समाज र राष्ट्रलाई केही दिन सकेको छ कि छैन ? समाजलाई कति हदसम्म वैज्ञानिक बनाउन सकेको छ। त्यो शोध र ती डाक्टर बनेकाहरूले समाजमा आमूल परिवर्तनका लागि के कस्ता योगदान दिइरहेका छन् ? यो महत्वपूर्ण विषय हो। आलोचनात्मक चेत हुनु भनेको सही प्रश्न गर्न सक्नु हो। सही प्रश्नले समस्याको सही समाधान खोज्छ। गलत प्रश्नले समाजलाई बिगार्छ, भाँड्छ। त्यसैले आलोचनात्मक चेतले दिने वैज्ञानिक तर्कको बारेमा काम गरेका छौं कि छैनौं ? आजै सोचौं। वैज्ञानिक तर्कले वैज्ञानिक कारणहरूको माग गर्छ। वैज्ञानिक कारणहरूको खोजी गर्छ। वैज्ञानिक कारणहरूले तर्कलाई बलियो बनाउँछ। विश्वासनीय र भरपर्दो बनाउँछ। कुतर्कहरूलाई पराजित गर्छ। नयाँ ज्ञान दिन्छ। प्रकाश दिन्छ। चेतना र विज्ञान दिन्छ। आलोचनात्मक चेत असतोमा सत्गमय हो। आलोचनात्मक चेत वैज्ञानिक समाजका लागि अपरिहार्य छ। विज्ञानको सम्भावना, चेतनामूलक समाजको निर्माण र फरक दृष्टिकोणका लागि आलोचनात्मक चेतको महत्व सधैं रहन्छ। तर, दैनन्दीन हाम्रो आलोचनात्मक सोचचेत स्खलित हुँदै छ। हाम्रा तर्कहरू आलोचनात्मक चेतबाट निर्देशित छैनन्। त्यही भएर हाम्रा तर्कहरू वैज्ञानिक छैनन्। सतही र संवेगात्मक छन्। रिस, द्वेष, इष्र्या र बदलाबाट निर्देशित छन्। व्यक्तिगत भावना र पूर्वाग्रहबाट सञ्चालित छन्। जसको कारण हाम्रा तर्कहरू पानीका निर्बलिया फोकाजस्ता छन्। यस्ता तर्कहरूले न राजनीति बलियो हुन्छ, न समाज बदलिन्छ, न त समाजलाई नयाँ दृष्टिकोण नै दिन्छ। गुणस्तरीय शिक्षा नहुनुको पछाडि आलोचनात्मक चेतको अभ्यासको नै कमी हो। आलोचनात्मक चेत बेगरको तर्कले समाजलाई झन् पछाडि धकेल्छ र उज्यालोबाट अँध्यारोतर्फ लैजान्छ। त्यही भएर आजैबाट वैज्ञानिक तर्कका लागि आलोचनात्मक सोचचेतको खोजी र अभ्यास गरौं। आचार्य समाजशास्त्र विभाग, निरी (नेक्सस इन्स्टिच्युट अफ रिसर्च एन्ड इनोभेसन)का निर्देशक हुन्।"
"इच्छाकामनामा काम गरिरहेको स्काभेटरमाथि पहिरो खस्यो, चालकको मृत्यु","चितवन : नारायणगढमुग्लिन सडक खण्डअन्तर्गत इच्छाकामना गाउँपालिका५ स्थित तीननम्बर पुलमा पहिरो खस्दा स्काभेटर चालकको मृत्यु भएको छ। सडक विस्तारका लागि भित्तो काट्ने काम गरिरहेका बेला माथिबाट पहिरो खस्दा बा२क ८६५१ नं को स्काभेटर चालक बर्दिया गेडुवा गाउँपालिका४ स्थायी घर भएका अन्दाजी ३८ वर्षीय मङ्गल चौधरीको मृत्यु भएको जिल्ला प्रहरी कार्यालय चितवनले जनाएको छ। कार्यालयका प्रवक्ता प्रहरी नायब उपरीक्षक भेषराज रिजालका अनुसार आज बिहान पुल निर्माण गर्न भित्तो काट्ने क्रममा माथिबाट पहिरो खस्दा स्काभेटरसहित चौधरी पुरिएका थिए। चालकको उद्धार गरी उपचारका लागि पुरानो मेडिकल कलेज लगिएकामा उपचारका क्रममा मृत्यु भएको उनले बताए। 'पहिरोमा परी स्काभेटर पूर्णरुपमा क्षति भएको छ। मुग्लिनबाट नारायणगढतर्फ आउँदै गरेको ना६ख १५११ नं ट्रकमा समेत क्षति पुगेको छ', प्रनाउ रिजालले भने। अहिले सवारी आवागमन नरोकिएको भन्दै पहिरो पन्छ्याउने कार्य जारी रहेको उहाँले जानकारी दिए। रासस"
"चुरे रहे पानी, पानी रहे हामी","काठमाडौं : भोक, प्यास अनि अनिद्राले अनुहार मलिन छ। चिराचिरा परेको छ पैताला। फोका उठेर टेकिसक्नु भाछैन धर्ती। कुर्कुचाबाट बगेको रगतले दिएको पीडा झन् असह्य छ। तर, खाली बाल्टिन टाउकामा बोकी मधेसबाट २५ दिन हिँडेर काठमाडौं आएको छ एक हुल सर्वसाधारण। माइतीघरमा घरी उभिन्छन्, त घरी बसेर थकाइ मार्दै नारा लगाउँछन्, पानी दे सरकार ! चुरे बचा सरकार ! ! ४२ डिग्रीको तापमान। उखरमाउलो गर्मी। भतभती पोल्ने सडक। जमिनमुनिको तातो बाफ अनि अकाशको प्रचण्ड घाम। सहनै कठिन। छाताले छेक्दै, पैदलैपदैल हिँड्दै। यो दुःख झेलेर, कोही किन सप्तरीको भारदहदेखि काठमाडौं आए ? वर्षात्मा रुझ्दै, सकडमा रात काट्दै, गाडीले उडाएको धुलोसँग संघर्ष गर्दै कोही किन चुरे बचाउ भन्दै ६ सय किलोमिटर हिँड्छ ? यो अनुउत्तरित प्रश्न नै मधेसवासीको विवशता हो। चुरे तथा वन जंगल संरक्षण अभियान नेपालको संयोजनामा पानी माग्दै २५ जनाको समूह मधेसबाट काठमाडौं आएको हो। चुरे दोहनबाट पीडित भएका बासिन्दाहरू सप्तरीको भारदह, महोत्तरीको बर्दिबास, हेटौंडा नारायणघाट हुँदै करिब महिनादिन कठोर यात्रा गरेर सरकार गुहार्न राजधानी आएका हुन्। दोहनको विरोध गर्नेहरूलाई माफियाहरूले आक्रमण गरेर ज्यान लिएका घटना पनि भएका छन्। २०७६ पुस २५ गते चुरे तथा वातावरण संरक्षण अभियन्ता दिलीप (ओमप्रकाश) महतोको चुरे माफियाले हत्या गरेका थिए। यसकारणले पनि निमुखाहरू विरोध गर्न डराउँछन्। तँलाई पनि दिलीपकुमार बनाइदिन्छु विरोध गर्नेहरूलाई क्रसर माफियाहरूले धम्की दिने गरेको पीडितहरू बताउँछन्। बस्तीमा घाँटी भिजाउने पानी छैन सिरहाको लहान नगरपालीका२ की मटियरवाकी संगीतादेवी सदायको घर चुरेकै फेदीमा छ। उनको ६ जनाको परिवार छ। मजदुरी गरेर जिन्दगी चल्छ। धनी हुने लोभमा मुठ्ठीभरमा मानिसहरू चुरे मास्दै छन्। त्यसको असर पूरा गाउँले भोगिरहेको उनी सुनाउँछिन्। क्रसर माफियाहरूले चुरे खन्यो। नदी सुक्यो। अनि हाम्रो चपाकलमा पानी हरायो, संगीता दुःख सुनाउँछिन्, अहिले बस्तीमा कण्ठ (घाँटी) भिजाउने पानी छैन। पानी नभए अन्न कहाँ फल्छ ? दुई दशकअघि संगीताका गाउँका नदीनालामा जलले भरिभराउ हुन्थ्यो। तर, दुई वर्षयतादेखि हिउँद लाग्नासाथ पिउने पानीको समेत हाहाहार हुन्छ। पूरा दिन पानी खोज्नै बित्ने गरेको उनी सुनाउँछिन्। चुरिया पहाड, नदीनाला सबै खनेर माफियाहरूले खरानी बनाए, एकै सासमा चुरे दोहनको कथा सुनाउँदै उनले दुःख पोखिन्, पोखरी सुक्यो। मूल मासियो। कल सुक्यो। हुँदाहुँदै नदी भगवान् पनि सुक्यो। उनले प्रश्नमाथि प्रश्न थप्दै गइन्। अब खेती कसरी हुन्छ ? पिउने पानी कहाँबाट आउँछ ? अनि उत्तर पनि दिइन्, सबै खाए उही माफियाले, चुरेमा व्यापार गर्ने तस्करहरूले। उनीहरूले नै हामीलाई रुवाए। अब जीवन कसरी बाँच्ने ? आँगनको चपाकलमा स्वाँ, स्वाँ हावा मात्रै आउँछ। पानी कता हरायो हँ ? खोला पनि यसरी सुक्यो कि कसैको मृत्यु हुँदा दाहसंस्कार गर्न नुहाउनसम्म थोपो पानी छैन। मैनादेवी सदाय, लहान २, सिरहा चुरे मासियो। पानी सुक्यो। स्थानीय सरकार, प्रहरी, प्रशासन र नेताहरू सबै चुरे माफियाकै पक्षमा देखिएपछि हामी मधेसवासी सरकार गुहार्न काठमाडौं आएका हौं। सुनिल यादव, अध्यक्ष, चुरे तथा वन जंगल संरक्षण अभियान नेपाल प्यासिएको घाँटी भिजाउने पानी खोज्न जाने कि भोक मेटाउन रोजगारी गर्न जाने ? दलित तथा विपन्न संगीताका परिवारलाई यस्तै प्रश्नले जालमा परेको छ। उनको मात्रै होइन, मधेस प्रदेशका ६१ लाख २६ हजार २ सय ८८ जना चुरे दोहन र त्यसबाट उत्पन्न अन्न, पिउने पानी, सिचाइँको समस्याले पीडित छन्। स्थानीय सरकार, प्रहरी, प्रशासन र नेताहरू सबै चुरे माफियाकै पक्षमा देखिएपछि संगीताजस्ता मधेसवासी सरकार गुहार्न काठमाडौं आएको अभियानका अध्यक्ष सुनिल यादवले बताए। जीवनमा यति कठोर यात्रा संगीताले पहिलोपटक गरेकी छिन्। बिहीबार माइतीघरको छाहरीमा आइपुग्दा मरेर बाँचेको अनुभूति उनले सुनाइन्। लामो सास फेर्दै कहिन् पानी नहुँदाको पीडा। खोलिन्, चुरे तस्करले चलाएको साम्राज्यको कथा। अनि पोखिन्, स्वर्गजस्तो मधेस मरुभूमीकरण हुनुको व्यथा। बाबपुर्खाले पनि पानी पाउन यतिको ठूलो पदयात्रा र दुःख गर्नुभएको थिएन। जति दुःख हामीले अहिले गर्नु परेको छ। झ्न आउँदो पुस्ताको हाल के होला ? त्यो मलाई नसोध्नुस्, उनी भन्छिन्, खुट्टाभरि फोका उठ्यो। फुट्यो। हिँडिसक्नु भाछैन। यो दुःख कसलाई सुनाउँ ? कसले सुनिदिन्छ ? फुटेको पैतालामा कसले मलहम लगादिन्छ ? जनतामारा नीति अनि सरकारका निकायको रवैले अब चुरे नरहने हो कि भन्ने मनमा प्रश्न उठेको संगीता सुनाउँछिन्, यहाँ सरखार सरखारजस्तो भएन। पुलिस पुलिसजस्तो भएर उभिदिएन। चुरे दोहन माफियाको व्यापार भयो। अहिले खोला खनेर स्टोर गर्दैछ। पुलिस प्रशासन र सरकार सब चुप्प लगेको छ। तराईमधेसको साँझा कथाव्यथा बोकर माइतीघरमा संगीताजस्ता २५ जना आएका छन्। चुरेलाई अतिक्रमणमुक्त गर, वनलाई डढेलोमुक्त बनाउ, पानीका लागि रूख बचाउँ, सरकार पानी दे लगायत नारा टाँसिएका खाली बाल्टिन बोकेर काठमाडौंका सडक तताइरहेका छन्। चुरे दोहनको दर्द सुनाइरहेका छन्। हे भगवान् ! कमला नदी नै सुक्न लाग्यो चुरे संरक्षणका लागि सरकारले गौरवको योजना सञ्चालन गरेको छ। तर, त्यसको प्रतिफल शून्य जस्तै देखिन्छ। ढेड दशकदेखि राष्ट्रपति तराई मधेस चुरे संरक्षण विकास आयोजना सञ्चालनमा छन्। अर्बौं बजेट खर्च भइसक्यो। तर, खानेपानी भण्डार चुरेमा पानी हराउँदै गएको छ। कारण हो, चुरेको अवैध दोहन र अतिक्रमण। यसको चपेटामा परेकी छन् धनुषाको कमलामाई नगरपालिका७ की ७० वर्षीया सोनावत्ती मुखिया। आराम गर्नुपर्ने उमेरमा उनी पानी खोज्दै मधेसको देहातबाट सयौं किलोमिटर पैदल यात्रा गरेर काठमाडौं टेकेकी छन्। जीवनमा पहिलोपटक काठमाडौं देखेको उनी बताउँछिन्। सडकभरि कमिलाको ताँतीसरी गाडी हेरेर उनी अच्चमित छिन्। तर, घर आँगनको चपाकल सुकेकोमा चिन्तित छिन्। उनी सोध्छिन्, सरखारके घर कत हई ? (सरकारको घर कहाँ छ ?) आफ्नै घर किनारको शक्तिशाली कमला नदी सुक्नै लागेको सोनाबत्तीले सुनाइन्। बाह्रोमास छत्तिसों दिन बग्ने कमला नदी त सुक्न लाग्यो। अब त अनेहेर हुन लाग्यो, उनले भनिन्, नदीबाट चोरहरूले हात्तिजस्तो गाडी(टिफर र स्काभेटर) लगाएर बालुवागिटी रातिमा चोरीचोरी लाने गर्छन्। पुलिस त हेरेको हेरै हुन्छ। उनीहरू सप्पै मिलेका छन्। पैसा खान्छन्। त्यसले गर्दा अब कमला नदीको नामैनिशाना हराउने जस्तो भयो। पानी कता हरायो हँ ? पानी हाम्रो जिन्दगानी हो। बिहान उठेदेखि राति नसुतेसम्म पानीसँग हाम्रो दिनचर्या चल्छ। तर, विशेष गरी मधेसका जिल्लाहरू पानी नपाएर काकाकुल छन्। इनार, कुवा, चपाकल, पोखरी सुक्नु त्यहाँ सामान्य भइसक्यो। गत वर्षदेखि नदी र खोला नै सुक्न थालेका छन्। गाउँमा ट्यांकरले पानी बाँड्दै छ। यो मधेसवासीका लागि अनौठो परिघटनाजस्तै रहेको पीडितहरू बताउँछन्। अब जीवन कसरी बाँच्ने ? सिरहाको लहान नगरपालिका२ मटियरवाकी ४५ वर्षीय मैनादेवी सदाय पिरोलिएकी छिन्, आँगनको चपाकलमा स्वाँ, स्वाँ हावा मात्रै आउँछ। पानी कता हरायो हँ ? थाहा छैन। चापाकल सुकेपछि घरघरमा धारा त पुग्यो, त्यसमा पनि बिहान बेलुका मात्र तुरतुर पानी आउने गरेको मैनादेवी बताउँछिन्। उनी भन्छिन्, कसरी प्यास मेटाउने ? कसरी तिर्खाको घाँटी भिजाउने ? अब त अन्न र पानी दुवैको अनिकाल पर्न लाग्यो। सरखार के हेरेर बसेको छ ? मधेसवासीन्दालाई पानीको जोहो गर्दै दिन बित्ने गरेको उनले सुनाइन्। भातभान्छा कसरी गर्ने, बच्चाहरूलाई खुवाइपियाइ, नुहाइधुवाइ, वस्तुभाउलाई पानी कसरी खुवाउने ? समस्यै समस्या भयो। चुरे पानीको भण्डार हो। मधेस अन्नको भखारी हो। चुरेको पानीको शक्तिले मधेसले प्यास बुझाउँछ। भोक मेटाउँछ। चुरे दोहनका कारण खानेपानीका बोरिङहरूमा पनि रिचार्ज भएको छैन। त्यसैले धाराहरूमा पानी आउन कम हुँदै गएको चुरे विज्ञ डा विजयकुमार सिंह बताउँछन्। खोलानाला सुकेपछि सिँचाइ हुन छाडेको छ। धानको बाला लहलह झुल्ने फाँटहरू बाँझा छन्। मैनादेवी भन्छिन्, खोलामा पानी यसरी सुक्यो कि कोही गाउँका मानिसको मृत्यु हुँदा दाहसंस्कार गर्न नुहाउन पनि थोपो पानी छैन। यता हेर विश्व समुदाय : डा रामप्रसाद चौधरी, वनस्पति विज्ञ पानी माग्दै कोसौं कोस, हजारौं कोस हिँडेर मधेसका जनता काठमाडौं आएका छन्। चुरे बचाउने लडाइँ हाम्रो धेरै पुरानो मुद्दा हो। चुरे, तराई र मधेस यी तीन शब्दलाई नछुट्याइकन हेर्नुपर्छ। यो एउटै भूपरिधि हो। कसैले चुरेलाई छुट्टै, मधेसलाई छुट्टै र तराईलाई छुट्टै हेयो भने त्यो अन्याय हुन्छ। यो विषय राज्यले बुझ्नै पर्छ। चुरे, तराई, मधेसले नेपालको करिब २७ प्रतिशत भूभाग औगटेको भए तापनि यहाँ देशको ६० प्रतिशत जनता बसोबास गर्छन्। यी सबै जनसंख्यामा अन्न, पानी, हावा, काठ, जडिबुटी लगायतको चुरेले धानेको छ। देशमा जलवायु सम्मेलन भएको छ। तर, त्यसमा चुरेको मुद्दा उठाइएको छैन। के चुरे हिमाल होइन ? हिमाल भन्नेबित्तिकै ठूला टाकुरा मात्रै हो र ? चुरेले हिमाली क्षेत्रलाई दिइरहेको योगदानबारे बुझाउन जरुरी छ। तराईबाट आउने गर्मी हावालाई चुरेले छेकेर सम्पूर्ण पहाडीवासीका लागि ढालका रूपमा काम गर्छ। पानी, वन्यजन्तु, वनस्पति, जीविकोपार्जनका हिसाबले चुरे महत्वपूर्ण छ। यहाँका वन्यजन्तुलाई संरक्षण गर्न अन्तर्राष्ट्रिय रूपमा प्रयास भएको छ। तर, चुरेको पानी बचाउन अन्तर्राष्ट्रिय रूपमा प्रयास भएकै छैन। चुरे संरक्षणको मुद्दा क्षेत्रीय र विश्वव्यापी हो। जनता जागृत भएर सडकमै आएका छन्। चुरे बाँचे, पानी रहन्छ, पानी रहे भने मात्रै हामी बाच्न सक्छौं। यो मर्मलाई बुझ्न अब ढिला गर्नुहुँदैन। पैसाको पछि मात्र नलागौं : डा विनोद भट्ट, चुरे तथा वातावरण विज्ञ चुरे, चुरे मात्रै होइन्। यो हाम्रै देशबासीको जीवन अनि भविष्य हो। तराईलाई हामी सबैले अन्न भण्डार भन्छौं। माटोलाई पानी नभइकन अन्न फल्दैन। चुरे भनेको पानीको मुहान हो। पानी भएन भने हामी कतिबेर बाँच्छौं ? त्यो हामीले बिर्सिन थालेका छौं। ६० प्रतिशत जनसंख्या बसोबास गर्ने तराईमधसेमा पानी भएन भन्ने कुरा त्यहाँ गएर बसोबास गर्यौ भने मात्रै थाहा हुन्छ। हामीले हाम्रा प्राथमिताहरू हेरेनौं। उसको समस्या हो, टाढाको समस्या हो, आएपछि हेरौंला भन्नेतिर सरकार गयो। डढेलोको आगो जस्तो अझै टाढा छ भन्दाभन्दा कति जंगल खायो। तर, सरकारले हेरेन। सुरुमै ठीकसँग व्यवस्थान गरेको भए महिनौंसम्म विध्वंश गर्न पाउने थिएन। तर हामी समयमा व्यवस्थापन गर्दैनौं। आगो व्यवस्थापन चैत वैशाखमा गर्ने होइन, हिउँदमै त्यहाँमा पातपतिंगरलाई बिस्तारै जलाइदिनु पर्थियो। तर, गरिएन। अहिलेको चुरेको समस्या पनि डढेलो जस्तो हुन लग्यो। चुरे संरक्षणमा सरकारको ध्यान छैन। सबै बर्बाद भएपछि त हाम्रो केही पनि लाग्दैन। गर्मी बढ्दै गयो, पानी हराउदै गएको छ। यो मधेसको मात्रै समस्या होइन् यो सबै नेपालीको समस्या बन्यो। बजेटै तुहुन्छ, चुहुन्छ : डा नागेन्द्रप्रसाद यादव, चुरे तथा नदीजन्य सामग्री उत्खननविद् चुरे संरक्षण हाम्रो पहिलो प्राथमिकतामा पर्छ। तर, सरकारको सरकारले चुरे संरक्षण गर्ने नीति ल्याउँछ। तर, प्रभावित ठाउँमा कार्यक्रम पुग्दैन। चुरे संरक्षणको अनुभूति जनताले गर्न सकेको छैन। दुई दशकदेखि हामीले भन्दै आएका छौं, चुरे रहे पानी, पानी रहे हामी। चुरे पानीको स्रोत हो भन्ने कुरा सबैले स्वीकारेको छ। तर, त्यसलाई कसरी संरक्षण गर्ने कुरो गरिएको छैन। चुरे विनाशले पानीको स्रोत घट्दै गएको छ। मधेस प्रदेश सरकार चुरे संरक्षणलाई प्रभावकारी ढंगले अगाडि बढाउन सकेको छैन। संघीय सरकारले चुरेलाई संरक्षण गर्ने नीति लिए पनि प्रभावकारी बनाउन सकिरहेको छैन। चुरेका पहाडहरूको दोहनले नदीहरू बालुवा गिटी जम्मा भएको छ। त्यसले चुरेबाट बग्ने नदीहरूको सतह अस्वभाविक रूपमा माथि आएको छ। यो पनि ठूलो समस्या हो। चुरे, तराई र मधेसलाई ध्यानमा राखेर संरक्षणका योजनाबद्ध कार्यक्रम सञ्चालन हुँदैनन्, तबसम्म समस्या समाधान हुँदैन। चुरेको भावर र तल्लो तहमा सबैभन्दा बढी समस्या देखिएको छ। यसै वर्ष नीति तथा कार्यक्रममा चुरे संरक्षणका चिल्ला कुरा मात्रै आएका छन्। गत वर्षकै बजेट चुरेमा खासै कार्यान्वयन भएको छैन। चुरेले माननीय र मन्त्री बनाउँछ : शेखर यादव, पूर्वअध्यक्ष, वन प्राविधिक संघ नेपालमा पानीको कमी छैन। तर, बिडम्बना छ, सरकारसंग जनता पानी माग्दै छन्। नेपालसंग हाम्रो खेतखरियान, घर बगाएर बिहारसम्म बगाउने पानी छ। तर, हामीलाई पिउने पानी छैन। कारण चुरेको अवैध उत्खनन हो। नदी उत्खनन कागजमा अवैध, नियमकानुनमा अवैध छ। तर, यसको भित्रीपाटो भने धेरै माननीय, मन्त्री बनाउन प्रयोग हुन्छ। उनीहरूका लागि चुरे उत्खनन बैध छ, तर हामी सर्वसाधारणका लागि अवैध हो। आजभन्दा १० वर्षअघि चुरेमा १० लाख मानिसको बसोबास थियो। अहिले चुरेमा पहिलेभन्दा दुई गुणा बढी जनसंख्या पुगेको हुन सक्छ। चुरेको बसोबास अवैध हो तर, सरकारले वैध बनाउने काम गरिरहेको छ। वन क्षेत्रमा १० वर्ष बसोबास गरेकालाई लालपुर्जा दिने नीति लिएर आउँछ। जसलाई वन ऐनले अबैध भनेको छ। नेताहरूले भोट बैंक बनाउन अवैध बसाइँलाई पनि बैध बनाउन लागेका छन्। नेताहरूले नै पैसा खाएर जंगलका जमिन बाँडिरहेका छन्। गैरकानुनी रूपमा चुरेका खोला खन्नेदेखि क्रसर चलाउने काम गरिरहेका छन्। मधेस र देशलाई बर्बाद बनाएर अब त नदीजन्य पदार्थ पनि विदेश निकासी गर्ने योजनामा छन्। सरकारमा रहेका केही नेताहरू मधेसलाई रुवाएर आफ्नो स्वार्थ पूरा गर्न लागेका छन्। पहिला जनकपुरमा ५० फिटमा पानी आउँथ्यो अहिले ५ सय फिट तल गइसक्यो। यसमा कसैको चासो छैन। वन मन्त्रालयले यसमा अध्ययन गराउन खोजेको थियो तर, हुन दिइएन। चुरे समितिलाई बजेट दिनुपर्छ: शशीकुमार शर्मा, सदस्य, राष्ट्रपति चुरे तराई मधेस संरक्षण विकास समिति तत्काल राष्ट्रपति चुरे तराई मधेस संरक्षण विकास समितिलाई गुरुयोजनाले कल्पना गरेअनुसार सरकारले बजेट विनियोजन गर्नुपर्छ। चुरे संरक्षण ऐन बनाएर तत्काल लागू गर्नुपर्छ। वन तथा वातावरण मन्त्रालयले एक मुष्ठ कर्मचारी समितिमा पठाउनुपर्ने देखिन्छ। योजनामा वन मन्त्रालयको हस्तक्षेप बन्द गर्नुपर्छ। यसको बजेट राष्ट्रिय योजना आयोग वा समितिलाई एकमुष्ठ विनियोजन हुने व्यवस्था मिलाउनुपर्छ। चुरे क्षेत्रमा नदीजन्य पदार्थको उत्खन्नबारे अनुगमनको जिम्मा समितिमा हुनुपर्ने देखिन्छ। चुरे संरक्षण समितिलाई वन मन्त्रालयमा नराखी प्रधानमन्त्री तथा मन्त्रिपरिषद्को कार्यालय मातहत राख्नुपर्छ। चुरे उत्थानशील परियोजनालाई चुरे समिति मातहत राखेर सञ्चालन गर्दा संरक्षणका काम प्रभावकारी हुन्छ।"
बजेटमा विकृति,"आर्थिक वर्षको अन्तिम चौमासिकमा मात्र बजेट खर्च र विकासको काम गर्ने प्रवृत्ति अझै छ । वर्षभर अध्ययन अनुसन्धान, त्यसको प्रभाव क्षेत्र र बजेट व्यवस्थापन गरेर बजेट निर्माण गर्नुपर्ने हो । त्यसका लागि राष्ट्रिय योजना आयोग लगायतका निकाय छन् । तर बजेट आयोगको योजना र नीति अनुसार बन्दैन । बजेट नेताको चाहनामा बन्छ । सरकारमा भएकाहरू त घरको ढुकुटी बाँडेजस्तै ठाउँ ठाउँमा पुगेर भाषण गर्छन्, यति बजेट दिने भनेर घोषणा गर्छन् । तर, ती योजनाको प्रभावकारिता र उपयोगिताबारे उनीहरूको कुनै अध्ययन हुँदैन । यसले बजेट कार्यान्वयनमा मात्र होइन, कामको प्रभावकारितामा पनि प्रश्न उठ्ने गरेको छ । यतिमात्र होइन, सांसदहरूले पनि आफ्नो पहुँच अनुसार बजेट लैजान्छन् । विकट र बजेट आवश्यकता भएको क्षेत्रले बजेट पाउँदैन, तर पहुँच र शक्तिमा भएकाहरूले आफ्नो क्षेत्रमा बजेट खन्याउँछन् । त्यसका लागि राजनीतिक नेतृत्व आफू अनुकूल कर्मचारी चाहन्छन् । अनि स्वार्थ नमिलेपछि सचिवहरूको सरुवा गरिन्छ । पछिल्लो उदाहरण अर्थसचिव कृष्णहरि बास्कोटाको सरुवालाई लिन सकिन्छ । उनलाई बजेट निर्माणको मध्याह्नमा सरुवा गरिएको छ । बजेट योजना आयोग र सम्बन्धित मन्त्रालयहरूमा हुनुपर्ने हो । तर, बजेट मन्त्री र नेताहरूको खल्तीमा हुन्छ । अझ चिर्कटामा हुने गरेको पाइएको छ । चिर्कटामा आएका योजनाहरू राख्न माथिको आदेश भनी भनी प्रधानमन्त्री कार्यालय र अर्थ मन्त्रालकै उच्च अधिकारीबाट दवाब कर्मचारीलाई आउने गरेको छ । सोही अनुसार काम नभए कर्मचारी सजायका भागीदार हुन्छन् । आर्थिक ऐन विपरीत बजेट तर्जुमा प्रक्रियामा हस्तक्षेप गर्ने राजनीतिक प्रवृत्ति दुःखदायी छ । सर्वाेच्च अदालतले गतवर्ष संसदीय क्षेत्र पूर्वाधार विकास कार्यक्रमबारे प्रश्न उठाए पनि यो वर्ष सांसदहरूकै नाममा बजेटमा कार्यक्रम राख्ने प्रपञ्च भइरहेको छ । आखिर किन प्रक्रियामा आउने बजेटमा प्राथमिकता दिँदैनन्, जनप्रतिनिधि ? चिर्कटो र जस्केलाबाटै बजेट थपघट गर्नुपर्ने के छ ? त्यस्तो बाध्यता ? यसरी बजेट ल्याउने अझ आर्थिक वर्षको अन्त्यमा बजेट रकमान्तर गरेर हतार हतार काम सक्ने प्रवृत्ति पनि छ । बजेट, विकासको काम र सांसदको काम, भूमिकाबारे सम्बन्धित निकायहरू प्रष्ट नहुने हो भने वर्षेनि पहुँचको भरमा जाने बजेटबाट प्रभावकारी विकासका काम हुन सक्दैन । त्यसैले निश्चित निकायबाट आवश्यकता र प्रभावकारिताको अध्ययन गरी प्रक्रियामा आएका योजनाहरूमा मात्र बजेट कार्यान्वयन गरिनुपर्छ ।"
बजेटमा विकृति,"आर्थिक वर्षको अन्तिम चौमासिकमा मात्र बजेट खर्च र विकासको काम गर्ने प्रवृत्ति अझै छ । वर्षभर अध्ययन अनुसन्धान, त्यसको प्रभाव क्षेत्र र बजेट व्यवस्थापन गरेर बजेट निर्माण गर्नुपर्ने हो । त्यसका लागि राष्ट्रिय योजना आयोग लगायतका निकाय छन् । तर बजेट आयोगको योजना र नीति अनुसार बन्दैन । बजेट नेताको चाहनामा बन्छ । सरकारमा भएकाहरू त घरको ढुकुटी बाँडेजस्तै ठाउँ ठाउँमा पुगेर भाषण गर्छन्, यति बजेट दिने भनेर घोषणा गर्छन् । तर, ती योजनाको प्रभावकारिता र उपयोगिताबारे उनीहरूको कुनै अध्ययन हुँदैन । यसले बजेट कार्यान्वयनमा मात्र होइन, कामको प्रभावकारितामा पनि प्रश्न उठ्ने गरेको छ । यतिमात्र होइन, सांसदहरूले पनि आफ्नो पहुँच अनुसार बजेट लैजान्छन् । विकट र बजेट आवश्यकता भएको क्षेत्रले बजेट पाउँदैन, तर पहुँच र शक्तिमा भएकाहरूले आफ्नो क्षेत्रमा बजेट खन्याउँछन् । त्यसका लागि राजनीतिक नेतृत्व आफू अनुकूल कर्मचारी चाहन्छन् । अनि स्वार्थ नमिलेपछि सचिवहरूको सरुवा गरिन्छ । पछिल्लो उदाहरण अर्थसचिव कृष्णहरि बास्कोटाको सरुवालाई लिन सकिन्छ । उनलाई बजेट निर्माणको मध्याह्नमा सरुवा गरिएको छ । बजेट योजना आयोग र सम्बन्धित मन्त्रालयहरूमा हुनुपर्ने हो । तर, बजेट मन्त्री र नेताहरूको खल्तीमा हुन्छ । अझ चिर्कटामा हुने गरेको पाइएको छ । चिर्कटामा आएका योजनाहरू राख्न माथिको आदेश भनी भनी प्रधानमन्त्री कार्यालय र अर्थ मन्त्रालकै उच्च अधिकारीबाट दवाब कर्मचारीलाई आउने गरेको छ । सोही अनुसार काम नभए कर्मचारी सजायका भागीदार हुन्छन् । आर्थिक ऐन विपरीत बजेट तर्जुमा प्रक्रियामा हस्तक्षेप गर्ने राजनीतिक प्रवृत्ति दुःखदायी छ । सर्वाेच्च अदालतले गतवर्ष संसदीय क्षेत्र पूर्वाधार विकास कार्यक्रमबारे प्रश्न उठाए पनि यो वर्ष सांसदहरूकै नाममा बजेटमा कार्यक्रम राख्ने प्रपञ्च भइरहेको छ । आखिर किन प्रक्रियामा आउने बजेटमा प्राथमिकता दिँदैनन्, जनप्रतिनिधि ? चिर्कटो र जस्केलाबाटै बजेट थपघट गर्नुपर्ने के छ ? त्यस्तो बाध्यता ? यसरी बजेट ल्याउने अझ आर्थिक वर्षको अन्त्यमा बजेट रकमान्तर गरेर हतार हतार काम सक्ने प्रवृत्ति पनि छ । बजेट, विकासको काम र सांसदको काम, भूमिकाबारे सम्बन्धित निकायहरू प्रष्ट नहुने हो भने वर्षेनि पहुँचको भरमा जाने बजेटबाट प्रभावकारी विकासका काम हुन सक्दैन । त्यसैले निश्चित निकायबाट आवश्यकता र प्रभावकारिताको अध्ययन गरी प्रक्रियामा आएका योजनाहरूमा मात्र बजेट कार्यान्वयन गरिनुपर्छ ।"
साढे २ महिनादेखि किसान बिमाबाट बञ्चित,"काठमाडौं : किसानहरूको उत्पादनमा गरिँदै आएको बिमा रोकिएको करिब साढे २ महिना भइसकेको छ। सरकारले बिमा प्रिमियममा ८० प्रतिशत अनुदान रकम ३ अर्ब रुपैयाँभन्दा बढी बिमा कम्पनीहरूलाई भुक्तानी नगरेकाले सञ्चालनमा रहेका १४ ओटै निर्जीवन बिमा कम्पनीहरूले कृषि बिमालेख नै बन्द गरेका हुन्। निर्जीवन कम्पनीले प्रेस विज्ञप्ति जारी गर्दै चैत्र १ गतेदेखि उक्त बिमालेख नगर्ने घोषणा गरेका थिए। यसबीच लामो समय बितिसक्दा पनि सम्बद्ध निकायले कुनै पनि निकासा निकालेको छैन। आर्थिक वर्ष २०८१८२ मा कृषि तथा पशुपन्छीको बिमा प्रिमियममा अनुदानवापत ७१ करोड ७६ लाख ७४ हजार कम्पनीहरूलाई दिइएको छ। तर चालु आवको हालसम्म भने करीब ३ अर्ब बिमा प्रिमियमको अनुदानवापतको रकम भुक्तानी गर्न बाँकी रहेको कृषि तथा पशुपन्छी विकासका प्रवक्ता सवनम शिवाकोटीले जानकारी दिइन्। चालु आवको फागुनसम्म कृषि तथा पशुपन्छी बिमालेख १ लाख १२ हजार ७ सय १२ जारी भएको छ। जसमा ३० अर्ब ४१ करोड ९७ लाख रुपैयाँ बिमांक रकम संकलन भएको थियो। तर यसअवधिमा कृषि तथा पशुपन्छी बिमामा २५ हजार ३८२ जना किसानबाट १ अर्ब २१ करोड ७६ लाख दाबी रकम परेको थियो। यसमध्ये २४ हजार ७ सय ६३लाई १ अर्ब १६ करोड २९ लाख रुपैयाँ भुक्तनी गरेको छ। यसबाहेक अझै ७ हजार ५ सय ६६ जनाको ४० करोड ३८ लख ३२ हजार ७२२ रूपैयाँ दाबी भुक्तानी दिन बाँकी छ। सरकारबाट अनुदानबापतको अर्बौं रकम निकासाका लागि अनुरोध गर्न कृषि मन्त्रालय धाउँदाधाउँदा थाकिसकेको बताउँछन् नेपाल बीमक संघका अध्यक्ष चंकी क्षेत्री। सगरमाथा लुम्बिनी इन्स्योरेन्सका प्रमुख कार्यकारी अधिकृत रहेका क्षेत्री सरकारले कृषि बिमाको पैसादिन ढिलाइ गर्दा समग्रमा बिमा व्यवसायमा नै असर परेको बताउँछन्। यता बिमा कम्पनीहरूको नियामक निकाय नेपाल बिमा प्राधिकरणका सूचना अधिकृत नीर्मल अधिकारी बिमालेख रोकिँदा किसानहरू प्रभावित भएको स्विकार्दै यसलाई खुलाउन पहल भइरहेको बताउँछन्। बिमा रोकिँदा समस्या त पर्ने नै भयो। किसानहरूले बिमा गर्न पाएनन्। यता अनुदान बापतको रकम कम्पनीले नपाउँदा दाबी भुक्तानी गर्न पाएका छैनन््। सरकारले समयमै पैसा नदिँदा बिमा कम्पनीहरूको काष व्यवस्थापन हुन सक्दैन, अधिकारीले अन्नपूर्णसँग भने। यस्ता समस्या समाधान गर्न हामीले कृषि मन्त्रालयसँग कोअर्डिनेसन गरिरहेका उनले जनाए। यो मन्त्रालयले पनि अर्थ मन्त्रालयसँग कुरा गरिरहेको छ। सरकारले भुक्तानी गर्ने अघिल्लो आवदेखिकै हो, बजेट कुर्नुपर्दैन। बरु अन्य स्रोतबाट व्यवस्थापन गरेर रकमान्तर गरेर दिए पनि हुन्थ्यो, उनले थपे। यद्यपि कृषि तथा पशुपन्छी विकास मन्त्रालय भने आगामी आर्थिक वर्षको बजेटकै पर्खाइमा छ। मन्त्रालयकी प्रवक्ता सवनम शिवाकोटी तत्काललाई सरकारले बिमा प्रिमियमको अनुदानबापतको रकम दिन स्रोत नभएको तर यसको निकासा खोजिरहेको जनाइन्। उनका अनुसार बिमाको कार्यान्वनको प्रभाव तथा समग्र नीतिको समीक्षा मूल्यांकन नभएकोले नीति अनुसन्धान प्रतिष्ठानलाई अध्ययनका लागि अनुरोध भएको छ। यसैक्रममा उनी भन्छिन्, बिमा अनुदानको रकम उपलब्ध गराउनुपर्ने नेपाल सरकारबाट पाउनु पर्ने कम्पनीहरूको अनुदान रकम यथासक्य छिटो उपलब्ध गराइ बिमा लाई सुचारु गर्नु पर्ने देखिन्छ। बिमामा हाल दिइँदै आएको अनुदानको दर, प्रिमियमको दरहरू अध्ययनसहित पुनरावलोकन गर्नुपर्ने देखिन्छ। कृषि तथा पशुपन्छी बिमाका विकृति कृषि तथा पशुपन्छी विकास मन्त्रालयकी प्रवक्ता सवनम शिवाकोटीले अनुगमनका क्रममा थुप्रै विकृति देखिएको बताउँछिन्। उनका अनुसार बिमाशुल्क बढी लिई बिमालेख जारी गर्ने गरेको, प्राप्त गरेपछि मात्र बिमालेख अन्तर्गतको दाबी भुक्तानी गर्ने भनी बिमालेखमा लेख्ने गरेको देखियो। एकै पशुको एक वर्ष कम अर्को वर्ष बढी बिमांक राखी बिमा गर्ने गरेको, बिमालेखमा उल्लिखित प्राविधिक व्यवस्था एंव शर्तविपरीत बिमालेख जारी गर्ने गरेको, नेपाल सरकारबाट सिफारिस नभएको जात एंव पशुहरूको समेत बिमालेख जारी भएको छ। बैंक कर्जा भएको फर्महरूको बढी बिमांक राखी बिमा गर्ने गरेको, जोखिम प्रारम्भ मिति र बिमालेख जारी मिति फरक पारी बिमालेख जारी गर्ने गरेको, दुर्घटना बिमा एकजनाको मात्र गरी सामुहिक बिमालेख जारी गर्ने गरेको देखियो। कृषि, पशुपन्छी र जडीबुटी गरी हालसम्म ३२ वटा बिमालेख जारी भएको देखिन्छ। बिमांक रकमको आधारमा विश्लेषण गर्दा पशुपन्छी बीमा, माछासमेत ९५५ र कृषि बिमा ४५ प्रतिशतले भइरहेको छ। प्रिमियम दर १५ प्रतिशतदेखि ९ प्रतिशतसम्म रहेको (निश्चित आधार, वैज्ञानिक नभएकोकेरा बिमामा प्रिमियम दर पुनरावलोकन गरेको ) छ। हाल दलहन बाली, आँपखेती, ओखरखेती, घाँसेबाली बिमालेख नयाँ बिमालेख संशोधित तथा पन्छी बिमालेख जारी छ। साथै, कृषि पशुपन्छी तथा जडीबुटी बिमा निर्देशिका, २०७९ संशोधन भै जारी भएको छ। यस्तै, सुन्तला, जुनार र कागति बिमालेख, कफी बिमालेख, अलैंचीखेती बिमालेख, चिया खेती बिमालेख, च्याउ खेती, मौरी, बिउलागायतका बिमालेखलगायत अन्य पुराना बिमालेखहरूको संशोधनको कार्य भइरहेको छ। केही बिमालेख संशोधन भई जारी भइसकेको छ। बंगुर बिमालेख, घोडावर्ग बिमालेख, स्ट्रबेरी खेती, मौरी बिमालेखको मस्यौदा तयारीको क्रममा रहेको समेत उनले जानकारी दिइन। माछा बिमाअन्तर्गत अनुदान रकम सिफारिसमा देखिएका समस्या समाधान सम्बन्धमा प्रतिवेदन तयार भई बाली तथा पशुधन बिमा कोष व्यवस्थापन समितिमा पेस भएको प्रवक्ता शिवाकोटीले जनाइन्। बाली तथा पशुधन बिमाको प्रिमियममा अनुदान उपलब्ध गराउने निर्देशिका, २०७० मा जारी भै २०७० साउन १ बाट लागू भएको थियो। कृषिको बिमा नेपाल सरकारले कृषि तथा पशुपन्छीको बिमाको प्रिमियममा ८० प्रतिशत अनुदान दिने व्यवस्था गरेको छ। जस्तैः एउटा किसानले १ लाखको गाईको बिमा गरेमा त्यसको ५ प्रतिशत अर्थात् ५ हजार प्रिमियम लाग्छ। उक्त प्रिमियममा ८० प्रतिशत अर्थात् ४ हजार सरकारले र २० प्रतिशत अर्थात् १ हजार किसानले तिर्नुपर्छ। यो सुरुमा बिमा गर्नेबेला बिमा कम्पनीहरूले किसानले तिर्ने २० प्रतिशत लिन्छन् बाँकी ८० प्रतिशत भने सरकारले अनुदानवापतको रकम बिमा गरेपछि तथ्यांक मासिक रूपमा बिमा प्राधिकरणमा पठाउँछन्। यसपछि प्राधिकरणले सम्बन्धित बिमालाई हेरेर कृषि सेवा विभाग वा पशु सेवा विभाग र कृषि तथा पशुपन्छी विकास मन्त्रालयमा पठाउने गर्छ। उक्त निकायले तथ्यांक हेरेर सही ठहयाएपछि अनुदानका लागि गठित समितिमार्फत पारित भएपछि कम्पनीहरूलाई अनुदानवापतको रकम वितरण गरिन्छ।"
भोजपुरमा उँभौलीको उल्लास,"भोजपुर : वैशाख पूर्णिमा सुरु भएसँगै किरातहरूको सांस्कृतिक महान चाड उँभौली पर्व धुमधामले सुरु भएको छ। किरात राई समुदायको बाहुल्य रहेको भोजपुरमा पनि उँभौली पर्व हर्षोल्लासका साथ सुरु भएको छ। किरात मुन्दुमी संस्कृतिमा साकेला, साक्खेवा, साकेन्वा नामले परिचित उँभौली पर्वको रौनक किरातबस्ती गाउँगाउँदेखि शहरबजारसम्म धुमधामले सुरु भएको छ। विशेष गरी मुन्दुमी मान्यताअनुसार अन्नबाली प्राकृतिक विपत्तिहरूबाट सुरक्षित रहने मनोकामनाका साथ इष्टदेवता सुम्दिमा र पारुहाङको पूजाआजा गर्ने चलन छ। स्थानीय कुल होमे तीर्थ कुमार राईका अनुसार उँभौलीमा न्वागी, सिमे, भूमे र भूमिपूजाका रूपमा कुखुरा, कोदोको जाँड र रक्सीलाई सुप्तुलुङ अर्थात तिनचुल्हो र माङ (पितृ) पूजामा चढाउने धार्मिक परम्परा छ। वर्षभरिलाई फलाइने अन्न रोपेर उँभो (उकालो) लाग्ने भएकाले भूमिपूजक किरात राईहरू वैशाख पूर्णिमादेखि १५ दिनसम्म उँभौली मनाउँछन्। मुन्दुमी परम्पराअनुसार इष्टदेवता सुम्दीमा र पारुहाङलाई सम्झँदै माङ (कुलपितृ) लाई शक्ति माग्ने गरिने राईले सुनाए। अन्य समुदाय जस्तै किरात राईहरूको पनि उँभौली मुख्य पहिचान हो। हाम्रो संस्कार हो। हाम्रो संस्कारसंस्कृति, मौलिकपन, मूल्यमान्यता बिर्सन पनि हुन्न। त्यहि पुर्खाहरूको सम्झना र सुखशान्तिको कामनाका लागि उभौँली मनाउँछौ, उनले भने। उँभौलीमा किरात राईहरू आदिमकालमा पूर्खाहरूले कन्दमुल खाएर जीविका गरेको स्मृतिमा कन्दमूल खाने, काँचो वनतरुलको टीका लगाउने, सबेरै काँचो वनतरुल चपाएपछि मात्र अन्य उसिनेका वा भुटेर तारेका कन्दमूल भोजनका रूपमा ग्रहण गर्ने परम्परा रहेको किँरात संस्कृतिवद् देवराम राईले बताए। यस्तै उँभौलीमा नाचिने साकेला सिलि (चण्डी नाच) पशुपन्छीको चाल, कृिषखेतीका तौरतरिकाको अनुकरण गरी ढोल र झ्याम्टा बजाउँदै एकै सुरतालमा गोलबन्दी घेरा बनाएर नाच्ने गरिन्छ। उँभौलीको आफ्नो पहिचानकै कारण सांस्कृतिक महत्व जोडिएको उनी सुनाउँछन्। हातमा चौंरीको पुच्छर, सिल्लिमो, पोमी, चम्मर र सिम्कौली सेउली लिएर ढोल, झ्याम्टा, बिनायोको सुरमा घेराभित्र विधिवत् रूपमा नाच्ने गरिन्छ। आध्यात्मिक रूपमा प्राकृतिक स्रोत र शक्तिसँग जोडिएकाले पनि परापूर्वकालदेखि नै उँभौली मानिँदै आएको संस्कृतिवद् शरणबहादुर राई बताउँछन्। वैशाख पूर्णिमाका बेला सूर्यको गति उत्तर लाग्ने भएकाले उँभौलीलाई मुन्दुमी किँरात भाषामा दोङवाङा भन्ने गरिएको उनको भनाइ छ। किरात राईहरूले ढुंगे युगपछि कृषि युग सुरु गर्ने क्रममा विभिन्न परम्पराका रूपमा आफ्नो पहिचान छोडे। थितिहरू बसाए। त्यहि नै संस्कृतिका रूपमा विकसित भएको सँस्कृतिवद्हरूको बुझाई छ। किराति सुनुवार, राई, लिम्बु र याक्खा जातिहरू उँभौली उँधौलीलाई मान्ने, पूजने र विधिवत् सँस्कार्ने गर्छन््। भोजपुरसँगै खोटाङ, ओखलढुंगा, धनकुटामा उँभौली धुमधामले मनाईन्छ। विशेषगरी आदिबासी जनजाति किरात राईहरूको बाहुल्यता रहेको नेपालको पूर्वी पहाडी भेगलाई यो सांस्कृतिक पर्वको थाकथलो मानिन्छ।"
सम्झौता अवधि सकिँदा एकतिहाइ मात्रै काम,"जोमसोम : उत्तर चीनको कोरलानाका जोड्ने राष्ट्रिय गौरवको जोमसोमकागबेनी १३ किमी कालोपत्रे सडकको सम्झौता म्याद सकिएको ७ महिना बितिसक्दासमेत निर्माणको कामले गति लिन सकेको छैन। निर्माण कम्पनी रौटाहा आत्रेय जेभी कन्ट्रक्सनको चरम ढिलासुस्तीका कारण जोमसोमकागबेनी कालोपत्र सडकले अपेक्षा गरेअनुरूपको भौतिक प्रगति हुन नसकेको हो। जोमसोमकागबेनी कालोपत्रे सडकका लागि संघीय सरकार भौतिक पूर्वाधार मन्त्रालयले २०७८ साल असोज ४ गते २८ करोड १४ लाख लागतमा रौटाहा आत्रेय जेभीसँग ठेक्का सम्झौता गरिएको थियो। यो सडकका लागि मन्त्रालयले ५७ करोड ३८ लागत अनुमान गरिएकोमा निर्माण कम्पनी रौटाहा आत्रेय जेभीले ५० प्रतिशत बिलो छोडेर ठेक्का हात पारेको थियो। गौरवको सडकअन्तर्गत यसअघि हस्तान्तरण भएको जोमसोमकोरला सडकखण्डको पहिलो हस्तान्तरण भइसकेको ग्राभेल सडकलाई थप स्तरोन्नति गर्दै कालोपत्र गर्न मन्त्रालयले ठेक्का लगाएको थियो। जोमसोमकागबेनी १३ किमी सडकअन्तर्गत कागबेनी खोलासम्म १२ किमी र कागबेनी श्राद्धस्थलदेखि मुख्य सडकसम्म १ किमी कालोपत्रे गर्ने योजना थियो। यसका लागि २ वर्षमा २०८० साल असोज ३ गते सक्ने गरी सम्झौता भएको थियो। यसका लागि जेभीका दुईमध्ये आत्रेय कन्सट्रक्सनले यो काम गर्ने जिम्मा लिएको थियो। तर, आत्रेयले सुरुवाती चरणदेखि नै जोमसोमकागबेनी सडक पटकपटक अलपत्र पार्दै आईरहेको थियो। आयोजनाले यो सडकका निर्माण कम्पनीलाई काममा फर्किन पटकपटक ध्यानार्कषण गराउँदै आइरहेको थियो। काममा नफर्किएकाले ठेक्का सम्झौता तोडेर कालो सूचीमा राख्ने तयारी आयोजनाले गरेको थियो। जोमसोमकागबेनी कालोपत्र सडकमा विलम्ब भइरहँदा आत्रेय जेभी काम गर्न नसकेर सम्पर्कविहीन बने पनि अर्को प्रतिनिधि रौटाहा जेभी बाध्य भएर काममा फर्कियो। उसले गत असोजदेखि काम सम्हालेको भए पनि काममा खासै तीव्रता दिन भने सकिरहेको छैन। जोमसोमकागबेनी कालोपत्रे सडक निर्माणमा कम्पनीले कहिले काम गरेको जस्तो देखिने गरेको छ भने कहिले सडकको काम ठप्पै परेको देखिन्छ। निर्माण कम्पनीलाई आयोजनाले नियन्त्रणमा लिन नसक्दा सडकमा निर्माण कम्पनीको मनोमानी चरम उत्र्कषमा पुगेको हो। अहिले यो सडकमा आंशिक काम भइरहेको देखिन्छ। जोमसोमकोरला साविक ग्राभेल सडकको संरचना निर्माण सम्पन्न भइसकेकोमा यसलाई अपग्रेड गर्दै कालोपत्र गर्न निर्माण कम्पनीले २०८१ असोज ३ गतेसम्मका लागि आयोजनाले म्याद थपिदिएको छ। यहाँ कालोपत्र सडक विस्तारका लागि सडक चौडा गर्ने, ग्रेड मिलाउने, कटिङ गर्ने, मेसिनरी वाल लगाउने, ड्रेन निर्माण गर्ने, वाल निर्माण गरी माटो फिलिङ गर्ने र सडकलाई कालोपत्र गर्ने कामको जिम्मेवारी दिइएको थियो। आयोजनाका सूचना अधिकारी विष्णु चापागार्इंले जोमसोमकागबेनी सडकको सुरुवाती सम्झौता म्याद सकिएर एक वर्षका लागि म्याद थप भएको जानकारी दिए। उनले सडकको हालसम्म ४० प्रतिशत मात्र भौतिक प्रगति भएको उल्लेख गरे। जोमसोमकोरला ११० किमी ग्राभेल सडकमध्ये जोमसोमकागबेनी पहिलो खण्डको १३ किमीमा कालोपत्र सडक निर्माणको काम अघि बढाइएको थियो।"
मुस्ताङमा सरकारी कार्यालयको खर्च १० महिनामा २ अर्ब ३६ करोड,"जोमसोम : मुस्ताङमा जिल्लास्थित सरकारी कार्यालयहरूले चालु आर्थिक वर्ष २०८०८१ को १० महिनामा २ अर्ब ३६ करोड ३८ लाख बजेट खर्च गरेका छन्। कोष तथा लेखा नियन्त्रक कार्यालय मुस्ताङले प्रकाशित गरेको खर्च विवरणको बुकलेटमा संघ तथा प्रदेश कार्यालय र जिल्लाका ५ वटै स्थानीय तहलाई चालु वर्ष ३ अर्ब ८६ करोड ६० लाख विनियोजन भएकोमा उल्लिखित बजेट सम्बन्धित निकायका कार्यालयमा निकासा भइसकेको जनाइएको छ।यो समग्र विनियोजित बजेटको ६१ दशमलव १४ प्रतिशत खर्च हो। कोष तथा लेखा नियन्त्रक कार्यालयका अनुसार जिल्ला स्थित संघ तथा प्रदेश कार्यालयहरूको चालु वर्षको १० महिनाको खर्च चालुतर्फ १ अर्ब ४९ करोड ५४ लाख बिनियोजन भएकोमा १ अर्ब ३ करोड ९७ लाख अर्थात् ६९ दशमलव ५३ प्रतिशत खर्च भएको हो। यस्तै,पुँजीगततर्फ १ अर्ब ३४ करोड ५५ लाख विनियोजित बजेटमध्ये ७० करोड ४९ लाख बजेट अर्थात् ५२ दशमलव ३९ प्रतिशत खर्च भएको कोष नियन्त्रक जब्बरबहादुर भण्डारीले जानकारी दिए। कोष नियन्त्रक भण्डारीका अनुसार मुस्ताङका ५ स्थानीय तहलाई वैशाख मशान्तसम्ममा कुल विनियोजित बजेट १ अर्ब २ करोड ५० लाख बजेट मध्ये ६१ करोड ९१ लाख बजेट अर्थात् ६० दशमलव ०४ प्रतिशत निकासा भइसकेको छ। मुस्ताङमा संघीय कार्यालय तथा संघीय सरकारबाट स्थानीय तहलाई बिनियोजन भएको विभिन्न शिर्षकको अनुदान ३ अर्ब २ करोड ३३ लाखमध्ये चालु वर्षको १० महिनामा २ अर्ब ७ करोड ९५ लाख अर्थात ६८ दशमलव ६८ प्रतिशत वित्तीय भुक्तानी भएको कोष नियन्त्रक भण्डारीले बताए। उनका अनसार जसमध्येको बजेटमा संघीय कार्यालयहरूलाई चालु खर्चतर्फ बिनियोजन भएको १ अर्ब २२ करोड ७७ लाखमा ९३ करोड ४२ लाख अर्थात ७६ दशमलव ९ प्रतिशत खर्च भएको छ। संघीय कार्यालयको पुँजिगततर्फ छुट्याइएको ८४ करोड ७६ लाख बजेट मध्ये ५६ लाख २३ हजार अर्थात ६६ दशमलव ३४ प्रतिशत खर्च भएको हो।संघीय सरकारबाट स्थानीय तहलाई ९४ करोड ७९ लाख बजेटमा ५८ करोड ३० लाख बजेट निकास भएको हो। प्रादेशिक कार्यालयका लागि चालु वर्ष विनियोजित चालुतर्फको कुल बजेट २६ करोड ७६ लाख बजेटमा १० करोड ५५ लाख अर्थात् ३९ दशमलव ४३ प्रतिशत खर्च भएको छ।प्रादेशिक पुँजीगततर्फ कुल बजेट ४९ करोड ७८ लाख बजेट मध्ये १० महिनामा १४ करोड २५ लाख अर्थात २८ दशमलव ६४ प्रतिशत खर्च भएको कोष तथा लेखा नियन्त्रक जब्बरबहादुर भण्डारीले जानकारी दिए। कोष नियन्त्रक भण्डारीका अनुसार चालु वर्ष प्रादेशिकतर्फको स्थानीय तह वित्तीय हस्तान्तरणका लागि ७ करोड ७१ लाख बिनियोजन भएकोमा ३ करोड ६१ लाख अर्थात ४६ दशमलव ८२ प्रतिशत बजेट निकासा भएको हो। मुस्ताङको घरपझोङ गाउँपालिकालाई संघ तथा प्रदेशबाट वित्तीय समानिकरणसहित विभिन्न अनुदान शिर्षकमा बिनियोजन भएको कुल बजेट २२ करोड ६६ लाखमा १४ करोड ७१ लाख अर्थात ६४ दशमलव ९२ प्रतिशत खर्च गरेको छ। घरपझोङलाई संघतर्फ २० करोड ९० लाखमा १३ करोड ८९ लाख र प्रदेशतर्फ १ करोड ७६ लाखमा ८१ लाख बजेट निकासा भएको छ। थासाङ गाउँपालिकालाई संघ तथा प्रदेशबाट कुल बजेट २३ करोड ५२ लाख बजेट बिनियोजन भएकोमा १६ करोड ४२ लाख बजेट वित्तीय हस्तान्तरण भएको हो। संघतर्फ २१ करोड ९४ लाखमध्ये १५ करोड ५७ लाख र प्रदेशतर्फ १ करोड ५८ लाखमा ८५ लाख निकासा भएको जनाइएको छ। मुस्ताङको लोघेकर दामोदरकुण्ड गाउँपालिकालाई संघ तथा प्रदेश सरकारबाट विनियोजित कुल बजेट १७ करोड ४० लाखमा १० करोड ३१ लाख बजेट वित्तीय हस्तान्तरण भएको हो। जसअन्तर्गत संघतर्फको अनुदान १६ करोड ३ लाखमा ९ करोड ७९ लाख बजेट निकासा भएको छ। प्रादेशिकतर्फ विनियोजित कुल बजेट १ करोड ४६ लाख मध्ये ७३ लाख बजेट कोष तथा लेखा नियन्त्रक कार्यालय मुस्ताङले निकासा दिएको छ। यसैगरी लोमान्थाङ गाउँपालिकालाई संघ तथा प्रदेश सरकारको अनुदान कुल १९ करोड ४१ लाख मध्ये ११ करोड ३६ लाख भुक्तानी दिएको छ। जसमध्ये संघतर्फको अनुदान १७ करोड ९५ लाख मध्ये १० करोड ९५ लाख र प्रदेशतर्फको अनुदान १ करोड ४६ लाख रहेकोमा ७३ लाख रूपैया वित्तीय हस्तान्तरण भएको हो। यस्तै, जिल्लाको बारागुङ मुक्तिक्षेत्र गाउँपालिकाका लागि संघ तथा प्रदेश सरकारको विभिन्न शीर्षकको अनुदान रकम १९ करोड ४८ लाखमा ९ करोड ८ लाख बजेट लगेको छ। संघीय तर्फको अनुदान १७ करोड ९६ लाखमध्ये ८ करोड ३९ लाख बजेट वित्तीय हस्तान्तरण भएको हो भने प्रदेशतर्फको अनुदान १ करोड ५२ लाखमध्ये ६९ लाख बजेट भुक्तानी दिइएको हो। योसँगै थासाङ गापाले सबैभन्दा धेरै बजेट संघ तथा प्रदेशतर्फ (६९८३ं) खर्च गरेको छ। संघ तथा प्रदेशको अनुदान सबैभन्दा कम बारागुङ मुक्तिक्षेत्रले गरेको छ। वारागुङ मुक्तिक्षेत्रले कुल संघ तथा प््रदेशको कुल अनुदान रकमको (४६७४ प्रतिशत खर्च गरेको हो। हिमाली जिल्ला मुस्ताङमा कोष तथा लेखा नियन्त्रक कार्यालयले चालु वर्षको १० महिनामा ७ करोड ६४ लाख २७ हजार राजश्व संकलन गरेको छ। जसमध्ये संघीय राजश्व ६ करोड ४३ लाख ५२ हजार र प्रादेशिक राजश्व १ करोड २० लाख ७४ हजार संकलन गरेको कोष नियन्त्रक जब्बरबहादुर भण्डारीले जानकारी दिए।"
"स्याङ्जाको स्वास्थ्य, सुरक्षा र न्याय हाँक्ने महिला नेतृत्व","स्याङ्जा : निजामती सेवाअन्तर्गतका स्याङ्जाका तीनवटा मुख्य सरकारी कार्यालयहरूमा महिलाले नेतृत्व हाँकेका छन्। जिल्लाको शान्ति सुरक्षा, न्याय र स्वास्थ्यका क्षेत्रमा महिलाको प्रमुख नेतृत्व छ। उनीहरू तीन जनाले क्रमशः भदौ, कात्तिक र पुस महिनादेखि स्याङ्जामा सेवा सुरु गरेका हुन्। सुनिता नेपाल, प्रजिअ प्रमुख जिल्ला अधिकारी सुनिता नेपालले पहिलोपटक २०६१ सालमा शाखा अधिकृतबाट सरकारी सेवा सुरु गरेकी हुन्। उनको सेवा प्रारम्भ सामान्य प्रशासन मन्त्रालय काठमाडौंबाट सुरु भएको हो। त्यसको झन्डै ९ वर्षपछि उपसचिव हँुदै २०७७ मा उनको सहसचिवमा बढुवा भयो। योसँगै उनी निजामती सेवाअन्तर्गत जिल्लाकै उत्कृष्ट पदीय जिम्मेवारी सम्हाल्न सफल भइन्। उनी पहिलोपटक २०७९ मा प्यूठानको प्रमुख जिल्ला अधिकारी बनिन्। त्यसपछि सरुवा भई दोस्रोपटक सिन्धुलीको प्रअिज भइन्। सिन्धुलीमा झन्डै एकवर्षे सेवापछि हाल स्याङ्जाको प्रजिअ भई कार्यरत छन्। उनी खुला प्रतिस्पर्धाबाट शाखा अधिकृत हुँदै उपसचिव भएकी हुन्। सामान्य प्रशासन मन्त्रालय, महिला बालबालिका तथा ज्येष्ठ नागरिक मन्त्रालय, मुस्लिम आयोग, गृह मन्त्रालय हुँदै पुस महिनादेखि स्याङ्जाको प्रजिअको रूपमा कार्यरत छन्। प्रजिअ नेपालले जिल्लाको समग्र शान्ति, सुव्यवस्थासँगै कुनै पनि नागरिकले आफू नेपाली नागरिक हुनबाट बञ्चित हुन नपरोस् भन्दै जिल्लाका ११ वटै पालिकामा पुगेर जनचेतनामूलक प्रशिक्षण दिने अभियान गर्दै आएकी छन्। जन्मेपछि जन्मदर्ता र बिहेलगत्तै विवाह दर्ता गरेमा धेरै समस्या समाधान हुने उनको भनाइ छ। श्रीकला पौडेल, सहायक न्यायाधिवक्ता सरकारी वकिलका रूपमा पहिलोपटक जिल्लाले महिला नेतृत्व पाएको हो। श्रीकला पौडेल जिल्ला सहायक न्यायाधिवक्ता हुन्। उनी २०६५ सालमा नायब सुब्बा पदबाट निजामती सेवामा प्रवेश गरेकी हुन्। त्यसपछि २०७१ सालमा उपसचिव भई सरकारी वकिलका रूपमा तनहुँमा सेवा गरिन्। तनहुँमा तीन वर्षपछि काठमाडौं र म्याग्दीमा सहन्यायाधिवक्ताका रूपमा काम गरिन्। जागिरे अवधिभित्रै अध्ययन बिदामा बसेर संवैधानिक कानुन र फौजदारी कानुनमा एलएलएमसम्मको अध्ययन पनि उनले पूरा गरिन्। विशेष सरकारी वकिल कार्यालय काठमाडौं हँुदै उनी गत कात्तिकदेखि स्याङ्जाको सरकारी वकिलको रूपमा सेवारत छन्। उनको जन्म र कर्मथलो दुवै तनहुँ हो। कानुनको अज्ञानता क्षम्य नहुने जनाउँदै कानुनद्वारा नगर्न भनेको काम केही पनि नगर्न उनको सुझाव छ। आफ्ना हक, हित र अधिकारका बारेमा सबैले जानकारी लिनुपर्ने उनले बताइन्। राज्यद्वारा उपलब्ध न्याय र अधिकारका बारेमा थाहा पाउन सकेमा अन्याय भोग्नु नपर्ने उनको भनाइ छ। डा रुक्बिना अधिकारी, मेडिकल सुपरिटेन्डेन्ट स्याङ्जाको नेतृत्व गरिरहेको ९ महिना पुगेको छ। अस्पतालमा क्रियाशील स्थायी, अस्थायी र करारका ८४ जना कर्मचारीको नेतृत्व सम्हाल्दै र आम नागरिकका स्वास्थ्योपचारमा समेत सजगता अपनाउनु उनका जिम्मेवारी हो। पोखरा महानगरपालिका१७ कास्की जन्मथलो भएकी अधिकारीले २०७८ सालमा आठौं तह मेडिकल अफिसरबाट सेवा सुरु गरिन्। पहिलोपटक म्याग्दी अस्पतालमा मेडिकल अधिकृतको रूपमा उनले सेवा गरिन्। त्यसको एक वर्षपछि पर्वत जिल्ला अस्पतालको मेसुको जिम्मेवारी पाइन्। २०७९ मा पर्वत अस्पतालमा पुगेकी उनको झन्डै एकवर्षे सेवापछि भदौ महिनामा स्याङ्जा जिल्ला अस्पतालमा सरुवा भयो। झन्डै ११ महिनासम्म मेसुविहीन रहेको जिल्ला अस्पताल स्याङ्जामा आएर उनले जिम्मेवारी सम्हालेको ९ महिना पुगेको छ। म्याग्दी, पर्वत र स्याङ्जा अस्पतालका प्रकृति उस्तैउस्तै रहेको उनी बताउँछिन्। राज्यका सीमित स्रोत र साधन उपयोग गर्दै नागरिक स्वास्थ्य सेवाप्रति आफू र आफू मातहतका सबै चिकित्सकसहित प्राविधिक, कर्मचारी टिम क्रियाशील रहेको उनको भनाइ छ। पुतलीबजार नगरपालिका३ स्थित जिल्ला अस्पताल स्याङ्जा १५ शय्याको छ।"
"चुरे रहे पानी, पानी रहे हामी","काठमाडौं : भोक, प्यास अनि अनिद्राले अनुहार मलिन छ। चिराचिरा परेको छ पैताला। फोका उठेर टेकिसक्नु भाछैन धर्ती। कुर्कुचाबाट बगेको रगतले दिएको पीडा झन् असह्य छ। तर, खाली बाल्टिन टाउकामा बोकी मधेसबाट २५ दिन हिँडेर काठमाडौं आएको छ एक हुल सर्वसाधारण। माइतीघरमा घरी उभिन्छन्, त घरी बसेर थकाइ मार्दै नारा लगाउँछन्, पानी दे सरकार ! ४२ डिग्रीको तापमान। उखरमाउलो गर्मी। भतभती पोल्ने सडक। जमिनमुनिको तातो बाफ अनि अकाशको प्रचण्ड घाम। सहनै कठिन। छाताले छेक्दै, पैदलैपदैल हिँड्दै। यो दुःख झेलेर, कोही किन सप्तरीको भारदहदेखि काठमाडौं आए ?वर्षात्मा रुझ्दै, सकडमा रात काट्दै, गाडीले उडाएको धुलोसँग संघर्ष गर्दै कोही किन चुरे बचाउ भन्दै ६ सय किलोमिटर हिँड्छ ? यो अनुउत्तरित प्रश्न नै मधेसवासीको विवशता हो। चुरे तथा वन जंगल संरक्षण अभियान नेपालको संयोजनामा पानी माग्दै २५ जनाको समूह मधेसबाट काठमाडौं आएको हो। चुरे दोहनबाट पीडित भएका बासिन्दाहरू सप्तरीको भारदह, महोत्तरीको बर्दिबास, हेटौंडा नारायणघाट हुँदै करिब महिनादिन कठोर यात्रा गरेर सरकार गुहार्न राजधानी आएका हुन्। दोहनको विरोध गर्नेहरूलाई माफियाहरूले आक्रमण गरेर ज्यान लिएका घटना पनि भएका छन्। २०७६ पुस २५ गते चुरे तथा वातावरण संरक्षण अभियन्ता दिलीप (ओमप्रकाश) महतोको चुरे माफियाले हत्या गरेका थिए। यसकारणले पनि निमुखाहरू विरोध गर्न डराउँछन्। तँलाई पनि दिलीपकुमार बनाइदिन्छु विरोध गर्नेहरूलाई क्रसर माफियाहरूले धम्की दिने गरेको पीडितहरू बताउँछन्। बस्तीमा घाँटी भिजाउने पानी छैन सिरहाको लहान नगरपालीका२ की मटियरवाकी संगीतादेवी सदायको घर चुरेकै फेदीमा छ। उनको ६ जनाको परिवार छ। मजदुरी गरेर जिन्दगी चल्छ। धनी हुने लोभमा मुठ्ठीभरमा मानिसहरू चुरे मास्दै छन्। त्यसको असर पूरा गाउँले भोगिरहेको उनी सुनाउँछिन्। क्रसर माफियाहरूले चुरे खन्यो। नदी सुक्यो। अनि हाम्रो चपाकलमा पानी हरायो, संगीता दुःख सुनाउँछिन्, अहिले बस्तीमा कण्ठ (घाँटी) भिजाउने पानी छैन। पानी नभए अन्न कहाँ फल्छ ? दुई दशकअघि संगीताका गाउँका नदीनालामा जलले भरिभराउ हुन्थ्यो। तर, दुई वर्षयतादेखि हिउँद लाग्नासाथ पिउने पानीको समेत हाहाहार हुन्छ। पूरा दिन पानी खोज्नै बित्ने गरेको उनी सुनाउँछिन्। चुरिया पहाड, नदीनाला सबै खनेर माफियाहरूले खरानी बनाए, एकै सासमा चुरे दोहनको कथा सुनाउँदै उनले दुःख पोखिन्, पोखरी सुक्यो। मूल मासियो। कल सुक्यो। हुँदाहुँदै नदी भगवान् पनि सुक्यो। उनले प्रश्नमाथि प्रश्न थप्दै गइन्। अब खेती कसरी हुन्छ ? पिउने पानी कहाँबाट आउँछ ? अनि उत्तर पनि दिइन्, सबै खाए उही माफियाले, चुरेमा व्यापार गर्ने तस्करहरूले। उनीहरूले नै हामीलाई रुवाए। अब जीवन कसरी बाँच्ने ? आँगनको चपाकलमा स्वाँ, स्वाँ हावा मात्रै आउँछ। पानी कता हरायो हँ ? खोला पनि यसरी सुक्यो कि कसैको मृत्यु हुँदा दाहसंस्कार गर्न नुहाउनसम्म थोपो पानी छैन। मैनादेवी सदाय, लहान २, सिरहा चुरे मासियो। पानी सुक्यो। स्थानीय सरकार, प्रहरी, प्रशासन र नेताहरू सबै चुरे माफियाकै पक्षमा देखिएपछि हामी मधेसवासी सरकार गुहार्न काठमाडौं आएका हौं। सुनिल यादव, अध्यक्ष, चुरे तथा वन जंगल संरक्षण अभियान नेपाल प्यासिएको घाँटी भिजाउने पानी खोज्न जाने कि भोक मेटाउन रोजगारी गर्न जाने ? दलित तथा विपन्न संगीताका परिवारलाई यस्तै प्रश्नले जालमा परेको छ। उनको मात्रै होइन, मधेस प्रदेशका ६१ लाख २६ हजार २ सय ८८ जना चुरे दोहन र त्यसबाट उत्पन्न अन्न, पिउने पानी, सिचाइँको समस्याले पीडित छन्। स्थानीय सरकार, प्रहरी, प्रशासन र नेताहरू सबै चुरे माफियाकै पक्षमा देखिएपछि संगीताजस्ता मधेसवासी सरकार गुहार्न काठमाडौं आएको अभियानका अध्यक्ष सुनिल यादवले बताए। जीवनमा यति कठोर यात्रा संगीताले पहिलोपटक गरेकी छिन्। बिहीबार माइतीघरको छाहरीमा आइपुग्दा मरेर बाँचेको अनुभूति उनले सुनाइन्। लामो सास फेर्दै कहिन् पानी नहुँदाको पीडा। खोलिन्, चुरे तस्करले चलाएको साम्राज्यको कथा। अनि पोखिन्, स्वर्गजस्तो मधेस मरुभूमीकरण हुनुको व्यथा। बाबपुर्खाले पनि पानी पाउन यतिको ठूलो पदयात्रा र दुःख गर्नुभएको थिएन। जति दुःख हामीले अहिले गर्नु परेको छ। झ्न आउँदो पुस्ताको हाल के होला ? त्यो मलाई नसोध्नुस्, उनी भन्छिन्, खुट्टाभरि फोका उठ्यो। फुट्यो। हिँडिसक्नु भाछैन। यो दुःख कसलाई सुनाउँ ? कसले सुनिदिन्छ ? फुटेको पैतालामा कसले मलहम लगादिन्छ ? जनतामारा नीति अनि सरकारका निकायको रवैले अब चुरे नरहने हो कि भन्ने मनमा प्रश्न उठेको संगीता सुनाउँछिन्, यहाँ सरखार सरखारजस्तो भएन। पुलिस पुलिसजस्तो भएर उभिदिएन। चुरे दोहन माफियाको व्यापार भयो। अहिले खोला खनेर स्टोर गर्दैछ। पुलिस प्रशासन र सरकार सब चुप्प लगेको छ। तराईमधेसको साँझा कथाव्यथा बोकर माइतीघरमा संगीताजस्ता २५ जना आएका छन्। चुरेलाई अतिक्रमणमुक्त गर, वनलाई डढेलोमुक्त बनाउ, पानीका लागि रूख बचाउँ, सरकार पानी दे लगायत नारा टाँसिएका खाली बाल्टिन बोकेर काठमाडौंका सडक तताइरहेका छन्। चुरे दोहनको दर्द सुनाइरहेका छन्। हे भगवान् ! कमला नदी नै सुक्न लाग्यो चुरे संरक्षणका लागि सरकारले गौरवको योजना सञ्चालन गरेको छ। तर, त्यसको प्रतिफल शून्य जस्तै देखिन्छ। ढेड दशकदेखि राष्ट्रपति तराई मधेस चुरे संरक्षण विकास आयोजना सञ्चालनमा छन्। अर्बौं बजेट खर्च भइसक्यो। तर, खानेपानी भण्डार चुरेमा पानी हराउँदै गएको छ। कारण हो, चुरेको अवैध दोहन र अतिक्रमण। यसको चपेटामा परेकी छन् धनुषाको कमलामाई नगरपालिका७ की ७० वर्षीया सोनावत्ती मुखिया। आराम गर्नुपर्ने उमेरमा उनी पानी खोज्दै मधेसको देहातबाट सयौं किलोमिटर पैदल यात्रा गरेर काठमाडौं टेकेकी छन्। जीवनमा पहिलोपटक काठमाडौं देखेको उनी बताउँछिन्। सडकभरि कमिलाको ताँतीसरी गाडी हेरेर उनी अच्चमित छिन्। तर, घर आँगनको चपाकल सुकेकोमा चिन्तित छिन्। उनी सोध्छिन्, सरखारके घर कत हई ? (सरकारको घर कहाँ छ ?) आफ्नै घर किनारको शक्तिशाली कमला नदी सुक्नै लागेको सोनाबत्तीले सुनाइन्। बाह्रोमास छत्तिसों दिन बग्ने कमला नदी त सुक्न लाग्यो। अब त अनेहेर हुन लाग्यो, उनले भनिन्, नदीबाट चोरहरूले हात्तिजस्तो गाडी(टिफर र स्काभेटर) लगाएर बालुवागिटी रातिमा चोरीचोरी लाने गर्छन्। पुलिस त हेरेको हेरै हुन्छ। उनीहरू सप्पै मिलेका छन्। पैसा खान्छन्। त्यसले गर्दा अब कमला नदीको नामैनिशाना हराउने जस्तो भयो। पानी कता हरायो हँ ? पानी हाम्रो जिन्दगानी हो। बिहान उठेदेखि राति नसुतेसम्म पानीसँग हाम्रो दिनचर्या चल्छ। तर, विशेष गरी मधेसका जिल्लाहरू पानी नपाएर काकाकुल छन्। इनार, कुवा, चपाकल, पोखरी सुक्नु त्यहाँ सामान्य भइसक्यो। गत वर्षदेखि नदी र खोला नै सुक्न थालेका छन्। गाउँमा ट्यांकरले पानी बाँड्दै छ। यो मधेसवासीका लागि अनौठो परिघटनाजस्तै रहेको पीडितहरू बताउँछन्। अब जीवन कसरी बाँच्ने ? सिरहाको लहान नगरपालिका२ मटियरवाकी ४५ वर्षीय मैनादेवी सदाय पिरोलिएकी छिन्, आँगनको चपाकलमा स्वाँ, स्वाँ हावा मात्रै आउँछ। पानी कता हरायो हँ ? थाहा छैन। चापाकल सुकेपछि घरघरमा धारा त पुग्यो, त्यसमा पनि बिहान बेलुका मात्र तुरतुर पानी आउने गरेको मैनादेवी बताउँछिन्। उनी भन्छिन्, कसरी प्यास मेटाउने ? कसरी तिर्खाको घाँटी भिजाउने ? अब त अन्न र पानी दुवैको अनिकाल पर्न लाग्यो। सरखार के हेरेर बसेको छ ? मधेसवासीन्दालाई पानीको जोहो गर्दै दिन बित्ने गरेको उनले सुनाइन्। भातभान्छा कसरी गर्ने, बच्चाहरूलाई खुवाइपियाइ, नुहाइधुवाइ, वस्तुभाउलाई पानी कसरी खुवाउने ? समस्यै समस्या भयो। चुरे पानीको भण्डार हो। मधेस अन्नको भखारी हो। चुरेको पानीको शक्तिले मधेसले प्यास बुझाउँछ। भोक मेटाउँछ। चुरे दोहनका कारण खानेपानीका बोरिङहरूमा पनि रिचार्ज भएको छैन। त्यसैले धाराहरूमा पानी आउन कम हुँदै गएको चुरे विज्ञ डा विजयकुमार सिंह बताउँछन्। खोलानाला सुकेपछि सिँचाइ हुन छाडेको छ। धानको बाला लहलह झुल्ने फाँटहरू बाँझा छन्। मैनादेवी भन्छिन्, खोलामा पानी यसरी सुक्यो कि कोही गाउँका मानिसको मृत्यु हुँदा दाहसंस्कार गर्न नुहाउन पनि थोपो पानी छैन। यता हेर विश्व समुदाय : डा रामप्रसाद चौधरी, वनस्पति विज्ञ पानी माग्दै कोसौं कोस, हजारौं कोस हिँडेर मधेसका जनता काठमाडौं आएका छन्। चुरे बचाउने लडाइँ हाम्रो धेरै पुरानो मुद्दा हो। चुरे, तराई र मधेस यी तीन शब्दलाई नछुट्याइकन हेर्नुपर्छ। यो एउटै भूपरिधि हो। कसैले चुरेलाई छुट्टै, मधेसलाई छुट्टै र तराईलाई छुट्टै हेयो भने त्यो अन्याय हुन्छ। यो विषय राज्यले बुझ्नै पर्छ। चुरे, तराई, मधेसले नेपालको करिब २७ प्रतिशत भूभाग औगटेको भए तापनि यहाँ देशको ६० प्रतिशत जनता बसोबास गर्छन्। यी सबै जनसंख्यामा अन्न, पानी, हावा, काठ, जडिबुटी लगायतको चुरेले धानेको छ। देशमा जलवायु सम्मेलन भएको छ। तर, त्यसमा चुरेको मुद्दा उठाइएको छैन। के चुरे हिमाल होइन ? हिमाल भन्नेबित्तिकै ठूला टाकुरा मात्रै हो र ? चुरेले हिमाली क्षेत्रलाई दिइरहेको योगदानबारे बुझाउन जरुरी छ। तराईबाट आउने गर्मी हावालाई चुरेले छेकेर सम्पूर्ण पहाडीवासीका लागि ढालका रूपमा काम गर्छ। पानी, वन्यजन्तु, वनस्पति, जीविकोपार्जनका हिसाबले चुरे महत्वपूर्ण छ। यहाँका वन्यजन्तुलाई संरक्षण गर्न अन्तर्राष्ट्रिय रूपमा प्रयास भएको छ। तर, चुरेको पानी बचाउन अन्तर्राष्ट्रिय रूपमा प्रयास भएकै छैन। चुरे संरक्षणको मुद्दा क्षेत्रीय र विश्वव्यापी हो। जनता जागृत भएर सडकमै आएका छन्। चुरे बाँचे, पानी रहन्छ, पानी रहे भने मात्रै हामी बाच्न सक्छौं। यो मर्मलाई बुझ्न अब ढिला गर्नुहुँदैन। पैसाको पछि मात्र नलागौं : डा विनोद भट्ट, चुरे तथा वातावरण विज्ञ चुरे, चुरे मात्रै होइन्। यो हाम्रै देशबासीको जीवन अनि भविष्य हो। तराईलाई हामी सबैले अन्न भण्डार भन्छौं। माटोलाई पानी नभइकन अन्न फल्दैन। चुरे भनेको पानीको मुहान हो। पानी भएन भने हामी कतिबेर बाँच्छौं ? त्यो हामीले बिर्सिन थालेका छौं। ६० प्रतिशत जनसंख्या बसोबास गर्ने तराईमधसेमा पानी भएन भन्ने कुरा त्यहाँ गएर बसोबास गर्यौ भने मात्रै थाहा हुन्छ। हामीले हाम्रा प्राथमिताहरू हेरेनौं। उसको समस्या हो, टाढाको समस्या हो, आएपछि हेरौंला भन्नेतिर सरकार गयो। डढेलोको आगो जस्तो अझै टाढा छ भन्दाभन्दा कति जंगल खायो। तर, सरकारले हेरेन। सुरुमै ठीकसँग व्यवस्थान गरेको भए महिनौंसम्म विध्वंश गर्न पाउने थिएन। तर हामी समयमा व्यवस्थापन गर्दैनौं। आगो व्यवस्थापन चैत वैशाखमा गर्ने होइन, हिउँदमै त्यहाँमा पातपतिंगरलाई बिस्तारै जलाइदिनु पर्थियो। तर, गरिएन। अहिलेको चुरेको समस्या पनि डढेलो जस्तो हुन लग्यो। चुरे संरक्षणमा सरकारको ध्यान छैन। सबै बर्बाद भएपछि त हाम्रो केही पनि लाग्दैन। गर्मी बढ्दै गयो, पानी हराउदै गएको छ। यो मधेसको मात्रै समस्या होइन् यो सबै नेपालीको समस्या बन्यो। बजेटै तुहुन्छ, चुहुन्छ : डा नागेन्द्रप्रसाद यादव, चुरे तथा नदीजन्य सामग्री उत्खननविद् चुरे संरक्षण हाम्रो पहिलो प्राथमिकतामा पर्छ। तर, सरकारको सरकारले चुरे संरक्षण गर्ने नीति ल्याउँछ। तर, प्रभावित ठाउँमा कार्यक्रम पुग्दैन। चुरे संरक्षणको अनुभूति जनताले गर्न सकेको छैन। दुई दशकदेखि हामीले भन्दै आएका छौं, चुरे रहे पानी, पानी रहे हामी। चुरे पानीको स्रोत हो भन्ने कुरा सबैले स्वीकारेको छ। तर, त्यसलाई कसरी संरक्षण गर्ने कुरो गरिएको छैन। चुरे विनाशले पानीको स्रोत घट्दै गएको छ। मधेस प्रदेश सरकार चुरे संरक्षणलाई प्रभावकारी ढंगले अगाडि बढाउन सकेको छैन। संघीय सरकारले चुरेलाई संरक्षण गर्ने नीति लिए पनि प्रभावकारी बनाउन सकिरहेको छैन। चुरेका पहाडहरूको दोहनले नदीहरू बालुवा गिटी जम्मा भएको छ। त्यसले चुरेबाट बग्ने नदीहरूको सतह अस्वभाविक रूपमा माथि आएको छ। यो पनि ठूलो समस्या हो। चुरे, तराई र मधेसलाई ध्यानमा राखेर संरक्षणका योजनाबद्ध कार्यक्रम सञ्चालन हुँदैनन्, तबसम्म समस्या समाधान हुँदैन। चुरेको भावर र तल्लो तहमा सबैभन्दा बढी समस्या देखिएको छ। यसै वर्ष नीति तथा कार्यक्रममा चुरे संरक्षणका चिल्ला कुरा मात्रै आएका छन्। गत वर्षकै बजेट चुरेमा खासै कार्यान्वयन भएको छैन। चुरेले माननीय र मन्त्री बनाउँछ : शेखर यादव, पूर्वअध्यक्ष, वन प्राविधिक संघ नेपालमा पानीको कमी छैन। तर, बिडम्बना छ, सरकारसंग जनता पानी माग्दै छन्। नेपालसंग हाम्रो खेतखरियान, घर बगाएर बिहारसम्म बगाउने पानी छ। तर, हामीलाई पिउने पानी छैन। कारण चुरेको अवैध उत्खनन हो। नदी उत्खनन कागजमा अवैध, नियमकानुनमा अवैध छ। तर, यसको भित्रीपाटो भने धेरै माननीय, मन्त्री बनाउन प्रयोग हुन्छ। उनीहरूका लागि चुरे उत्खनन बैध छ, तर हामी सर्वसाधारणका लागि अवैध हो। आजभन्दा १० वर्षअघि चुरेमा १० लाख मानिसको बसोबास थियो। अहिले चुरेमा पहिलेभन्दा दुई गुणा बढी जनसंख्या पुगेको हुन सक्छ। चुरेको बसोबास अवैध हो तर, सरकारले वैध बनाउने काम गरिरहेको छ। वन क्षेत्रमा १० वर्ष बसोबास गरेकालाई लालपुर्जा दिने नीति लिएर आउँछ। जसलाई वन ऐनले अबैध भनेको छ। नेताहरूले भोट बैंक बनाउन अवैध बसाइँलाई पनि बैध बनाउन लागेका छन्। नेताहरूले नै पैसा खाएर जंगलका जमिन बाँडिरहेका छन्। गैरकानुनी रूपमा चुरेका खोला खन्नेदेखि क्रसर चलाउने काम गरिरहेका छन्। मधेस र देशलाई बर्बाद बनाएर अब त नदीजन्य पदार्थ पनि विदेश निकासी गर्ने योजनामा छन्। सरकारमा रहेका केही नेताहरू मधेसलाई रुवाएर आफ्नो स्वार्थ पूरा गर्न लागेका छन्। पहिला जनकपुरमा ५० फिटमा पानी आउँथ्यो अहिले ५ सय फिट तल गइसक्यो। यसमा कसैको चासो छैन। वन मन्त्रालयले यसमा अध्ययन गराउन खोजेको थियो तर, हुन दिइएन। चुरे समितिलाई बजेट दिनुपर्छ: शशीकुमार शर्मा, सदस्य, राष्ट्रपति चुरे तराई मधेस संरक्षण विकास समिति तत्काल राष्ट्रपति चुरे तराई मधेस संरक्षण विकास समितिलाई गुरुयोजनाले कल्पना गरेअनुसार सरकारले बजेट विनियोजन गर्नुपर्छ। चुरे संरक्षण ऐन बनाएर तत्काल लागू गर्नुपर्छ। वन तथा वातावरण मन्त्रालयले एक मुष्ठ कर्मचारी समितिमा पठाउनुपर्ने देखिन्छ। योजनामा वन मन्त्रालयको हस्तक्षेप बन्द गर्नुपर्छ। यसको बजेट राष्ट्रिय योजना आयोग वा समितिलाई एकमुष्ठ विनियोजन हुने व्यवस्था मिलाउनुपर्छ। चुरे क्षेत्रमा नदीजन्य पदार्थको उत्खन्नबारे अनुगमनको जिम्मा समितिमा हुनुपर्ने देखिन्छ। चुरे संरक्षण समितिलाई वन मन्त्रालयमा नराखी प्रधानमन्त्री तथा मन्त्रिपरिषद्को कार्यालय मातहत राख्नुपर्छ। चुरे उत्थानशील परियोजनालाई चुरे समिति मातहत राखेर सञ्चालन गर्दा संरक्षणका काम प्रभावकारी हुन्छ।"
अप्रत्यासित नतिजाको दाउमा नेपाल,"काठमाडौं : आईसीसी टीट्वेन्टी विश्वकप सुरु हुन अब एक साता मात्रै बाँकी छ। आगामी जुन २ देखि अमेरिका र वेस्ट इन्डिजमा हुने विश्वकपका लागि सहभागी सबै २० वटै टोली तयारीमा जुटेका छन्। सहभागीलाई २० टोलीलाई चार समूहमा विभाजन गरिएको छ। दोस्रो पटक विश्वकप खेल्न लागेको नेपाल समूह डीमा छ। यो समूहमा पूर्वविजेता श्रीलंका, दक्षिण अफ्रिका, बंगलादेश, नेदरल्यान्ड्स र नेपाल छन्। नेपालले दोस्रो पटक टीट्वेन्टी विश्वकप खेल्न लागेको हो। यसअघि सन् २०१४ मा बंगलादेशमा आयोजना भएको विश्वकपमा नेपालले पहिलो पटक सहभागिता जनाएको थियो। त्यतिबेला घरेलु टोली बंगलादेशसँग पराजित भएको नेपालले अफगानिस्तान र हङकङलाई हराएको थियो। तर, नेट रनरेटमा पछि परेपछि शीर्ष आठमा पुग्न भने असफल भएको थियो। त्यसैले नेपाल यसपटक पनि आफ्नो दोस्रो सहभागितालाई उपलब्धिमूलक बनाउने योजनामा छ। एसोसिएट राष्ट्रमा उत्कृष्ट प्रदर्शन गरिरहेको नेपाल रोहितकुमार पौडेलको कप्तानीमा छ। टोलीमा ६ बलमा ६ छक्का प्रहार गर्ने कीर्तिमान बनाएका दीपेन्द्रसिंह ऐरी, सोमपाल कामी, आसिफ शेख, कुशल भुर्तेल, कुशल मल्ल, करण केसी, गुलशन झालगायतका उत्कृष्ट युवा खेलाडीको समिश्रण छ। यसभन्दा पनि महत्वपूर्ण व्यक्ति छन्, मुख्य प्रशिक्षक मोन्टी देसाइ। उनको प्रशिक्षणमा नेपालले उत्कृष्ट प्रदर्शन गर्दै आएकाले टीट्वेन्टी विश्वकपमा पनि उलटफेर नतिजा ल्याउने विश्वास धेरैको छ। नेपालले टीट्वेन्टी विश्वकपमा अहिलेसम्म तीन खेल खेलेको छ। सन् २०१४ को विश्वकपमा नेपालले तीन खेल खेल्दा दुई जित र एक हारको नतिजा निकालेको थियो। नेपालको समूहमा रहेका अन्य चार राष्ट्रमा सबैभन्दा बलियो टोली श्रीलंका र दक्षिण अफ्रिका हो। श्रीलंका पूर्वविजेता भए पनि पछिल्लो समय टोलीको प्रदर्शन खस्किएको छ। त्यसैले टीट्वेन्टी विश्वकपमा श्रीलंकाको मुख्य उद्देश्य भनेकै पछिल्लो समय खस्किएको मनोबल र प्रदर्शन उच्च बनाउनु हो। श्रीलंकाका कप्तान अलराउन्डर वानिन्दु हसरंगाले पनि टोलीको पुरानो लयलाई फर्काउनु आफ्नो मुख्य उद्देश्य रहेको बताउँदै आएका छन्। श्रीलंकन टोलीमा हसरंगासहित चारिथ असलंका, कुशल मेन्डिस, पाथुम निसंका, कामिन्दु मेन्डिस, सदिरा समराविक्रमा, एन्जेलो म्याथुज, धनन्जय डी सिल्भा, माथिसा पाथिरानालगायत खेलाडी छन्। श्रीलंकाले सन् २०१४ बंगलादेशमा आयोजना भएको विश्वकप जितेको थियो। यस समूहमा बलियो मानिएको दक्षिण अफ्रिकाले सन् २००९ र २०१४ मा सेमिफाइनलसम्मको यात्रा तय गरेको छ। ठूला प्रतियोगितामा अभागी टोलीको छवि बनाएको दक्षिण अफ्रिकामा एडेन मारक्रमसहित जेरार्ड कोइज, क्विन्टन डी कक, रिजा हेन्डरक, मार्काे जेन्सन, हेनरिक क्लासेन, डेविड मिलर, कागिसो रबाडालगायत चर्चित खेलाडी छन्। एडेन मारक्रमको कप्तानीमा दक्षिण अफ्रिका यसपटक अभागी टोली नभइ भाग्यमानी टोली बन्ने अभियानमा छ। समूह डीको अर्को टेस्ट राष्ट्र हो, बंगलादेश। टीट्वेन्टी विश्वकपमा बंगलादेशको प्रदर्शन एक रुपको छैन। कुनै बेला डार्क हर्स मानिने बंगलादेश टीट्वेन्टी विश्वकपमा शीर्ष आठबाट अघि बढ्न सकेको छैन। त्यसैले यस पटक विगतको भन्दा सुधारिएको प्रदर्शन गर्ने अभियानमा बंगलादेश छ। बंगलादेशी टिममा निजामुल हुसेन सान्तोसहित लिटोन दास, सौम्य सरकार, सकिब अल हसन, रिसाद हुसेन, मुस्तफिजुर रहमान, तान्जिद हसन तमिमलगायतका खेलाडी छन्। यस समूहमा रहेको अर्को टोली हो, नेदरल्यान्ड्स। नेदरल्यान्ड्सको पनि टीट्वेन्टी विश्वकपमा दोस्रो सहभागिता हो। यसअघि सन् २०२२ को टीट्वेन्टी विश्वकपमा नेदरल्यान्ड्सले प्रतिस्पर्धा गरेको थियो। नेदरल्यान्ड्सलाई यस पटक चोटले पिरोलेको छ। आफ्ना महत्वपूर्ण खेलाडी घाइते भएका छन्। नेदरल्यान्ड्सका कप्तान स्कट एडवार्डले यस पटक अझ सुधारिएको प्रदर्शन गर्ने योजना बुनेका छन्। नेदरल्यान्ड्स टोलीमा म्याक्स ओडाउड, मिचेल लेभिट, आयान दत्त, बास डी लिड, विक्रम सिंहलगायत छन्। यस समूहको पहिलो खेल जुन ३ मा हुनेछ। पहिलो खेलमा टेस्ट राष्ट्र श्रीलंका र दक्षिण अफ्रिकाबीच प्रतिस्पर्धा हुनेछ। यस्तै जुन ४ मा नेपाल र नेदरल्यान्ड्स, जुन ८ मा श्रीलंका र बंगलादेश तथा नेदरल्यान्ड्स र दक्षिण अफ्रिकाबीच खेल हुनेछ। यस्तै जुन १० मा दक्षिण अफ्रिका र बंगलादेश, जुन १२ मा नेपाल र श्रीलंका, जनु १३ मा नेदरल्यान्ड्स र बंगलादेश, जुन १५ मा नेपाल र दक्षिण अफ्रिकाबीच खेल हुनेछ। यस्तै जुन १७ मा नेपाल र बंगलादेश तथा नेदरल्यान्ड्स र श्रीलंकाबीच प्रतिस्पर्धा हुनेछ। नेपाली टोली रोहितकुमार पौडेल, कमलसिंह ऐरी, सागर ढकाल, आसिफ शेख, अनिल साह, कुशल भुर्तेल, कुशल मल्ल, दीपेन्द्रसिंह ऐरी, ललितनारायण राजवंशी, करण केसी, गुलसन झा, सोमपाल कामी, प्रतिश जिसी, सन्दीप जोरा र अविनाश बोहरा"
"चुरे आमा हुन्, आदर गरौं","चुरेको समस्यालाई हामीले दुई दशकदेखि उठाइरहेका छौं। यो जनस्तरबाट उठेर गाउँबाट काठमाडौंसम्म पहिलोपटक आइपुगेको छ। यत्रो दुःख गरेर पैदल काठमाडौं आउनुका पछाडि मधेसमा चुरे दोहनले विकराल रूप लिएको बुझ्न अब सरकारले ढिला गर्नुहुँदैन। यो अभियानमा हामी सबैले साथ दिनुपर्छ। पानीको समस्या हिमाल, पहाड, तराईमधेस सबैतिर बढेर गएको छ। चुरे र तराईमा पिउने पानी पनि नपाएर झनै विकराल भयो। तराईमा पानीको मुहान सुक्ने मूल कारण नै चुरे क्षेत्रको विनाश हो। पूर्वझापादेखि पश्चिम कञ्चनपुर कैलालीसम्म बस्ने बासिन्दाहरूको पानीको मुख्य स्रोत चुरे नै हो। चुरे हाम्रो आमा हो। आमालाई हामीले दूध खुवाएजस्तै चुरेले हामीलाई पानी खुवाउँछ। चुरेको विध्वंश हुँदा मधेसमा पानीको ठूलो समस्या देखिएको छ। त्यसैलाई दुःख सुनाउन र चुरे बचाउन माग राख्दै मधेसका जनता प्रतिनिधिमूलक रूपमा सरकार गुहार्न काठमाडौं आएका छन्। अब सरकारले यो कुरा सुन्नै पर्छ। सम्बोधन गर्नै पर्छ। सरकार भागेर हुँदैन। चुरे कमलो खुकुलो भूबनावटले बनेको पहाड हो। वर्षायाममा रूख बिरुवाको सहायताले यसले आफ्नो गर्भमा वर्षाको पानी सोसेर राख्छ। बिस्तारै जमिनमुनि पानी रिचार्ज गर्छ। तसर्थ चुरे र तराई क्षेत्रका जनताका लागि चुरे क्षेत्र सतत् रूपमा खानेपानी तथा सिँचाइका लागि पानी उपलब्ध गराउने आमा नै हो। कसैलाई चुरे पहाड ढुंगा, गिटी, माटोले बनेको तथा वन जंगलले ढाकेको निर्जीव क्षेत्र लाग्न सक्छ। तर, यो तराईका बासिन्दाका लागि आमा हो जसले निरन्तर रूपमा जीवनदायी खानेपानी र खेतीपातीको सिँचाइका लागि पानी दिन्छ। यसलाई पूर्णरूपमा संरक्षण गर्नुपर्छ। नेपाल सरकारले २०७१ सालमा यसलाई वातावरण संरक्षण क्षेत्र घोषणा गरिसकेको छ। व्यावसायिक तथा गैरकानुनी रूपमा उत्खनन गरी यसको ढुंगा, गिटी, बालुवा बाहिर निकासी गर्नु आमामाथि अत्याचार गर्नु हो। गरिबीको कारण चुरे क्षेत्रमा बसोबास, जथाभावी बाटोघाटो बनाउने, वन डढेलो लगाउने, वनको काठ दाउरा वैधानिक वा चोरी गरेर निकाल्ने, खुला चरिचरन गर्ने र पैसाका लागि तथा केही उद्योगी व्यापारीहरूको फाइदाका लागि मेसिन प्रयोग गरी नदीजन्य पदार्थको उत्खनन व्यापक रूपमा भइरहेको छ। (सिंह चुरे विज्ञ हुन्)"
जेठ १५ गते संसद्बाट सहज ढंगले बजेट आउनेनआउने सत्ता पक्षको हातमा छ : कांग्रेस,"काठमाडौं : नेपाली कांग्रेसले जेठ १५ गते सहज ढंगले आगामी आर्थिक वर्षको बजेट आउनेनआउने सत्ता पक्षको हातमा रहेको दाबी गरेको छ। प्रतिनिधि सभाको बैठकपश्चात सहमहामन्त्री जीवन परियारले संसदीय छानबिन समिति बनाउन गठित कार्यदलमा कार्यादेश (टीओआर)मा सहमति भए सहज ढंगले बजेट आउने बताएका हुन् । उनले भने,जेठ १५ गते सहज ढंगले बजेट आउनेनआउने सत्ता पक्षकै हातमा छ।भोलीसम्म संसदीय छानबिन समिति बनाउन गठित कार्यदलमा टीओआरमा सहमति भएर छानबिन समिति बन्यो भने सहज ढंगले बजेट आउँछ, होइन भने हाम्रो विरोध जारी रहन्छ। उनले कार्यदलमा कांग्रेसको प्रस्ताव जहाँको त्यहि रहेको परियारले दाबी गरे। उपप्रधान एवम् गृहमन्त्री रवि लामिछानेसमेत सहकारीको रकम अपचलनमा संलग्न रहेकाले उनको नाम लेख्नुपर्ने अडान कांग्रेसले राखेको बताए। विभिन्न ढंगबाट वार्ता र छलफल नभएका होइनन् तर छलफलबाट निष्कर्ष निस्कन सकेको छैन। उपप्रधान एवम् गृहमन्त्री रवि लामिछानेले संसदबाटै जुनसुकै समिति गठन गरेपनि तयार रहेको बताएपनि सत्ता पक्ष लामिछानेको नाम राख्ने विषयमा सहमत हुन तयार छैन। अहिले कांग्रेसले उठाउँदै आएको विषय पनि यहि हो।"
"महालेखापरीक्षकको ६१ औं वार्षिक प्रतिवेदन राष्ट्रपतिसमक्ष पेश, ९५ अर्ब ६० करोड २१ लाख रुपैयाँ बेरुजु","काठमाडौं : आर्थिक वर्ष २०७९०८० को महालेखापरीक्षकको ६१ औं वार्षिक प्रतिवेदन राष्ट्रपतिसमक्ष पेश भएको छ। राष्ट्रपति रामचन्द्र पौडेलसमक्ष महालेखापरीक्षक तोयम रायाले आइतबार नेपालको संविधानको धारा २९४ को उपधारा (१) बमोजिम आर्थिक वर्ष २०७९०८० को महालेखापरीक्षकको ६१ औं वार्षिक प्रतिवेदन पेश गरेका हुन्। आर्थिक वर्ष २०७९८० को लेखापरीक्षणमा वार्षिक लेखापरीक्षण योजना, निकायगत एवं कार्यालयगत लेखापरीक्षण योजना तर्जुमा गरी कार्यालयहरूको जोखिम विश्लेषण गरिएको महालेखा परिक्षक कार्यालयले जनाएको छ। यो वर्ष संघीय मन्त्रालय तथा निकाय मातहतका ३ हजार २७७ कार्यालयको रु २४ खर्ब ६१ अर्ब ११ करोड, प्रदेश मन्त्रालय तथा निकाय मातहतका १ हजार २७० कार्यालयको रू ३ खर्ब २३ अर्ब ३४ करोड, स्थानीय तह ७५३ मध्ये ७४६ र गत वर्षको बक्यौता २ समेत ७४८ को रू ११ खर्ब ३९ अर्ब १९ करोड, २१७ समिति र अन्य संस्थाको रू२ खर्ब ९६ अर्ब ८५ करोड र ९३ सङ्गठित संस्थाको रू३६ खर्ब ६१ अर्ब ११ करोडसमेत रू ७८ खर्ब ८१ अर्ब ६० करोडको लेखापरीक्षण सम्पन्न गरिएको प्रतिवेदनमा उल्लेख छ। वित्तीय लेखापरीक्षणको अतिरिक्त ९ विषयको कार्यमूलक, २ विषयको वातावरणीय र १ विषयको सूचना प्रविधि लेखापरीक्षण गरिएको कार्यालयले जनाएको छ । प्रतिवेदन अनुसार यो वर्ष सङ्घीय सरकारी कार्यालय, प्रदेश सरकारी कार्यालय, स्थानीय तह, समिति र अन्य संस्थातर्फ लेखापरीक्षणबाट औँल्याइएको बेरुजु ९५ अर्ब ६० करोड २१ लाख रुपैयाँ रहेको छ। हेर्नुहोस् पूर्णपाठ"
"संसदीय छानबिन समिति गठन गर्न सरकार तयार छ, बजेट वक्तव्यसम्ममा सहमति हुन्छ : प्रधानमन्त्री","काठमाडौं : प्रधानमन्त्री पुष्पकमल दाहाल (प्रचण्ड)ले सहकारी ठगीको विषयमा छानबिन गर्न संसदीय समिति गठन गर्न सरकार तयार रहेको बताएका छन्। प्रतिनिधि सभाको आजको बैठकमा उनले संसदीय छानबिन समिति गठन गर्न रास्वपा पनि तयार भएकाले आज वा भोलिसम्म सहमति हुने धारणा राखेका छन्। मैले केहि दिनदेखि लगातार सत्ता पक्ष र प्रतिपक्षका नेतासँग छलफल गरिरहेको छु। र गतिरोधको अन्त्य गर्न प्रयास भइरहेको छ। सहमतिको नजिक पुगेको मैले महसुस गरिरहेको छु। आज बिहान पनि बुढानीलकण्ठ कांग्रेस सभापति शेरबहादुर देउवा लगायतका नेतासँग सहमतिको निम्ति प्रयास गरेको छु। नेकपा माओवादी केन्द्रको अध्यक्षसमेत रहेका प्रचण्डले भने,मलाई के विश्वास छ भने आज वा भोलिसम्म बजेट वक्तव्य पढ्ने बेलासम्म सहमति र समझदारी बन्नेछ। किनकी हामी त्यसको नजिकै छौं। उनले संसदीय छानबिन समितिको टीओआर बनाउन सबैले लचकता प्रदर्शन गर्नुपर्ने धारणा राखे। उनले प्रधानमन्त्रीको हैसियतले सहमति होस् भनेर आफू लागि परेको प्रष्ट पारे।"
सत्ता पक्षको आरोप : सहमतिको नजिक पुगेको काम शुन्यमा पुर्याउने काम कांग्रेसबाट भइरहेको छ,काठमाडौं : नेकपा एमालेका प्रमुख सचेतक महेश बर्तौलाले कांग्रेस सहमतिको बाधक बनिरहेको दाबी गरेका छन्। आइतबार संसद भवन नयाँ बानेश्वरमा सञ्चारकर्मीसँग कुरा गर्दै बर्तौलाले संसदीय छानविन समिति गठनका विषयमा लचक भएर सत्तापक्षले छलफल गर्दा पनि कांग्रेसले अडान नछाडेको र सहमतिको बाधक बनिरहेको बताएका हुन्। उनले अधिकतम लचक भएर कांग्रेसले भनेका विषयलाई सम्बोधन गर्न खोजेपनि कांग्रेसले एकपछि अर्को माग लिएर प्रस्तुत भएको बताए । सहमतिको नजिक पुगेको काम शुन्यमा पुर्याउने काम कांग्रेसबाट भएको उनको भनाइ छ । बर्तौलाले कांग्रेसले निरन्तर संसदमा बबण्डर गर्नु औचित्यहिन काम भएको धारणा राखे। त्यस्तै माओवादी केन्द्रका नेता देवेन्द्र पौडेलले जेठ १५ गतेसम्म सहमतिको प्रयास गरिने बताए । उनले प्रतिपक्षीले उठाएका सबै मागप्रति सरकार सकारात्मक रहेपनि कांग्रेसले अडान नछाडेको बताए। यता कांग्रेस सहमहामन्त्री जीवन परियारले सहमतिका लागि कांग्रेसले तयार पारेको प्रस्तावमाथि सत्तापक्ष सहमत नभएको दाबी गरे। उहाले गोर्खा मिडियामा विभिन्न सहकारीको रकम अपचलन भएको सो मुद्दामा रवि लामिछाने संलग्न भएको कांग्रेसको धारणाप्रति पटक पटक छलफल भएपनि निष्कर्ष निस्कन नसकेको उल्लेख गरे ।
प्रधानमन्त्री प्रचण्डलाई नेपालले भने : प्रतिपक्षलाई विश्वासमा लिन सत्तापक्षले लचकता देखाउनै पर्छ,"काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधव कुमार नेपालले प्रधानमन्त्री पुष्पकमल दाहाल प्रचण्डलाई संसदमा देखिएको गतिरोध हटाउन सक्रिय पहल गर्न आग्रह गरेका छन्। आइतबार ध्यानाकर्षणमार्फत नेपालले सदनमा अस्वस्थ्य आरोपप्रत्यारोपले सत्तापक्ष र प्रमुख प्रतिपक्षका बीचमा कतै प्रत्यक्ष टकराव हुने आशंका देखिएको जनाएका छन्। नीति कार्यक्रम र वार्षिक बजेटमार्फत जनताका समस्या समाधान गर्ने दिशामा बहस केन्द्रित हुनु पर्ने बेलामा टकरावको अवस्था देखा पर्नु दुःखद भएको एकीकृत समाजवादीको ठहर छ। संसद जनताका सबैप्रकारका समस्याको उठान गर्ने र घनिभूत छलफलको माध्यमबाट सरकारको ध्यानाकर्षण गराउनुका साथै समाधानका लागि मार्गदर्शन गराउने थलो हो भन्ने हाम्रो पार्टीको दृढ विश्वास छ। अहिले संसद अवरुद्धजस्तै भएको छ। पूर्वप्रधानमन्त्री नेपालले भनेका छन्,संसदमा देश र जनताका समस्यामा सार्थक बहस हैन, अस्वस्थ्य आरोपप्रत्यारोप भैरहेको छ भने सत्तापक्ष र प्रमुख प्रतिपक्षका बीचमा कतै प्रत्यक्ष टकराव नै हुने त होइन भन्ने आशंका देखिएको छ। नीति कार्यक्रम र वार्षिक बजेटमार्फत जनताका समस्या समाधान गर्ने दिशामा बहस केन्द्रित हुनु पर्ने बेलामा यसखाले टकरावको अवस्था देखा पर्नु निसन्देह दुःखद छ। प्रतिपक्षलाई छलफल र सार्थक संवादको माध्यमबाट विश्वासमा लिएर अगाडि बढ्ने विषयमा सत्तापक्षले लचकता देखाउनै पर्ने एकीकृत समाजवादीको धारणा छ। हामी सम्माननीय प्रधानमन्त्रीज्यूलाई अनुरोध गर्दछौंसंसदका नियमित कामकार्यवाही अवरुद्ध गरिरहेको प्रमुख प्रतिपक्षी दल नेपाली कांग्रेसका साथै अन्य प्रतिपक्षी दलसंग तत्काल सार्थक छलफल र वार्ता द्वारा समाधान निकाली संसदीय प्रक्रिया अगाडि बढाउनका लागि गंभीर पहल गर्नु होस्। ध्यानाकर्षणपत्रमा भनिएको छ, कठिन खालका असहमति र द्वन्द्वसमेत वार्ता र सहमतिको आधारमा समाधान गर्न सकिन्छ भन्ने अनुभव सम्माननीय प्रधानमन्त्रीज्यूलाई छ भन्ने कुरामा हाम्रो पार्टी विश्वस्त छ। नेपालले सहमति र संवादको माध्यमबाट समस्या समाधान गर्न एकीकृत समाजवादीले सहयोग गर्ने बताए। नेपाली कांग्रेसले संसदीय छानबिन समिति गठनको माग गर्दै लामो समयदेखि सदन अवरोध गरिरहेको छ। छानबिन समितिको टीओआर बनाउन कार्यदल गठन भएपनि बैठकमा हालसम्म सहमति जुट्न सकेको छैन।"
जेठ १६ र १७ गते पहिलो राष्ट्रिय महिला भेलाको आयोजना गर्दै एमाले,"काठमाडौं : नेकपा (एमाले)ले जेठ १६ र १७ गते पहिलो राष्ट्रिय महिला भेलाको आयोजना गर्ने भएको छ। एमाले जनसंगठन समन्वय संयन्त्रले आइतबार पार्टी कार्यालय च्यासलमा पत्रकार सम्मेलन गर्दै सम्मेलनको तयारी पुरा भएको र राष्ट्रिय भेलाको पूर्व राष्ट्रपति विद्यादेवी भण्डारीले उद्घाटन गर्ने जानकारी दिएको हो। पत्रकार सम्मेलनमा नेकपा (एमाले)का स्थायी कमिटी सदस्य एवं जनसंगठन समन्वय संयन्त्रका संयोजक भानुभक्त ढकालले नेपाल सरकारले जेठ १६ लाई राष्ट्रिय महिला अधिकार दिवस घोषणा गरी मनाउँदै सन्दर्भमा भेलाको आयोजना गरेको जानकारी दिए। भेलामा महिला आन्दोलनको इतिहासको सम्झना गर्दै अहिलेसम्मका उपलब्धिहरूको विषय चर्चा गरिने र महिला आन्दोलनका अबका एजेण्डाहरूलाई सूत्रबद्ध गर्दै आगामी कार्यभार तय गरिने उनले बताए। भेलामा पार्टीका केन्द्रीय सदस्यहरु, नेकपा (एमाले) आबद्ध २३ वटै जनसंगठनका महिला नेताहरू, पार्टीबाट निर्वाचित महिला जनप्रतिनिधिहरू, पार्टीको प्रदेश तथा जिल्ला कमिटीका महिला पदाधिकारी लगायतको सहभागीता रहने एमालेले जनाएको छ।"
नीति तथा कार्यक्रमले समृद्ध नेपाल निर्माणको राष्ट्रिय आंकाक्षा पूरा गर्नेछ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले सरकारको नीति तथा कार्यक्रमले देशमा संविधानले निर्दिष्ट गरेको समाजवादोन्मुख सामाजिक,आर्थिक रुपान्तरणका लागि राजनीतिक स्थायित्व,समृद्ध नेपाल निर्माणको राष्ट्रिय आकांक्षा पूरा गर्ने लक्ष्य लिएको बताएका छन्। आइतबार प्रतिनिधिसभा बैठकमा आर्थिक वर्ष २०८१०८१ को नीति तथा कार्यक्रमको छलफलका क्रममा सांसदहरूले उठाएका प्रश्नको जवाफ दिँदै प्रधानमन्त्री प्रचण्डले सरकारले आत्मनिर्भर कृषि अर्थतन्त्रको विकास,उद्यमशीलताको प्रवर्द्धन,पूर्वाधार विकास तथा रोजगारी सिर्जना गर्दै सूचना प्रविधि क्षेत्रलाई उत्पादन तथा उत्पादनकत्वमा वृद्धिको मुख्य संवाहकका रुपमा विकास गर्न जोड दिएको बताए। सांसद चित्रबहादुर केसीले नीति तथा कार्यक्रममाथि १६वटा बुँदामा संशोधन प्रस्ताव पेश गरेका थिए। प्रधानमन्त्री प्रचण्डले तीमध्ये कतिपय प्रस्ताव भाषिक परिमार्जन गरिनुपर्ने र केही थप संशोधन गर्नुपर्ने प्रकृतिको रहेको बताए। यसैगरी सांसद प्रेम सुवालले प्रस्तावित नीति तथा कार्यक्रममाथिको संशोधन प्रस्तावमा ४८ वटा बुँदामा संशोधन प्रस्ताव राखेका थिए। सभामुख देवराज घिमिरेले सांसद केसी र सुवालले प्रस्तावित नीति तथा कार्यक्रममाथिको संशोधन प्रस्ताव बहुमत अस्वीकृत भएको घोषणा गरेका थिए। प्रधानमन्त्री 'प्रचण्ड'ले नीति तथा कार्यक्रममा संशोधनमा आर्थिक समानता,सामाजिक न्याय,विकास निर्माण,राष्ट्रिय ,परराष्ट्र नीति,शिक्षा स्वास्थ्य,लगानी प्रवर्द्धनलगायतका सुझावहरूलाई गम्भीरतापूर्वक लिने बताए।"
सहकारी बचत अपचलन गर्नेहरुलाई बचाउन खोजे सशक्त आन्दोलन गर्ने कांग्रेसको चेतावनी,"काठमाडौं : सत्ताको बलमिच्याई र सहकारी ठगी विरुद्ध भन्दै नेपाली कांग्रेसले काठमाडौंमा विरोध प्रदर्शन गरेको छ। सहकारी प्रकरणमा संसदीय छानविन समिति गठनको माग गर्दै सदनमा निरन्तर विरोध गर्दै आएको कांग्रेसले आइतबार काठमाडौंमा सडक प्रदर्शन गरेको हो। कांग्रेसले सहकारी प्रकरणमा गृहमन्त्रीलाइ राज्य संयन्त्रले बचाउने काम गरेको,प्रतिशोधकै कारण कैलाश सिरोहीयालाई प्रक्राउ गरेको लगाएतका विषयलाई लिएर प्रदर्शन गरेको हो। प्रदर्शनपछि आयोजित विरोध सभामा कांग्रेस नेताहरुले सहकारी बचत अपचलन गर्नेहरुलाई कारबाही हुनुपर्ने भन्दै उनीहरुलाई बचाउन खोजे शसक्त आन्दोलन गर्ने चेतावनी दिएका थिए। कांग्रेस महामन्त्री विश्वप्रकाश शर्माले अहिलेको प्रदर्शन सानो तयारी र सांकेतिक विरोधमात्रै भएको बताए। उनले सरकारमा रहेका दलहरु नै साना दलहरुलाई फुटाउने काम गरेको आरोप लगाए। शर्माले सरकारको हर्कतको विपक्षमा सडकमा आएर जनतालाई सुसुचित गराउन खोजेको बताए। भ्रष्टाचार प्रकरणलाई ढाकछोप गर्न संगठित अपराध जस्तो प्रवृति प्रस्तुत हुन थालेको उनले बताए। उनले केपी ओलीले सहकारी प्रकरणमा मुछिएका गृहमन्त्रीलाई बचाउन लागिपरेको टिप्पणी गरे। एउटाले सहकारी र अर्कोले गिरिबन्धुलाई मिलाइराख्ने प्रयास गरेको भन्दै शर्माले अहिलेको गठबन्धनलाई सहकारीबन्धु गठबन्धनको संज्ञा दिए। संसदमा सभामुख नजिक बस्ने व्यक्तिको दुईवटा नागरिकता रहेको प्रसंग आएको,गृहमन्त्रीको दुइवटा राहदानीको तथ्य हुँदाहुँदै कैलाश सिरोहीयालाई कार्यकक्षबाट पक्राउ गर्ने कामले राज्यको दोहोरो चरित्र देखिएको उनले बताए। उनले नदेखिएका धेरै पात्रहरुहरुले सहकारी ठगी गरेको भन्दै एमालेले सबैलाई बचाउने प्रयास गरेको अरोप लगाए। शर्माले सहकारीबन्धु गठबन्धनमा प्रधानमन्त्रीको अस्तित्व नदेखिएको र गृहमन्त्रीको वक्तव्यको खण्डन गरेर बसेको तर्क गरे। उनले गृहमन्त्रीले कांग्रेस नेताहरुमाथि लगाएको आरोपको छानविन गर्न तयार रहेको र सबैमाथि छानविन गर्न चुनौति दिए।"
"कांग्रेसका पूर्व केन्द्रिय सदस्य, जिल्ला सभापतिसहितका नेता एमालेमा प्रवेश","सुनसरी : नेपाली कांग्रेसका पूर्व केन्द्रिय सदस्य,जिल्ला सभापति एमालेमा प्रवेश गरेका छन्। एमाले नगर कमिटी दुहबीले आयोजना गरेको भेटघाट तथा बृहत् पार्टी प्रवेश कार्यक्रममा सुनसरीका पूर्व संस्कृति पर्यटन तथा नागरिक उड्डयन राज्यमन्त्री एवम् नेपाली काँग्रेस पूर्व केन्द्रीय सदस्य सुमित्रा कुमारी विश्वास, सुनसरीका पूर्व जिल्ला सभापति प्रदीप कुमार चौधरीसहित सयौँ नेता तथा कार्यकर्ता नेकपा एमाले प्रवेश गरेका हुन् । नेकपा (एमाले) का अध्यक्ष केपी शर्मा ओलीले नेपाली काङ्ग्रेस , नेकपा माओवादी , जनता समाजवादी पार्टी , नेकपा एकीकृतलगायतका पार्टी परित्याग गरी नेकपा एमाले प्रवेश गरेकालाई स्वागत गरेका हुन्। ओलीले नयाँ प्रतिनिधिहरूले नयाँ एजेन्डा लिएर सत्यको पक्षमा रहेर जनताको हक हितमा लाग्न सुझाव दिएका छन् । उनले नेकपा एमालेले सुशासनको काम गर्ने बताए । ओलीले नवप्रवेशीहरूलाई पार्टीमा स्वागत गर्दै नेकपा एमाले देशकै ठूलो र लोकतान्त्रिक पार्टी भएको बताए । उनले भने, नेकपा एमाले मात्रै यस्तो पार्टी हो, जसले आफ्ना कार्यकर्ताको भावना र मर्का सुन्छ, बुझ्छ। फरक प्रसङ्गमा ओलीले अहिले कांग्रेस रवि लामिछानेको पछि हात धोएर लागेको बताए। पार्टी प्रवेश कार्यक्रममा बोल्दै पूर्व राज्यमन्त्री विश्वासले आफू जस्ता धेरै नेता तथा कार्यकर्ता नेपाली काँग्रेसमा रहेको तर सबै पीडित भएर बसेको बताइन्। उनले भनिन्, कांग्रेसमा परिवारवाद हाबी भयो, बस्ने वातावरण भएन र हामीले विद्रोह गर्यौँ, परिवारवादको अत्याचार अन्त्य, लोकतन्त्र र गणतन्त्र रक्षाको निम्ति नेकपा एमाले प्रवेश गरेका हौं।"
संसदको गतिरोध अन्त्य गर्न सरकारले पहल गरिरहेको छ : प्रधानमन्त्री,"बैठकमा सञ्चार तथा सूचना प्रविधि मन्त्री रेखा शर्माले मिडिया काउन्सिल विधेयक, २०८० पेश गरिन् । काठमाडौं : प्रधानमन्त्री पुष्पकमल दाहाल प्रचण्डले संसदको गतिरोध अन्त्य गर्न सरकारले पहल गरिरहेको बताएका छन् । आइतबार राष्ट्रियसभाको बैठकमा सरकारको नीति तथा कार्यक्रममाथि उठेका प्रश्नको जवाफ दिने क्रममा प्रधानमन्त्री प्रचण्डले विरोधका बीच नीति तथा कार्यक्रमको छलफल हुँदा नमिठो लागेको भन्दै संसदको गतिरोध अन्त्य गर्न सरकारले पहल गरिरहेको बताएका हुन्। संसदीय छानविन समिति बनाउने विषयमा सर्वसम्मत भइरहेको भन्दै उनले त्यसको कार्यादेशका बारेमा टुंगो लगाउन बाँकी रहेको धारणा राखे । आगामी आर्थिक वर्षको प्रस्तुत नीति तथा कार्यक्रमले देशमा संविधानले निर्दिष्ट गरेबमोजिम समाजवादोन्मुख सामाजिक आर्थिक रुपान्तरणका लागि राजनीतिक स्थायित्व, सुशासन, सामाजिक न्यायसहितको समृद्ध नेपाल निर्माणको राष्ट्रिय आकांक्षा पूरा गर्ने लक्ष्य लिएको उनले बताए। कांग्रेसका सांसदहरुको विरोधकाबीच बैठकले सरकारको नीति तथा कार्यक्रम पारित गरेको छ । बैठकमा सञ्चार तथा सूचना प्रविधि मन्त्री रेखा शर्माले मिडिया काउन्सिल विधेयक, २०८० पेश गरिन् । त्यस्तै अर्थमन्त्री वर्षमान पुनले आर्थिक सर्वेक्षण पेश गरे ।"
कांग्रेसको नाराबाजीबीच नीति तथा कार्यक्रम संसद्बाट बहुमतले पारित,"काठमाडौं : प्रतिनिधिसभाबाट आर्थिक वर्ष २०८१०८२ को नेपाल सरकारको वार्षिक नीति तथा कार्यक्रम बहुमतले पारित भएको छ। जेठ १ गते राष्ट्रपति रामचन्द्र पौडेलले संघीय संसदको संयुक्त बैठकमा प्रस्तुत गरेको नीति तथा कार्यक्रम प्रधानमन्त्री पुष्पकमल दाहाल 'प्रचण्ड'ले गत शुक्रबार संसदमा पेश गरेका थिए। बैठकमा नीति तथा कार्यक्रममाथि छलफल भएपछि सभामुख देवराज घिमिरेले संशोधन प्रस्तावलाई अस्वीकृत गरेका थिए। लगत्तै नीति तथा कार्यक्रम बहुमतले पारित गरेको सभामुखले घोषणा गरेका थिए। नीति तथा कार्यक्रममाथि छलफल जारी रहँदा प्रमुख प्रतिपक्षी दल नेपाली कांग्रेससहित विपक्षी दलहरूले नाराबाजी जारी राखेका थिए। उनीहरूले 'संसदीय छानबिन समिति गठन गर,सहकारी पीडितलाई न्याय दे' लगायत नारा लगाएका थिए। नाराबाजीमा उत्रिएपछि सभामुख घिमिरेले पेलेर सदन अगाडि बढाएका थिए। सहकारी ठगी प्रकरणमा उपप्रधान एवं गृहमन्त्री रवि लामिछानेमाथि संसदीय छानबिन समिति गठनको माग गर्दै कांग्रेससहित विपक्षी दलहरूले संसदमा अवरोध गर्दै आएका छन्।"
"सहकारी ठगीको विषय संसदबाटै टुंग्याउँछौं, सत्ताको रवैयाविरुद्ध सडकमा आएका हौं : गगन थापा","काठमाडौं : नेपाली कांग्रेसका महामन्त्री गगन थापाले प्रतिपक्षले संसदमा राखेको आवाजलाई छानबिनको विषय बनाउनु सरकारको दायित्व भएको बताएका छन्। काठमाडौंमा आयोजित एक कार्यक्रममा उनले सहकारी ठगीको संसदीय छानबिन समिति नबनाई धरै नभएको बताएका हुन्। संसदीय छानबिन समिति हामीले भनेको जस्तो भन्छ। सहकारीसँग जोडिएको विषय सदनबाट हल हुन्छ। सदनबाट टुंग्याउँछौं, यति क्षमता हामी राख्छौं।उनले भने,हामी आजबाट सडकमा विरोध प्रदर्शन गर्न आएका छौं। हामी आज सडकमा आएको त्यो कुरामा होइन। सत्ताको रवैयालाई बेलैमा प्रश्न गर्नुपर्छ भनेर सडकमा आएका हौं। संसदीय छानबिन समिति नबनाई धरै छैन। थापाले कांग्रेस एउटा व्यक्तिविरुद्ध सडकमा नआएको दाबी गरे। उनले वर्तमान सत्ता गठबन्धन निरंकुशता उन्मुख र अनुदारवादी रहेको आरोप लगाए। थापाले सरकारविरुद्ध एकजुट बनेर लाग्नुपर्ने बताए।"
समयमा कार्यालय नआउने कर्मचारीलाई कारबाही गर्न स्वास्थ्य मन्त्रीको निर्देशन,"काठमाडौं : स्वास्थ्य तथा जनसंख्यामन्त्री प्रदीप यादवले समयमा कार्यालय नआउने कर्मचारीहरूलाई कारबाही गर्न निर्देशन दिएका छन्। आइतबार आफू मातहतको मन्त्रालयअन्तरगत कार्यालयको विभिन्न महाशाखा,शाखा र फाँटहरूको अनुगमनका क्रममा मन्त्री यादवले समयमा कार्यालय नआउने कर्मचारीलाई कारबाही गर्न निर्देशन दिएका हुन्। मन्त्री यादवले कर्मचारीहरू समयमा आए नआएको विषयमा पनि जानकारी लिएका थिए। अनुगमनका क्रममा मन्त्री यादवले कर्मचारीहरूले गर्ने काम कारवाहीलगायतका गतिविधिसँगै योजनाहरूको प्रगति र कार्यान्वयनमा आएका चुनौतिका बारेमा जानकारी लिएका थिए। केही दिनअघि मन्त्री यादवले स्वास्थ्य तथा जनसंख्या मन्त्रालयअन्तर्गत काठमाडौंस्थित स्वास्थ्य सेवा विभागको अनुमगन गरेका थिए। स्वास्थ्य सेवा विभागमार्फत् प्रवाह हुने जनमुखी सेवाहरूलाई थप प्रभावकारी बनाउन आवश्यक बजेटदेखि जनशक्ति व्यवस्थापनको काम प्राथमिकता साथ गर्ने प्रतिवद्धता दिएका थिए। उनले स्वास्थ्य संवेदनशील क्षेत्र रहेकाले बजेट बढाउन पहल गरिरहेको बताएका थिए।"
गृहमन्त्री लामिछानेविरुद्ध कांग्रेस सडकमा (फोटोफिचर),"काठमाडौं : उपप्रधान एवम् गृहमन्त्री रवि लामिछानेविरुद्ध प्रमुख प्रतिपक्षी दल नेपाली कांग्रेसले सडकमा प्रदर्शन गरेको छ। सहकारीको रकम अपचलनमा लामिछाने संलग्न भएकाले छानबिन समिति गठन गर्नुपर्ने र सरकार निरंकुशता उन्मुख भएको भन्दै कांग्रेसका सांसद र भातृ संगठनहरुका नेताहरु आज सडकमा प्रदर्शन गर्दै सभामा सहभागी भएका हुन्। संसदमा लामिछानेविरुद्ध उत्रिरहेको कांग्रेसले आजबाट सडक संघर्ष थालेको हो। काठमाडौंको प्रदर्शनीमार्गस्थित सडकमा प्रदर्शनमा कांग्रेस महामन्त्रीद्वय गगन थापा रविश्वप्रकाश शर्मा, प्रमु्ख सचेतक रमेश लेखक,सांसद रामहरी खतिवडालगायतका नेताहरु सहभागी भएका छन्। भृकुटीमण्डपमा भएको प्रदर्शन हेर्नुहोस्  तस्बिर : अभिषेक महर्जन"
संक्रमणकालीन न्यायका विषयलाई सरकारले उच्च प्राथमिकतामा राखेको छ : कानुनमन्त्री गिरी,"काठमाडौं : कानुन, न्याय तथा संसदीय मामिलामन्त्री पदम गिरीले संक्रमणकालीन न्यायसंगसम्बन्धित विषयलाई उच्च प्राथमिकतामा राखेर सरकारले काम गरिरहेको दाबी गरेका छन्। राष्ट्रिय मानव अधिकार आयोगको २४ औं वार्षिकोत्सवका अवसरमा आइतबार ललितपुरमा आयोजित कार्यक्रममा उनले संक्रमणकालीन न्यायसंगसम्बन्धित विषयलाई निष्कर्षमा पुर्याउन आवश्यक काम गरिरहेको बताएका हुन् । मन्त्री गिरीले भने, सर्वोच्चको आदेश, आयोगको सुझाव तथा सिफारिस, अन्तराष्ट्रिय मापदण्ड, देशभित्र मेलमिलाप र दिगो शान्ति हासिल गर्ने लक्ष्य अनुरुप संक्रमणकालीन न्यायसंगसम्बन्धीत विषयलाई निष्कर्षमा पुर्याउन आवश्यक काम गरिरहेका छौं। उनले आयोगका सिफारिसहरुलाई सरकारले गम्भीरतापूर्वक लिँदै कार्यान्वयनमा जोड दिएको जानकारी गराए। उनले नयाँ संविधान जारी भइसकेपछि आयोगको नयाँ ऐन तर्जुमा गर्न सैद्धान्तिक स्वीकृति प्रदान गरिसकेको जानकारी दिए। मन्त्री गिरीले मानव अधिकारलाई मर्यादा र स्वतन्त्रताको साँघुरो घेराभित्र परिभाषित गर्न नहुने भन्दै मानवीय जीवनका बहुआयामिक पक्षहरुको बृहत र सुक्ष्म अध्ययन अनुसन्धान र विश्लेषण जरुरी रहेको धारणा राखे। मानव अधिकार आयोग ऐनलाई पारित गर्न ध्यानाकर्षण कार्यक्रममा आयोगका अध्यक्ष तप बहादुर मगरले स्थापनादेखि हालसम्म आयोगमा १३,२७३ उजुरी दर्ता हुन आएकोमा ७,८८५ उजुरी फछ्र्यौट भई १,५५५ वटा उजुरीउपर सिफारिस गरिएको जानकारी दिए । आयोगले सरकारलाई गरेको सिफारिस मध्ये १३६४ प्रतिशत पूर्ण, ३७२३ प्रतिशत आंशिक र ४९१३ प्रतिशत कार्यान्वयनको पर्खाइमा रहेको उनले बता । पीडितहरूलाई न्याय प्राप्त हुने गरी कानून संशोधन गरी संक्रमणकालीन न्यायका बाँकी कामलाई पुरा गर्न उनले आग्रह गरे। उनले मानव अधिकार आयोग ऐनलाई पारित गर्न ध्यानाकर्षण गराए । विनाशकारी भूकम्पबाट क्षति हुन पुगेको आयोगको भवन निर्माण कार्य अझै पनि प्राथमिकतामा पर्न नसकेको र आयोगका अन्य कार्यालयहरू समेत भाडाका घरमा संचालनमा रहेको उनको भनाई छ।"
मंगलबार दिउँसो १ बजे बजेट भाषण,काठमाडौं : सरकारले आर्थिक वर्ष २०८१०८१ को बजेट जेठ १५ गते दिउँसो १ बजे ल्याउने भएको छ। प्रतिनिधिसभा बैठकमा सभामुख देवराज घिमिरेले बजेट भाषणका लागि जेठ १५ गते दिउँसो १ बजेका लागि समय निर्धारण गरिएको जानकारी दिएका हुन्। सभामुख घिमिरेले अर्थमन्त्री वर्षमान पुनले आर्थिक वर्ष २०८१०८२ को राजस्व र व्ययको वार्षिक अनुमान पेश गर्ने जानकारी दिए। संघीय संसदको संयुक्त बैठकमा जेठ १५ गते नै बजेट प्रस्तुत गर्नुपर्ने संवैधानिक व्यवस्था छ। सभामुख घिमिरेले बैठकमा सहभागीताका लागि पौने १ बजेभित्र संसद भवन प्रवेश गरिसक्नुपर्ने सांसदहरूलाई अनुरोध गरेका छन्। बजेट भाषणपछि अपरान्ह ४ बजे प्रतिनिधिसभा बैठक बस्ने सभामुखले जानकारी गराएका छन्। आजको प्रतिनिधिसभाबाट सरकारको नीति तथा कार्यक्रम बहुमतले पारित गरेको छ।
श्रमजीवी नागरिक र सहकारी पीडितको मुद्दा लिएर कांग्रेस सडकमा आएको हो : महामन्त्री शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले पार्टी श्रमजीवी नागरिकको मुद्दाको पक्षमा उभिएको बताएका छन्। कांग्रेसले आइतबार गरेको सडक प्रदर्शनको भेलालाई सम्बोधन गर्दै उनले सहकारी पीडितको पक्षमा आइपुगेको बताएका हुन्। उनले सहकारीमा जम्मा गरेको रकम जोगाउने पक्षमा रहेको स्पष्ट पारे। उनले सरकार अनुदार शैलीमा भएकाले सच्चिनुपर्ने धारणा राखे। उनले सभामुख रिमोट कन्टोलबाट चलेकाले संसदको गरिमा कायम गर्नुपर्ने र रिमोट कन्टोलबाट मुक्त हुनुपर्ने धारणा राखे। लोकतान्त्रिक सवाल र संस्कृतिमाथि कसैलाई प्रश्न नउठाउन चेतावनी दिँदै उनले बल प्रयोगबाट राज्यसत्ता कब्जा गर्छौं भन्नेहरु संसदीय प्रक्रियामा सामेल भइरहेको बताए। शर्माले सहकारी ठगीमा मुछिएका गृहमन्त्री रवि लामिछानेमाथि निष्पक्ष, इमान्दार र गहिरो संसदीय छानबिन हुनुपर्ने स्पष्ट पारे। उनले भने,भन्नलाई अन्तर्राष्ट्रिय छानबिन बनाए हुन्छ भन्ने तर नाम राख्न नचाहने। महामन्त्री शर्माले छानबिनबाट गृहमन्त्री निर्दोष देखिए माला लिएर कांग्रेस आफैं आउने उद्घोष गरे। महान्यायाधिवक्ताको कार्यालय रास्वपाको भातृ संस्था हो भन्दै प्रश्न गर्दै उनले भने,कहिले लेखेर दिन्छ सहकारी ठगीमा रवि लामिछाने दोषी हुनुहुन्न भनेर। कहिले लेखेर दिन्छ दुईवटा पासपोर्ट भएपनि छानबिन गर्नुपर्दैन भनेर। उनले मिसन ८४ भन्ने पक्षमा कांग्रेस नरहेको धारणा राखे।"
न्युरोडमा महानगरले कानुनविपरीत सडक तोडफोड गरेकाले काम रोकिएको हो : मन्त्री महासेठ,"काठमाडौं : भौतिक पूर्वाधार तथा यातायात मन्त्री रघुवीर महासेठले काठमाडौं न्युरोडमा महानगरले कानुनविपरीत सडक तोडफोड गरेकाले रोकेको बताएका छन्। बबरमहलस्थित सडक विभागको मुख्यालय र मीनभवनस्थित सडक डिभिजन कार्यालयको प्रवेशद्वारमै काठमाडौं महानगरपालिकाको टिफरले धुलो खसालेपछि महानगर र मन्त्रालयबीच द्वन्द्व देखिएको छ। आइतबार प्रतिनिधि सभाको बैठकबाट बाहिरिँदै गर्दा महासेठले न्युरोडको सडक नतोड्न आग्रह गरेको प्रतिक्रिया दिए। महासेठले भने,न्युरोडमा अहिले जुन तोडफोड भइरहेको छ। अहिले त्यो सडक विभागले रोकेको छ। कलंकदेखि महाराजगन्जसम्मको कुरा व्यक्तिगत रुपमा सल्लाहका रुपमा लिएको उनको भनाई छ। महासेठले भने,पूरै रिङरोड बनाउने कुरामा नेपाल सरकार लागि परेको छ। तीनकुनेदेखि तिलगंगा हुँदै गौसालासम्म सडक बनाउने कुरा भइरहेको छ। कलंकदेखि महाराजगन्ज यो अगाडि ल्याउनुभएको छ। कलंकदेखि महाराजगन्जसम्मको कुरा व्यक्तिगत रुपमा सल्लाहका रुपमा लिएको छु,त्यसमा मेरो कुनै आपत्ति छैन। यसलाई सकारात्मक रुपमा लिएको छु। तर, न्युरोडमा जुन क्रियाकलाप छ, त्यो काननुसम्मत छैन। यत्ति हो मेरो कुरा। शनिबार काठमाडौंका मेयर बालेन शाहले महाराजगन्जमा जनताले सास्ती खेप्नु परेकाले धुलो उपहार पठाएको स्पष्ट पारेका थिए। मन्त्री महासेठको नाम लिँदै मेयर बालेनले कलंकीदेखि महाराजगन्जसम्म रिङरोड विस्तारको नाममा जनताले धेरै धुलो र कष्ट व्यहोर्नु परेको उल्लेख गरेका थिए। शाहले भनेका छन् माननीय भौतिक पूर्वाधार तथा यातायात मन्त्री रघुवीर महासेठज्यु,तपाईंको ठाडो आदेशले भइरहेको कुनै काम रोक्न सक्नुहुन्छ भने त्यही आदेशले बनाउन पनि सक्नुहुन्छ होला। विगत १५ वर्षदेखि काठमाडौंको जनताले कलंकीदेखि महाराजगन्जसम्म रिङरोड विस्तारको नाममा धेरै धुलो र कष्ट व्यहोर्नु परेको छ। काठमाडौंमा हुने आधाभन्दा बढी प्रदुषणमा त्यहाँकै धुलोको हात छ, जसले गर्दा महानगरबासीले धुलोधुँवा खानु परेको छ, त्यो बाटो प्रयोग गर्नुपर्नेहरूले सवारी साधन मर्मतमा खर्च बढी गर्नु परेको छ, पुग्न अबेला भोग्नु परेको छ। र, काठमाडौं महानगरले अकारणमा गाली खानु परेको छ। यो धुलो जनताले मात्र खाँदा राम्रो देखिँदैन। जबसम्म तपाईं काम अगाडि बढाउनु हुन्न, हरेक दिन तपाईंलाई पायक पर्ने ठाउँमा एक ट्रक धुलो उपहार पठाउने छु माया सम्झेर स्वीकार्नु होला। जवाफमा सडक डिभिजन कार्यालय काठमाडौंले विज्ञप्ति जारी गर्दै काठमाडौं महानगरले कानुनी राज्यको उपहास हुने कार्य बलमिच्याइपूर्वक गरेको दाबी गरेको छ। सडक काटेर साघुरो बनाउन नहुने भनि सडक डिभिजनबाट सो कार्यमा रोक लगाइएको विषयलाई विषयलाई विषयान्तर गरीएको डिभिजन कार्यलयले बताएको थियो। 'शनिबार न्यूरोड क्षेत्रमा यस डिभिजनको जिम्मामा रहेको सडकमा विना अनुमति सडक काटी सडकको स्ट्यान्डर चौडाइ घटाउने कार्यमा महानगरपालिका लागेको बखत बिना अनुमती सडक काटेर साघुरो बनाउन नहुने भनी सडक डिभिजनबाट सो कार्यमा रोक लगाइएको थियो। सोही विषयलाई विषयान्तर गरी डिभिजनसँग सरोकार नभएको विषयलाई कारण बनाइ गरिएको यस किसिमको व्यवहारले कानुनी राज्यको उपहास गरेको ठम्याई यस सडक डिभिजनको रहेको छ।'"
कांग्रेसको बटम लाइन : रवि लामिछानेको नाम तोकेर संसदीय छानबिन समिति बन्नुपर्छ,"काठमाडौं : प्रधानमन्त्री पुष्पकमल दाहाल 'प्रचण्ड' र कांग्रेस सभापति शेरबहादुर देउवाबीच भेटवार्ता भएको छ। संसदमा देखिएको गतिरोध हटाउनेलगायत समसामयिक विषयमा छलफल गर्न प्रधानमन्त्री 'प्रचण्ड' आइतबार बिहान देउवा निवास बुढानिलकण्ठ पुगेका थिए। छलफल सहकारीको छानबिन र संसद्को गतिरोध अन्त्यको विषयमा केन्द्रित भएपनि निष्कर्षमा पुग्न नसकेको नेपाली कांग्रेसका सहमहामन्त्री जीवन परियारले जानकारी दिए। भेटमा प्रधानमन्त्री प्रचण्डले सभापति देउवासँग एक्ला एक्लै र अन्य नेताहरूसँग सामूहिक छलफल गरी सदनको अवरोध हटाइदिन आग्रह गरेका थिए। प्रधानमन्त्री 'प्रचण्ड' ले सहकारी समस्या समाधान र संसदको गतिरोध अन्त्यका लागि विकल्पहरूबारे सोच्न समेत आग्रह गरेका थिए। जवाफमा देउवाले सहकारीबाट हजारौं सर्वसाधारण मारमा परेको, पीडितको न्यायका लागि छानबिन समिति बनाउनुपर्ने र उपप्रधान एवं गृहमन्त्री रवि लामिछानेको नाम किटान गरेर कार्यादेशमा टुंगो लगाउनुपर्ने बताएको स्रोत जनाएको छ। स्रोतका अनुसार सभापति देउवाले पार्टी एक इन्च पनि पछि नहट्ने अडान राखेका थिए। कार्यदलका सदस्य समेत रहेका परियारका अनुसार प्रधानमन्त्री 'प्रचण्ड' ले गोर्खा मिडिया नेटवर्कको अध्ययन गर्ने भइसकेपछि गृहमन्त्रीको नाम नराख्दा पनि हुँदैन भनेर देउवासँग प्रस्ताव गरेका थिए। तर,आफूहरू यसमा सहमत नभएको उनको भनाइ छ। उनले आइतबार साँझसम्म या भोलि बिहानसम्म कार्यदलसहित शीर्ष नेताहरूबीच पुन: छलफल हुने बताए। संसदीय छानबिन समितिको कार्यादेशमा टुंगो नलागेपछि शीर्ष नेताहरू आन्तरिक छलफलमा जुटेका छन्। प्रधानमन्त्री र देउवाबीचको छलफल पछि देउवा निवासमा बसेको कांग्रेस पदाधिकारी तथा पूर्व पदाधिकारी बैठकले सहकारी प्रकरणमा कांग्रेसले किटान गरेको व्यक्तिको नाम नराखि छानबिन हुन नसक्ने निष्कर्ष निकालेको छ। कांग्रेसले सहकारी प्रकरणमा गृहमन्त्रीको नाम उल्लेख गरेर नै संसदीय छानबिन समिति बनाउनुपर्ने अडान राख्दै आएको छ । सहकारी ठगी प्रकरणमा गृहमन्त्री लामिछानेको संलग्नताबारे संसदीय छानबिन समिति गठनको माग गर्दै कांग्रेसले संसदमा अवरोध गरिरहेको छ।कांग्रेसले उपप्रधान एवं गृहमन्त्रीको नाम किटान गरेर छानबिन समिति बनाउनुपर्ने माग राख्दै आएको छ। तर, सत्ता पक्ष भने व्यक्तिगत नाम किटेर समिति बनाउन नहुने अडानमा छ। दलहरूका आआफ्ना अडानका कारण संसद्को कामकारवाही प्रभावित हुँदै आएको छ। आजको प्रतिनिधिसभा बैठकमा सरकारको नीति तथा कार्यक्रम पारित गर्ने सरकारको तयारी छ। शुक्रबारको संसद्बाट नीति तथा कार्यक्रम पारित गर्ने कार्यसूची भएपनि कांग्रेसको अवरोधका कारण बैठक आजसम्मका लागि स्थगित भएको थियो।"
"'गृहमन्त्रीज्यू छानबिनबाट किन डराउनु भएको ? दोषी भए कारवाही भोग्नु, नत्र यही संसद्मा गृहमन्त्रीको रुपमा आउनुहोस्'","काठमाडौं : प्रतिनिधिसभामा रहेका विपक्षी दलहरूले सहकारी ठगी प्रकरणमा छानबिन समिति बनाउन उपप्रधान एवं गृहमन्त्री रवि लामिछानेलाई सहयोग गर्न आग्रह गरेका छन्। आइतबार संसद बैठकमा अवरोधमा उत्रिएको विपक्ष दलका तर्फबाट राप्रपाका सांसद ज्ञानेन्द्र बहादुर शाहीले छानबिन समिति गठनमा सहयोग गर्न गृहमन्त्री लामिछानेसमक्ष आग्रह गरेका हुन्। उनले भने,'गृहमन्त्रीज्यू सहकारी प्रकरणमा छानबिन गर्न संसदीय छानबिन समिति बनाउन सहयोग गर्नुहोस्। जनताले यिनै पुराना दलले काम गरेन भनेर र यिनीहरूको विकल्पका रुपमा भोट दिएका हुन्। खुला गरिदिनुहोस्। दोषी भए कारवाही होला। निर्दोष भए यसै सदनमा गृहमन्त्री भएर आउनुहोला। ' शाहीले हिजो प्रतिपक्षीमा बस्नेहरु सत्तापक्षमा पुग्दा बोलि फेरिएको आरोप लगाए। उनले सहकारी प्रकरणमा छानविन गर्न सरकारले खुट्टा कमाएको बताए । शाहीले छानबिन समिति बनाउँदैमा विना प्रमाण कोहि दोषी वा निर्दोश नहुने भन्दै समिति बनाउनका साथ आग्रह गरे।"
प्रतिनिधिसभा बैठकमा कांग्रेससहित विपक्षी दलको अवरोध,काठमाडौं : संघीय संसदअन्तरगतको प्रतिनिधिसभा बैठक सुरू भएको छ। बैठक सुरू हुने वित्तिकै प्रमुख प्रतिपक्षी दल नेपाली कांग्रेससहित विपक्षी दलहरूले संसदमा अवरोध जनाएका छन्। सहकारी ठगी प्रकरणमा उपप्रधानमन्त्री एवं गृहमन्त्री रवि लामिछानेमाथि संसदीय छानबिन समिति गठनको माग गर्दै कांग्रेससहित विपक्षी दलहरूले संसदमा अवरोध गर्दै आएका छन्।
विपक्षी दलको अवरोधकाबीच संसद्मा 'आर्थिक सर्वेक्षण' पेश,काठमाडौं : प्रतिनिधिसभा बैठकमा आर्थिक वर्ष २०८००८१ को आर्थिक सर्वेक्षण पेश भएको छ। सरकारका तर्फबाट अर्थमन्त्री वर्षमान पुनले आर्थिक वर्ष २०८००८१ को आर्थिक सर्वेक्षण पेश गरेका हुन्। सभामुख देवराज घिमिरेले आर्थिक सर्वेक्षण पेश गर्न अर्थमन्त्री पुनलाई समय दिएपछि कांग्रेसका सांसदहरूले नाराबाजी गर्दै वेल घेराउ गर्न पुगेका थिए। त्यसपछि मर्यादापालकहरूले अर्थमन्त्री पुनलाई रोष्ट्रममा पुर्याएका थिए। सहकारी ठगी प्रकरणमा उपप्रधान एवं गृहमन्त्री रवि लामिछानेमाथि संसदीय छानबिन समितिको माग गर्दै प्रमुख प्रतिपक्षी दल नेपाली कांग्रेससहित विपक्षी दलहरूले सदनमा नाराबाजी गरिरहेका छन्। विपक्ष दलहरूको नाराबाजीबीच अर्थमन्त्री पुनले आर्थिक सर्वेक्षण पेश गरेका हुन्।
प्रतिव्यक्ति आय १ हजार ४ सय ५६ अमेरिकी डलर पुग्ने : अर्थमन्त्री पुन,"काठमाडौं : अर्थमन्त्री वर्षमान पुनले मुलुकको आर्थिक र सामाजिक परिसूचकमा सुधार हुँदै गएको बताएका छन्। आइतबार प्रतिनिधिसभा बैठकमा आर्थिक वर्ष २०८००८१ आर्थिक सर्वेक्षण पेश गर्दै अर्थमन्त्री पुनले उत्पादनमूलक उद्योग र निर्माण क्षेत्रको उत्पादन क्षेत्रमा आएको संकुचनको बाबजुद पनि कृषि र सेवा क्षेत्रमा भएको विस्तारका कारण मुलुकको अर्थतन्त्र ३९ प्रतिशतले विस्तार हुने अनुमान रहेको बताए। उनले प्रदेशगतरुपमा गण्डकी,बागमती र लुम्बिनी प्रदेशको आर्थिक वृद्धिदर राष्ट्रिय औसतभन्दा माथि रहने बताए। चालु आर्थिक वर्ष कूल लगानी २८ प्रतिशतले बढेर रु १७ खर्ब ४१ अर्ब ४८ करोड पुग्ने सरकारको अनुमान छ। यसैगरी मन्त्री पुनले प्रतिव्यक्ति आय १ हजार ४ सय ५६ अमेरिकी डलर पुग्ने विश्वास व्यक्त गरे। चालु आर्थिक वर्षको फागुनसम्म औसत उपभोक्ता मुद्रा स्फिति ६०८ प्रतिशत आर्थिक सर्वेक्षणमा उल्लेख छ। राजश्व परिचालन क्रमश सुधार हुँदै गएको भन्दै अर्थमन्त्री पुनले चालु आर्थिक वर्षको फागुनसम्म संघीय सरकारको राजश्व संकलन ९७ प्रतिशतले बढेर ६ खर्ब ४९ अर्ब ५ करोड पुग्ने अनुमान गरे। यस अवधिमा संघीय खर्च २९ प्रतिशतल वृद्धि भइ ८ खर्ब १ अर्ब ५८ करोड पुगेको छ।"
काठमाडौं महानगरले कानुनी राज्यको उपहास गरेको छ : सडक डिभिजन,"काठमाडौं : काठमाडौं महानगरले कानुनी राज्यको उपहास हुने कार्य बलमिच्याइपूर्वक गरेको गरेको सडक डिभिजन कार्यालय काठमाडौंले जनाएको छ। शनिबार काठमाडौं महानगरपालिकाले बबरमहलस्थित सडक विभागको मुख्यालय र मीनभवनस्थित सडक डिभिजन कार्यालयको प्रवेशद्वारमै महानगरको ट्रकले धुलो खसालेको थियो। उक्त कार्य प्रति कार्यालय परिसर छिर्न समेत अवरोध हुनेगरी फोहोर फालिएको भन्दै कार्यलयले विज्ञप्ती निकालेर स्थानीय सरकारबाट कानुनी राज्यको उपहास हुने गरी बलमिच्याई तथा अराजक शैलीबाट काम भएको बताएको हो। यस्ता कार्यले महानगरको गरिमा कदापी नबढ्ने मन्त्रालयल जनाएको छ। 'काठमाण्डौं जिल्ला भित्रका सडक निर्माण तथा मर्मत संभारको महत्वपूर्ण जिम्मेवारी पाएको यस सडक डिभिजनको गेटमा देशकै ठूलो तथा जिम्मेवार स्थानिय सरकारबाट कानुनी राज्यको उपहास हुने गरी बलमिच्याई तथा अराजक शैलीबाट भएको यस किसिमको व्यवहारले महानगरको गरिमा कदापि नबढ्ने विषय छर्लङ्ग छ ।', विज्ञप्तीमा उल्लेख गरिएको छ। यही शुक्रबार मेयर शाहसँग डिभिजनका डिभिजन प्रमुख बिच महानगर भित्रका सडक सुधारका विविध विषयमा छलफल भई नियम बमोजिम सहकार्य गरेर अगाडि जाने तथा साझा धारणा बनाई महानगर भित्रका सडक सुन्दर तथा व्यवस्थित बनाउने विषयमा छलफल भएको जनाइएको छ। सडक काटेर साघुरो बनाउन नहुने भनि सडक डिभिजनबाट सो कार्यमा रोक लगाइएको विषयलाई विषयलाई विषयान्तर गरीएको डिभिजन कार्यलयले बताएको छ। 'शनिबार न्यूरोड क्षेत्रमा यस डिभिजनको जिम्मामा रहेको सडकमा विना अनुमती सडक काटी सडकको स्ट्यान्डर चौडाइ घटाउने कार्यमा महानगरपालिका लागेको बखत बिना अनुमती सडक काटेर साघुरो बनाउन नहुने भनी सडक डिभिजनबाट सो कार्यमा रोक लगाइएको थियो। सोही विषयलाई विषयान्तर गरी डिभिजनसँग सरोकार नभएको विषयलाई कारण बनाइ गरिएको यस किसिमको व्यवहारले कानुनी राज्यको उपहास गरेको ठम्याई यस सडक डिभिजनको रहेको छ ।' सडक डिभिजन काठमाडौंको कार्य क्षेत्र भित्र भएका त्रुटी औंल्याई आवश्यक सुझाब दिए डिभिजन सकारात्मक सुझाव सम्झेर कार्यान्वयन गर्ने उल्लेख गर्दै भनिएको छ, 'तर डिभिजनको कार्यक्षेत्र सँग सरोकार नभएको विषय उठाइ भएका यस किसिमका अराजक व्यवहार आगामी दिनमा किमार्थ सह्य नहुने र सो को प्रतिकार गर्न समेत सडक डिभिजन काठमाडौं बाध्य हुने छ।' हिजो प्रमुख बालेन्द्र शाह (बालेन)को निर्देशनमा भौतिक पूर्वाधार तथा यातायात मन्त्रालयअघि ट्रकबाट धुलो खसालिएको थियो। मेयर शाहले सामाजिक सञ्जालमा लेख्दै उक्त धुलो मन्त्री रघुवीर महासेठलाई उपहार पठाएको बताएका थिए। र धुलो नियन्त्रणको काम अगाडि नबढाए हरेक दिन पायक पर्ने ठाउँमा एक ट्रक धुलो उपहार पठाउने पनि बताएका थिए।"
"सहकारी ठगलाई जोगाउने सत्ताधारी षडयन्त्र, लोकतन्त्र र गणतन्त्रमाथिको आक्रमण हो : चित्रबहादुर केसी","काठमाडौं : राष्ट्रिय जनमोर्चाका सांसद चित्रबहादुर केसीले सहकारीको ठगीमा संलग्नलाई सरकार जोगाउन लागि परेको आरोप लगाएका छन्। प्रतिनिधिसभाको बैठकमा नीति तथा कार्यक्रममाथि छलफल प्रारम्भ गरियोस् भन्ने प्रस्ताव माथि संशोधन पेश गर्दै केसीले सहकारीमा ठगेर मुलुकलाई बर्बाद पार्नेहरुलाई सत्ता पक्षले जोगाउन षडयन्त्र गरिरहेको बताएका हुन्। सहकारीमा ठगेर यत्रो मुलुकलाई बर्बाद पार्नेहरुलाई सत्ता पक्षले जोगाउन जुन खालको षडयन्त्र गरिरहेको छ। यो लोकतन्त्रमाथिको आक्रमण हो र गणतन्त्रमाथिको आक्रमण हो।उनले भने,सत्ताधारीको जुन दुर्दशा छ जनमोर्चाले घोर विरोध गर्छ। यो नीति तथा कार्यक्रमको समर्थन गर्दैन, विरोध गर्छ। कांग्रेसले वेल घेराउ गरेपनि सभामुखले प्रतिनिधि सभाको कामकारबाही अगाडि बढाएका छन्।"
प्रधानमन्त्रीले गरे नीति तथा कार्यक्रममाथि छलफल प्रारम्भ गरियोस् भन्ने प्रस्ताव प्रस्तुत,काठमाडौं : प्रतिनिधिसभाको बैठकमा नीति तथा कार्यक्रममाथि छलफल प्रारम्भ गरियोस् भन्ने प्रस्ताव प्रस्तुत भएको छ। आजको बैठकमा प्रधानमन्त्री पुष्पकमल दाहाल (प्रचण्ड)ले राष्ट्रपतिले २०८१ जेठ १ गते मंगलबार संघीय संसदको दुवै सदनको संयुक्त बैठकमा आव२०८१०८२ को नेपाल सरकारको वार्षिक नीति तथा कार्यक्रममाथिको छलफल प्रारम्भ गरियोस् भन्ने प्रस्ताव प्रस्तुत गरेका हुन्। कांग्रेसले वेल घेराउ गरेपनि प्रतिनिधि सभाको कामकारबाही अगाडि बढाइएको छ। वार्षिक नीति तथा कार्यक्रममाथिको छलफलमा जनमोर्चाका सांसद चित्रबहादुर केसी र नेमकिपाका सांसद प्रेम सुवालले संशोधन पेश गर्दै भाग लिएका छन्।
रवि लामिछानेको नाम किटान नगर्ने सत्ता पक्षको अडानले कार्यादेशको टुंगो लाग्दैन : कांग्रेस,"काठमाडौं : प्रमुख प्रतिपक्षी दल नेपाली कांग्रेसले सहकारी ठगी प्रकरणमा उप्रधान एवं गृहमन्त्री रवि लामिछानेको नाम किटान नगर्ने सत्ता पक्षको अडानले छानबिन समितिको कार्यादेशमा टुंगो नलाग्ने बताएको छ। आइतबार बुढानिलकण्ठमा प्रधानमन्त्री पुष्पकमल दाहाल 'प्रचण्ड' र पार्टी सभापति शेरबहादुर देउवाबीचको भेटघाटपछि सञ्चारकर्मीहरूसँग कुरा गर्दै कांग्रेस सहमहामन्त्री जीवन परियारले सत्तापक्षको अडानका कारण छानबिन समितिको कार्यादेशमा टुंगो लाग्न नसकेको बताएका हुन्। कांग्रेसले उपप्रधान एवं गृहमन्त्रीको नाम किटान गरेर छानबिन समिति बनाउनुपर्ने माग राख्दै आएको छ। तर, सत्ता पक्ष भने व्यक्तिगत नाम किटेर समिति बनाउन नहुने अडानमा छ। एवं कार्यदलका सदस्य समेत रहेका परियारले सत्ता पक्षले चलाखी गरेर गृहमन्त्री लामिछानेलाई उन्मु्क्ति दिन खोजिरहेको आरोप लगाए। उनले भने,' कार्यादेशमा टुंगो लगाउनेभन्दा पनि सत्तापक्ष कसरी हुन्छ उम्कने बाटो खोजिरहनु भएको छ। यसमा कांग्रेस गम्भीर छ।' लामिछानेको नाम किटेर नै कार्यादेशमा टुंगो लगाउनुपर्छ भन्ने विषयमा कांग्रेस पछि नहटेको उनको दावी छ। संसदको गतिरोध हटाउनबारे छलफल गर्न प्रधानमन्त्री प्रचण्ड देउवा भेट्न आजै बिहान बुढानिलकण्ठ गएका थिए। त्यहाँ उनीहरूबीच करिब १ घण्टा छलफल भएको थियो। प्रचण्ड र देउवाबीच वान टु वान कुराकानी भएको थियो। त्यसपछि दलका शीर्ष नेताहरू सहभागी भएका थिए। भेटका क्रममा प्रधानमन्त्री प्रचण्डले कार्यादेशमा सहमति जुटाउन लचक भइदिन देउवासँग आग्रह गरेका थिए। परियारका अनुसार प्रधानमन्त्री प्रचण्डले गोर्खा मिडिया नेटवर्कको अध्ययन गर्ने भइसकेपछि गृहमन्त्रीको नाम नराख्दा पनि हुँदैन भनेर देउवासँग प्रस्ताव गरेका थिए। तर,आफूहरू यसमा सहमत नभएको उनको भनाइ छ। छलफल सहकारीको छानबिनको विषयमा केन्द्रित भएपनि निष्कर्षमा पुग्न नसकेको परियारले जानकारी दिए। संसदीय छानबिन समितिको कार्यादेशमा टुंगो लगाउन आजै दलका शीर्ष नेताहरूको बैठक बस्दैछ। सहकारी ठगी प्रकरणमा गृहमन्त्री रवि लामिछानेको संलग्नताबारे संसदीय छानबिन समिति गठनको माग गर्दै कांग्रेसले संसदमा अवरोध गरिरहेको छ। समितिको कार्यादेशमा सत्ता पक्ष र प्रमुख प्रतिपक्षी दलबीच सहमति जुट्न नसक्दा संसद् प्रभावित हुँदै आएको छ। आजको प्रतिनिधिसभा बैठकमा सरकारको नीति तथा कार्यक्रम पारित गर्ने सरकारको तयारी छ।"
बुढानिलकण्ठमा प्रचण्डदेउवाबीच छलफल,काठमाडौं : प्रधानमन्त्री पुष्पकमल दाहाल 'प्रचण्ड र कांग्रेस सभापति शेरबहादुर देउवाबीच छलफल भएको छ। संसद्मा भइरहेको गतिरोध हटाउन प्रधानमन्त्री 'प्रचण्ड' आइतबार बिहान देउवा भेट्न बुढानिलकण्ठ पुगेको प्रधानमन्त्रीको सचिवालयले जनाएको छ। उनीहरूबीच करिब ४० मिनेटजति छलफल भएको जनाइएको छ। संसदीय छानबिन समितिको कार्यादेशमा टुंगो लगाउन केहीबेरमा दलका शीर्ष नेताहरूको बैठक बस्दैछ। सो बैठकअघि सभापति देउवा आन्तरिक छलफलमा जुटेका हुन्। सहकारी ठगी प्रकरणमा गृहमन्त्री रवि लामिछानेको संलग्नताबारे संसदीय छानबिन समिति गठनको माग गर्दै कांग्रेसले संसदमा अवरोध गरिरहेको छ। समितिको कार्यादेशमा सत्ता पक्ष र प्रमुख प्रतिपक्षी दलबीच सहमति जुट्न नसक्दा संसद् प्रभावित हुँदै आएको छ। कांग्रेसले उपप्रधान एवं गृहमन्त्रीको नाम किटान गरेर छानबिन समिति बनाउनुपर्ने माग राख्दै आएको छ। तर सत्ता पक्ष भने व्यक्तिगत नाम किटेर समिति बनाउन नहुने अडानमा छ। आजको प्रतिनिधिसभा बैठकमा सरकारको नीति तथा कार्यक्रम पारित गर्ने सरकारको तयारी छ। संसदीय छानबिन समिति नबनेसम्म संसदमा अवरोध कायम गर्ने रणनीतिमा कांग्रेस छ। उसले आज सरकारलाई दबाब दिन सडकमा विरोध प्रदर्शन गर्ने कार्यक्रम छ।
दुई वर्षदेखि फरार अभियुक्त पक्राउ,नुवाकोट : डाँका चोरी मुद्दामा फरार नुवाकोटका अभियुक्त पक्राउ परेका छन्। नुवाकोट जिल्ला अदालतको गत २०७८ चैत २४ गतेको फैसलाले डाँका चोरी मुद्दामा दोषी ठहर गरी ५ महिना १ दिन कैद भुक्तान गर्न बाँकी रहेका फरार अभियुक्त नुवाकोटको तादी गाँउपालिका१ का ३१ वर्षिय ओमे मोक्तानलाई प्रहरीले आइतबार पक्राउ गरेको जिल्ला प्रहरी कार्यालय नुवाकोटले जनाएको छ। इलाका प्रहरी कार्यालय खरानिटार नुवाकोटबाट खटिएको प्रहरी अधिकृत सहितको प्रहरी टोलीले खोजतलास फरार मोक्तानलाई सडकखण्डमा हिँडिरहेको अवस्थामा पक्राउ गरी नुवाकोट जिल्ला अदालतमा बुझाएको प्रहरी नायव उपरिक्षक तील भारतीले जानकारी दिए। जिल्ला अदालतको आदेशले ५ महिना १ दिन कैद भुक्तानको लागि उनलाई कारागार चलान गरिएको छ।
"मधेसबासी प्रचण्ड सरकारसँग पानी माग्दै, दल र चुरे बोर्डको कार्यालय घेराउ",काठमाडौं : पानीको माग गर्दै मधेसबाट हिँडेर काठमाडौं आएका पीडितहरूले आइतबार ललितपुरस्थित राष्ट्रपति चुरे तराईमधेस संरक्षण विकास समितिको कार्यालय घेराउ गर्दै धर्ना दिए। चुरे दोहनले मुहान सुकेर पानीको हाहाकार भएपछि मधेसबासीहरू २५ दिन पैदल हिँडेर समस्या सुनाउन काठमाडौं आएका हुन्। चुरे तथा वनजंगल संरक्षण अभियानका संयोजक सुनील यादवले चुरे संरक्षण समितिका अध्यक्ष किरण पौडेललाई ध्यानार्षणपत्र बुझाएका थिए। सत्तासिन दल माओवादी केन्द्रको कार्यालय पेरिसडाँडा अगाडि पनि धर्ना दिएर ज्ञापनपत्र बुझाए। लामो बाटो हिँडेर आएका पीडितहरू विस्तारै बिरामी पर्न थालेका छन्। माइतीघरमा धर्ना दिँदै दिनहुँ दलका कार्यालय सरकारी निकायहरूमा आफ्ना माग र मुद्दा बारे ज्ञापनपत्र बुझाइरहेका छन्। माग पूरा नभएसम्म आन्दोलन नरोकिने उनीहरू बताउँछन्। पीडितहरूका मागहरू अवैध क्रसर उद्योग तुरुन्त बन्द गर्नु पर्ने चुरे क्षेत्रको अतिक्रमित जग्गा खाली गराएर वन क्षेत्रमा फर्काउनुपर्ने चुरे क्षेत्रबाट ढुंगा गिट्टी र बालुवा निकासी गर्न सरकारले संसद्मा पेश गरेको विधेयक तत्काल फिर्ता लिनु पर्न चुरे संरक्षण ऐन बनाउनुपर्ने ओमप्रकाश महतो भन्ने स्वः दिलीप महतोलाई पर्यावरण सहिद घोषणा गरी घरका सदस्यलाई रोजगार दिनुपर्ने विभिन्न परियोजना तथा विकासका नाममा भइरहेको चुरे तथा वनजंगल मास्ने कार्य बन्द गरिनु पर्ने मधेस प्रदेशको सप्तरीदेखि पर्सा जिल्लासम्ममा पर्ने नदीलाई प्रदूषण अतिक्रमण र अवैध उत्खननमुक्त बनाउनुपर्ने मधेस प्रदेशको वन प्रशासनलाई प्रभावकारी काम गर्ने योग्य बनाउनुपर्ने मधेस प्रदेश वन तथा वातावरण मन्त्रालयका विभिन्न योजनामा भएको भ्रष्टाचारको छानबिन गरिनुपर्ने भूमि आयोग गठन गरी भूमिहीन तथा अव्यवस्थित बसोबासीहरूका लागि भूमिको व्यवस्था गर्नुपर्ने राष्ट्रपति चुरे तराईमधेस संरक्षण विकास समितिले चुरे संरक्षणमा गरेको खर्चको हिसाब र उपलब्धी सार्वजनिक गर्नुपर्ने
सोमबार देशका यी स्थानमा हुने छ वर्षा,"काठमाडौं : सोमबार कोशी, मधेश, बागमती र गण्डकी प्रदेश लगायत देशको पहाडी भूभागमा साधारणतया बदली रही बाँकी भूभागमा मौसम आंशिक बदली रहने छ। मौसम पूर्वानुमान महाशाखाका अनुसार कोशी, मधेश र बागमती प्रदेशका केही स्थानहरूमा, गण्डकी र लुम्बिनी प्रदेशका थोरै स्थानहरूमा तथा बाँकी पहाडी भूभागका एकदुई स्थानमा मेघगर्जनचट्याङहावा हुरी सहित हल्कादेखि मध्यम वर्षाको सम्भावना रहेको छ। कोशी र बागमती प्रदेशको उच्च पहाडी तथा हिमाली भूभागका थोरै स्थानमा हल्कादेखि मध्यम हिमपातको सम्भावना रहेको छ। सोमबार राति कोशी प्रदेशमा साधारणदेखि पूर्ण बदली, मधेश, बागमती र गण्डकी प्रदेश लगायत बाँकी पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। कोशी प्रदेशका केही स्थानहरूमा, गण्डकी प्रदेशका थोरै स्थानहरूमा मेघगर्जनचट्याङहावा हुरी सहित हल्कादेखि मध्यम वर्षा तथा मधेश प्रदेश लगायत बाँकी पहाडी भूभागका एकदुई स्थानमा मेघगर्जनचट्याङ सहित हल्का वर्षाको सम्भावना रहेको छ। कोशी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
"देशैभर तापक्रम बढ्दो, नेपालगञ्जमा ४१ डिग्री सेल्सियसभन्दा माथि","काठमाडौं : देशभरको तापक्रम निरन्तर बढ्दो क्रममा रहेको जल तथा मौसम विज्ञान विभागले जनाएको छ। हाल देशमा स्थानीय वायु तथा भारतको उत्तर प्रदेश आसपास रहेको न्यूनचापीय प्रणालीको आंशिक प्रभाव रहेको जनाउँदै विभागले गण्डकी र लुम्बिनी प्रदेशमा आंशिकदेखि साधारणतया बदली रही बाँकी भागमा मुख्यतया मौसम सफा रहेको बताएको छ। साथै गण्डकी प्रदेशका पहाडी भागका केही स्थान तथा लुम्बिनी प्रदेशका तराई भागका एकदुई स्थानमा मेघगर्जन र चट्याङसहित हल्कादेखि मध्यम वर्षा भइरहेको छ। विभागका अनुसार आज दिउँसो मुलुकका पहाडी भागमा आंशिकदेखि साधारणतया बदली रही बाँकी भागमा मुख्यतया मौसम सफा रहने छ। कोशी, गण्डकी, लुम्बिनी र कर्णाली प्रदेशलगायत पहाडी भागका केही स्थानमा तथा बाँकी भागका एकदुई स्थानमा मेघगर्जन, चट्याङ र हुरीबताससहित हल्कादेखि मध्यम वर्षाको सम्भावना छ। देशको उच्च पहाडी तथा हिमाली भागका एकदुई स्थानमा हल्का हिमपातको सम्भावना छ। त्यसैगरी आज राति कोशी, मधेस, वागमती, गण्डकी र कर्णाली प्रदेशलगायत देशका पहाडी भागमा आंशिकदेखि साधारणतया बदली रही बाँकी भागमा मौसम सफा रहने छ। कोशी प्रदेशका केही स्थानमा मेघगर्जन, चट्याङ र हुरीबताससहित हल्कादेखि मध्यम वर्षा हुने सम्भावन छ। साथै मधेस र सुदूरपश्चिम प्रदेशलगायत देशका बाँकी पहाडी भूभागका एकदुई स्थानमा मेघगर्जन, चट्याङ र हुरीबताससहित हल्का वर्षाको सम्भावना छ। कोशी प्रदेशका उच्च पहाडी तथा हिमाली भागका एकदुई स्थानमा हल्का हिमपातको पनि सम्भावना छ। आगामी २४ घण्टामा कोशी, गण्डकी, लुम्बिनी र कर्णाली प्रदेशलगायत देशका पहाडी भागका केही स्थानमा मेघगर्जन, चट्याङ र हुरीबताससहित हल्कादेखि मध्यम वर्षा हुने तथा उच्च पहाडी एवं हिमाली क्षेत्रका एकदुई स्थानमा हल्का हिमपातको सम्भावना रहेको जनाउँदै विभागले ती क्षेत्रका सर्वसाधारणलाई सतर्कता अपनाउन अनुरोध गरेको छ। काठमाडौँ उपत्यकाको तापक्रम निरन्तर बढिरहेको छ। यहाँ आज अधिकतम तापक्रम ३१ देखि ३३४ डिग्री सेल्सियसका बीच रहने विभागको पूर्वानुमान छ। विगत केही दिनदेखि पश्चिम तराइका धनगढी र नेपालगञ्जको अधिकतम तापक्रम ४१ डिग्री सेल्सियसभन्दा माथि पुगेको विभागले बताएको छ। विभागले ती भेगका बासिन्दालाई गर्मीबाट बच्न सतर्कता अपनाउन आग्रह गरेको छ।"
"इच्छाकामनामा काम गरिरहेको स्काभेटरमाथि पहिरो खस्यो, चालकको मृत्यु","चितवन : नारायणगढमुग्लिन सडक खण्डअन्तर्गत इच्छाकामना गाउँपालिका५ स्थित तीननम्बर पुलमा पहिरो खस्दा स्काभेटर चालकको मृत्यु भएको छ। सडक विस्तारका लागि भित्तो काट्ने काम गरिरहेका बेला माथिबाट पहिरो खस्दा बा२क ८६५१ नं को स्काभेटर चालक बर्दिया गेडुवा गाउँपालिका४ स्थायी घर भएका अन्दाजी ३८ वर्षीय मङ्गल चौधरीको मृत्यु भएको जिल्ला प्रहरी कार्यालय चितवनले जनाएको छ। कार्यालयका प्रवक्ता प्रहरी नायब उपरीक्षक भेषराज रिजालका अनुसार आज बिहान पुल निर्माण गर्न भित्तो काट्ने क्रममा माथिबाट पहिरो खस्दा स्काभेटरसहित चौधरी पुरिएका थिए। चालकको उद्धार गरी उपचारका लागि पुरानो मेडिकल कलेज लगिएकामा उपचारका क्रममा मृत्यु भएको उनले बताए। 'पहिरोमा परी स्काभेटर पूर्णरुपमा क्षति भएको छ। मुग्लिनबाट नारायणगढतर्फ आउँदै गरेको ना६ख १५११ नं ट्रकमा समेत क्षति पुगेको छ', प्रनाउ रिजालले भने। अहिले सवारी आवागमन नरोकिएको भन्दै पहिरो पन्छ्याउने कार्य जारी रहेको उहाँले जानकारी दिए। रासस"
नक्कली शैक्षिक प्रमाणपत्रको आरोपमा त्रिवि शिक्षण अस्पतालका प्राविधिकविरुद्ध मुद्दा,"काठमाडौं : अख्तियार दुरूपयोग अनुसन्धान आयोगले त्रिवि शिक्षण अस्पताल महाराजगञ्जका तत्कालीन मुख्य प्राविधिक सहायक पदमा कार्यरत राजाराम भण्डारीविरुद्ध भ्रष्टाचार मुद्दा दायर गरेको छ। आयोगले नक्कली शैक्षिक प्रमाणपत्रको आरोपमा त्रिवि अस्पतालका तत्कालीन मुख्य प्राविधिक सहायक भण्डारीविरुद्ध आज विशेष अदालत काठमाडौंमा आरोप पत्र दायर गरेको हो। अख्तियारका प्रवक्ता नरहरि घिमिरेका अनुसार एसएससी तहको शैक्षिक योग्यताको प्रमाणपत्र नक्कली रहेको पुष्टि हुन आएकाले भण्डारीविरुद्ध आज विशेष अदालतमा आरोप पत्र दायर गरेको हो। भण्डारीले त्रिवि शिक्षण अस्पताल महाराजगन्जमा २०५४ साल भदौ १७ गतेबाट ल्याब व्वाइ पदमा स्थायी नियुक्त हुन र २०६९ साल कार्त्तिक २४ गते मा वरिष्ठ ल्याव व्वाइ पदमा बढुवा हुने प्रयोजनका लागि माध्यमिक शिक्षा परिषद,उत्तरप्रदेशबाट हाइस्कुल तह उत्तीर्ण गरेको झुट्टा शैक्षिक प्रमाणपत्र पेश गरी कार्यरत रही लाभसमेत लिएको देखिएकाले निजलाई साविक भ्रष्टाचार निवार ऐन २०५९ को दफा १६ को उपदफा (१)बमोजिम कसुरमा सजाय माग दावी गरिएको अख्तियारले जनाएको छ।"
नाबालिकालाई यौन क्रियाकलापमा लगाउने २ जना महिला पक्राउ,काठमाडौं : आर्थिक लाभ लिई नाबालिकालाई यौन क्रियाकलापमा लगाउने २ जना महिला पक्राउ परेका छन्। पक्राउ पर्नेमा दोलखाको जिरी नगरपालिका९ की २५ वर्षीया श्रृजना खनाल तामाङ र नुवाकोटको बेलकोटगढी नगरपालिका४ की २६ वर्षीया रमिला नेपाली रहेकी छन्। जाहेरवालाको कमजोर आर्थिक अवस्थाको फाइदा लिई रेष्टुरेन्टमा वेट्रेसको काम लगाउने भनी जबरजस्ती वेश्यावृतिमा लगाएको प्रारम्भिक अनुसन्धानबाट खुलेको मानव बेचबिखन अनुसन्धान ब्युरोका सूचना अधिकारी गौतम मिश्रले बताए। उनका अनुसार पीडितको इच्छा विपरीत दैनिक रुपमा ५ देखि १५ जना ग्राहकहरूसँग शारीरिक सम्पर्क राख्न बाध्य बनाएको र ग्राहकसँग शारीरिक सम्पर्क राखे बापत आधा रकम दिने भनि प्रलोभनमा पारी सो रकम पनि नदिएको खुलेको छ। नाबालिकालाई जवरजस्ती वेश्यावृतिमा लगाएको भन्ने गोप्य सूचनाका आधारमा ब्युरोको टोलीले काठमाडौंको मित्रपार्कबाट पक्राउ गरेको हो। ब्यूरोबाट खटिएको टोलीले पीडित नाबालिकालाई उद्धार गरी सुरक्षित आवासमा राखेको छ। मानव बेचबिखन तथा ओसारपसार मुद्दामा काठमाण्डौ जिल्ला अदालतबाट ३ दिनको म्याद थप गरेर अनुसन्धान भइरहेको ब्युरोले जनाएको छ।
"स्याङ्जाको स्वास्थ्य, सुरक्षा र न्याय हाँक्ने महिला नेतृत्व","स्याङ्जा : निजामती सेवाअन्तर्गतका स्याङ्जाका तीनवटा मुख्य सरकारी कार्यालयहरूमा महिलाले नेतृत्व हाँकेका छन्। जिल्लाको शान्ति सुरक्षा, न्याय र स्वास्थ्यका क्षेत्रमा महिलाको प्रमुख नेतृत्व छ। उनीहरू तीन जनाले क्रमशः भदौ, कात्तिक र पुस महिनादेखि स्याङ्जामा सेवा सुरु गरेका हुन्। जिल्लाको शान्ति, सुव्यवस्था र सुरक्षाको जिम्मेवारी पाएकी प्रमुख जिल्ला अधिकारी सुनिता नेपाल, जिल्ला सरकारी वकिल कार्यालयकी प्रमुख एवं जिल्ला सहायक न्यायाधिवक्ता श्रीकला पौडेल र जिल्ला अस्पतालकी प्रमुख डा रुक्बिना अधिकारीको नेतृत्वमा यी कार्यालय सञ्चालनमा छन्। उनीहरूले आआफ्ना जिम्मेवारीलाई कुशलतापूर्वक वहन गर्दै आएका छन्। सुनिता नेपाल, प्रजिअ प्रमुख जिल्ला अधिकारी सुनिता नेपालले पहिलोपटक २०६१ सालमा शाखा अधिकृतबाट सरकारी सेवा सुरु गरेकी हुन्। उनको सेवा प्रारम्भ सामान्य प्रशासन मन्त्रालय काठमाडौंबाट सुरु भएको हो। त्यसको झन्डै ९ वर्षपछि उपसचिव हँुदै २०७७ मा उनको सहसचिवमा बढुवा भयो। योसँगै उनी निजामती सेवाअन्तर्गत जिल्लाकै उत्कृष्ट पदीय जिम्मेवारी सम्हाल्न सफल भइन्। उनी पहिलोपटक २०७९ मा प्यूठानको प्रमुख जिल्ला अधिकारी बनिन्। त्यसपछि सरुवा भई दोस्रोपटक सिन्धुलीको प्रअिज भइन्। सिन्धुलीमा झन्डै एकवर्षे सेवापछि हाल स्याङ्जाको प्रजिअ भई कार्यरत छन्। उनी खुला प्रतिस्पर्धाबाट शाखा अधिकृत हुँदै उपसचिव भएकी हुन्। सामान्य प्रशासन मन्त्रालय, महिला बालबालिका तथा ज्येष्ठ नागरिक मन्त्रालय, मुस्लिम आयोग, गृह मन्त्रालय हुँदै पुस महिनादेखि स्याङ्जाको प्रजिअको रूपमा कार्यरत छन्। प्रजिअ नेपालले जिल्लाको समग्र शान्ति, सुव्यवस्थासँगै कुनै पनि नागरिकले आफू नेपाली नागरिक हुनबाट बञ्चित हुन नपरोस् भन्दै जिल्लाका ११ वटै पालिकामा पुगेर जनचेतनामूलक प्रशिक्षण दिने अभियान गर्दै आएकी छन्। जन्मेपछि जन्मदर्ता र बिहेलगत्तै विवाह दर्ता गरेमा धेरै समस्या समाधान हुने उनको भनाइ छ। श्रीकला पौडेल, सहायक न्यायाधिवक्ता सरकारी वकिलका रूपमा पहिलोपटक जिल्लाले महिला नेतृत्व पाएको हो। श्रीकला पौडेल जिल्ला सहायक न्यायाधिवक्ता हुन्। उनी २०६५ सालमा नायब सुब्बा पदबाट निजामती सेवामा प्रवेश गरेकी हुन्। त्यसपछि २०७१ सालमा उपसचिव भई सरकारी वकिलका रूपमा तनहुँमा सेवा गरिन्। तनहुँमा तीन वर्षपछि काठमाडौं र म्याग्दीमा सहन्यायाधिवक्ताका रूपमा काम गरिन्। जागिरे अवधिभित्रै अध्ययन बिदामा बसेर संवैधानिक कानुन र फौजदारी कानुनमा एलएलएमसम्मको अध्ययन पनि उनले पूरा गरिन्। विशेष सरकारी वकिल कार्यालय काठमाडौं हँुदै उनी गत कात्तिकदेखि स्याङ्जाको सरकारी वकिलको रूपमा सेवारत छन्। उनको जन्म र कर्मथलो दुवै तनहुँ हो। कानुनको अज्ञानता क्षम्य नहुने जनाउँदै कानुनद्वारा नगर्न भनेको काम केही पनि नगर्न उनको सुझाव छ। आफ्ना हक, हित र अधिकारका बारेमा सबैले जानकारी लिनुपर्ने उनले बताइन्। राज्यद्वारा उपलब्ध न्याय र अधिकारका बारेमा थाहा पाउन सकेमा अन्याय भोग्नु नपर्ने उनको भनाइ छ। डा रुक्बिना अधिकारी, मेडिकल सुपरिटेन्डेन्ट स्याङ्जाको नेतृत्व गरिरहेको ९ महिना पुगेको छ। अस्पतालमा क्रियाशील स्थायी, अस्थायी र करारका ८४ जना कर्मचारीको नेतृत्व सम्हाल्दै र आम नागरिकका स्वास्थ्योपचारमा समेत सजगता अपनाउनु उनका जिम्मेवारी हो। पोखरा महानगरपालिका१७ कास्की जन्मथलो भएकी अधिकारीले २०७८ सालमा आठौं तह मेडिकल अफिसरबाट सेवा सुरु गरिन्। पहिलोपटक म्याग्दी अस्पतालमा मेडिकल अधिकृतको रूपमा उनले सेवा गरिन्। त्यसको एक वर्षपछि पर्वत जिल्ला अस्पतालको मेसुको जिम्मेवारी पाइन्। २०७९ मा पर्वत अस्पतालमा पुगेकी उनको झन्डै एकवर्षे सेवापछि भदौ महिनामा स्याङ्जा जिल्ला अस्पतालमा सरुवा भयो। झन्डै ११ महिनासम्म मेसुविहीन रहेको जिल्ला अस्पताल स्याङ्जामा आएर उनले जिम्मेवारी सम्हालेको ९ महिना पुगेको छ। म्याग्दी, पर्वत र स्याङ्जा अस्पतालका प्रकृति उस्तैउस्तै रहेको उनी बताउँछिन्। राज्यका सीमित स्रोत र साधन उपयोग गर्दै नागरिक स्वास्थ्य सेवाप्रति आफू र आफू मातहतका सबै चिकित्सकसहित प्राविधिक, कर्मचारी टिम क्रियाशील रहेको उनको भनाइ छ। पुतलीबजार नगरपालिका३ स्थित जिल्ला अस्पताल स्याङ्जा १५ शय्याको छ।"
गुजरातको गेमिङ जोनमा आगलागीमा परी मृत्य हुनेको सङ्ख्या २७ पुग्यो,"नयाँ दिल्ली : भारतको पश्चिमी राज्य गुजरातमा शनिबार एउटा मनोरञ्जन पार्कमा भएको भीषण आगलागीमा परी मृत्यु हुनेको सङ्ख्या २७ पुगेको अधिकारीले जनाएका छन् । राजकोटका प्रहरी आयुक्त राजु भार्गवले भने, 'गुजरातको राजकोट जिल्लाको गोकार्टिङ, बलिङ र अन्य साहसिक खेलहरू जस्ता मनोरञ्जन गतिविधिहरूको हब टीआरपी गेमिङ जोन मा भएको आगलागीमा परी मृत्यु हुनेको सङ्ख्या २७ पुगेको छ । उनीहरूको मृत शरीर परीक्षणका लागि अस्पताल पठाइएको छ ।' उनले भने, गेमिङ जोन युवराज सिंह सोलङ्की नाम गरेका व्यक्तिको स्वामित्वमा छ । लापरबाही र मृत्युका लागि हामी अपराधसम्बन्धी मुद्दा दर्ता गर्नेछौं । उद्धार कार्य पूरा गरेपछि थप अनुसन्धान अघि बढाइनेछ ।' उक्त घटनामा घाइते भएका सबै जनालाई आवश्यक उपचारका लागि स्थानीय अस्पतालमा लगिएको छ । आगलागीको कारण भने अहिलेसम्म थाहा हुनसकेको छैन । टीआरपी गेमिङ जोन भित्रको अस्थायी संरचना आगोको बीचमा ध्वस्त भएको र अन्य केही व्यक्ति भग्नावशेषमा फसेका हुनसक्ने स्थानीय अग्नि अधिकारीले बताए।"
ट्राफिक प्रहरीलाई विद्युतीय टेम्पो हस्तान्तरण,"विराटनगर : सुनसरीको इटहरीका एक जना व्यवसायीले ट्राफिक प्रहरीलाई ४ वटा विद्युतीय टेम्पो हस्तान्तरण गरेका छन्। अटो सीटी बजाज सोरुमका सञ्चालक प्रदीपकुमार सन्थालियाले आइतबार इटहरीस्थित नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय परिसरमा विद्युतीय टेम्पो हस्तान्तरण गरेका हुन्। सन्थलियाले कोशी प्रदेशका प्रहरी प्रमुख डीआईजी चन्द्रकुवेर खापुङलाई टेम्पो प्रदान गरे। उक्त टेम्पोहरु डीआईजी खापुङले कोशी प्रदेशका ट्राफिक प्रहरी प्रमुख एसपी सरोज पौडेललाई हस्तान्तरण गरेका छन्। विद्युतीय सवारीसाधनले ट्राफिक व्यवस्थापन र सवारी दुर्घटना न्यूनीकरणमा सहयोग पुग्ने खापुङले बताए। उनले सहयोग प्राप्त भएको विद्युतीय सवारीसाधनको प्रयोग गरी दुर्घटना न्यूनीकरण र ट्राफिक सचेतनामूलक कार्यक्रमहरु सञ्चालन गरिने जानकारी दिए। व्यवसायी सन्थलियाले प्रभावकारी ट्राफिक व्यवस्थापनका लागि आफूले ४ वटा विद्युतीय टेम्पो हस्तान्तरण गरेको बताए। एसपी पौडेलले सवारी दुर्घटना न्यूनीकरण, ट्राफिक व्यवस्थापन र जनचेतनामूलक कार्यक्रमलाई प्राथमिकतामा राखेर ट्राफिक प्रहरीले काम गरिरहेको जानकारी दिए।"
सम्झौता अवधि सकिँदा एकतिहाइ मात्रै काम,"जोमसोम : उत्तर चीनको कोरलानाका जोड्ने राष्ट्रिय गौरवको जोमसोमकागबेनी १३ किमी कालोपत्रे सडकको सम्झौता म्याद सकिएको ७ महिना बितिसक्दासमेत निर्माणको कामले गति लिन सकेको छैन। निर्माण कम्पनी रौटाहा आत्रेय जेभी कन्ट्रक्सनको चरम ढिलासुस्तीका कारण जोमसोमकागबेनी कालोपत्र सडकले अपेक्षा गरेअनुरूपको भौतिक प्रगति हुन नसकेको हो। जोमसोमकागबेनी कालोपत्रे सडकका लागि संघीय सरकार भौतिक पूर्वाधार मन्त्रालयले २०७८ साल असोज ४ गते २८ करोड १४ लाख लागतमा रौटाहा आत्रेय जेभीसँग ठेक्का सम्झौता गरिएको थियो। यो सडकका लागि मन्त्रालयले ५७ करोड ३८ लागत अनुमान गरिएकोमा निर्माण कम्पनी रौटाहा आत्रेय जेभीले ५० प्रतिशत बिलो छोडेर ठेक्का हात पारेको थियो। गौरवको सडकअन्तर्गत यसअघि हस्तान्तरण भएको जोमसोमकोरला सडकखण्डको पहिलो हस्तान्तरण भइसकेको ग्राभेल सडकलाई थप स्तरोन्नति गर्दै कालोपत्र गर्न मन्त्रालयले ठेक्का लगाएको थियो। जोमसोमकागबेनी १३ किमी सडकअन्तर्गत कागबेनी खोलासम्म १२ किमी र कागबेनी श्राद्धस्थलदेखि मुख्य सडकसम्म १ किमी कालोपत्रे गर्ने योजना थियो। यसका लागि २ वर्षमा २०८० साल असोज ३ गते सक्ने गरी सम्झौता भएको थियो। यसका लागि जेभीका दुईमध्ये आत्रेय कन्सट्रक्सनले यो काम गर्ने जिम्मा लिएको थियो। तर, आत्रेयले सुरुवाती चरणदेखि नै जोमसोमकागबेनी सडक पटकपटक अलपत्र पार्दै आईरहेको थियो। आयोजनाले यो सडकका निर्माण कम्पनीलाई काममा फर्किन पटकपटक ध्यानार्कषण गराउँदै आइरहेको थियो। काममा नफर्किएकाले ठेक्का सम्झौता तोडेर कालो सूचीमा राख्ने तयारी आयोजनाले गरेको थियो। जोमसोमकागबेनी कालोपत्र सडकमा विलम्ब भइरहँदा आत्रेय जेभी काम गर्न नसकेर सम्पर्कविहीन बने पनि अर्को प्रतिनिधि रौटाहा जेभी बाध्य भएर काममा फर्कियो। उसले गत असोजदेखि काम सम्हालेको भए पनि काममा खासै तीव्रता दिन भने सकिरहेको छैन। जोमसोमकागबेनी कालोपत्रे सडक निर्माणमा कम्पनीले कहिले काम गरेको जस्तो देखिने गरेको छ भने कहिले सडकको काम ठप्पै परेको देखिन्छ। निर्माण कम्पनीलाई आयोजनाले नियन्त्रणमा लिन नसक्दा सडकमा निर्माण कम्पनीको मनोमानी चरम उत्र्कषमा पुगेको हो। अहिले यो सडकमा आंशिक काम भइरहेको देखिन्छ। जोमसोमकोरला साविक ग्राभेल सडकको संरचना निर्माण सम्पन्न भइसकेकोमा यसलाई अपग्रेड गर्दै कालोपत्र गर्न निर्माण कम्पनीले २०८१ असोज ३ गतेसम्मका लागि आयोजनाले म्याद थपिदिएको छ। यहाँ कालोपत्र सडक विस्तारका लागि सडक चौडा गर्ने, ग्रेड मिलाउने, कटिङ गर्ने, मेसिनरी वाल लगाउने, ड्रेन निर्माण गर्ने, वाल निर्माण गरी माटो फिलिङ गर्ने र सडकलाई कालोपत्र गर्ने कामको जिम्मेवारी दिइएको थियो। आयोजनाका सूचना अधिकारी विष्णु चापागार्इंले जोमसोमकागबेनी सडकको सुरुवाती सम्झौता म्याद सकिएर एक वर्षका लागि म्याद थप भएको जानकारी दिए। उनले सडकको हालसम्म ४० प्रतिशत मात्र भौतिक प्रगति भएको उल्लेख गरे। जोमसोमकोरला ११० किमी ग्राभेल सडकमध्ये जोमसोमकागबेनी पहिलो खण्डको १३ किमीमा कालोपत्र सडक निर्माणको काम अघि बढाइएको थियो।"
पुतलीबजार मेयर कप: पुरुषतर्फ ठूलाडिही र महिलातर्फ तोरिखोलालाई उपाधि,"स्याङ्जा : पुतलीबजार नगर स्तरीय मेयर कप पुरुष भलिबल प्रतियोगिताको उपाधि वडा नम्बर ७ ठूलाडिहीले हात पारेको छ। प्रतियोगिताको दोस्रोमा वडा नम्बर १२ र तेस्रोमा वडा नम्बर ६ विजयी भएको छ। प्रथम हुने समूहले ७५ हजार, द्वितीय हुनेले ४५ हजार र तृतीय हुनाले २५ हजार नगदसहित ट्रफी, मेडल र प्रमाणपत्र पाएका छन्। यसैगरी मेयर कप महिला तर्फको उपाधि वडा नम्बर १३ तोरिखोलाले जितेको छ। दोस्रोमा वडा नम्बर १२ र तेस्रो स्थानमा वडा नम्बर ६ परेका छन्। महिलातर्फका प्रथम हुनेले ४५ हजार,द्वित्तीय हुनेले २५ हजार र तुतीय हुनेले १५ हजार नगद सहित ट्रफी, मेडल र प्रमाणपत्र पाएका छन्। विजेता सबैलाई नगरप्रमुख तुलसीराम रेग्मी, उपप्रमुख देवी अर्याल र खेलकुद विकास समितिका अध्यक्ष यामबहादुर गुरुङले नगद सहित पुरस्कार प्रदान गरे। प्रतियोगितामा नगरपालिकाका १५ समूह सहभागी थिए।"
"सम्झौता अनुसार लाइसेन्स छपाइ भएन, २ लाख ६० हजार कार्ड अपुग",काठमाडौं : सन् २०२२ जुलाईदेखि नयाँ तथा नवीकरण गरेका सवारीचालक अनुमतिपत्र छपाइ नहुँदा समस्या सिर्जना भएको छ। महालेखा परीक्षकको ६१ औं वार्षिक प्रतिवेदनमा उल्लेख भएअनुसार यातायात व्यवस्था विभागले हाल विदेश जाने व्यक्तिसहित अत्यावश्यकलाई मात्र कार्ड वितरण गरिरहेकोले नयाँ तथा नवीकरण गरेका सवारीचालकहरूको अनुमतिपत्र छपाइ नभएको हो। विभागले एक विदेशी कम्पनीसँग २०८० भदौ १८ भित्र १२ लाख स्मार्ट कार्ड आपूर्ति गर्ने गरी २०७९ फागुन १० गते अमेरिकी डलर १४ लाख ९८ हजारको सम्झौता गरेको थियो। सम्झौता अवधिभित्र कार्ड आपूर्ति हुन नसकी दुई पटक गरी १७२ दिन म्याद थप भइसकेको छ। चालक अनुमतिपत्र मागका आधारमा यो वर्षसम्म १४ लाख ६० हजार कार्ड छपाइ हुनुपर्नेमा सम्झौताअनुसार १२ लाख कार्ड मात्र आपूर्ति हुने भएकोले २ लाख ६० हजार कार्ड अपुग हुने अवस्था छ। आवश्यक सङ्ख्यामा कार्डको आपूर्ति नहुँदा सेवा प्रवाहमा असर परेको छ।
तत्कालीन प्रशासकीय प्रमुखसहित १३ जनाविरुद्ध अख्तियारले हाल्यो मुद्दा,"काठमाडौं : अख्तियार दुरूपयोग अनुसन्धान आयोगले सुर्खेतको भेरीगंगा नगरपालिकाका तत्कालीन प्रमुख प्रशासकीय अधिकृत कमल प्रसाद पौडेलसहित १३ जनाविरुद्ध भ्रष्टाचार मुद्दा दायर गरेको छ। आयोगले नगर कार्यपालिकाको कार्यालयले आर्थिक वर्ष २०७६०६७ मा नदीजन्य पदार्थ ढुंगा बालुवा ठेक्दा दिँदा कानुन मिची आर्थिक अनियमितता गरेको आरोपमा तत्लकालीन प्रशासकीय अधिकृत पौडेलसहित १३ जनाविरुद्ध आज विशेष अदालत काठमाडौंमा मुद्दा दायर गरेको हो। अख्तियारका प्रवक्ता नरहरि घिमिरेका अनुसार विभिन्न ठेक्काहरूमध्ये भेरीनदी गोछेखोला,छिन्चु खोला र डुंगिखोलाबाट नदीजन्य पदार्थहरू उत्खनन् तथा संकलन र बिक्री वितरण कार्य ठेक्का नम्बर ४ र ५मा बदनीयतपूर्ण तवरले फर्महरूसँग मिलोमतो गरी धेरै रकमको ठेक्का साटफेर गरी ३६ लाख ७८ हजार ५४३ रुपैयाँ बराबरको राजश्व रकम हानिनोक्सानी गरेको पुष्टि हुन आएकाले सोही रकम बराबरको विगो माग गर्दै उनीहरूविरुद्ध भ्रष्टाचार मुद्दा दायर गरेको हो। नगरपालिकाका तत्कालीन प्रमुख प्रशासकीय अधिकृत पौडेल,तत्कालीन लेखा अधिकृत मानबहादुर ठाडा,तत्कालीन इन्जिनियर विजय कुमार खत्री,सब इन्जिनियर मोतिलाल प्रसाद ,योजना अधिकृत शिशिर कुमार खड्का, प्रशासकीय अधिकृत पिताम्बर पौडेल, प्राविधिक सहायक उज्जवल रावत, खरिदार सन्तोष तिवारी,लेखापा जीवन सोमै र सह लेखापाल छविलाल सुनारविरुद्ध आयोगले आज विशेष अदालत काठमाडौंमा भ्रष्टाचार मुद्दा दायर गरेको हो। यसैगरी न्यूहरी निर्माण सेवा सुर्खेतका प्रोपाइटर हरि बहादुर बुढा थोकी क्षेत्री र नवराज कन्सट्रक्सनका प्रोपाइटर नवराज ढकाल र एञ्जल कन्सट्रक्सन वीरेन्द्र नगरका सुर्खेतका प्रोपाइटर भिम बहादुर बुढा मुद्दा दायर भएको अख्तियारले जनाएको छ। क्षेत्री, ढकाल र बुढासँग ३६ लाख ७८ हजार ५४३ रुपैयाँ बिगो माग गरिएको अख्तियारले जनाएको छ।"
माझीको पलायनसँगै ब्राह्मण छेत्रीले धान्दै आएको घाटु नाचको भाका लोप,"नुवाकोट : नयाँ पुस्ताले सिक्न चासो नदेखाएपछि नुवाकोटमा प्रत्येक वर्ष गरिँदै आएको घाटु नाचको परम्परा तथा यसको भाका लोप भएको छ। सम्बन्धित निकायको बेवास्ताका कारण घाटु नाचको भाका लोप भएर यसको सदियौं पुरानो नाच नै बन्द हुने अवस्थामा पुगेको हो। ठाडो र मिठो लयमा गाइने घाटु भाका बुढापाकाले गाउँदै आएका थिए। नयाँ पुस्ताले नसिकेको र सरोकारवालाले भाका तथा घाटु नाचको संरक्षणका लागि पहल नगरेका कारण नुवाकोटमा घाटु भाका र नाच नै बन्द हुन पुगेको हो। विदुर नगरपालिका५ माझीटारस्थित रक्तकाली मन्दिर परिसरमा सदियौं वर्ष अगाडिदेखि हरेक वर्ष चण्डी पूर्णिमाका अवसरमा तीन दिनसम्म भव्य रुपमा ब्राह्मण छेत्रीकै अगुवाइमा घाटु नाच हुने गरेको थियो। माझीटारमा रहेका मगर र माझीहरूले मात्र मनाउने गरेको घाटु नाच र जात्रा केही समय पछि मगरहरू बसाई सरेर अयन्त्र गएपछि उनीहरूको संख्यामा कमि आएको र माझीहरू पनि गाउँ छाडेर गए पछि यो नाचको केही वर्ष देखि स्थानीय ब्राह्मण तथा छेत्री समुदायका अगुवाहरूले चलाइरहेका थिए। स्थानीय संस्कृति नै लोप भएर गाउँको चिनारी नै हराउँदै गएपछि गाउँका अगुवाहरूको नेतृत्वमा यसलाई निरन्तरता दिँदै आइएको वृद्ध राजेन्द्रबहादुर अर्यालले बताए। पछिल्लो पुस्ताले घाटु नाचप्रति रुची नदेखाएपछि उक्त नाचको संरक्षण र सम्वर्द्धनमा केही दशकसम्म गाउँका वृद्धहरू जुटेका हुन्। घाटु नाच गरिए गाउँमा रोगव्याधीले समस्या नपार्ने जनविस्वासमा यसलाई आफूहरूले निरन्तरता दिएको अर्का वृद्ध कृष्णबहादुर अर्यालको भनाइ छ। जेनतेन अहिलेसम्म धानिएको छ। हामी बुढापाका मिलेर गाएका छौं। हाम्रोपछि यसलाई निरन्तरता दिने शंका छ, मीरबहादुर अर्यालले भने। यस वर्ष उनीहरूलाई चन्द्रबहादुर थापा र रामजी मिश्रले घाटु गाउन सहयोग गरे। स्थानीय विपना अर्याल र सपना अर्याल दिदीबहिनीले घाटु भाकासँगै आफ्नो नाच प्रस्तुत गरे। अर्याल दिदीबहिनीले घाटु नाचेको यो लगातार दोस्रो वर्ष हो। उनीहरूले अर्को वर्षसमेत घाटु नाच्न पाउने युवा अगुवा योगेन्द्र अर्यालले बताए। दुई सय वर्ष पहिलेदेखि माझिटारमा रहेको रक्तकाली र चण्डी मन्दिर परिसरमा मनाइँदै आएको घाटु जात्रामा बढ्दो आधुनिकतासँगै युवा समुदायको आकर्षण घट्दै गएको छ। चण्डीपूर्णिमाका अवसरमा स्थानीयवासीले सदियौं पहिले कसैलाई पनि रोग नलागोस् भन्ने उद्देश्यले दुईजना कन्यालाई राजारानी बनाएर १५ दिनसम्म लामो भाकामा वृद्धहरूले गीत गाउँदै किशोरी नचाउने नाच नै घाटु नाचका रुपमा लिइएको छ। घाटु नाचका लागि गीतको लय जान्ने कोही पनि नभएका कारण यो परम्परा थमौती गर्न गाह्रो भएकावासीको भनाइ छ। सुन्दा सुनिरहन मन लाग्ने आकर्षक घाटु जात्रा गत १८०१ असोज १५ गते पृथ्वीनारायण शाहले नुवाकोट जितेपछि माझिटारमा सुरु भएको मानिँदै आएको माझी जातिको घाटु आजकल स्थानीय अन्य जातिका समुदायले आफ्नै पर्वका रुपमा ग्रहण गरेका छन्। पछिल्लो समय केही युवा तथा वृद्धहरूले यसखाले पुरानो संस्कृति संरक्षणमा लागेका कारणले यो पर्व थामिए पनि यसको निरन्तरताका लागि दीर्घकालीन योजना आवश्यक रहेको स्थानीय युवा राजकुमार अर्याल बताए। माझिटारमा नाचिँदै आएको घाटु नाचको विधिको बारेमा पुराना पाका अगुवा रत्नबहादुर ओझाको निधन भएसँगै यस भाका तथा नाचको संरक्षणमा उदासीनता छाएको स्थानीय मोहनबहादुर अर्याल घाटुप्रति नयाँ पुस्ताको आकर्षण घटेकोमा चिन्तित छन्। घाटु नाच्नका लागि रजश्वला नभएका बालिकाहरूलाई लगाइने र कथावस्तु गाउनेहरूको खाँचो हुँदै गएको छ। खानीगाउँमा गरिदै आएको घाँटु नाचको प्रसिद्धि राम्रो रहे पनि पछिल्ला वर्षहरूमा मेला व्यवस्थित गर्न नसक्दा दर्शकहरूको संख्यामा कमी आएकोले युवा तथा स्थानीयहरू टाढादेखिका दर्शक गाउँमा भित्र्याउन यस पटक लागि परेको छ। नुवाकोटको माझिटार र लिखु गापाको खानीगाउँमा लाग्ने सती घाटु नाचको विशेष आकर्षण रहेको छ। साथै नुवाकोटको खानीगाउँका मगर समुदायले पनि घाटु नाच सम्पन्न गरेका छन्। नुवाकोटको खानीगाउँको किटिनीखानीमा पनि घाटु नाच गरिँदै आएको हो। निकै आकर्षक रहेको घाटु नाच नुवाकोटको खानीगाउँका मगरहरूले पनि मनाएका हुन्। घाटु नाच हेर्नका लागि नुवाकोटको विदुर, त्रिशूली, बट्टार तथा रसुवा, धादिङ, काठमाडौंबाट समेत सर्वसाधारण आउने गरेका छन्। पाँचदेखि १३ वर्ष उमेर समूहकी एउटै कन्यालाई लगातार तीन वर्षसम्म घाटु नाच नचाइने परम्परा रहेको छ। यो भाका गाउन स्थानीय चारपाँच जना वृद्ध तथा युवाहरू आवश्यक पर्दछ। चमरी गाईको गोबरैले लिपौंला भन्नेलगायत घाटुलय भाकाको घाटुलयमा वृद्धहरूले गीत गाएपछि कन्याहरू आँखा चिम्लेर घाटु नाच लगातार पाँच दिनसम्म हुने गरेको छ। तीन दिनसम्म कन्यालाई घरमै नचाउने र पूर्णिमा र चतुर्दशीका दिन दुईदिनसम्म रक्तकाली र चण्डी मन्दिर परिसरमा नचाइने गरेको छ। घाटु नाच्दा गीत गाउने वृद्धहरूले हिन्दुसंस्कार अनुसार ३३ कोटि देवतालाई पुकारेर कसैलाई पनि कुनै रोगव्याधी नलागोस् भनेर गीत गाउने गरिन्छ। पहिले चण्डीमन्दिरमा पूजापाठ गरी राजारानीको विवाह गरेपछि सुरु हुने घाटु नाच लडाइँमा राजाको मृत्यु भएपछि उनकी रानी सती गएपछि घाटु नाच सकिने परम्परा रहेको छ। स्थानीयस्तरमा घाटु नाचको जात्राको नामले परिचित घाटु नाच गाउँमा शान्ति पूजाको रुपमा नचाइने घाटु नाचमा अहिले आएर छेत्रीहरूको साथमा स्थानीय मगर, कुमालहरूले पनि साथ दिएका छन्। राजा रानीको कथामा आधारित घाटु लय र नाचका नर्तकहरू दुई जना किशोरी मात्र रहन्छन् भने गीत गाउनेहरूमा तीन जना रहने गरेका छन्। उनीहरूले गाएको गीतको किशोरीहरूले दिन र रात भरीनै नाच्नु पर्ने चलन रहेको छ। वैशाख पूर्णिमाअघिको पञ्चमीको दिनबाट सुरु हुने घाटु नाच तृतीयाको दिन बिहान देवी देउरालीमा कुखुरा बली दिएर पूजा गरी दोबाटोमा हलो गाडी बोकाको बली दिएर सकिन्छ। हरेक वर्ष स्थानीय समुदायले मनाउने सति घाटु नाच यो वर्ष पनि नाचको रौनकता बढेको थियो।"
देशभर बन्यो ३४ हजार दुई सय ६७ किलोमिटर सडक,"काठमाडौं : सडक पूर्वाधार निर्माणलाई प्रमुख प्राथमिकताका राखेको सरकारले देशभर ३४ हजार २ सय ६७ किलोमिटर सडक निर्माण गरेको छ। अर्थमन्त्री वर्षमान पुनले आज संघीय संसदका दुवै सदनमा प्रस्तुत गरेको आर्थिक वर्ष २०८०८१ को आर्थिक सर्वेक्षणमा सडक पूर्वाधार निर्माणमा उल्लेख्य सफलता हासिल भएको उल्लेख छ। गत फागुनसम्म देशभर १८ हजार दुई सय ४१ किलोमिटर सडक कालोपत्रे भएको छ। यस्तै, सात हजार छ सय ९७ किलोमिटर ग्राभेल र आठ हजार तीन सय २९ किलोमिटर सडक कच्ची रहेको तथ्यांक छ। कूल सडकमध्ये ५३ दशमलव दुई प्रतिशत कालोपत्रे, २२ दशमलव दुई प्रतिशत ग्राभेल र २४ दशमलव तीन प्रतिशत कच्ची छ। रासस"
चिन्न सके कालो सुन हो टिमुर,"बुटवल : स्वास्थ्यका हिसावले महत्वपूर्ण जडीबुटीको रूपमा लिइने टिमुरको बजारीकरणका लागि लुम्बिनी प्रदेश सरकारले शनिबार दाङको लमहीमा टिमुर सम्मेलन गयो। पहिलोपटक गरिएको टिमुर सम्मेलनमा सहभागी किसान, व्यवसायी, स्थानीय तहका जनप्रतिनिधि, प्रदेश सरकारका मन्त्रीदेखि सचिवहरू उत्सुकताका साथ छलफलमा सहभागी भए। सहभागी सबैको एउटै स्वर थियो, टिमुरको बजारीकरणमा अब नीतिगत निर्णय र बजेट विनियोजन गर्नैपर्छ। वनस्पति विभागको तथ्यांकअनुसार नेपालमा ३३ थरीका विभिन्न जडीबुटीहरू पाइन्छन्। त्यसमध्येको एउटा महत्वपूर्ण जडीबुटीको रूपमा टिमुरलाई विभागले सूचीकरणसमेत गरेको छ। तर, टिमुरको महत्वलाई राम्रोसँग नचिन्दा यो जडीबुटी ओझेलमा परेको निष्कर्ष सम्मेलनबाट निकालियो। लुम्बिनी प्रदेश टिमुर खेती हुनेमा देशकै अग्रणी प्रदेशमा पर्छ। लुम्बिनीका पहाडी जिल्लाहरू प्यूठान, गुल्मी, अर्घाखाँची, रोल्पा, पाल्पा, पूर्वीरुकुम र दाङमा टिमुर खेतीको उच्च सम्भावना छ। यहाँका कतिपय किसानहरूले व्यावसायिक रूपमै यसको खेतीसमेत गर्दै आएका छन्। प्रदेशमा टिमुर उत्पादन, निर्यातलगायतको एकिन तथ्यांक भने कुनै पनि निकायले राखेका छैनन्। तर, सम्बन्धित जिल्लाका डिभिजन वन कार्यालयहरूले दिएको छुटपुर्जीलाई आधार मान्ने हो भने लुम्बिनी प्रदेशबाट हालसम्म १ लाख ४४ हजार ६ सय ७६ किलो टिमुर निकासी भएको वन तथा वातावरण मन्त्रालय लुम्बिनी प्रदेशका सचिव मोहनराज काफ्लेले बताएका छन्। यसबाहेक बाहिरको संयन्त्रबाट पनि टिमुर विदेश निर्यात हुने गरेको उनको भनाइ छ। टिमुरलाई कालो सुनको रूपमा पनि जोडेर हेर्ने गरिन्छ, काफ्लेले भने, हामीले टिमुरलाई नचिन्दा कति सित्तैमा, कम पैसामा र कति त यत्तिकै खेर फालिरहेका छौं। सजिलै प्रतिफल लिन सकिने भएकाले यसको व्यावसायिक खेतीमा जोड गर्नुपर्छ। उनले लुम्बिनी प्रदेश टिमुर खेतीका लागि अत्यन्तै सम्भावना भएको क्षेत्र भएकाले प्रदेशलाई टिमुर हब बनाउने गरी योजना ल्याउने सामूहिक प्रतिबद्धता जनाइएको बताए। पछिल्लो समय विभिन्न कृषिजन्य उत्पादनहरू जंगली जनावरको चपेटमा परेकाले टिमुरखेतीमा त्यस्तो समस्यासमेत हुँदैन। टिमुरको के छ फाइदा ? स्वास्थ्यका दृष्टिकोणले टिमुरको बहुउपयोगी फाइदा छन्। मसलाको रूपमा प्रयोग गरिने यसलाई विष काट्ने काममा पनि प्रयोग गरिन्छ। टिमुरको प्रयोग गरेर जैविक विषादीको समेत प्रयोग हुन्छ। टिमुरको फल, फूल, बोक्रा जस्ता सबै भागलाई मन्जन र अन्य उत्पान बनाउनसमेत प्रयोग गरिन्छ। आयुर्वेद प्रणालीअनुसार ज्वरो, हैजा, दाँत दुखेको समस्या हटाउनसमेत यसको प्रयोग हुने विज्ञहरू बताउँछन्। यो शरीरलाई ऊर्जा र ताकत दिने उत्पादनको महत्वपूर्ण जडीबुटीसमेत हो। टिमुर जाडो मौसममा अझ बढी लाभदायी हुन्छ। हाडजोर्नी दुख्ने, पेट दुख्दा, आँखाको दृष्टि कम भएका, न्यून रक्तचाप र फसफोरसको मात्रा हुने भएकाले हाडजोर्नी मजबुद बनाउनसमेत यसको फाइदा छ। क्यान्सर जस्तो प्राणघातक रोगको सम्भावना कम गर्न पनि टिमुर उपयोगी हुने विज्ञहरू बताउँछन्। एक हेक्टर क्षेत्रफल जग्गामा खेती गरिएको टिमुर पाँच वर्षमा कम्तीमा तीन गुणा उत्पादन हुने गर्छ। जर्मन प्राविधिक सहयोग (जीटीजेट) ले सन् २००४ मा गरेको एक अध्ययनअनुसार काठमाडांैमा मात्र वार्षिक चार हजार किलो टिमुर खपत हुने गर्दथ्यो। टिमुरखेती गर्ने किसानहरूलाई प्रोत्साहन नगर्दा किसानहरूको आकर्षणमा कमी हुँदै गएको पाइएको छ। अध्ययनअनुसार नेपालमा वार्षिक ८ सय ५० देखि १ हजार १ सय टनसम्म टिमुर उत्पादन हुन्छ। विश्वकै उच्च गुणस्तरको टिमुर नेपालमा पाइन्छ। देशविदेशमै राम्रो बजार भएको टिमुरको प्रवद्र्धनका लागि सरोकारवाला निकायले चासो नदिँदा यो क्षेत्र ओझेलमा परेको निष्कर्ष टिमुर सम्मेलनबाट समेत निकालिएको छ। रोल्पाको माडी गाउँपालिकाकी किसान बन्दना घर्तीले सरकारको झन्झेटिलो नीतिका कारण किसानहरू व्यावसायिक जडीबुटी खेतीमा आकर्षित नभएको गुनासो गरिन्। किसानले खेती किन गर्ने ? सबैभन्दा पहिले किसानमैत्री नीति बनाउनुपर्छ, उनले भनिन्, दुई किलो टिमुरको पनि छुटपुर्जी बनाउनुपर्छ। राजस्व तिरेर किनेको सामान बिल काटेर व्यापार किन नगर्ने ? गौमुखी गाउँपालिका५ खुङका ३८ वर्षीय रेशम कुवँरले टिमुर बिक्री वितरण गर्न थालेको वर्षांै भइसक्यो। उनले वार्षिक ७० देखि ८० लाख रुपैयाँ बराबरको टिमुर बिक्री गर्छन्। पुनम मसला उद्योगमार्फत ब्रान्डिङ गरेको उनको टिमुर प्युठानसहित देशका विभिन्न सहरमा पुग्छ। जिल्लाका सबै गाउँका किसानहरूको टिमुर खरिद गर्छु, कुँवरले भने, बजार राम्रो छ। चिन्ता गर्नुपर्दैन्। तर, सरकारको स्पष्ट नीति र किसानलाई प्रोत्साहन छैन। मूल्यमा एकरूपता नहुँदा समस्या हुने गरेको समेत उनले सुनाए। ग्रेडिङ गरेको टिमुर प्रतिकिलो एक हजार रुपैयाँ र ग्रेडिङ नगरेकोलाई पाँच सय, सात रुपैयाँसम्म बिक्री गर्ने गरेको उनले सुनाए। देशमै पहिलोपटक लुम्बिनी प्रदेशमा गरिएको टिमुर सम्मेलनले उत्साहित बनाएको रिब्दीकोट गाउँपालिका पाल्पाका अध्यक्ष नारायणबहादुर कार्कीले प्रतिक्रिया दिए। टिमुर बहुउपयोगी हो तर यतिधेरै महत्व रहेछ भन्ने कुरा यहाँ आएर मात्र थाहा पाए, कार्कीले भने, हाम्रो गाउँपालिकाका पाँचवटा वडाहरू टिमुरडाँडा भनेर चिनिन्छन्। दुई घरिपरिवारले टिमुर बेचेरै जीविकोपार्जन गरेको समेत उनले सुनाए। कार्कीले गाउँपालिकाभरि १० लाख रुपैयाँको टिमुर लगाइएको र १० करोड रुपैयाँ बराबरको उत्पादन हुने अनुमान गरिएको प्रतिक्रिया दिए। लुम्बिनी प्रदेशका वन तथा वातावरणमन्त्री अर्जुनकुमार केसीले विभिन्न जडीबुटीसहित टिमुर खेतीमा हुने गरेका कानुनी बाधा अड्चनहरूलाई सहज बनाउने प्रतिबद्धता जनाएका छन्। गैरसरकारी संस्थाहरूले प्रदान गर्ने कार्यक्रमहरू तार्किक निष्कर्षमा नपुयाउने र बीचमै छाड्ने गरेको देखिन्छ, केसीले भने, हाम्रा सिकाईहरू अपुरो नहुने गरी योजना ल्याउनुपर्ने छ। कृषिमन्त्री भण्डारीलाल ऐरले कृषि क्षेत्रमा हुने कार्यक्रमलाई भाषणमा मात्र सीमित नराखेर प्रतिफल दिने गरी अघि बढ्नेसमेत आश्वासन दिए। कार्यक्रममा सहभागी कृषि, वन तथा वातावरण, प्रदेश योजना आयोग, सहकारी मन्त्री, सचिव, स्थानीय तहका जनप्रतिनिधिहरूसहित खाद्य तथा कृषि संगठन (एफएओ) लगायतले आगामी वर्षका लागि प्रस्तुत गरिने वार्षिक नीति, कार्यक्रम र बजेटमा टिमुरखेतीलाई उच्च प्राथमिकता दिने सामूहिक प्रतिबद्धता जनाएका छन्।"
विशेषज्ञ चिकित्सक सहितको स्वास्थ्य सेवा गाउँमै,"तानसेन : कामको सिलसिलमा जन्मथलो छाडेर अन्यन्त्र बसिरहेका रहेका व्यक्तिहरूको सहयोगमा विशेषज्ञ चिकित्सक सहितको स्वास्थ्य सेवा गाउँमै सञ्चालन गरिएको छ। जिल्लाको रैनादेवी छहरा गाउँपालिका३ भुवनपोखरीमा वृहत् निःशुल्क स्वास्थ्य शिविर सञ्चालन गरिएको हो। भुवनपोखरीबाट रुपन्देहीमा कर्मथलो बनाएर बसेका व्यक्तिहरूको सहयोगमा शिविर सञ्चालन गरिएको हो। जन्मस्थानको मायाकै कारण भुवनपोखरीमा जनमुखी काम भएको छ। वडा कार्यालय भुवनपोखरीको स्थानीय आयोजनामा एकैपटक दर्जनभन्दा बढी विशेषज्ञ चिकित्सक सहितको स्वास्थ्य सेवा जनताले गाउँ ठाउँमै निःशुल्क पाएका छन्। आफ्नो जन्मस्थानमा केही गरौ भन्ने हुटहुटि जागेकाले विभिन्न संघ संस्था, साथीहरुसँग समन्वय गरेर शिविर गरिएको शिविरका संयोजक एवं सुगर प्रेसर थाइराइड दम पेट छाती रोज्ञ विशेषज्ञ लुम्बिनी प्रादेशिक अस्पतालका चिकित्सक डा प्रकाश भट्टराईले बताए। भुवनपोखरी रुपन्देही सम्पर्क समाजले लुम्बिनी प्रादेशिक अस्पताल,निरोग स्वास्थ्य क्लिनिक बुटवल, अस्मित फाउण्डेसन काठमाडौंमा सहयोगमा वडा कार्यालय भुवनपोखरीको स्थानीय आयोजनामा स्वास्थ्य सेवा प्रदान गरेको हो। पैसाको अभावमा रोगहरु लुकाएर बसेका, जनचेतना अभावको कारण नियमित स्वास्थ्य चेकजाँच नगरेको व्यक्तिहरु तथा नियमित औषधी खाइरहेका व्यक्तिहरुले घरदैलोमै रोग अनुसारको उपचार गर्न पाए। लुकेर रहेका बिरामीहरुलाई औषधी उपचारको पहुँचमा ल्याउन, रोग लागिसकेपछि समयमै उपचार गर्नुपर्ने चेतना दिन र पैसाकै कारण उपचारबाट बञ्चित हुन नदिनका लागि शिविर आयोजना गरिएको भुवनपोखरी रुपन्देही सम्पर्क समाजका अध्यक्ष सिताराम भट्टराईले बताए। निःशुल्क बृहत स्वास्थ्य शिविरमा सुगर प्रेशर थाइराइड दम पेट छाती रोज्ञ नाक, कान घाटी रोग, प्रसुती तथा स्त्री रोग वालरोग, हाड जोर्नी, नशा, बाथ रोग, एक्सरे, भिडियो एक्सरे, ईसिजी, मुटुरोग, फिजियो थेरापी, ल्याव सेवा सहित विशेषज्ञ उपचार सहित औषधी पाउदा जनताहरु खुसी भएका छन्। शिविरमा लुम्बिनी प्रादेशिक अस्पताल बुटवलका सुगर प्रेसर थाइराइड दम पेट छाती रोज्ञ विषेशज्ञद्वय डा नन्दु पाठक, प्रकाश भट्टराई नाक, कान घाटी रोग विशेषज्ञ विवश पराजुली, रेडियोलोजिष्ट डा सुरेन्द्र रायमाझी, प्रसूति तथा स्त्री रोग विशेषज्ञ डा ज्योती श्रेष्ठ, मेडिकल अफिसर डा कल्पना न्यौपाने र डा गोकुल पौडेलले प्रत्यक्ष रुपमा बिरामीको चेकजाँच गरेका थिए। यसैगरी कीर्तिपुर अस्पताल काठमाडौंका बालरोग विशेषज्ञ श्रीधर खनाल, लुम्बिनी नर्सिङ होम, हाड जोर्नी, नशा, बाथ रोग विशेषज्ञ डा हिरामणी पौडेल, आम्दा अस्पताल बुटवलका बाल रोग विशेषज्ञ डा अनिल खनाल, नवजिवन फिजियो रिहावका फिजियो थेरापिष्ट डा मिलन केसीले जनताहरु लाई निःशुल्क रुपमा आवश्यकता अनुसारको उपचार सेवा प्रदान गरेर जनतालाई खुसी बनाएका छन्। मलाई लामो समयदेखि खुट्टाको घुँडा दुखेको थियो, डाक्टर राम्रोसँग चेकजाँच गरिदिनुभयो, पैसा पनि तिर्न परेन, दवाई पनि निःशुल्क दिनुभयो अब सन्चो हुन्छ होला भन्ने विश्वास लागेको छ, वीरबहादुर नेपाली भने। शिविरमा १ हजार २० जना बिरामी निःशुल्क रुपमा उपचार तथा औषधी सेवा पाएका छन । पछाडी परेका बर्ग, आर्थिक अवस्था कमजोर भएका पक्ष, विशेषज्ञ सेवा सम्म नपुगेका व्यक्तिहरु लाई लक्षित गरेर घरदैलोमै उपचार सेवा प्रदान गर्ने उद्देश्यले स्वास्थ्य शिविर सञ्चालन गरिएको वडा अध्यक्ष प्रदिप पौडेलले बताए । आगामी दिनमा पनि वडा कार्यालयले स्वास्थ्य, कृषि, पशु, गाउँमा आवश्यकता अनुसारको शिविरहरु सञ्चालन गर्दै जाने वडा अध्यक्ष पौडेलले बताए । आफ्नो जन्मस्थानप्रति माया, सद्भाव बढाउन, पालिकाभित्र विकास र सेवाहरु बढाउन निःशुल्क स्वास्थ्य शिविर जस्ता कार्यक्रमले महत्वपूर्ण भूमिका खेलेको छ। यस्ता कार्यक्रहरुलाई वडा वडामा सञ्चालन गर्न पालिकाले आवश्यक सहयोग र समन्वय सहकार्य गर्दै आएको छ, रैनादेवी छहरा गाउँपालिका अध्यक्ष रुक्माङ्गत भट्टराईले भने। गाउँपालिकाले जनताको स्वास्थ्यलाई प्रमुख प्राथमिकतामा राखेर बजेट विनियोजन गर्दै आएको र स्वदेश तथा विदेशमा रहेका रैनादेवीछहराबासीसँग समन्वय, सहकार्य गरेर शिविर जस्ता नविन कार्यक्रमहरु सञ्चालन गर्दै जाने अध्यक्ष भट्टराईले बताए। जन्मभूमिप्रतिको मायाँ सद्भाव अभियान हरेक पालिका, हरेक वडा वडामा सञ्चालन गर्न जरुरी देखिन्छ। जसको कारण जनताले निःशुल्क रुपमा सेवा र विकास पाउने, सहयोगीहरुको मन खुसी र आनन्द रमाउने गर्दछ। जन्मभुमि प्रतिको सद्भाव मायाले यस्ता अभियानमा खर्च हुँदै आएको सरकारको करोडौ रकम अन्य क्षेत्रमा लगाउन सकिने छ।"
पहिरोमा मानिस पुरिएपछि सुरक्षाकर्मीको उद्धार अभ्यास,"अर्घाखाँची : अर्घाखाँचीको सन्धिखर्कमा रहेको डम्पिङ साइटनजिकै मानिसहरू च्याइरहेका थिए। गुहार, गुहार, पहिरोले घर लग्यो भाइलाई पुर्योभन्दै चिच्याएको आवाज आयो। मानिसहरू चिच्याइ रहेको समयमा सुरक्षाकर्मीहरूको टोली आइपुग्यो। पहिरोले घर भत्किएरको थियो। पहिरोको नजिकै जान स्थानीयलाई सेना प्रहरीले रोकिरहेको थियो। सुरक्षाकर्मीले पहिरो पन्छाएपछि २ जना मानिसहरू पहिरोभित्र पुरेको अवस्थामा भेटिए। एकजना मृत अवस्थामा र एकजना गम्भीर घाइते अवस्थामा रहेको देखिन्थे। घाइतेलाई पहिलो प्राथमिकतामा राखेर उद्धार गर्न सुरक्षाकर्मीहरू लागे। पहिरोले सबैतर्फ बाटो बन्द थियो। डोरी टागेर डोरीको माध्यमबाट सुरक्षाकर्मी घटनास्थलमा आएर डोरीको माध्यमबाट घाइतेलाई मोटरबाटोमा पुयाए। एकैछिनमा एम्बुलेन्स आयो अनि घाइतेलाई उपचारका लागि अस्पताल लगियो। त्यँही डोरीको माध्यमबाटनै मृतकको शवलाई बाटोमा पुयाइएको थियो। यो दृश्य वास्तविक नभएर जिल्ला विपद् समिति अर्घाखाँचीअन्तर्गत जिल्लाका सुरक्षाकर्मीले गरेको कृत्तिम अभ्यास थियो। विपत्मा परेको समयमा कसरी विपत्मा फसेका व्यक्तिको उद्धार गर्न सकिन्छ भनेर सुरक्षाकर्मीहरूले कृत्तिम अभ्यास गरेको हो। पहिरोमा फसेकाहरूको कसरी उद्धार गर्न सकिन्छ भनेर अभ्यास तथा कृत्तिम अभ्यास गरेको नेपाली सेना, नेपाल प्रहरी र शसस्त्र प्रहरीले गरेको जिल्ला प्रहरी कार्यालयका प्रमुख डीएसपी प्रतितसिंह राठोरले बताएका छन्। कृतिम घटनाको अभ्यास कार्यक्रममा जिल्ला प्रहरी कार्यालयका प्रमुख प्रतित सिंह राठोर, नेपाली सेनाको ईश्वरी बक्स गुल्मका गुल्मपती महेश्वर थापा, सशस्त्र प्रहरी अर्घाखाँचीका प्रमुख भीमसेन बोहोरा, जिल्ला अनुसन्धान प्रमुख ईश्वरी आचार्य, जिल्ला प्रशासन कार्यालयका प्रशासकीय अधिकृत दुर्गा न्यौपाने, नेपाल पत्रकार महासंघका जिल्ला अध्यक्ष अशोक खनाल लगायतको उपस्थिति रहेको थियो।"
थोरङ भन्ज्याङको खोंचमा फसेका पर्यटकको सकुशल उद्धार,जोमसोम : मनाङ र मुस्ताङको सिमाना थोरङ भन्ज्याङको ड्रम्प क्याम्प खोंचमा फसेका एक जना नेपाली पर्यटकलाई शनिबार मुस्ताङ प्रहरीद्वारा उद्धार गरिएको छ। जिल्ला प्रहरी कार्यालय मुस्ताङको समन्वयमा ईलाका प्रहरी कार्यालय मुक्तिनाथबाट खटिगएको २ जना प्रहरी टोलीले कास्कीको पोखरा घर भइ अमेरिका बस्ने ४५ वर्षीय सुदिप सुवेदीलाई सकुशल उद्धार गरेको हो। लमजुङको बेसी सहरदेखि मनाङ हुँदै मुस्ताङतर्फ आउँदै गर्दा गन्तब्य पहिल्याउन नसकी थोरङ भन्ज्याङको ड्रम्प क्याम्प नजिकैको खोंचमा फसेर अलपत्र परेका सुवेदीलाई उद्धार गर्न ईलाका प्रहरी कार्यालयका प्रहरी सहायक निरीक्षक गिरुप्रसाद पौडेलको २ जना प्रहरी टोली १५ किमी उकालो हिडेर त्यहाँ पुगेको मुस्ताङका डिएसपी भोजराज पाण्डेयले जानकारी दिए। राउण्ड अन्नपूर्ण चक्रिय पदमार्ग अन्तर्गत मनाङ हुँदै उनी एक्लै मुस्ताङतर्फ आउँदै गर्दा साँझ साँढे ६ बजे ड्रम्प क्याम्पको खोंचमा अलपत्र परेका थिए। सुवेदी अलपत्र परेको सूचना पाएपछि प्रहरीले राति साँढे ८ बजे त्यहाँबाट सकुशल उद्धार गरेको डिएसपी पाण्डेयले बताए।
भोजपुरमा उँभौलीको उल्लास,"भोजपुर : वैशाख पूर्णिमा सुरु भएसँगै किरातहरूको सांस्कृतिक महान चाड उँभौली पर्व धुमधामले सुरु भएको छ। किरात राई समुदायको बाहुल्य रहेको भोजपुरमा पनि उँभौली पर्व हर्षोल्लासका साथ सुरु भएको छ। किरात मुन्दुमी संस्कृतिमा साकेला, साक्खेवा, साकेन्वा नामले परिचित उँभौली पर्वको रौनक किरातबस्ती गाउँगाउँदेखि शहरबजारसम्म धुमधामले सुरु भएको छ। विशेष गरी मुन्दुमी मान्यताअनुसार अन्नबाली प्राकृतिक विपत्तिहरूबाट सुरक्षित रहने मनोकामनाका साथ इष्टदेवता सुम्दिमा र पारुहाङको पूजाआजा गर्ने चलन छ। स्थानीय कुल होमे तीर्थ कुमार राईका अनुसार उँभौलीमा न्वागी, सिमे, भूमे र भूमिपूजाका रूपमा कुखुरा, कोदोको जाँड र रक्सीलाई सुप्तुलुङ अर्थात तिनचुल्हो र माङ (पितृ) पूजामा चढाउने धार्मिक परम्परा छ। वर्षभरिलाई फलाइने अन्न रोपेर उँभो (उकालो) लाग्ने भएकाले भूमिपूजक किरात राईहरू वैशाख पूर्णिमादेखि १५ दिनसम्म उँभौली मनाउँछन्। मुन्दुमी परम्पराअनुसार इष्टदेवता सुम्दीमा र पारुहाङलाई सम्झँदै माङ (कुलपितृ) लाई शक्ति माग्ने गरिने राईले सुनाए। अन्य समुदाय जस्तै किरात राईहरूको पनि उँभौली मुख्य पहिचान हो। हाम्रो संस्कार हो। हाम्रो संस्कारसंस्कृति, मौलिकपन, मूल्यमान्यता बिर्सन पनि हुन्न। त्यहि पुर्खाहरूको सम्झना र सुखशान्तिको कामनाका लागि उभौँली मनाउँछौ, उनले भने। उँभौलीमा किरात राईहरू आदिमकालमा पूर्खाहरूले कन्दमुल खाएर जीविका गरेको स्मृतिमा कन्दमूल खाने, काँचो वनतरुलको टीका लगाउने, सबेरै काँचो वनतरुल चपाएपछि मात्र अन्य उसिनेका वा भुटेर तारेका कन्दमूल भोजनका रूपमा ग्रहण गर्ने परम्परा रहेको किँरात संस्कृतिवद् देवराम राईले बताए। यस्तै उँभौलीमा नाचिने साकेला सिलि (चण्डी नाच) पशुपन्छीको चाल, कृिषखेतीका तौरतरिकाको अनुकरण गरी ढोल र झ्याम्टा बजाउँदै एकै सुरतालमा गोलबन्दी घेरा बनाएर नाच्ने गरिन्छ। उँभौलीको आफ्नो पहिचानकै कारण सांस्कृतिक महत्व जोडिएको उनी सुनाउँछन्। हातमा चौंरीको पुच्छर, सिल्लिमो, पोमी, चम्मर र सिम्कौली सेउली लिएर ढोल, झ्याम्टा, बिनायोको सुरमा घेराभित्र विधिवत् रूपमा नाच्ने गरिन्छ। आध्यात्मिक रूपमा प्राकृतिक स्रोत र शक्तिसँग जोडिएकाले पनि परापूर्वकालदेखि नै उँभौली मानिँदै आएको संस्कृतिवद् शरणबहादुर राई बताउँछन्। वैशाख पूर्णिमाका बेला सूर्यको गति उत्तर लाग्ने भएकाले उँभौलीलाई मुन्दुमी किँरात भाषामा दोङवाङा भन्ने गरिएको उनको भनाइ छ। किरात राईहरूले ढुंगे युगपछि कृषि युग सुरु गर्ने क्रममा विभिन्न परम्पराका रूपमा आफ्नो पहिचान छोडे। थितिहरू बसाए। त्यहि नै संस्कृतिका रूपमा विकसित भएको सँस्कृतिवद्हरूको बुझाई छ। किराति सुनुवार, राई, लिम्बु र याक्खा जातिहरू उँभौली उँधौलीलाई मान्ने, पूजने र विधिवत् सँस्कार्ने गर्छन््। भोजपुरसँगै खोटाङ, ओखलढुंगा, धनकुटामा उँभौली धुमधामले मनाईन्छ। विशेषगरी आदिबासी जनजाति किरात राईहरूको बाहुल्यता रहेको नेपालको पूर्वी पहाडी भेगलाई यो सांस्कृतिक पर्वको थाकथलो मानिन्छ।"
प्लाष्टिक सर्जरीमा फड्को मार्दै इन्द्रप्रस्थ अपोलो अस्पताल,"काठमाडौं : भारतको राजधानी नयाँ दिल्लीस्थित प्रसिद्ध अस्पताल इन्द्रप्रस्थ एपोलो अस्पतालले प्लाष्टिक सर्जरीसँग सम्बन्धित प्रविधिमा भएको उल्लेखनीय प्रगतिबारे जानकारी गराएको छ। आइतबार काठमाडौंमा आयोजित पत्रकार सम्मेलनमा भारतमा बढ्दो आम्दानी र प्लाष्टिक सर्जरीप्रति बढ्दो जागरणका कारण कस्मेटिक र सौन्दर्य प्रक्रियाहरुमा देखिएका सम्भावना र अस्पतालले यस क्षेत्रमा गरेका उपलब्धीहरूका बारेमा जानकारी गराएको हो। पत्रकार सम्मेलनमा प्लाष्टिक, कस्मेटिक र रिकन्स्ट्रटिभ सर्जरीका बरिष्ठ सल्लाहकार डाकुलदिप सिंहले यस क्षेत्रका विभिन्न पक्षहरूबारे प्रकाश पारेका थिए। उनले इन्द्रप्रस्थ एपोलो जस्ता प्रतिष्ठित संस्थामा दक्ष विशेषज्ञहरूको बढ्दो माग पूरा गर्न दक्षका लागि अस्पतालले सञ्चालन गरेका विभिन्न प्रशिक्षणसँग सम्बन्धित पहलहरूको बारेमा जानकारी गराएका थिए। बढ्दो माग र पहुँचसँगै डाक्टरहरूको नैतिक,योग्यता केन्द्रित तालिमसँगै उच्च गुणस्तरको उपचार प्रविधि उपलब्ध गराउन अस्पताल तयार रहेको प्रष्ट पारे। यसका साथै उनले प्लाष्टिक सर्जरीमा सो अस्पतालले हाँसिल गरेका उपलब्धीहरूबारे समेत विस्तृतमा जानकारी दिए। डा सिंहले विगत एक वर्षदेखि इन्द्रप्रस्थ एपोलो अस्पतालले कस्मेटिक र प्लाष्टिक सर्जरीका केही चुनौतिपूर्ण केसहरुको सामना गरेको जिकिर गरे। बिरामीलाई सौन्दर्य र सौन्दर्य प्रक्रियामा सबैभन्दा उन्नत र न्यूनत्तम इनबेसिभ प्रविधिहरूमा पहुँच प्रदान गर्न पाउँदा हामी एकदमै खुसी छौं। । चाहे हल्का टच अप होस वा परिवर्तनकारी काम, हामी नवीनतम प्रविधि प्रयोग गरेर हरेक कार्यमा नैतिक,सुरक्षा केन्द्रित दृष्ट्रिकोण लागू गर्छौं। हाम्रो उद्देश्य सर्जिकल प्रक्रियामात्र पूरा गर्नु होइन,बिरामीमा पूर्णरुपमा आत्मविश्वास सिर्जना गर्नु पनि हो । हामी उनीहरुलाई आवश्यक सहयोग,मार्गनिर्देश र आवश्यक सूचना प्रदान गछौं जसका कारण उनीहरुलाई सूसुचित निर्णय गर्न सहयोग गरोस् र यसबाट एकदमै अपवाद र नयाँ नतिजाहरू आउन,'डा सिहंले भने,'बिरामीको सवलीकरणलाई प्राथमिकता दिँदै र उनीहरुको जीवनका सबै पक्षमा अगाडि बढ्न प्रेरित गर्छौं । इन्द्रप्रस्थ अपोलो अस्पताल,भारतको पहिलो जेसीआई मान्यता प्राप्त अस्पताल हो । यो दिल्ली सरकार र एपोलो अस्पताल इन्टरपाइज लिमिटेडको संयुक्त हो । सन् १९९६ मा स्थापना भएको सो अस्पताल अपोलो हस्पीटल ग्रुपले स्थापना गरेको तेस्रो सुपर स्पेशालिटी केयर अस्पताल हो । १५ एकडमा फैलिएको सो अस्तपालमा ३०० भन्दा बढी विशेषज्ञ, ७०० भन्दा बढी अपरेशन वेड, १९ अपरेसन थिएटर, १३८ आइसियु वेड,चौबिसै घन्टा फार्मेसी र एनएविएल मान्यता प्राप्त प्रयोगशाला, २४ सै घन्टा आपतकालीन सेवा र एक सक्रिय एयर एम्बुलेन्ससहित अन्य ५७ विशेषता रहेको अस्पतालले जनाएको छ। अपस्तालले किड्नी र कलेजो प्रत्यारोपणमा विभिन्न अग्रणी कार्यक्रमहरु अगाडि सारेको छ । भारतमा पहिलो सफल बालरोग र वयस्क कलेजो प्रत्यारोपण इन्द्रप्रस्थ अस्पतालमा गरिएको हो। चिकित्सा प्रविधि र विशेषज्ञताको हिसाबले यो भारतकै अग्रणी स्थानमा रहेको छ । अस्पतालले एकदमै नयाँ प्रविधिहरू भित्रयाएको छ"
निलम्बित न्यायाधीश भुवन गिरी बलात्कार मुद्दामा दोषी ठहर,"काठमाडौं : काठमाडौं जिल्ला अदालतले न्यायाधीश भुवन गिरीलाई बलात्कार मुद्दामा दोषी ठहर गरेको छ। आइतबार न्यायाधीश दुर्गाबहादुर भुषालको इजलासले गिरीलाई बलात्कार मुद्दामा दोषी ठहर गरेको हो। उनलाई सजाय निर्धारणका लागि जेठ २८ गते पेशी तोक्न आदेश गरेको काठमाडौं जिल्ला अदालतले जनाएको छ। । आरोप लागेपछि उनी निलम्बनमा परेका थिए। न्यायाधीश गिरीकी कान्छी श्रीमती आरती रावलले श्रीमान्बाट आफूमाथि यौन शोषण तथा हिंसा भएको भन्दै जिल्ला प्रहरी कार्यालय तौलिहवामा जाहेरी दिएकी थिइन्। गिरीविरुद्ध जिल्ला अदालत कपिलवस्तुबाट पक्राउ पुर्जी जारी भएको थियो। त्यसपछि जिल्ला प्रहरी परिसर काठमाडौंले पक्राउ गरी कपिलवस्तु नै पठाएको थियो। पछि पक्राउ परेका गिरीलाई कपिलवस्तु जिल्ला अदालत र काठमाडौं जिल्ला अदालतले धरौटीमा छोडेको थियो। धरौटीमा छुटेपछि मान्छे लगाएर ज्यान मार्ने धम्की दिँदै आएको रावलको आरोप थियो। गिरी र रावलबीच प्रेम सम्बन्धपछि विवाह भएको थियो। आफूलाई औषधि खुवाएर गर्भपतन गराएको ,बन्धक बनाएर कुटपिट गरेको,अप्राकृति मैथुन गरेको भन्दै श्रीमानविरुद्ध कपिलवस्तु जिल्ला प्रहरी कार्यालयमा कारवाहीका लागि उजुरी हालेकी थिइन्।"
"चुरे रहे पानी, पानी रहे हामी","काठमाडौं : भोक, प्यास अनि अनिद्राले अनुहार मलिन छ। चिराचिरा परेको छ पैताला। फोका उठेर टेकिसक्नु भाछैन धर्ती। कुर्कुचाबाट बगेको रगतले दिएको पीडा झन् असह्य छ। तर, खाली बाल्टिन टाउकामा बोकी मधेसबाट २५ दिन हिँडेर काठमाडौं आएको छ एक हुल सर्वसाधारण। माइतीघरमा घरी उभिन्छन्, त घरी बसेर थकाइ मार्दै नारा लगाउँछन्, पानी दे सरकार ! चुरे बचा सरकार ! ! ४२ डिग्रीको तापमान। उखरमाउलो गर्मी। भतभती पोल्ने सडक। जमिनमुनिको तातो बाफ अनि अकाशको प्रचण्ड घाम। सहनै कठिन। छाताले छेक्दै, पैदलैपदैल हिँड्दै। यो दुःख झेलेर, कोही किन सप्तरीको भारदहदेखि काठमाडौं आए ? वर्षात्मा रुझ्दै, सकडमा रात काट्दै, गाडीले उडाएको धुलोसँग संघर्ष गर्दै कोही किन चुरे बचाउ भन्दै ६ सय किलोमिटर हिँड्छ ? यो अनुउत्तरित प्रश्न नै मधेसवासीको विवशता हो। चुरे तथा वन जंगल संरक्षण अभियान नेपालको संयोजनामा पानी माग्दै २५ जनाको समूह मधेसबाट काठमाडौं आएको हो। चुरे दोहनबाट पीडित भएका बासिन्दाहरू सप्तरीको भारदह, महोत्तरीको बर्दिबास, हेटौंडा नारायणघाट हुँदै करिब महिनादिन कठोर यात्रा गरेर सरकार गुहार्न राजधानी आएका हुन्। दोहनको विरोध गर्नेहरूलाई माफियाहरूले आक्रमण गरेर ज्यान लिएका घटना पनि भएका छन्। २०७६ पुस २५ गते चुरे तथा वातावरण संरक्षण अभियन्ता दिलीप (ओमप्रकाश) महतोको चुरे माफियाले हत्या गरेका थिए। यसकारणले पनि निमुखाहरू विरोध गर्न डराउँछन्। तँलाई पनि दिलीपकुमार बनाइदिन्छु विरोध गर्नेहरूलाई क्रसर माफियाहरूले धम्की दिने गरेको पीडितहरू बताउँछन्। बस्तीमा घाँटी भिजाउने पानी छैन सिरहाको लहान नगरपालीका२ की मटियरवाकी संगीतादेवी सदायको घर चुरेकै फेदीमा छ। उनको ६ जनाको परिवार छ। मजदुरी गरेर जिन्दगी चल्छ। धनी हुने लोभमा मुठ्ठीभरमा मानिसहरू चुरे मास्दै छन्। त्यसको असर पूरा गाउँले भोगिरहेको उनी सुनाउँछिन्। क्रसर माफियाहरूले चुरे खन्यो। नदी सुक्यो। अनि हाम्रो चपाकलमा पानी हरायो, संगीता दुःख सुनाउँछिन्, अहिले बस्तीमा कण्ठ (घाँटी) भिजाउने पानी छैन। पानी नभए अन्न कहाँ फल्छ ? दुई दशकअघि संगीताका गाउँका नदीनालामा जलले भरिभराउ हुन्थ्यो। तर, दुई वर्षयतादेखि हिउँद लाग्नासाथ पिउने पानीको समेत हाहाहार हुन्छ। पूरा दिन पानी खोज्नै बित्ने गरेको उनी सुनाउँछिन्। चुरिया पहाड, नदीनाला सबै खनेर माफियाहरूले खरानी बनाए, एकै सासमा चुरे दोहनको कथा सुनाउँदै उनले दुःख पोखिन्, पोखरी सुक्यो। मूल मासियो। कल सुक्यो। हुँदाहुँदै नदी भगवान् पनि सुक्यो। उनले प्रश्नमाथि प्रश्न थप्दै गइन्। अब खेती कसरी हुन्छ ? पिउने पानी कहाँबाट आउँछ ? अनि उत्तर पनि दिइन्, सबै खाए उही माफियाले, चुरेमा व्यापार गर्ने तस्करहरूले। उनीहरूले नै हामीलाई रुवाए। अब जीवन कसरी बाँच्ने ? आँगनको चपाकलमा स्वाँ, स्वाँ हावा मात्रै आउँछ। पानी कता हरायो हँ ? खोला पनि यसरी सुक्यो कि कसैको मृत्यु हुँदा दाहसंस्कार गर्न नुहाउनसम्म थोपो पानी छैन। मैनादेवी सदाय, लहान २, सिरहा चुरे मासियो। पानी सुक्यो। स्थानीय सरकार, प्रहरी, प्रशासन र नेताहरू सबै चुरे माफियाकै पक्षमा देखिएपछि हामी मधेसवासी सरकार गुहार्न काठमाडौं आएका हौं। सुनिल यादव, अध्यक्ष, चुरे तथा वन जंगल संरक्षण अभियान नेपाल प्यासिएको घाँटी भिजाउने पानी खोज्न जाने कि भोक मेटाउन रोजगारी गर्न जाने ? दलित तथा विपन्न संगीताका परिवारलाई यस्तै प्रश्नले जालमा परेको छ। उनको मात्रै होइन, मधेस प्रदेशका ६१ लाख २६ हजार २ सय ८८ जना चुरे दोहन र त्यसबाट उत्पन्न अन्न, पिउने पानी, सिचाइँको समस्याले पीडित छन्। स्थानीय सरकार, प्रहरी, प्रशासन र नेताहरू सबै चुरे माफियाकै पक्षमा देखिएपछि संगीताजस्ता मधेसवासी सरकार गुहार्न काठमाडौं आएको अभियानका अध्यक्ष सुनिल यादवले बताए। जीवनमा यति कठोर यात्रा संगीताले पहिलोपटक गरेकी छिन्। बिहीबार माइतीघरको छाहरीमा आइपुग्दा मरेर बाँचेको अनुभूति उनले सुनाइन्। लामो सास फेर्दै कहिन् पानी नहुँदाको पीडा। खोलिन्, चुरे तस्करले चलाएको साम्राज्यको कथा। अनि पोखिन्, स्वर्गजस्तो मधेस मरुभूमीकरण हुनुको व्यथा। बाबपुर्खाले पनि पानी पाउन यतिको ठूलो पदयात्रा र दुःख गर्नुभएको थिएन। जति दुःख हामीले अहिले गर्नु परेको छ। झ्न आउँदो पुस्ताको हाल के होला ? त्यो मलाई नसोध्नुस्, उनी भन्छिन्, खुट्टाभरि फोका उठ्यो। फुट्यो। हिँडिसक्नु भाछैन। यो दुःख कसलाई सुनाउँ ? कसले सुनिदिन्छ ? फुटेको पैतालामा कसले मलहम लगादिन्छ ? जनतामारा नीति अनि सरकारका निकायको रवैले अब चुरे नरहने हो कि भन्ने मनमा प्रश्न उठेको संगीता सुनाउँछिन्, यहाँ सरखार सरखारजस्तो भएन। पुलिस पुलिसजस्तो भएर उभिदिएन। चुरे दोहन माफियाको व्यापार भयो। अहिले खोला खनेर स्टोर गर्दैछ। पुलिस प्रशासन र सरकार सब चुप्प लगेको छ। तराईमधेसको साँझा कथाव्यथा बोकर माइतीघरमा संगीताजस्ता २५ जना आएका छन्। चुरेलाई अतिक्रमणमुक्त गर, वनलाई डढेलोमुक्त बनाउ, पानीका लागि रूख बचाउँ, सरकार पानी दे लगायत नारा टाँसिएका खाली बाल्टिन बोकेर काठमाडौंका सडक तताइरहेका छन्। चुरे दोहनको दर्द सुनाइरहेका छन्। हे भगवान् ! कमला नदी नै सुक्न लाग्यो चुरे संरक्षणका लागि सरकारले गौरवको योजना सञ्चालन गरेको छ। तर, त्यसको प्रतिफल शून्य जस्तै देखिन्छ। ढेड दशकदेखि राष्ट्रपति तराई मधेस चुरे संरक्षण विकास आयोजना सञ्चालनमा छन्। अर्बौं बजेट खर्च भइसक्यो। तर, खानेपानी भण्डार चुरेमा पानी हराउँदै गएको छ। कारण हो, चुरेको अवैध दोहन र अतिक्रमण। यसको चपेटामा परेकी छन् धनुषाको कमलामाई नगरपालिका७ की ७० वर्षीया सोनावत्ती मुखिया। आराम गर्नुपर्ने उमेरमा उनी पानी खोज्दै मधेसको देहातबाट सयौं किलोमिटर पैदल यात्रा गरेर काठमाडौं टेकेकी छन्। जीवनमा पहिलोपटक काठमाडौं देखेको उनी बताउँछिन्। सडकभरि कमिलाको ताँतीसरी गाडी हेरेर उनी अच्चमित छिन्। तर, घर आँगनको चपाकल सुकेकोमा चिन्तित छिन्। उनी सोध्छिन्, सरखारके घर कत हई ? (सरकारको घर कहाँ छ ?) आफ्नै घर किनारको शक्तिशाली कमला नदी सुक्नै लागेको सोनाबत्तीले सुनाइन्। बाह्रोमास छत्तिसों दिन बग्ने कमला नदी त सुक्न लाग्यो। अब त अनेहेर हुन लाग्यो, उनले भनिन्, नदीबाट चोरहरूले हात्तिजस्तो गाडी(टिफर र स्काभेटर) लगाएर बालुवागिटी रातिमा चोरीचोरी लाने गर्छन्। पुलिस त हेरेको हेरै हुन्छ। उनीहरू सप्पै मिलेका छन्। पैसा खान्छन्। त्यसले गर्दा अब कमला नदीको नामैनिशाना हराउने जस्तो भयो। पानी कता हरायो हँ ? पानी हाम्रो जिन्दगानी हो। बिहान उठेदेखि राति नसुतेसम्म पानीसँग हाम्रो दिनचर्या चल्छ। तर, विशेष गरी मधेसका जिल्लाहरू पानी नपाएर काकाकुल छन्। इनार, कुवा, चपाकल, पोखरी सुक्नु त्यहाँ सामान्य भइसक्यो। गत वर्षदेखि नदी र खोला नै सुक्न थालेका छन्। गाउँमा ट्यांकरले पानी बाँड्दै छ। यो मधेसवासीका लागि अनौठो परिघटनाजस्तै रहेको पीडितहरू बताउँछन्। अब जीवन कसरी बाँच्ने ? सिरहाको लहान नगरपालिका२ मटियरवाकी ४५ वर्षीय मैनादेवी सदाय पिरोलिएकी छिन्, आँगनको चपाकलमा स्वाँ, स्वाँ हावा मात्रै आउँछ। पानी कता हरायो हँ ? थाहा छैन। चापाकल सुकेपछि घरघरमा धारा त पुग्यो, त्यसमा पनि बिहान बेलुका मात्र तुरतुर पानी आउने गरेको मैनादेवी बताउँछिन्। उनी भन्छिन्, कसरी प्यास मेटाउने ? कसरी तिर्खाको घाँटी भिजाउने ? अब त अन्न र पानी दुवैको अनिकाल पर्न लाग्यो। सरखार के हेरेर बसेको छ ? मधेसवासीन्दालाई पानीको जोहो गर्दै दिन बित्ने गरेको उनले सुनाइन्। भातभान्छा कसरी गर्ने, बच्चाहरूलाई खुवाइपियाइ, नुहाइधुवाइ, वस्तुभाउलाई पानी कसरी खुवाउने ? समस्यै समस्या भयो। चुरे पानीको भण्डार हो। मधेस अन्नको भखारी हो। चुरेको पानीको शक्तिले मधेसले प्यास बुझाउँछ। भोक मेटाउँछ। चुरे दोहनका कारण खानेपानीका बोरिङहरूमा पनि रिचार्ज भएको छैन। त्यसैले धाराहरूमा पानी आउन कम हुँदै गएको चुरे विज्ञ डा विजयकुमार सिंह बताउँछन्। खोलानाला सुकेपछि सिँचाइ हुन छाडेको छ। धानको बाला लहलह झुल्ने फाँटहरू बाँझा छन्। मैनादेवी भन्छिन्, खोलामा पानी यसरी सुक्यो कि कोही गाउँका मानिसको मृत्यु हुँदा दाहसंस्कार गर्न नुहाउन पनि थोपो पानी छैन। यता हेर विश्व समुदाय : डा रामप्रसाद चौधरी, वनस्पति विज्ञ पानी माग्दै कोसौं कोस, हजारौं कोस हिँडेर मधेसका जनता काठमाडौं आएका छन्। चुरे बचाउने लडाइँ हाम्रो धेरै पुरानो मुद्दा हो। चुरे, तराई र मधेस यी तीन शब्दलाई नछुट्याइकन हेर्नुपर्छ। यो एउटै भूपरिधि हो। कसैले चुरेलाई छुट्टै, मधेसलाई छुट्टै र तराईलाई छुट्टै हेयो भने त्यो अन्याय हुन्छ। यो विषय राज्यले बुझ्नै पर्छ। चुरे, तराई, मधेसले नेपालको करिब २७ प्रतिशत भूभाग औगटेको भए तापनि यहाँ देशको ६० प्रतिशत जनता बसोबास गर्छन्। यी सबै जनसंख्यामा अन्न, पानी, हावा, काठ, जडिबुटी लगायतको चुरेले धानेको छ। देशमा जलवायु सम्मेलन भएको छ। तर, त्यसमा चुरेको मुद्दा उठाइएको छैन। के चुरे हिमाल होइन ? हिमाल भन्नेबित्तिकै ठूला टाकुरा मात्रै हो र ? चुरेले हिमाली क्षेत्रलाई दिइरहेको योगदानबारे बुझाउन जरुरी छ। तराईबाट आउने गर्मी हावालाई चुरेले छेकेर सम्पूर्ण पहाडीवासीका लागि ढालका रूपमा काम गर्छ। पानी, वन्यजन्तु, वनस्पति, जीविकोपार्जनका हिसाबले चुरे महत्वपूर्ण छ। यहाँका वन्यजन्तुलाई संरक्षण गर्न अन्तर्राष्ट्रिय रूपमा प्रयास भएको छ। तर, चुरेको पानी बचाउन अन्तर्राष्ट्रिय रूपमा प्रयास भएकै छैन। चुरे संरक्षणको मुद्दा क्षेत्रीय र विश्वव्यापी हो। जनता जागृत भएर सडकमै आएका छन्। चुरे बाँचे, पानी रहन्छ, पानी रहे भने मात्रै हामी बाच्न सक्छौं। यो मर्मलाई बुझ्न अब ढिला गर्नुहुँदैन। पैसाको पछि मात्र नलागौं : डा विनोद भट्ट, चुरे तथा वातावरण विज्ञ चुरे, चुरे मात्रै होइन्। यो हाम्रै देशबासीको जीवन अनि भविष्य हो। तराईलाई हामी सबैले अन्न भण्डार भन्छौं। माटोलाई पानी नभइकन अन्न फल्दैन। चुरे भनेको पानीको मुहान हो। पानी भएन भने हामी कतिबेर बाँच्छौं ? त्यो हामीले बिर्सिन थालेका छौं। ६० प्रतिशत जनसंख्या बसोबास गर्ने तराईमधसेमा पानी भएन भन्ने कुरा त्यहाँ गएर बसोबास गर्यौ भने मात्रै थाहा हुन्छ। हामीले हाम्रा प्राथमिताहरू हेरेनौं। उसको समस्या हो, टाढाको समस्या हो, आएपछि हेरौंला भन्नेतिर सरकार गयो। डढेलोको आगो जस्तो अझै टाढा छ भन्दाभन्दा कति जंगल खायो। तर, सरकारले हेरेन। सुरुमै ठीकसँग व्यवस्थान गरेको भए महिनौंसम्म विध्वंश गर्न पाउने थिएन। तर हामी समयमा व्यवस्थापन गर्दैनौं। आगो व्यवस्थापन चैत वैशाखमा गर्ने होइन, हिउँदमै त्यहाँमा पातपतिंगरलाई बिस्तारै जलाइदिनु पर्थियो। तर, गरिएन। अहिलेको चुरेको समस्या पनि डढेलो जस्तो हुन लग्यो। चुरे संरक्षणमा सरकारको ध्यान छैन। सबै बर्बाद भएपछि त हाम्रो केही पनि लाग्दैन। गर्मी बढ्दै गयो, पानी हराउदै गएको छ। यो मधेसको मात्रै समस्या होइन् यो सबै नेपालीको समस्या बन्यो। बजेटै तुहुन्छ, चुहुन्छ : डा नागेन्द्रप्रसाद यादव, चुरे तथा नदीजन्य सामग्री उत्खननविद् चुरे संरक्षण हाम्रो पहिलो प्राथमिकतामा पर्छ। तर, सरकारको सरकारले चुरे संरक्षण गर्ने नीति ल्याउँछ। तर, प्रभावित ठाउँमा कार्यक्रम पुग्दैन। चुरे संरक्षणको अनुभूति जनताले गर्न सकेको छैन। दुई दशकदेखि हामीले भन्दै आएका छौं, चुरे रहे पानी, पानी रहे हामी। चुरे पानीको स्रोत हो भन्ने कुरा सबैले स्वीकारेको छ। तर, त्यसलाई कसरी संरक्षण गर्ने कुरो गरिएको छैन। चुरे विनाशले पानीको स्रोत घट्दै गएको छ। मधेस प्रदेश सरकार चुरे संरक्षणलाई प्रभावकारी ढंगले अगाडि बढाउन सकेको छैन। संघीय सरकारले चुरेलाई संरक्षण गर्ने नीति लिए पनि प्रभावकारी बनाउन सकिरहेको छैन। चुरेका पहाडहरूको दोहनले नदीहरू बालुवा गिटी जम्मा भएको छ। त्यसले चुरेबाट बग्ने नदीहरूको सतह अस्वभाविक रूपमा माथि आएको छ। यो पनि ठूलो समस्या हो। चुरे, तराई र मधेसलाई ध्यानमा राखेर संरक्षणका योजनाबद्ध कार्यक्रम सञ्चालन हुँदैनन्, तबसम्म समस्या समाधान हुँदैन। चुरेको भावर र तल्लो तहमा सबैभन्दा बढी समस्या देखिएको छ। यसै वर्ष नीति तथा कार्यक्रममा चुरे संरक्षणका चिल्ला कुरा मात्रै आएका छन्। गत वर्षकै बजेट चुरेमा खासै कार्यान्वयन भएको छैन। चुरेले माननीय र मन्त्री बनाउँछ : शेखर यादव, पूर्वअध्यक्ष, वन प्राविधिक संघ नेपालमा पानीको कमी छैन। तर, बिडम्बना छ, सरकारसंग जनता पानी माग्दै छन्। नेपालसंग हाम्रो खेतखरियान, घर बगाएर बिहारसम्म बगाउने पानी छ। तर, हामीलाई पिउने पानी छैन। कारण चुरेको अवैध उत्खनन हो। नदी उत्खनन कागजमा अवैध, नियमकानुनमा अवैध छ। तर, यसको भित्रीपाटो भने धेरै माननीय, मन्त्री बनाउन प्रयोग हुन्छ। उनीहरूका लागि चुरे उत्खनन बैध छ, तर हामी सर्वसाधारणका लागि अवैध हो। आजभन्दा १० वर्षअघि चुरेमा १० लाख मानिसको बसोबास थियो। अहिले चुरेमा पहिलेभन्दा दुई गुणा बढी जनसंख्या पुगेको हुन सक्छ। चुरेको बसोबास अवैध हो तर, सरकारले वैध बनाउने काम गरिरहेको छ। वन क्षेत्रमा १० वर्ष बसोबास गरेकालाई लालपुर्जा दिने नीति लिएर आउँछ। जसलाई वन ऐनले अबैध भनेको छ। नेताहरूले भोट बैंक बनाउन अवैध बसाइँलाई पनि बैध बनाउन लागेका छन्। नेताहरूले नै पैसा खाएर जंगलका जमिन बाँडिरहेका छन्। गैरकानुनी रूपमा चुरेका खोला खन्नेदेखि क्रसर चलाउने काम गरिरहेका छन्। मधेस र देशलाई बर्बाद बनाएर अब त नदीजन्य पदार्थ पनि विदेश निकासी गर्ने योजनामा छन्। सरकारमा रहेका केही नेताहरू मधेसलाई रुवाएर आफ्नो स्वार्थ पूरा गर्न लागेका छन्। पहिला जनकपुरमा ५० फिटमा पानी आउँथ्यो अहिले ५ सय फिट तल गइसक्यो। यसमा कसैको चासो छैन। वन मन्त्रालयले यसमा अध्ययन गराउन खोजेको थियो तर, हुन दिइएन। चुरे समितिलाई बजेट दिनुपर्छ: शशीकुमार शर्मा, सदस्य, राष्ट्रपति चुरे तराई मधेस संरक्षण विकास समिति तत्काल राष्ट्रपति चुरे तराई मधेस संरक्षण विकास समितिलाई गुरुयोजनाले कल्पना गरेअनुसार सरकारले बजेट विनियोजन गर्नुपर्छ। चुरे संरक्षण ऐन बनाएर तत्काल लागू गर्नुपर्छ। वन तथा वातावरण मन्त्रालयले एक मुष्ठ कर्मचारी समितिमा पठाउनुपर्ने देखिन्छ। योजनामा वन मन्त्रालयको हस्तक्षेप बन्द गर्नुपर्छ। यसको बजेट राष्ट्रिय योजना आयोग वा समितिलाई एकमुष्ठ विनियोजन हुने व्यवस्था मिलाउनुपर्छ। चुरे क्षेत्रमा नदीजन्य पदार्थको उत्खन्नबारे अनुगमनको जिम्मा समितिमा हुनुपर्ने देखिन्छ। चुरे संरक्षण समितिलाई वन मन्त्रालयमा नराखी प्रधानमन्त्री तथा मन्त्रिपरिषद्को कार्यालय मातहत राख्नुपर्छ। चुरे उत्थानशील परियोजनालाई चुरे समिति मातहत राखेर सञ्चालन गर्दा संरक्षणका काम प्रभावकारी हुन्छ।"

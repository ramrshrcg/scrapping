शीर्षक,विवरण
बजेट शून्यता,"संवैधानिक व्यवस्थाअनुसार ३० दिनभित्र विश्वासको मत लिने कर्मकाण्ड पूरा गर्न लाग्नुभन्दा मुख्यमन्त्रीले राजीनामा गरी मार्ग प्रशस्त गर्नु उत्तम हुन्छ । सरकारको बजेट भनेको आयव्ययको अनुमानित विवरणमात्रै होइन, राजस्वका दरहरूको कानुनी दस्तावेज पनि हो । राजस्व संकलनको ढोका पनि बजेट आएपछिमात्रै खुल्छ । बजेट ल्याउनै बेथिति हुँदा अनेक अस्तव्यस्तता छाउँछ । त्यही अनुभवबाट पाठ सिकेर संविधानमै हरेक वर्षको जेठ १५ गते संघीय सरकारले बजेट पेस गर्ने विधि स्थापित गर्नुपरेको हो । संविधानमै बजेटको मिति तय गरिएको दुर्लभ मुलुक हो नेपाल । संघपछि प्रदेश र स्थानीय सरकारले बजेट निश्चित मितिभित्र ल्याउनुपर्ने कानुनी बाध्यकारी व्यवस्था गरिएको छ । यसै पनि आर्थिक वर्ष नयाँ लाग्नुअघि नै बजेट ल्याउनु त सबै सरकारको धर्म नै हो । तर नैतिकताविहीन राजनीतिमा कानुनी व्यवस्थै गर्नुपर्यो । तर पनि कैयौं पालिकाहरूले नयाँ आर्थिक वर्ष लागिसक्दा पनि बजेट ल्याएका छैनन् । प्रदेश सरकार सुदूरपश्चिममा त बजेट ल्याउने पूर्ण कार्यकारी सरकारविहीनता र बजेट आएन नि बजेट शून्यता भएको छ । सुदूरपश्चिम प्रदेशमा बजेटविहीनता हुनुको कारण अरू केही होइन अस्थिर राजनीति र नैतिकताको खडेर परेको राजनीति हो । अल्पमतमा परिसकेपछि पनि मुख्यमन्त्री दीर्घ सोडारीले राजनीनामा गर्ने नैतिकता देखाएनन् । ५३ सदस्यीय प्रदेशसभा भएको प्रदेशमा चारमात्रै सदस्य भएको पार्टीको संसदीय दलका नेता मुख्यमन्त्री हुँदाको उपज पनि हो बजेटविहीनता । जसै संघीय सरकारको सत्ता साझेदारी बदलियो परकम्प प्रदेशहरूमा पनि पुग्यो र सुदूरपश्चिममा ठूलो झट्का लाग्यो । एमाले सुदूरपश्चिम सरकारबाट पछि हट्यो र सोडारी सरकार अल्पमतमा पर्यो । बजेटविहीन सरकार भएकैले त्यहाँ राजस्व संकलन हुन सकेको छैन । एकातिर राज्यले राजस्व पाएन, अर्काेतिर सर्वसाधारणहरूले सरकार अड्डाहरूका तिर्नुपर्ने कर तिर्न पाएनन् । उनीहरूको काम हुन पाएको छैन । यातायात, मालपोत र नापी, स्थानीय तहका लागि तोकिएका अधिकांश करहरू बन्द भएका छन् । अहिले प्रदेशमा बजेट शून्यताको अवस्था छ । दुःख त आखिर जनताले नै पाएका छन् । असार २० गते नै अल्पमतमा परेका मुख्यमन्त्री सोडारीले अब बजेट अध्यादेशबाट ल्याउने प्रयत्न गरे भने झन् नै थप अनैतिक र गैरराजनीतिक अनि अलोकतान्त्रिक हुन्छ । संवैधानिक व्यवस्थाअनुसार ३० दिनभित्र विश्वासको मत लिने कर्मकाण्ड पूरा गर्न लाग्नुभन्दा मुख्यमन्त्रीले राजीनामा गरी मार्ग प्रशस्त गर्नु उत्तम हुन्छ ।"
मुलुकलाई स्थिरतामा ल्याउन नयाँ सरकार बनेको छ : नेता ज्ञवाली,"गुल्मी : नेकपा एमालेका उपमहासचिव प्रदीपकुमार ज्ञवालीले मुलुकलाई अस्थिरताबाट स्थिरतातिर ल्याउनका लागि देशमा नयाँ सरकार बनेको बताएका छन्। पुष्पलाल स्मिृति दिवसको अवसरमा एमाले गुल्मीले आयोजना गरेको सपथ ग्रहण कार्यक्रमका लागि गृह जिल्ला आएका ज्ञवालीले मुलुकको अर्थतन्त्रलाई सिथिलताबाट गतिशीलतामा लैजान, विकास निर्माणमा भएको बेथिति, ठहराव र अस्तव्यस्ततालाई अन्त्य गरी विकासको गति तीव्रता दिन सरकार गठन भएको बताए। उनले १९ महिनाका अनुभवलाई ध्यानमा राखेर मुलुकमा देखिएको जोखिम र विचनलाई अन्त्य गरी नेपालको राष्ट्रिय हितको सम्बद्र्धन र समृद्धिका लागि एमाले सरकारमा आएको बताए । नेकपा माओवादी केन्द्रका अध्यक्ष पुष्पकमल दाहाल प्रचण्डले मुलुका ठुला दललाई पालैपालो उपयोग गरेर सरकार टिकाई राख्छु भन्ने भ्रमले राजनीतिलाई विसंगत अवस्थामा पुराएको उपमहासिचप ज्ञवालीले आरोप लगा । प्रचण्ड नेतृत्वको सरकारले मुलुक गहिरो संकटमा परिसकेको र त्यसलाई जोगाउनका निम्ति नयाँ कोर्ष सुरु गरेर र सरकारले केही छनक देखाई सकेको उनले बताए। नेपाली कांग्रेस र नेकपा एमाले बीचको सहमतीमा बनेको सरकारले मुख्यतः चार विषयलाई प्राथमिकतामा राखेर अगाडी बढेको बताए। देशको राष्ट्रिय हित, अर्थतन्त्रको सुधार तथा चलायमान,सुशासन कायम र राजनीतिक स्थिरताका लागि यो सरकार गठन भएर काम गरिरहेको उपमहासचिव ज्ञवालीले बताए।"
"संसदमा प्रधानमन्त्री आक्रोशित, वर्षमानको नियमापत्तिपछि सभामुखको रुलिङ",काठमाडौं : प्रधानमन्त्री केपी शर्मा ओलीले डेडिकेटेड र ट्रंक लाइनको विषयमा आफ्नो अभिव्यक्तिलाई अनावश्यक रूपमा टिप्पणी गरिएको भन्दै आक्रोश व्यक्त गरेका छन्। सोमबार प्रतिनिधिसभाको प्रश्नोत्तरमा प्रधानमन्त्री ओलीले डेडिकेटेड र ट्रंक लाइनको विषयमा आफूलाई अनावश्यकरूपमा लाञ्छना लाएको भन्दै आक्रोश व्यक्त गरे। उनले सदनमा राजनीतिक मतभेदका आधारमा जथाभाबी नबोल्न चेतावनी दिए। उनले सदनमा डेडिकेटेड र ट्रंक लाइनको तिर्न बाँकी रकम तिर्नुपछ भन्नेमा सरकार स्पष्ट रहेको बताए। ओलीले आफ्नो लामो राजनीतिक जीवनमा कुनै दाग नलागेको भन्दै बाँकी जीवन पनि स्वच्छरूपमा बिताउने जिकिर गरे। कसैमाथि लागेको भ्रष्टाचार छोप्नका लागि अरुमाथि भ्रष्टाचारका लान्छना लगाउने काम नगर्नसमेत उनले चेतावनी दिए। ओलीले सदनमा गालीगलौज गर्न नभइ देश र जनताको अवस्था परिवर्तन गर्नका लागि आएको बताए। प्रधानमन्त्रीले धारणा राखिरहँदा माओवादी केन्द्रका सांसद वर्षमान पुनले प्रश्नोत्तर कार्यक्रममा प्रश्न बाहिरको विषयमा बोलेको भन्दै नियमापति गरे। त्यसपछि सभामुख देवराज घिमिरेले विषयमा केन्द्रित भएर जवाफ दिन प्रधानमन्त्रीलाई निर्देश गरे। प्रधानमन्त्री ओलीले आफू विषय केन्द्रित रहेको जिकिर गरे। आफूले कसैलाई गाली गलौज नगरेको र सचेत मात्रै गराइएको उनले बताए।
लुम्बिनीको मुख्यमन्त्रीमा आचार्य नियुक्त,बुटवल : लुम्बिनी प्रदेश सरकारको मुख्यमन्त्रीमा नेकपा (एमाले)का चेतनारायण आचार्य नियुक्त भएका छन्। सोमबार प्रदेश प्रमुखको कार्यालय बुटवलमा बहुमत सदस्य सहितको दाबी पेस गरेपछि प्रदेश प्रमुखले मुख्यमन्त्रीमा नियुक्त गरेका हुन्। नेपालको संविधानको धारा १६८ को उपधारा (२) बमोजिम नियुक्त गरेका हुन्। सत्तारुढ दल नेपाली कांग्रेसको साथमा आफूलाई मुख्यमन्त्री पदमा नियुक्ति गर्नका लागि आचार्यले दाबी पेश गरेका थिए। लुम्बिनीमा कुल ८७ जना प्रदेशससभा सदस्य छन्। बहुमतका लागि ४४ जना सांसद् आवश्यक पर्छ। एमालेका २९ र कांग्रेस २७ जना गरी कूल ५६ जना सदस्य पुग्छ। आचार्य अर्घाखाँची १(१) बाट निर्वाचित प्रदेशसभा सदस्य हुन्। संसदीय दलको नेता रुपन्देहीका लिला गिरी छन्। पार्टी केन्द्रले उपनेता आचार्यलाई मुख्यमन्त्री बनाउने निर्णय गरेको हो।
चिनियाँ राजदूतलाई गृहमन्त्रीको आश्वासन नेपाली भूमिबाट चीनविरोधी गतिविधि हुन दिन्नौं,"काठमाडौं : गृहमन्त्री रमेश लेखक र नेपालका लागि चिनियाँ राजदूत छन् सोङबीच भेटवार्ता भएको छ। सोमबार दिँउसो सिंहदरबारस्थित गृह मन्त्राल पुगेर राजदूत सोङले भेटवार्ता गरेका हुन्। भेटमा गृहमन्त्री लेखकले दुई देशबीच सधैं सौहार्दपूर्ण सम्बन्ध रहिआएको र आगामी दिनमा सम्बन्ध थप विस्तार र सुदृढ हुने बताए। उनले नेपालको पूर्वधार विकासलगायतका क्षेत्रमा चीन महत्त्वपूर्ण विकास साझेदार रहेको बताए। नेपाल प्रहरी र सशस्त्र प्रहरी बल, नेपालको पूर्वाधार निर्माण र क्षमता विकासमा पुर्याएको सहयोगको लागि चीनलाई गृहमन्त्री लेखकले धन्यवाद दिए। गृहमन्त्री लेखकले नेपाल एक चीन नीतिमा प्रतिवद्ध रहेको र नेपालको भूमि आफ्ना छिमेकी राष्ट्रहरूको विरुद्धमा प्रयोग हुन नदिने बताए। राजदूत सोङले नेपाली भूमि प्रयोग गरेर चीनविरोधी गतिविधिहरू भइरहेको घुमाउरो पारामा गुनासो गरेपछि गृहमन्त्रीले यस्तो प्रतिवद्धता जनाएका हुन्। राजदूत सोङले पनि नेपाल र चीनबिचको मैत्रीपूर्ण र दौत्य सम्बन्ध आगामी दिनमा थप बलियो हुने बताए। नेपाल र चीनबीच साँस्कृतिकलगायत धेरै समानता रहेको भन्दै आगामी वर्षमा सम्बन्ध अझै प्रगाढ हुने उनको भनाइ थियो। त्यसैगरी राजदूत सोङले सीमा व्यवस्थापन, सीमापार हुने अपराध निन्यत्रण र दुवै मुलुकका नागरिकहरूको सुरक्षाको लागि नेपाल सरकारसँग समन्वय गर्ने र आफ्नो तर्फबाट समेत सहयोग हुने भेटवार्तामा स्पष्ट पारेका थिए। अध्यागमन प्रशासनलाई सुदृढ बनाउन चीन सरकारबाट सक्दो सहयोग हुने उनको भनाइ थियो।"
सांसद भट्टचनको प्रश्नमा प्रधानमन्त्रीले दिए ८२८ मेगावाटको उत्तरगंगा जलविद्युत् आयोजनाको प्रगति विवरण,"काठमाडौं : प्रधानमन्त्री केपी शर्मा ओलीले बागलुङको उत्तरगंगा जलाशययुक्त जलविद्युत् आयोजनाको प्रगतिबारे सदनलाई जानकारी गराएका छन्। एमाले सांसद देवीप्रकाश भट्टचनले सोधेको प्रश्नको जवाफ दिँदै प्रधानमन्त्री ओलीले उक्त आयोजना नेपाल विद्युत् प्राधिकरणको आयोजना विकास विभागअन्तर्गत रही सोही विभागबाट सम्भाव्यता अध्ययन, वातावरणीय प्रभाव मूल्यांकनको काम भएको बताए। प्रधानमन्त्री ओलीले हालः उत्तरगंगा जलाशययुक्त जलविद्युत् आयोजना स्पेसल प्रपोज भेइकलको रूपमा विकास गर्न २०७४ सालमा उत्तरगंगा पावर कम्पनी लिमिटेडको स्थापना गरी कार्य अगाडि बढाइएको बताए। हालसम्म आयोजनाको सम्भाव्यता अध्ययन भइरहेको, वन तथा वातावरण मन्त्रालयबाट वातावरणीय प्रभाव मूल्याङ्कन स्वीकृत भइसकेको, जग्गा अधिग्रहणका लागि प्रक्रिया अघि बढाइएको उनको भनाइ छ। प्रधानमन्त्री ओलीले विद्युत् उत्पादन अनुमतिपत्रको लागि विद्युत् विकास विभागमा आवेदन दिइसकिएको बताए। विद्युत् प्राधिकरण इञ्जिनियरिङ कम्पनीमार्फत आयोजनाको सम्भाव्यता अध्ययनको अन्तिम प्रतिवेदन प्राप्त भएपछि निर्माण ढाँचा र लागत ढाँचा निक्यौल गरी आगामी चार वर्षभित्र आयोजना सम्पन्न गर्ने लक्ष्य रहेको उनले बताए। खानी तथा भूगर्भ विभागबाट अन्तर्राष्ट्रिय एटोमिक संगठनको सहयोगमा भएको प्रारम्भिक अन्वेषणबाट मुस्ताङको लोमाङथान क्षेत्रमा उत्खननयोग्य गुणस्तर र परिमाणमा युरेनियमको खनिज भण्डार रहेको देखाएको उनको भनाइ थियो। 'युरेनियम रणनीतिक खनिज भएकोले यसको उत्खनन पूर्व केही कानुनको सुधार, प्रयोगशालाको स्तरोन्नति, जनशक्ति विकास सँगसँगै गरी विस्तृत अन्वेषण र औद्योगिक उपयोगको ढाँचा र संगठन ढाँचा तय भए पश्चात् मात्र उत्खनन गर्न सकिने देखिन्छ,' प्रधानमन्त्री ओलीले भने। उनले पानीजहाजको सञ्चालन तथा व्यवस्थापनसम्बन्धी कानुनलाई संशोधन र एकीकरण गर्न बनेको विधेयक नेपाल सरकार, मन्त्रिपरिषद्बाट गत असार २७ गते संसद्मा पेस गर्ने प्रयोजनार्थ स्वीकृत भई संसद्मा पेस गर्ने प्रक्रियामा रहेकोसमेत जानकारी गराएका थिए। सांसद भट्टचनले उत्तरगंगा जलाशययुक्त जलबिद्युत आयोजना ८२८ मेगावाट र उक्त आयोजनाबाट जम्मा १७२६ मेगावाट उत्पादन हुने साथै हिउँद याममा १०० प्रतिशत उत्पादन दिने योजना कहिले सुरु हुने भन्दै प्रश्न गरेका थिए। नेपाली मालवाहक पानीजहाज अन्तर्राष्ट्रिय समुन्द्री मार्गमा सञ्चालन गर्नको लागि संसदमा पेश भएको विधेयक विगत ४ वर्षयता अलपत्र अवस्थामा रहेकोले सो विधेयक कहिलेदेखि छलफलमा ल्याई पास गर्ने सरकारको योजनाबारे पनि उनले प्रश्न गरेका थिए।"
"संविधान संशोधन कसैको लहडको विषय होइन, समय र देशको आवश्यकता हो : प्रधानमन्त्री ओली","प्रधानमन्त्री ओलीले जनजीवनको सवालमा केन्द्रित भएर कार्यसम्पादन गरी सुशासन कायम गर्दा मात्रै सरकारको कार्यसम्पादनप्रति आमजनताको विश्वास अभिवृद्धि हुने विश्वास व्यक्त गरे। उनले विभिन्न समयमा चर्चामा आएका भ्रष्टाचार र अकुत सम्पत्तीका विषयहरूको निष्पक्ष र स्वतन्त्र छानबिन गर्न सरकार प्रतिवद्ध रहेको बताए। काठमाडौं : प्रधानमन्त्री केपी शर्मा ओलीले संविधान संशोधन कसैको लहडको विषय नभइ समय र देशको आवश्यक भएको बताएका छन्। सोमबार प्रतिनिधिसभा बैठकमा राष्ट्रिय प्रजातन्त्र पार्टी (राप्रपा) सांसद डा धवल शमशेर जंगबहादुर राणाले सोधेको प्रश्नको जवाफ दिँदै प्रधानमन्त्री ओलीले सबै राजनीतिक दलहरूसँग छलफल र परामर्श गरेर संविधान संशोधन गरिने प्रतिवद्धता जनाए। 'संविधान संशोधन राष्ट्रिय आवश्यकता र राष्ट्रिय हितलाई मनन गरी राजनीतिक दलहरूबीच राष्ट्रिय सहमति गरी अगाडि बढाइने प्रतिवद्धता जनाउँछु। संविधान संशोधनको विषय कसैको लहडको विषय होइन। र यो समयको माग र देशको आवश्यकताका लागि हो ,'उनले भने,'वर्तमानमा देखिएका समस्याहरूलाई सम्बोधन गरी संविधानलाई अझ जीवन्त बनाउन र देशलाई स्थायित्व समृद्धिको मार्गमा अघि बढाउन सरकारमा रहेका र नहरेका सबै दलहरूसँग छलफल र मरामर्श गर्दै यस कार्यलाई अघि बढाइनेछ।' जनजीवनको सवालमा केन्द्रित भएर कार्यसम्पादन गरी सुशासन कायम गर्दा मात्रै सरकारको कार्यसम्पादनप्रति आमजनताको विश्वास अभिवृद्धि हुने प्रधानमन्त्रीको भनाइ छ। प्रधानमन्त्री ओलीले विभिन्न समयमा चर्चामा आएका भ्रष्टाचार र अकुत सम्पत्ती विषयहरूको निष्पक्ष र स्वतन्त्र छानबिन गर्न सरकार प्रतिवद्ध रहेको बताए। सहकारी पीडितका समस्या सम्बोधन गर्न सरकार तयार रहेको बताउँदै उनले यस विषयमा भूमि व्यवस्था तथा गरिबी मन्त्रालयबाट विभिन्न प्रयासहरू भइरहेको औंल्याए। उनले भने,'सहकारी क्षेत्रका बचतकर्ताले भोग्नुपरेको समस्या सम्बोधन गर्न विगतमा गठित कार्यदलबाट प्राप्त हुन आएका सुझावहरू र पीडितहरूसँग पटकपटक गरिएका सहमतिहरू कार्यान्वयन गर्न भूमि व्यवस्था तथा गरिबी मन्त्रालयबाट विभिन्न प्रयासहरू अगाडि बढाइएका छन्।' यसैगरी प्रधानमन्त्रीले समस्याग्रस्त घोषणा भएका सबै सहकारी संस्थाका बचतकर्ताहरूसँग अनलाइनबाट मागदावी माग गरिए बमोजिम ५९ हजार ५ सय ८७ वटा मागदावी निवेदन प्राप्त भएको र ३५ अर्ब ५१ करोड ७२ लाख ३७ हजार रुपैयाँ बराबरको दायित्व एकिन गरिएको जानकारी दिए। सहकारी नीतिको परिमार्जन मस्यौदा तयार गरिएको र सहकारी ऐन २०७४ को मस्यौदा तयारीको चरणमा रहेको प्रधानमन्त्री भनाइ छ।"
९ सांसदको प्रश्नमा यस्तो छ प्रधानमन्त्री ओलीको जवाफ,"काठमाडौं : प्रधानमन्त्री केपी शर्मा ओलीसँग सांसदहरूले प्रश्न सोधेका छन्। संसदको नियमित कार्यसूचीअनुसार सोमबार सांसदहरूले प्रधानमन्त्री ओलीलाई प्रश्न गरेका हुन्। सांसदहरूले सोधेको प्रश्नको प्रधानमन्त्री ओलीले यस्तो जवाफ दिएका थिए। हेर्नुस् प्रधानमन्त्री र सांसदबीचको प्रश्नोत्तर जवाफ १ बजेट वक्तव्यमा उल्लेख भएको भरतपुरबुटवलपोखरा (मुग्लिन) भरतपुरलाई तीनवटा कोणमा राखी गण्डकी आर्थिक त्रिभुजको परियोजना निजी क्षेत्रसँगको सहकार्यमा एकीकृत विकासको अवधारणा अनुरूप नमूना विकास अभियान सञ्चालन गर्नेगरी कार्यक्रम ल्याइएको हो।यस कार्यक्रमबाट यातायात पूर्वाधारको विकास मात्र नभई औद्योगिक विकासका साथै ऊर्जा क्षेत्र, कृषि तथा पर्यटन क्षेत्रको विकास एवं रोजगारीका अवसरहरू सिर्जना हुने विश्वास लिएको छु। प्रस्तुत गण्डकी त्रिभूज आयोजनाअन्तर्गत पर्ने बुटवल पोखरा (सिद्धार्थ राजमार्ग) सडक खण्डलाई दुई लेनमा स्तरोन्नति गर्न चालु आर्थिक वर्षमा बजेट विनियोजन गरिएको छ भने सिद्धबाबा सुरुङ मार्गको कार्य अन्तिम चरणमा पुगेको छ। चालु आर्थिक वर्षको पहिलो त्रैमासिकबाटै काम गर्नेगरी बजेट कार्यान्वयन कार्ययोजना तयार भइसकेको छ । यस सन्दर्भमा साउन महिनाबाटै काम अगाडि बढाउनेगरी सम्बन्धित निकायलाई निर्देशन समेत भइसकेको छ। प्रस्तुत सडकलाई सुरक्षित, छिटो गतिमा आधुनिक एवं आर्थिक करिडोरको रूपमा विकास गर्न निजी पूँजी समेत परिचालन गर्नेगरी नवीनतम् विधिमा विकास सहायतासमेत परिचालन गर्नेगरी प्रक्रिया अगाडि बढाइएको समेत जानकारी गराउन चाहन्छु । माननीयज्यूले उठाउनुभएको दोस्रो विषय आँधीखोला उच्च बाँध विद्युत आयोजनाको सम्बन्धमा प्रष्ट गर्न चाहन्छु । स्याङ्जा जिल्लाको कालिगण्डकी गाउँपालिका, मोतीचौरको आँधीखोलामा प्रस्तावित बाँधस्थल र गल्याङ्ग नगरपालिकाको वडा नं ३ मा विद्युत गृह रहेको आँधीखोला जलाशययुक्त जलविद्युत आयोजनाबाट १८० मेगावाट विद्युत उत्पादन गर्ने लक्ष्य रहेको छ । हालसम्म यस आयोजनाको पूर्व सम्भाव्यता अध्ययन गर्ने कार्य सम्पन्न भई वातावरणीय अध्ययन कार्य स्वीकृत भइसकेको छ । हालसम्मको अध्ययनबाट आयोजना निर्माण गर्न प्राविधिक रूपमा उपयुक्त देखिएको छ । यस आयोजनाको निर्माण गर्न गल्याङ नगरपालिकामा ७१२ घरहरू विस्थापित गर्नुपर्ने चुनौती रहेको छ । यस आयोजना निर्माणको लागि मोडालिटी टुङ्ग्याई लगानी जुटाउने,       तयार गर्ने, बोलपत्र आह्वान गरी निर्माण गर्ने लगायतका कार्य स्वीकृत कार्ययोजनाअनुसार अगाडि बढाउने विश्वास दिलाउन चाहन्छु । २ माननीयज्यूले उठाउनुभएको अर्को विषय आर्थिक सुशासन कायम गर्ने सम्बन्धमा प्रष्ट गर्न चाहन्छु । वित्तीय अपराधको प्रभावकारी नियन्त्रणका लागि जोखिममा आधारित मूल्याङ्कन प्रणाली अवलम्वन गर्ने, अधिक जोखिम रहेका क्यासिनो, बहुमूल्य धातु, सहकारी, घरजग्गा, विप्रेषण र बैंकिङ क्षेत्रको सघन सुपरीवेक्षण गर्ने व्यवस्था मिलाइनेछ भने भ्रष्टाचारमा शून्य सहनशीलताको नीति अनुरूप भ्रष्टाचारको दृष्टिले उच्च जोखिमका क्षेत्र पहिचान गरी नियन्त्रणका लागि एकीकृत रूपमा प्रवर्द्धनात्मक, निरोधात्मक तथा उपचारात्मक उपाय अवलम्बन गरिनेछ । भ्रष्टाचार न्यूनीकरण र सदाचार पद्धतिको प्रवर्द्धन गर्दै राज्यका समग्र क्षेत्रमा सुशासन कायम गर्नका लागि प्रविधिमैत्री सेवा प्रवाहमा जोड दिइनेछ । सरकारका सबै अङ्गहरूमा आन्तरिक नियन्त्रण प्रणाली सुदृढ बनाउने तथा सार्वजनिक खरिद कानूनको समसामयिक संशोधन र परिपालनालाई सशक्त र प्रभावकारी बनाइनेछ। राजस्व चुहावट नियन्त्रण गरी गैरकानुनी आर्थिक कारोवार हुन नदिन सम्बन्धित निकायलाई क्रियाशील बनाई समन्वयात्मक रूपमा परिचालन गर्नुको साथै चोरीनिकासी एवं पैठारी नियन्त्रणका लागि संयुक्त गस्ती परिचालन र छड्के जाँच तथा सुराकी परिचालनलाई प्रभावकारी बनाइनेछ । राजस्व परिचालनलाई प्रभावकारी बनाई आर्थिक सुशासन कायम गर्न केन्द्रीय बीजक अनुगमन प्रणाली, आशिकुडा प्रणाली, भिसिटिएस सूचना प्रणाली, भूमि व्यवस्थापन तथा अभिलेख सूचना प्रणालीबीच अन्तरआवद्धता कायम गरी एकीकृत करदाता सूचना प्रणालीको विकास गरिनेछ । यस्तै आयात हुने मालवस्तुको मूल्याङ्कनका लागि नियमित बजार सर्वेक्षण गरी संकलन गरिएको सूचनाका आधारमा तथ्यपरक र वास्तविक भन्सार मूल्याङ्कन प्रणाली विकास गरिनेछ । स्रोत परिचालनको दबाबलाई न्यूनीकरण गर्न राजस्व परिचालनका अन्य क्षेत्र पहिचान गरी राजस्वको दायरा विस्तारलाई थप प्रभावकारी बनाइनेछ । आन्तरिक ऋणलाई समेत पुँजीगत प्रकृतिका ठूला पूर्वाधार निर्माणमा केन्द्रित गर्दै जाने व्यवस्था मिलाइनेछ। आर्थिक क्रियाकलापमा आएको सुस्ततालाई सम्बोधन गर्नुपर्ने अवस्था रहेको छ। विगत वर्षमा विधि प्रक्रिया पूरा गरी कार्यसम्पन्न गर्ने क्रममा विधिसम्मत रूपमा सिर्जित दायित्व यकिन गरी चालु आर्थिक वर्षभित्र भुक्तानी गर्ने व्यवस्था मिलाइनेछ। चालु आर्थिक वर्षको मौद्रिक नीतिलाई थप लचिलो बनाई मुलुकको व्यावसायिक वातावरणमा थप सुधार गरिनेछ। मिटरब्याज, सहकारी, लघुवित्तका क्षेत्र तथा क्रिप्टो करेन्सीको प्रयोग तथा हुण्डीलगायतका माध्यमबाट ठगीका घटना बढ्दै गएकाले यस प्रकारका आर्थिक अपराधका घटनामा विद्यमान स्रोतसाधन र उपलब्ध जनशक्तिबाट प्रभावकारी रूपमा अनुसन्धान गरी दोषीलाई कारवाहीको दायरामा ल्याइनेछ । प्रश्न २ दिपकबहादुर सिंहतपाई प्रधानमन्त्री भएको बेलामा कालापानी, लिपुलेक र लिम्पियाधुरा सहितको भूभाग समेटेर नेपालको चुच्चे नक्सा जारी गर्नुभएको हो, अहिलेसम्म ती भूभागहरु नक्सामा मात्र सिमित रहेका छन् । नेपाली जनतालाई तपाईको यो कार्यकालमा ती भुभागहरू नेपालकै अधिन (स्वामित्व) मा आएको ३ करोड नेपाली जनताले हेर्न चाहेका छन । त्यो चाँडो भन्दा चाँडो नेपालको अधिनमा ल्याउनको लागि तपाईको नीति, योजना र कला के छ प्रधानमन्त्रीज्यू, त्यो तिथि, मिति र समय बताइ दिनुहुनको लागि अनुरोध गर्दछु । साथै अहिलेको मूल कुरा नेपालमा यति भ्रष्टाचार बढेर गएको छ कि हरेक तहमा हरेक क्षेत्रमा त्यसलाई नियन्त्रण गर्न सक्ने आँट, साहस, हिम्मत र कला सम्माननीय प्रधानमन्त्रीज्यूमा छ कि छैन, यही सन्दर्भमा म यहाँ ४ वटा कुरामात्र भन्न गइराखेको छु। जुन कुरा हरेक नेपाली जनताहरुको मन मणष्तिकमा गाँजिरहेको छ, हरेक नेपालीका आँखाले हेर्न चाहिराखेका छन। ती कुराहरु यी हुनः१ नेपाललाई तस्करहरुको केन्द्र बनाउने सुन काण्ड, जसमा नेपालका ठूलाठूला व्यक्तिहरु मुछिएका छन,२ लाखौ गरिव जनताहरूको सहकारीमा राखेको पैसाको ब्रम्हलुट, अरबौँ रुपैयाँ लुट गरेको पर्दाफास र जनताको जम्मा गरेको पुँजी (बचत रकम) जनतालाई फिर्ता गराउन सरकारले सक्छ कि सक्दैन?३ गिरीबन्दु टि स्टेट सरकारको सम्पत्ति हो, सरकारले यसलाई कसरी अगाडि बढाउछ?४ नक्कली भुटानी शरणार्थी प्रकरणमा संलग्नलाई अब के हुन्छ? जवाफनेपालको अन्तर्राष्ट्रिय सीमाका सम्बन्धमा सङ्घीय संसद, नेपाल सरकार र सबै नेपाली स्पष्ट र दृढ रहिआएका छौँ । नेपालको संविधानको मिति २०७७०३०४ मा भएको दोस्रो संशोधनमार्फत् नयाँ नक्सा समेटी संविधानको अनुसूची३ मा राखिएको तथा सीमासम्बन्धी विषयमा हामी बीच अभूतपूर्व राष्ट्रिय सहमति रहेको छ । सुगौली सन्धि, १८१६ बमोजिम लिम्पियाधुरा, कालापानी र लिपुलेक लगायत काली (महाकाली) नदी पूर्वका सबै भूभाग नेपालको हो भन्ने कुरामा नेपाल सरकार दृढ र स्पष्ट रहेको छ । उच्चस्तरीय भ्रमणहरूका अवसरमा नेपाल र भारतका प्रधानमन्त्रीबीच भएको भेटवार्तामा समेत सीमासम्बन्धी विषयलाई स्थापित कूटनीतिक संयन्त्रहरूमार्फत् समाधान गर्ने गरी अगाडि बढ्ने समझदारी भएको छ । गत २०८० साल पुष १९ मा सम्पन्न परराष्ट्र मन्त्रीस्तरीय नेपालभारत संयुक्त आयोगको सातौं बैठकमा समेत सिमानाको विषयमा छलफल भएको र नेपाल भारत सीमाको बाँकी खण्डका काम छिटोभन्दा छिटो सम्पन्न गर्ने प्रतिबद्धता व्यक्त भएको छ । नेपाल भारत सीमा कार्य समूहबाट नेपाल भारत सिमानामा सीमा स्तम्भहरूको निर्माण, पुनःस्थापना र मर्मतका साथै दशगजा एवं अचयकक जयमिष्लन को लगत तयार गर्ने जस्ता प्राविधिक कार्य निरन्तर रूपमा हुँदै आएका छन् । द्विपक्षीय अनुकूलतामा यसका बैठक सुचारू गर्ने सम्बन्धमा पहल भइरहेको छ। सुगौली सन्धि, विभिन्न नक्सा, ऐतिहासिक तथ्य तथा प्रमाण समेतका आधारमा सीमा समस्यालाई भारत सरकारसँग वार्ता र कूटनीतिमार्फत समाधान गर्ने नेपाल सरकारको निरन्तर अडान र प्रतिबद्धता रहिआएको छ । सोही अनुरूप हाम्रो सक्रिय पहल रहने कुरा म स्पष्ट पार्न चाहन्छु । यस सम्बन्धमा दार्चुला जिल्लाको छाङ्गरुमा सशस्त्र प्रहरी बल, नेपालको गुल्म स्थापना गरिएको छ भने दार्चुला जिल्लामा भारततर्फ ५ ओटा र चीनतर्फ एउटा गरी ६ ओटा द्यइए हरू समेत थप गरिएको छ। सुशासन सेवाप्रवाह र विकास निर्माणको बाधकको रूपमा रहेको भ्रष्टाचार निवारण वर्तमान सरकारको प्रमुख प्राथमिकताको विषय हो। भष्ट्राचार निवारणका लागि सरकारले सम्भाव्य सबै उपायहरूको अवलम्बन गर्नेछ । सुन काण्ड, सहकारी ठगी, नक्कली भुटानी शरणार्थीलगायतका माननीयज्यूले उठाउनुभएका विषयहरूमा म के प्रष्ट गर्न चाहन्छु भने आम जनताको चाहनाबमोजिम राष्ट्रिय हितको रक्षा गर्न, भ्रष्टाचार नियन्त्रण गरी सुशासन कायम गर्न सरकार प्रतिवद्ध छ । ठूलासाना जोसुकै भए पनि दोषीलाई कानूनी दायरामा ल्याइने प्रतिवद्धता व्यक्त गर्न चाहन्छु । यससम्बन्धी कतिपय विषयहरू न्यायिक निकायहरूमा विचाराधीन समेत रहेकाले सोही बमोजिम न्याय निरूपण हुने नै छ । प्रश्न ३ डा धवलशम्सेर राणाअहिले चौथोपटक प्रधानमन्त्री हुनुभएको छ, अन्य विषयहरू त सामान्य नै हुन अहिले राजनीतिक र राजनीतिककर्मीहरुलाई जनताले हेर्ने दृष्टिकोण अत्यन्तै नकारात्मक छ। त्यसकारण २०४६ साल पछिका र अहिले चर्चामा आएका ठूलाठूला भष्ट्राचार काण्ड जस्तैः भुटानी शरणार्थी, सुन तस्कर, सहकारी ठगी, गिरिवन्धु प्रकरण, टेरामक्स खरिद, बालमन्दिर जग्गा र राजनीतिक रुपमा पद प्रतिष्ठा प्राप्त गरी अकूत सम्पत्ति आर्जन गर्ने नेताहरुको सम्पति छानबिन गर्न तपाईको पहल कदमी के कस्ता हुन्छन? र संविधान संसोधन गर्ने भन्ने विषयमा तपाईको कदम अगाडि सर्छ ? जवाफजनजीविकाका सवालमा केन्द्रित भएर कार्यसम्पादन गरी सुशासन कायम गर्दा मात्रै सरकारको कार्यसम्पादनप्रति आम जनताको विश्वास अभिवृद्धि हुनेछ । तसर्थ विभिन्न समयमा चर्चामा आएका भ्रष्टाचार र अकूत सम्पत्ति आर्जनका आरोपहरूको निष्पक्ष र स्वतन्त्र छानविनमा सरकार प्रतिवद्ध छ । जहाँसम्म सहकारीको विषय छ यसमा सहकारी क्षेत्र तथा बचतकर्ताहरूले भोग्नुपरेका समस्याहरू सम्बोधन गर्न विगतमा गठित कार्यदलहरूबाट प्राप्त हुन आएका सुझाव एवं सहकारी पीडितहरुसँग पटकपटक गरिएका सहमतिहरू कार्यान्वयन गर्न भूमि व्यवस्था, सहकारी तथा गरिवी निवारण मन्त्रालयबाट विभिन्न प्रयासहरू अगाडि बढेका छन् । समस्याग्रस्त घोषणा भएका सबै सहकारी संस्थाका बचतकर्ताहरुसँग अनलाइनमार्फत मागदाबी माग गरिएबमोजिम ५९ हजार ५८७ वटा मागदावी निवेदन प्राप्त भएको र ३५ अर्ब ५१ करोड ७२ लाख ३५ हजार रूपैयाँ बराबरको दायित्त्व एकिन गरिएको छ । सहकारी कर्जा असुली न्यायाधीकरण, कर्जा सूचना केन्द्र, र सहकारी बचत तथा कर्जा सुरक्षण कोष स्थापना गर्ने प्रक्रिया अगाडि बढाइसकिएको छ र बजेट समेत सुनिश्चित गरिएको छ । सहकारी नीतिको परिमार्जित मस्यौदा तयार गरिएको छ। सहकारी ऐन २०७४ को संशोधन मस्यौदा तयारीको चरणमा रहेको छ । माननीयज्यूले उठाउनुभएको अर्को विषय संविधान संशोधनसँग सम्बन्धित रहेको छ । संविधान संशोधन राष्ट्रिय आवश्यकता र राष्ट्रहितलाई मनन गरी राजनीतिक दलहरूबीच राष्ट्रिय सहमति जुटाउँदै अघि बढाइने विश्वास दिलाउन चाहन्छु । वर्तमानमा देखिएका समस्या सम्बोधन गरी संविधानलाई अझ जीवन्त बनाउन र देशलाई स्थायित्व र समृद्धिको मार्गमा अगाडि बढाउन सरकारमा रहेका र नरहेका सबै दलहरूसँग छलफल र परामर्श गर्दै यस कार्यलाई अगाडि बढाउने विश्वास दिलाउन चाहन्छु । माननीयज्यूले उठाउनुभएका अन्य विषयका सम्बन्धमा पूर्व प्रश्नकर्ता माननीयज्यूहरूको उत्तरमा समेत प्रष्ट पारेको छु । प्रश्न ५ देवीप्रकाश भट्टचनबाग्लुङ जिल्लाको ढोरपाटन नगरपालिकाको उत्तरगंगा जलाशययुक्त जलबिद्युत आयोजना ८२८ मेगावाट र उक्त आयोजनाबाट जम्मा १७२६ मेगावाट उत्पादन हुने साथै हिउँद याममा १०० प्रतिशत उत्पादन दिने योजना कहिले शुरु हुनेछ? साथै लोमनथाङमा लम्बाई १० किमी र चौडाई ४ कि मी भएको उत्कृष्ट युरेनियमको भण्डार रहेको प्रारम्भिक अध्ययनले देखाएकोमा सो को कहिलेदेखि उत्खनन प्रक्रिया अगाडि बढ्छ ? उक्त युरोनियम भण्डारबाट प्राप्त हुनै आयश्रोतबाट स्थानीय सरकारलाई अत्याधिक रकम छुट्याई परम्परारागत ढाँचाको बसोबास निर्माण गर्न स्थानीयबासीहरूको माग रहेको अवगत गराउन चाहन्छु । नेपाली मालवाहक पानीजहाज अन्तर्राष्ट्रिय समुन्द्री मार्गमा सञ्चालन गर्नको लागि संसदमा पेश भएको विधेयक विगत ४ वर्षयता अलपत्र अवस्थामा रहेकोले सो विधेयक कहिलेदेखि छलफलमा ल्याई पास गर्ने सरकारको योजना छ? जवाफऊत्तरगंगा जलाशययुक्त जलबिद्युत आयोजना पहिले नेपाल विद्युत प्राधिकरणको आयोजना विकास विभागअन्तर्गत रही सोही विभागबाट सम्भाव्यता अध्ययन, बातावरणीय प्रभाव मूल्याङ्कनको काम भएको थियो क्ष् हाल ऊत्तरगंगा जलाशययुक्त जलबिद्युत आयोजना    को रुपमा बिकाश गर्न २०७४ साल मा उत्तरगंगा पावर कम्पनि लिमिटेडको स्थापना गरी कार्य अगाडि बढाइएको छ। हालसम्म आयोजनाको सम्भाव्यता अध्ययन सम्पन्न गरिएको, वन तथा वातावरण मन्त्रालयबाट वातावरणीय प्रभाव मूल्याङ्कन स्वीकृत भैसकेको , जग्गा अधिग्रहणको लागि प्रक्रिया अघि बढाइएको छ । विद्युत उत्पादन अनुमति ( ) पत्रको लागि विद्युत विकास विभागमा आवेदन दिइसकेको छ। हाल    मार्फत् आयोजनाको            को कार्य भैरहेको छ।    मार्फत् आयोजनाको            को अन्तिम प्रतिवेदन प्राप्त भएपछि    निर्क्यौल गरी आगामी चार वर्षभित्र आयोजना निर्माण सम्पन्न गर्ने लक्ष्य रहेको छ । खानी तथा भूगर्भ विभागबाट अन्तर्राष्ट्रिय एटोमिक संगठनको सहयोगमा भएको प्रारम्भिक अन्वेषणबाट मुस्ताङको लोमाङथान क्षेत्रमा उत्खनन् योग्य गुणस्तर र परिमाणमा यूरेनियमको खनिज भण्डार रहेको देखाएको छ। यूरेनियम रणनीतिक खनिज भएकोले यस्को उत्खनन् पूर्व केही कानूनको सुधार, प्रयोगशालाको स्तरोन्नति, जनशक्ति विकास सँगसँगै गरी विस्तृत अन्वेषण र औद्योगिक उपयोगको मोडालिटी र संगठन ढाँचा तय भएपश्चात् मात्र उत्खनन् गर्न सकिने देखिन्छ । पानीजहाजको सञ्चालन तथा व्यवस्थापनसम्बन्धी कानूनलाई संशोधन र एकीकरण गर्न बनेको विधेयक नेपाल सरकार, मन्त्रिपरिषद्बाट मिति २०८१०३२७ मा संसद्मा पेश गर्ने प्रयोजनार्थ स्वीकृत भई संसद्मा पेश गर्ने प्रक्रियामा रहेको जानकारी गराउँछु । प्रश्न ६ दिलेन्द्रप्रसाद बडूमैले पटकपटक संसदमा ध्यानाकर्षण गराउँदै आईरहेको उच्च रणनीतिक महत्त्वको दार्चुलातिंकर सडक र अन्तर्राष्ट्रिय सीमा नदी (महाकाली) नियन्त्रणका सन्दर्भमा सम्माननीय प्रधानमन्त्रीज्यू समक्ष स्पष्ट जवाफको अपेक्षा सहित निम्नानुसार जिज्ञासा र प्रश्न राख्न चाहन्छुः नेपालको चुच्चे नक्शाको भूगोल भित्र पर्ने लिपुलेक, लिम्पियाधुरा, कालापानीसित जोडिएको देशको पश्चिमोत्तर सीमामा अवस्थित दार्चुलाको व्याँस गाउँपालिका१ छाङरू र तिंकरमा बसोबास गर्ने जनताले सो क्षेत्रबाट आफ्नै जिल्लाको सदरमुकाम सम्म कुन्छा ओहोरदोहोर गर्न तथा आवतजावत गर्न समेत विगत लामो समयदेखि भारतीय भूमी भएर नै यात्रा गरिरहनु परेको बाध्यात्मक र पीडादायक अवस्थाबारे सम्माननीय प्रधानमन्त्रीज्यू स्वयं जानकार हुनुहुन्छ भन्ने विश्वास गर्दछु। यस्तो पीडादायी र बाध्यात्मक परिस्थिति अन्त्य गर्ने र जनतालाई आफ्नै सिमाभित्रको भूगोलमा छिटोभन्दा छिटो सडक सुविधा पुर्याउनेबारे वर्तमान सरकारको कति वर्षे कार्ययोजना छ? साथै त्रिदेशीय व्यापार, पर्यटन र राष्ट्रिय स्वाभिमान सित समैत सोझै जोडिएको उक्त सडकलाई राष्ट्रिय गौरवको योजनामा सूचीकृत गरी छुट्टै बउशीनं भित्र राखेर स्रोत सुनिश्चितताका साथ छोटो आवधिक कार्ययोजनासहित निर्माण सम्पन्न गर्नुपर्ने होइन र? स्वयं वर्तमान सम्माननीय प्रधानमन्त्रीज्यूकै नेतृत्वमा रहेको तत्कालीन नेकपाको सरकारको समयमा मिति २०७७११४ को मन्त्रिपरिषदको निर्णयबाट बउशीनं ३३७१०५४ को दार्चुला तिंकर सडकको १३४ किल्लोमिटर मध्ये निर्माण हुन बाँकी ७९ किलोमिटर (७५१४) को अन्तिम सडक खण्ड तुषरपानीकोठेधारतिङ्कर सडक निर्माणको जिम्मा नेपाली सेनालाई सुम्पिने निर्णय गर्दा साविककै उक्त बउशिनं मा नै साविक जस्तै रातो किताब (रेड बुक)मा बजेट विनियोजन भईरहेको अवस्था समाप्त गरेर सेनालाई निर्माण कार्य सुम्पिएको उक्त७९ किलोमिटर संडक खण्ड समेत अर्को छट्टै ठेक्का र व्यवस्थापनमा चलिरहेको आयोजना महाकाली कोरिडोर आयोजना (बउशिनं ३३७०११०३) भित्र गाभियो र उक्त सडकको लम्बाई ७९ किमी नभई दक्षिणमा कञ्चनपुर सम्म ४२५ किमी बनाईयो । यसै निर्णयका कारणले एकातर्फ दार्चुला तिंकर सडकको अन्तिम ७९ किलोमिटर सडक खण्डको निर्माण कार्य सेनालाई सुम्पिने उद्देश्य र प्रयोजन नै समाप्त हुन पुग्यौ भने अर्कोतर्फ छटटै ठेक्का र व्यवस्थापनमा निर्माणाधीन महाकाली कोरिडोर आयोजनाका लागि विनियोजित रकमबाट नै बाँडेर उक्त तषरपानीकोठेधारतिंकर सडकलाई बर्षेनी कति बजेट हिस्सा पाउने वा दिने नदिने जस्ता विवादमा पर्नुपरेको छ । यी लगायतका कारणले गर्दा नेपाली सेनाको जिम्मा दिइएको उक्त सडक निर्माणको गति र प्रगति निराशाजनक हुन पुगेको यथार्थ प्रति सम्माननीय प्रधानमन्त्रीज्यू सहमत हुनुहुन्छ भन्ने म विश्वास गर्दछु। तसर्थ, नेपाली सेनालाई निर्माणको जिम्मा दिइएको उक्त लुषरपानीकोठेधारतिङ्कर सडक खण्ड ७९ किमि लाई छुट्टै बउशीनंमा योजना स्थापना गर्ने र डिपिआर अनुसार स्रोत सुनिश्चित गर्ने, शुरू (शभचय उयष्लत), मध्य (ष्मउयष्लत) र अन्तिम (बिकत उयष्लत) कम्तीमा तीन स्थानबाट एक साथ युद्धस्तरमा निर्माण कार्य शुरू गरेर आगामी दुई वर्षमा २३ मिटर चौडाईको पैदल ट्रयाक खोल्ने गरी कल पाँच वर्ष भ्रित्र सडक निर्माण सक्ने कार्ययोजना सहित नेपाली सेनाले रक्षा मन्त्रालय मार्फत् पाँच वर्षे कार्ययोजना भौतिक पूर्वाधार मन्त्रालयमा प्रस्तुत गरिसकेको छ । सोहि अनुसारको बर्षेनी बजेट विनियोजन हने गरी छुटटै योजनाको तयारीका लागि तत्कालीन अर्थ, भौतिक पूर्वाधार, र रक्षा मन्त्रालयबीचको सहमतिमा मिति २०८००६०५ मा भौतिक पूर्वाधार मन्त्रालयले (मा मन्त्रीस्तरीय) निर्णय समेत गरिसकेको तर मा पुष्पकमल दाहाल प्रचण्ड नेतृत्वको पछिल्लो सरकारको भौतिक पूर्वाधार मन्त्री र मन्त्रालयले उक्त निर्णयलाई कार्यान्वयन गर्न नमानेकाले प्रस्तावित कार्ययोजना अवरुद्ध भएको छ । तसर्थ, वर्तमान मन्त्रिपरिषदबाट विशेष निर्णय गरीगराई चालू आव २०८१८२ भित्रै उक्त तुषरपानीकोठेधारतिङ्कर सडक निर्माणको को लागि प्रस्तावित उक्त कार्ययोजना अनुसार बजेट व्यवस्थापन र कार्यान्वयन, हुनका लागि सम्मानीय प्रधानमन्त्री ज्यूलाई सादर अनुरोध र ध्यानाकर्षणसहित सकारात्मक र स्पष्ट जवाफको माग गर्दछु । यसका साथै, महाकाली नदी, भारतनेपालबीचको अन्तरराष्ट्रिय सिमा नदी हो । वर्षेनी यस नदीमा आउने वर्षी र बाढीका कारण दुवै तर्फको सिमा क्षेत्रमा कटान भईरहन्छ । भारततर्फको धारचुलामा स्थायी रूपमा महाकाली नदी नियन्त्रण एवं तटबन्धको कार्यालय स्थापित छ र सोही कार्यालयबाट भारततर्फ निरन्तर तटबन्ध निर्माण र मर्मतको कार्य चलिरहेको छ । यता महाकाली नदीमा २०७० सालमा आएको अकल्पनीय बाढीका कारण सदरमुकाम लगायत सिमा क्षेत्रका सरकारी भवनहरू र वस्ती समेतको ठूलो भूभाग नदीले बगाएर लगेको वा काटिएर भारत तर्फ पुगेको अवस्थामा तत्कालीन सरकारले उच्च राष्ट्रिय महत्त्वका साथ्दार्चुला सदरमुकाममा महाकाली नदी नियन्त्रण आयोजना को कार्यालय स्थापना गरेको थियो । उक्त आयोजनाले गुरुयोजना स्वीकृत गरि सोहि अनुसार नदी नियन्त्रणको निर्माण कार्य गरिरहेको थियो। तर, स्वीकृत गुरुयोजना अनुसार निर्माण कार्य चलिरहेकै अवस्थामा र थप क्षेत्रमा तीव्र कटान समेत भईरहेको अवस्थामा नै मिति २०८००१२० को मन्त्रिपरिषद्को निर्णयबाट अचानक उक्त महाकाली नदी नियन्त्रण आयोजनाको कार्यालय दार्चलाबाट हटाउने निर्णय गरिएकोले निर्माणाधीन कार्य अवरुद्ध र अलपत्र हुन पुगेको छ भने सीमा क्षेत्रमा थप कटान तीव्ररुपमा जारी रहेकोले यसरी अन्तर्राष्ट्रिय सीमा क्षेत्रको सम्वेदनशीलतालाई अनदेखा गरेर उक्त कार्यालय दार्चुला जिल्लाबाट किन हटाईयो? दार्चुला सरदमुकामबाट उक्त कार्यालय हटाउने निर्णय सच्याएर भारततर्फको जस्तै नितरन्तर आवश्यकता र अवस्थाअनुसार नदी नियन्त्रण एवं मर्मत कार्य समेत गर्ने जिम्मेवारी सहित उक्त महाकाली नदी नियन्त्रण आयोजनाको कार्यालयलाई स्थायी रूपमा रहने गरी पुनःस्थापना गर्ने कार्यमा सम्माननीय प्रधानमन्त्री ज्यूको ध्यानाकर्षण सहित सम्बन्धित मन्त्रालयलाई आवश्यक निर्देशन हुन अनुरोध गर्दछु । धन्यवाद । जवाफमाननीयज्यूले उठाउनुभएको प्रश्नको सम्बन्धमा पूर्व प्रश्नकर्ता माननीयज्यूहरूको उत्तरका सन्दर्भमा समेत प्रष्ट धारणा राखिसकेको छु । यहाँ माननीयज्यूले उठाउनुभएका अन्य विषयको सम्बन्धमा प्रष्ट पार्न चाहन्छु । महाकाली करिडोर आयोजनाअन्तर्गतको तुषारपानीकोटेघरटिंकर खण्डमा ८० प्रतिशत कडा चट्टान रहेको र विस्फोटक पदार्थको व्यवस्थापनको सहजता भई निर्माण कार्यमा कम समय लाग्ने र कार्यप्रगति छिटो हुने उद्देश्यका साथ नेपाली सेनामार्फत कार्यान्वयन भइरहेको छ । छुट्टै बजेट शीर्षकको सन्दर्भमा रक्षा मन्त्रालय (नेपाली सेना) बाट कार्यान्वयन भइरहेको तराईमधेश द्रुतमार्गबाहेक अन्य कुनै पनि नेपाली सेनाले निर्माण गर्ने सडकहरुमा छुट्टै बजेट उपशीर्षक कायम भएको अवस्था छैन । तथापि यथेष्ट बजेट विनियोजनका सन्दर्भमा भने बजेट अभावका कारण कार्य प्रगतिमा कुनै कमी हुन नदिन नेपाली सेनाबाट माग भएबमोजिम नै विगतमा पनि बजेट व्यवस्थापन भइरहेको तथा भविष्यमा समेत बजेट कमी हुन नदिने विश्वास दिलाउन चाहन्छु । संघको कार्यक्षेत्र रहेका सुदूरपश्चिम प्रदेशको पहाडी क्षेत्रमा सिंचाइ र नदी नियन्त्रणका कार्यहरु प्रभावकारी रुपले सम्पादन गर्न दार्चुलाबाट बैतडीको पाटनमा कार्यालय स्थानान्तरण गरिएको थियो । तटबन्ध निर्माण कार्यान्वयन एवं आवश्यक अनुगमनको लागि सम्पर्क कार्यालय र केही प्रविधिकहरू दार्चुलामा पनि राखिएको छ । साथै बैतडीस्थित कार्यालयले पनि यससम्बन्धी कार्य गर्ने जानकारी गराउन चाहन्छु । प्रश्न ७ दुर्गा राईसर्वप्रथम बधाई दिन चाहन्छु । गत असार १७ गते मध्यराति के पर्यो त्यस्तो आपत १२ घण्टा उज्यालो पर्खन नसकिने गरी संसदको पहिलो र दोस्रो संख्याका ठूला दलहरुले ७ बुदे सम्झौता गर्नुका कारण के हो ? र यसलाई आम नेपाली नागरिकले थाहा पाउँदा बिद्रोह गर्ने बुदाँहरु समाबेश छन्र ? अर्को कुरा संबिधान संशोधन गर्ने भन्दै आम उत्पीडितहरुको प्राप्त अधिकार खोस्न लागिएको त होइन ? भन्ने आम चासो छ । साथै प्रधानमन्त्रीज्यू, कानुन तथा मानव अधिकार समितिमा रहेको बिधेयक कहिले टुङ्गयाउने हो सरकार र सम्माननीय प्रधानमन्त्रीज्यूको भनाई के छ? जवाफबधाइका लागि माननीयज्यूलाई धन्यवाद दिन चाहन्छु । हिजो मैले विश्वासको मत प्राप्त गर्ने सन्दर्भमा नेपाली काँग्रेस र नेकपा एमालेका बीचमा भएको सात बुँदे सम्झौता यस सम्मानित सदनसमक्ष जानकारी गराइसकेको व्यहोरा माननीयज्यूलाई अवगत नै छ । संसदीय समितिमा रहेका विधेयकहरूलाई टुंगोमा पुर्याउने सम्बन्धमा माननीयज्यूहरूले समेत सक्रिय र क्रियाशील भई सहयोग गर्नुहुनेछ । सरकारको यस सम्बन्धमा पूर्ण सहयोग रहनेछ । प्रश्न ८ दीपक गिरीसम्माननीय प्रधानमन्त्रीज्यू,सर्वप्रथमतः हार्दिक बधाई छ । सफल कार्यकालको शुभकामना छ । जब जब मुलुक संकटको भुमरीमा रुमल्लिन थाल्छ  तब यो नेपाली काँग्रेस र नेकपा एमाले एकसाथ उभिएर संकटको निकासका लागि अग्रसर भएको इतिहास छ । मुलुकमा नयाँ संविधान जारी भएर संघिय संरचनामा प्रवेश गरे संगै समृद्धिको वाटोमा अघि बढ्दै गर्दा कोभिड लगायत विश्वव्यापी मन्दिले हाम्रो मुलुक पनि प्रभावित नहुने कुरै भएन । यस्तो संकटकालिन अवस्थामा राज्यले अभिभावकको जिम्मेवारीपूर्ण भूमिका निर्वाह गर्नुपर्नेमा राजनीतिक खिचातानीमै हामी अल्झियौं । गत निर्वाचनमा नेपाली काँग्रेस यो देशको प्रमुख दलका रुपमा रह्यो, त्यसपछि नेपाली काँग्रेस भन्दा थोरै पछि दोस्रो दलका रुपमा एमाले आयो र तेस्रो दलका रुपमा नेकपा माओवादी रहन पुग्यो ।सरकार सञ्चालनका लागि कसैको बहुमत नपग्दा मुलुकको प्रमुख दल कहिले प्रतिपक्षमा वस्नुपर्ने त कहिले तेस्रो दलले नेतृत्व गरेको सरकारमा सामेल हुनपर्ने संसदीय अभ्यासको कुरुप अनुभवका बिच रहनु पर्ने अवस्था आयो । प्राविधिक रुपमा जेजस्तो रहेपनि यस्तो अभ्यासले हाम्रो संसदीय प्रणालीलाई लल्कारीरहेको हामी सवैले अनुभव गरेकै हो । यस्तो राजनीतिक अस्थिरताका कारण सरकारले जनजीविकाका सवालमा प्रवाह गर्नुपर्ने सेवाहरुमा तदारुकता नहुनु स्वभाविक थियो र यस्तो हुदा संसदीय लोकतन्त्र प्रति नै प्रश्न गरेर जनतामा भ्रम सिर्जना गर्नेहरुको खेती क्रमशः शुरु हुदै गर्दा संसदीय लोकतन्त्र समावेशीकरण र खासगरि परिवर्तित प्रणालीको रक्षाका लागि मुलकका प्रमुखदल एकठाँउमा उभिन जरुरी थियो । ढिलै भए पनि राजनीतिक कोर्षले एउटा उचित मार्ग पहिल्याएको छ । यसका लागि पनि म शुभकामना दिन चाहन्छु ।अब सम्माननीय प्रधानमन्त्रीज्यू समक्ष मेरा केही प्रश्नहरु राख्ने अनुमति चाहन्छु । १ गत असार २८ गते त्रिशुलीमा दुइ ओटा यात्रुबस दुर्घटना भएको खबरले देश शोकमग्न बनेको छ भने अझै यात्रुहरुको अवस्था अज्ञात छ । यस सन्दर्भमा प्रधानमन्त्रीज्यूमार्फत म यो जान्न चाहान्छु कि सार्वजनिक यातायात तथा सडक सुरक्षा सुनिश्चित गर्न सरकारको नीति के? नेपालमा कति यात्रुबाहक सवारी साधनहरू संचालित छन्? ती सबै सडकहरूको अवस्था मापदण्ड अनुसार छ कि छैन ? तिनमा चल्ने सवारी साधनको यान्त्रिक अवस्था के कस्तो छ? कुन खालका सडकमा कस्ता वाहनहरू चल्न अनुमति छ ? यस्ता विषयहरू नागरिकसँग प्रत्यक्ष सरोकार राख्ने विषय भएकाले उपरोक्त अनुसार यातायात व्यवस्थापन र नियमन गर्ने निकायहरूको कार्य क्षमता र कार्यकुशलता आजको आवश्यकता अनुसार छ कि छैन?२ एमसीसी कार्यान्वयन भएको १ वर्ष हुन लाग्दैछ । पाँच वर्षभित्र सक्नैपर्ने शर्त हामीले स्वीकार गरेका छौ, यहि सदनबाट हामीले पारित गरेका छौ, एक वर्षको प्रगति कस्तो छ, यहि गतिमा काम गरेर हामी पाँच वर्षभित्र काम सक्छौ त ? हामीले स्वीकार गरेका शर्त अनुसार देश हितमा, विकासलाई गति दिने कि, नेपालीहरू आफैले स्वीकार गरेको शर्तमा, काम गर्न सक्दैनन्भन्ने इमेज बनाउने ? यदि हामीले काम गर्न सकेनौ भने यस्ता सहयोगहरू भविश्यमा पाउन अप्ठ्यारो पर्ला कि भन्ने विषयमा प्रधानमन्त्रीको जवाफ सुन्न चाहन्छु । जवाफ१ गत असार २८ गते त्रिशुलीमा भएको यात्रुबस दुर्घटनामा परेर हराएका ६२ जना मध्ये हाल सम्म २५ जनाको शव फेला परेको छ । त्यसमध्ये १८ जनाको सनाखत भएको छ भने ७ जनाको सनाखत हुन बाँकी रहेको छ। आजको मितिमा नेपाली सेना १४ जना नेपाल प्रहरी ५६ जना र सशस्त्र प्रहरी बल, नेपालका १२६ जना गरी १९७ जना सुरक्षाकर्मीले खोजी कार्य गरिरहेका छन भने श्रावण ५ गतेदेखि १२ जना भारतीय गोताखोरहरू समेत परिचालन गरिएको छ। शवहरु बगेर भारतीय भूमिमा समेत पुगेको अनुमान गरिएकोले भारतको पश्चिम चम्पारन स्थित स्थानीय प्रशासन मार्फत् शव खोजीका लागि भारतीय दुतावासमार्फत अनुरोध गरिएको छ । फेला परेका २५ शवहरू चितवन, नवलपरासी पूर्व, नवलपरासी पश्चिम र भारतीय भूमिमा समेत फेला परेका छन् । बस दुर्घटना भएको स्थल र सो को आसपासको क्षेत्रलाई मुख्य केन्द्र बिन्दु बनाई खोजी कार्य गरिएको छ भने नदीले बगाएका शवहरु भेटिन सक्ने संभावित स्थलहरु चितवन, नवलपसारी पूर्व, नवलपरासी पश्चिम र भारतको पूर्वी चम्पारन सम्म खोजी कार्य भइरहेको छ। धमिलो पानी, नदीको उच्च बहाव गति र ३०४० मिटर गहिरो नदीका कारण खोजी कार्यमा अपेक्षित सफलता मिल्न सकेको छैन । तथापि उपलब्ध प्रविधिक उपकरण, जनशक्तिको सम्पूर्ण सामर्थ्य प्रयोग गरी सुरक्षा निकाय परिचालन र स्थानीय प्रशासनले स्थानीय नागरिकहरु समेतको सहयोगमा खोजी कार्यमा निरन्तरता दिइएको छ। सार्वजनिक यातायात तथा सडक सुरक्षा सुनिश्चित गर्न सरकारले सडक सुरक्षा विधेयकको तयारी गरी अन्तिम रुप दिने चरणमा रहेको छ भने राष्ट्रिय यातायात नीति हालै मन्त्रिपरिषदमा स्वीकृतिको लागि पेश भएको छ। सडक सुरक्षाको संवेदनशीलता र यसमा सम्बन्धित क्षेत्रका सरोकारवालाहरूको आवद्धता जरूरी भएकोले राष्ट्रिय सडक सुरक्षा परिषद्लाई कानूनबमोजिम सडक सुरक्षाको विभिन्न अवयवहरूलाई व्यवस्थित तवरले कार्यान्वयन गर्ने गरी नीतिगत तथा कानूनी व्यवस्था गरिनेछ । २ एमसिसि सम्झौताअनुरूप ट्रान्समिसन लाईन, सवस्टेशन तथा सडक स्तरोन्नतिका आयोजना तोकिएको समय पाँचबर्ष भित्रै सम्पन्न गर्ने गरी कार्ययोजना स्वीकृत भई सोही अनुसार कार्य अगाडि बढेको जानकारी गराउन चाहन्छु ।आयोजनाको सवस्टेशन निर्माणको लागि ठेक्का सम्झौता समेत भइसकेको छ । ट्रान्समिसन लाईनको सम्बन्धमा एउटा खण्डको ठेक्का सम्झौता हुने चरणमा पुगेको छ भने बाँकी काम तीव्र रूपमा अगाडि बढेको छ । एमसिसिबाट प्राप्त हुने अमेरिकी डलर ५ सय मिलियन बराबरको रकम सम्झौता अवधिभित्र पूरै उपयोग गर्ने गरी वित्तीय योजना ढाँचा कार्यान्वयन हुनेछ । प्रस्तुत आयोजना सम्पन्न भएपश्चात नेपालको ऊर्जा क्षेत्रको विकासमा विशेष योगदान पुग्नेछ भने सडक स्तरोन्नतिमा नयाँ प्रविधि हस्तान्तरण हुने समेत जानकारी गराउन चाहन्छु । प्रश्न ९ दिनेश कुमार यादव१ भारत सरकारद्वारा निर्मित कोशी पश्चिमी नहरः नेपालभारतको सम्झौता अनुसार सप्तरी जिल्लाको दक्षिणी भेगमा पर्ने कोशी ब्यारेजदेखि भारतको लौकहीसम्म नेपाल ३२ किमी हो। भारतले आफ्नो सिमानासम्म नहरको दक्षिण बाँधमा पक्की सडक निर्माण गरेको छ, तर नेपालको सिमाना पर्ने नहरको बाँधमा पक्की पीच नबनाएको कारणले यस क्षेत्रका जनता साह्रै दुःख र पीडा सहनुपरेको छ। यस सम्बन्धमा, नहरको बाँधमा पक्की पीच निर्माणको लागि भारत सरकारसँग पहल गर्ने कि नगर्ने? २ उदयपुरको गाईघाटदेखि भारत सिमानासम्मको सडकः सपरी जिल्ला संसदिय क्षेत्र नं ३ मा पर्ने उदयपुरको गाईघाटदेखि भारत सिमानासम्मको सडक, जो राष्ट्रिय गौरवको योजनाको लागि राजमार्ग अन्तर्गत पर्दछ। यो सडक यस आर्थिक वर्षमा बन्ने हो कि होइन? ३ सुनकोशी कमला डाईभर्सनः यो परियोजना सप्तरी जिल्लासम्म सिँचाई पुर्याउन सक्छ। सुनकोशी कमला डाईभर्सन बन्ने हो कि होइन? जवाफ१ नेपालको भूभागमा पर्ने कोशी पश्चिम नहरको बाँधमा क्रमशः सडक कालोपत्रे भइरहेको छ । नहरको किनार अतिक्रमण भएकोले उक्त अतिक्रमण हटाई कालोपत्रे गर्न नेपाल भारत द्विपक्षीय संयन्त्रमार्फत् अनुरोध गरिनेछ ।२ उदयपुरको गाईघाटदेखि भारतीय सिमानासम्मको सडक निर्माणको सन्दर्भमा पूर्व तयारीका कार्यहरू सम्पन्न भई गत आर्थिक वर्ष २०८०८१ मा स्रोत सहमति माग भएकोमा आर्थिक चापका कारण अगाडि बढाउन नसकिएकोले चालु आर्थिक वर्षमा प्राथमिकताको साथ अगाडि बढाइनेछ । ३ नेपाल र भारतबाट संयुक्त रूपमा कोशी उच्च बाँधसँगै सुनकोशी कमला डाईभर्सन अध्ययनको चरणमा रहेको छ । अध्ययन सम्पन्न भएपछि यसको कार्यान्वयन अगाडि बढाइनेछ । प्रश्न १० दिपा शर्मा२०७७ सालमा यहाँकै नेतृत्वमा गठित सरकारले आफ्नो कार्यकालमा थालनी गरेका कैयौँ राष्ट्रिय गौरवका आयोजनाहरू, निर्वाचन क्षेत्र केन्द्रित रणनीतिक योजनाहरू र पालिका केन्द्रित योजनाहरू जस्तै सडक, पुल, अस्पतालहरू, बहुप्राविधिक विश्वविद्यालय, औद्योगिकग्राम, प्रधानमन्त्री आधुनिक कृषि कार्यक्रम, राष्ट्रपति शैक्षिक सुधार कार्यक्रम, पोखरा अन्तर्राष्ट्रिय विमानस्थल, गौतमवुद्ध अन्तर्राष्ट्रिय विमानस्थल, पुष्पलाल लोकमार्ग (मध्यपहाडी) मदन भण्डारी राजमार्ग र करिडोर चक्रपथहरू, खेलमैदान, रङ्गशाला, रेलमार्ग, न्यानो स्याटलाइट, भूमिसम्बन्धी समस्या जो अहिलेसम्म पनि कतिपय अगाडि बढ्नै सकेका छैनन् भने धेरैजसो योजनाहरू अलपत्र र अधुरा नै रहेका छन् । यी योजनाहरूलाई अगाडि बढाउनेतर्फ सम्माननीय प्रधानमन्त्रीज्यूले कसरी सोच्नुभएको छ? जवाफसमृद्ध नेपाल सुखी नेपालीको सपना पूरा गर्न नै मैले २०७७ सालमा मेरो नेतृत्वमा गठित सरकारले कैयौँ राष्ट्रिय गौरवका आयोजनाहरू, निर्वाचन क्षेत्र केन्द्रित रणनीतिक योजनाहरू र पालिका केन्द्रित योजनाहरू शुरूआत गरेको थियो । यसरी थालनी गरेका मध्ये अधुरा र अलपत्र योजनाहरूलाई स्रोत साधनको उचित व्यवस्थापन गरी यथाशीघ्र सम्पन्न गर्ने यस सरकारको प्राथमिकता रहेको छ । सीमित श्रोत र साधनको सदुपयोग गर्दै राष्ट्रिय गौरव, रूपान्तरणकारी, प्राथमिकता प्राप्त र राष्ट्रिय महत्त्वका अन्य आयोजनाहरूमा बजेट अभाव नहुने व्यवस्था मिलाइनेछ । हाल कार्यान्वयनमा गएका आयोजनाअन्तर्गतका ठेक्काहरूको कार्य सम्पन्न गर्न आवश्यक बजेट व्यवस्था गरिनेछ । साथै, ठेक्का व्यवस्थापनलाई चुस्त बनाइने र जिम्मेवार पक्षलाई जवाफदेही बनाइनेछ । प्रश्नकर्ता सबै माननीय सदस्यहरुलाई हार्दिक धन्यवाद छ ।"
परराष्ट्र मन्त्री राणा र जापानी राजदूतबीच भेटवार्ता,"काठमाडौं : परराष्ट्र मन्त्री आरजु राणा र नेपालस्थित जापानी राजदूत किकुता युताकाबीच भेटवार्ता भएको छ। सिंहदरवारस्थित परराष्ट्र मन्त्रालयमा सोमबार उनीहरूबीच भेटवार्ता भएको हो। उनीहरूबीच दुई देशको हित र आर्थिक सहयोग, लगानी र जनस्तरको आदानप्रदानलगायत विविध पक्षमा छलफल भएको थियो। भेटमा राजदूत युताकाले जापानका विदेशमन्त्री योको कामिकावाले मन्त्री राणालाई दिएको बधाई पत्र हस्तान्तरण गरेका थिए। राजदूत युताकाले जापानका प्रधानमन्त्री फुमियो किशिदाले प्रधानमन्त्री केपी शर्मा ओलीलाई बधाई तथा सफल कार्यकालको शुभकामना व्यक्त गरेको जानकारी गराएका थिए। राजदूत युताकाले नेपाल र जापानबीच कूटनीतिक सम्बन्ध स्थापना भएको ७०औं वर्षगाँठका र अल्पविकसित राष्ट्र (एलडीसी)बाट उत्तीर्ण हुने वर्ष भएकाले सन् २०२६ दुवै देशका लागि महत्वपूर्ण हुने बताएका थिए।"
"लिम्पियाधुरा, कालापानी र लिपुलेक नेपालकै भूभाग हो : प्रधानमन्त्री ओली","काठमाडौं : प्रधानमन्त्री केपी शर्मा ओलीले लिम्पियाधुरा, कालापानी र लिपुलेक नेपालको भूभाग रहेको कुरामा सरकार दृढ रहेको बताएका छन्। संसदमा संसदको जवाफ दिँदै प्रधानमन्त्री ओलीले सन् २०१६ को सुगौली सन्धिमा पनि काली नदीको पूर्वतिरको भूभाग नेपालको रहेको उनले दाबी गरे। प्रधानमन्त्री ओलीले नेपालभारतबीच हुँदै आएका विभिन्न बैठक र दुई देशबीचको सक्रिय संयन्त्रहरूले पनि सीमा समस्या समाधान गर्ने विषयमा समझदारी रहँदै आएको उनले बताए। सीमा सम्बन्धमा ओलीले यस्तो भने सुगौली सन्धि १८१६ बमोजिम लिम्पियाधुरा, कालापानी र लिपुलेकलगायत काली अर्थात् महाकाली नदी पूर्वका सबै भूभाग नेपालको हो भन्ने कुरामा नेपाल सरकार दृढ र स्पष्ट छ। उच्चस्तरीय भ्रमणका क्रममा नेपाल र भारतका प्रधानमन्त्रीबीच भएको भेटवार्तामा समेत सीमासम्बन्धी विषयलाई स्थापित कूटनीतिक संयन्त्रहरूमार्फत समाधान गर्नेगरी अगाडि बढाउने समझदारी भएको छ। २०८० पुस १९ मा सम्पन्न परराष्ट्रस्तारीय नेपाल भारतको संयुक्त आयोगको बैठकमा समेत सीमानाको विषयमा छलफल भएको र नेपाल भारत सीमाको बाँकी खण्डमा छिटोभन्दा छिटो काम सम्पन्न गर्ने प्रतिवद्धता भएको छ। नेपालभारत सीमामा सीमा स्तम्भ निर्माण गर्ने र मर्मतका काम पनि निरन्तर हुँदै आएका छन्। दुई पक्षीय अनुकूलतामा पनि बैठकहरू भएका छन्। सीमा सम्बन्धमा भारत सरकारसँग नेपालको अडान निरन्तर रहँदै आएको छ। सोहीअनुसार हाम्रो सक्रिय पहल रहने कुरा स्पष्ट पार्न चाहन्छु। यस सम्बन्धमा दार्चुलाको छाङ्ग्रुमा सशस्त्र प्रहरी बलको गुल्म स्थापना गरिएको छ भने भारततर्फ ५ वटा र चीनतर्फ १ वटा बीओपी स्थापना गरिएको छ।"
राप्रपाले आज मैतीदेवीबाट पशुपतिनाथ मन्दिरसम्म धार्मिक पदयात्रा गर्ने,"काठमाडौं : राप्रपाले आज मैतीदेवीबाट पशुपतिनाथ मन्दिरसम्म धार्मिक पदयात्रा गर्ने भएको छ। साउन महिनाको पहिलो सोमबार दिउँसो सवा १२ बजेबाट मैतीदेवी मन्दिर पुरानो बानेश्वरबत्तीसपुतलीगौशाला हुँदै पशुपतिनाथ मन्दिरसम्म पदयात्रा गर्न लागिएको राप्रपाका प्रवक्ता एवं प्रचार विभाग प्रमुख मोहन कुमार श्रेष्ठले जानकारी दिए। उनका अनुसार नेपाल सनातन धर्म संस्कृति संगठनको आयोजनामा हिन्दु राष्ट्र पुनःस्थापनाका लागि जनदबाव सिर्जना गर्न, हिन्दुत्वको प्रवर्द्धन गर्न, आपसी एकता, सदभाव र मेलमिलापको भावना विकास गर्न धार्मिक पदयात्रा गरिएको हो। पदयात्रामा राप्रपा अध्यक्ष राजेन्द्र लिङ्देन, वरिष्ठ नेताहरु, धार्मिक क्षेत्रका विशिष्ट व्यक्तित्वहरु, धार्मिक संघसंस्थाहरुको सहभागिता रहने उनको भनाई छ। यसैगरी सनातन हिन्दू राष्ट्रका लागि आज नेपाल सनातन धर्म संस्कृति संगठनले पनि धार्मिक पद यात्रा गर्न लागेको पुष्पराज पुरुषले जानकारी दिए।"
"कर्णाली प्रदेश सरकारबाट बाहिरियो माओवादी केन्द्र, पहिलो पटक प्रमुख प्रतिपक्षी दलको बेञ्चमा","वीरेन्द्रनगर : कर्णाली प्रदेशमा नेकपा माओवादी केन्द्रका मन्त्रीहरूले सामूहिक राजीनामा दिएका छन्। एमाले नेतृत्वको कर्णाली प्रदेश सरकारमा सहभागी माओवादी केन्द्रका मन्त्रीहरूले सामूहिक राजीनामा दिएका हुन्। नेकपा माओवादी केन्द्रबाट मन्त्री बनेका आर्थिक मामिला तथा योजना मन्त्री महेन्द्र केसी, सामाजिक विकास मन्त्री विरबहादुर शाही, उर्जा तथा जलस्रोत मन्त्री रणसिंह परियार र उद्योग, पर्यटन वन तथा वातावरण मन्त्री दुर्ग रावतले मुख्यमन्त्रीसामु राजीनामा दिएका छन्। कर्णालीमा अहिले एमाले नेता यामलाल कँडेल नेतृत्वको सरकार रहेको छ। मन्त्रीको राजीनामासँगै माओवादी संसदीय दलले कँडेल नेतृत्वको सरकारलाई दिएको समर्थन समेत फिर्ता लिने भएको छ। योसँगै कर्णालीमा पहिलो पटक माओवादी प्रमुख प्रतिपक्षी दलको बेञ्चमा पुगेको छ।"
तामाङ समुदायबाट देशमै पहिलो मुख्यमन्त्री बन्दै लामा,"हेटौंडा : राज्य संघीय संरचनामा आएसँगै बागमती प्रदेशमा ४ जना मुख्यमन्त्री फेरिए पनि कांग्रेसले सरकारको नेतृत्व गर्न पाएको थिएन। कहिले सत्ता साझेदारका रूपमा त कहिले प्रतिपक्षमा बस्नुपर्ने बाध्यताका बीच केन्द्रमा बनेको सत्ता समीकरणले यो पटक भने कांग्रेसलाई सरकारको नेतृत्व गर्ने अवसर दिएको छ। यसअघि प्रदेशको पहिलो प्रदेशसभाको कार्यकालमा तेस्रो ठूलो दलका रूपमा रहेको कांग्रेस दोस्रो कार्यकालसम्म आइपुग्दा पहिलो ठूलो दल भए पनि स्पष्ट बहुमत नहुँदा गठबन्धनमा आबद्ध मात्र रहेको थियो। यसअघिसम्म प्रदेशको पहिलो मुख्यमन्त्रीका रूपमा नेकपा एमाले तर्फबाट डोरमणी पौडेल सरकारको नेतृत्व गर्दा दोस्रो मुख्यमन्त्री एमालेकै अष्टलक्ष्मी शाक्य बनेकी थिइन्। तेस्रो मुख्यमन्त्री नेकपा एकीकृत समाजवादीका राजेन्द्र पाण्डे र चौथो मुख्यमन्त्री नेकपा माओवादी केन्द्रबाट शालिकराम जम्कट्टेल भएका थिए। पाँचौं मुख्यमन्त्री नेपाली कांग्रेस बागमती प्रदेश संसदीय दलका नेता बहादुर सिं लामा बन्ने भएका छन्। नेपाली कांग्रेस बागमती प्रदेश संसदीय दलको बैठकले मुख्यमन्त्रीमा लामालाई अघि बढाउने निर्णय गरेको हो। लामा नेपाली कांग्रेस बागमती प्रदेश संसदीय दलका नेता हुन्। बागमती प्रदेशमा पहिलोपटक नेपाली कांग्रेसले र देशमा पहिलोपटक तामाङ समुदायले मुख्यमन्त्री पाउने भएका हुन्। नेकपा एमाले बागमती प्रदेश संसदीय दलका मुख्य सचेतक मधुसुधन पौडेलले नेपाली कांग्रेस बागमती प्रदेश संसदीय दलका नेता तामाङको नेतृत्वमा सरकार बन्ने बताए। हामी अब आवश्यक प्रक्रियामा अघि बढ्छौं, मन्त्रालय १३ को संख्या बढाउँदैनौं। मन्त्रीहरू बारे सल्लाह हुँदैछ, उनले भने। १ सय १० सदस्यीय बागमती प्रदेश सभामा कांग्रेसका ३७, एमालेका २७, माओवादी केन्द्रका २१, राष्ट्रिय प्रजातन्त्र पार्टीका १३, एकीकृत समाजवादीका ७, नेपाल मजदुर किसान पार्टीका ३ र हाम्रो नेपाली पार्टीका २ सांसद छन्। एमालेकांग्रेस समीकरणमा ६४ जना सांसद छन्। बहुमतका लागि ५६ सांसदको समर्थन भए पुग्छ। पछिल्लो समीकरण अनुसार एमालेकांग्रेस गठबन्धनलाई स्पष्ट बहुमतको सुविधा छ। एमाले कांग्रेसको समिकरण हुँदा बागमती प्रदेशमा साना दलको महत्व भने घटेको छ। ८ गते अपराह्न ५ बजेभित्र दाबी पेस गर्न आह्वान प्रदेश प्रमुख यादवचन्द्र शर्माले मुख्यमन्त्री शालिकराम जम्कट्टेलको राजीनामा स्वीकृत गरी साउन ८ गते साँझ ५ गतेभित्र मुख्यमन्त्रीमा दाबी पेश गर्न आब्हान गरेको छ। राजीनामा स्वीकृतसँगै जम्कट्टेल नेतृत्वको सरकार कामचलाउ भएको छ। प्रदेश प्रमुख शर्माले संविधानको धारा १६८ को उपधारा २ अनुसार बहमुत प्राप्त प्रदेशसभा सदस्यलाई साउन ८ गते साँझ ५ बजेभित्र मुख्यमन्त्रीमा दाबी पेश गर्न आब्हान गरेको उनका प्रेस संयोजक शिव चौलागाईंले बताए।"
प्रतिनिधिसभा बैठक सुरू (लाइभ),"काठमाडौं : संघीय संसदअन्तरगतको प्रतिनिधि सभाको बैठक सुरू भएको छ। आजको बैठकमा सांसदहरूले सोधेका प्रश्नको जवाफ प्रधानमन्त्री केपी शर्मा ओलीले दिने कार्यसूची छ। प्रधानमन्त्री ओलीले प्रतिनिधि सभा नियमावली, २०७९ को परिच्छेद९ बमोजिम सांसदहरूले सोधेका प्रश्नको जवाफ दिन लागेका हुन्। पछिल्लो समय प्रधानमन्त्री बनेपछि ओलीसँग पहिलो पटक प्रश्नोत्तर हुने भएको हो। २०७५ साल माघ ४ गतेबाट प्रतिनिधि सभा बैठकमा प्रधानमन्त्रीसँग प्रश्नोत्तर कार्यक्रम सुरू भएको हो। असार ३० गते प्रधानमन्त्री नियुक्त भएका ओलीले आइतबार विश्वासको मत लिएका थिए। ओली नेतृत्वको सरकारमा नेपाली कांग्रेस,नेकपा एमालेसँगै लोसपा र जसपा सहभागी छन्।"
ओली प्रधानमन्त्री हुनुको अन्तर्य !,"केपी ओली प्रधानमन्त्री हुँदा ल्याएको महत्वाकांक्षी योजना समृद्ध नेपाल, सुखी नेपाली सबैको मनमा रह्यो। प्रधानमन्त्री केपी शर्मा ओली चौथोपटक प्रधानमन्त्री भएका छन्। पुष्पकमल दाहालले संसद्बाट विश्वासको मत गुमाएपछि नेपाल कम्युनिस्ट पार्टी (एमाले)का अध्यक्ष ओलीलाई प्रधानमन्त्री बन्ने बाटो खुलेको थियो। को हुन् केपी शर्मा ओली ? : नेपालको पूर्वी पहाडी जिल्ला तेह्रथुममा जन्मेका ओली नेपाल कम्युनिस्ट पार्टी (नेकपा) मा प्रवेश गरी राजनीतिक यात्रा सुरु गरेको देखिन्छ। प्रजातन्त्र आन्दोलन र गणतन्त्रको पक्षमा लागेका कारण उनी पहिलोपटक सार्वजनिक अपराध ऐनअन्तर्गत पक्राउ परेका थिए। तत्कालीन अवस्थामा उनी राजनीतिक गतिविधिमा संलग्न भएको आरोपमा गिरफ्तार गरियो। १४ वर्षका लागि जेलमा राखियो। चार वर्ष एकान्त कारावासमा। उनी जेलमा रहँदा नेपाल कम्युनिस्ट पार्टी (माक्र्सवादीलेनिनवादी) गठन भयो र उनका साथीहरूले उनलाई संस्थापक नेता मान्थे। समृद्ध नेपाल, सुखी नेपाली एउटा संकेत : केपी ओलीको यसअघिको कार्यकालमा ल्याएको महत्वाकांक्षी योजना समृद्ध नेपाल, सुखी नेपाली सबैको मनमा रह्यो। उनले प्रधानमन्त्री कार्यालयको मातहतमा अनुसन्धान एजेन्सीहरू ल्याउने प्रयास गरे तर शक्ति केन्द्रीकरणका लागि आलोचित बने। दुई वर्षअघिको चुनावमा नेपाली कांग्रेस सबैभन्दा ठूलो दलको रूपमा उभियो, त्यसपछि नेकपाएमाले। तेस्रोमा माओवादी केन्द्र। नेकपा माओवादी केन्द्रका अध्यक्ष पुष्पकमल दाहालले प्रधानमन्त्रीको दाबी गरे पनि बहुमत रहेको नेपाली कांग्रेसले अस्वीकार गरेको थियो। त्यसपछि दाहालले आफ्नो उम्मेदवारीलाई बलियो बनाउन नेकपा एमाले र राष्ट्रिय स्वतन्त्र पार्टी (रास्वपा)सँग समर्थन मागे। त्यसपछि उनलाई प्रधानमन्त्री नियुक्त गरियो। गठबन्धन अन्ततः विघटन भयो। राजतन्त्रको अन्त्य र त्यसपछि गणतन्त्र भएपछि नेपालमा १३ विभिन्न सरकार फेरिइसकेका छन्। राजनीतिक दलहरू र राजनीतिज्ञ भनेका समाजका ऐनामात्र हुन्। त्यसैले सबै दोष राजनीतिज्ञलाई मात्रै लगाउनु गलत हो। अलादिन र ओलीको सन्दर्भ : केही व्यक्तिको मतअनुसार केपी ओलीलाई नेपालमा सम्मान गरिन्छ। केही व्यक्तिको मतअनुसार उनी चलचित्र अलादिनजस्तै हुन् जसले जे चाहन्छन्, भन्छन् र गर्छन्। उनले सरकारको नेतृत्व गर्दाका बखत नेपालको विकासका लागि धेरै गौरवशाली योजना बनाए, काम गरे। अध्ययनशील एवं तर्कशील गर्न सक्ने खुबी भएका व्यक्तित्वका रूपमा पनि ओली परिचित छन्। ओली प्रधानमन्त्री भइरहँदा हालै भएको भारतको चुनावी नतिजाले प्रभाव पार्ने आकलन पनि भइरहेको छ। मूलतः नेपालको अर्थतन्त्रमा न्यून प्रभाव पार्ने कतिपयको धारणा छ। भारतको उच्च वृद्धिदरले गर्दा यसको स्पिलओभर प्रभाव नेपालको समग्र विकासमा सकारात्मक हुन सक्छ। प्रत्यक्ष वैदेशिक लगानी आकर्षित गर्ने सन्दर्भमा भारत नेपालको प्रतिद्वन्द्वी होइन किनभने धेरै लगानी उत्पादनमूलक क्षेत्रमा भन्दा पनि जलविद्युत् र सेवा क्षेत्रमा हुने गरेको छ। साथै, चीनसँग बीआरआईको गति कस्तो हुन्छ ? पोखरा अन्तर्राष्ट्रिय विमानस्थललगायतको ऋणबारे चीनसँगको सम्बन्ध पनि चासोको विषय हो। नेतृत्वले नेपालले वस्तु निर्यात बढाउने, पूर्वाधारको विकासलाई बढावा दिने र व्यापारमा बजारीकरणको अवरोधलाई हटाउने काम गर्नुपर्छ। गठबन्धन र फेरि गठबन्धन : नेपालप्रति भारतको नीतिले नेपालको आर्थिक वृद्धिमा सकारात्मक र नकारात्मक दुवै प्रभाव पारेको छ। यो ऐतिहासिक, भूराजनीतिक र आर्थिक कारकहरूबाट प्रभावित जटिल सम्बन्ध हो। राजनीतिक गठबन्धनहरू गठन हुनुका तीनवटा मुख्य कारण हुन्छन्ः सरकारमा शासन गर्ने बहुमत प्राप्त गर्न र प्रतिपक्षमा सरकारको एक विश्वसनीय विकल्प सिर्जना गर्न अनि चुनावको समयमा चुनावी समर्थनलाई सुदृढ गर्न र अधिकतम परिणामहरू प्राप्त गर्न। जब गठबन्धन सम्झौता हुन्छ सो अन्ततः सबैमा पुग्छ। यसलाई गठबन्धन एकता प्रदर्शन गर्न, पारदर्शिता प्रवद्र्धन गर्न र विभिन्न व्याख्याबाट बच्न सबै पक्षले हस्ताक्षर गरेको औपचारिक दस्तावेजको रूपमा प्रकाशित गर्नु लाभदायक हुन सक्छ। सम्झौताका सर्तहरूको प्रकाशन विशेष पुस्तिका, प्रेस विज्ञप्ति, संयुक्त, पार्टी अखबार, आदिसहित धेरै तरिकामा गर्न सकिन्छ। नेताहरूले प्रायः गठबन्धनमा प्रवेश गरेपछि पार्टीको तल्लो तहले फलो गर्नेछन् भन्ने कुरालाई सामान्य मान्छन्। हालैको कांग्रेससँगको एमाले गठबन्धन साझेदारहरूले सुरुमै विवाद समाधान गर्ने संयन्त्र स्थापना र सहमतिमा हुनुपर्छ। यो संयन्त्र इमान्दार, गठबन्धनभित्रको सम्मानित व्यक्ति वा गठबन्धन ढाँचा बाहिरको व्यक्ति हुनसक्छ। गठबन्धन सरकारले गर्नुपर्ने काम नीतिको निरन्तरता : एउटा सरकारले लागू गरेको नीति तथा कार्यक्रम अर्को सरकारले नमान्ने हालको प्रचलन हटाई सत्तामा पुग्ने दलबीच विकास र सुशासनका क्षेत्रमा न्यूनतम सहमति जुटाएर काम गर्नुपर्छ। सोहीअनुसारको नीति तथा कार्यक्रम लागू गर्नुपर्छ। जसले गर्दा छिटोछिटो सरकार बदलिने परम्परा तोडिन्छ। विधिको शासन स्थापना र दण्डहीनताको अन्त्य : विधिको शासन स्थापना र दण्डहीनताको अन्त्यका लागि राज्यका विभिन्न अंगलाई उनीहरूको कार्यक्षेत्रभित्र रहेर कानुनले तोकेको काम, कर्तव्य र अधिकार निर्वाध रूपमा प्रयोग गर्न दिने वातावरण बनाउन ठूला राजनीतिक दलले काम गर्नुपर्छ। सार्वजनिक संस्थान तथा निकायमा अनुभवी व्यक्तिको नियुक्ति : विभिन्न सार्वजनिक संस्थान तथा निकायका व्यवस्थापन तथा सञ्चालक समितिमा आफ्ना कार्यकर्ता नियुक्त गर्दा सम्बन्धित विषयमा केही न केही जानकारी भएका व्यक्तिहरू नियुक्त गर्ने। स्वार्थको द्वन्द्व (कन्फ्लिक्ट अफ इन्ट्रेस्ट) नियन्त्रण गर्न संस्थानका सञ्चालक समितिमा कर्मचारी संगठन वा कर्मचारीका प्रतिनिधि राख्नु हुुँदैन। दलाल र बिचौलियामाथि नियन्त्रण : पद्धतिभन्दा बाहिर गएर आआफ्ना व्यक्तिगत तथा समूहगत स्वार्थपूर्तिका लागि मन्त्रालय तथा विभागमा धाउने दलाल र बिचौलियालाई निरुत्साहित गर्न मन्त्री तथा सचिवहरूलाई निर्देशन दिनुपर्छ। जिल्ला जिल्लाको नाम भजाएर मन्त्रालयमा डेलिगेसन जाने पुरानो संस्कार त्याग्नु पर्छ। विकास निर्माण आयोजनामा हस्तक्षेपको अन्त्य : विभिन्न विकास निर्माण कार्यको ठेक्कापट्टा तथा सामान खरिद कार्यमा अनावश्यक हस्तक्षेप नगर्न राजनीतिक दलले आफ्ना कार्यकर्तालाई सचेत गराउनु आवश्यक छ। निर्माण कार्यमा खटिएका कर्मचारीलाई धम्क्याउने, उनीहरूको कर्तव्य पालनामा बाधा पुर्याउने कार्य बन्द गरी निर्माण कार्यमा प्रक्रियागत सहजीकरण गर्नुपर्छ। कर्मचारी सरुवा व्यवस्थित गर्ने : मन्त्रालयका उच्च पदस्थ कर्मचारी, आयोजना प्रमुखहरूलाई निश्चित अवधिसम्म काम गर्ने वातावरण तयार गर्न सरुवासम्बन्धी मापदण्ड लागू गर्नु आजको आवश्यकता हो। राजनीतिज्ञहरूले आफ्नो घोषणापत्रमा प्रयोग गर्ने र केही नगर्ने ती व्यर्थ बजवर्डमध्ये भ्रष्टाचार एउटा भएको छ। सरकारी कर्मचारी र हाम्रा जनप्रतिनिधिविरुद्धको अदालतमा विचाराधीन मुद्दाहरूलाई कम्तीमा छिटो टुंग्याउने बेला आएको छ। यसरी, राजनीतिक दलहरू र राजनीतिज्ञ भनेका समाजका ऐनामात्र हुन्। त्यसैले सबै दोष राजनीतिज्ञलाई मात्रै लगाउनु गलत हो।"
पूर्वराज्यमन्त्री रामचन्द्र रायको हत्या,सर्लाही : पूर्वराज्यमन्त्री रामचन्द्र रायको हत्या भएको छ। अज्ञात समूहले धारिलो हतियार प्रयोग गरी गएराति चन्द्रनगर गाउँपालिका १ रतनपुरमा उनको हत्या भएको जिल्ला प्रहरी कार्यालय सर्लाहीले जनाएको छ। प्रहरीका अनुसार उनीमाथि धारिलो हतियार प्रहार भएको छ। रायको कसले हत्या गरेको खुलेको छैन। प्रहरीले घटनास्थलमा पुगेर अनुसन्धान गरिरहेको जनाएको छ। उनको घर मलंगवा नगरपालिका ४ भएपनि उनी रतनपुरमा आउजाउ गरिरहन्थे। थप विवरण आउन बाँकी रहेको छ।
सांसदहरूले सोधेका प्रश्नको जवाफ दिँदै प्रधानमन्त्री ओली (लाइभ),"काठमाडौं : प्रतिनिधि सभा बैठकमा प्रधानमन्त्रीसँग प्रश्नोत्तर कार्यक्रम सुरू भएको छ। प्रधानमन्त्री केपी शर्मा ओलीले सांसदहरूले सोधेका प्रश्नको जवाफ दिँदैछन्। प्रश्नोत्तरका लागि १० जना सांसदले नाम टिपाएका छन्। प्रश्नोत्तर कार्यक्रमअघि आकस्मिक समय र शून्य समयमा सांसदहरूले आआफ्ना धारणा राखेका थिए। अधिकांश सांसदहरूले प्राकृतिक विपत्तिबाट पीडितहरूका लागि राहत, क्षतिपूर्ति र व्यवस्थापनको माग गरेका थिए। पछिल्लो पटक प्रधानमन्त्री बनेपछि ओलीसँग पहिलो पटक प्रश्नोत्तर भएको हो। असार ३० गते प्रधानमन्त्री नियुक्त भएका ओलीले आइतबार विश्वासको मत लिएका थिए। ओली नेतृत्वको सरकारमा नेपाली कांग्रेस,नेकपा एमालेसँगै लोसपा र जसपा सहभागी छन्। २०७५ साल माघ ४ गतेबाट प्रतिनिधि सभा बैठकमा प्रधानमन्त्रीसँग प्रश्नोत्तर कार्यक्रम सुरू भएको हो।"
तीनै तहको सरकार अधिकार सम्पन्न नहुँदा जटिल अवस्था आयो : उपप्रधानमन्त्री सिंह,"काठमाडौं : उपप्रधानमन्त्री एवं शहरी विकास मन्त्री प्रकाशमान सिंहले तीनै तहको सरकार अधिकार सम्पन्न नहुँदा अहिलेको जटिल अवस्था आएको बताएका छन्। सहिद स्मृति प्रतिष्ठानले सोमबार आयोजना गरेको विचार गोष्टीमा उनले जनताको चाहना र देशको आवश्यक्ताअनुसार संविधान संशोधन हुन सक्ने बताएका हुन् । नेता सिंहले प्रक्रिया पूरा गरेर संविधान संशोधन गर्न सकिने बताए। यो संविधानको विशेषता नै प्रक्रिया पूरा गरेर संविधानमा जनताको माग र समयको आवश्यकता अनुसार संशोधन गर्न सकिने प्रावधान हो । जनताको माग र देशको आवश्यकताअनुसार संविधान संशोधन हुन सक्छ, उनले भने,३ तहको सरकारले अधिकारसम्पन्न भएर काम गरेको भए यो तहमा पुग्दैनथ्यौ भन्ने मलाई लाग्छ । अहिलेको परिस्थिति सुधार गर्न र जनतालाई राहत दिन उद्देश्यले नै कांग्रेस एमालेसहित साना दल सम्मिलित सरकार गठन भएको बताए।"
संसदमा 'पुष्पकमल दाहाल' भनेपछि नियमापत्ती,"काठमाडौं : नेकपा माओवादी केन्द्रका सांसद हितराज पाण्डेले नियमापत्ती जनाएका छन्। प्रतिनिधिसभा बैठकको आकस्मिक समयमा बोल्दै गरेका एमालेका सांसद किरण कुमार साहले पुष्पलाल श्रेष्ठ भन्नुपर्नेमा पुष्पकमल दाहाल भनेपछि माओवादी केन्द्रका प्रमुख सचेतक पाण्डेले नियमापत्ती जनाए। सांसद साहले तत्कालै आफूले बोलेका शब्द सच्चाएका थिए। तर, सांसद पाण्डेले नियमापत्ती जनाए। साहले भनेका थिए,'नेपाल कम्युनिष्ट पार्टीका संस्थापक नेता पुष्पकमल दाहाल पुष्पलालज्यूको ४६ औं स्मृति दिवसको उपलक्ष्यमा श्रद्धासुमन व्यक्त गर्न चाहन्छु।' उनी बोल्दै गर्दा पाण्डेले नियमापत्ती जनाएपछि सभामुखले साहलाई रोकेर उनलाई बोल्न दिएका थिए। त्यसपछि पाण्डेले भने,' नियमापत्ती गराएको छु सभामुखज्यू। उहाँले पुष्पकमल दाहाल भन्नु भएको छ। के भन्न खोज्नु भएको हो? वास्तवमा उहाँले कसरी लैजानु भएको हो? एउटा माननीयले बोल्दा आफूलाई के बोलिरहेछु भन्ने कुरा थाहा हुनुपर्छ भन्ने मलाई लाग्छ। योबारेमा नियमापत्ती जनाउँछु।' त्यसपछि सभामुख देवराज घिमिरेले सांसद साहलाई आफूले बोलेको विषयमा प्रष्ट पार्न निर्देशन दिए। सभामुखले भने,'माननीयज्यू तपाईंले बोलेको विषयमा नियमापत्ती आएको छ। के बोल्नु भएको हो? यस विषयमा स्पष्ट पार्नुहोस्।' जवाफमा साहले भने,' आफूले बोल्दै गर्दा पुष्पलाल भन्नुपर्नेमा पुष्पकमल दाहाल भन्न आएकाले क्षमता चाहन्छु।' त्यसपछि उनले आफ्नो भनाइलाई अगाडि बढाए।"
कम्युनिष्ट पार्टीका संस्थापक महासचिव पुष्पलालको ४६ औँ स्मृति दिवस मनाइँदै,"काठमाडौँ : नेपाल कम्युनिष्ट पार्टीका संस्थापक महासचिव पुष्पलालको ४६ औँ स्मृति दिवस आज विभिन्न कार्यक्रम गरी मनाइँदै छ । नेपाल कम्युनिष्ट पार्टी (एमाले), नेकपा (माओवादी केन्द्र), नेकपा (एकीकृत समाजवादी), नेकपा (माले) लगायत विभिन्न समूहमा छरिएका कम्युनिष्ट पार्टीहरूले आज विभिन्न कार्यक्रम आयोजना गरी उनको योगदानको सम्झना गर्दैछन् । पुष्पलाल स्मृति प्रतिष्ठानले कीर्तिपुर४ चम्पादेवीमा पुष्पलालको स्मृतिमा श्रद्धाञ्जलि सभा, गोष्ठीलगायत कार्यक्रम गर्ने जनाएको छ । कार्यक्रममा तत्कालीन निरंकुश जहानियाँ राणा शासनको अन्त्य गर्न विसं २००६ मा कोलकातामा कम्युनिष्ट पार्टीको स्थापना तथा मुलुकको कम्युनिष्ट आन्दोलनमा पुष्पलालले गरेको योगदान, त्याग र निष्ठाको आदर्शलाई समेटेर तयार गरिएको उनको जीवनीमा आधारित श्रव्यदृश्य सामग्री प्रस्तुत गरिने प्रतिष्ठानले जनाएको छ । नेपाल कम्युनिष्ट पार्टीका संस्थापक महासचिव पुष्पलालको जन्म विसं १९८१ असार १५ मा रामेछापको भँगेरीमा भएको थियो भने विसं २०३५ साउन ७ गते भारतको अस्पतालमा उपचारका क्रममा उनको निधन भएको थियो । जनताका पक्षमा अधिकार स्थापित गर्ने लक्ष्यका साथ २००६ मा नेकपाको स्थापना कोलकाताको श्याम बजारमा पुष्पलाल, नरबहादुर कर्माचार्य, नीरञ्जनगोविन्द वैद्य, नारायणविलास जोशी, मोतीदेवी श्रेष्ठको सक्रियतामा भएको थियो । विसं २०२५ मा पञ्चायती निरंकुशताको अन्त्यका लागि संयुक्त जनआन्दोलनको कार्यदिशा अगाडि सार्ने पहिलो नेताका रूपमा पुष्पलाललाई मानिन्छ । सरकारले पुष्पलालको सम्मानमा राष्ट्रिय पुरस्कारसमेत स्थापना गरेको छ । उनकै नाममा पुष्पलाल मध्यपहाडी लोकमार्गसमेत निर्माण भइरहेको छ । रासस"
निरंकुश राजतन्त्रविरुद्ध संयुक्त जनआन्दोलन गर्नुपर्ने पुष्पलालको विचार सही साबित भयो : प्रधानमन्त्री ओली,"काठमाडौं : प्रधानमन्त्री केपी शर्मा ओलीले नेपाल कम्युनिष्ट पार्टीका संस्थापक महासचिव पुष्पलाल श्रेष्ठ निरङ्कुश राजतन्त्रविरुद्ध लडेको स्मरण गरेका छन्। पुष्पलालको ४६औँ स्मृति दिवसका अवसरमा आज उनले सामाजिक सञ्जालमार्फत् ओलीले उच्च सम्मान र श्रद्धा व्यक्त गर्दै सामन्तवादको अन्त्य गर्न खेलेको भूमिका स्मरण गरेका हुन्। उनले निरङ्कुश राजतन्त्रविरुद्ध कम्युनिष्ट र नेपाली कांग्रेसले मिलेर जनआन्दोलन गर्नुपर्ने पुष्पलालको विचार सही सावित भएको स्मरण गरे। उहाँले नै सामन्तवादको अन्त्य र जनताको अधिकार स्थापना गर्ने लक्ष्यसाथ कम्युनिस्ट घोषणापत्र नेपालीमा अनुवाद गर्नुभयो र पार्टी स्थापनाको नेतृत्व गर्नु भयो। ओलीले भनेका छन्,निरङ्कुश राजतन्त्रविरुद्ध कम्युनिस्ट र कांग्रेसले मिलेर संयुक्त जनआन्दोलन गर्नु पर्ने उहाँको विचार सही साबित भयो। मेरा अग्रज नेता पुष्पलालको स्मृति दिवसमा उहाँप्रति उच्च सम्मान र श्रद्धा ! नेपाल कम्युनिष्ट पार्टीका संस्थापक महासचिव पुष्पलालको ४६ औँ स्मृति दिवस आज विभिन्न कार्यक्रम गरी मनाइँदै छ। नेपाल कम्युनिष्ट पार्टीका संस्थापक महासचिव पुष्पलालको जन्म विसं १९८१ असार १५ मा रामेछापको भँगेरीमा भएको थियो भने विसं २०३५ साउन ७ गते भारतको अस्पतालमा उपचारका क्रममा उनको निधन भएको थियो। जनताका पक्षमा अधिकार स्थापित गर्ने लक्ष्यका साथ २००६ मा नेकपाको स्थापना कोलकाताको श्याम बजारमा पुष्पलाल, नरबहादुर कर्माचार्य, नीरञ्जनगोविन्द वैद्य, नारायणविलास जोशी, मोतीदेवी श्रेष्ठको सक्रियतामा भएको थियो। विसं २०२५ मा पञ्चायती निरंकुशताको अन्त्यका लागि संयुक्त जनआन्दोलनको कार्यदिशा अगाडि सार्ने पहिलो नेताका रूपमा पुष्पलाललाई मानिन्छ। सरकारले पुष्पलालको सम्मानमा राष्ट्रिय पुरस्कारसमेत स्थापना गरेको छ।"
राजश्व परिचालनलाई प्रभावकारी बनाइ आर्थिक सुशासन कायम गरिनेछ : प्रधानमन्त्री,"चालु आर्थिक वर्षको मौद्रिक नीतिलाई थप लचिलो बनाई मुलुकको व्यावसायिक वातावरणमा थप सुधार गरिने प्रधानमन्त्री ओलीको भनाइ छ। काठमाडौं : प्रधानमन्त्री केपी शर्मा ओलीले राजश्व परिचालनलाई प्रभावकारी बनाइ आर्थिक सुशासन कायम गरिने बताएका छन्। सोमबार प्रतिनिधि सभामा नेपाली कांग्रेसका सांसद धनराज गुरूङले सोधेको प्रश्नको जवाफ दिँदै प्रधानमन्त्री केपी शर्मा ओलीले राजश्व परिचानलाई प्रभावकारी बनाइ आर्थिक सुशासन कायम गरिने बताएका हुन्। प्रधानमन्त्री ओलीले वित्तीय अपराधको प्रभावकारी नियन्त्रणका लागि जोखिममा आधारित मूल्याङ्कन प्रणाली अवलम्वन गर्ने, अधिक जोखिम रहेका क्यासिनो, बहुमूल्य धातु, सहकारी, घरजग्गा, विप्रेषण र बैंकिङ क्षेत्रको सघन सुपरीवेक्षण गर्ने व्यवस्था मिलाइने बताए। भ्रष्टाचारमा शून्य सहनशीलताको नीति अनुरूप भ्रष्टाचारको दृष्टिले उच्च जोखिमका क्षेत्र पहिचान गरी नियन्त्रणका लागि एकीकृत रूपमा प्रवर्द्धनात्मक, निरोधात्मक तथा उपचारात्मक उपाय अवलम्बन गरिने उनको भनाइ छ । प्रधानमन्त्री ओलीले भ्रष्टाचार न्यूनीकरण र सदाचार पद्धतिको प्रवर्द्धन गर्दै राज्यका समग्र क्षेत्रमा सुशासन कायम गर्नका लागि प्रविधिमैत्री सेवा प्रवाह दिनेमा जोड बताए। प्रधानमन्त्री ओलीले राजस्व चुहावट नियन्त्रण गरी गैरकानुनी आर्थिक कारोवार हुन नदिन सम्बन्धित निकायलाई क्रियाशील बनाई समन्वयात्मक रूपमा परिचालन गर्नुको साथै चोरीनिकासी एवं पैठारी नियन्त्रणका लागि संयुक्त गस्ती परिचालन र छड्के जाँच तथा सुराकी परिचालनलाई प्रभावकारी बनाइने बताए। उनले भने,' राजस्व परिचालनलाई प्रभावकारी बनाई आर्थिक सुशासन कायम गर्न केन्द्रीय बीजक अनुगमन प्रणाली,आशिकुडा प्रणाली, भिसिटिएस सूचना प्रणाली, भूमि व्यवस्थापन तथा अभिलेख सूचना प्रणालीबीच अन्तरआवद्धता कायम गरी एकीकृत करदाता सूचना प्रणालीको विकास गरिनेछ । यस्तै आयात हुने मालवस्तुको मूल्याङ्कनका लागि नियमित बजार सर्वेक्षण गरी संकलन गरिएको सूचनाका आधारमा तथ्यपरक र वास्तविक भन्सार मूल्याङ्कन प्रणाली विकास गरिनेछ ।' यस्तै प्रधानमन्त्री ओलीले स्रोत परिचालनको दबाबलाई न्यूनीकरण गर्न राजस्व परिचालनका अन्य क्षेत्र पहिचान गरी राजस्वको दायरा विस्तारलाई थप प्रभावकारी बनाइने बताउँदै आन्तरिक ऋणलाई समेत पुँजीगत प्रकृतिका ठूला पूर्वाधार निर्माणमा केन्द्रित गर्दै जाने व्यवस्था मिलाइनेमा जोड दिए। आर्थिक क्रियाकलापमा आएको सुस्ततालाई सम्बोधन गर्नुपर्ने अवस्था रहेको बताउँदै ओलीले विगत वर्षमा विधि प्रक्रिया पूरा गरी कार्यसम्पन्न गर्ने क्रममा विधिसम्मत रूपमा सिर्जित दायित्व यकिन गरी चालु आर्थिक वर्षभित्र भुक्तानी गर्ने व्यवस्था मिलाइने बताए। चालु आर्थिक वर्षको मौद्रिक नीतिलाई थप लचिलो बनाई मुलुकको व्यावसायिक वातावरणमा थप सुधार गरिने उनको भनाइ छ। प्रधानमन्त्री ओलीले मिटरब्याज, सहकारी, लघुवित्तका क्षेत्र तथा क्रिप्टो करेन्सीको प्रयोग तथा हुण्डीलगायतका माध्यमबाट ठगीका घटना बढ्दै गएकाले यस प्रकारका आर्थिक अपराधका घटनामा विद्यमान स्रोतसाधन र उपलब्ध जनशक्तिबाट प्रभावकारी रूपमा अनुसन्धान गरी दोषीलाई कारवाही गरिने बताए।"
संविधानको मूल मर्म नमर्नेगरी संविधान संशोधन गर्नुपर्छ : डा महत,"काठमाडौं : नेपाली कांग्रेस नेता डाप्रकाश शरण महतले संविधानको मूल मर्म र भावना नमर्नेगरी संविधान संशोधन गर्नुपर्ने बताएका छन्। बीपी कोइराला स्मृति दिवसको अवसरमा सोमबार आयोजित कार्यक्रममा बोल्दै पूर्व अर्थमन्त्री डामहतले संविधानको मूल मर्म र भावनालाई नखुम्च्याइँकन संविधान संशोधन गर्नुपर्नेमा जोड दिए। नेता महतले संविधान संशोधन गरेर जनताले पाएको अधिकार खोस्न थाले भनेर एकथरी मानिसले अनावश्यक हल्ला फिजाएको आरोप लगाए। उनले संविधान संशोधन गरेर जनताको अधिकारलाई अझ घनिभूत गर्न खोजेको स्पष्ट पारे। 'यिनीहरू मिलेर संविधान संशोधन गरेर प्राप्त भएको अधिकार खोस्न थाले भनेर अफवाह फैलाएका छन्। त्यो हुँदैन होइन। हामी अधिकारलाई घनिभूत गर्न चाहन्छु,'उनले भने,' समावेशीतालाई कम्प्रोमाइज गर्दैनौं। तर समावेशीतालाई सुनिश्चित गर्न अझ बेटर तरिकाहरू छन्। त्यो राम्रो तरिका हामीले अपनाउने हो। कमिकमजोरीहरूलाई हटाएर जनताको अधिकार र जिम्मेवारी सँगसँगै लिएर जानुपर्छ।' कांग्रेस प्रवक्ता समेत रहेका डामहतले अर्थतन्त्रमा देखिएका जटिलतालाई व्यवस्थित गर्न पनि संविधान संशोधन आवश्यक रहेको बताए। उनले कांग्रेस र नेकपा एमालेबीच भएको सहमति कार्यान्वयन चुनौतिपूर्ण रहेपनि असम्भव भने नभएको तर्क गरे। उनले भने, 'सफल पार्नका लागि सरकारमा सहभागीहरू दलहरूको ठूलो भूमिका छ। जुन जनतमा आशा जागेको छ, त्यो आशालाई भरोसामा परिणत गर्ने चुनौति छ। कठिन छ। चानचुने कुरा छैन। गर्न नसकिने भन्ने पनि छैन।'"
"चेतनारायण आचार्य लुम्बिनी प्रदेशको मुख्यमन्त्री बन्ने, दावी पेश गर्न जाँदै","दाङ : नेकपा एमाले संसदीय दलका उपनेता चेतनारायण आचार्य लुम्बिनी प्रदेशको मुख्यमन्त्री बन्ने भएका छन् । यसअघि संसदीय दलका नेता लिला गिरीलाई मुख्यमन्त्री बनाउने तय भएपनि अचानक पार्टी केन्द्रको निर्देशन भन्दै आचार्यलाई मुख्यमन्त्री बनाउने तयारी गरिएको हो । एमाले लुम्बिनी प्रदेशका मुख्य सचेतक तुलसी चौधरीले चेतनारायण आचार्यलाई मुख्यमन्त्रीमा दाबी पेश गर्न लागिएको बताए । अहिले हामीले मुख्यमन्त्रीमा चेतनारायण आचार्यको नेतृत्वमा सरकार बनाउने गरी दाबी पेश गर्दैछौं,उनले भने । अर्घाखाँचीको निर्वाचन क्षेत्र नम्बर १ (क) बाट निर्वाचित आचार्य एमालेका केन्द्रीय सदस्य छन् । कांग्रेस र एमालेको गठबन्धन बनेसँगै पार्टीले आफूलाई सरकारको नेतृत्वको जिम्मेवारी दिएको र सोहीअनुसार प्रदेश प्रमुख समक्ष दाबी पेश गर्न जाने तयारी भइरहेको उनले बताए। प्रदेश प्रमुख अमिक शेरचनले सोमबार साँझ ६:३० बजेभित्र सरकार गठनका लागि दावी पेश गर्न आह्वान गरेका थिए। लुम्बिनीमा कांग्रेसएमाले सत्ता गठबन्धन भएपछि माओवादी नेता जोखबहादुर महरा नेतृत्वको सरकार ढलेको हो । महराले आइतबार लुम्बिनी प्रदेशसभालाई सम्बोधन गर्दै राजीनामा दिएका थिए । आचार्य कांग्रेसका २७ र एमालेका २९ सांसदसहितको हस्ताक्षर बुझाएर मुख्यमन्त्रीमा दाबी पेश गर्नेछन्। ८७ सदस्यीय लुम्बिनी प्रदेश सभामा बहुमतको लागि ४४ सांसद भए पुग्छ । यसअघि शंकर पोखरेल नेतृत्वको सरकारमा आन्तरिक मामिला तथा कानुनमन्त्री रहेका आचार्य जोखबहादुर महरा नेतृत्वको सरकारमा आर्थिक मामिला तथा योजना मन्त्री थिए। आचार्य लीला गिरी नेतृत्वको सरकारमा ग्रामीण खानेपानी तथा सहरी विकास मन्त्री बनेका थिए।"
"नेपाललाई समृद्ध, सुशासनयुक्त मुलुक हो भनेर विश्वलाई चिनाउने बेला आएको छ : उपाध्यक्ष शाक्य","रामेछाप : नेकपाका संस्थापक महासचिव पुष्पलाल श्रेष्ठको ४६ औं स्मृति दिवस गृह जिल्ला रामेछापमा विविध कार्यक्रम गरी मनाइँदैछ। नेकपा (एमाले)का उपाध्यक्ष अष्टलक्ष्मी शाक्य लगायत नेताहरूले आज बिहान मन्थलीमा निर्माण गरिएको तीनलाल पार्कमा संस्थापक महासचिव पुष्पलालसहित तीनलाल (गंगालाल, पुष्पलाल, कृष्णलाल)को प्रतिमामा माल्यार्पण गरेका छन्। नेकपा (एमाले) मन्थली नगर कमिटीद्वारा आयोजित कार्यक्रममा उपाध्यक्ष शाक्यले देशमा राजनीतिक परिवर्तनको काम एक्लैले सम्भव नहुने निष्कर्षका साथ नेकपाका संस्थापक महासचिव पुष्पलालले राजतन्त्र फाल्न कांग्रेस र कम्युनिष्ट मिल्नुपर्छ भन्ने विचार अगाडि सारेको स्मरण गरिन्। निरङ्कुश पञ्चायती व्यवस्था अन्त्यका लागि नेपालका कम्युनिष्ट पार्टी र नेपाली कांग्रेसको संयुक्त जनआन्दोलनबाट सम्भव भएकाले यसबाट पुष्पलाल दूरदर्शी नेता हुनुहुन्थ्यो भन्ने पुष्टि गरेको बताइन्। उपाध्यक्ष शाक्यले भनिन्, संस्थापक महासचिव पुष्पलालले भविष्यको समेत प्रष्ट दृष्टिकोण राख्ने गरेको र पार्टी नेता प्रधान होइन, नीति प्रधान हुनुपर्छ भन्ने उहाँको मूल धारणा रहेको थियो। पुष्पलालको विचार र जननेता मदन भण्डारीको जनताको बहुदलीय जनवादलाई आत्मसात गर्दै सङ्घीय लोकतान्त्रिक गणतन्त्रलाई अघि बढाउनुपर्नेमा उनले जोड दिइन्। एमाले अहिले सत्तामा मात्र नभएर मूल नेतृत्वमा नै भएकाले नागरिकका समस्या समाधानको प्रमुख जिम्मेवारी पनि एमालेकै काँधमा आएको उपाध्यक्ष शाक्यले बताइन्। उनले भनिन्,देशमा स्थायित्व, सुशासन र समृद्धिको यात्रा अगाडि बढाउन सकियो भने हाम्रै कालमा नेपाललाई समृद्ध मुलुक बनाउन सकिन्छ। अहिलेको सरकारलाई सबैले साथ दिँदा मात्र बलिदानबाट प्राप्त गणतन्त्र संस्थागत र सुदृढ हुने उनको भनाई छ। पार्टीका अध्यक्ष केपी शर्मा ओलीको नेतृत्वमा अहिले देशका दुई ठुला पार्टी एमाले र कांग्रेस मिलेर सरकार बनाएकाले अब अलमलिन जरूरी नरहेको बताइन्। एक अर्कामा अन्तर्विरोध सिर्जना गर्ने, आलोचन गर्नेभन्दा पनि देशको समृद्धि, देशको विकासको लागि सबैले इमानदारीपूर्वक काम गर्नुपर्ने उनको जोड थियो। जसरी कृष्णलाल अधिकारी, गङ्गालाल श्रेष्ठ र पुष्पलाल श्रेष्ठले देश र लोकतन्त्रको लागि जीवन दिनुभयो, त्यसैगरी सबै लाग्ने हो भने देशले चाँडै मुहार फेर्ने उहाँको विश्वास छ। उपाध्यक्ष शाक्यले भनिन्,नेपाललाई समृद्ध, सुशासनयुक्त गणतान्त्रिक मुलुक हो भनेर विश्वलाई चिनाउन सक्छौं, त्यो काम गर्ने बेला आएको छ। शाक्यले पुष्पलालको जीवनशैलीबाट के कुरा सिक्न सक्छौं भन्ने कुरा प्रमुख भएको बताइन्। पुष्पलालको ४६औं स्मृति दिवसको अवसरमा एमालेले आज भंगेरीमा विचार गोष्टीको समेत आयोजना गरेको छ।"
बङ्गलादेशमा रहेका नेपाली विद्यार्थी सुरक्षित छन् : परराष्ट्रमन्त्री डाराणा,"काठमाडौं : परराष्ट्रमन्त्री डा आरजु राणा देउवाले बङ्गलादेशमा रहेका सबै नेपाली विद्यार्थीहरू सुरक्षित रहेका जानकारी दिएकी छन्। त्यहाँ रहेका नेपाली विद्यार्थी एवं अन्य नेपालीहरू सुरक्षित रहेको जानकारी डाराणाले सामाजिक सञ्जालबाट गराएकी हुन्। उनीहरूलाई त्यहाँ सुरक्षित तवरमा बस्ने र आवश्यक परे नेपाल फर्किने व्यवस्थाका लागि परराष्ट्र मन्त्रालयले उचित प्रबन्ध गरिरहेको मन्त्री राणाको भनाइ छ। 'ढाकास्थित नेपाली दूतावासले स्थानीय अधिकारी, कलेज प्रशासन र नेपाली विद्यार्थीहरूसँग उनीहरूलाई सुरक्षित तवरले बस्ने, सुरक्षा दिने र आवश्यक परेको अन्य सहयोग सम्बन्धमा नियमित रूपमा सम्पर्क गरिरहेको छ,'उनले लेखेकी छन्,' बङ्गलादेशमा रहेका सबै नेपाली विद्यार्थी एवं अन्य नेपाली सुरक्षित छन् ।' बङ्गलादेशमा विकसित पछिल्लो घटनाक्रमका कारण उत्पन्न परिस्थितिले त्यहाँ रहेका नेपाली विद्यार्थीहरू प्रभावित भएको जनाउँदै मन्त्री राणाले त्यहाँबाट विद्यार्थी र यहाँ उनीहरूका आफन्तहरूले चिन्ता व्यक्त गरेपछि उनीहरूलाई त्यहाँ सुरक्षित तवरमा बस्ने र आवश्यक परे नेपाल फर्किने व्यवस्थाका लागि परराष्ट्र मन्त्रालयले उचित प्रबन्ध गरेको जानकारी गराएकी हुन्। मन्त्रालयमा हेल्प डेस्क स्थापना गरी आवश्यक समन्वयका लागि अधिकारी तोकिएको तथा ढाकास्थित नेपाली दूतावासलाई पनि त्यहाँ रहेका विद्यार्थीको सुरक्षाका लागि आवश्यक समन्वय गर्न तथा नेपाल फर्कन चाहनेहरूका लागि उनीहरूको यात्रामा सहजीकरण गर्न निर्देशन दिइएअनुसार दूतावासले सो कार्यसम्पादन गरिरहेको मन्त्री डा राणाले बताएकी छन्। आइतबार मात्र हवाईमार्गबाट एक सय १५ र काँकडभिट्टा नाका भएर ३०५ जना नेपाली विद्यार्थी स्वदेश फर्किएका थिए । आइतबार बिहान फर्किएका ५७ जना नेपाली विद्यार्थीलाई त्रिभुवन अन्तर्राष्ट्रिय विमानस्थलमा परराष्ट्रका अधिकारीले स्वागत गरेका थिए । बङ्गलादेशमा विकसित पछिल्लो घटनाक्रमका कारण नेपाली विद्यार्थीहरू समस्यामा पर्न थालेको समाचार आएपछि उनीहरूको सहयोगका लागि मन्त्रालयमा हेल्प डेस्क स्थापना गरिएको छभने ढाकास्थित नेपाली दूतावासलाई नियमित सम्पर्कमा राखिएको छ । यस विषयमा परराष्ट्रमन्त्री डा राणाले पनि ढाकास्थित नेपाली राजदूतावासलाई निरन्तर सम्पर्क गरी त्यहाँका नेपालीहरूका बारेमा जानकरी लिइरहेको बताएका छिन्। आइतबारसम्म बङ्गलादेशबाट १ हजार २ सय विद्यार्थी स्वदेश फर्किएका परराष्ट्र मन्त्रालयले जानकारी दिएको छ । बङ्गलादेशमा सरकारले निर्धारण गरेको रोजगारीमा कोटा प्रणालीको विरोधमा विद्यार्थीले आन्दोलन गरिरहेका छन् । रासस"
"अमेरिकी राष्ट्रपतिमा नदोहोरिने जो बाइडनको घोषणा, कमला ह्यारिसलाई समर्थन","काठमाडौं : अमेरिकाका राष्ट्रपति जो बाइडनले आफू फेरि राष्ट्रपति बन्ने चुनावी दौडबाट बाहिरिएको घोषणा गरेका छन्। आगामी नोभेम्बरमा हुने नयाँ राष्ट्रपतीय निर्वाचनका लागि आफ्नो उम्मेदवारी त्यागेर उनले उपराष्ट्रपति कमला ह्यारिसलाई अघि सारेका हुन्। उनले डेमोक्र्याटिक पार्टीबाट ह्यारिसलाई राष्ट्रपतिको उम्मेदवार बनाउन समर्थन गर्ने घोषणा गरेका हुन्। ८१ वर्षीय बाइडनले एक विज्ञप्ति जारी गर्दै आइतबार राती पार्टी र देशको हितका लागि आफूले पुनः राष्ट्रपति बन्ने योजना त्यागेको उल्लखे गरेका छन्। यता उपराष्ट्रपति ह्यारिसले आफूलाई राष्ट्रपतिको उम्मेदवारको रूपमा मनोनीत हुन पाउँदा सम्मानित महसुस भएको बताएकी छन्। यद्यपी उनको ह्यारिसलाई पार्टीले आधिकारिक रूपमा उम्मेदवार घोषणा गर्न भने बाँकी रहेको छ।अगस्टमा हुने डेमोक्र्याटिक पार्टीको राष्ट्रिय सम्मेलनबाट राष्ट्रपतिको उम्मेदवार चयन गरिने कार्यतालिका छ। बाइडनले विज्ञप्तिमा उम्मेदवारी त्याग्ने तर यो कार्यकाल भने पूरै राष्ट्रपतिका रुपमा काम गर्ने उल्लेख गरेका छन् । उनले भनेका छन्,बाँकी कार्यकाल राष्ट्रपतिको भूमिकामा केन्द्रित हुनु नै म, मेरो पार्टी र मेरो देशको को सर्वोत्तम हितमा हुनेछ।"
शिक्षा र सञ्चारलाई प्रविधिसँग जोडनुपर्छ : शिक्षामन्त्री भट्टराई,काठमाडौं : शिक्षा विज्ञान तथा प्रविधिमन्त्री विद्या भट्टराईले शिक्षा र सञ्चारलाई प्रविधिसँग जोडनुपर्ने बताएकी छन्। सोमबार ललितपुरमा आयोजित कार्यक्रममा मन्त्री भट्टराईले पत्रकारितादेखि समग्र क्षेत्रलाई प्रविधिमैत्री बनाउन आवश्यक रहेको भन्दै सरकार पनि यसमा गम्भीर भएर लाग्ने बताएकी हुन्। शिक्षा दलसँग जोडिएको तर राजनीतिसँग नजोदिँदा सुधार हुन नसकेको उनको भनाई छ। उनले शिक्षा र प्रविधि जोड्न पाठ्यक्रम परिमार्जन गर्नुपर्ने र आजको आवश्यकता अनुसारको प्रविधिसँग जोडिने गरी समावेशी पाठ्यक्रम परिमार्जन गर्न अध्ययन भइरहेको जानकारी गराइन्। सञ्चारमाध्यममा राजनीतिका विषयमा समाचार सङ्कलन गर्ने पत्रकार महिलालाई प्रोत्साहन गर्न जरुरी उनले बताए। सञ्चारमाध्यममा ३३ प्रतिशत महिला सहभागिता हुनुपर्ने भन्दै उनले महिला सहभागिता कम देखिनु चिन्ताको विषय भएको उल्लेख गरिन्। प्रेस काउन्सिल नेपालका अध्यक्ष बालकृष्ण बस्नेतले महिला पत्रकारलाई बढी विश्वास गर्ने गरेको देखिएको भन्दै पत्रकारितामा महिला ल्याउन र टिकाइराख्न जरुरी रहेको बताए। पत्रकार महिलाको क्षमता अभिवृद्धि गर्न काउन्सिलले सहयोग गर्ने उनको भनाइ छ।
"सहकारी, सुन वा नक्कली भुटानी शरणार्थी काण्डमा व्यक्तिको अनुहार हेरिनेछैन : प्रधानमन्त्री ओली","काठमाडौं : प्रधानमन्त्री केपी शर्मा ओलीले सुशासन कायम गर्न दल विशेष वा व्यक्तिको अनुहार नहेर्ने बताएका छन्। राष्ट्रिय प्रजातन्त्र पार्टीका सांसद दीपकबहादुर सिंहले सोधेको प्रश्नको जवाफ दिँदै प्रधानमन्त्री ओलीले व्यक्तिको व्यवहार हेरेर कारबाही गर्ने प्रतिवद्धता जनाए। 'कुनै पनि प्रकारका भ्रष्टाचार सम्बन्धमा कुनै पनि दल विशेष हेरिनेछैन। दल विशेष छुट्याउनेछैन। कोही पनि भ्रष्टाचारीको अनुहार हेरिनेछैन। व्यवहार हेरेर कारबाही गरिनेछ,' ओलीले भने। उनले सुशासन कायम गर्ने सरकारको पहिलो प्राथमिकता रहेकाले जुनसुकै काण्डलाई कानुनी दायरामा ल्याइने बताए। 'भ्रष्टाचार निवारण सरकारको प्रमुख प्राथमिकताको विषय हो। सहकारी ठगी, सुन काण्ड, नक्कली भुटानी शरणार्थी काण्डलगायत विषयमा आम जनताको चाहना बमोजिम राष्ट्र हितका लागि सुशासन कायम गर्न सरकार प्रष्ट छ। ठूला साना जो भए पनि कानुनी दायरामा ल्याउँछौँ,' उनले भने कतिपय विषयमा अदालतमा विचाराधीन रहेकाले सोही बमोजिम सरकारले आफ्नो कदम अगाडि बढाउने ओलीको भनाइ छ। राप्रपा सांसद सिंहले भ्रष्टाचार र सुनलगायतका काण्डका विषयमा प्रष्ट पार्न प्रधानमन्त्री ओलीसँग जवाफ मागेका थिए।"
प्रधानमन्त्री ओलीले बोलाए मन्त्रिपरिषद् बैठक,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। प्रधानमन्त्री तथा मन्त्रपरिषद्को कार्यालय सिंहदरबारमा आज साँझ ६ बजे बैठक बोलाइएको प्रधानमन्त्री ओलीको सचिवालयले जनाएको छ। एमाले अध्यक्ष ओली नेतृत्वको सरकार बनेपछि मन्त्रिपरिषद्को तेस्रो बैठक बस्न लागेको हो। बैठकमा मन्त्रालयका नियमित एजेण्डाहरूमाथि छलफल हुने प्रधानमन्त्रीको सचिवालयले जनाएको छ। अहिले सरकारमा एमाले, कांग्रेस, जसपा र लोसपा सहभागी छन्। प्रधानमन्त्री ओलीले प्रतिनिधि सभाबाट आइतबार दुईतिहाइभन्दा बढी सांसदको विश्वासको मत पाएका थिए। ओलीले आज दिउँसो संसद बैठकमा सांसदको प्रश्नको जवाफसमेत दिनेछन्।"
कांग्रेसीहरू पढ्दैनन् भन्ने भाष्य चिर्नु आवश्यक : देउवा,"काठमाडौं : कांग्रेस सभापति एवं पूर्वप्रधानमन्त्री शेरबहादुर देउवाले कांग्रेसीहरू पढ्दैनन् भन्ने भाष्य चिर्न आवश्यक रहेको बताएका छन् । प्रथम जननिर्वाचित प्रधानमन्त्री विश्वेश्वरप्रसाद कोइरालाको ४२औं स्मृति दिवसको अवसरमा नेपाली कांग्रेस केन्द्रीय पुस्तकालय शुभारम्भ कार्यक्रमलाई आइतबार सम्बोधनका क्रममा यस्तो बताएका हुन् । सभापति देउवाले कांग्रेसले पढ्दै पढ्दैनन् भन्ने भनाइ रहेको भन्दै पुस्तकालय शुभारम्भ भएसँगै कांग्रेसीहरूले अध्ययन गर्ने बानी बसाल्न अनुरोध पनि गरे । देउवाले विश्वेश्वरप्रसाद कोइराला राजनीतिदेखि साहित्यलगायतका हरेक विधामा सक्षम रहेको र उनको योगदान अविस्मरणीय रहेको बताए । कोइराला राजनीतिमा आफ्नो जीवनभर आफ्ना सिद्धान्त स्थापित गर्न र राष्ट्रको लागि जुनसुकै बलिदान गर्न तयार रहेको व्यक्ति भएको चर्चा पनि देउवाले गरे । देउवाले भने, एउटा भन्ने चलन छ, कांग्रेसले पढ्दै पढ्दैन भनेर । अब लाइबे्ररी भएपछि अवश्य नै पढ्नुहुनेछ भन्ने लाग्छ मलाई । बीपी कोइरालाको सम्बन्धमा मैले भन्ने गरेको छु, धेरै ठूलो व्यक्ति हो । उहाँ हरचिजमा साहित्यकार, साइकोलोजिस्ट सबै कुरामा योग्य हुनुहुन्थ्यो । राजनीति र साहित्यका साथसाथै धेरै कुरामा उनको योगदान छ । राजनीतिमा उहाँ जिन्दगीभर कहिल्यै नथाकेर आफ्नो सिद्धान्त र राष्ट्रको लागि जुनसुकै बलिदान गर्न तयार भएको व्यक्ति हो । कार्यक्रममा कांग्रेस महामन्त्री गगनकुमार थापाले कांग्रेसले आफूलाई नयाँ बनाउन आफूभित्रै रहेका कमजोरीहरूको सुधार गर्न आवश्यक रहेको बताए । उनले कांग्रेसभित्र पठन संस्कृति छ भन्ने कुराको पुस्तकालय उद्घाटन कार्यक्रमले पनि प्रमाणित गर्ने बताए । उनले सबैलाई पठन संस्कृतिको विकास गर्न आवश्यक रहेको बताए । उनले कांग्रेसले गर्ने बहस आम नागरिकलाई सूचित गर्ने र तथ्यमा आधारित हुनुपर्ने बताए । थापाले भने, नेपाली कांग्रेसले आफूलाई नयाँ बनाउनका लागि परपर खोज्न जाने होइन । आफैंभित्र खोज्नुपर्छ । हामीसँगै छ त्यो । हामीभित्रै छ । त्यसैले पठन संस्कृतिलाई फेरि एकपटक नेपाली कांग्रेसभित्र छ, तर अझै यसलाई बढाउनुपर्छ । अझ उज्यालो बनाउनुपर्छ । कांग्रेसको साथीहरू विभिन्न जिम्मेवारीमा हुनुहुन्छ, हाम्रो लाखौं साथीहरू हुनुहुन्छ । कांग्रेसको साथीहरूले जहाँ छलफलमा भाग लिनुहुन्छ, हामीले गर्ने बहसको पाटो त्यो सूचित बहस नै हो । त्यो तथ्यमा आधारित हुनुपर्छ । हामी बहकिनु हुँदैन । हाम्रो जिम्मेवारी हो । त्यसका निम्ति पनि पठन संस्कृति अनिवार्य छ । त्यसका लागि पुस्तकालयले प्रेरित गर्दछ । हामीलाई एउटा स्रोत केन्द्र पनि चाहिएको छ । बीपी भन्नेबित्तिकै अध्ययनशील नेताका रूपमा परिचित हुन् । उनै नेताको स्मरणमा कांग्रेसले उक्त लाइब्रेरी स्थापना गरेको हो । नेपाली साहित्यमा कोइरालाका कथा, उपन्यास र कविता गरेर डेढ दर्जन बढी कृति प्रकाशित छन् । जीवनको लामो समयसम्म कांग्रेसको नेतृत्व गरी २०१५ सालको आमनिर्वाचनमा कांग्रेसले दुईतिहाइ बहुमत प्राप्त गरेपछि प्रथम जननिर्वाचित प्रधानमन्त्री बनेका कोइरालाले नेपालमा राष्ट्रियता, प्रजातन्त्र र समाजवाद स्थापनाका लागि राजनीतिक नेतृत्व प्रदान गरे । प्रधानमन्त्रीकालमा उनले बिर्ता उन्मूलन र जग्गा जोत्नेको हुनुपर्छ भन्ने भूमिसुधार कार्यक्रम ल्याएका थिए ।"
ओलीले कुन बेला कति मत पाए ?,"काठमाडौं : प्रधानमन्त्री केपी शर्मा ओलीले दुईतिहाइभन्दा बढी विश्वासको मत पाएका छन्। प्रतिनिधिसभामा आइतबार भएको मतदानमा उनको पक्षमा १ सय ८८ मत परेको हो। यो २ सय ७५ सदस्यीय संसद्को ६८३६ प्रतिशत हो। विश्वासको मतको मत विभाजनको बैठकमा २ सय ६३ सांसद उपस्थित थिए। प्रधानमन्त्रीले पाएको मत खसेको मतको भने ७१४८ प्रतिशत हुन आउँछ। प्रधानमन्त्रीलाई एमाले, कांग्रेस, जसपा, जनम, नागरिक उन्मुक्तिलगायत दल र केही स्वतन्त्र सांसदको मत परेको छ। उनका विपक्षमा माओवादी, रास्वपा, राप्रपा र नेकपा एसका ७४ सांसदले मतदान गरे। नेमकिपाका एक सांसद तटस्थ रहे। कांग्रेसको समर्थनमा असार ३० गते प्रधानमन्त्री नियुक्त भएका एमाले अध्यक्ष केपी शर्मा ओलीले ३१ गते सोमबार पद तथा गोपनीयताको शपथ लिएका थिए। नियुक्तिको ३० दिनभित्र विश्वासको मत लिनुपर्ने संवैधानिक व्यवस्थाअनुसार उनले आइतबार विश्वासको मत लिएका हुन्। निराशा र असफलताको सचित्र वर्णन प्रधानमन्त्रीले विश्वासको मतका लागि अपिल गर्ने क्रममा देशको निराशाको चित्र प्रस्तुत गरे। सिंगो देश निराशामा फसेको छ। २०४६ सालपछिको पुस्ताले यति चरम निराशा सायद पहिलोपटक अनुभव गयो। अर्थतन्त्र असाध्यै डामाडोलको अवस्थामा छ। आयात र निर्यात दुवै घटेको छ। १,४२२ अर्ब रुपैयाँ राजस्व उठाउने लक्ष्य राखेकोमा त्यसको जम्मा ७६ प्रतिशत मात्र संकलन हुन सक्यो, उनले भने, जब कि निकट विगतमा लक्ष्यभन्दा राजस्व जहिल्यै बढी उठ्ने गरेको थियो। यस परिप्रेक्ष्यमा लक्ष्यभन्दा २४ प्रतिशत कम राजस्व संकलन हुनुले देशको अर्थतन्त्रमा कति ठूलो समस्या सिर्जना भएको छ भन्ने देखाउँछ। उनले थपे, अहिले बैंकहरूमा पैसा थुप्रिएको छ। ब्याजदर न्यून छ। तापनि लगानी गर्न तत्पर हुने व्यवसायी छैनन्। कर्जा विस्तार घटेको घट्यै छ। गएको वर्ष जम्मा ५ प्रतिशतको हाराहारीमा मात्र कर्जा विस्तार भयो। जब कि नेपाल राष्ट्र बंैकले लिएको कर्जा विस्तारको लक्ष्य नै ११५ प्रतिशत थियो। यो अत्यन्त न्यून हो। ६० लाखभन्दा बढी जनता निरपेक्ष गरिबीको भुङ््ग्रोमा पिल्सिइरहेको प्रधानमन्त्रीले उल्लेख गरे। भने, भ्रष्टाचारले सीमा नाघेको छ। युवा पुस्ता बिदेसिँदा उच्च शिक्षा अध्ययन गराउने शिक्षण संस्थाहरूले अभूतपूर्व संकटको सामना गरिरहेका छन्। देशमा व्याप्त यही गहिरो निराशा हटाउन, जनतामा आशा र उत्साहको सञ्चार गर्न अनि देशलाई तीव्र आर्थिक वृद्धिको दिशामा लैजान अहिलेको सरकार बनेको हो। जनतामा भरोसा जगाउने गरी काम गर्न सरकारका मुख्य पाँच प्राथमिकता उनले प्रस्तुत गरे। त्यस क्रममा उनले एउटा उदाहरण पेस गरे। आर्थिक वर्ष २०६५६६ मा कालीकोट जिल्लाको खुलालुदेखि हुम्ला जिल्लाको सलिलासम्म १२३ किलोमिटर सडक कालोपत्रे स्तरोन्नति गर्ने एउटा आयोजना सुरु भयो। गएको केही दिनअघि म रिपोर्टहरू हेर्दै थिएँ बितेका १६ वर्षमा यो आयोजनाको भौतिक प्रगति जम्मा १५ प्रतिशत पुगेको रहेछ। यो कस्तो व्यापार ?प्रधानमन्त्रीले आफूलाई व्यापार नै गरिरहेका छैनौैं जस्तो लागेको बताए। गएको आर्थिक वर्षको पहिलो ११ महिनामा १,४५४ अर्ब रुपैयाँको आयात गर्दा हामीले करिब १४० अर्ब रुपैयाँको निर्यात गरेछौं, उनले भने, अरूले बेची मात्र रहेका छन्। हामीचाहिँ किनी मात्र रहेका छौं। बिक्री नगर्ने खरिद मात्र गरिरहने पनि व्यापार हुन्छ र ? अब हामीले व्यापार गर्न सुरु गर्नुपर्छ। प्रधानमन्त्री ओलीले उद्योग व्यवसाय दर्ता गर्दा निवेदन परेको ७ दिनभित्र स्वीकृति दिने, स्वीकृति दिन नसकिने भए कारण खोली स्वीकृति नहुने जानकारी दिने र समय लाग्ने भए के कारणले कति समय लाग्ने हो, सो कुरा खुलाई जानकारी दिने उल्लेख गरे। उनले प्राथमिकताका आधारमा राज्यको लगानी स्वास्थ्य, शिक्षा, सुरक्षा, सामाजिक संरक्षण र ठूला पूर्वाधार निर्माण गरी ५ ठाउँमा केन्द्रित गर्ने उल्लेख गरे। सरकारले सूचना तथा प्रविधि, पर्यटन, ऊर्जा, कृषि तथा वन, उद्योग र भौतिक पूर्वाधारलाई आर्थिक वृद्धिको प्रमुख संवाहकका रूपमा विकास गर्ने जानकारी दिए। उत्पादक नै भोकभोकैकृषि क्षेत्र हाम्रो अर्थतन्त्रको मुख्य अंग हुनसक्छ। तर, ठूलो जनसंख्या कृषिमा संलग्न हुने गरिबी र भोकमरीबाट त्यही संलग्न नागरिक पीडित हुने दुःखद अवस्था छ, उनले भने, कृषिको आधुनिकीकरण र व्यवसायिकीकरणमार्फत उत्पादन बढाई कृषि उपजको निर्यात गर्ने छौं। अर्थ मन्त्रालय, उद्योगवाणिज्य तथा आपूर्ति मन्त्रालयसँग समन्वय गरी कृषि तथा पशुपन्छी विकास मन्त्रालयले यसमा ठोस कार्यक्रम अघि बढाउने छ। वैदेशिक रोजगारीका कारण उपभोक्ताको उपभोग गर्ने तरिका र बजारको मागमा परिवर्तन आएको उनको भनाइ थियो। तर, तथ्यांकको अभावमा हाम्रो निजी क्षेत्र र सरकारी निकाय दुवैले यसको प्रभाव कहाँ कत्रो परेको छ भन्ने कुरा बुझ्न सकिरहेका छैनन्,, उनले भने, वैदेशिक रोजगारीले अर्थतन्त्रको कुनकुन अवयवमा के कस्तो परिवर्तन ल्याएको छ ? माग र आपूर्ति कहाँ बढेको छ ? कहाँ घटेको छ ? भन्ने बारेमा राष्ट्र बैंकले विस्तृत अध्ययन गर्नेछ। भ्रष्टाचार असह्यप्रधानमन्त्री ओली भ्रष्टाचारविरुद्ध कडा रूपमा देखा परे। भ्रष्टाचार गर्दै नौं। सहन्नौं। भ्रष्टाचार र अख्तियारको दुरुपयोगसँग जोडिएका विषयको छानबिन तथा अनुसन्धान गर्छौं। कुनै कालखण्डमा भएका भ्रष्टाचार र जो कोही भ्रष्टाचारीउपर कानुनी कारबाही अघि बढाउँछौं, उनले भने, भ्रष्टाचारी एक दिन कानुनको कठघरामा पुग्नेछ भन्ने विश्वास समाजमा स्थापित गराउँछौं। सहकारी पीडितका सम्बन्धमा उचित निर्णय लिने छौं र जोसुकै भए पनि सहकारी ठगलाई कानुनी कारबाही गर्ने छौं। प्रधानमन्त्री ओलीले सरकारको विदेशनीति स्वाधीनता, स्वाभिमान र विकासबाट निर्देशित हुने जानकारी दिए। हामी असल छिमेकीपनमा विश्वास गर्छौं। त्यसअनुसारको व्यवहार गर्छौं। हामी छिमेकीका जायज चासो सम्बोधन गर्छाैं, साथै हाम्रा जायज चासो सम्बोधन होस् भन्ने पनि अपेक्षा गर्छौं, उनले भने। प्रतिपक्षीप्रति नरम उनले आफू प्रतिपक्ष लक्षित कुनै टिप्पणी नगर्ने बताए। तर, यति चाहिँ भन्छु नेपाली कांग्रेस र नेकपा (एमाले) जस्ता बलिया पार्टीले पटकपटक काँध थाप्दा पनि अघिल्लो सरकारले लय समातेन। सरकारले थिति बसाल्न सकेन। थिति बसाल्ने रुचि पनि राखेन, उनले भने, जसको कारण समाजमा अनेकन् दूषित परिणाम निस्कने खतरा बढ्यो। त्यसलाई हामीले टुलुटुलु हेरेर बस्न सकेनौं। यही कुरालाई आत्मसात गरी पुरानो सरकारको ठाँउमा यो नयाँ सरकार बनाएका हौं। उनले आफूहरू स्टुुपीड होइन, ग्लोरियस हिस्ट्री निर्माण गर्ने मार्गमा रहेको उल्लेख गरे। हाम्रो यो प्रयास कार्यान्वयनमा जानासाथ उत्साहको शृंखला प्रारम्भ भएको छ। अर्थतन्त्रको ऐना मानिने सेयर बजार हरियो भएको छ। ५० लाखभन्दा बढी लगानीकर्ताहरू संलग्न सेयर बजार पछिल्लो २ सातामा ४०० अंकले बढेको छ। नेप्से २७ महिनायताकै उच्च भएको छ, प्रधानमन्त्रीले भने, हाम्रो सरकारप्रति जनताले देखाएको विश्वास र भरोसाको प्रमाण हो यो। म यस सम्मानित सदनमार्फत सम्पूर्ण दिदीबहिनी, दाजुभाइलाई भन्न चाहन्छु अब सेयर बजार मात्र होइन, देशको पूरै बजार चलायमान हुनेछ। संविधान संशोधनै नहुने होइनउनले संविधान संशोधनतर्फ पनि संकेत गरे, संविधान भनेको असंशोधनीय विषय होइन। संविधान देश र जनताको हितको लागि साधन हो, साध्य होइन। आवश्यकताले संविधान, ऐनकानुनमा संशोधन र परिमार्जन हुन्छ। तर, संविधान संशोधन गर्नु पश्चगमन हो भन्ने कतिपयको भनाइ पनि सुनेको छु,, भने, आफूले भनेको कुरा नभए पश्चगमनको पोसाक लगाइदिने हाम्रो अचम्मको संस्कृति छ। त्यस्ता कुराको भ्रममा पर्नु हुन्न भन्ने कुरा म यस सम्मानीत सदनमा जोड दिन चाहन्छु। गिरीबन्धुको हल्ला वाहियातप्रधानमन्त्रीले गिरीबन्धु टी इस्टेटबारे अफवाह फैलाउन जरुरी नभएको बताए। कानुन बनाएर सरकारले यसबारे विधिसम्मत निर्णय गरेको उनको भनाइ थियो। विभिन्न ठाउँमा, विभिन्न समयमा हदभन्दा बढीका जमिनहरू कानुन नभइकन, नबनाइकन सट्टापट्टा गर्ने काम भए, भएकै हुन् सट्टापट्टा। कानुन नबनाइकन यसरी नगर्नु भन्ने कुरा भएपछि हामीले कानुन बनायौं, प्रधानमन्त्रीले भने, कानुन बनाउँदा नीतिगत भ्रष्टाचार हुन्छ ? संसद्ले कानुन बनायो त्यहाँ नीतिगत भ्रष्टाचार गरिएको छैन। अदालतको पनि दुहाई दिइरहनु पर्दैन। उनले थपे, सतिघट्ट चियाबगान हदभन्दा बढीको थियो, सट्टापट्टा भइसक्यो। अरू थुप्रै ठाउँहरू सट्टापट्टा भइसकेका छन्। त्यही गिरीबन्धु टी इस्टेट पनि सट्टापट्टा बेचबिखन भएको छ। कानुनबिना नहोस्, कानुन सम्मत ढंगले होस्, त्यसका शर्त पूरा हुन्, शर्तअनुसार होस् भनेर त्यसबेला कानुन बन्यो। कसैलाई गिरीबन्धु टी इस्टेटको नाममा अफवाह फैलाउने कुनै आफ्नो अभ्यासलाई निरन्तरता दिनुछ भने त्यो बेग्लै कुरा होला। तर यो जरुरी छैन भन्ने म ठान्छु। सहकारी ठगमाथि कारबाही गरेरै छाड्नेप्रधानमन्त्री ओलीले सहकारी ठगमाथि कारबाही गरेरै छाड्ने स्पष्ट पारे। उनले सहकारी ठगीमा संलग्न कसैले पनि उन्मुक्ति नपाउने बताए। उनले सहकारी पीडितका सम्बन्धमा उचित निर्णय लिने बताउँदै भ्रष्टाचार नगर्ने र हुन नदिने प्रतिबद्धतासमेत जनाए। उनले भने, जुनसुकै कालखण्डमा भएका भ्रष्टाचार भए पनि तिनका दोषीलाई उन्मुक्ति दिइँदैन। देउवाले गरे ओलीको प्रशंसानेपाली कांग्रेसका सभापति शेरबहादुर देउवाले कांग्रेस र नेकपा एमाले नेतृत्वको सरकारले देश विकासका लागि काम गर्ने बताएका छन्। वर्तमान सरकारले आर्थिक शिथिलतालाई चिर्दै अर्थतन्त्रलाई चलायमान बनाउने छ, देउवाले भने, दिगो शान्ति कायम गर्दै गतिशील अर्थतन्त्रको माध्यमबाट देशभित्रै रोजगारीको अवसर सिर्जना गर्ने छ। यसबाट राजस्व संकलन बढेर जनचाहना बमोजिमका विकास निर्माणका काम गर्न सकिने देउवाको भनाइ छ। यसबाहेक भ्रष्टाचार नियन्त्रण गर्दै मुलुकलाई सुशासनतर्फ लैजानसमेत यो गठबन्धनले काम गर्ने कांग्रेस सभापति उनले बताए। देउवाले भने, आम नेपाली जनताको अपेक्षा स्थिर सरकार, तीव्र आर्थिक विकास, रोजगारीको सिर्जना, भौतिक संरचनाको शीघ्र निर्माण नै हो। हामीले यस दिशामा प्रगति हासिल गर्नाका साथै आज देखिएको निराशा आशामा बदलिने छ। वर्तमान सरकारले यो दिशामा तीव्रताका साथ काम अगाडि बढाउँदै जनतामा आशा र भरोसा जागृत गर्ने छ भन्ने मैले विश्वास लिएको छु। देश विकासका लागि सबैभन्दा पहिला स्थिर र मजबुत सरकार निर्माण गर्नु जरुरी छ। आजको संसद्को संरचनालाई हेर्दा स्थिर सरकारका लागि संसद्को पहिलो र दोस्रो ठूला दल मिली सरकार गठन भएको छ। सभापति देउवाले संविधान संशोधन गर्दा संघीय लोकतान्त्रिक गणतन्त्रात्मक व्यवस्था र समावेशीतालाई थप सुदृढ गरिने उल्लेख गरे। संविधान संशोेधन गर्दा नेपालमा क्रियाशील सबै राजनीतिक दलहरूबीच सम्वाद र सहमतिबाट गर्न उचित हुन्छ भन्ने विषयमा हामी स्पष्ट छौं, उनले भने, ओलीको नेतृत्वको वर्तमान सरकारले जनचाहनाबमोजिम राष्ट्रिय हित अनुकूलको सुशासनयुक्त सरकार सञ्चालन गर्ने नै छ। वर्तमान सरकारले विधिको शासन, संविधानको पूर्ण कार्यान्वयनका लागि आवश्यक कानुनहरूको निर्माण, लगानीको उचित वातावरण तयार पार्दै आज देखिएको आर्थिक शिथिलतालाई गतिशिल बनाउँदै रोजगारीका थप अवसरहरूको सिर्जना र एउटा चलायमान अर्थतन्त्रको निर्माणमा ठोस योगदान दिने मैले विश्वास लिएको छु। उनले ओलीको खुलेर प्रशंसा गरे। सम्माननीय प्रधानमन्त्री अत्यन्त मेहनति, अध्ययनशील र अनुभवी हुनुहुन्छ। उहाँको मन्त्रिमण्डलमा रहेका साथीहरू पनि योग्य र सक्षम हुनुहुन्छ। उहाँको नेतृत्वमा मुलुकले उन्नतिको नयाँ बाटो समात्ने छ भन्ने मैले विश्वास लिएको छु, उनले भने, राजनीतिलाई स्थिरताको बाटोतर्फ उन्मुख गराउनका लागि गठन भएको वर्तमान सरकार सफल हुने मैले विश्वास लिएको छु। तसर्थ असार १७ गते नेपाली कांग्रेस र नेकपा (एमाले) बीच भएको सातबुँदे सहमतिको कार्यान्वयनप्रति नेपाली कांग्रेस दृढ छ, दृढ रहिरहने छ भन्ने प्रतिबद्धता व्यक्त गर्दछु। साथै नेकपा एमाले पनि यस कुरामा दृढ रहने छ भन्ने कुरामा म पूर्णरूपले विश्वस्त छु। अर्थतन्त्र खराब छैन : माओवादी मााओवादी केन्द्रका सांसद एवं पूर्वअर्थमन्त्री वर्षमान पुनले अर्थतन्त्रबारे प्रधानमन्त्रीले निराशाको रूपमा व्यक्त गरेको तर त्यस्तो अवस्था नरहेको बताए। प्रधानमन्त्री ओली नेकपाबाट दुईतिहाइको बहुमतबाट निर्वाचित भएको बेलाभन्दा अहिले अर्थतन्त्र उकालो लागेको तथ्यांक रहेको उनले बताए। उनले भने, जतिखेर २०७४७५ मा केपी शर्मा ओली प्रधानमन्त्री बन्दा कुल राष्ट्रिय ऋण कुल गार्हस्थ्य उत्पादनको तुलनामा ऋणको २६ प्रतिशत रहेको थियो। अर्को एकैपटक ३० प्रतिशत पुग्यो। २०७७ सालसम्म ३८ प्रतिशत पुग्यो। साढे ३ वर्ष लगातार ३ वर्ष नेतृत्व गरेर सरकार छोड्ने क्रममा हाम्रो राष्ट्रिय ऋण ४० दशमलव ८ प्रतिशत थियो भने आज त्यही कुरा ४१ प्रतिशतको हाराहारीमा छ। पुनले थपे, जतिखेर साढे ३ वर्षमा उहाँले एकैपटक साढे १० प्रतिशत राष्ट्रको ऋण बढाउनुभयो, ऋण लिएर घिउ खाने अवस्था बन्यो। आज तीन चार वर्षको अवधिमा १ प्रतिशत मात्र वृद्धि भएको छ राष्ट्रको ऋण जीडीपीको तुलनामा। आज यो कुरा तथ्यांकले बताउँछ, के हो निराशाका कुरा। उहाँहरूसँग कस्तो टिम छ र कसको विज्ञताले उहाँलाई फिडब्याक गरिरहेको छ ? देश कता लान्छ त्यस्तो विज्ञताले भन्ने कुरा यसबाट प्रष्ट हुन्छ। सरकारले झस्कायो : रास्वपाराष्ट्रिय स्वतन्त्र पार्टी (रास्वपा) का सभापति रवि लामिछानेले सरकारले देखाएका संकेतहरूले आफूहरूलाई झस्काएको बताए। जुन ढंगले सरकार बन्यो र विषय अघि बढ्यो। विश्वासको मत दिन पनि सकिन्थ्यो होला। तर, जुन संकेत सुरुमा देखियो त्यसले हामीलाई झस्काएको छ, लामिछानेले भने। उनले गुण र दोषका आधारमा प्रतिपक्ष भएर बस्ने पनि बताए। उनले सात बुँदेमध्ये चौथो बुँदामा मात्र केन्द्रित हुने त होइन भनेर प्रश्न गरे। उनले आफू सरकारमा गएको ५ महिनामा देशको हरिबिजोग बनाएको हो भन्दै ३४ वर्षमा देशमा सत्तामा बसेकाहरूले बिग्रेको देशको जिम्मा लिनुपर्ने बताए। ओलीले कुन बेला कति मत पाए ? यसअघि ओली २०७२ असोज २४ गते पहिलोपटक प्रधानमन्त्री भएका थिए। उपस्थित ५ सय ९८ सभासदमध्ये ५ सय ५७ जनाले मतदान गरेका थिए। त्यतिबेला कुल उपस्थितमध्ये ओलीले ३ सय ३८ मत प्राप्त गरेका थिए। त्यो ६०६८ प्रतिशत थियो। त्यसपछि २०७४ साल फागुन २१ गते दोस्रोपटक प्रधानमन्त्री भएका ओलीले २ सय ८ मत पाएका थिए। त्यतिबेला २ सय ६८ सांसद उपस्थित थिए। विपक्षमा ६० मत परेको थियो। ओलीले पाएको मत कुल उपस्थितमध्ये ७७६१ प्रतिशत थियो। २०७७ साल पुस ५ गते ओलीले संसद् विघटन गरी मध्यावधि चुनाव घोषणा गरेका थिए। नेकपाका प्रचण्ड र माधव नेपालझलनाथ खनाल समूह ओलीविरुद्ध सडक संघर्षमा उत्रिएका थिए। फागुन २३ गते नेकपासम्बन्धी विवादमा सर्वोच्च अदालतले नेकपा बदर गरी साविक एमाले र माओवादी फेरि अस्तित्वमा आएको थियो। सर्वोच्चका फैसलाबाट राहत पाएका उनले माओवादीले समर्थन फिर्ता लिएपछि सबैभन्दा ठूलो दलको हैसियतमा २०७८ वैशाख २६ गते दोस्रोपटक विश्वासको मत लिएका थिए। तत्कालीन समयमा एमालेभित्र ओली विरोधी समूहका २७ सांसद अनुपस्थित भएपछि ओली सरकार ढलेको थियो। त्यतिबेला ओलीको पक्षमा ९३ मत परेको थियो। उनका विपक्षमा १ सय २४ जना सांसदले मतदान गरेका थिए। ओलीले जेठ ७ गते मध्यराति दोस्रो पटक संसद् विघटन गरी मध्यावधि घोषणा गरेका थिए। सर्वोच्च अदालतले दोस्रोपटक ओलीले गरेको संसद् विघटन पनि असंवैधानिक भएको ठहर गर्दै असार २८ गते संसद् पुनस्र्थापना गरेको थियो। संविधानको धारा ७६ को उपधारा ५ बमोजिम विपक्षी दलका नेता शेरबहादुर देउवालाई २४ घण्टाभित्र प्रधानमन्त्री नियुक्त गर्न परमादेश दिएको थियो।"
बागलुङमा नागरिकताभन्दा राहदानी लिने बढी,"बागलुङ : बागलुङमा नागरिकता लिनेभन्दा राहदानी लिनेको संख्या बढेको छ। जिल्ला प्रशासन कार्यालय बागलुङमा अघिल्लो आर्थिक वर्ष २०८००८१ मा नागरिकता बनाउने नागरिकभन्दा राहदानी बनाउने नागरिक ४ हजारभन्दा बढी रहेको पाइएको हो। प्रमुख जिल्ला अधिकारी नेत्रप्रसाद सुवेदीका अनुसार गत आवको असार मसान्तसम्म ८ हजार ४ सय ११ जनाले नयाँ नागरिकता बनाएका छन्। यस्तै राहदानी बनाउनेको तथ्यांक १३ हजार ५९ जना रहेको छ। जिल्लामा नयाँ नागरिकता बनाउनेभन्दा ४ हजार ६ सय ४८ जना बढी नागरिकले राहदानी बनाएको तथ्यांक रहेको प्रजिअ सुवेदीले बताए। जिल्ला र इलाका प्रशासन कार्यालय बुर्तिबाङबाट नागरिकता र राहदानीलगायतका सेवाहरू नियमित प्रवाह हुँदै आएको छ। जिल्लामा वैवाहिक अंगीकृत नागरिकता लिने १० र गैरआवासीय नेपाली नागरिकता लिने २१ जना छन्। नागरिकताको प्रतिलिपि लिनेको संख्या बढिरहेको छ। सुवेदीका अनुसार चालु आर्थिक वर्षमा कुल ६ हजार ६ सय ९२ जनालाई नागरिकताको प्रतिलिपी प्रदान गरिएको छ। नयाँ नागरिकताको हिसावमा प्रतिलिपि लिनेको संख्या बढी भएको प्रजिअ सुवेदीले बताए। यस्तै, नाबालक परिचयपत्र बनाउनेको संख्या १ हजार २ सय ३७ जना छन्। राहदानी बनाउन आउने अधिकांश नागरिकले आफ्ना छोराछोरी पनि सँगै विदेश लैजान नाबालक परिचयपत्र बनाएर राहदानी गराउने गरेका छन्। राहदानी लिनेको संख्या बढेसँगै राजस्व संकलन पनि वृद्धि आएको छ। गत आवमा राहदानीबाट मात्रै झन्डै ६ करोड रुपैयाँ राजस्व संकलन गरेको छ। राहदानीसहित अन्य विभिन्न शीर्षकबाट ५ करोड ८७ लाख ५८ हजार ४ सय २५ रुपैयाँ राजस्व संकलन भएको जिल्ला प्रशासन कार्यालय बागलुङले जनाएको छ। राजस्वमा राहदानीको योगदान हेर्दा जिल्लाबाट वैदेशिक रोजगारी र उच्च शिक्षाका लागि बिदेसिने संख्या बढोत्तरी रूपमा रहेको छ।"
प्रतिनिधिसभा बैठक : प्रधानमन्त्री ओलीसँग आज प्रश्नोत्तर कार्यक्रम हुने,"काठमाडौं : प्रतिनिधि सभाको बैठकमा आज प्रधानमन्त्रीसँग प्रश्नोत्तर हुने भएको छ। बिहीबार सिंहदरबारस्थित सभामुखको कार्यकक्षमा सभामुख र पार्टीका प्रमुख सचेतकहरूबीच छलफलपछि आज दिउँसो १ बजे बस्ने बैठकमा प्रधानमन्त्री केपी शर्मा ओलीसँग प्रश्नोत्तर कार्यक्रम तय भएको हो। आजको कार्यसूचीमा प्रधानमन्त्री ओलीले प्रतिनिधि सभा नियमावली, २०७९ को परिच्छेद९ बमोजिम माननीय सदस्यहरुले सोध्नुभएको प्रश्नको जवाफ दिने उल्लेख छ। ओली प्रधानमन्त्री बनेपछि पहिलो पटक प्रश्नोत्तर हुने भएको हो। असार ३० गते प्रधानमन्त्री नियुक्त भएका ओलीले आइतबार विश्वासको मत लिएका थिए। ओली नेतृत्वको सरकारमा नेपाली कांग्रेस, नेकपा एमालेसँगै लोसपा र जसपा सहभागी छन्।"
"न्युरोड क्षेत्रमा तत्काल फुटपाथ विस्तार नहुने, अध्ययन गर्न बनाइयो कार्यदल","काठमाडौं : काठमाडौं महानगरपालिकाले न्युरोड क्षेत्रमा फुटपाथ विस्तार गर्ने विषयमा अध्ययन गर्ने भएको छ। अध्ययन कार्यदलको प्रतिवेदन नआउन्जेल थप फुटपाथ विस्तार नगर्ने सहमतिसमेत भएको छ। सोमबार न्युरोड क्षेत्रमा थप फुटपाथ विस्तार गर्ने विषयमा अध्ययन गर्न कार्यदल गठन गर्ने सहमति भएको हो। महानगरका प्रमुख, उपप्रमुख २२, २३ र २४ नम्बर वडाका अध्यक्षलगायतको सहभागितामा भएको छलफलका क्रममा मंसिर १ गतेसम्म कार्यदलले अध्ययन गर्ने र २ गते प्रतिवेदन पेस गर्ने सहमति भएको काठमाडौं महानगर२३ का वडाध्यक्ष मचाराजा महर्जनले जानकारी दिए। ९ सदस्यीय कार्यदलबाट वभिन्न विषयमा अध्ययन गरेर त्यसबाट आउने रिपोर्ट महानगर प्रमुखलाई बुझाउने र त्यसका आधारमा फुटपाथ विस्तारका बारेमा थप निर्णय हुने उनले बताए। उनले अहिले वडा नंवर २४ मा भइरहेको विस्तारको काम भने सम्पन्न गर्ने सहमति भएको जानकारी दिए। त्यसअघि फुटपाथ विस्तार गर्ने क्रममा महानगर र स्थानीयबीच विवाद भएको थियो। विवाद भएपछि महानगरले जनप्रतिनिधि सहित स्थानीयलाई सोमबार छलफलमा बोलाएको थियो।"
लुम्बिनीमा आचार्यले गरे मुख्यमन्त्रीमा दाबी पेश,"बुटवल : लुम्बिनी प्रदेश सरकारको मुख्यमन्त्रीमा नेकपा (एमाले)बाट तर्फबाट चेतनारायण आचार्यले आफ्नो दाबी पेश गरेका छन्। सोमबार प्रदेश प्रमुखको कार्यालय बुटवलमा पुगेर सत्तारुढ दल नेपाली कांग्रेसको साथमा आफूलाई मुख्यमन्त्री पदमा नियुक्ति गर्नका लागि दाबी पेश गरेका हुन्। लुम्बिनीमा कुल ८७ जना प्रदेशसभा सदस्य छन्। बहुमतका लागि ४४ जना सांसद आवश्यक पर्छ। एमालेका २९ र कांग्रेस २७ जना गरी कुल ५६ जना सदस्य पुग्छ। मुख्यमन्त्रीमा दाबी गरेका अर्घाखाँची १(१) बाट निर्वाचित प्रदेशसभा सदस्य हुन्। संसदीय दलको नेता रुपन्देहीका लिला गिरी भएपनि पार्टी केन्द्रको निर्णय अनुसार उपनेता आचार्य पहिलोपटक मुख्यमन्त्री बन्दै छन्। बिहानसम्म गिरी र दिउँसो आचार्यको नाम आएपछि पार्टीभित्र यसलाई धेरैले पार्टी उपाध्यक्ष एवं अर्थमन्त्री विष्णु पौडेल र महासचिव शंकर पोखरेलसँग जोडेर आलोचना गरेका छन्। पौडेल र पोखरेलबीच पार्टीको लुम्बिनी प्रदेश कमिटीको निर्वाचनमा समेत चर्को गुटबन्दी भएको कार्यकर्ता स्तरमै झांगिएको थियो। पार्टी केन्द्रको निर्णय अनुसार आचार्यलाई मुख्यमन्त्रीका रूपमा अघि सारिएको एमाले लुम्बिनी प्रदेश कमिटीका अध्यक्ष राधाकृष्ण कँडेलले जानकारी दिए। दलको नेता भएका कारण लिला गिरीको चर्चा हुनु स्वाभाविकै हो, कँडेलले भने, तर केन्द्रले निर्णय गरेर पठाइसकेपछि आचार्यलाई नै मुख्यमन्त्रीका लागि दाबी पेश भएको छ।"
जबरजस्ती करणी गरेको आरोपमा दुई जना पक्राउ,सिन्धुली : सिन्धुली प्रहरीले जबरजस्ती करणी गरेको आरोपमा दुई जना पक्राउ परेका छन्। बालिकालाई जबरजस्ती करणी गरेको अभियोगमा ४५ वर्षीय कृष्ण बहादुर विकलाई प्रहरीले पक्राउ गरेको हो। यस्तै मानसिक समस्या भएकी महिलालाई बलत्कार गरेको अभियोगमा खाँडादेवी गाउँपालिका४ रामेछापका २७ वर्षीय गोल्ठे भन्ने भुवन नेपालीलाई प्रहरीले पक्राउ गरेको छ। विकले बालिकालाई जबरजस्ती करणी गरेको सूचनाका आधारमा प्रहरीको टोलीले नियन्त्रणमा लिएर अनुसन्धान थालेको हो। नेपालीले मानसिक समस्या भएकी महिलालाई सुनकोसी गाउँपालिका६ चैनपुरगाउँको सुनकोसी नदी किनारामा जबरजस्ती करणी गरी फरार रहेको भनि परेको जाहेरीका आधारमा खोजतलास गरी प्रहरीले नियन्त्रणमा लिएको सिन्धुलीका प्रहरी निरिक्षक सुनिल कुमार चौरसियाले जानकारी दिए। पक्राउ परेका दुवैमाथि थप अनुसन्धान गर्न जिल्ला अदालत सिन्धुलीबाट ७ दिनको म्याद थप गरिएको प्रहरीले जनाएको छ।
वीपी कोइराला मेमोरियल क्यान्सर अस्पताल भरतपुरका लेखा अधिकृत ६ लाख घुससहित पक्राउ,काठमाडौं : अख्तियार दुरूपयोग अनुसन्धान आयोगले वीपी कोइराला मेमोरियल क्यान्सर अस्पताल भरतपुर चितवनमा कार्यरत लेखा अधिकृत अमृता कोइरालालाई घुससहित नियन्त्रणमा लिएको छ। आयोगका प्रवक्ता नरहरि घिमिरेले हेटौडाबाट गएको आयोगको टोलीले औषधि आपूर्तिको बिल भुक्तानी दिएवापत सेवाग्राहीसँग १ लाख ५० हजार नगद र ४ लाख ५० हजारको चेकसहित लेखा अधिकृत कोइरालालाई नियन्त्रयमा लिएको जानकारी दिए। उनी घुस रकम लिइसकेको अवस्थामा भरतपुर महानगरपालिका वडा नम्बर ४ कटहर चोकबाट पक्राउ परेका हुन्। उनीमाथि थप अनुसन्धान भइरहेको अख्तियारले जनाएको छ।
लागूऔषधसहित पाँच जना पक्राउ,"धरान : सुनसरी, मोरङ र झापाको विभिन्न स्थानबाट लागूऔषध सहित पाँच जना पक्राउ परेका छन्। आइतबार राति सुनसरीको धरानस्थित अस्थायी प्रहरी चौकी रेल्वेबाट खटिएको प्रहरीको टोलीले धरान१७ का ३२ वर्षीय जीवन राई र २५ वर्षीय मनिष लिम्बुलाई ट्रामाडोल ८२० ट्याब्लेटसहित नियन्त्रणमा लिएको कोसी प्रदेश प्रहरी कार्यालयका प्रवक्ता प्रहरी वरिष्ठ उपरीक्षक भीम दाहालले जानकारी दिए। त्यस्तै इलाका प्रहरी कार्यालय काँकडभिट्टा र लागूऔषध नियन्त्रण ब्यूरो काँकडभिट्टाबाट खटिएको प्रहरीको टोलीले मेचीनगर नगरपालिका६ मा भारतबाट नेपाल आउँदै गरेका १९ वर्षीय निर्दोश डाँगीलाई ३ ग्राम ५ सय २० मिलिग्राम लागूऔषध ब्राउनसुगर सहित नियन्त्रणमा लिएको उनले बताए। लागूऔषध नियन्त्रण ब्यूरो विराटनगरबाट खटिएको प्रहरीको टोलीले विराटनगर१६ का २० वर्षीय जिवछ खत्वे र मोरङ उर्लावारी४ का ३३ वर्षीय सबिन बुढाथोकीलाई नाईट्रोजेपाम ३० चक्की सहित नियन्त्रणमा लिएको प्रवक्ता दाहालले बताए। पक्राउ परेकाहरू माथि थप अनुसन्धान भइरहेको उनले बताए।"
"पूर्वराज्यमन्त्रीको हत्या प्रकरण : बाँसको झाङमा फेला पर्यो हतियार, पाहुना बन्न आएकाहरू शंकाको घेरामा","मलंगवा : धान रोपाई गराउन सर्लाहीको चन्द्रनगर गाउँपालिका वडा नं १ पुगेका पूर्व भूमि सुधार राज्यमन्त्री रामचन्द्र रायको आइतबार राति हत्या गरिएको छ। मलंगवा नगरपालिका वडा नं ४ का ८० वर्षीय रायको उखुँ काट्ने धारिलो हतियारले हत्या गरिएको छ। ३ जनाको समूहमा आएका अज्ञात व्यक्तिहरूले रायको हत्या गरेका हुन्। रायको करिब साढे ११ बजे राति हत्या भएको प्रहरीको अनुमान छ। राय उक्त घरमा सहयोगी रामउजैन रायको साथमा बस्दै आएका थिए। गाउँमा भोज खाएर घर फर्केका रायलाई भेट्न करिब ८ बजे ३ जना आएको उनका सहयोगीले बताएका छन्। उनीहरू कुरा गर्न थालेपछि आफू सुत्न छतमा गएको सहयोगोको भनाइ छ। 'शौच गर्नका लागि करिब १२ बजे छतबाट तल आउँदा राय सुत्ने कोठा खुला देखेँ। टर्च बालेर हेर्दा रगतले लतपत भएको अवस्थामा रायलाई देखेपछि स्थानीयबासी र परिवारजनलाई फोन गरेको सहयोगले मागे,' सहयोगीले भनेका छन्। रायको टाउकोको बायाँ भागमा हतियार प्रहार गरी हत्या गरिएको जिल्ला प्रहरी कार्यालय सर्लाहीका प्रहरी नायब उपरीक्षक दिपक श्रेष्ठले जानकारी दिए। उनका सहयोगीसँग अहिले जिल्ला प्रहरी कार्यालय मलंगवामा सोधपुक्ष भइरहेको छ। घटनाको सुक्ष्म तरिकाले अनुसन्धान भइरकेको प्रहरी नायब उपरीक्षक श्रेष्ठले बताए। हत्या गर्न प्रयोग गरिएको हतियार घरभन्दा केही मिटर पर बाँसको झाङमा फेला परेको प्रहरीले जनाएको छ। तालिम प्राप्त कुकुर ल्याएर पनि अनुसन्धान भइरहेको प्रहरीले जनाएको छ। हत्या के कति कारणले भएको हो त्यो अहिले खुल्न सकेको छैन। राय करिब एक हप्तादेखि निरन्तररूपमा त्यहाँ धान रोपाई गराउनका लागि बस्दै आएको परिवारका एक सदस्यले बताएका छन्। आइतबार रोपाईको पैसा तिर्नका लागि पैसा लिन उनी मलंगवा आएका थिए। साँझसम्म मलंगवामै बसेका राय बेलुकी पख रतनपुर गएका थिए। राय २०५४ सालमा सूर्यबहादुर थापाको प्रधानमन्त्रीकालमा भूमिसुधार राज्य मन्त्री बनेका थिए। रायको श्रीमती, २ छोरा र ५ छोरी छन्। उनको शव अहिले प्रादेशिक अस्पताल मलंगवामै राखिएको छ।"
दतात्रय मन्दिरमा भक्तजनहरूको घुइँचो (फोटोफिचर),"भक्तपुर : साउन महिनाको पहिलो सोमबार आज भक्तपुरको दतात्रय मन्दिरमा भक्तजनहरूको भीड लागेको छ। दतात्रय भगवानको पूजाआजा गर्ने भक्तजनहरूको भीड लागेको हो। दतात्रय भगवानको पूजा गर्न सयौं भक्तजनहरू आज मन्दिर प्रांगणमा वर्षाका बाबजुद पनि बिहानदेखि नै लाइन लागेका छन्। मनमा शान्ति हुने, मनोकांक्षा पूरा हुने र मनोबल बढ्ने जनविश्वासले भक्तजनहरू भक्तपुर लगायत अन्य भगिनी जिल्ला र स्थानबाट थुप्रै भक्तजनहरू पूजा गर्न मन्दिरमा आएका छन्।"
दुरागाउँको बसेरीका २ घर र गोठमा पहिरोले क्षति,काठमाडौं : रामेछापको लिखु तामाकोसी गाउँपालिका१ दुरागाउँमा २ घर र एक गोठ पहिरोले क्षति पुर्याएको छ। गएराति आएको अविरल बर्षाका कारण पहिरोले बसेरीका दलसिंह भुजेल र उद्धव भुजेलको घर पुरिएको स्थानीय राजन पौडेलले जानकारी दिए। उनका अनुसार स्थानीयको सहयोगमा घरका सामान बाहिर निकालिएको छ। पौडेलले घरमा बस्न नमिल्ने देखिएको बताए। त्यसैगरी टीकामायाको गोठ समेत पहिरोमा परेको छ। उक्त स्थान जोखिममा परेको बताइएको छ। दुरागाउँसैपुधोबी सडक खण्डपनि पहिरो गएपछि अहिले जेसीबीले बाटो बनाउने काम भइरहेको छ।
अचाक्ली बढ्यो बैंकिङ कसुर,"काठमाडौं : पछिल्लो समय समाजमा आर्थिक अपराध मौलाउँदै गएको छ। आव ०८०८१ मा देशभर १३ हजार २ सय ८३ वटा बैंकिङ कसुरका उजुरी दर्ता भएको प्रहरी प्रधान कार्यालयले जनाएको छ। प्रहरीको तथ्यांकअनुसार एक वर्षमा मुलुकभर ५९ हजार २ सय ३ वटा अपराधका घटना भए। जसमा सबैभन्दा बढी काठमाडौं उपत्यकामा १८ हजार ४५ वटा अपराधका उजुरी प्रहरीमा दर्ता भए। प्रहरी प्रधान कार्यालय नक्सालमा आइतबार भएको एक कार्यक्रममा प्रहरी प्रवक्ता दानबहादुर कार्कीले अपराधका घटना बढेको जानकारी दिए। आर्थिक अपराधपछि देशभर सार्वजनिक हितविरुद्धको कसुरका घटना धेरै भए। देशभर १० हजार ७ सय ५६ वटा यस्ता कसुरका घटना दर्ता भएका छन्। २०८० साउनदेखि २०८१ असार मसान्तसम्म मुलुकभर लागुऔषधका ४ हजार ३ सय ९८ वटा, जबरजस्ती करणीका २ हजार ५ सय ७ वटा, ठगीसम्बन्धी १ हजार ८ सय ७४ वटा, सवारी ज्यानका १ हजार ७ सय ७५, ज्यान मार्ने उद्योगका १ हजार १९ वटा उजुरी दर्ता भएका छन्। यस्तै गतवर्ष अदालतको फैसला कार्यान्वयनतर्फ १४ हजार ७ सय ६४ जनालाई पक्राउ गरिएको छ। ४ हजार ७ सय ६१ जना बालिका गत वर्ष हराएकोमा ४ हजार १ सय ८२ जनालाई प्रहरीले फेला पारेर सम्बन्धित परिवारमा बुझाएको छ। यस्तै गत वर्ष १ हजार ८ सय २९ जना बालकहरू हराएका थिए, जसमा १ हजार ६ सय ४९ जना फेला परेका छन्। प्रहरी प्रवक्ता कार्कीले अपराधका घटना बढ्दै गर्दा यसको अनुसन्धान र निगरानी गर्न प्रहरीमा उच्चस्तरीय प्रविधिहरू प्रयोग हुन थालेको जानकारी दिए। अपराध अनुसन्धानका लागि प्रहरी संगठनले डिजिटल इभिडेन्स पनि प्रयोग गर्न थालेको उनले जानकारी दिए। उनका अनुसार अपराध अनुसन्धानका लागि प्रहरीले अत्याधुनिक प्रविधि, ल्याब, सफ्टवेयर तथा डाटा सेन्टरको समेत प्रयोग गर्दै आइरहेको छ। प्रहरी प्रधान नक्सालले दिएको जानकारीअनुसार गतवर्ष नेपाल प्रहरीले ४६ वटा रेड नोटिस जारी गरेको छ। यस्तै १९ वटा डिफ्युजन नोटिस र १७ वटा एरेस्टेट नोटिस जारी गरेर आरोपी पक्राउ गरेको छ। गतवर्ष देशभर ७ हजार ३ सय २५ वटा विपद्का घटना घटे। जसमा नेपाल प्रहरीका ६१ हजार २ सय २३ जना कर्मचारी खटिएका थिए। उनीहरूले १ हजार ६ सय ५३ जना घाइतेलाई उद्धार गरेका छन्। यस्तै ४ सय ५६ वटा शव व्यवस्थापन गरेका छन्।"
खोलाले बगाएर दुई बालबालिकाको मृत्यु,धरान : खोलाले बगाएर दुईजना बालबालिकाको मृत्यु भएको छ। सुनसरी र मोरङका छुट्टाछुट्टै स्थानमा खोलाले बगाएर दुईजना बालबालिकाको मृत्यु भएको कोसी प्रदेश प्रहरी कार्यालय विराटनगरका वरिष्ठ प्रहरी उपरीक्षक भीम दाहालले जानकारी दिए। आइतबार सुनसरीको भोक्राहा नर्सिङ गाउँपालिका१ का विष्णु परियारको ७ वर्षीय छोरी विविशा परियारलाई सुनसरी खोलाको किनारामा खेल्नेक्रममा खोलाले बगाएर मृत्यु भएको दाहालले जानकारी दिए। त्यस्तै मोरङको सुनवर्सी नगरपालिका७ सुकुम्वासी टोलका श्रीकुमार ऋषिदेबको ९ वर्षीय छोरा अमन ऋषिदेवको मरिया खोलामा पौडी खेल्नेक्रममा खोलामा डुबेर मृत्यु भएको दाहालले बताए। घटनापश्चात प्रहरीले दुबै जनाको शव फेला पारेर परिवारलाई बुझाएको छ।
रुपन्देहीका चार जना फरार अभियुक्त पक्राउ,"बुटवल : जिल्ला प्रहरी कार्यालय रुपन्देहीले फरार रहेका चार जनालाई पक्राउ गरेको छ। रुपन्देही जिल्ला अदालतले चोरी लगायत मुद्दामा कैद तथा सजाय भई हालसम्म फरार भएका सैनामैना नगरपालिका ११ का चार जनालाई पक्राउ गरेको हो। २०४७ पुस २४ गतेको फैसला बमोजिम फरार रहेका प्रतिवादीहरूलाई इलाका प्रहरी कार्यालय रुद्रपुरबाट खटिएको प्रहरी टोलीले पक्राउ गरी कैद तथा जरिबाना भुक्तानको लागी अदालतमा पेश गरेको छ। पक्राउ पर्नेमा सैनामैना नगरपालिका११ स्थित विष्णु बहादुर शाही, जंग बहादुर चौधरी भन्ने जंग बहादुर थारु, लाल बहादुर सेन ठकुरी र होम बहादुर सेन भन्ने हुम बहादुर सेन रहेको रुपन्देहीका प्रहरी प्रमुख प्रहरी उपरीक्षक रन्जितसिंह राठौरले जानकारी दिए।"
मंगलबार देशका यी स्थानमा हुने छ वर्षा,"काठमाडौं : मंगलबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी प्रदेश, बागमती प्रदेश, गण्डकी प्रदेश, लुम्बिनी प्रदेश, कर्णाली प्रदेश र सुदूरपश्चिम प्रदेशका केही स्थानहरूमा तथा मधेश प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। गण्डकी प्रदेश, लुम्बिनी प्रदेश र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ। मंगलबार राति देशभर आंशिकदेखि साधारणतया बदली रहने छ। कोशी प्रदेश, बागमती प्रदेश, गण्डकी प्रदेश, कर्णाली प्रदेश र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। गण्डकी प्रदेशका एकदुई स्थानमा भारी वर्षाको सम्भावना रहेको छ।"
सिन्धुलीमा लागुऔषध खरिद बिक्री गर्ने चार जना पक्राउ,"सिन्धुली : सिन्धुलीमा अवैध लागुऔषध खरिद बिक्री गर्ने चार जना पक्राउ परेका छन्। सिन्धुली प्रहरीले बिपी राजमार्ग अन्तर्गत सिन्धुलीभीमान खण्डको बाघमाराबाट चार जना पक्राउ गरेको हो। पक्राउ पर्नेहरूमा महोत्तरी औरही नगरपालिका७ महोत्तरी बस्ने अजय शाह, सिन्धुली कमलामाई नगरपालिका७, माझिटारका दिलसन भनिने वर्ष २० का लोकविक्रम आले मगर, कमलामाई नगरपालिका५ चिसापानीका २३ वर्षको मिलन पाख्रिन र कमलामाई नगरपालिका६ धुराबजारका वर्ष २७ का सौगात लामा रहेका छन्। उनीहरूलाई एक्सिप्लोन १५ र विनक्रेक्स कप सिरप १४ बोतल अवैध लागुऔषधसहित कमलामाई नगरपालिका८ बाघमाराबाट पक्राउ गरिएको हो। इलाका प्रहरी कार्यालय भिमानले प्रहरीले चेकजाँच गर्ने क्रममा बा ९३ प ८८०८ र विआर ३० एम १३११ नम्बरको दुई वटा मोटरसाइकल समेत प्रहरीले नियन्त्रणमा लिएको सिन्धुलीका प्रहरी प्रमुख गोविन्दराज काफ्लेले बताए। प्रहरीले चेकजाँच गर्ने क्रममा सोधपुछ गर्दा आले मगर, पाख्रिन र लामाले महोत्तरी औरही नगरपालिका७ का २१ वर्षीय अजय शाहसँग अवैध लागुऔषध खरिद गरेको बयान दिएपछि शाहलाई समेत पक्राउ गरिएको हो। पक्राउ परेका चारै जनालाई जिल्ला अदालत सिन्धुलीबाट ७ दिनको म्याद थप गरेर घटनाबारे थप अनुसन्धान भइरहेको प्रहरीले जनाएको छ।"
साउनको पहिलो सोमबार : देवघाटमा दर्शनार्थीको भिड (फोटो फिचर),"चितवन : पवित्र तीर्थस्थल देवघाट धाममा साउनको पहिलो सोमबार आज स्नान गर्न आउने भक्तजनको घुइँचो लागेको छ। देवघाटको पवित्र जल र बेलपत्रले शिवको पूजाआराधना गरे मनोकामना पूरा हुने धार्मिक विश्वास छ। बिहानैदेखि स्नानगर्ने र पुजा गर्नेको भिड लागेको छ। चितवन, तनहुँ र नवलपरासी (बर्दघाट सुस्ता पूर्व)को संगमस्थल देवघाटमा साउनका सोमबारमा बोलबम मेला लाग्छ। साउन महिनाको सोमबार हिन्दुधर्मालम्बी विशेष महिमाको रुपमा पुजा गर्छन्। साउन महिनामा खास गरी हिन्दु धर्मालम्बीहरुले भगवान शिवको पूजा आराधना र व्रत बस्ने परम्परा छ। देवघाटमा बोलबम मेला भर्नका लागि नेपालका अधिकांश जिल्लाका अतिरिक्त छिमेकी मुलुक भारतबाट समेत भक्तजनहरु आउने गरेका छन्। तस्बिर : अनिल ढकाल"
नारायणीमा ३ महिनादेखि एमआरआई सेवा बन्द,"वीरगन्ज : वीरगन्जको नारायणी अस्पतालमा विगत ३ महिनादेखि एमआरआई सेवा बन्द हुँदा बिरामीहरू मर्कामा परेका छन्। सञ्चालनमा आएको ५ महिनापनि नबित्दै एमआरआई मेसिनको बाँकी भुक्तानीका विषयमा अस्पताल प्रशासन र आपूर्तिकर्ता बीचको विवादका कारण एमआरआई सेवा ३ महिनादेखि बन्द भएको हो। संघ सरकारको स्वास्थ्य मन्त्रालय मातहतको स्वास्थ्य सेवा विभागले टेण्डर आह्वान गरी आपूर्तिकर्ता लुम्बिनी हेल्थ केयर प्रालि मार्फत चीनबाट ३० करोड रुपैयाँमा खरिद गरि ल्याएको थ्रीटेस्लाको एमआरआई मेसिन अस्पतालमा जडान गरी गत कात्तिक महिनादेखि सञ्चालनमा ल्याइएको थियो। तर मेसिनको बाँकी २० प्रतिशत रकम अस्पतालले आपूर्तिकर्ता कम्पनी हेल्थ केयर प्रालिलाई भुक्तानी नगरेपछि मेसिन उत्पादक चिनियाँ कम्पनीले मेसिनको सफ्टवेयर अपडेट (अद्यावधिक) नगर्दा मेसिन गत वैशाखदेखि बन्द हुन पुगेको हो। त्यसअघि पनि उक्त एमआरआई मेसिन आपूर्तिकर्ता कम्पनीले २०७९ चैतमै चीनबाट खरिद गरेर ल्याए पनि बजारमा हिलियम ग्याँस नपाइएको भन्दै अस्पतालमा जडान नगरिदिँदा ८ महिनासम्म त्यसै थन्क्याएर राख्नु परेको थियो। गत असोज २३ मा तत्कालीन स्वास्थ्यमन्त्री मोहनबहादुर बस्नेत वीरगन्ज आएका बेला एमआरआई मेसिनको उद्घाटन गरेका थिए। उद्घाटन गरिएको तीन हप्तापछि २०८० कात्तिक १४ गतेदेखि एमआरआई सेवा सुरु गरिएको थियो। तर सेवा सुरु भएको ५ महिनापनि नबित्दै मेसिनको बाँकी रकम भुक्तानीको विषयमा आपूर्तिकर्ता कम्पनी र अस्पताल प्रशासन बीचको विवादले गत वैशाखदेखि मेसिन बन्द हुन पुगेको हो। जसको मारमा अस्पतालमा उपचारका लागि आउने बिरामी परेका छन्। नारायणी अस्पतालको एमआरआई सेवा ३ महिनादेखि अवरुद्ध हुँदा बिरामीहरू बजारका निजी अस्पतालमा दोब्बर शुल्क तिरेर एमआरआई सेवा लिन बाध्य छन्। नारायणी अस्पतालमा ८ हजार रुपैयाँमा उपलब्ध एमआरआई सेवाका लागि बिरामीले निजी अस्पतालमा १५ देखि १६ हजार रुपैयाँ तिरिरहेका छन्। नारायणी अस्पतालका निमित्त मेसु डाक्टर एनामुल हकले भने आपूर्तिकर्ता लुम्बिनी हेल्थ केयर प्रालिको बदमासीका कारण एमआरआई सेवा तीन महिनादेखि बन्द हुन पुगेको बताए। आपूर्तीकर्ता कम्पनीले मेसिनको सफ्टवेयर अपडेट नगरिदिएका कारण गत वैशाखदेखि नै मेसिन बन्द रहेको उनले बताए। उनले भने,उसलाई तिर्नु पर्ने बाँकी २० प्रतिशत रकम अस्पतालसँग तयारी अवस्थामा छ। तर उसले मेसिन खरिद गरी ल्याए बापतको ५ प्रतिशत कर नेपाल सरकारलाई अहिलेसम्म बुझाएको छैन। त्यही कारण बाँकी २० प्रतिशत रकम अस्पतालले उसलाई भुक्तानी नदिएको हो। आपूर्तिकर्ता कम्पनीले नेपाल सरकारलाई तिर्नुपर्ने कर नतिरी अस्पतालले बाँकी रहेको रकम भुक्तानी गरिदिएमा त्यसको जिम्मेवार आफू हुने भएकाले बाँकी भुक्तानी नगरेको उनले बताए। निमित्त मेसु हकले भने,उसले सरकारलाई तिर्नुपर्ने कर जुन दिन तिर्छ त्यही दिन उसलाई तिर्नु पर्ने बाँकी २० प्रतिशत रकम अस्पतालले भुक्तानी गरिदिन्छ। सफ्टवेयर अपडेट गरेर मेसिन सुचारु गर्नका लागि अस्पताल प्रशासनले दुई हप्ता पहिले नै आपूर्तिकर्ता लुम्बिनी हेल्थ केयर प्रालिलाई पत्र काटिसकेको उनले बताए। उनले भने,तर अहिलेसम्म उसले रेन्सपोन्स दिएको छैन। अब यस बारेमा अस्पतालले अर्को एक्सन छिट्टै लिन्छ।"
कर्णालीका मुख्यमन्त्री कँडेलले गरे प्रदेशका सबै सुरक्षा निकायसँग छलफल,"वीरेन्द्रनगर : कर्णाली प्रदेशका मुख्यमन्त्री यामलाल कँडेलले प्रदेशका १० वटै जिल्लाका सुरक्षा प्रमुखसँग जुम बैठक आयोजना गरेका छन्। वर्षातको कारण दैनिक विपद्का घटना बढन थालेपछि मुख्यमन्त्री कँडेलले जिल्लाको वस्तुस्थिति जानकारी लिन र विपद् न्यूनीकरणमा प्रदेश सरकारको तर्फवाट गर्नुपर्ने कामहरूको बारेमा आवश्यक परामर्श लिन कर्णालीका १० वटै जिल्लाका सुरक्षा निकायका प्रमुखसँग बैठक गरेका हुन्। बैठकलाई सम्बोधन गर्दै मुख्यमन्त्री कँडेलले विपद् जोखिमको हिसाबले सबैभन्दा बढी जोखिमयुक्त प्रदेश भएकोले विपद् न्यूनीकरणमा अन्यत्र भन्दा कर्णाली प्रदेशमा धेरै मेहनत र लगानी गर्नुपर्ने बताए। भौगोलिक विकटता र श्रोत साधनको अभावका कारण पनि जिल्ला तहका सुरक्षा निकायहरूले उत्कृष्ट कार्य गरिरहेको भन्दै उनले सबैलाई धन्यवाद समेत दिए। उनले तीन तहका सरकारका आफ्नै सीमा र दायित्व भएपनि विपद्का घटनाका कारण त्यसले तल्लो तह प्रभावित हुने भएकोले विपद व्यवस्थापनमा स्थानीय तहलाई बढी परिचालन गर्नुपर्नेमा जोड दिए। विकासका निम्तिएका कतिपय विनाशका कारण पनि कर्णाली प्रदेशमा विपद् जोखिम बढ्दै गएकोमा मुख्यमन्त्री कँडेलले चिन्ता व्यक्त गर्दै अब विकासको मोडेलको बारेमा पनि जिल्लाका प्रमुख जिल्ला अधिकारीहरूले सरोकारवालाबीच छलफल चलाउनु पर्ने धारणा राखे। उनले भने, जिल्लामा कस्तो खालको विकासको मोडेल आवश्यकता हो ? तपाईहरूले पनि आफ्नो मातहतका कार्यालयहरूबीच छलफल चलाउन आवश्यकता ठानेको छु। भुकम्प प्रभावित क्षेत्र जाजरकोट र रुकुम पश्चिमका धेरै जसो लाभग्राहीले अझै पनि दोस्रो किस्ताको रकम पाउन नसकेको विषयप्रति चिन्ता व्यक्त गर्दै मुख्यमन्त्री कँडेलले त्यसतर्फ आफ्नो ध्यान जाने बताए। जिल्लाका प्रमुख जिल्ला अधिकारीहरूबाट आएको सुझावहरूप्रति संकेत गर्दै मुख्यमन्त्री कँडेलले प्रदेश सरकारले विपद् व्यवस्थापनका विषयमा आफ्नो तर्फबाट समन्वय गरिरहेको र सरकारको तर्फबाट दायित्व वहन गर्नुपर्ने विषयहरूमा आफ्ना संरचनाहरूलाई तयारी अवस्थामा रहन निर्देशन दिएको बताए। बैठकमा प्रदेशका चार वटै सुरक्षा निकायहरू नेपाली सेना उत्तर पश्चिम पृतनापति अनुपजंग थापा, नेपाल प्रहरीका कर्णाली प्रदेश प्रमुख अर्जुनबहादुर चन्द, सशस्त्र प्रहरी बल महेश्वरी वाहिनीका बाहिनीपछि सशस्त्र प्रहरी नायव महानिरीक्षक दुर्गाप्रसाद भट्टराई र राष्ट्रिय अनुसन्धान कार्यालयका कर्णाली प्रदेश प्रमुख माधव तिमिल्सेनाले मातहतका कार्यालय प्रमुखहरूलाई आवश्यक निर्देशन दिएका छन्।"
नुवाकोटमा एक वर्षमा भएको सवारी दुर्घटनामा १२ जनाको मृत्यु,नुवाकोट : नुवाकोटमा एक वर्षमा भएको सवारी दुर्घटनामा १२ जनाको मृत्यु भएको छ। २०८० साउनदेखि २०८१ असार मसान्तसम्म नुवाकोटका विभिन्न स्थानमा भएका यातायात दुर्घटनाबाट १२ जनाको मृत्यु भएको जिल्ला ट्राफिक प्रहरी कार्यालय नुवाकोटले जनाएको छ। सो अवधिमा ८८ सवारीसाधन दुर्घटनामा परेका थिए। दुर्घटनामा परी मृत्यु हुनेमा ९ पुरुष र ३ जना महिला रहेको जिल्ला ट्राफिक प्रहरी कार्यालय नुवाकोटका प्रमुख जेजंग कार्कीले जानकारी दिए। ती दुर्घटनामा परी १७१ जना घाइते भएको कार्यालयले जनाएको छ। अघिल्लो आर्थिक वर्ष २०७८०७९ र २०७९०८० मा नुवाकोटमा सवारी दुर्घटनामा परी १४१४ जनाको मृत्यु भएको थियो। आर्थिक वर्ष २०७७०७८ मा ११ जनाको मृत्यु भएको थियो।
साउनको पहिलो सोमबार बागलुङका शिवालयमा भक्तजनको भीड,"बागलुङ : साउनको पहिलो सोमबार आज बागलुङका शिवालयहरूमा भक्तालुहरूको भीड लागेको छ। साउन महिना र सोमबारको दिनलाई भगवान् शिवको विशेष महिना र बार मानिन्छ। त्यसैले साउनको पहिलो सोमबारका दिन आज बागलुङको गौरिधाम लगायतका शिव मन्दिरहरूमा भक्तजनको भीड लागेको हो। बागलुङ नगरपालिका४ उपल्लाचौरस्थित गौरीधाम शिव मन्दिरमा बिहानदेखि भक्तजनको चहलपहल सुरु भएको छ। भक्तजनको सहजता र सुविधाका लागि आवश्यक सबै प्रबन्ध मिलाइएको मन्दिर व्यवस्थापन समितिले जनाएको छ। २०५८ मा निर्मित मन्दिरमा बर्सेनि शिवरात्रि र साउने सोमबारमा विशेष पूजाआजा हुने गर्छ। यस्तै, बागलुङ नगरपालिका९ तित्याङस्थित शिवालय मन्दिरमा पनि बिहानैदेखि भक्तजनको चहलपहल बढेको छ। गौरिधाममा पर्वतको नाङ्लीबाङका साथै जिल्ला सदरमुकाम बागलुङ बजारबाट भक्तजनहरू पुग्ने गर्छन् भने तित्याङको शिवालय मन्दिरमा जिल्ला सदरमुकाम बागलुङ बजार र मन्दिर आसपासका गाउँबाट भक्तालु शिवको पूजाआराधना गर्न शिवालयमा पुग्ने गरेका छन्। यस्तै काठखोला गाउँपालिका५ रामकोटधाममा रहेको त्रिपुरेश्वर महादेव मन्दिर र वडा नम्बर ७ रेशमा ओदानडाँडा शिवालय मन्दिर, गलकोट नगरपालिका७ मल्मस्थित सिद्वेश्वर शिवालय मन्दिरमा पनि भक्तजनहरूको भिड लागेको छ। शिवजीको पूजा आराधना एवम् दर्शन गर्नाले मनोकामना पूरा हुन्छ भन्ने धार्मिक विश्वासमा भक्तजनको भीड लागेको हो। साउन महिनाको सोमबार व्रत बसेर शिवको पूजा आराधना मनको इच्छा पूरा भई अटल सौभाग्य प्राप्त हुने धार्मिक विश्वास छ। साउन महिनामा हिन्दू धर्मावलम्बी महिलाहरूले सुख शान्ति र समृद्धिको प्रतीक हरियो बस्त्र र चुरा पोतेमा सजिएर व्रत बस्दै भगवान शिवको आराधना गर्छन्।"
"हिन्दू, बौद्धमार्गी र क्रिश्चियन मिलेर बनाए माने","गोरखा : चुमनुब्री ३ जगतका क्रिश्चियन, हिन्दू र वौद्ध धर्मावलम्बीहरू मिलेर माने निर्माण गरेका छन्। सतप्रतिशतजसो क्रिश्चियनको बसोबास रहेको जगतमा विभिन्न धार्मिक समुदाय मिलेर वौद्ध धर्मावलम्बीहरूको धार्मिक संस्कृतिक सम्पदा माने निर्माण गरी धार्मिक सहिष्णुताको नमुना प्रदर्शन गरेका हुन्। करिब २५ घरधुरी रहेको जगतका चारपाँच परिबारबाहेक सबै क्रिश्चियन धर्मावलम्बीहरू हुन्। तर यहाँ सयांै वर्षअघि निर्माण गरिएको माने थियो। जगत, भालुवन र सल्लेरीका बासिन्दाले करिब २० दिन श्रमदान गरी माने निर्माण गरेको वडाअध्यक्ष रामकुमार गुरुङले जानकारी दिए। जगत बजारको बीचबाटोमा रहेको माने भूकम्पले जीर्ण भएको थियो। साथै सडक निर्माण गर्दा थप क्षति नहोस् भन्ने उद्देश्यले नजिकै स्थानान्तरण गरी निर्माण गरिएको हो। वौद्ध धर्मावलम्बीहरूको आस्थाको केन्द्र भएकाले सबै धर्मावलम्बी मिलेर माने निर्माण गरेको निर्माणमा संयोजन गरिरहेका गुणबहादुर कार्कीले जानकारी दिए। माने निर्माणका संयोजक कार्की स्वयं पनि क्रिश्चियन धर्मावलम्बी हुन्। यो माने बौद्ध धर्मावलम्बीको आस्थाको धरोहर हो। धेरै पुरानो सम्पदा भएकाले यो धर्मको र उ धर्मको भन्नुभन्दा यसको संरक्षण गर्ने दायित्व सबैको हो, कार्कीले भने, त्यसैले सबै मिलेर निर्माण गरेका हौं। यो बनाउन करिब २ हजार जनाको श्रमदान परेको छ। आर्थिक सहायता कतैबाट पनि आएको छैन। वडा कार्यालय अथवा पालिकाले धेरथोर भने पनि सहायता गर्छ कि भन्ने आशा छ। जगत बजारको बीचबाट सडक निर्माण गर्दा चार घरपरिबारको घर पूर्णरूपमा भत्किएको, तीनजनाको घरमा आंशिक क्षति भएको र माने पनि जोखिममा रहेको कार्कीले जानकारी दिए। सडक बनाउने क्रममा गोपाल गुरुङ, वीरबल कार्की, लक्ष्मण घले र बलबहादुर कार्कीको पुरै घर भत्किएको छ। बलबहादुर गुरुङ, सीता गुरुङ र धनसिँह गुरुङको घरको पिँढीसम्म भत्किएको छ, उनले भने, आंशिक क्षति भएकाहरू टालटुल गरेर उही घरमा बसेका छन् भने घर पुरै भत्किएकाहरू विस्थापित भएका छन्। माने पनि जोखिममा पर्ने हुँदा लामा गुरुहरूद्वारा विधिपूर्वक पूजाआजा गरी नजिकै स्थानान्तरण गरिएको उनले बताए। बेनिघाट, आरुघाट, लार्के सडक निर्माण गर्दा जगत गाउँको बीचबाट करिब चार मिटर चौडा र करिब एकसय मिटर लामो सडक निर्माण भएको छ। सडक निर्माण गर्दा बौद्धमार्गीहरूको धार्मिक तथा संस्कृतिक सम्पदामा क्षति नहोस् भनेर पुरानो मानेको नजिकै नयाँ माने निर्माण गरिएको हो। सो मानेको गत शुक्रबार पाङ्सिङ, न्याक र फिलिमका प्रमुख लामाहरूले प्राण प्रतिष्ठा गरेका छन्।"
साउनको पहिलो सोमबार : झरीका बीच पशुपतिनाथमा भक्तजनको घुइँचो,"काठमाडौं : साउनको पहिलो सोमबार आज पशुपतिनाथको मन्दिरमा बिहानैदेखि भक्तजनको भीड लागेको छ। साउनको पहिलो सोमबार पशुपतिनाथ मन्दिरमा झरीका बीच पनि दर्शन गर्न आएका भक्तजनको घुइँचो लागेको हो। महिनामा साउन र बारमा सोमबार भगवान् शिवको बार भएकाले यस दिनमा शिवजीको पूजा आराधना एवम् दर्शन गर्नाले मनोकामना पूरा हुन्छ भन्ने धार्मिक विश्वासमा भक्तजनको भीड लागेको हो। साउनको सोमबार शिवलाई शुद्ध जल चढाएर खुसी बनाउन सकिन्छ भन्ने शास्त्रीय मान्यता छ। साउनको सोमबार पशुपतिनाथमा आउने भक्तजनका लागि तीन वटा लामको व्यवस्था गरिएको पशुपति क्षेत्र विकास कोषका प्रवक्ता रेवतीरमण अधिकारीले जानकारी दिए। उमाकुण्ड, जयवागेश्वरी र पिङ्गलस्थानबाट प्रवेश गरी दर्शन गर्न सकिने गरी व्यवस्था मिलाइएको उनको भनाई छ। पशुपतिनाका चारै ढोका सोमबार बिहान साढे तीन बजेदेखि नै भक्तजनका लागि खुला गरिएको छ। नेपालमा सौरमास अनुसारका सोमबार नै व्रत गर्ने परम्परा रहेको धर्मशास्त्रविद् प्रा डा रामचन्द्र गौतमले बताए। पशुपतिनाथ मन्दिरमा भने चान्द्रमास र सौरमास दुवै अनुसारका साउनको सोमबारका दिनमा भक्तजनको भीड लाग्छ। साउन महिनाको सोमबारका दिनमा पशुपतिनाथ सँगै काठमाडौँ उपत्यकाका साथै देशभरका शिवालयमा आशुतोष भगवाने शिवको पूजा, आराधना गर्न भक्तजनको भीड लाग्ने गर्छ। साउनको पहिलो सोमबारदेखि अन्तिम सोमबारसम्म व्रत गरेका भक्तजनले अन्तिम दिनमा गोदान एवं पूर्णपात्रदान गरी व्रत समापन गर्ने विधि छ।"

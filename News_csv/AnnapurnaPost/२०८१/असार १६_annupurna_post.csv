शीर्षक,विवरण
एसईई नतिजा र शिक्षा प्रणाली,"माध्यमिक शिक्षा परीक्षा (एसईई) मा यो वर्ष २ लाख २२ हजार ४ सय ७२ विद्यार्थी कक्षा ११ मा भर्नाका लागि योग्य हुने गरी नतिजा निकाल्न सफल भए । तर, योभन्दा बढी संख्या अर्थात् ५२ प्रतिशत विद्यार्थी भने कक्षा ११ मा भर्ना हुन अयोग्य भएका छन् । ननग्रेडिङ (एनजी) मा २ लाख ४२ हजार २ सय ९८ विद्यार्थी परेका छन् । यो कक्षा ११ का लागि योग्य भएका भन्दा धेरै संख्या हो । स्तरीकृत अंक (जीपीए)को आधारमा एसईई नतिजा विगतभन्दा खस्किएको छ । २०८० सालको एसईई दिएका विद्यार्थीले एक त पहिलोपटक नयाँ पाठ्यक्रमको परीक्षा दिएका हुन् भने प्रत्येक विषयमा सैद्धान्तिक (लिखित) तर्फ न्यूनतम ३५ प्रतिशत अंक ल्याउनै पर्ने बाध्यता पनि थियो । ९ वर्षअघि जस्तो अवस्थाको नतिजा माध्यमिक परीक्षामा देखिएको थियो, यसपालि त्यस्तै हुनुको कारणचाहिँ यसअघिको पास तथा फेल अंकित नहुने प्रणालीमा आएको परिवर्तन पनि हो । शैक्षिक वर्ष २०७१ पछि लेटर ग्रेडिङ प्रणालीबाट नतिजा सार्वजनिक हुन्थ्यो । यो वर्ष परीक्षा बोर्डले पहिलोपटक पासफेल सहितको नतिजा सार्वजनिक गयो । अनि विद्यार्थीको सिकाइ उपलब्धिको नतिजा प्रष्टसँग आयो । यो वर्ष बोर्डले लेटर ग्रेडिङ निर्देशिका २०७८ लागू गरेर पासफेलको विवरण प्रकाशन गरेको छ । अर्थात् परीक्षाको मापदण्ड बदलिएको थियो । लिखित र व्यावहारिक अभ्यास दुवैमा जोड दिने परीक्षा प्रणाली त बनाइयो तर पठन संस्कृति र शैलीमा कुनै बदलाव ल्याइएन । शिक्षामा लगानी पनि त सरकारले बढाएन । जब कि शिक्षामा बजेटको २० प्रतिशत विनियोजन गर्ने अन्तर्राष्ट्रिय अभ्यासविपरीत हाम्रोमा चाहिँ त्यसको आधाजसोमात्रै छुट्याइन्छ । परीक्षाको मापदण्ड फेर्ने तर शिक्षा प्रणाली र पठनपाठन शैली यथास्थितिमा राख्दा खासमा जुन नतिजा आयो यो त राज्यबाट जबरजस्ती विद्यार्थी फेल बनाइएको नतिजा हो । गणित, विज्ञान र अंग्रेजी जस्ता विषयमा धेरै विद्यार्थी फेल भएका छन् । नेपाली समाजमा यी विषयलाई कठिन भन्ने भाष्य जबरजस्ती स्थापित गरिएको छ र पढाउने शैली पनि उस्तै कठिन बनाइएको छ । विद्यार्थीलाई रटाउने र सोहीअनुसार प्रश्न आएमात्रै उत्तीर्ण हुनसक्ने बनाइएको छ । सैद्धान्तिक ज्ञानलाई व्यावहारिक ढंगले पढाउने प्रणाली नभएकैले विद्यार्थीहरूको संख्या पासभन्दा फेलमा धेरै भएको हो । र, राज्यले शिक्षालाई महत्वका साथ सुधारका कुनै कार्यक्रम पनि चलाएको छैन । शिक्षालाई राजनीतिले गिजोलेको छ । स्थानीय तहलाई माध्यमिक तहसम्मको शिक्षाको अधिकार दिइए पनि ती तहहरू शिक्षाको गुणस्तर सुधार्नेभन्दा पनि भौतिक विकासका काममा मात्रै केन्द्रित छन् । समग्र शिक्षा प्रणाली सुधार नगर्दासम्म विद्यालय शिक्षामा आउने नतिजा सधैं यस्तै नै हुन्छ ।"
मधेसमा बढ्दै ठूला अपराध,"जनकपुरधाम :५० वर्षीया रीतादेवी यादवको हत्या बुधबार साँझ उनका देबर ४५ वर्षीय जतन यादवले नै गरे। महोत्तरीको औरही नगरपालिका४ कविलासीकी रीतालाई जतनले कोदालो प्रहार गरेर गम्भीर घाइते बनाएका थिए। घरायसी विवादले उग्ररूप लिएपछि जतनले आफ्नै भाउजूलाई हत्या गरेको जिल्ला प्रहरी कार्यालय महोत्तरीका प्रवक्ता प्रहरी नायव उपरीक्षकक सन्तुलाल जयसवालले जनाएका छन्। सोमबार बाराको कलैया उपमहानगर६ बाल एकता बोर्डिङ स्कुलका प्रधानाध्यापक ३९ वर्षीय रुपेश स्वर्णकारको गोली हानी हत्या भयो। उनलाई चार जनाको समूहमा आएका हतियारधारीहरूले चार राउन्ड गोली प्रहार गरेका थिए। गम्भीर घाइते स्वर्णकारको उपचारको क्रममा मृत्यु भयो। हत्यामा संलग्न रहेको आरोपमा प्रहरीले सोही विद्यालयमा पढाउने पूर्वशिक्षिका सहित ६ जनालाई पक्राउ गरेको छ। आपसी सम्बन्ध र रिसिबीको कारण उनको हत्या भएको प्रहरीको प्रारम्भीक अनुसन्धानले देखाएको छ। जेठ ३२ गते बारा जिल्लाको कलैयास्थित रामराजा बहुमुखी क्याम्पसका प्रमुख हरिभूषण कुशवाहाको हत्या भयो। आदर्शकोतवाल गाउँपालिका३ स्थित बतरा भन्ने ठाउँमा कुशवाहामाथि गोली प्रहार भएको थियो। घर गइरहेको बेला उनलाई मोटरसाइकलमा आएका दुई जनाले पछाडिबाट गोली हानेका थिए। उपचारको क्रममा उनको मृत्यु भएको थियो। हत्याको आरोपमा बारा खजुरिया टोलका ३२ वर्षीय अवधलालप्रसाद कुशवाहा, २९ वर्षीया चाँदसीप्रसाद कुशवाहा, २७ वर्षीया चुल्हाई भनिने श्रवणकुमार साह र ५० वर्षीय ब्रह्मदेवी राम रहेको प्रहरीले जनाएको छ। त्यसैगरी बाराको ५० वर्षीय मोतीलाल चौधरी, ३४ वर्षीय राधेशकुमार पटेल, ५४ वर्षीय विनोद राउत कुर्मी पनि पक्राउ परेका छन्। जेठ २६ गते धनुषाको क्षिरेश्वरनाथ नगरपालिका ५ सखुवा महेन्द्रनगरकी २८ वर्षीया रुबी यादव बेपत्ता भएको भनी उनका श्रीमान् राजु यादवले प्रहरीलाई जानकारी गराए। प्रहरीले रुबीको खोजी गर्दै अनुसन्धान पनि सुरु गर्यो। तर, सूक्ष्म अनुसन्धानको क्रममा रुबी बेपत्ता नभएर उनको हत्या नै भएको घटना बाहिरियो। इलाका प्रहरी कार्यालय सखुवाले राजुलाई नियन्त्रणमा लिएर सोधपुछ गर्दा उनी आफूले नै श्रीमतीको हत्या गरेको स्वीकारेको धनुषाका प्रहरी प्रवक्ता रञ्जन आवाले बताए। राजुले नै भनेको स्थानमा तलाश गर्दा प्रहरीले रुबीको शव पनि फेला पार्यो। राजुले श्रीमतीको हत्या गरेर मिथिला नगरपालिकाको सामुदायिक वनको खोल्सामा शव लुकाएका थिए। राजुले जेठ २६ मा रुबीलाई औरही बाबाको दर्शन गर्न जाने भन्दै फकाएर घरबाट लगेका थिए र उनलाई खोल्सामा पुर्याएर हत्या गरे। हत्याको कारण घरायसी विवाद र तनाव थियो। पारिवारिक विवादको कारण टाउकोमा बाँसको मुँगडी प्रहार गरी रौतहटको परोहा नगरपालिका ८ नरकटीयाका २२ वर्षीय दीपेन्द्रकुमार रामले आफ्नै बहिनीको हत्या गरे। परिवारमा भएको झैझगडाको क्रममा रिसको झोकमा दीपेन्द्रले २० वर्षीय बहिनी तेतरी कुमारी रामको टाउकोमा बाँसको मुँगडी प्रहार गरेका थिए। गम्भीर घाइते भएकी रामलाई तत्कालै उपचारका लागि नारायणी अस्पताल वीरगन्जमा भर्ना गराइयो। तर, उनको उपचारकै क्रममा मृत्यु भयो। राममाथि कर्तव्य ज्यान मुद्दा दायर गरी अनुसन्धान भइरहेको प्रहरीले जनाएको छ। मधेस प्रदेशमा अपराधिक गतिविधिमा पछिल्लो समय निकै वृद्धि भएको छ। सामान्य विवादमा, झैं गडा, पारिवारिक रिसिबी वा मनमुटावमा समेत हत्या जस्ता जघन्य अपराध नै गर्ने खालका क्रियाकलापहरू हुन थालेका छन् जसले गर्दा शान्ति सुरक्षामा प्रश्न खडा गरेको छ। दिनप्रतिदिन बढ्दै अपराध विगतको तुलनामा पछिल्लो समय अपराधिक गतिवीधिमा वृद्धि हुँदै गइरहेको तथ्यांकहरूले पुष्टि गर्छ। मधेस प्रदेश प्रहरी कार्यालय जनकपुरधामको तीन वर्षको तथ्यांकलाई हेर्ने हो भने अपराधमा तुलनात्मक वृद्धि भएको देखिन्छ। सो तथ्यांकअनुसार आर्थिक वर्ष २०७८०७९ यस प्रदेशभरि कर्तव्य ज्यानका ९६ वटा घटना भएका थिए भने आव ०७९०८० मा यो संख्या बढेर १०६ पुग्यो चालु आर्थिक वर्षमा हालसम्म १०१ वटा कर्तव्य ज्यानका घटना भइसकेका छन्। त्यसैगरी ज्यान मार्ने उद्योगको ०७८०७९ मा २७१ वटा घटना भयो। यो संख्या बढेर आव ०७९०८० मा २५२ पुग्यो भने चालु आर्थिक वर्षमा २१३ पुगेको छ। तथ्यांकअनुसार ०७८०७९ मा अपराधका ८४५४ मुद्दा मधेसमा दर्ता भएका थिए भने ०७९०८० मा ९८४४ मुद्दा प्रहरीमा दर्ता हुन पुग्यो। त्यसैगरी चालु आव ०८००८१ मा यो संख्या ८६६४ रहेको छ। सामान्य विवादमा समेत हत्यासम्मको अवस्था बन्ने र अपराधिक प्रवृत्ति बढ्दै जानु पछाडि एउटा कारण सामाजिक परिवेश पनि रहेको धनुषा जिल्लाका प्रहरी उपरीक्षक भुवनेश्वर तिवारी बताउँछन्। नैतिक, आध्यात्मिक र सामाजिक चेतनामा पछिल्लो समय निकै खलल आएको म देख्छु। यसका विभिन्न कारणहरू छन्। वैदेशिक रोजगार, प्रविधिको गलत प्रयोग सामाजिक बिचलनहरूले गर्दा पनि अपराधिक प्रवृत्तिमा बढोत्तरी भएको छ जस्तो मलाई लाग्छ, अर्कोतर्फ पहिला हामी संयुक्त परिवारमा बस्थ्यौं। समाजमा सबैसँग घुलमिल गर्ने व्यवस्था थियो। कसैलाई केही दुःख तकलिफ वा समस्या आइपर्यो भने उसले भन्ने र आफ्नो दुःख, रिस र आवेगहरू पोख्ने ठाउँ हुन्थ्यो तर, अहिले त्यो सबै कुरा हराएको छ। मानिसको सहनशक्ति कम हुन थालेको छ र यसले अपराधलाई जन्माउन थालेको छ। युवावर्गको अपराधमा संलग्नता बढी २४ वर्षीय रुपेश महराको शव कात्तिक ९ गते बिहान जनकपुरधाम उपमहानगरपालिका २३ बेलास्थित धान खेतमा भेट्यो। टाउकोमा घाउचोट लागेको रूपेशको हत्या आफ्नै साथीबाट भएको प्रहरी अनुसन्धानमा फेला पर्यो। जनकपुरधाम उपमहानगरपालिका २० सोनापाडा घर भएका रुपेशको हत्या उनका साथी पवन सहनी र हरिचन मण्डलले लागुऔषध सेवनपछि मोबाइल चलाउने विवादका कारण गरेका थिए। प्रहरीले जनाएअनुसार तीनैजना साथीहरू घटनाको एकदिन अघि टेम्पो चढेर जटही हुँदै भारतीय बजारमा गएर लागुऔषध सेवन गरेका थिए। त्यहाँँबाट जनकपुर फर्केपछि हरिचन र रूपेशबीच मोबाइलमा गीत सुन्ने विषयमा विवाद सुरु भयो। रातिको बेला करिब ९ बजे घर फर्किने क्रममा सोही विवाद बढ्दै गएर झगडाको रूप लियो र सुनसान खेतमा हरिचनले रूपेशको टाउकोमा बाँसको भाटाले हिर्काएर उनको हत्या गरे। हरिचन र पवन साथीको हत्या गरेर सामान्य रूपमा घर फर्केका थिए। पछि प्रहरीले दुवैलाई पक्राउ गर्यो। पछिल्लो समय अपराधिक गतिविधिमा बढीजसो १९ वर्षदेखि ३५ वर्षसम्मका युवाहरूको संलग्नता रह्ने गरेको देखिएको छ। एक त यो स्मार्टफोन र अपराधिक खालका कन्टेन्टहरूले युवाहरूको दिमागलाई अपराधको घर बनाउँदै गएको छ, युवा अधिकारकर्मी सुशील कर्ण भन्छन्, पढेलेखेर पनि रोजगारी नपाउने, शिक्षाको अभाव र लागुऔषधको लतले युवालाई अपराधको दलदलमा धकेल्न थालेको छ। खुला सिमाना भएकै कारण भारतीय बजारमा बिना कुनै रोकटोक पाउने लागुऔषध सेवन गर्न युवा पल्कीएका छन्। लागु औषध सेवन गरेपछि आफ्नो सोच्ने क्षमतानै गुमाएर युवाहरू जघन्य अपराध गर्न समेत पछि पर्दैनन्। पहिले गाउँ समाजमा कसैको छोराछोरीले गलत क्रियाकलाप गर्यो वा गलत आहार व्यवहार देखायो भने समाजका ठूलाबडाले समेत झपार्ने, अभिभावकलाई भनेपछि अभिभावकले आफ्नो बालबच्चाको व्यवहारलाई निगरानी गर्ने गर्थे। तर, अहिले अभिभावकनै बच्चाहरूको गलत क्रियाकलापहरूको पृष्ठपोषण गर्ने हुनाले समेत उनीहरू अपराध तर्फ उन्मुख हुने गरेको शिक्षक मनोज झा बताउँछन्। कानुन कार्यान्वयनको अवस्था फितलो अपराध बढ्नु पछाडि अपराधीले सजाय नपाउनु पनि मुख्य कारण रहेको मानव अधिकारको क्षेत्रमा लामो समयदेखि काम गर्दै आएका अधिकारकर्मी राजु पासवान बताउँछन्। एक त सामाजमा अपराधिक प्रवृत्ति निकै बढेको छ र अर्कोतर्फ यसलाई निरुत्साहित गर्नका लागि जुन प्रकारको कडा कानुनी लगाम लगाइनु पथ्र्याे त्यो हुन सकेको छैन, पासवान भन्छन्, भएका कानुनहरू पनि प्रभावकारी रूपमा कार्यान्वयन भइरहेका छैनन््। जस्तो कि उजुरी प्रक्रिया सहज रूपमा दर्ता हुँदैहुँदैन। जघन्य अपराधका घटनाहरूमा समेत प्रहरीले जाहेरी लिन ढिलाइ गरिदिने, समयमा अनुसन्धान प्रक्रिया अघि नबढाइदिने, राजनीतिक दल र नेताहरूको दबाब प्रभावमा मुद्दालाई कमजोर पार्ने र अपराध गरेका व्यक्तिले सहजै सफाइ पाउने जस्ता गतिविधिले गर्दा अपराधीहरूको मनोबल बढ्दै गएको छ। यस्ता अपराधिक क्रियाकलापहरूलाई नियन्त्रणमा लिनका लागि कानुनको प्रभावकारितालाई बढाउनु आवश्यक छ। राजनीतिक हस्तक्षेपले पनि अपराधिकहरूलाई प्रोत्साहन पाउने गरेको महिला अधिकारकर्मी सुभद्रा आले बताउँछिन्, महिलामाथि हुने हिंसाका अधिकांश घटनाहरूमा पीडित परिवारलाई जाहेरी दर्ता गराउन समेत चौतर्फी दबाब नै प्रहरीमा बनाउनुपर्ने बाध्यता आइपुग्छ। गाउँका, टोलका नेताहरू र राजनीतिक दलमै लागेका आफूलाई प्रतिष्ठित भनाउने व्यक्तिहरूले समेत थुप्रै घटनामा सत्यतथ्य नै नबुझी अपराधीहरूलाई जोगाउने र संरक्षण गर्ने काम गरिराखेका हुन्छन् जसले गर्दा पीडितको न्याय पाउने आसनै मर्छ, आले भन्छिन्, गाउँघरमा त कतिसम्म छ भने पञ्चायती गरेर पीडितलाई दबाब दिएर आपराधिक घटनाहरूलाई थोर बहुत रकममा मिलाउने र दबाउने प्रयास पनि गरिन्छ। पीडितलाई यति धेरै असुरक्षित बनाइन्छ कि उसले प्रहरी प्रशासनसम्म जाने हिम्मत नै गर्दैन् र हिंसा सहेर बस्न बाध्य हुन्छ। जसले गर्दा अपराधीहरूलाई अझ बढी हिम्मत बढ्छ अपराध गर्न। बलात्कार जस्तो अपराधमा पनि घटना लुकाउने, दबाउने प्रयास हुने गरेको छ। नियन्त्रण गर्न सामाजिक सचेतना आवश्यक बढ्दै गएको अपराधिक गतिविधि र हिंसाहरूलाई रोक्न सामाजिक सचेतनाको निकै बढी आवश्यकता रहेको अधिवक्ता राजकुमार महासेठ बताउँछन्। अपराध बढ्नुको प्राथमिक कारणहरू कस्ता हुन्छन् भने जहाँ गरिबी, बेरोजगारी, अत्यधिक तापक्रम जुन क्षेत्रमा बढी रहन्छ त्यहाँँ अपराधीक घटनाको वृद्धि बढी हुन्छ। मधेसमा यदि तपाईंले राम्ररी विश्लेषण गर्नु हुन्छ भने यो तीनवटै कारक पाउनु हुन्छ। अर्को कारण के छ भने हाम्रो समाजमा नैतिक शिक्षामा ह्रास आएको छ। युवाहरू कुलतमा फसेका छन्। देशमा रोजगारीको अवस्था छैन यस्तोमा युवाहरू आफ्नो आवश्यकता पूर्ति गर्न कि त वैदेशिक रोजगारीमा जान बाध्य छन्। कि अपराध गर्न बाध्य छन्। अहिले तपाईं हेर्न सक्नु हुन्छ आर्थिक अपराधमा अझ बढोत्तरी भएको छ। समग्रमा भन्नु पर्दा आर्थिक मन्दी लगायतका सामाजिक परिवेशमा आएको हस नै अपराधको जन्मदाताका रूपमा रहेको छ भनेर हामी बुझ्न सक्छौं। शृंखलाबद्ध अपराधले बारा आक्रान्त बाराको कलैयास्थित रामराजा बहुमुखी क्याम्पसका प्रमुख हरिभूषण कुशवाहाको हत्या भएको दुई साता बितिसकेको छ। आफ्नो पुरानो घर आदर्शकोतवाल गाउँपालिका २ खजुरियाबाट मोटरसाइकल चढेर कलैया आउँदै गरेका ५० वर्षीय कुशवाहालाई बीच बाटोमै गोली दागिएको थियो। मोटरसाइकलमै आएका दुई जना व्यक्तिले उनीसँग केहीबेर विवाद गरेपछि गोली प्रहार गरेको प्रत्यक्षदर्शीको भनाइ छ। कुशवाहा र ती व्यक्तिबीच भएको विवादलाई सडकको छेउमै खेतमा काम गरिरहेका स्थानीयले नियालिरहेका थिए। त्यसबीचमै मोटरसाइकलको पछाडि बसेका व्यक्तिले कुशवाहालाई गोली प्रहार गरे। कुशवाहा सडकमै ढले र उनिहरू मोटरसाइकलमा फरार भए। कोखामा गोली लागेर ढलेका कुशवाहा अस्पताल लैजानु अघिसम्म होसमै थिए। होसमा रहेकै बेला उनले फोनमार्फत प्रहरी र परिवारलाई आफूमाथि गोली हानिएको घटनाको सूचना दिन भ्याए। सूचना दिँदै गर्दा कुशवाहाले गोली हान्ने व्यक्तिको नामसमेत खुलाए। त्यसलगत्तै होस गुमाएका कुशवाहा सधैंका लागि अस्ताए। घटनास्थलमै रहेका स्थानीयका अनुसार कुशवाहाले सुरेन्द्र भन्ने व्यक्तिले आफूलाई गोली प्रहार गरेको सूचना दिएका थिए। तर, बारा प्रहरीले अनुसन्धानका क्रममा रहेको भन्दै कुशवाहाले गरेको फोनको विषयमा बोल्न चाहेको छैन। कुशवाहा लामो समयदेखि शिक्षण पेशामा आवद्ध थिए। सडकमै गोली हानिएको यो घटनाले बारामा सात महिना अघि भएको अर्को घटना सम्झाइ दिएको छ। गत कात्तिक १३ गते कलैयाको व्यस्त बजारमा बाल एकता बोर्डिङ स्कुलका प्रिन्सिपल रुपेश स्वर्णकारलाई दिनदहाडै गोली हानेर हत्या गरिएको थियो। उक्त घटनाका मुख्य सुटर भनिएका सुजितकुमार सिंहसहित अन्य आरोपित यतिबेला पुर्पक्षका लागि कारागारमा छन्। क्याम्पस प्रमुख कुशवाहा हत्या प्रकरणले सात महिनाअघि भएको स्वर्णकार हत्याको घटनालाई सम्झाइ दिएको हो। सात महिनामै दुई जनाको गोली हानेर हत्या गरिएको घटनापछि जिल्लाका विभिन्न राजनीतिक दल, शिक्षक संगठन, संघसंस्थाले असुरक्षा र त्रासको वातावरण बढ्दै गएको भन्दै सुरक्षा व्यवस्था चुस्त राख्न स्थानीय प्रहरी प्रशासनसँग माग गरिरहेका छन्। घटनापछि अनुसन्धानमा जुटेको प्रहरीले यतिबेला सात जनालाई नियन्त्रणमा लिएको छ। पक्राउ परेकामाथि अनुसन्धान भइरहेको छ। पक्राउ परेकामध्ये चार जना कुशवाहाकै गाउँ खजुरियाका छन् भने अन्य तीन जना आदर्शकोतवाल ३ बतरा, कलैया १० मटिअर्वा र करैयामाई ७ पिपरा टोलका छन्। पक्राउ परेका सात जनामध्ये ५४ वर्षीय विनोद राउत कुर्मी आदर्शकोतवाल २ का पूर्ववडाध्यक्ष हुन्। घटनाको विषयमा सोधपुछ गर्नुपर्ने भन्दै बोलाएर प्रहरीले राउतलाई नियन्त्रणमा लिएको परिवारले जनाएको छ। राउतलाई नियोजित रूपमा फसाउने षड्यन्त्र भइरहेको परिवार र स्थानीयको भनाई छ। परिवार र स्थानीयले निष्पक्ष छानबिन गर्न प्रहरी प्रशासनलाई अनुरोध गरेका छन्। यता बारा प्रहरीका प्रवक्ता एवं प्रहरी नायब उपरीक्षक दधिराम न्यौपानेले भने निर्दोष व्यक्ति घटनामा नमुछिने बताउँछन्। पीडित परिवारले दिएको किटानी जाहेरीका आधारमा अहिले केही व्यक्ति पक्राउ परे पनि अनुसन्धानका क्रममा दोषी नठहरिए रिहा हुने न्यौपानेको भनाइ छ। प्रहरीले जिल्लामा भएका कुनै पनि अपराधका घटनाको अनुसन्धानमा कसैप्रति पूर्वाग्राही नहुने र पीडितलाई न्याय दिलाउन निष्पक्ष भएर काम गरिरहेको न्यौपानेले बताए। प्रवक्ता न्यौपानेले जिल्लामा भएका अपराधका घटना नियन्त्रणमा केही चुनौती देखिए पनि दोषीलाई पक्राउ गर्ने सवालमा सफलता प्राप्त गरेको बताए। घटना हुनु आफैंमा दुःखद् हो। अपराध गर्ने मनसाय भएका व्यक्तिले प्रहरीबाट लुकेर अपराध गरिरहेका हुन्छन्, न्यौपानेले भने, तर अपराधमा जोडिएका व्यक्तिलाई कानुनी दायरामा ल्याएर पीडितलाई न्याय दिने सवालमा भने सफलता मिलिरहेको छ। न्यौपानेले खुला सिमानाका कारण पनि अपराध नियन्त्रणमा चुनौती हुने गरेको बताए। खुला सीमाको फाइदा उठाएर अपराध गरिरहेका अपराधीसमेत पक्राउ परेको हुँदा त्यस्ता घटनाको संख्या पनि कम हुँदै गएको न्यौपानेको भनाइ छ। प्रहरीले बारामा भएको दुइटा हत्या घटनाको मुख्य अभियुक्त भारतीय नागरिक सुजितकुमार सिंहलाई पुस १० गते वीरगन्जबाट पक्राउ गरेको थियो। सिंह बाल एकता प्रिन्सिपल स्वर्णकार र भारत मोतिहारीका अजितकुमार सिंहलाई असोज ९ गते पचरौता ६ लक्ष्मिनियामा गोली हानेर हत्याका आरोपित हुन्। सिंहले नै दुवै जनालाई गोली प्रहार गरेको प्रहरीको भनाइ छ। अजितकुमारको हत्या हुनुअघि पचरौता १ पिपरपातीका ३४ वर्षीय पूर्वसशस्त्र प्रहरी जवान अमरेश सिंह धारिलो हतियार प्रहार गरी हत्या भएको थियो। बारामा पछिल्लो ९ महिनामा गोली हानेर तीन र धारिलो हतियारले एक जनाको हत्या हुँदा दुइटा घटनामा सुजितकुमार सिंह जोडिएका छन्। सिंह भारतमा बसेर नेपालमा अपराध गर्दै आएका थिए। उनले दोस्रो अपराध गर्दै गर्दा तेस्रो घटनाको समेत योजना बनाएको प्रहरी अनुसन्धानबाट खुलेको छ। यसअघि भएका अपराधमा जोडिएका व्यक्तिलाई कानुनी दायरामा ल्याउन सकिएको भन्दै न्यौपानेले अनुसन्धानका क्रममा रहेका घटनाका दोषीले पनि उन्मुक्ति नपाउने बताए। यसअघि प्रहरीले अजितकुमार हत्यामा संलग्न भारत मोतीहारीका रुपेशकुमार महतोलाई माघ पहिलो साता पक्राउ गरेको थियो। प्रहरी प्रवक्ता न्यौपानेले जिल्लाभित्र भएका अपराधका घटनामा संलग्न रहँदै आएका अपराधी पक्राउ पर्दा जिल्लामा हुने सम्भावित अपराधका घटना नियन्त्रित हुँदै जाने बताउँछन्। सप्तरीमा ९ हत्या र १२ बालिका बलात्कृत सप्तरीमा ६ महिनाको अवधिमा दुई महिलासहित ९ जनाको हत्या र १२ बालिकामाथि बलात्कार घटना भएको छ। अनौपचारिक क्षेत्र सेवा केन्द्र (इन्सेक) ले शुक्रबार प्रतिवेदन सार्वजनिक गर्दै जनवरीदेखि जुनसम्म भएका घटनाहरूको तथ्यांकबारे जानकारी गराएको हो। प्रतिवेदनअनुसार ६ महिनामा १८, १९, २५, ३२, ५६, ६५ र ६८ वर्षीय पुरुष तथा ७० र ७५ वर्षीया ज्येष्ठ नागरिक महिलाको हत्या घटना भएको छ। जसमा आरोपित २४ जना छन्। आरोपित एक जनालाई जन्मकैद भएको छ। छोरासहित तीन जना पुर्पक्षका लागि थुनामा छन् भने १६ जना फरार छन्। एक आरोपित महिला साधारण तारेखमा रिहा भएकी छिन्। व्यवसायी औरंगजेब आलमको हत्या आरोपमा हालै दुई जना पक्राउ परेका छन्। राजविराज नगरपालिका१३ का १९ वर्षीय सुनिलकुमार यादवको जेठ ३ गते हत्या भएको उनकी आमाले दाबी गरे पनि रहस्य उजागर हुन सकेको छैन। बालिका बलात्कारको १२ घटनामा एक जना अपांगता बालिकासहित १२ जना पीडित छन्। पीडितहरू १४ देखि १७ वर्षका र आरोपितहरू १५, १६ वर्षदेखि ३० वर्षका १२ जना छन्। आरोपितमध्ये पुर्पक्षका लागि थुनामा तीन जना, बालसुधार गृहमा एक जना र फरार ६ जना रहेका छन्। हालै मात्र ३ युवक पक्राउ परेका छन्। यो ६ महिनाको अवधिमा प्रहरीको लाठीचार्जबाट मधेस प्रदेश सरकारका तत्कालीन शिक्षा तथा संस्कृतिमन्त्री र जनमत पार्टीका सांसदहरू घाइते भएको घटना समेत अभिलेख गरिएको छ। महिला बलात्कारका दुई, वैवाहिक बलात्कारको एक, बलात्कार प्रयास र यौन दुव्र्यवहारको दुई, मानव बेचविखनको एक, बहुविवाहको ७, बालविवाहको दुई, बिवाहमा लेनदेनको एक, गाउँनिकालाको एक, सम्पत्ति क्षतिको दुईलगायत ७० वटा मानव अधिकार उल्लंघनका घटना अभिलेख गरिएको छ। जिल्ला बार एकाइका अध्यक्ष रामप्रसाद चौधरीको अध्यक्षतामा भएको कार्यक्रममा जिल्ला अदालतका प्रमुख न्यायाधीश दीपकप्रसाद दाहालले अपराध अनुसन्धान र न्याय प्रणाली प्रभावकारी बनाउनुपर्ने बताए। अपराधिक घटनामा प्रमाणकै चिन्ता हुने भएकाले अपराध अनुसन्धान र न्याय प्रणाली प्रभावकारी बनाउन परिमार्जनको आवश्यकता रहेको न्यायाधीश दाहालले बताए। कार्यक्रममा सहायक प्रमुख जिल्ला अधिकारी जितेन्द्रकुमार यादव, प्रहरी उपरीक्षक गजु सिद्धि ब्रजाचार्य, नेकपा (एमाले) सप्तरिका सचिव देवनाथ यादव, जनमत पार्टीका इन्चार्ज रामगमन साह, जिल्ला न्यायाधिवक्ता गोकुलप्रसाद निरौला, नागरिक समाजका अध्यक्ष थानसिंह भन्साली, महिला मानव अधिकार रक्षक सञ्जाल सप्तरीकी अध्यक्ष अनिता देवकोटा, मानव अधिकार एलायन्सका अध्यक्ष श्यामकान्त चौधरी, नेपाल पत्रकार महासंघ सप्तरिका अध्यक्ष श्रवण देवले मन्तव्य राखे। यस्तै सामुदायिक सेवा केन्द्रका पूर्वअध्यक्ष हितनारायण लाल दास, उच्च अदालत बार एकाइका सचिव दानो चौधरी, क्रेस नेपालका अध्यक्ष उपेन्द्र साह, स्नेह केन्द्रकी इन्चार्ज रञ्जना चौधरी, सहयोगी समाजका रामप्रकाश चौधरी, मानव अधिकार रक्षक सञ्जालकी राधा पासवानले छिटो र प्रभावकारी न्यायका लागि राज्यका निकाय गम्भीर र संवेदनशील हुनुपर्ने बताए।"
"अर्घाखाँचीमा ३० प्रतिशत रोपाइँ, वार्षिक ८० करोडको धान उत्पादन","अर्घाखाँची : अर्घाखाँचीमा असार १५ सम्म झन्डै ३० प्रतिशत खेतमा रोपाइँ सम्पन्न भएको छ। अहिलेसम्म कुल धानखेती हुने खेतको ३० प्रतिशतमा मात्र धान रोपाइँ भएको कृषि ज्ञान केन्द्र अर्घाखाँचीका प्रमुख बुद्धिराज घिमिरेले बताए। जिल्लाको कुल २६ हजार खेती योग्य जमिन मध्ये २९ प्रतिशत अर्थात ७ हजार हेक्टर क्षेत्रफलमा धान खेती हुँदै आएको छ। जिल्ल्लामा प्रतिहेक्टर ३६१ मेट्रिक टन धान उत्पादन हुँदै आएको छ। यसको हिसाबले लुम्बिनी प्रदशेको पहाडी जिल्ला अर्घाखाँचीमा वार्षिक ८० करोड रुपैयाँको धान उत्पादन हुँदै आएको कृषि ज्ञान केन्द्र अर्घाखाँचीका प्रमुख घिमिरेको भनाइ छ। धानबाट बन्ने चामल सबैंको भान्सामा अपरिहार्य रहेकाले यसको उत्पादकत्व वृद्धि गरेर आयात प्रतिस्थापन गर्नुपर्ने सन्धिखर्क नगरपालिकाका नगर प्रमुख कृष्ण प्रसाद श्रेष्ठले बताए। पछिल्लो समय कृषि पेशामा रुची हराउँदै जादा बर्सेनि धान आयात भइरहेकोले यसतर्फ युवायुवतीको आकर्षण बढाउनु पर्ने बताएका छन्। नेपालको प्रमुख बालिका रूपमा रहेको धानको दिवस मनाएर सबै कृषकको मनोबल वृद्धि गर्नका लागि धान दिवसको महत्व रहेको प्रमुख जिल्ला अधिकारी सूर्यबहादुर खत्रीले बताए। उनले धानको उत्पादन वृद्धि गर्न सबै लाग्नुपर्ने बताएका छन्। अर्घाखाँची जिल्लामा पछिल्लो समय हाइब्रीड जातको धान बढी रोपिने गरिन्छ। स्थानीय जातहरू खुमल चार, पोख्रेली लगायतका धानहरू समेत लगाइँदै आएको सन्धिखर्क नगरपालिकाका कृषि शाखा प्रमुख राजेन्द्र भट्टराईले बताए। राष्ट्रिय धान दिवस तथा रोपाइँ महोत्सव सन्धिखर्कको सुक्मी फाटमा पञ्चेबाजाको तालमा बाली गाएर मनाइएको छ। नेपालमा २०६१ सालदेखि हरेक वर्ष असार १५ मा राष्ट्रिय धान दिवस तथा रोपाइँ महोत्सव मनाउने गरिएको छ। यसपाली २१ औं राष्ट्रिय धान दिवस तथा रोपाइँ महोत्सवको नाराजलवायु मैत्री कृषि, धान उत्पादनमा वृद्धि भन्ने रहेको छ। रोपाइँ महोत्सव समारोहमा सन्धिखर्क नगरपालिकाका नगर प्रमुख कृष्णप्रसाद श्रेष्ठ, प्रमुख जिल्ला अधिकारी सूर्यबहादुर खत्री, कृषि ज्ञान केन्द्रका प्रमुख बेद्धिराज घिमिरे लगायतले मन्तव्य राखेका थिए। जलवायु परिवर्तनको कारण धान खेतीमा बढ्दो नकारात्मक असरलाई न्यूनीकरण गर्न जलवायु अनुकूलित प्रविधिको अनुसन्धान र विकास एवं उपलब्ध प्रविधिको प्रचार प्रसार गरी किसान माझ पुयाउने उद्देश्य छ। यसले धानको उत्पादन एवम् उत्पादकत्व बढाउन भूमिका खेल्ने सरकारको विश्वास छ। विगतका वर्षहरूमा पानी नपरेर चिन्तित बनेका कृषकलाई यस वर्ष भने खेतालाको चिन्ता छ। युवाहरूको विदेश पलायनले रोपाइँका लागि खेतलाको अभाव हुँदा कृषकहरू अत्यन्तै चिन्तित बनेका छन्। पहिलेको तुलनामा अहिले खेतालाको दैनिक ज्याला पनि ह्वात्तै बढेको छ। युवाहरू बैदेसिक रोजगारीका लागि खाडी मुलुकमा गएपछि मानो रोपेर मुरी उब्जाउने यो समयमा खेतलाको चरम अभाव देखिएको छ। किसानहरू निकै चिन्तित छन्। खेत रोप्ने काम गर्नेमा अहिले अधिकांश बालबालिका, महिला र वृद्धाहरू मात्र जुटेका छन्। आजभोलि पुरुष खेतालाको दिनको ८ सय देखि एक हजारसम्म र महिला खेतालाको ५ सय देखि माथि तिर्दासमेत खेताला नपाएको कृषकको गुनासो छ। अधिकांश युबाको विदेश पलायन र भएकाले थौरै पैसामा भएपनि कृषि पेशा बाहेकका अन्य पेशामा काम गर्न खोज्ने प्रवृतिका कारण पनि खेती गर्ने मान्छेको अभाव बढ्दै गएको छ। अहिले खेत रोप्ने काम गर्नेमा अधिकांश बालबालिका, महिला र वृद्धाहरू मात्र रहेका छन्। बढ्दो सहरीकरणसगंै आधुनिक जीवनमा रमाउन चाहने सौखिन युवायुवतीकोका कारण पनि खेती गर्ने समयमा खेतालको थप अभाव देखिएको हो।"
पैसा बगाउने सिँचाइ डिप बोरिङहरू !,"सिरहा : डिपबोरिङ : एक लहान नगरपालिका२४ रायटोलमा किसानहरूले सिँचाइका लागि आर्थिक वर्ष २०४००४१ मै डिप बोरिङको योजना ल्याए। ६० विघा जग्गामा सिँचाइ हुने भनेर विवरणसहित कागजात भूमिगत जलस्रोत कार्यालयमा पेश गरे। उपभोक्ता समिति बनाएर काम गरे। बोरिङ सञ्चालनमा आयो। खेतखेतमा पानी पुयाउन पक्की नाला बनाए। सञ्चालनमा आएपछि सुरुको ५६ वर्ष राम्रै सिँचाइ भयो। बिग्रेपछि हालसम्म मर्मत हुन सकेको छैन। फेरि सञ्चालन गर्न ०७७ सालमा संसदीय पूर्वाधार विकास कार्यक्रमबाट ५० लाख बजेट विनियोजन भयो। बोरिङ सञ्चालक समितिले आफैं काम गर्न उपभोक्ता समिति बनायो। तत्कालीन वडाध्यक्ष कमलदेव यादवले ती उपभोक्तालाई सदर गर्न मानेनन् । बजेट फिर्ता भयो। उपभोक्ता समितिमा विवाद बढ्ेपछि काम भएन। चालु आर्थिक वर्षमा नगरपालिकाले १० लाख बजेट बिनियोजन गरिदियो तर, मर्मत भएन। यो बोरिङमा प्यानल बोर्ड बिग्रेको छ। विद्युत् महसुल ६६ हजार नतिरेपछि लाइन काटिएको छ। ठाउँठाउँमा नालाहरू भत्केका छन्। पटकपटक मर्मतका लागि पैसा आएपनि काम नभएको स्थानीय सोतिलाल महतो सुनाउँछन्। बोरिङ राम्रो भएको बेला सिँचाइ हुन्थ्यो। विवादका कारण बन्द भएको छ। किसानहरू मारमा छन्, उनले भने, सरकारी कार्यालयहरूले पनि यहाँ गाउँमा पुरानोलाई मर्मत गर्न छोडेर नयाँ जडान गरेका गरै छन्। मर्मत गरे थोरै पैसा खर्च भएर काम सम्पन्न हुने उनले सुनाए। डिपबोरिङ : दुई यही वडाको यादव टोलमा नक्टाझिज सिँचाइ कार्यालय जनकपुरबाट २० वर्ष डिप बोरिङ जडान भयो। दुई वर्ष राम्रैसँग पानी दियो। किसानहरूले सिँचाइ गर्न पाए। त्यसपछि बिग्रियो। अहिलेसम्म मर्मतका लागि सुरसार भएको छैन। स्थानीयले बोरिङ घरमा काठ, दाउरा राखेका छन्। भौतिक संरचनाहरू पनि भत्किँदै गएका छन्। यो बोरिङ यति सफल थियो कि नालाभन्दा बढी पानी चल्थ्यो। नालाले ठाउँठाउँमा थाम्नै मुस्किल हुन्थ्यो। पानी धेरै नाला साँघुरो भएको थियो, त्यस बेलाको समय सम्झिँदै ८० वर्षीय महादेव यादवले भने, महेन्द्र महतोले त शिव चौकसम्म पानी लग्न भ्याएका थिए। के कारणले बन्द भयो अहिलेसम्म सञ्चालन गर्ने गाउँका अगुवाहरूको सुरसार छैन। स्थानीय स्तरमा अगुवाहरूमा पार्टीप्रति फिलिङ बढी भएर यहाँका बोरिङहरू मर्मतको अभावमा बन्द रहेको उनले सुनाए। प्यानल बोर्ड मर्मत, नाला फराकिलो र विद्युत् महसुल तिरेर सञ्चालन गरिदिए यहाँका किसानहरू उत्साहित हुने उनको भनाइ छ। मर्मतका कारण वर्षौसम्म बन्द रहनु दु:खद कुरा रहेको उनले बताए। डिपबोरिङ : तीन यही गाउँमै टाँसिएका लहान नगरपालिका१४ वस्तीपुरमा पनि ०७१ सालमा सिँचाइ कार्यालय लहानबाट डिप बोरिङ जडान भयो। एक वर्षसम्म किसानहरूले सिँचाइ गर्न सफल रहे। ०७२ सालमा भूकम्प आयो। बोरिङ बिग्रियो। बोरिङ सञ्चालक समितिका अध्यक्ष रामप्रसाद यादवले सिँचाइ कार्यालय लहानमा पटकपटक मर्मतका लागि निवेदन हाले। तर, काम भएन। आर्थिक वर्ष ०७८०७९ मा सिँचाइ कार्यालय नक्टाझिज जनकपुरबाट नेतालाई भनसुन गरेर अर्को बोरिङ जडान गर्ने योजना ल्यायो। त्यहाँँका प्राविधिकहरूले पहिलेको बोरिङ नचल्ने र केही भौतिक संरचना प्रयोग नयाँ जडान गर्ने सुझाए। सोहीअनुसार काम भयो। पुरानो बोरिङको घर र पाइपलाइन प्रयोग गरे। नयाँ जडान भयो। हुँदाहुँदा विद्युत्को ट्रान्सफर्मर पनि नयाँ हालियो । पुरानो चालु अवस्थाको ट्रान्सफर्मर भुइँमा त्यतिकै फालिएका छन्। बोरिङ केहीदिन चलेर बन्द छ। यी तीन वटा बोरिङ उदाहरणका लागि मात्रै हो, यहाँका वडा२४ मा १२ वटा, वडा१४ मा ४ वटा र वडा१३ मा ४ वटा गरी २० वटा डिप बोरिङ जडान भएका छन्। जसमध्ये ५ वटा आंशिक रूपमा सञ्चालनमा छन्। १५ वटा मर्मतकै लागि बन्द छन्। अधिकांश बोरिङमा प्यानल बोर्ड, मोटर र सफाई गराउनुपर्ने देखिन्छ। डिपबोरिङ बाहेक पनि सैयौँ वटा ससाना बोरिङहरू जडान भएका छन्। यहाँका बोरिङहरू भूमिगत जलस्रोत कार्यालय लहान, कमला सिँचाइ अयोजना र नक्टाझिज सिँचाइ आयोजना जनकपुरले जडान गरेका छन्। एउटा बोरिङ जडान र पाइप लाइन विस्तारमा एक करोडदेखि डेढ करोडसम्म बजेट लाग्छ । ४० देखि ६० विघासम्म सिँचाइ एउटा बोरिङले गर्न सक्छ। तर, नियामक निकायको ध्यान नपुगेपछि अधिकांश बोरिङहरू अलपत्र भएको स्थानीय सुदिप महतोको भनाइ छ। देशमा व्यवस्था फेरिएपछि कुनै कार्यालय संघ र कोही प्रदेशमा गाभिएका छन्। अब मर्मत गर्न अर्को कार्यालयले गरेको काममा अहिलेको कार्यालयहरूले बजेट नै दिँदैन, स्थानीय तहले त झन ध्यान नै दिएको छैन। हेर्दा बोरिङहरमा पानीभन्दा बढी पैसा बगेका छन्। ठूलो बोरिङ मर्मत छोडेर नेताहरूले कार्यकर्ताको भनाइ सुनेर खेतखेतमा ससाना बोरिङ जडान गर्न व्यवस्त देखिन्छ। तर, ठूलो बोरिङमा चासो दिएका छैनन्। लाखौं रुपैयाँ त्यतिकै बर्बाद भइरहेको छ। भनसुनका आधारमा योजनाहरू वितरण हुँदा पार्टीका नेताहरूले पार्टीपिच्छे ठाउँठाउँमा बोरिङ जडान गराएको उनले सुनाए। सिँचाइ अभावले खेती गर्न कठिनाइ भएको स्थानीय रमेश यादवले सुनाए। यहाँका टोल टोलमा आवश्यकताभन्दा बढी सिँचाइ बोरिङ भएका छन्। तर, काम लाग्ने एउटा पनि छैन। सरकारी कार्यालयका प्रमुखहरूले पनि अनुगमन गरेर योजना बनाउँदा पैसा खेर जाँदैन, उनले भने, गाउँगाउँमा बोरिङ आयो तर, सिँचाइ भएन किन होला ? कहिले पनि सम्बन्धित निकायको चासो देखिएको छैन। एउटा कार्यालयले गरेका काममा त्यस्तै काम गर्ने कार्यालयले चासो नदिँदा दिनदिनै बोरिङहरू खण्डहर बन्दै गएको उनको भनाइ छ। बोरिङ जडान भएपछि उपभोक्ता समितिलाई हस्तान्तरण गरिन्छ। ससाना मर्मत समितिले र ठूलो मर्मत कार्यालयले गर्न हो, भूमिगत जलस्रोत विकास डिभिजन कार्यालय लहानका सूचना अधिकारी सव इन्जिनियर मुकेश यादवले भने, सीमित बजेटमा आएका निवेदनहरूमा काम गरिरहेका छौं। कार्यालय स्रोतका अनुसार यहाँबाट पठाइएका योजनाभन्दा फरक योजनाहरू समावेश भएर पुराना बोरिङहरू मर्मत हुन सकेका छैनन्। मन्त्री, नेताले आवश्यकता भन्दा कार्यकर्तालाई खुशी बनाउने सिँचाइका योजनाहरू ल्याउँदा समस्या झन बढ्दै गएको स्रोतको भनाइ छ।"
सबैको साथले नगरपालिकाको छवि देशविदेशमा,"देशमा मात्र होइन हाम्रो नगरपालिकाको चर्चा परिचर्चा अहिले अन्तर्राष्ट्रिय स्तरका विभिन्न फोरमहरूमा समेत चल्दा काम गर्नका लागि बेग्लै उत्साह जागेर आउँछ। दृढ संकल्पका साथ नगरवासीहरूको सेवामा लाग्न हामीलाई उत्साह जागिरहेको छ। एकल प्रयासले मात्र देशविदेशमा नगरपालिकालाई उत्कृष्ट बनाउन संभव पक्कै थिएन्। उपलब्धिको यो श्रेय सम्पूर्ण नगरवासीहरूलाई नै दिन चाहन्छौं। हाम्रो नगरपालिका आइएसओ सर्टिफाइड समेत हो। एसिया प्रशान्त क्षेत्रमा रहेका नगरपालिकाहरूको अन्तर्राष्ट्रिय छाता संगठन मेयर्स फर पिस र सिटिनेट र युनाइटेड सिटिज एन्ड लोकल गभर्मेन्ट एसिया प्यासिफिकको समेत भर्खरै सदस्यता भएको छ। नेपाल नगरपालिका संघले देशभरका नगरपालिकाबीचमा गराएको प्रतिस्पर्धाको आधारमा २०७७ सालमा सुशासन सेवा प्रवाह र २०७८ सालमा सामाजिक विकासतर्फ उत्कृष्ट काम गरेको भन्दै सम्मान गरेको थियो। यी सबै सम्मान र सदस्यता आबद्धताले हामीलाई काम गर्नका लागि बेग्लै ऊर्जा थपिरहेको छ। निर्वाचित जनप्रतिनिधि र कार्यरत कर्मचारीहरूको एउटै मात्र उद्देश्य निःस्वार्थ रूपमा जनताको सेवा गर्नु हो। हामी त्यही मर्मबाट काम गरिरहेका हुन्छौं। अझै पनि समाजमा भौतिक पूर्वाधारलाई मात्र विकास मानिने प्रचलन छ। तर, मानवीय विकासको एजेन्डा पनि मुख्य रुपमा रहेको हुन्छ भन्ने कुरालाई हामीले अंगिकार गरेका छौं। (खाण, तिलोत्तमा नगरपालिका रुपन्देहीका नगरप्रमुख हुन्।)"
लुम्बिनीको बजेटमा मन्दिर र पार्क मोह,"बुटवल : लुम्बिनी प्रदेशको बजेटको तयारी भइरहँदा जेठको ३ गते मन्त्रालयमा बजेट माग्न पुगेका अर्घाखाँचीका बासिन्दासँंगको भेटमा आर्थिक मामिला तथा योजना मन्त्री चेतनारायण आचार्यले भनेका थिए, यो वर्ष मन्दिर, सामुदायिक भवनका लागि बजेटै नराख्ने सरकारको नीति छ। तर, आचार्य आफ्नै भनाइमा अडिग रहन सकेनन्। त्यसको एक महिना नपुग्दै असार १ गते आचार्यले प्रस्तुत गरेको बजेटमा मन्दिर, सामुदायिक भवन, पार्क निर्माणमा बजेट खन्याएका छन्। आगामी आर्थिक वर्ष २०८१०८२ को बजेटमा मन्त्री आचार्यले ३ सय ८१ वटा मन्दिर निर्माण र मर्मतका लागि बजेट विनियोजन गरेका छन्। सामरिक र पुरातात्विक महत्वका मन्दिरका लागि बजेट बिनियोजन गर्नुलाई पर्यटन विकाससँग जोड्न सकिन्छ। तर, प्रदेश सरकारको बजेटमा विनियोजन भएको बजेटमा टोलमा स्थापना गरिएका मन्दिरहरू छन्। दुर्गा भगवती मन्दिर भूमिकास्थान अर्घाखाँचीमा १० लाख, रूपन्देही देवदहको लोकेश्वर मन्दिर कैलाशपर्वतमा १० लाख, आचार्यपाटा मालारानी अर्घाखाँचीमा मन्दिरका लागि १० लाख विनियोजन गरिएको छ। धर्मशाला, मन्दिरका रेलिंङ र पर्खाल, पूर्वाधार निर्माण शीर्षकमा ४० करोडभन्दा बढी बजेट बिनियोजन गरिएको छ। मन्दिर निर्माणका लागि पर्यटन मन्त्रालय मात्रै नभई सामाजिक विकास मन्त्रालय, महिला, बालबालिका तथा ज्येष्ठ नागरिक मन्त्रालय, सहरी पूर्वाधार विकास मन्त्रालय, आर्थिक मामिला तथा योजना मन्त्तालय अग्रसर छन्। मन्दिरमात्रै नभई बौद्ध विहारका कोठा निर्माण, मस्जिद मर्मत तथा निर्माणमा साढे ३ करोड रुपैयाँ बजेट विनियोजन गरिएको छ। कपिलवस्तुको वाणगंगामा ब्रह्मकुमारी ईश्वरीय विश्वविद्यालय तथा राजयोग प्रशिक्षण केन्द्रका लागि ५० लाख रुपैयाँ बजेट राखिएको छ। त्यस्तै, शिवराजमा १० लाख, बाँकेको बैजनाथमा २० लाख रुपैयाँ बिनियोजन गरिएको छ। भैरहवामा ब्रह्मकुमारीको भवनमा लिफ्ट जडानमा १५ लाख बजेट महिला, बालबालिका तथा ज्येष्ठ नागरिक मन्त्रालयका तर्फबाट छ। सहरी विकास मन्त्रालयले सन्धिखर्कमा ब्रह्मकुमारीकै भवन बनाउन १५ लाख रूपैयाँ बजेट राखेको छ। त्यस्तै, पाल्पाको बगनासकालीमा ब्रह्मकुमारीकै लागि भवन बनाउन २० लाख छ। प्रदेशको आगामी बजेटमा ब्रह्मकुमारी ईश्वरीय विश्वविद्यालयका लागि १ करोड ५५ लाख बिनियोजन गरिएको छ। मस्जिदका लागि २४ वटा योजना छुट्याइएको छ। सुस्ता नवलपरासीमा मस्जिदको पूर्वाधार निर्माणमा १५ लाख, सुनवल बनकट्टीमा १० लाख, जामे मस्जिद कपिलवस्तु महाराजगञ्ज १५ लाख लगायतका योजना छन्। मस्जिद निर्माण तथा मर्मतमा २ करोड ७० लाख बजेट विनियोजन भएको छ। रूपन्देहीको सुद्धोधनमा रहेको विश्वशान्ति बौद्ध विहारको २ कोठे भवनका लागि २० लाख बजेट छुट्याइएको छ। छठघाट निर्माणदेखि कुलपूजाका भवन निर्माणमा पनि प्रदेशले बजेट विनियोजन गरेको छ। माण्डव्य सेवाआश्रम बुटवलका लागि १० लाख बजेट छ। नेवा पुचः, कोटघर, ओम शान्ति, क्षत्री समाज, पिकनिक स्पट, कब्रस्थानका लागि पनि बजेट राखिएको छ। चर्च निर्माणमा सन्धिखर्कमा १० लाख, शान्तिनगर दाङमा ५ लाख बिनियोजन गरिएको छ। उद्योग, पर्यटन तथा सहकारी मन्त्रालयको पर्यटन डिभिजन कार्यालयमार्फत जिल्लाहरूमा कार्यान्वयनमा आउने ६ सय २९ योजनामध्ये ५ सय १८ भन्दा बढी योजनाहरू मन्दिर, पार्क, चर्च, मस्जिद निर्माणमा राखिएको छ। पर्यटकीय सम्भावना बोकेको प्रदेशमा पर्यटनसम्बन्धी प्याकेज निर्माण गरी दीर्घकालीन प्रभाव पार्ने कुनै पनि योजना परेका छैनन्। बौद्ध शिखर सम्मेलनका लागि ५ लाख, पाल्पाको दरबार संग्राहलय मर्मत संरक्षणका लागि २५ लाख बजेट राखिएको छ। होमष्टे सञ्चालन तालिममा ५ लाख र पर्यटकीय क्षेत्रको प्रचार प्रचारमा ४ लाख मात्रै बजेट राखिएको छ। सामुदायिक भवन बनाउन साढे ४ करोड प्रदेशको आगामी आर्थिक वर्षको बजेटमा सामुदायिक भवन शीर्षकमा ३९ वटा आयोजना राखिएका छन्। तीमध्ये अधिकांश आमा समूह, युवा क्लब, धार्मिक संस्थाका भवन छन्। रोल्पामा स्थानीय उपज टिमुर अुदवा बेसार संकलन तथा भण्डारणका लागि सामुदायिक भवन निर्माणमा ७० लाख बिनियोजन छ। त्यस्तै रुन्टीगढी २० लाख रुपैयाँको सामुदायिक भवन पनि कृषिउपज संकलन उद्देश्यले बनाउन बजेट राखिएको छ। यीबाहेक बजेट कार्यक्रम पुस्तिकामा राखिएका सामुदायिक भवनको प्रयोजन उत्पादनमूलक काममा देखिँदैनन्। सहरी विकास मन्त्रालयले सामुदायिक भवनमा मात्रै ३ करोड ७० लाख रुपैयाँ बजेट विनियोजन गरेको छ। सामाजिक विकास मन्त्रालयले पनि सामुदायिक भवनमा बजेट राखेको छ। कपिलवस्तुको बर्दहवाको सामुदायिक भवनलाई दुई शीर्षकमा २० लाख र रूपन्देहीको सुद्धोधन गाउँपालिकामा सामुदायिक भवनका लागि १० लाख बिनियोजन गरिएको छ। १०५ पार्क पूर्वाधारमा १२ करोड बढी प्रदेश सरकारको बजेटमा १ सय ५ वटा पार्कका लागि बजेट राखिएको छ। अधिकांश योजनाको बजेट १० देखि १५ लाख रहेको छ। बाँकेको सहिद स्मृति पार्क संरक्षण तथा सहिद तथा बेपत्ताको शालिक निर्माणका लागि राप्तीसोनारी६ बाँकेमा ६० लाख बजेट राखिएको छ। त्यस्तै पार्क तथा शीलालेख बनाउन रोल्पा सुनिलस्मृति७, ऐरी बस्नेमा १० लाख बजेट छ। पार्क बनाउन पर्यटन मन्त्रालय, वन तथा वातावरण मन्त्रालय, सहरी विकास मन्त्रालय, सामाजिक विकास मन्त्रालय, महिला तथा बालबालिका मन्त्रालयबाट बजेट राखिएको छ। नेपाली सेनाको पृतना कार्यालय बुटवलको हाताभित्र रिचार्ज पोखरी तथा पार्क बनाउन ७ लाख बजेट छ। महिला, बालबालिका तथा ज्येष्ठ नागरिक मन्त्रालयबाट देवदहमा आमा पार्क बनाउन ५ लाख बजेट छुट्याइएको छ। सहरी विकास मन्त्रालयले सहिद स्मृति पार्क शालिक निर्माण चन्द्रकोट गुल्मीका लागि १० लाख बजेट छुट्याएको छ। सामाजिक विकास मन्त्रालयले पार्क तथा खुला ब्यायमशाला निर्माण सिद्धेश्वर शिवमन्दिर सियारी ४ रूपन्देहीका लागि १५ लाख बजेट राखेको छ। सामाजिक विकास मन्त्रालयबाटै मथुरा फूलबारी पार्कका लाथि २० लाख, नवदुर्गा युवा क्लब खेल मैदान तथा पार्क निर्माण रुरु १ गुल्मीका लागि ८ लाख बजेट राखिएको छ। पार्कमध्ये ६४ वटा पर्यटन डिभिजन कार्यालयमार्फत हुनेछन्। व्यक्तिका नाममा स्थापित प्रतिष्ठानका लागि पनि बजेट राखिएको छ। एकदेव आले प्रतिष्ठान बुटवल १२ का लागि ३० लाख बजेट सहरी विकास मन्त्रालयमार्फत विनियोजन भएको छ। मन्त्रालयले आफ्नो क्षेत्राधिकार मिचेरै भए पनि अनुत्पादक क्षेत्रमा लगानी गरेका छन्। झिगु नवा पुच तिलोत्तमा ३ का लागि १० लाख, झिगु नेवा पुचः शंकरनगरका लागि १० लाख बजेट बिनियोजन गरेका छन्। सांसदका योजनामा साना र अनुत्पादक योजना प्रदेश सरकारले प्रत्यक्ष निर्वाचित सांसदलाई २ करोड बजेटको योजना ल्याउन भनेको थियो। योजना पुयाएका सांसदहरूको प्राथमिकतामा टोल सुधार सडकदेखि मन्दिर र पार्क निर्माणसम्म परेका छन्। चालु आर्थिक वर्षको योजनामा निजी फर्मलाई समेत सांसदले बजेट राख्न लगाएका थिए। सांसदहरूको योजनामा रोजगार स्थापना, कृषिउपजको बजारीकरण, उत्पादनमा किसानलाई सहयोग गर्ने योजनाहरू नपरेको मन्त्रालयका कर्मचारीहरू बताउँछन्। आर्थिक मामिला तथा योजना मन्त्रालयमा कार्यरत एक अधिकृतले सांसदले ससाना योजनाको चांग लिएर आएको बताए। उनका अनुसार धेरैको प्राथमिकतामा टोल स्तरका सडक, मन्दिर, सामुदायिक भवन, साना खानेपानी योजना रहेका थिए। १० लाखका योजनाको थुप्रो प्रदेश सरकारले बजेट विनियोजन गर्दा साना योजना स्थानीय तहमार्फत बनाउने नीति लिएको छ। संघीय सरकारलाई साना योजना नपठाउन खबरदारी गर्ने लुम्बिनी प्रदेश सरकारले भने ३ हजार बढी योजना १० लाख बजेटका छन्। स्थानीय सरकारले गर्ने वडास्तरका योजना प्रदेशको बजेट पुस्तिकामा छन्। ती साना टोल सडकको काम धूलो छोप्ने मात्रै हो। प्रदेशको बजेट कार्यक्रम पुस्तिकामा रहेका योजनामध्ये ३ हजार एक सय योजना १० लाखका रहेका छन्। त्यस्तै १५ लाखका योजना १ हजार १२ वटा रहेका छन्। ५ लाखका कार्यक्रम तथा योजनाहरू पनि त्यत्ति संख्यामै छन्। ३ लाखका योजना तथा कार्यक्रम ५ सयभन्दा बढी छन्। आर्थिक मामिला तथा योजनामन्त्री चेतनारायण आचार्य बजेटका अधिकांश कार्यक्रमहरू प्रदेशलाई आत्मनिर्भर बनाउने उन्मुख रहेको बताए। उनले कतिपय क्रमागत योजनाहरू भएका कारण मन्दिर, पार्क निर्माणमा बजेट राख्नु परेको दाबी गरे। राष्ट्रिय योजना आयोगका पूर्वउपाध्यक्ष डा गोबिन्दराज पोखरेल लोकरिझ्याइमा राजनीतिक दलहरू लागेकाले दीर्घकालीन महत्वका योजनामा बजेट नजाने गरेको बताउछन्। यो ऋण लिएको बजेटको दुरुपयोग हो, यसले देशलाई उभो लाग्न दिँदैन, उनले भने, जनताहरू पनि कुलघर वन्यो भन्दैमा रमाउने होइन, सचेत हुनुपर्छ। त्यसो त लुम्बिनी प्रदेश सरकारले बजेटका १२ वटा सिद्धान्त बनाएर कृषिमार्फत रोजगारी सिर्जना गर्ने विषयलाई पहिलो प्राथमिकतामा राखेपनि बजेट भने अनुत्पादक क्षेत्रमा खन्याइएको छ। बजेट विनियोजनामा ८ वटा विषयलाई प्राथमिकतामा लुम्बिनी सरकारले प्राथमिकतामा पारेको छ। बजेटको सिद्धान्तअनुसार दोस्रो प्राथमिकतामा शैक्षिक क्षेत्रको आमूल परिवर्तन गर्न विद्यालयहरूको पुनः नक्सांकन गर्ने भनी सामाजिक विकास परेको छ। तेस्रोमा सामाजिक न्याय र चौथो प्राथमिकतामा पूर्वाधार विकास राखिएको छ। पूर्वाधारभित्र शिक्षा, स्वास्थ्य, सडक, सिँचाइ, खानेपानी, ऊर्जा क्षेत्रका रणनीतिक आयोजनालाई प्राथमिकतामा राखिने भनिएको छ। तर, व्यवहारमा भने बजेटको प्राथमिकता र सिद्धान्तलाई कुल्चेर अनुत्पादक क्षेत्रमा लगानी गरिएको छ।"
एकीकृत समाजवादीको राष्ट्रिय महाधिवेशनको उद्घाटन समारोह (लाइभ),"काठमाडौं : एकीकृत समाजवादीको राष्ट्रिय महाधिवेशनको उद्घाटन समारोह जारी रहेको छ। एमालेबाट फुटेर बनेको नेकपा (एकीकृत समाजवादी)ले पहिलो पटक नयाँ नेतृत्व चयनका लागि महाधिवेशन आयोजना भएको हो। भृकुटीमण्डपबाट र्यालीसहित काठमाडौंको कमलादीस्थित प्रज्ञा भवनमा पुगेपछि एकीकृत समाजवादीका अध्यक्ष माधवकुमार नेपाले उद्घाटन गरेका हुन्। उद्घाट समारोहमा प्रधानमन्त्री एवम् माओवादी केन्द्रका अध्यक्ष प्रधानमन्त्री पुष्पकमल दाहाल प्रचण्ड, कांग्रेस सभापति शेरबहादुर देउवा, रास्वपा सभापति एवम् गृहमन्त्री रवि लामिछाने, नाउपाका अध्यक्ष रञ्जिता श्रेष्ठ, जसपा नेपालका अध्यक्ष उपेन्द्र यादव, जनमतका अध्यक्ष सिके राउत, जनमोर्चाका अध्यक्ष चित्रबहादुर केसी,नेकपाका महासचिव नेत्रविक्रम चन्द विप्लवलगायत राजनीतिक दलका नेताहरु सहभागी रहेका छन्। आजबाट बिहीबारसम्म हुने महाधिवेशनले पार्टीको नीति तथा कार्यक्रमका आधारमा नयाँ नेतृत्व चयन गर्ने कार्यतालिका छ। एकीकृत समाजवादीले पहिलो पटक गर्न लागेको महाधिवेशनलाई १० औं महाधिवेशनका रूपमा दाबी गरेको छ। एमाले फुटेपनि समानुपातिक तर्फ पहिलो दल बन्दा गत निर्वाचनमा एकीकृत समाजवादी पार्टी राष्ट्रिय पार्टी समेत बन्न सकेको थिएन। माधवकुमार नेपालको नेतृत्वमा गठन भएको नेकपा (एकीकृत समाजवादी)ले २०७८ साल भदौ ९ गते दल दर्ताको प्रमाणपत्र पाएको हो। पार्टीले देशभरबाट एक हजार आठसय ४९ प्रतिनिधि छनोट गरेको छ। महाधिवेशनले नीति तथा कार्यक्रम पारित गर्नुका साथै नयाँ नेतृत्वसमेत चयन गर्नेछ। महाधिवेशनले अध्यक्ष,वरिष्ठ उपाध्यक्षसहित २१ पदाधिकारी र २९९ केन्द्रीय सदस्य छनोट गर्नेछन्। अध्यक्षमा नेपाल र झलनाथ खनालले आकांक्षा देखाएका छन्। यद्यपी निर्वाचन भएको खण्डमा खनालले घनश्याम भुसाललाई अगाडि सार्नेले तयारी गरेको नेताहरुले बताएका छन्। महाधिवेशनमा राजनीतिक प्रतिवेदन, समाजवादी कार्यक्रम, विधानसम्बन्धी र साङ्गठनिक प्रतिवेदनमा छलफल हुनेछ ।"
"संशोधनको प्रस्ताव कार्यसूचीमा नराखेपछि कांग्रेसको आपत्ति, भन्यो  गम्भीर त्रुटि भयो, बैठक स्थगित गरौं","काठमाडौं : प्रमुख प्रतिपक्षी दल नेपाली कांग्रेसले आर्थिक विधेयकमाथि आफ्ना सांसदहरूले दर्ता गराएको संशोधनको प्रस्ताव दैनिक कार्यसूचीमा नराखेको भन्दै आपत्ति जनाएको छ। आइतबार प्रतिनिधिसभा बैठकको आकस्मिक समयमा बोल्दै प्रमुख सचेतक रमेश लेखकले संसदीय सचिवालयले गम्भीर प्रकृतिको लापरवाही गरेको भन्दै यसलाई सच्याउन माग गरे। नेता लेखकले आफ्ना पार्टीका चारजना सांसदहरूले आर्थिक विधेयकमाथि संशोधनको प्रस्ताव दर्ता गराएको तर सचिवालयले कार्यसूचीमा नराखेको भन्दै आगामी दिनमा त्रुटि नगर्न आग्रह समेत गरे। उनले बैठक स्थगित गरेर संशोधन छ कि छैन यसबारे एकिन गर्न मात्रै बैठक सञ्चालन गर्न सभामुख देवराज घिमिरेलाई चुनौती दिए। 'संसदीय सचिवालयले गम्भीर प्रकृतिका लापरवाही गर्दै आएको छ। हाम्रो पार्टीका तर्फबाट प्रस्तुत आर्थिक विधेयकमा माननीय डाआरजु राणा देउवा,दिलेन्द्रप्रसाद बडू,प्रकाश शरण महत र श्यामकुमार घिमिरेज्यूले असार १३ गते संशोधन हाल्नु भएको थियो। दर्ता नम्बर ८ मा यो दर्ता भएको छ। आजको कार्यूची पनि हेरेँ। विधेयकमा प्राप्त संशोधनहरू पनि हेरेँ। माननीय सांसदहरूको संशोधन छैन। बैठक अहिलेलाई स्थगित गरेर संशोधन छ कि छैन हेरौं। छैन भने किन छैन । त्यो पनि हेरौं,'उनले भने,' संशोधनहरूलाई समावेश गरेर मात्रै बैठक चलाउनुपर्यो।' त्यसपछि सभामुख देवराज घिमिरेले आर्थिक विधेयकमा संशोधन नपरेको सूचना प्राप्त भएको जानकारी दिए। उनले भने,'मैले बुझ्दाखेरी उहाँहरूको संशोधन लगानी सहजीकरणसम्बन्धी विधेयकका लागि आएको भन्ने खबर आएको छ। यसमा दर्ता भएको कुरा आएन। केही मिस्टेक भएको हो वा होइन भन्न गाह्रो छ। यो आर्थिक विधेयकलाई अगाडि बढाउन छलफलमा सहभागी हुन अनुरोध गर्दछु।' त्यसपछि नेता लेखक सिटबाट फेरि उठेर कांग्रेसलाई आर्थिक विधेयक र लगानी सहजीकरण विधेयकबीचको फरक थाहा नहोला र ? सभामुख भन्दै प्रति प्रश्न गरे। 'सभामुखको रुलिङ त अन्तिम नै हुन्छ। हामीले मान्ने विषय नै हो। नेपाली कांग्रेसलाई आर्थिक विधेयक र लगानी सहजीकरण विधेयकबीचको फरक थाहा नहोला र सभामुख महोदय। मैले निवेदन गर्न खोजेको आर्थिक विधेयकमा हो। लगानी सहजीकरण विषय त आजको कार्यसूची नै छैन। यसमा संशोधन छँदैछ। आजको संशोधन भनेको २०८१ हो। हाम्रो पार्टीको तर्फबाट चारजना माननीय सांसदहरूले संशोधन भयो। त्यो संशोधन नेपाली कांग्रेसको संसदीय दलको कार्यालयको कर्मचारीले गएर सम्बन्धित शाखामा पुर्याउनु भयो। दर्ता नम्बर ८ मा दर्ता गरेर मलाई कागज दिनु भयो। यसमा कांग्रेसले यसै भन्नुपर्ने कारण छैन। यसमा के गर्ने हो। ध्यानाकर्षण गराएको हो। यो गम्भीर प्रकृतिको त्रुटि भयो।' लगत्तै नेकपा एमालेका सांसद रघुजी पन्तले कांग्रेसले संशोधन दर्ता गराएको हो कि होइन यसबारे निश्चित गरेर मात्रै हाउस अगाडि बढाउन सभामुखसँग आग्रह गरे। त्यसपछि सभामुखले आर्थिक विधेयक संशोधन राखेको भए आफ्नो संशोधन पेश गरेर छलफल सहभागी हुन कांग्रेस सांसदलाई आग्रह गरे। डा प्रकाशशरण महतले आर्थिक विधेयकमाथि संशोधन प्रस्ताव पेश गरेर छलफलमा भाग लिएर बोलिरहेका छन्।"
"देशमा केही हुँदैन, पार्टी र नेताहरू सबै खतम छन् भन्ने भाष्य सिर्जना गर्न खोजिएको छ : प्रचण्ड","प्रधानमन्त्री प्रचण्डले भने, भ्रष्ट्राचार अभियानलाई निस्तेज पार्ने किसिमका प्रचारवाजी गरिएका छन्, यो गलत छ, त्यसकारण राम्रा कामलाई राम्रो भन्न सक्नुपर्यो, नराम्रालाई नराम्रो भनेर आलोचना गर्नुपर्यो। काठमाडौं : प्रधानमन्त्री पुष्पकमल दाहाल प्रचण्डले देशमा केही हुँदैन भन्ने भाष्य सिर्जना गर्न खोजिएको उल्लेख गरेका छन्। नेकपा (एकीकृत समाजवादी) पार्टीको १० औँ राष्ट्रिय महाधिवेशनको उद्घाटन समारोहलाई सम्बोधन गर्दै उनले पार्टीहरू सबै खतम छन्, नेताहरू सबै खतम छन् भन्ने भाष्य बनाउन खोजिएकाले त्यसलाई विफल बनाउनुपर्ने धारणा राखेका हुन्। देशमा केही भएको छैन, केही छैन, केही हुँदैन, पार्टीहरू सबै खतम छन्, नेताहरू सबै खतम छन् भन्ने भाष्य बनाउन खोजिएको छ, त्यो भाष्य मेरो विचारमा प्रतिक्रियावादी भाष्य हो, त्यो प्रतिगमनकारी भाष्य हो।, प्रधानमन्त्री प्रचण्डले भने, भ्रष्ट्राचार अभियानलाई निस्तेज पार्ने किसिमका प्रचारवाजी गरिएका छन्, यो गलत छ, त्यसकारण राम्रा कामलाई राम्रो भन्न सक्नुपर्यो, नराम्रालाई नराम्रो भनेर आलोचना गर्नुपर्यो। उनले जनताका आशा एवं अपेक्षाहरू पूरा गर्नका लागि सम्पूर्ण लोकतन्त्रवादी राष्ट्रिय शक्तिहरू एकताबद्ध हुनुपर्ने बताए। माओवादी केन्द्रका अध्यक्षसमेत रहेका प्रचण्डले भने,आन्दोलनका नेताहरूले अझ ठूलो परिवर्तनका निम्ति एवं नेपाली जनताको आशा, अपेक्षा पूरा गर्न फेरि एकपटक सङ्कल्प लिन जरुरी छ, एकताबद्ध एवं केन्द्रित हुन जरुरी छ। सबै लोकतन्त्रवादी एवं देशभक्त शाक्तिहरू राष्ट्रिय स्वाधिनता, भौगोलिक अखण्डताको रक्षा एवं राष्ट्रिय आत्मसम्मानका निम्ति सबै एक ठाउँमा उभिन जरूरी रहेको आवश्यकता औँल्याए। उनले हरेक चिज निरन्तर परिवर्तनको प्रवाहमा हुने विश्वास व्यक्त गर्दै अध्यक्ष प्रचण्डले परिस्थितिअनुरूप विश्लेषण गरेर अगाडि बढ्न आग्रह गरे। अध्यक्ष प्रचण्डले भने, एकता, सङ्घर्ष र रूपान्तरणसहित नेपालको कम्युनिष्ट आन्दोलन अगाडि बढेको छ, यसमा हामी भुक्तभोगी नै छौँ। हामी द्वन्द्वात्मक भौतिकवादमा विश्वास गर्छौं। कम्युनिष्टहरू अतितमुखी होइन, भाविष्यमुखी भएर सोच्छौँ। हामी निराशावादी होइन, आशावादी भएर सोच्छौँ। क्रान्तिकारीता सहितको आशावादीता कम्युनिष्टहरूको विशेषता हो। प्रचण्डले निराशा र अतिवादी प्रवृत्तिलाई परास्त गर्दै क्रान्तिकारी आशावादीका साथ सही विचार र राजनीतिक कार्यदिशा विकास गरेर कम्युनिष्ट एकता, राष्ट्रिय एकता एवं राष्ट्रको समुन्नतिको निम्ति स्पष्ट कार्यक्रम लिएर अगाडि बढ्न नेकपा(एकीकृत समाजवादी)लाई सुझाव दिए।"
परिवार आत्मनिर्भर बने देश आत्मनिर्भर हुँदै जान्छ : ओली,"उनले यथास्थितिमा देश अगाडि बढ्न नसक्ने भन्दै कृषि क्षेत्रको आधृनिकीकरण गर्दै रोजगारको सिर्जना गर्न सकिने बताए। काठमाडौं : नेकपा एमालेका अध्यक्ष केपी शर्मा ओलीले राष्ट्रको विकास र उन्नति गर्ने शक्ति जनता भएको बताएका छन्। आइतबार एमालेको कृषि तथा पशुपन्छी विभागले आयोजना गरेको नीति संवाद कार्यक्रमलाई सम्बोधन गर्दै उनले भोकभोकै जनता शक्ति नहुने बताएका हुन्। सबभन्दा ठूलो चुनौती खान लाउन नपुगेका जनतालाई खान पुग्ने बनाउने हो। त्यसलाई अन्त्य गर्नुपर्छ।ओलीले भने,राष्ट्रको विकास र उन्नती गर्ने शक्ति जनता हुन्। जनता बिना राष्ट्रको विकास हुन सक्दैन। भोकभोकै रहेको जनताले केही गर्न सक्दैन, के को शक्ति हुन्छ ? भोक,गरिबी, बेरोजगारीसँग तड्पिरहेको हुन्छ। ओलीले परिवार आत्मनिर्भर भए देश आत्मनिर्भर हुने बताए। ओलीले उद्यमशिलता र व्यवसायीकताका माध्यमबाटै कृषिको आधृनिकिकरण गर्दै रोजगारको सिर्जना गर्न सकिने धारणा राखे। उनले यथास्थितिमा देश अगाडि बढ्न नसक्ने भन्दै कृषि क्षेत्रको आधृनिकीकरण गर्दै रोजगारको सिर्जना गर्न सकिने बताए। ओलीले भने,कृषिमा अल्झिने मात्र भयौं। परिवारमा हामी परम्परावादी भयौं, हाम्रो उहि तरिका, उहि परम्परामा रमायौं,चलेकै छ। अब नयाँ ढंगले जानुपर्छ। ओलीले २० प्रतिशत जनता भोकमरीमा रहेको भन्दै प्रयाप्त उत्पादन हुने गरि कृषि क्षेत्रको आधुनिकिकरण गर्नुपर्ने भएपनि सरकारी तवरबाट ठोस नीति निर्माण हुन नसकेको बताए। उनले कृषि क्षेत्रलाई प्राथमिकता दिन सके पाँच वर्षभित्र यस क्षेत्रलाई प्रभावकारी रुपमा रुपान्तरण गर्न सकिने दाबी गरे।"
छानबिन समितिले २० वटा समस्याग्रस्त सहकारीको अत्यावश्यक कागजात मगाउने,"काठमाडौं : सहकारी संस्था बचत रकम दुरुपयोग संसदीय छानबिन विशेष समितिले २० वटा समस्याग्रस्त सहकारीको अत्यावश्यक कागजात माग गर्ने निर्णय गरेको छ । सिंहदरबारमा आइतबार बसेको समिति बैठकले कार्यादेशको अनुसूची १ मा रहेको २० वटा समस्याग्रस्त सहकारीको बचत परिचालनको स्थीति,लेखा परिक्षण प्रतिवेदनलगायतका विवरण पठाउनका लागि पत्रचार गर्ने निर्णय गरेको समिति संयोजक सूर्य थापाले जानकारी दिए । उक्त सहकारीको सबै विवरण आएपछि अध्ययन गर्ने र अनुसन्धान सुरु गर्ने उनले बताए। त्यस्तै समितिले समस्याग्रस्त सहकारीको छानविनका लागि यसअघि भएका अनुभवनका बारेमा विभिन्न आयोग, समितिका संयोजकहरूसँग छलफल गरेको छ । समितिले २०४७ सालमा सहकारी सन्दर्भमा अन्तरिम सरकारले गठन गरेको कार्यदलका संयोजक राधाकृष्ण मैनाली, तत्कालिन समस्याग्रस्त सहकारी सम्बन्धमा जाँचबुझ आयोगका अध्यक्ष गौरिबहादुर कार्की लगायतसँग यसअघिका अध्ययन अनुसन्धानका बारेमा छलफल गरेको समिति संयोजक थापाले बताए। पुराना अनुभवका आधारमा समितिले वस्तुनिष्ठ अध्ययन गरि निचोडमा पुग्न मद्दत पुराउने उनको भनाइ छ । गत जेठ १५ गते सहकारीको बचत रकम अपचलनसम्बन्धी छानबिन गर्न संसदीय छानबिन समिति गठन भएको थियो । सहकारीको रकम अपचलन प्रकरणमा उपप्रधान एवं गृहमन्त्री रवि लामिछानको नाम मुछिएपछि उनीमाथि छानविन गर्न प्रमुख प्रतिपक्ष दल नेपाली कांग्रेसले लामो समय संसद अवरोध गरेपछि सरकारले समिति गठन गरेको हो। नेकपा एमालेका नेता थापाको नेतृत्वमा संसदीय छानबिन समिति गठन भएको छ।"
कांग्रेस र रास्वपाले भन्दै आएको समाजवादले जनता खुसी हुँदैनन् : विप्लव,"काठमाडौं : नेकपाका महासचिव नेत्रविक्रम चन्द विप्लवले कांग्रेस र रास्वपाले भन्दै आएको समाजवादले जनता खुसी हुन नसक्ने बताएका छन्। आइतबार काठमाडौंमा नेकपा एकीकृत समाजवादीको १० औं महाधिवेशनमा शुभकामना व्यक्त गर्दै विप्लवले कांग्रेस र रास्वपाले भन्दै आएकोभन्दा अग्रगमन दिन सक्ने समाजवादमा बहस गर्नुपर्ने समेत बताएका हुन् । समाजवादी गणतन्त्र, समाजवादी संघीयतामा नेपालका सबै पुराना पार्टीका नेताहरुले छलफल गर्नुपर्ने उनको भनाई छ । उनले नेपालको कम्युनिष्टलाई एकताबद्ध गराउनपर्ने बताए। उनले आफूहरुको ध्यान नेपालको कम्युनिष्ट आन्दोलनलाई २००६ सालमा फकाएर नयाँ एकताको सुरुवात गर्नुपर्नेमा रहेको उल्लेख गरे। विप्लवले देशको स्वाधिनताको रक्षा गर्नका लागि युवाहरुले योगदान दिँदै सबै दलहरुले पनि स्पष्ट दृष्टि तय गर्नुपर्ने धारणा राखे । उनले यथास्थितिले नेतृत्व गर्न नसके त्यसलाई जनताले फ्याँक्ने अवस्था आउने बताए। उनले भने,यथास्थितिलाई संरक्षण गर्न हुँदैन, जनताको नेतृत्व गर्नेले उखालेर फ्याँक्नुपर्छ। कांग्रेससहित सिंगो समाजवादी आन्दोलनलाई एकताबद्ध गर्नुपर्छ।"
"मुलुकको दिगो शान्ति, सुशासन र समृद्धिमा ध्यान केन्द्रित गरौं : सभापति देउवा","काठमाडौं : नेपाली कांग्रेसका सभापति शेरबहादुर देउवाले मुलुकको दिगो शान्ति,सुशासन तथा समृद्धिमा ध्यान केन्द्रीत गर्नुपर्ने बताएका छन्। आइतबार काठमाडौंमा नेकपा एकीकृत समाजवादीको राष्ट्रिय महाधिवेशनको उद्घाटन समारोहमा बोल्दै सभापति देउवाले संविधानको रक्षा, संघीय लोकतन्त्रात्मक व्यवस्थाको सुदृढीकरण र दिगो शान्ति, सुशासन तथा समृद्धि प्राप्तिको महत्वपूर्ण एजेण्डामा ध्यान केन्द्रीत गर्नुपर्ने बताएका हुन्। उनले अहिलेको व्यवस्थाको नेकपा एकीकृत समाजवादी गहिरो प्रतिबद्धताका साथ लागि अघि बढेको जिकिर गरे । मुलुकको परिवर्तनमा माधव नेपालले खेलेको भूमिकाको उनले स्मरण गरे। उनले आगामी दिनमा देशको महत्वपूर्ण एजेण्डमा समाजवादीले आवश्यक भूमिका खेल्ने विश्वास व्यक्त गरे।"
"मिटरब्याज सम्बन्धी उजुरी नलिएको गुनासो बढेपछि गृहमा छलफल, सबै उजुरी लिन नसकिने निष्कर्ष","काठमाडौं : नेपाल प्रहरी अधिकारीले अनुचित लेनदेन (मिटरब्याज)सँग सम्बन्धित सबै उजुरी लिन नसकिएको बताएका छन्। गृह मन्त्रालयका अधिकारी, अनुचित लेनदेन (मिटरब्याज) सम्बन्धी छानबिन आयोगका पदाधिकारी र उच्च प्रहरी अधिकृतबीच आज भएको छलफलमा उनीहरुले हदम्यादको अन्योल र अदालतबाट जारी निषेधाज्ञाका कारण मिटरब्याजसँग सम्बन्धित सबै उजुरी लिन नसकिएको स्पष्ट पारेका हुन्। आयोग बनेपछि पनि अनुचित लेनदेन सम्बन्धी सुनुवाइ तीब्र नभएको गुनासो बढेपछि उपप्रधान एवं गृहमन्त्री रवि लामिछानेसहितको छलफलमा प्रहरीसम्म पुगेका निवेदनको किसिम, त्यस उपर कारवाहीका लागि भएको कानुनी अड्चन र सम्बोधनका उपायबारे परामर्श भएको हो। आयोगका पदाधिकारीले प्रहरी प्रशासनले निवेदन लिन नमानेको गुनासो आइरहेकाप्रति गृह मन्त्रालयको ध्यानाकर्षण गराएका थिए। छलफलमा जाहेरी परेको दिनदेखि हदम्याद सुरु हुने र फौजदारी अभियोगमा निषेधाज्ञाका कारण अनुचित लेनदेनको निवेदन रोक्नु नपर्ने निष्कर्ष निकालिएको छ। पीडितले चाहे पुराना निवेदन पुनः दर्ता गराएर भएपनि प्रक्रिया अगाडी बढाउन सकिनेमा तीन वटै संस्थाका अधिकारी सहमत भएका छन्। गृह मन्त्रालयका प्रवक्ता नारायणप्रसाद भट्टराईले आयोगको निर्णयअनुसार जिल्ला प्रशासन र प्रहरी कार्यालय दुबैले पीडितको उजुरी लिएर कारवाही प्रक्रिया अगाड बढाउन सक्ने गरी निर्देशन भइसकेको जानकारी दिए। दुबै स्थानबाट एउटै उजुरी नलिने तर पीडितलाई रोज्न लगाएर जिल्ला प्रशासन वा प्रहरी कार्यालयमध्ये एकबाट छानबिन अगाडि बढाउन स्पष्ट निर्देशन भइसकेको छ, प्रवक्ता भट्टराईले भने। कानुनले तोकेभन्दा बढी ब्याज लिने,कागज गर्दा छलछाम गर्ने र रकम उठाउन बल प्रयोग वा हिंसा भएमा त्यस्तो लेनदेनलाई अनुचित मानेर कारवाही गर्न सकिने व्यवस्था रहेको अधिकारीहरुले जनाएका छन्।"
"प्रतिनिधिसभाबाट आर्थिक विधेयक, २०८१ पारित","काठमाडौं : प्रतिनिधिसभाबाट आर्थिक विधेयक, २०८१ पारित भएको छ । बैठकमा अर्थमन्त्री वर्षमान पुनले प्रस्तुत गरेको आर्थिक विधेयक, २०८१ लाई पारित गरियोस् भन्ने प्रस्ताव बहुमतबाट पारित भएको सभामुख देवराज घिमिरेले घोषणा गरेका हुन्। उक्त विधेयकमाथिको छलफलमा सांसदहरु प्रेम सुवाल, डा प्रशाकशरण महत, दीलेन्द्रप्रसाद बडू र किरणकुमार साहले भाग लिएका थिए। छलफलका क्रममा उठेका प्रश्नको जवाफ दिँदै अर्थमन्त्री पुनले करका कानुनलाई वैज्ञानिक एवं लगानीमैत्री र पारदर्शी बनाउन आर्थिक विधेयकमा सामान्य हेरफेरको प्रस्ताव गरिएको बताएका थिए। त्यसअघि उक्त विधेयकमाथि सांसद सुवाल र महतले राखेको संशोधन प्रस्ताव बहुमतले अस्वीकृत गरेको थियो ।"
एकीकृत समाजवादी र माओवादी केन्द्रबीच एकताको प्रयास भइरहेको छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले एकीकृत समाजवादी र माओवादी केन्द्रबीच एकताको प्रयास भइरहेको बताएका छन् । आइतबार दिउँसो एकीकृत समाजवादीको महाधिवेशनको उद्घाटन समारोहलाई सम्बोधन गर्दै माओवादी केन्द्रका अध्यक्ष प्रचण्डले महाधिवेशनबाट माओवादी केन्द्रसँग एकता गर्ने वातावरण सिर्जना होस भन्ने अपेक्षा गरेका हुन्। उनले भने,नेकपा एकीकृत समाजवादी र माओवादी केन्द्रका बीचमा हामी एउटै मोर्चामा बसेर सकेसम्म एउटै पार्टी बनाउने प्रयास गरिरहेका छौं। मलाई लाग्छ, यो महाधिवेशनले त्यो दिशामा पनि ठोस निर्णय गरोस्। हामी चाहन्छौ, वामपन्थी एकता होस् भन्ने चाहन्छौं। उनले एकीकृत समाजवादीको राजनीतिक दस्ताबेजमा आफूहरुलाई मित्र पनि र अस्थिर पनि भनेकोप्रति टिप्पणी गरे। हामीलाई दस्तावेजमा अस्थिर भन्नु भएको छ। प्रचण्ड अस्थिर नभएको भए जनयुद्ध पनि हुने थिएन,शान्ति सम्झौता पनि हुने थिएन। यो प्रक्रियामा पनि यहाँ आइपुग्ने थिएनौं। गतिशित कुरालाई अस्थिरताको आरोप लगाउने होइन। उनले भने,जसलाई सम्मान गर्नुपर्ने हो, त्यसलाई अपमान गर्नुभयो भने राम्रो होइन। सच्याउनुहोला।"
१५ सालको निर्वाचनको परिणामदेखि संसद्का कामलाई डिजिटिलाइज्ड गरेका छौं : सभामुख,"काठमाडौं : प्रतिनिधिसभा सभामुख देवराज घिमिरेले संसदलाई प्रभावकारी बनाउन अझैं तमाम काम गर्न बाँकी रहेको बताएका छन्। आइतबार ६६ औं संसद दिवसका अवसरमा नयाँ बानेश्वरस्थित संसद भवनमा आयोजित कार्यक्रमलाई बोल्दै सभामुख घिमिरेले संसदलाई प्रभावकारी बनाउने जिम्मेवारी आफ्नो काँधमा रहेको बताएका हुन्। उनले संसदले गरेका कामहरूको अभिलेख सुरक्षित नरहेको आवाज उठेपछि २०१५ सालको निर्वाचनको परिणामदेखि संसद्ले खेलेको भूमिकालाई आर्काइभ गर्ने काम भएको जानकारी दिए। 'संसद्का कामहरूको अभिलेख सुरक्षित रहेको विषय उठ्यो। २०१५ सालको निर्वाचनको परिणामदेखि संसदले खेलेका भूमिकालाई आर्काइभ गर्ने सन्दर्भमा त्यसलाई डिजिटिलाइज्ड गरिएको छ,'सभामुखले भने,' ०४८०४९ सालतिरको संसदका कुराहरूलाई रेकर्ड गर्ने काम भइरहेको छ।' सभामुख घिमिरेले विभिन्न कालखण्डमा बनेका कानुनको सन्दर्भमा पनि आर्काइभ गर्ने काम भइरहेको जानकारी दिए। उनले संसदलाई प्रभावकारी बनाउने ,नेपालको कुटनीतिलाई ठिक ढंगबाट निर्क्यौल गर्ने तमाम काम गर्ने जिम्मा इतिहासले आफूलाई सुम्पेको बताए। उनले भने,'हामीले संसदको गरिमालाई बुझ्न सक्यौं भने, यसको इतिहासलाई कायम गर्न सक्यौं भने हाम्रो प्रयत्न अगाडि बढ्नेछ। हाम्रा प्रयत्नलाई विथोल्न आउने शक्तिहरू आफै परास्त हुनेछन्।'"
एकीकृत समाजवादीको महाधिवेशनमा एमालेले गर्यो बहिष्कार,"काठमाडौं : नेकपा एमालेले एकीकृत समाजवादीको राष्ट्रिय महाधिवेशन बहिष्कार गरेको छ। एमालेबाट फुटेर बनेको नेकपा (एकीकृत समाजवादी)ले पहिलो पटक नयाँ नेतृत्व चयनका लागि प्रज्ञा भवनमा आयोजित महाधिवेशनको उद्घाटन समारोहका कांग्रेस, माओवादी लगायत साना दल सहभागी भएपनि एमाले उपस्थित नभएको हो। भृकुटीमण्डपबाट र्यालीसहित काठमाडौंको कमलादीस्थित प्रज्ञा भवनमा पुगेपछि एकीकृत समाजवादीका अध्यक्ष माधवकुमार नेपालले उद्घाटन गरेका हुन्। उद्घाटन समारोहमा प्रधानमन्त्री एवम् माओवादी केन्द्रका अध्यक्ष प्रधानमन्त्री पुष्पकमल दाहाल प्रचण्ड, कांग्रेस सभापति शेरबहादुर देउवा, रास्वपा सभापति एवम् गृहमन्त्री रवि लामिछाने, नाउपाका अध्यक्ष रञ्जिता श्रेष्ठ, जसपा नेपालका अध्यक्ष उपेन्द्र यादव, जसपाका अध्यक्ष अशोक राई, जनमतका अध्यक्ष सिके राउत, जनमोर्चाका अध्यक्ष चित्रबहादुर केसी, नेकपाका महासचिव नेत्रविक्रम चन्द विप्लवलगायत राजनीतिक दलका नेताहरु सहभागी रहेका छन्। एकीकृत समाजवादीले पहिलो पटक गर्न लागेको महाधिवेशनलाई १० औं महाधिवेशनका रूपमा दाबी गरेको छ। एमाले फुटेपनि समानुपातिक तर्फ पहिलो दल बन्दा गत निर्वाचनमा एकीकृत समाजवादी पार्टी राष्ट्रिय पार्टी समेत बन्न सकेको थिएन। माधवकुमार नेपालको नेतृत्वमा गठन भएको नेकपा (एकीकृत समाजवादी)ले २०७८ साल भदौ ९ गते दल दर्ताको प्रमाणपत्र पाएको हो। एमालेले लामो समयसम्म एकीकृत समाजवादीलाई दलको रुपमा समेत स्वीकार गरेको थिएन। आजको कार्यक्रममा समेत नेकपा एमालेबाट कोही प्रतिनिधि सहभागी भएका छैनन् । यता एमाले अध्यक्ष केपी शर्मा ओली एमालेको कृषि तथा पशुपन्छी विभागले आयोजना गरेको कार्यक्रममा सहभागी रहेका छन्।"
ओलीलाई संकेत गर्दै नेपालको टिप्पणी : हिजो संसद् विघटन गर्नु ठिक भन्नेले भोलि पनि गर्न सक्छन्,"काठमाडौं : नेकपा एकीकृत समाजवादीका अध्यक्ष माधवकुमार नेपालले एमालेका अध्यक्ष केपी शर्मा ओलीले पुन: संसद् विघटन गर्न सक्ने भन्दै आक्रोश व्यक्त गरेका छन्। एकीकृत समाजवादीको राष्ट्रिय महाधिवेशन उद्घाटन समारोहलाई सम्बोधन गर्दै नेपालले प्रधानमन्त्री प्रचण्डलाई हिजो विघटन गरेर ठीक गरियो भन्नेले भोलि फेरि विघटन गरिदेलान् ख्याल गर्न आग्रह गरेका हुन्। उनले भने,अहिले विघटन गर्ने आवश्यकता छैन, हामी पनि छौं संख्या कम भयो भनेर आत्तिनुपर्दैन। उनले ओलीतर्फ संकेत गर्दै विद्रोह नगरेको भए कि राजनीतिबाट पलायन हुनुपर्ने अवस्था आएको धारणा राखे उनले पार्टी निर्माण गरेर कार्यकर्ता रक्षा गरेको समयमा नै विद्रोहको पुष्टि भएको बताए। हिजो संसद विघटन गरेर ठिक गरियो भन्नेहरुले भोलि पनि विघटन गर्न सक्छन्। नेपालले भने,विद्रोह त त्यहि बेला पुष्टि भएको थियो, जुन दिन संविधानलाई समाप्त पार्न खोजिएको थियो त्यो विफल पारेका थियौं। विद्रोह त त्यहि बेला पुष्टि भएको थियो, पार्टी निर्माण गरेर कार्यकर्ता रक्षा गरेका थियौं। विद्रोह नगरेको भए हामी सबै समाप्त हुने थियौं। कि राजनीतिबाट पलायन हुनुपर्थ्यो कि आत्मसमर्पण गर्नुपर्ने अवस्था आउने थियो। एकीकृत समाजवादीमा नेता र कार्यकर्ताको कमि नभएको दाबी गरे। यो पार्टीमा नेता र कार्यकर्ताको कमि छैन। अधिकांश पालिकामा हामी पुगेका छौं। निकै अनुभवि नेता र कार्यकर्ता हामीसँग छन्। ठाउँ ठाउँमा पार्टीको लहर चलेको छ। निराश हुने कुरा गर्नुपर्दैन। उनले विचार मिल्नेसँग एकताको आधार बनाउँदै जाने दाबी गरे। एमालेलाई लक्षित गर्दै नेपालले आफूहरुसँग मिलेर काम गर्न एमाले तयार नभएको टिप्पणी गरे। नेपाल समाजवादी मोर्चामार्फत नेपालले एमाले समाजवादी मोर्चामा आउन नचाहेपनि अन्य मिले मोर्चा चलाएको बताए। नेपालले पार्टी बलियो कसैले पुछ्ने वाला नभएको बताए। पार्टी बलियो बनाउन सहि विचार र दृष्टिकोणका साथ अगाडि बढ्नुपर्ने उनको भनाई छ। एकीकृत समाजवादीले पहिलो पटक गर्न लागेको महाधिवेशनलाई १० औं महाधिवेशनका रूपमा दाबी गरेको छ। एमालेले लामो समयसम्म एकीकृत समाजवादीलाई दलको रुपमा समेत स्वीकार गरेको थिएन। एमालेबाट विभाजन भएको र एमालेलाई दस्तावेजमा प्रमुख शत्रु किटान गरेको भन्दै आजको कार्यक्रममा समेत एमालेबाट कोही प्रतिनिधि सहभागी भएनन्। नेपालको नेतृत्वमा गठन भएको नेकपा (एकीकृत समाजवादी)ले २०७८ साल भदौ ९ गते दल दर्ताको प्रमाणपत्र पाएको हो।"
श्रमाधान रोजगार मेलामा १८ हजारले दिए रोजगारीका लागि आवेदन,"काठमाडौं : श्रम, रोजगार तथा सामाजिक सुरक्षा मन्त्रालयले आयोजना गरेको श्रमाधान रोजगार मेलामा १७ हजार ९२१ जनाले रोजगारीको लागि आवेदन दिएका छन्। मन्त्रालयले गत जेठ १७ गते ३० गतेसम्म सातवटै प्रदेशमा श्रमाधान रोजगार मेलाको आयोजना गरेको थियो। मन्त्रालयले आइतबार पत्रकार सम्मेलनमार्फत मेलाको तथ्यांक सार्वजनिक गरेको हो। मन्त्रालयका सहसचिव एवम् प्रवक्ता गोविन्द प्रसाद रिजालले ४१ हजार ३२५ जनाले मेलाको अवलोकन गरेको तथ्यांक सार्वजनिक गरे। रोजगारदाताबाट १४ हजार ७८८ श्रमिकको माग भएको छ। मेलामा सरकारी, गैरसरकारी र निजी क्षेत्र सहितका ३२२ वटा स्टल राखिएको प्रवक्ता रिजालले बताए। मेला विभिन्न शीर्षकमा ३६ वटा कार्यशाला सञ्चालन गरिएको थियो। संघीय सरकार, प्रदेश सरकार, स्थानीय तह, निजी क्षेत्र, विकास साझेदार गरी ३३५ संघ संस्थाहरुसँग सहकार्य गरिएको मेलाका संयोजक समेत रहेका रिजालले बताए। उनका अनुसार मेलामा ९३ लाख ६ हजार ९६३ रुपैयाँ बजेट राखिएकोमा ८५ लाख ३३ हजार ८६५ रुपैयाँ खर्च भएको छ। श्रम, रोजगार तथा सामाजिक सुरक्षामन्त्री डोलप्रसाद अर्यालले श्रमाधान रोजगार मेला मा रोजगारदाताले प्रतिवद्धता जनाए अनुसार रोजगारी प्रदान भए नभएको मन्त्रालयले रेकर्ड राख्ने बताए। मेलामा सीप विकास कार्यशालाहरु, नेटवर्किङ सत्रहरु, स्टलहरु र रोजगारीका अवसरहरुका प्यानल छलफलहरु सञ्चालन गरिएको थियो। जसमा १७६ भन्दा बढी विज्ञहरुले वक्ताको रुपमा सहभागिता जनाएका थिए। रोजगारी सिर्जना, योगदानमा आधारित सामाजिक सुरक्षा, श्रम आप्रवासन, व्यावसायिक सीप विकास, उद्यमशीलता विकास र यस क्षेत्रका समस्या, चुनौती तथा आगामी कार्यदिशाका सम्बन्धमा छलफल चलाइएको थियो। मन्त्रालयले वैदेशिक रोजगारीबाट फर्केर मुलुकमा नै उद्यम गरी रहेका आठ उत्कृष्ट उद्यमीलाई पुरुस्कृत गरेको छ। आइतबार मन्त्रालयमा आयोजित कार्यक्रममा उत्कृष्ट उद्यमीलाई मन्त्रालय नगद सहित सम्मान गरेको हो। झापाका चन्द्रप्रसाद बस्नेतले उत्कृष्ट उद्यमी राष्ट्रिय पुरस्कार प्राप्त गरेका छन्। उनले पुरस्कार वापत एक लाख ५० हजार रुपैयाँ नगद प्राप्त गरेका छन्। गुल्मीका रविलाल पन्थ, झापाका मोहन प्रसाद संग्रौला, जुम्लाका टक्क बहादुर नेपाली, कन्चनपुरका चन्द्र सिंह थापा, नुवाकोटका अर्जुन परियार, म्याग्दीका भुपेन्द्र शर्मा र बाराका हिराबहादुर थापाले उद्यमी राष्ट्रिय पुरस्कार प्राप्त गरेका छन्। पुरस्कार वापत ७५ हजार रुपैयाँ नगद प्रदान गरिएको छ। राष्ट्रिय सम्मान तथा पुरस्कारको लागि उद्यमीलाई सार्वजनिक रुपमा नै आवेदनको माग गरिएको थियो। इमेल मार्फत ८९ जना उद्यमीले पुरस्कारको लागि आवेदन दिएका थिए।"
नयाँ नेतृत्व सहमतिमै चयन गर्नुपर्छ : खनाल,काठमाडौं : नेकपा एकीकृत समाजवादीका सम्मानित नेता झलनाथ खनालले नयाँ नेतृत्व सहमतिका साथ चयन गर्नुपर्ने बताएका छन्। एकीकृत समाजवादीको राष्ट्रिय महाधिवेशन उद्घाटन समारोहलाई सम्बोधन गर्दै खनालले सहमति नहुँदामात्र लोकतन्त्रको उपयोग गरेर नयाँ नेतृत्व चयन गर्नुपर्ने बताएका हुन्। खनालले एमालेमा हुँदा सुखी नेपाली समृद्ध नेपालको नारा आफूले नै अगाडि सारेको स्पष्ट पारे। विगतमा एउटै पार्टीमा हुँदा सुखी नेपाली समृद्ध नेपालुको नारा मैले नै ल्याएको हो। अहिले अरु पार्टीले पनि प्रयोग गरेका छन्। उनले देशको विकासका लागि एउटै आवाजका साथ सहमतिबाट अगाडि बढ्नुपर्ने धारणा राखे। उनले प्रतिस्पर्धा गर्नुपर्दा सुन्दर ढंगले गर्न आह्वान गरे।
सार्वजनिक ऋणलाई उत्पादनमूलक काममा खर्च गरिएको छ : अर्थमन्त्री,"काठमाडौं : अर्थमन्त्री वर्षमान पुनले सार्वजनिक ऋणलाई उत्पादनमूलक काममा लगाउन सरकार सचेत रहेको बताएका छन्। प्रतिनिधिसभाको आजको बैठकमा राष्ट्र ऋण उठाउने विधेयक, २०८१ माथिको दफाबार छलफलका क्रममा उठेका प्रश्नको जवाफ दिँदै मन्त्री पुनले सार्वजनिक ऋणलाई उत्पादनमूलक काममा लगाएर रोजगारी वृद्धिमार्फत् समृद्धि हासिलको यात्रामा सरकार अग्रसर भएको बताए। मन्त्री पुनले वित्त आयोगको सिफारिसका आधारमा खर्च परिचालन तथा ऋण व्यवस्थापन गर्दै आएको जानकारी गराउँदै विकास सहायता कार्यक्रम सम्झौता गर्दा कार्यान्वनसम्बन्धी योजनासँगै समावेश गर्ने नीति लिइएको स्पष्ट गरे। उनले राजस्व परिचालबाट मात्रै खर्च व्यवस्थापन गर्न नसकिएकाले आन्तरिक र बाह्य ऋण लिनुपरेको उल्लेख गर्दै सार्वजनिक ऋण वाञ्छनीय सीमाभित्रै रहेको बताए। उनले नयाँ विकास साझेदार नीति लिइएको बताए। भन्सार दरमा धेरै हेरफेर गरिएको छैन अर्थमन्त्री पुनले नीतिगत निरन्तरताका लागि भन्सार महसुल दरमा सामान्य हेरफेर गरिएको जानकारी गराए। प्रतिनिधिसभाको आजको बैठकमा भन्सार महसुल विधेयक, २०८१ माथिको दफावार छलफलमा उठेका प्रश्नको जवाफ दिँदै मन्त्री पुनले भन्सार दरहरु धेरै हेरफेर नगरिएको बताए। उनले आर्थिक विधेयकको अभिन्न अङ्गका रुपमा भन्सार महसुलसम्बन्धी व्यवस्थित कानुन ल्याउन गरिएको सुझाव कार्यान्वयनका लागि बेग्लै विधेयक ल्याएको स्पष्ट गरे। मन्त्री पुनले भन्सार विन्दुमा सामान आयात गर्दा न्यूनतम् भन्सार लिने र क्रमशः मुलुकको उत्पादनवृद्धि गरी आत्मनिर्भर हुने अवस्थामा जाने सिद्धान्तका आधारमा विधेयक ल्याइएको बताए। छलफलमा सांसद राजेन्द्रकुमार केसीले खाद्यान्न र फलफूलमा महँगो भन्सार शुल्क नलगाउन आग्रह गरेका थिए। रासस"
एकीकृत समाजवादीको महाधिवेशनको उद्घाटन अगाडि काठमाडौंमा र्याली (तस्बिर),"काठमाडौं : एकीकृत समाजवादीले राष्ट्रिय महाधिवेशनको उद्घाटनअघि काठमाडौंमा र्याली गरेको छ। एमालेबाट फुटेर बनेको नेकपा (एकीकृत समाजवादी)ले पहिलो पटक नयाँ नेतृत्व चयनका लागि महाधिवेशनको उद्घाटन गर्नु अगाडि आज भृकुटीमण्डपबाट र्यालीसहित प्रदर्शन गरेको हो। र्यालीमा एकीकृत समाजवादीका अध्यक्ष माधवकुमार नेपाल, सम्मानीत नेता झलनाथ खनाल,महासचिव घनश्याम भुसाललगायतका नेता,कार्यकर्ता सहभागी छन्। आजबाट बिहीबारसम्म काठमाडौंको कमलादीस्थित प्रज्ञा भवनमा हुने महाधिवेशनले पार्टीको नीति तथा कार्यक्रमका आधारमा नयाँ नेतृत्व चयन गर्ने कार्यतालिका छ। एकीकृत समाजवादीले पहिलो पटक गर्न लागेको महाधिवेशनलाई १० औं महाधिवेशनका रूपमा दाबी गरेको छ। एमाले फुटेपनि समानुपातिक तर्फ पहिलो दल बन्दा गत निर्वाचनमा एकीकृत समाजवादी पार्टी राष्ट्रिय पार्टी समेत बन्न सकेको थिएन। माधवकुमार नेपालको नेतृत्वमा गठन भएको नेकपा (एकीकृत समाजवादी)ले २०७८ साल भदौ ९ गते दल दर्ताको प्रमाणपत्र पाएको हो।महाधिवेशनको पार्टी अध्यक्ष नेपालले उद्घाटन गर्ने कार्यक्रम छ। महाधिवेशनमा विभिन्न राजनीतिक दलका शीर्ष नेतालाई निमन्त्रणा गरिएको छ। पार्टीले देशभरबाट एक हजार आठसय ४९ प्रतिनिधि छनोट गरेको छ। महाधिवेशनले नीति तथा कार्यक्रम पारित गर्नुका साथै नयाँ नेतृत्वसमेत चयन गर्नेछ। महाधिवेशनले अध्यक्ष, वरिष्ठ उपाध्यक्षसहित २१ पदाधिकारी र २९९ केन्द्रीय सदस्य छनोट गर्नेछन्। अध्यक्षमा नेपाल र झलनाथ खनालले आकांक्षा देखाएका छन्। यद्यपी निर्वाचन भएको खण्डमा खनालले घनश्याम भुसाललाई अगाडि सार्नेले तयारी गरेको नेताहरुले बताएका छन्। महाधिवेशनमा राजनीतिक प्रतिवेदन, समाजवादी कार्यक्रम, विधानसम्बन्धी र साङ्गठनिक प्रतिवेदनमा छलफल हुनेछ । शनिबार आयोजित पत्रकार सम्मेलनमा एकीकृत समाजवादीका अध्यक्ष नेपालले आसन्न महाधिवेशनमा प्रस्तुत गरिने आवश्यक दस्तावेज तयार भइसकेको जानकारी दिएका थिए। तस्बिर : अभिषेक महर्जन"
एकीकृत समाजवादीको महाधिवेशन आजबाट,"काठमाडौं : एमालेबाट फुटेर बनेको नेकपा (एकीकृत समाजवादी)ले पहिलो पटक नयाँ नेतृत्व चयनका लागि महाधिवेशन गर्न लागेको छ। आजबाट बिहीबारसम्म काठमाडौंको कमलादीस्थित प्रज्ञा भवनमा हुने महाधिवेशनले पार्टीको नीति तथा कार्यक्रमका आधारमा नयाँ नेतृत्व चयन गर्ने कार्यतालिका छ। एकीकृत समाजवादीले पहिलो पटक गर्न लागेको १० औं महाधिवेशनका रूपमा दाबी गरेको छ। महाधिवेशनको पार्टी अध्यक्षमाधवकुमार नेपालले उद्घाटन गर्ने कार्यक्रम छ। महाधिवेशनमा विभिन्न राजनीतिक दलका शीर्ष नेतालाई निमन्त्रणा गरिएको छ। पार्टीले देशभरबाट एक हजार आठसय ४९ प्रतिनिधि छनोट गरेको छ। महाधिवेशनले नीति तथा कार्यक्रम पारित गर्नुका साथै नयाँ नेतृत्वसमेत चयन गर्नेछ। महाधिवेशनले अध्यक्ष, वरिष्ठ उपाध्यक्षसहित २१ पदाधिकारी र २९९ केन्द्रीय सदस्य छनोट गर्नेछन्। अध्यक्षमा नेपाल र झलनाथ खनाले आकांक्षा देखाएका छन्। यद्यपी निर्वाचन भएको खण्डमा खनालले घनश्याम भुसाललाई अगाडि सार्नेले तयारी गरेको नेताहरुले बताएका छन्। एमाले फुटेपनि समानुपातिक तर्फ पहिलो दल बन्दा गत निर्वाचनमा एकीकृत समाजवादी पार्टी राष्ट्रिय पार्टी समेत बन्न सकेको छैन। शनिबार आयोजित पत्रकार सम्मेलनमा एकीकृत समाजवादीका अध्यक्ष नेपालले आसन्न महाधिवेशनमा प्रस्तुत गरिने आवश्यक दस्तावेज तयार भइसकेको जानकारी दिएका थिए।"
राप्रपाको केन्द्रीय कार्यसम्पादन समितिको बैठक जारी,काठमाडौं : राष्ट्रिय प्रजातन्त्र पार्टीले केन्द्रीय कार्यसम्पादन समिति बैठक जारी रहेको छ। केन्द्रीय कार्यालय धुम्बाराहीमा बैठक जारी रहेको राप्रपाका प्रवक्ता मोहन श्रेष्ठले जानकारी दिए। उनका अनुसार आजको बैठकमा समसामयिक राजनीतिक परिस्थितिको समीक्षा र पार्टीको सबलीकरणका लागि केन्द्रीय सचिवालयद्वारा प्रस्तावित विविध एजेण्डामाथि छलफल हुनेछ।
ओलीदेउवाको भेटप्रति प्रधानमन्त्री प्रचण्डको चासो,"काठमाडौं : प्रधानमन्त्री पुष्पकमल दाहाल प्रचण्ड र नेकपा एमालेका अध्यक्ष केपी शर्मा ओलीबीच भेटवार्ता भएको छ। प्रधानमन्त्री प्रचण्ड र अध्यक्ष ओलीबिच आज सिंहदरबारमा भेटवार्ता जारी रहेको बालुवाटार स्रोतले जनाएको छ। यसअघि शनिबार नेपाली कांग्रेसका सभापति शेरबहादुर देउवाले एमाले अध्यक्ष ओलीसँग बालकोटमा पुगेर छलफल गरेका थिए। भेटका क्रममा संसदमा अड्किएको टीआरसी सम्बन्धी विधेयक, पछिल्लो समसामयिक राजनीति बारेमा छलफल भएको बालकोट स्रोत जनाएको छ। दुई शीर्ष नेताको भेटलाई लिएर माओवादी नेतृत्व तरंगित बनेको छ। माओवादी नेतृत्वमा भने कांग्रेस र एमाले मिलेर सरकार परिवर्तन गर्न लागेको आशंका पैदा भएको छ। कांग्रेसका कतिपय नेताहरु एमाले र कांग्रेस मिलेर देशलाई अगाडि बढाउनुपर्ने अभिव्यक्ति दिइरहेका बेला देउवा र ओलीबीचको भेटलाई अर्थपूर्ण रुपमा हेरिएको छ। यता ओलीदेउवाको भेट भएपछि प्रधानमन्त्री प्रचण्डले ओलीलाई टेलिफोन गरि भेटवार्ताका विषयमा चासो राखेका थिए। त्यसपश्चात आज भेटवार्ता तय भएको हो। सिंहदरबारमा भएको भेटमा प्रचण्ड र ओलीबीच मन्त्रिमण्डल पुनर्गठन र समसामयिक विषयमा छलफल केन्द्रित रहेको बालुवाटार स्रोतले जनाएको छ। सत्ता गठबन्धनले राष्ट्रपति विदेश भ्रमणमा गएको र बजेट पारित हुन बाँकी रहेको भन्दै सरकारका मन्त्री हेरफेर गर्ने तयारी रोकेको थियो। बजेट पारित भएकाले सरकारमा जनमत र नागरिक उन्मुक्ति पार्टीलाई समावेश गर्ने प्रचण्डको चाहना छ। एमाले र माओवादीबाट अब एक एक जना मन्त्री फिर्ता गरेर साना दललाई मन्त्रालय दिने तयारी भएको हो। माओवादीले संस्कृति, पर्यटन तथा नागरिक उड्ययन मन्त्रालय रिक्त गर्ने र उक्त मन्त्रालयमा नाउपाकी अध्यक्ष रञ्जिता श्रेष्ठ जाने भएकी छन्। एमालेबाट एक मन्त्रालय खाली गर्ने तयारी भएको छ। त्यो मन्त्रालय जनमत पार्टीलाई दिने बताइएको छ।"
फणिन्द्र देवकोटा पुन: गण्डकी प्रदेशको ऊर्जा मन्त्री नियुक्त,"काठमाडौं : नेपाल समाजवादी पार्टीका सांसद फणिन्द्र देवकोटा पुन: गण्डकी प्रदेशको ऊर्जा, जलस्रोत तथा खानेपानी मन्त्री नियुक्त भएका छन्। मुख्यमन्त्री सुरेन्द्रराज पाण्डेको सिफारिसमा प्रदेश प्रमुख डिल्लीराज भट्टले आइतबार देवकोटालाई मन्त्री नियुक्त गरेका हुन्। मन्त्री देवकोटाले पद तथा गोपनीयताको शपथ पनि लिइसकेका छन्। देवकोटा यसअघि ऊर्जा मन्त्री थिए। तर,नेकपा माओवादी केन्द्रले कारवाही गरेपछि उनी मन्त्री पदबाट पदमुक्त भएका थिए। गण्डकी प्रदेशका मुख्यमन्त्री पाण्डेलाई विश्वासको मत दिएपछि उनलाई माओवादी केन्द्रले कारवाही गरेको थियो। यसका विरुद्ध उनी सर्वोच्च अदालत पुगेका थिए। सर्वोच्चले नेपाल समाजवादी पार्टीका सांसद देवकोटालाई माओवादीले कारवाही गर्न नमिल्ने भन्दै अन्तरिम आदेश जारी गरेको थियो। सर्वोच्चले उनकै पक्षमा फैसला गरेपछि देवकोटा पुन: मन्त्री बनेका हुन्।"
"महिला मन्त्रालयको बजेटप्रति उपसभामुखको आपत्ती, भनिन्  परियोजना जत्तिको पनि छैन","काठमाडौं : प्रतिनिधिसभाको उपसभामुख इन्दिरा राना मगरले महिला मन्त्रालयको बजेट कम छु्ट्याएको भन्दै आपत्ती जनाएकी छन्। ६६ औं संसद दिवसका अवसरमा नयाँ बानेश्वरस्थित संसद भवनमा आयोजित कार्यक्रममा बोल्दै उपसभामुख राना मगरले मन्त्रालयलाई छुट्याएको बजेट एउटा परियोजना जत्तिको पनि नभएको भन्दै टिप्पणी समेत गरिन्। 'मलाई दु: ख लागिरहेको छ। महिला मन्त्रालयको बजेट एउटा परियोजना जति पनि छैन। कति दु:ख लाग्दो, 'उनले भनिन्,'ठूलाठूला शब्द बोलेर के गर्नु। परिवर्तन हुन चाहदैनौं हामी।' सरकारले आर्थिक वर्ष २०८१०८२ का लागि महिला मन्त्रालयलाई १ अर्ब ६० करोड रुपैयाँ मात्रै विनियोजन गरेको छ। बजेट कम विनियोजन भएपछि महिला बालबालिका तथा ज्येष्ठ नागरिक मन्त्री भगवती चौधरीले केही समयअघि राजधानीमा आयोजित कार्यक्रममा महिला हिंसाका घटना बढ्दै जाँदा बजेट घटाएको भन्दै आपत्ती जनाएकी थिइन्। महिलाजस्तो संवेदनशील मन्त्रालयमा पर्याप्त बजेट नआउनु दु:ख विषय रहेको बताइएकी थिइन्।"
संसद् र संसदीय प्रक्रियामा देखिएका कमजोरीलाई सुधार गर्दै लैजानुपर्छ : सभामुख,"काठमाडौं : सभामुख देवाराज घिमिरेले संसदीय प्रक्रियामा भएका कमीकमजोरीलाई सुधार गर्दै संसद्लाई मुलुक र जनतामा केन्द्रित गर्नु आजको आवश्यकता भएको बताएका छन्। संसद् दिवसका अवसरमा शुभकामना सन्देशमा उनले कानुन निर्माण प्रक्रियामा सुधार तथा जनप्रतिनिधिको क्रियाशीलताले संसद् र संसदीय प्रक्रियामा देखिएका कमजोरीलाई सुधार गर्न सकिने बताएका हुन्। संसद् अविच्छिन्न र जनप्रतिनिधिको जीवन्त अभ्यास गर्ने थलोका रूपमा रहेको उल्लेख गर्दै सभामुख घिमिरेले संविधानले निर्दिष्ट गरेका सिद्धान्त र मान्यताको आधारमा देशको संसदीय व्यवस्थालाई बलियो बनाउने दायित्व सबैको भएको सन्देशमा बताएका छन्। संसद्प्रति जनताको आस्था र विश्वासलाई उचाइमा पुर्याउन सबैको योगदान उत्तिकै महत्त्वपूर्ण रहेको उनको अभिमत छ । मुलुकको संसदीय इतिहास अन्य देशको तुलनामा नयाँ नभएको जनाउँदै सभामुखले नेपालको राजनीतिक व्यवस्थामा निरन्तर विभिन्न धक्का र उतारचढावका कारण संसदीय प्रणालीले अविच्छिन्न अभ्यास गर्ने, समृद्ध हुने र सुदृढ बन्ने मौका नै नपाएको सन्देशमा उल्लेख गरेका छन्। सभामुख घिमिरेले संसद् दिवसले संसदीय लोकतन्त्रको प्रवर्द्धन गर्दै संसद्लाई जीवन्त र जनमुखी बनाउन प्रेरणा प्रदान गर्ने विश्वास व्यक्त गरेका छन्।"
सोमबार देशका यी स्थानमा हुने छ वर्षा,"काठमाडौं : सोमबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार देशका केही स्थानहरूका मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, बागमती, गण्डकी र सुदूरपश्चिम प्रदेशका थोरै स्थानहरूमा भारी वर्षाको पनि सम्भावना रहेको छ। कोशी,बागमती र गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ। सोमबार राति देशभर साधारणतयादेखि पूर्णतया बदली रहने छ। कोशी, मधेश, बागमती र गण्डकी प्रदेशका केही स्थानहरुमा तथा देशका बाँकी भूभागका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, मधेश, बागमती र गण्डकी प्रदेशका थोरै स्थानहरूमा भारी वर्षाको पनि सम्भावना रहेको छ र कोशी र गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ।"
काठेपुलकै भरमा खोला वारपार गर्नुपर्ने वाध्यता,"हुम्ला : चंखेली गाउँपालिका५ स्थित नेप्का गाउँका दर्जनौं खोलामा काठेपुलको भरमा वारपार गर्नुपर्ने बाध्यता छ। खोलाहरू झुलुगे पुल नहुँदा नेप्का गाउँबासीहरू बर्सेनि काठेपुलको भरमा आवतजावत गर्दै आएको चंखेली गाउँपालिका ५ भियाले तामाङले जानकारी दिए। गाउँबाट खर्क जान दर्जनौं बढी खोलामा काठेपुल निर्माण गरिएको तामाङले बताए। वर्खा लागेसँगै प्रत्येक वर्ष काठेपुल खोलाले बगाउँदा स्थानीयहरूले सास्ती खेप्दै आएका छन्। खर्क र जडीबुटी संकलन गर्न जाने समेत समस्या भएको चंखेली गाउँपालिका५ का जसबहादुर तामाङले बताए। चीनको हरियाचौरसम्म नुन,लुगाकपडालगायत दैनिक उपभोग्य वस्तु ल्याउ जान पनि समस्या हुने गरेको तामाङको दु:खेसो छ। जीर्ण काठेपुलबाट पशुवस्तु आउजाउ गर्दा खसेर मर्ने गरेको उनको भनाइ छ।"
तेक्वान्दो कभर्ड हल निर्माण,"नुवाकोट : नुवाकोटको सूर्यगढीमा तेक्वान्दो कभर्ड हल निर्माण गरिएको छ। सूर्यगढी गाउँपालिका३ चोकदेमा कभर्ड हलको निर्माण सम्पन्न भएको हो। ३२ लाख रुपैयाँमा निर्माण सम्पन्न भएको कभर्ड हलको एमाले केन्द्रीय सदस्य विन्दा ढुंगाना, एमाले नुवाकोटका अध्यक्ष बद्री मैनालीले संयुक्त रूपमा उद्घाटन गरे। कभर्ड हल निर्माणका लागि खेलप्रेमी विन्दा ढुंगानाको तर्फबाट २३ लाख, सूर्यगढी गाउँपालिकाको तीन लाख, बाँकी रकम स्थानीय युवा नवीन ढुंगाना लगायतका युवाहरूबाट संकलित रकमबाट निर्माण गरिएको हो।"
सम्झौताबमोजिम काम नभएपछि गाई फार्मलाई दिएको जग्गा फिर्ता,"दोलखा : १५ वर्षअघि गाई फार्म सञ्चालनका लागि लिएको जग्गाको सम्झौता रद्द भएको छ। कालिन्चोक गाई फार्म तथा रिसर्च सेन्टरले गाई फार्म सञ्चालन गर्नका लागि जग्गा लिए पनि सम्झौताअनुसार काम नभएपछि सम्झौता रद्द गर्दै फिर्ता भएको छ। २०६६ माघ १४ गते दक्षिण एसियाकै ठूलो गाई फार्म सञ्चालन गर्ने भन्दै भीमेश्वर नगरपालिका८ र ९ तत्कालीन बोच र लाकुरीडाँडा गाविसका छ वटा सामुदायिक वनसँग सेन्टरले गाई फार्म सञ्चालनका लागि सम्झौता गरेको थियो। जग्गा सम्झौता गरेको लामो समयसम्म गाई पाल्ने तयारीसमेत नभएपछि डिभिजन वन कार्यालयमा सामुदायिक वन उपभोक्ता समूह र वडा कार्यालयले कारबाही गर्न अनुरोध गर्दै निवेदन दिएपछि कार्यालयले सम्झौताबमोजिम काम भए नभएको विवरण उपलब्ध गराउन वन उपभोक्ता समूहलाई पत्राचार गरेको थियो। सम्झौताअनुसार काम नभएको ठहर भएपछि वन नियमावली २०७९ को नियम ११९ मा व्यवस्था भए बमोजिम जिल्ला वन क्षेत्र अतिक्रमण नियन्त्रण समितिले जग्गा फिर्ता लिने निर्णय गरेको हो। गाई फार्म खोल्ने नाममा सम्झौता गरेको कालिञ्चोक गाई फार्म तथा रिसर्च सेन्टर १५ वर्षसम्म पनि सञ्चालनमा आउन नसकेपछि जग्गामा भीमेश्वर नगरपालिकाका प्रमुख ईश्वरनारायण मानन्धर, प्रमुख जिल्ला अधिकारी टुवराज पोखरेल दोलखा प्रहरी प्रमुख यवराज खड्का र सशस्त्र प्रहरी प्रमुख द्वारिका केसी डिभिजन वन कार्यालय दोलखाका प्रमुख कृष्णराज न्यौपाने लगायत स्थानीयको सहभागितामा वृक्षारोपण गरिएको थियो। फिर्ता लिएको जग्गामा वन कार्यालयले एक हजार पाँच सय बिरुवा रोपेको छ। भौतिक संरचना निर्माण गरिएको छ। गाई फार्म अलपत्र छ। सामुदायिक वन कब्जा गरेर ठूला परिमाणमा वन फडानी गरेर ठिङ्ग्रे सल्लाको वन फाँडेर वनकै जग्गामा अवैध संरचनासमेत निर्माण गरेको खुलेको छ। सामुदायिक वनसँगको सम्झौतामा कुनै पनि रुख काट्न नपाइने र २ वर्षभित्र फार्म सञ्चालन हुन नसकेपछि सम्झौता स्वतः रद्द हुने उल्लेख छ। तर १५ वर्षसम्म सञ्चालनमा आउन नसकेको सेन्टरले ६ वटा सामुदायिक वनमा कब्जा जमाएको थियो। वन क्षेत्रमा घाँस रोप्ने र साबिकको वन क्षेत्र नचलाउने सम्झौता भए पनि फार्म सञ्चालकले ठिङ्ग्रे सल्ला लगायतका रुख फँडानी गरेको वडा नम्बर ८ का वडाध्यक्ष काजीबहादुर बुढाथोकीको दाबी छ। वर्षौंदेखि स्थानीयले प्रयोग गर्दै आएको वनमा उपभोक्तासमेत जान नपाउने अवस्था भएपछि वन फिर्ता लिनका लागि निवेदन गरेको उनको भनाइ छ। वन समूहले सम्झौता अनुसारको अहिलेसम्म भाडासमेत नपाएको गुनासो गरेको छ। कार्ययोजनामै नभएको विषय राखेर स्थानीय सामुदायिक वनले भोगाधिकार दिने सम्झौता गर्नु नै गैरकानुनी भएको डिभिजन वन कार्यालय दोलखाका प्रमुख कृष्णराज न्यौपानेले बताए । सम्झौता खारेजसँगै डिभिजन वन कार्यालयले वृक्षारोपण गर्न सुरु गरेको हो। गाई फार्मले जङ्गलका बीचका निजी जग्गा खरिद गरेर गाई गोठ लगायतका संरचना बनाएको छ। नापी कार्यालयसँग समन्वय गरेरै वन र निजी जग्गा छुट्याएर वनले आफ्नो क्षेत्र आफैँ संरक्षण गर्ने योजना बनाएको छ। फार्मले सामुदायिक वनको १५ हेक्टर जङ्गल वन उपभोक्ता समूहसँग सामान्य सम्झौताका भरमा १५ वर्षदेखि भोगचलन गर्दै आएको छ। फार्मले आलु, च्याउ र विभिन्न तरकारी खेती तथा बाख्रापालन गर्दै आएको छ। काठमाडौंबाट १२० किलोमिटरको दुरीमा रहेको पब्लिक प्राइभेट पार्टनरसिप पद्धतिबाट सुरु गरिएको गाई फार्ममा सरकारको लगभग ८ करोड लगानी छ। गाईपालनका लागि घना जंगल फडानी गरेर अत्याधुनिक गोठहरू निर्माण गरिएका थिए। स्थानीयसँगको साझेदारीमा तत्कालीन समयमा वनमा घाँस रोप्न र खर्क प्रयोग गर्ने मात्रै सम्झौतामा उल्लेख छ। तर जंगलबाट ५० हजार क्यूफिट भन्दा बढि काठ कटानी भएको वन कार्यालयको अनुमान छ। । फार्मका सञ्चालकसमेत रहेका प्रविन खड्काले चीनबाट गाई ल्याएर फार्म चलाउने तयारी गरेकाले झन्झटिलो प्रक्रियाले गाई ल्याउन नसकेको बताए। गाई फार्ममा २२ करोड रुपैयाँ लगानी भइसकेको र तत्काल सञ्चालन गर्न करिब नौ, दश करोड रुपैयाँ लगानी आवश्यक पर्ने भएकोले त्यसको जोहो गर्दै फार्म सञ्चालनका लागि अन्तिम तयारीमा पुगेको बताए।"
घरायसी विवादमा बुहारीले लगाइन् ससुराको गोठमा आगो,दाङ : दाङमा बुहारीली आफ्नै ससुराको गोठमा आगजनी गरेकी छ्न । दाङको बङलाचुली गाउँपालिका५ मा ७३ वर्षीय ओबिराम घर्तीको गोठमा उनकी बुहारी २६ वर्षीया खेमा घर्तीले गोठमा आगजनी गरेको प्रहरीले जनाएको छ । घरायसी विवादको कारण राति खेमाले ससुराको गोठमा आगजनी गरेकी हुन । उनलाई प्रहरीले पक्राउ गरेको छ । आगलागीबाट गोठ पूर्ण रूपमा जलेर नष्ट भएको इलाका प्रहरी कार्यालय कमिरेचौरले जनाएको छ । आगलागीबाट ३ लाख ५० हजार रूपैयाँ बराबरको क्षति भएको अनुमान गरिएको छ । घटनाको विषयमा थप अनुसन्धान भइरहेको प्रहरीले जनाएको छ ।
"भाटभटेनी सुपर मार्केटले थप दुई हजार युवालाई रोजगारी दिने, तलब हप्तामै","काठमाडौं : भाटभटेनी सुपर मार्केटले थप दुई हजार युवाहरूलाई रोजगारी दिने भएको छ। देशमै युवाहरूलाई रोजगारी दिने उद्देश्यले भाटभटेनी सुपर मार्केटले थप दुई हजार युवाहरूलाई रोजगारी दिने निर्णय गरेको हो। हाल भाटभटेनीमा ६ हजार बढी युवायुवतीहरू राजगारी गरिरहेका छन्। यो अवसरसँगै युवाहरूले काठमाडौंसहित देशभर रहेका भाटभटेनी सुपर मार्केटका शाखाहरूमा काम गर्ने मौका पाउनेछन्। हाल भाटभटेनी सुपरमा काम गर्नेहरूले ८ घण्टा काम गरेर महिनामा तलब बुझ्दै आएका छन् । तर, नयाँ योजनाअनुसार रोजगारदाताहरूले हरेक हप्ताको अन्त्यमा नै सो हप्ताको पारश्रमिक पाउनेछन्। रोजगारी २१ वर्षभन्दा कम उमेर पुगेका वा कुनै कलेजमा अध्ययन गरिहेका युवायुवतीहरूले मात्र पाउनेछन्। उनीहरूले दिनमा ४ घण्टा र हप्तामा पाँच दिन काम गर्नु पर्नेछ। युवाहरू देशमा रोजगारी नपाएर विदेश पलायन हुन थालेपछि उनीहरूलाई रोक्न यस्तो योजना ल्याएको भाटभटेनी सुपर मार्केट व्यवस्थापन जनाएको छ।"
नमोबुद्ध नगरपालिका पूर्ण खोप सुनिश्चितता घोषणा,"काभ्रे : जिल्लाको नमोबुद्ध नगरपालिका पूर्ण खोप सुनिश्चितता घोषणा भएको छ। आइतबार नगरपालिकामा भएको कार्यक्रममा नगर प्रमुख कुन्साङ लामा, उपप्रमुख रत्न लामा वडा अध्यक्षहरू लगायतले संयुक्त प्रतिबद्धता पत्रमा हस्ताक्षर गरेर नगरलाई पूर्ण खोप नगर घोषणा गरिएको हो। नगरपालिकाको १ नम्बर वडादेखि ११ वडा सम्मका १६ महिनादेखि ५९ महिनासम्मका सबै बालबालिकाहरूले राष्ट्रिय खोप तालिका अनुसार १५ महिनाभित्र पाउनुपर्ने सबै खाले खोप पाएका र खोप कार्यक्रम पूर्ण रुपमा सबै बालबालिकाको पहुँचमा पुगे पछि पूर्ण खोप सुनिश्चित घोषणा गरिएको नगर स्वास्थ्य शाखा प्रमुख सुनिल केसीले बताए।"
पाहुना चरालाई वार्षिक ५० लाखको माछा खुवाउँदै रुपाताल,"गण्डकी : पर्यटकीय राजधानी पोखरा केबल मानव समुदाय घुम्ने पर्यटकीय गन्तव्य मात्रै होइन यो त स्वदेश एवं विदेशका चरा पनि घुम्ने र विचरण गर्ने स्थल हो। तालैतालको सहरको उपमा पाएको पोखरामा नौ ताल रामसार सूचीमा समेत सूचीकृत भइसकेका छन्। यिनै तालतलैयाका कारण पोखरा चरा पर्यटनका लागि पनि आकर्षक गन्तव्य बनेको छ। पोखराका तालतलैयामा बर्सेनि झण्डै तीन सय प्रजातिका विदेशी चरा चीन, साइबेरिया लगायतका देशबाट आउने गरेको पोखरा पन्छी समाजका अध्यक्ष मनशान्त घिमिरेले बताए। प्रत्येक वर्षको हिउँद र वर्षात्का समयमा छुट्टाछुट्टै प्रजातिका चरा पोखराका तालतलैयामा देखिने गरेको उनले जानकारी दिए। 'विशेषगरी हिउँदको समयमा सिकारी प्रजातिका चरा पोखराका तालतलैयामा देख्न सकिन्छ, वर्षात्को समयमा कोइली प्रजातिका चरा देख्न सकिन्छ', उनले भने, 'साइवेरियालगायत टाढाटाढा विदेशी मुलुकबाट आएका चरा केही समय बिताएर फर्कने गरेका छन्।' पोखराका रामसार सूचीमा सूचीकृत तालमध्येको एक रुपाताल पनि हो। सुन्दा अचम्म लाग्न सक्छला तर, रुपातालले बर्सेनि झण्डै रु ५० लाख बराबरका माछा विदेशी चरालाई खुवाउँदै आएको छ। साविक लेखनाथ नगरपालिका१०, ११ र १४ का केही भागले छोएको यस तालमा प्रत्येक वर्षको हिउँदमा आउने जलेवालगायत प्रजातिका चराले रु ५० लाखभन्दा बढीको माछा खाएर जाने गरेको रुपाताल पुनःस्थापना तथा मत्स्यपालन सहकारी संस्थाका अध्यक्ष शिवप्रसाद अधिकारीले बता। 'विशेषगरी पुस माघको समयमा करिब तीन महिना साइबेरियालगायत स्थानबाट रुपातालमा आउने करिब दुई सय ५० सङ्ख्याका जलेवाको आहारा माछा नै हो', उनले भने, 'सामान्यतः एउटा जलेवाले दिनभरिमा आधा किलोसम्म माछा खाने गर्दछ।' रातको समयमा ताल आसपासको जङ्गलमा बस्ने जलेवा बिहान सूर्योदयदेखि सूर्यास्तसम्म तालमा नै रहने र माछा खाने गरेको उनले जानकारी दिए। विगतमा अतिक्रमणमा पर्दै गएको ताललाई संरक्षण गर्ने उद्देश्यका साथ २०५८ सालदेखि सहकारी स्थापना गरी माछापालन गर्दै आयआर्जनसमेत गरिँदै आइएको उनले जानकारी दिए। सहकारी सञ्चालनमा आएसँगै यसका माध्यमबाट तालको संरक्षण र उपयोगमा जोड दिइएको बताउँदै उनले हाल सहकारीमा एक हजार ३० जना आबद्ध भइसकेको बताए। सहकारीअन्तर्गत माछा मार्न, चौकीदार, बैंकिङ कारोबार आदिका लागि २४ जनालाई रोजगारी दिन सकिएको सहकारीले जनाएको छ। सहकारीले वार्षिक करिब दुई करोड बराबरको माछा उत्पादन गर्न सफल बनेको जनाउँदै उनले तालमा रहु, नैनी, कमन, सिल्भर कार्प, तिलापियालगायत जातका माछा उत्पादन हुने गरेको बताए। उनका अनुसार तालमा करिब २४२५ स्थानीय जातका माछा रहेका छन्। रुपाताल पछिल्लो समयमा जलचर, वन्यजन्तु, पर्यावरण अध्ययन अनुसन्धान गर्ने खुला पाठशाला जस्तै बनेको जनाउँदै उनले वर्षेनी करिब २५ राष्ट्रबाट अध्ययन अनुसन्धानकर्ता आउने गरेको जानकारी दिए। रुपातालमा उत्पादित माछाको बजारका लागि कुनै समस्या नरहेको सहकारीका कर्मचारी रामजी अधिकारीले बताए। रुपातालको माछाको माग बढिरहेको जनाउँदै अधिकारीले मागबमोजिम पुर्याउन धौधौ हुने गरेको अनुभव सुनाए। तालको संरक्षण र विकासका लागि रुपाताल संरक्षण एकीकृत विकास परियोजनामार्फत पूर्वाधार विकासका काम भइरहेका छन्। परियोजना लक्षित काम सम्पन्न भएसँगै तालको संरक्षण, पर्यटकीय विकास हुँदै स्थानीयको जीवनस्तर बढ्ने विश्वास लिइएको छ। चरणबद्ध अघि बढ्ने परियोजनाको लागत रु चार अर्ब ५२ करोड ८८ लाख रहेको परियोजनाका सूचना अधिकारी इञ्जिनियर कृष्णबहादुर विकले जानकारी दिए। उनका अनुसार परियोजनाअन्तर्गत जग्गा अधिग्रहणका लागि नौ सय ९५ रोपनी जग्गाको सूचना निकालिएकामा हालसम्म नौ सय ८७ रोपनी क्षेत्रको मुआब्जा वितरण गरिसकिएको छ। मुआब्जा वितरणका साथै तालबेंसीको पुल निर्माण भइसकेको छ भने सडक निर्माण पनि सम्पन्न भइसकेको छ। हाल बाँध निर्माणको काम अघि बढेको उनले जानकारी दिए। बाँध निर्माण भएपछि हाल रहेको पानी सतह छ सय २० मिटरबाट बढेर छ सय २४ मिटर हुने र तालको क्षेत्रफल हालको एक सय २२ हेक्टरबाट बढेर एक सय ८३ पुग्ने उनले जानकारी दिए। लक्षित योजनाअनुसारको परियोजना सम्पन्न भएसँगै त्यसले तालको संरक्षण र यससँग जोडिएका जैविक विविधता, जलमा आश्रित जीवजन्तुको संरक्षण आदिमा महत्वपूर्ण योगदान पुग्ने विश्वास लिइएको छ। रुपातालको जलाधार क्षेत्र आसपासका जङ्गललाई समेटेर खुला चिडियाखाना सञ्चालनमा आउनुले पनि यस क्षेत्रको संरक्षण र विकासमा थप योगदान पुग्ने देखिएको छ। पचभैया प्राणी उद्यान केन्द्रका रुपमा सञ्चालित चिडियाखाना बृहत् पोखराको अवधारणाअनुसार यहाँको नयाँ पर्यटकीय आकर्षणका रुपमा साविक लेखनाथ नगरपालिकाका वडा नं ११, १२ र १४ मा रहेका पचभैया, चैनपुर र चापापानी चिसाकुना सामुदायिक वनलाई समेटेर बनाइएको हो। यहाँको एक सय ३४ हेक्टर क्षेत्रफललाई समेटेर पूर्वाधार विकासका कार्यक्रम अघि बढाइएको छ। चिडियाखाना परिसर एवं रुपाताल क्षेत्रमा चार सय ५० प्रजातिका जीवजन्तु तथा तीन सय ६१ प्रजातिका वनस्पति, एक सय ७५ प्रजातिका जडीबुटी पाइन्छन्। त्यस्तै रुपातालमा २४ प्रजातिका माछाका साथै विभिन्न ३६ प्रजातिका चराका साथै जङ्गल क्षेत्रमा बाघ, मृग, अजिङ्गरजस्ता जनावर पाइन्छन्। यहाँ आउने पर्यटकले यहाँबाट रुपातालको मनोरम दृश्यसँगै चिडियाखानामा चितुवा, नीलगाई, चित्तल, रतुवा मृग, चरी बाघ, अजिङ्गर, सेतो गिद्ध, हिमाली गिद्ध, कछुवा आदिको अवलोकन गर्न पाउँछन्। रुपा तालमा मोती उत्पादनको पनि सम्भावना देखिएको छ। यसअघि लामो समयको प्रयाससँगै बेगनासस्थित मत्स्य अनुसन्धान केन्द्रले यहाँका तालमा मोती उत्पादनको सम्भावनालाई प्रमाणित गरेसँगै रुपातालमा पनि मोति उत्पादन गर्ने सोच अघि बढाइएको सहकारीका अध्यक्ष अधिकारीले बताए। उक्त विषयलाई हाल परीक्षणका रुपमा अघि बढाइएको बताउँदै उनले परीक्षण सफल भएसँगै मोतिखेतीसमेत गरिने जानकारी दिए। रासस"
रकम अपचलनको आरोपमा लालिगुराँस बहुउद्देश्यीय सहकारीका अध्यक्षसहित चारजना पक्राउ,"काठमाडौं : प्रहरीले ललितपुरको लालिगुराँस बहुउद्देश्यीय सहकारी संस्थामा बचतकर्ताको रकम अपचलन गरेको भन्दै अध्यक्ष अमरदास श्रेष्ठसहित ४ जनालाई पक्राउ गरेको छ । काठमाडौं उपत्यका अपराध अनुसन्धान कार्यालयले आइतबार पत्रकार सम्मेलन गर्दै ललितपुरको पुल्चोकमा रहेकोउक्त सहकारीका बचतकर्ताको रकम अपचलन गरेको भन्दै अध्यक्ष श्रेष्ठ, सचिव एवं प्रमुख कार्यकारी अधिकृत सुरेन्द्र भण्डारी, कोषाध्यक्ष अमृतकुमार अर्याल र सञ्चालक सदस्य कदमबाबा जोशी प्रधानलाई पक्राउ गरि सार्वजनिक गरेको हो । उनीहरूले सहकारीका २२ हजार बचतकर्ताको ६ अर्ब ३० करोड रकम अपचलन गरेको हुनसक्ने काठमाडौं उपत्यका अपराध अनुसन्धान कार्यालयका प्रमुख प्रहरी वरिष्ठ उपरीक्षक सानुराम भट्टराईले जानकारी दिए। सहकारीको सञ्चालक समिति र लेखा समितिका ९ जनालाई पक्राउ गर्न ललितपुर अदालतले अनुमति दिएपछि अहिले चार जनालाई विभिन्न स्थानबाट पक्राउ गरिएको उनले बताए। पक्राउ परेकामध्ये अध्यक्ष श्रेष्ठले ३१ वर्ष नेपाल बैंक लिमिटेडमा काम गरेको खुलेको छ भने ६१ सालमा उक्त सहकारीमा सचिवको रुपमा काम गरेका श्रेष्ठ ६४ सालमा उपाध्यक्ष भएका थिए । ७४ साल देखि उनी उक्त सहकारीको अध्यक्ष रुपमा कार्यरत थिए ।"
जैविक खेतीका लागि आइपीएम किसान पाठशाला,"बेनी : किसानहरूलाई रासायनिक विषादी र मलको विकल्पमा प्राङगारिक विधिबाट खेती गर्ने ज्ञान सिप प्रदान गर्न यस वर्ष म्याग्दीका ८ ठाउँमा एकीकृत शत्रु जीव व्यवस्थापन (आइपीएम) किसान पाठशाला सञ्चालन भएको छ। बेनी नगरपालिकाले ५, कृषि ज्ञान केन्द्रले २ र बाली संरक्षण प्रयोगशाला पोखराले १ वटा किसान समूह मार्फत पाठशाला सञ्चालन गरेका हुन्। आईपिएम सहजकर्ता सोवित शर्माले १८ हप्ताका लागि गोलभेँडा, आलु र काँक्रो खेतीमा आइपीएम किसान पाठशाला सञ्चालन गरिएको जानकारी दिए। किसानलाई मित्र र शत्रु जीव पहिचान गर्न सिकाएर स्थानीय रुपमा उपलब्ध जैविक विषादी र मलको प्रयोग मार्फत स्वच्छ फसल उत्पादन गर्ने उद्देश्यले पाठशाला सञ्चालन गरिएको हो, उनले भने हरेक समूहका किसानलाई हप्ताको १ दिन ४ घण्टाका दरले प्राविधिक र व्यवहारिक ज्ञान सिप प्रदान गरिएको छ। प्रयोगात्मक अभ्यासका लागि १ रोपनी जमिनमा ४ वटा पल्ट (ड्याङ) बनाएर फरक फरक तरिकाले फरक जातको काँक्रो, आलु र गोलभेँडाको सामूहिक खेती गरिएको छ। बेनी नगरपालिका१ अर्जममा बाली संरक्षण प्रयोगशाला पोखराको सहयोगमा गोलभेँडा खेतीमा सञ्चालन भएको आईपिएम पाठशालामा २९ जना किसान सहभागी भएका छन्। कृषि ज्ञान केन्द्रको सहयोगमा बेनी नगरपालिका२ को बगरफाँटमा काँक्रो र मंगला गाउँपालिका२ तोराखेतमा आलु खेतीमा सञ्चालन भएको पाठशालामा २५२५ जना किसान सहभागी भएका छन्। बेनी नगरपालिकाले वडा नम्बर ३ भकिम्लीको भकुभुकेमा स्वर्गाश्रम, वडा नम्बर ५ को बगुवाखोला, वडा नं ९ तोरीपानी र १० नम्बर वडा पात्लेखेतमा आलु खेतीमा आइपीएम किसान पाठशाला सञ्चालन गरेको छ। ती सबै पाठशालामा २५ जनाका दरले किसानलाई सहभागी बनाइएको छ। बेनी नगरपालिका६ जामुनाखर्कमा आलु बालीमा पाठशाला सञ्चालन भएको छ। बेनी नगरपालिका३ भुकभुकेको स्वर्गाश्रम आइपीएम किसान समूहका अध्यक्ष पूर्णमाया जिसिले स्थानीय स्तरमा उपलब्ध प्राङगारिक मल, गाइभैसीको मुत्र र जैविक विषादीको प्रयोगबाट रोगकिरा पहिचान तथा व्यवस्थापन गर्न पाठशाला सञ्चालन गरिएको बताइन्। तितेपाती, असुरो, खरानी, गाइभैसीको मुत्रको प्रयोगबाट खेतीबालीमा लाग्ने रोग किरा नियन्त्रण गरी स्वच्छ फसल उत्पादन बढाउने सैद्धान्तिक र व्यवहारिक ज्ञान हासिल गरेका छौं, उनले भनिन् रासायनिक मल र विषादीका लागि हुने लगानी तथा स्वास्थ्यमा पर्ने असर न्युनीकरणका लागि प्राङगारिक खेती गर्न थालिएको छ। खेतीबालीमा शत्रु जीव मात्र हुँदैन, मित्र जीव पनि हुन्छन् भन्ने ज्ञानको कमी छ। कुन जीव मित्र र शत्रु हो भन्ने पहिचान नगरी जथाभावी विषादी प्रयोग गर्दा बेफाइदा गर्ने भएकाले शत्रु जीवलाई जैविक विषादीबाट नष्ट गर्ने ज्ञान, सिप पाठशालाबाट पाएको बेनपा १ अर्जमका किसान सुन्दर थापामगरले बताए। पाठशालामा किसानलाई भेला गराएर सैद्धान्तिक बिषयमा अभिमुखीकरणका साथै प्रयोगात्मक अभ्यास गराइएको आइपीएम सहजकर्ता क्षेत्रबहादुर कटुवालले बताए। आइपीएम, परम्परागत र प्रर्दशनी विधिबाट फरक फरक जातका बिरुवा रोपेका छौं, उनले भने परम्परागत तुलनामा आइपीएम विधिबाट खेती गर्दा धेरै उत्पादन लिन सकिने देखिएको छ। गत आर्थिक वर्षमा बेनी नगरपालिका१ उपल्लाचौर, २ को भकुण्डेचौर, वडा नम्बर ६ को छाप र ४ को सिंगामा सञ्चालन भएको आइपीएम किसान पाठशाला प्रभावकारी बनेको थियो। मंगला२ तोराखेतका किसान छमप्रसाद पौडेलले रासायनिक विषादी र मलको प्रयोग घटाई प्राङगारिक मल र जैविक विषादीबाट स्वच्छ कृषि उपज उत्पादन गर्न थालिएको बताए। एक वटा पाठशाला सञ्चालन गर्न १ लाख पचास हजार रुपैयाँका दरले बजेट विनियोजन गरेको छ। कृषि ज्ञान केन्द्र म्याग्दीका प्रमुख सञ्जिव बास्तोलाले रासायनिक विषादी र मलको प्रयोग घटाई प्राङ्गारिक मल र जैविक विषादीबाट स्वच्छ कृषि उपज उत्पादन गर्न आइपीएम किसान पाठशाला प्रभावकारी बनेको बताए।"
असई थमन विकको हत्या अभियुक्त पक्राउ,"महोत्तरी : सशस्त्र प्रहरीका असई थमन विकको हत्या प्रकरणमा मुछिएका महोत्तरीका पूर्वसांसद कौशल यादवलाई प्रहरीले पक्राउ गरेको छ। लामो समयदेखि फरार सूचीमा रहेका पूर्वसांसद यादवलाई घरबाटै नियन्त्रणमा लिएको महोत्तरी प्रहरीले जनाएको छ। प्रहरी प्रवक्ता एवम् डीएसपी सन्तुलाल जयसवारका अनुसार यादवलाई उनकै घर (सोनमा गाँउपालिका ५, खैरवन्नी) बाटै नियन्त्रणमा लिएको हो। गएराति सोनमा गाँउपालिका५ स्थित हुलाकी सडकमा उनी सवार गाडीले ठक्कर दिँदा ३ जना घाइते भएको थियो। सोही घाइतेहरूले दिएको जानकारी अनुसार प्रहरीले उनलाई नियन्त्रणमा लिएको डीएसपी जयसवारले बताए। उनी सवार प्र २ ०२ ००१ च ००४५ नम्बरको स्करपीओले विपरीत दिसाबाट आइरहेको डी एल ३ सी ए वाई ८६१५ नम्बरको स्करपीओलाई ठक्कर दिई फरार भएको थियो। दुर्घटनामा परी घाइते भएका ३ जनाले स्थानीय क्लिनिकमा उपचारको क्रममा दिएको बयानका आधारमा यादवलाई नियन्त्रणमा लिएको जिल्ला प्रहरी कार्यालय महोत्तरीले जनाएको छ। प्रहरीले नियन्त्रणमा लिएको पूर्वसांसद यादव उपर आवश्यक कानुनी कारबाहीका लागि महोत्तरी जिल्ला अदालतबाट ५ दिनको म्याद लिई अनुसन्धान गरिरहेको जिल्ला प्रहरी कार्यालय महोत्तरीले जनाएको छ।"
मधेसमा बढ्दै ठूला अपराध,"जनकपुरधाम :५० वर्षीया रीतादेवी यादवको हत्या बुधबार साँझ उनका देबर ४५ वर्षीय जतन यादवले नै गरे। महोत्तरीको औरही नगरपालिका४ कविलासीकी रीतालाई जतनले कोदालो प्रहार गरेर गम्भीर घाइते बनाएका थिए। घरायसी विवादले उग्ररूप लिएपछि जतनले आफ्नै भाउजूलाई हत्या गरेको जिल्ला प्रहरी कार्यालय महोत्तरीका प्रवक्ता प्रहरी नायव उपरीक्षकक सन्तुलाल जयसवालले जनाएका छन्। सोमबार बाराको कलैया उपमहानगर६ बाल एकता बोर्डिङ स्कुलका प्रधानाध्यापक ३९ वर्षीय रुपेश स्वर्णकारको गोली हानी हत्या भयो। उनलाई चार जनाको समूहमा आएका हतियारधारीहरूले चार राउन्ड गोली प्रहार गरेका थिए। गम्भीर घाइते स्वर्णकारको उपचारको क्रममा मृत्यु भयो। हत्यामा संलग्न रहेको आरोपमा प्रहरीले सोही विद्यालयमा पढाउने पूर्वशिक्षिका सहित ६ जनालाई पक्राउ गरेको छ। आपसी सम्बन्ध र रिसिबीको कारण उनको हत्या भएको प्रहरीको प्रारम्भीक अनुसन्धानले देखाएको छ। जेठ ३२ गते बारा जिल्लाको कलैयास्थित रामराजा बहुमुखी क्याम्पसका प्रमुख हरिभूषण कुशवाहाको हत्या भयो। आदर्शकोतवाल गाउँपालिका३ स्थित बतरा भन्ने ठाउँमा कुशवाहामाथि गोली प्रहार भएको थियो। घर गइरहेको बेला उनलाई मोटरसाइकलमा आएका दुई जनाले पछाडिबाट गोली हानेका थिए। उपचारको क्रममा उनको मृत्यु भएको थियो। हत्याको आरोपमा बारा खजुरिया टोलका ३२ वर्षीय अवधलालप्रसाद कुशवाहा, २९ वर्षीया चाँदसीप्रसाद कुशवाहा, २७ वर्षीया चुल्हाई भनिने श्रवणकुमार साह र ५० वर्षीय ब्रह्मदेवी राम रहेको प्रहरीले जनाएको छ। त्यसैगरी बाराको ५० वर्षीय मोतीलाल चौधरी, ३४ वर्षीय राधेशकुमार पटेल, ५४ वर्षीय विनोद राउत कुर्मी पनि पक्राउ परेका छन्। जेठ २६ गते धनुषाको क्षिरेश्वरनाथ नगरपालिका ५ सखुवा महेन्द्रनगरकी २८ वर्षीया रुबी यादव बेपत्ता भएको भनी उनका श्रीमान् राजु यादवले प्रहरीलाई जानकारी गराए। प्रहरीले रुबीको खोजी गर्दै अनुसन्धान पनि सुरु गर्यो। तर, सूक्ष्म अनुसन्धानको क्रममा रुबी बेपत्ता नभएर उनको हत्या नै भएको घटना बाहिरियो। इलाका प्रहरी कार्यालय सखुवाले राजुलाई नियन्त्रणमा लिएर सोधपुछ गर्दा उनी आफूले नै श्रीमतीको हत्या गरेको स्वीकारेको धनुषाका प्रहरी प्रवक्ता रञ्जन आवाले बताए। राजुले नै भनेको स्थानमा तलाश गर्दा प्रहरीले रुबीको शव पनि फेला पार्यो। राजुले श्रीमतीको हत्या गरेर मिथिला नगरपालिकाको सामुदायिक वनको खोल्सामा शव लुकाएका थिए। राजुले जेठ २६ मा रुबीलाई औरही बाबाको दर्शन गर्न जाने भन्दै फकाएर घरबाट लगेका थिए र उनलाई खोल्सामा पुर्याएर हत्या गरे। हत्याको कारण घरायसी विवाद र तनाव थियो। पारिवारिक विवादको कारण टाउकोमा बाँसको मुँगडी प्रहार गरी रौतहटको परोहा नगरपालिका ८ नरकटीयाका २२ वर्षीय दीपेन्द्रकुमार रामले आफ्नै बहिनीको हत्या गरे। परिवारमा भएको झैझगडाको क्रममा रिसको झोकमा दीपेन्द्रले २० वर्षीय बहिनी तेतरी कुमारी रामको टाउकोमा बाँसको मुँगडी प्रहार गरेका थिए। गम्भीर घाइते भएकी रामलाई तत्कालै उपचारका लागि नारायणी अस्पताल वीरगन्जमा भर्ना गराइयो। तर, उनको उपचारकै क्रममा मृत्यु भयो। राममाथि कर्तव्य ज्यान मुद्दा दायर गरी अनुसन्धान भइरहेको प्रहरीले जनाएको छ। मधेस प्रदेशमा अपराधिक गतिविधिमा पछिल्लो समय निकै वृद्धि भएको छ। सामान्य विवादमा, झैं गडा, पारिवारिक रिसिबी वा मनमुटावमा समेत हत्या जस्ता जघन्य अपराध नै गर्ने खालका क्रियाकलापहरू हुन थालेका छन् जसले गर्दा शान्ति सुरक्षामा प्रश्न खडा गरेको छ। दिनप्रतिदिन बढ्दै अपराध विगतको तुलनामा पछिल्लो समय अपराधिक गतिवीधिमा वृद्धि हुँदै गइरहेको तथ्यांकहरूले पुष्टि गर्छ। मधेस प्रदेश प्रहरी कार्यालय जनकपुरधामको तीन वर्षको तथ्यांकलाई हेर्ने हो भने अपराधमा तुलनात्मक वृद्धि भएको देखिन्छ। सो तथ्यांकअनुसार आर्थिक वर्ष २०७८०७९ यस प्रदेशभरि कर्तव्य ज्यानका ९६ वटा घटना भएका थिए भने आव ०७९०८० मा यो संख्या बढेर १०६ पुग्यो चालु आर्थिक वर्षमा हालसम्म १०१ वटा कर्तव्य ज्यानका घटना भइसकेका छन्। त्यसैगरी ज्यान मार्ने उद्योगको ०७८०७९ मा २७१ वटा घटना भयो। यो संख्या बढेर आव ०७९०८० मा २५२ पुग्यो भने चालु आर्थिक वर्षमा २१३ पुगेको छ। तथ्यांकअनुसार ०७८०७९ मा अपराधका ८४५४ मुद्दा मधेसमा दर्ता भएका थिए भने ०७९०८० मा ९८४४ मुद्दा प्रहरीमा दर्ता हुन पुग्यो। त्यसैगरी चालु आव ०८००८१ मा यो संख्या ८६६४ रहेको छ। सामान्य विवादमा समेत हत्यासम्मको अवस्था बन्ने र अपराधिक प्रवृत्ति बढ्दै जानु पछाडि एउटा कारण सामाजिक परिवेश पनि रहेको धनुषा जिल्लाका प्रहरी उपरीक्षक भुवनेश्वर तिवारी बताउँछन्। नैतिक, आध्यात्मिक र सामाजिक चेतनामा पछिल्लो समय निकै खलल आएको म देख्छु। यसका विभिन्न कारणहरू छन्। वैदेशिक रोजगार, प्रविधिको गलत प्रयोग सामाजिक बिचलनहरूले गर्दा पनि अपराधिक प्रवृत्तिमा बढोत्तरी भएको छ जस्तो मलाई लाग्छ, अर्कोतर्फ पहिला हामी संयुक्त परिवारमा बस्थ्यौं। समाजमा सबैसँग घुलमिल गर्ने व्यवस्था थियो। कसैलाई केही दुःख तकलिफ वा समस्या आइपर्यो भने उसले भन्ने र आफ्नो दुःख, रिस र आवेगहरू पोख्ने ठाउँ हुन्थ्यो तर, अहिले त्यो सबै कुरा हराएको छ। मानिसको सहनशक्ति कम हुन थालेको छ र यसले अपराधलाई जन्माउन थालेको छ। युवावर्गको अपराधमा संलग्नता बढी २४ वर्षीय रुपेश महराको शव कात्तिक ९ गते बिहान जनकपुरधाम उपमहानगरपालिका २३ बेलास्थित धान खेतमा भेट्यो। टाउकोमा घाउचोट लागेको रूपेशको हत्या आफ्नै साथीबाट भएको प्रहरी अनुसन्धानमा फेला पर्यो। जनकपुरधाम उपमहानगरपालिका २० सोनापाडा घर भएका रुपेशको हत्या उनका साथी पवन सहनी र हरिचन मण्डलले लागुऔषध सेवनपछि मोबाइल चलाउने विवादका कारण गरेका थिए। प्रहरीले जनाएअनुसार तीनैजना साथीहरू घटनाको एकदिन अघि टेम्पो चढेर जटही हुँदै भारतीय बजारमा गएर लागुऔषध सेवन गरेका थिए। त्यहाँँबाट जनकपुर फर्केपछि हरिचन र रूपेशबीच मोबाइलमा गीत सुन्ने विषयमा विवाद सुरु भयो। रातिको बेला करिब ९ बजे घर फर्किने क्रममा सोही विवाद बढ्दै गएर झगडाको रूप लियो र सुनसान खेतमा हरिचनले रूपेशको टाउकोमा बाँसको भाटाले हिर्काएर उनको हत्या गरे। हरिचन र पवन साथीको हत्या गरेर सामान्य रूपमा घर फर्केका थिए। पछि प्रहरीले दुवैलाई पक्राउ गर्यो। पछिल्लो समय अपराधिक गतिविधिमा बढीजसो १९ वर्षदेखि ३५ वर्षसम्मका युवाहरूको संलग्नता रह्ने गरेको देखिएको छ। एक त यो स्मार्टफोन र अपराधिक खालका कन्टेन्टहरूले युवाहरूको दिमागलाई अपराधको घर बनाउँदै गएको छ, युवा अधिकारकर्मी सुशील कर्ण भन्छन्, पढेलेखेर पनि रोजगारी नपाउने, शिक्षाको अभाव र लागुऔषधको लतले युवालाई अपराधको दलदलमा धकेल्न थालेको छ। खुला सिमाना भएकै कारण भारतीय बजारमा बिना कुनै रोकटोक पाउने लागुऔषध सेवन गर्न युवा पल्कीएका छन्। लागु औषध सेवन गरेपछि आफ्नो सोच्ने क्षमतानै गुमाएर युवाहरू जघन्य अपराध गर्न समेत पछि पर्दैनन्। पहिले गाउँ समाजमा कसैको छोराछोरीले गलत क्रियाकलाप गर्यो वा गलत आहार व्यवहार देखायो भने समाजका ठूलाबडाले समेत झपार्ने, अभिभावकलाई भनेपछि अभिभावकले आफ्नो बालबच्चाको व्यवहारलाई निगरानी गर्ने गर्थे। तर, अहिले अभिभावकनै बच्चाहरूको गलत क्रियाकलापहरूको पृष्ठपोषण गर्ने हुनाले समेत उनीहरू अपराध तर्फ उन्मुख हुने गरेको शिक्षक मनोज झा बताउँछन्। कानुन कार्यान्वयनको अवस्था फितलो अपराध बढ्नु पछाडि अपराधीले सजाय नपाउनु पनि मुख्य कारण रहेको मानव अधिकारको क्षेत्रमा लामो समयदेखि काम गर्दै आएका अधिकारकर्मी राजु पासवान बताउँछन्। एक त सामाजमा अपराधिक प्रवृत्ति निकै बढेको छ र अर्कोतर्फ यसलाई निरुत्साहित गर्नका लागि जुन प्रकारको कडा कानुनी लगाम लगाइनु पथ्र्याे त्यो हुन सकेको छैन, पासवान भन्छन्, भएका कानुनहरू पनि प्रभावकारी रूपमा कार्यान्वयन भइरहेका छैनन््। जस्तो कि उजुरी प्रक्रिया सहज रूपमा दर्ता हुँदैहुँदैन। जघन्य अपराधका घटनाहरूमा समेत प्रहरीले जाहेरी लिन ढिलाइ गरिदिने, समयमा अनुसन्धान प्रक्रिया अघि नबढाइदिने, राजनीतिक दल र नेताहरूको दबाब प्रभावमा मुद्दालाई कमजोर पार्ने र अपराध गरेका व्यक्तिले सहजै सफाइ पाउने जस्ता गतिविधिले गर्दा अपराधीहरूको मनोबल बढ्दै गएको छ। यस्ता अपराधिक क्रियाकलापहरूलाई नियन्त्रणमा लिनका लागि कानुनको प्रभावकारितालाई बढाउनु आवश्यक छ। राजनीतिक हस्तक्षेपले पनि अपराधिकहरूलाई प्रोत्साहन पाउने गरेको महिला अधिकारकर्मी सुभद्रा आले बताउँछिन्, महिलामाथि हुने हिंसाका अधिकांश घटनाहरूमा पीडित परिवारलाई जाहेरी दर्ता गराउन समेत चौतर्फी दबाब नै प्रहरीमा बनाउनुपर्ने बाध्यता आइपुग्छ। गाउँका, टोलका नेताहरू र राजनीतिक दलमै लागेका आफूलाई प्रतिष्ठित भनाउने व्यक्तिहरूले समेत थुप्रै घटनामा सत्यतथ्य नै नबुझी अपराधीहरूलाई जोगाउने र संरक्षण गर्ने काम गरिराखेका हुन्छन् जसले गर्दा पीडितको न्याय पाउने आसनै मर्छ, आले भन्छिन्, गाउँघरमा त कतिसम्म छ भने पञ्चायती गरेर पीडितलाई दबाब दिएर आपराधिक घटनाहरूलाई थोर बहुत रकममा मिलाउने र दबाउने प्रयास पनि गरिन्छ। पीडितलाई यति धेरै असुरक्षित बनाइन्छ कि उसले प्रहरी प्रशासनसम्म जाने हिम्मत नै गर्दैन् र हिंसा सहेर बस्न बाध्य हुन्छ। जसले गर्दा अपराधीहरूलाई अझ बढी हिम्मत बढ्छ अपराध गर्न। बलात्कार जस्तो अपराधमा पनि घटना लुकाउने, दबाउने प्रयास हुने गरेको छ। नियन्त्रण गर्न सामाजिक सचेतना आवश्यक बढ्दै गएको अपराधिक गतिविधि र हिंसाहरूलाई रोक्न सामाजिक सचेतनाको निकै बढी आवश्यकता रहेको अधिवक्ता राजकुमार महासेठ बताउँछन्। अपराध बढ्नुको प्राथमिक कारणहरू कस्ता हुन्छन् भने जहाँ गरिबी, बेरोजगारी, अत्यधिक तापक्रम जुन क्षेत्रमा बढी रहन्छ त्यहाँँ अपराधीक घटनाको वृद्धि बढी हुन्छ। मधेसमा यदि तपाईंले राम्ररी विश्लेषण गर्नु हुन्छ भने यो तीनवटै कारक पाउनु हुन्छ। अर्को कारण के छ भने हाम्रो समाजमा नैतिक शिक्षामा ह्रास आएको छ। युवाहरू कुलतमा फसेका छन्। देशमा रोजगारीको अवस्था छैन यस्तोमा युवाहरू आफ्नो आवश्यकता पूर्ति गर्न कि त वैदेशिक रोजगारीमा जान बाध्य छन्। कि अपराध गर्न बाध्य छन्। अहिले तपाईं हेर्न सक्नु हुन्छ आर्थिक अपराधमा अझ बढोत्तरी भएको छ। समग्रमा भन्नु पर्दा आर्थिक मन्दी लगायतका सामाजिक परिवेशमा आएको हस नै अपराधको जन्मदाताका रूपमा रहेको छ भनेर हामी बुझ्न सक्छौं। शृंखलाबद्ध अपराधले बारा आक्रान्त बाराको कलैयास्थित रामराजा बहुमुखी क्याम्पसका प्रमुख हरिभूषण कुशवाहाको हत्या भएको दुई साता बितिसकेको छ। आफ्नो पुरानो घर आदर्शकोतवाल गाउँपालिका २ खजुरियाबाट मोटरसाइकल चढेर कलैया आउँदै गरेका ५० वर्षीय कुशवाहालाई बीच बाटोमै गोली दागिएको थियो। मोटरसाइकलमै आएका दुई जना व्यक्तिले उनीसँग केहीबेर विवाद गरेपछि गोली प्रहार गरेको प्रत्यक्षदर्शीको भनाइ छ। कुशवाहा र ती व्यक्तिबीच भएको विवादलाई सडकको छेउमै खेतमा काम गरिरहेका स्थानीयले नियालिरहेका थिए। त्यसबीचमै मोटरसाइकलको पछाडि बसेका व्यक्तिले कुशवाहालाई गोली प्रहार गरे। कुशवाहा सडकमै ढले र उनिहरू मोटरसाइकलमा फरार भए। कोखामा गोली लागेर ढलेका कुशवाहा अस्पताल लैजानु अघिसम्म होसमै थिए। होसमा रहेकै बेला उनले फोनमार्फत प्रहरी र परिवारलाई आफूमाथि गोली हानिएको घटनाको सूचना दिन भ्याए। सूचना दिँदै गर्दा कुशवाहाले गोली हान्ने व्यक्तिको नामसमेत खुलाए। त्यसलगत्तै होस गुमाएका कुशवाहा सधैंका लागि अस्ताए। घटनास्थलमै रहेका स्थानीयका अनुसार कुशवाहाले सुरेन्द्र भन्ने व्यक्तिले आफूलाई गोली प्रहार गरेको सूचना दिएका थिए। तर, बारा प्रहरीले अनुसन्धानका क्रममा रहेको भन्दै कुशवाहाले गरेको फोनको विषयमा बोल्न चाहेको छैन। कुशवाहा लामो समयदेखि शिक्षण पेशामा आवद्ध थिए। सडकमै गोली हानिएको यो घटनाले बारामा सात महिना अघि भएको अर्को घटना सम्झाइ दिएको छ। गत कात्तिक १३ गते कलैयाको व्यस्त बजारमा बाल एकता बोर्डिङ स्कुलका प्रिन्सिपल रुपेश स्वर्णकारलाई दिनदहाडै गोली हानेर हत्या गरिएको थियो। उक्त घटनाका मुख्य सुटर भनिएका सुजितकुमार सिंहसहित अन्य आरोपित यतिबेला पुर्पक्षका लागि कारागारमा छन्। क्याम्पस प्रमुख कुशवाहा हत्या प्रकरणले सात महिनाअघि भएको स्वर्णकार हत्याको घटनालाई सम्झाइ दिएको हो। सात महिनामै दुई जनाको गोली हानेर हत्या गरिएको घटनापछि जिल्लाका विभिन्न राजनीतिक दल, शिक्षक संगठन, संघसंस्थाले असुरक्षा र त्रासको वातावरण बढ्दै गएको भन्दै सुरक्षा व्यवस्था चुस्त राख्न स्थानीय प्रहरी प्रशासनसँग माग गरिरहेका छन्। घटनापछि अनुसन्धानमा जुटेको प्रहरीले यतिबेला सात जनालाई नियन्त्रणमा लिएको छ। पक्राउ परेकामाथि अनुसन्धान भइरहेको छ। पक्राउ परेकामध्ये चार जना कुशवाहाकै गाउँ खजुरियाका छन् भने अन्य तीन जना आदर्शकोतवाल ३ बतरा, कलैया १० मटिअर्वा र करैयामाई ७ पिपरा टोलका छन्। पक्राउ परेका सात जनामध्ये ५४ वर्षीय विनोद राउत कुर्मी आदर्शकोतवाल २ का पूर्ववडाध्यक्ष हुन्। घटनाको विषयमा सोधपुछ गर्नुपर्ने भन्दै बोलाएर प्रहरीले राउतलाई नियन्त्रणमा लिएको परिवारले जनाएको छ। राउतलाई नियोजित रूपमा फसाउने षड्यन्त्र भइरहेको परिवार र स्थानीयको भनाई छ। परिवार र स्थानीयले निष्पक्ष छानबिन गर्न प्रहरी प्रशासनलाई अनुरोध गरेका छन्। यता बारा प्रहरीका प्रवक्ता एवं प्रहरी नायब उपरीक्षक दधिराम न्यौपानेले भने निर्दोष व्यक्ति घटनामा नमुछिने बताउँछन्। पीडित परिवारले दिएको किटानी जाहेरीका आधारमा अहिले केही व्यक्ति पक्राउ परे पनि अनुसन्धानका क्रममा दोषी नठहरिए रिहा हुने न्यौपानेको भनाइ छ। प्रहरीले जिल्लामा भएका कुनै पनि अपराधका घटनाको अनुसन्धानमा कसैप्रति पूर्वाग्राही नहुने र पीडितलाई न्याय दिलाउन निष्पक्ष भएर काम गरिरहेको न्यौपानेले बताए। प्रवक्ता न्यौपानेले जिल्लामा भएका अपराधका घटना नियन्त्रणमा केही चुनौती देखिए पनि दोषीलाई पक्राउ गर्ने सवालमा सफलता प्राप्त गरेको बताए। घटना हुनु आफैंमा दुःखद् हो। अपराध गर्ने मनसाय भएका व्यक्तिले प्रहरीबाट लुकेर अपराध गरिरहेका हुन्छन्, न्यौपानेले भने, तर अपराधमा जोडिएका व्यक्तिलाई कानुनी दायरामा ल्याएर पीडितलाई न्याय दिने सवालमा भने सफलता मिलिरहेको छ। न्यौपानेले खुला सिमानाका कारण पनि अपराध नियन्त्रणमा चुनौती हुने गरेको बताए। खुला सीमाको फाइदा उठाएर अपराध गरिरहेका अपराधीसमेत पक्राउ परेको हुँदा त्यस्ता घटनाको संख्या पनि कम हुँदै गएको न्यौपानेको भनाइ छ। प्रहरीले बारामा भएको दुइटा हत्या घटनाको मुख्य अभियुक्त भारतीय नागरिक सुजितकुमार सिंहलाई पुस १० गते वीरगन्जबाट पक्राउ गरेको थियो। सिंह बाल एकता प्रिन्सिपल स्वर्णकार र भारत मोतिहारीका अजितकुमार सिंहलाई असोज ९ गते पचरौता ६ लक्ष्मिनियामा गोली हानेर हत्याका आरोपित हुन्। सिंहले नै दुवै जनालाई गोली प्रहार गरेको प्रहरीको भनाइ छ। अजितकुमारको हत्या हुनुअघि पचरौता १ पिपरपातीका ३४ वर्षीय पूर्वसशस्त्र प्रहरी जवान अमरेश सिंह धारिलो हतियार प्रहार गरी हत्या भएको थियो। बारामा पछिल्लो ९ महिनामा गोली हानेर तीन र धारिलो हतियारले एक जनाको हत्या हुँदा दुइटा घटनामा सुजितकुमार सिंह जोडिएका छन्। सिंह भारतमा बसेर नेपालमा अपराध गर्दै आएका थिए। उनले दोस्रो अपराध गर्दै गर्दा तेस्रो घटनाको समेत योजना बनाएको प्रहरी अनुसन्धानबाट खुलेको छ। यसअघि भएका अपराधमा जोडिएका व्यक्तिलाई कानुनी दायरामा ल्याउन सकिएको भन्दै न्यौपानेले अनुसन्धानका क्रममा रहेका घटनाका दोषीले पनि उन्मुक्ति नपाउने बताए। यसअघि प्रहरीले अजितकुमार हत्यामा संलग्न भारत मोतीहारीका रुपेशकुमार महतोलाई माघ पहिलो साता पक्राउ गरेको थियो। प्रहरी प्रवक्ता न्यौपानेले जिल्लाभित्र भएका अपराधका घटनामा संलग्न रहँदै आएका अपराधी पक्राउ पर्दा जिल्लामा हुने सम्भावित अपराधका घटना नियन्त्रित हुँदै जाने बताउँछन्। सप्तरीमा ९ हत्या र १२ बालिका बलात्कृत सप्तरीमा ६ महिनाको अवधिमा दुई महिलासहित ९ जनाको हत्या र १२ बालिकामाथि बलात्कार घटना भएको छ। अनौपचारिक क्षेत्र सेवा केन्द्र (इन्सेक) ले शुक्रबार प्रतिवेदन सार्वजनिक गर्दै जनवरीदेखि जुनसम्म भएका घटनाहरूको तथ्यांकबारे जानकारी गराएको हो। प्रतिवेदनअनुसार ६ महिनामा १८, १९, २५, ३२, ५६, ६५ र ६८ वर्षीय पुरुष तथा ७० र ७५ वर्षीया ज्येष्ठ नागरिक महिलाको हत्या घटना भएको छ। जसमा आरोपित २४ जना छन्। आरोपित एक जनालाई जन्मकैद भएको छ। छोरासहित तीन जना पुर्पक्षका लागि थुनामा छन् भने १६ जना फरार छन्। एक आरोपित महिला साधारण तारेखमा रिहा भएकी छिन्। व्यवसायी औरंगजेब आलमको हत्या आरोपमा हालै दुई जना पक्राउ परेका छन्। राजविराज नगरपालिका१३ का १९ वर्षीय सुनिलकुमार यादवको जेठ ३ गते हत्या भएको उनकी आमाले दाबी गरे पनि रहस्य उजागर हुन सकेको छैन। बालिका बलात्कारको १२ घटनामा एक जना अपांगता बालिकासहित १२ जना पीडित छन्। पीडितहरू १४ देखि १७ वर्षका र आरोपितहरू १५, १६ वर्षदेखि ३० वर्षका १२ जना छन्। आरोपितमध्ये पुर्पक्षका लागि थुनामा तीन जना, बालसुधार गृहमा एक जना र फरार ६ जना रहेका छन्। हालै मात्र ३ युवक पक्राउ परेका छन्। यो ६ महिनाको अवधिमा प्रहरीको लाठीचार्जबाट मधेस प्रदेश सरकारका तत्कालीन शिक्षा तथा संस्कृतिमन्त्री र जनमत पार्टीका सांसदहरू घाइते भएको घटना समेत अभिलेख गरिएको छ। महिला बलात्कारका दुई, वैवाहिक बलात्कारको एक, बलात्कार प्रयास र यौन दुव्र्यवहारको दुई, मानव बेचविखनको एक, बहुविवाहको ७, बालविवाहको दुई, बिवाहमा लेनदेनको एक, गाउँनिकालाको एक, सम्पत्ति क्षतिको दुईलगायत ७० वटा मानव अधिकार उल्लंघनका घटना अभिलेख गरिएको छ। जिल्ला बार एकाइका अध्यक्ष रामप्रसाद चौधरीको अध्यक्षतामा भएको कार्यक्रममा जिल्ला अदालतका प्रमुख न्यायाधीश दीपकप्रसाद दाहालले अपराध अनुसन्धान र न्याय प्रणाली प्रभावकारी बनाउनुपर्ने बताए। अपराधिक घटनामा प्रमाणकै चिन्ता हुने भएकाले अपराध अनुसन्धान र न्याय प्रणाली प्रभावकारी बनाउन परिमार्जनको आवश्यकता रहेको न्यायाधीश दाहालले बताए। कार्यक्रममा सहायक प्रमुख जिल्ला अधिकारी जितेन्द्रकुमार यादव, प्रहरी उपरीक्षक गजु सिद्धि ब्रजाचार्य, नेकपा (एमाले) सप्तरिका सचिव देवनाथ यादव, जनमत पार्टीका इन्चार्ज रामगमन साह, जिल्ला न्यायाधिवक्ता गोकुलप्रसाद निरौला, नागरिक समाजका अध्यक्ष थानसिंह भन्साली, महिला मानव अधिकार रक्षक सञ्जाल सप्तरीकी अध्यक्ष अनिता देवकोटा, मानव अधिकार एलायन्सका अध्यक्ष श्यामकान्त चौधरी, नेपाल पत्रकार महासंघ सप्तरिका अध्यक्ष श्रवण देवले मन्तव्य राखे। यस्तै सामुदायिक सेवा केन्द्रका पूर्वअध्यक्ष हितनारायण लाल दास, उच्च अदालत बार एकाइका सचिव दानो चौधरी, क्रेस नेपालका अध्यक्ष उपेन्द्र साह, स्नेह केन्द्रकी इन्चार्ज रञ्जना चौधरी, सहयोगी समाजका रामप्रकाश चौधरी, मानव अधिकार रक्षक सञ्जालकी राधा पासवानले छिटो र प्रभावकारी न्यायका लागि राज्यका निकाय गम्भीर र संवेदनशील हुनुपर्ने बताए।"
पैसा बगाउने सिँचाइ डिप बोरिङहरू !,"सिरहा : डिपबोरिङ : एक लहान नगरपालिका२४ रायटोलमा किसानहरूले सिँचाइका लागि आर्थिक वर्ष २०४००४१ मै डिप बोरिङको योजना ल्याए। ६० विघा जग्गामा सिँचाइ हुने भनेर विवरणसहित कागजात भूमिगत जलस्रोत कार्यालयमा पेश गरे। उपभोक्ता समिति बनाएर काम गरे। बोरिङ सञ्चालनमा आयो। खेतखेतमा पानी पुयाउन पक्की नाला बनाए। सञ्चालनमा आएपछि सुरुको ५६ वर्ष राम्रै सिँचाइ भयो। बिग्रेपछि हालसम्म मर्मत हुन सकेको छैन। फेरि सञ्चालन गर्न ०७७ सालमा संसदीय पूर्वाधार विकास कार्यक्रमबाट ५० लाख बजेट विनियोजन भयो। बोरिङ सञ्चालक समितिले आफैं काम गर्न उपभोक्ता समिति बनायो। तत्कालीन वडाध्यक्ष कमलदेव यादवले ती उपभोक्तालाई सदर गर्न मानेनन् । बजेट फिर्ता भयो। उपभोक्ता समितिमा विवाद बढ्ेपछि काम भएन। चालु आर्थिक वर्षमा नगरपालिकाले १० लाख बजेट बिनियोजन गरिदियो तर, मर्मत भएन। यो बोरिङमा प्यानल बोर्ड बिग्रेको छ। विद्युत् महसुल ६६ हजार नतिरेपछि लाइन काटिएको छ। ठाउँठाउँमा नालाहरू भत्केका छन्। पटकपटक मर्मतका लागि पैसा आएपनि काम नभएको स्थानीय सोतिलाल महतो सुनाउँछन्। बोरिङ राम्रो भएको बेला सिँचाइ हुन्थ्यो। विवादका कारण बन्द भएको छ। किसानहरू मारमा छन्, उनले भने, सरकारी कार्यालयहरूले पनि यहाँ गाउँमा पुरानोलाई मर्मत गर्न छोडेर नयाँ जडान गरेका गरै छन्। मर्मत गरे थोरै पैसा खर्च भएर काम सम्पन्न हुने उनले सुनाए। डिपबोरिङ : दुई यही वडाको यादव टोलमा नक्टाझिज सिँचाइ कार्यालय जनकपुरबाट २० वर्ष डिप बोरिङ जडान भयो। दुई वर्ष राम्रैसँग पानी दियो। किसानहरूले सिँचाइ गर्न पाए। त्यसपछि बिग्रियो। अहिलेसम्म मर्मतका लागि सुरसार भएको छैन। स्थानीयले बोरिङ घरमा काठ, दाउरा राखेका छन्। भौतिक संरचनाहरू पनि भत्किँदै गएका छन्। यो बोरिङ यति सफल थियो कि नालाभन्दा बढी पानी चल्थ्यो। नालाले ठाउँठाउँमा थाम्नै मुस्किल हुन्थ्यो। पानी धेरै नाला साँघुरो भएको थियो, त्यस बेलाको समय सम्झिँदै ८० वर्षीय महादेव यादवले भने, महेन्द्र महतोले त शिव चौकसम्म पानी लग्न भ्याएका थिए। के कारणले बन्द भयो अहिलेसम्म सञ्चालन गर्ने गाउँका अगुवाहरूको सुरसार छैन। स्थानीय स्तरमा अगुवाहरूमा पार्टीप्रति फिलिङ बढी भएर यहाँका बोरिङहरू मर्मतको अभावमा बन्द रहेको उनले सुनाए। प्यानल बोर्ड मर्मत, नाला फराकिलो र विद्युत् महसुल तिरेर सञ्चालन गरिदिए यहाँका किसानहरू उत्साहित हुने उनको भनाइ छ। मर्मतका कारण वर्षौसम्म बन्द रहनु दु:खद कुरा रहेको उनले बताए। डिपबोरिङ : तीन यही गाउँमै टाँसिएका लहान नगरपालिका१४ वस्तीपुरमा पनि ०७१ सालमा सिँचाइ कार्यालय लहानबाट डिप बोरिङ जडान भयो। एक वर्षसम्म किसानहरूले सिँचाइ गर्न सफल रहे। ०७२ सालमा भूकम्प आयो। बोरिङ बिग्रियो। बोरिङ सञ्चालक समितिका अध्यक्ष रामप्रसाद यादवले सिँचाइ कार्यालय लहानमा पटकपटक मर्मतका लागि निवेदन हाले। तर, काम भएन। आर्थिक वर्ष ०७८०७९ मा सिँचाइ कार्यालय नक्टाझिज जनकपुरबाट नेतालाई भनसुन गरेर अर्को बोरिङ जडान गर्ने योजना ल्यायो। त्यहाँँका प्राविधिकहरूले पहिलेको बोरिङ नचल्ने र केही भौतिक संरचना प्रयोग नयाँ जडान गर्ने सुझाए। सोहीअनुसार काम भयो। पुरानो बोरिङको घर र पाइपलाइन प्रयोग गरे। नयाँ जडान भयो। हुँदाहुँदा विद्युत्को ट्रान्सफर्मर पनि नयाँ हालियो । पुरानो चालु अवस्थाको ट्रान्सफर्मर भुइँमा त्यतिकै फालिएका छन्। बोरिङ केहीदिन चलेर बन्द छ। यी तीन वटा बोरिङ उदाहरणका लागि मात्रै हो, यहाँका वडा२४ मा १२ वटा, वडा१४ मा ४ वटा र वडा१३ मा ४ वटा गरी २० वटा डिप बोरिङ जडान भएका छन्। जसमध्ये ५ वटा आंशिक रूपमा सञ्चालनमा छन्। १५ वटा मर्मतकै लागि बन्द छन्। अधिकांश बोरिङमा प्यानल बोर्ड, मोटर र सफाई गराउनुपर्ने देखिन्छ। डिपबोरिङ बाहेक पनि सैयौँ वटा ससाना बोरिङहरू जडान भएका छन्। यहाँका बोरिङहरू भूमिगत जलस्रोत कार्यालय लहान, कमला सिँचाइ अयोजना र नक्टाझिज सिँचाइ आयोजना जनकपुरले जडान गरेका छन्। एउटा बोरिङ जडान र पाइप लाइन विस्तारमा एक करोडदेखि डेढ करोडसम्म बजेट लाग्छ । ४० देखि ६० विघासम्म सिँचाइ एउटा बोरिङले गर्न सक्छ। तर, नियामक निकायको ध्यान नपुगेपछि अधिकांश बोरिङहरू अलपत्र भएको स्थानीय सुदिप महतोको भनाइ छ। देशमा व्यवस्था फेरिएपछि कुनै कार्यालय संघ र कोही प्रदेशमा गाभिएका छन्। अब मर्मत गर्न अर्को कार्यालयले गरेको काममा अहिलेको कार्यालयहरूले बजेट नै दिँदैन, स्थानीय तहले त झन ध्यान नै दिएको छैन। हेर्दा बोरिङहरमा पानीभन्दा बढी पैसा बगेका छन्। ठूलो बोरिङ मर्मत छोडेर नेताहरूले कार्यकर्ताको भनाइ सुनेर खेतखेतमा ससाना बोरिङ जडान गर्न व्यवस्त देखिन्छ। तर, ठूलो बोरिङमा चासो दिएका छैनन्। लाखौं रुपैयाँ त्यतिकै बर्बाद भइरहेको छ। भनसुनका आधारमा योजनाहरू वितरण हुँदा पार्टीका नेताहरूले पार्टीपिच्छे ठाउँठाउँमा बोरिङ जडान गराएको उनले सुनाए। सिँचाइ अभावले खेती गर्न कठिनाइ भएको स्थानीय रमेश यादवले सुनाए। यहाँका टोल टोलमा आवश्यकताभन्दा बढी सिँचाइ बोरिङ भएका छन्। तर, काम लाग्ने एउटा पनि छैन। सरकारी कार्यालयका प्रमुखहरूले पनि अनुगमन गरेर योजना बनाउँदा पैसा खेर जाँदैन, उनले भने, गाउँगाउँमा बोरिङ आयो तर, सिँचाइ भएन किन होला ? कहिले पनि सम्बन्धित निकायको चासो देखिएको छैन। एउटा कार्यालयले गरेका काममा त्यस्तै काम गर्ने कार्यालयले चासो नदिँदा दिनदिनै बोरिङहरू खण्डहर बन्दै गएको उनको भनाइ छ। बोरिङ जडान भएपछि उपभोक्ता समितिलाई हस्तान्तरण गरिन्छ। ससाना मर्मत समितिले र ठूलो मर्मत कार्यालयले गर्न हो, भूमिगत जलस्रोत विकास डिभिजन कार्यालय लहानका सूचना अधिकारी सव इन्जिनियर मुकेश यादवले भने, सीमित बजेटमा आएका निवेदनहरूमा काम गरिरहेका छौं। कार्यालय स्रोतका अनुसार यहाँबाट पठाइएका योजनाभन्दा फरक योजनाहरू समावेश भएर पुराना बोरिङहरू मर्मत हुन सकेका छैनन्। मन्त्री, नेताले आवश्यकता भन्दा कार्यकर्तालाई खुशी बनाउने सिँचाइका योजनाहरू ल्याउँदा समस्या झन बढ्दै गएको स्रोतको भनाइ छ।"
"आज देशका यी स्थानमा भारी वर्षा हुने, सतर्कता अपनाउन अनुरोध","काठमाडौं : हाल देशभर मनसुनी वायुको प्रभाव रहेको जनाउँदै जल तथा मौसम विज्ञान विभागले देशभर आंशिकदेखि साधारणतया बदली रहेको बताएको छ। कोशी,लुम्बिनी र कर्णाली प्रदेशका केही स्थानमा तथा बाँकी प्रदेशका एकदुई स्थानमा मेघगर्जन र चट्याङसहित हल्कादेखि मध्यम वर्षा भइरहेको विभागले आज बिहान जारी गरेको मौसम पूर्वानुमान बुलेटिनमा जनाइएको छ। विभागका अनुसार आज दिउँसो देशभर साधारणदेखि पूर्णतया बदली रहने छ। कोशी, बागमती, गण्डकी र सुदूरपश्चिम प्रदेशका धेरै स्थानका साथै बाँकी प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। साथै कोशी, बागमती र गण्डकी प्रदेशका केही तथा लुम्बिनी र सुदूरपश्चिम प्रदेशका एकदुई स्थानमा भारी वर्षाको सम्भावना छ। गण्डकी प्रदेशका एकदुई स्थानमा धेरै वर्षाको सम्भावना छ। त्यसैगरी, आज राति देशभर साधारणदेखि पूर्णतया बदली रहने छ। कोशी, मधेस, बागमती, गण्डकी र लुम्बिनी प्रदेशका धेरै स्थान र देशका बाँकी भूभागका केही स्थानहरूमा मेघगर्जन र चट्याङसहित हल्कादेखि मध्यम वर्षा हुने सम्भावना छ। साथै कोशी, मधेस, बागमती, गण्डकी र लुम्बिनी प्रदेशका केही स्थानमा भारी वर्षाको सम्भावना रहेको छ। कोशी,बागमती र गण्डकी प्रदेशका एकदुई स्थानमा अधिक वर्षाको सम्भावना छ। आगामी २४ घण्टामा देशका केही स्थानमा भारी वर्षा तथा कोशी, बागमती, गण्डकी र लुम्बिनी प्रदेशका एकदुई स्थानमा अधिक वर्षाको सम्भावना रहेको जनाउँदै विभागले ती क्षेत्रमा हुनसक्ने गेग्रान बहाव, बाढी, पहिरोबाट बच्न तथा त्यसबाट ती क्षेत्रहरूमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकाले सतर्कता अपनाउन अनुरोध गरेको छ।"
भरतपुरमा क्यान्सरको उपचार गराइरहेका चिनियाँ नागरिक मृत भेटिए,"चितवन : भरतपुरस्थित बीपी कोइराला मेमोरियल क्यान्सर अस्पतालमा उपचार गराउँदै आएका एक चिनियाँ नागरिक मृत भेटिएका छन्। क्यान्सर अस्पतालको मुख्य गेट अगाडिको वर्षना होटलमा ५६ वर्षीय पियान छ्याङसिन मृत भेटिएको जिल्ला प्रहरी कार्यालयका डीएसपी भेषराज रिजालले बताए । उनी असार १० गते देखि क्यान्सरको उपचार गराइरहेका थिए। आइतबार बिहान ९ बजेतिर उनी कोठासँगै जोडिएको बाथरुममा घोप्टो परेको अवस्थामा मृत भेटिएको रिजालले बताए। ' चिनियाँ दुतावासका प्रतिनिधि आउनु भएको छ । थप जानकारी लिने काम भइरहेको छ,' उनले भने ,'घटनाका विषयमा आवश्यक अनुसन्धान भइरहेको छ ।'"
ट्याक्टर दुर्घटना हुँदा एक जनाको मृत्यु,बेनी : म्याग्दीको धवलागिरी गाउँपालिका४ खारामा आइतबार ट्याक्टर दुर्घटना हुँदा एक जनाको मृत्यु भएको छ। धवलागिरी गाउँपालिका४ नाउरा देखि मालिका गाउँपालिकाको केन्द्र दरवाङतर्फ जाँदै गरेको लु ४ त ३४९३ नम्बरको ट्याक्टर दुर्घटना भएको जिल्ला प्रहरी कार्यालयले जनाएको छ। प्रहरी निरीक्षक राजन रायमाझीका अनुसार ट्याक्टरमा सवारी रामेछापको खाँडदेवी गाउँपालिका८ का ३२ वर्षीय रवी भण्डारीको मृत्यु भएको हो। उनलाई दिउँसो १२:२० मा दरवाङ प्राथमिक स्वास्थ्य केन्द्रमा उपचारका क्रममा ल्याउँदा चिकित्सकले मृत घोषणा गरेको प्रहरी निरीक्षक रायमाझीले जानकारी दिए। ट्याक्टर सडकदेखि ३०० मिटर तल खसेको थियो। चालक मकवानपुरको हेटौँडा उपमहानगरपालिका १ का ३० वर्षीय भुवन कुमार पाख्रिन सकुशल रहेका छन्। उक्त ट्याक्टर अपर म्याग्दी जलविद्युत आयोजनामा निर्माण सामग्री ढुवानीमा प्रयोग भएको थियो। मृतकको शवलाई बेनी अस्पतालमा परीक्षणका लागि राखिएको र चालक पाख्रिनलाई नियन्त्रणमा लिएर अनुसन्धान थालिएको प्रहरीले जनाएको छ।
"बैतडीको मेलौलीमा ट्याक्टर दुर्घटना, दुई बालिका घाइते","बैतडी : बैतडीको मेलौली नगरपालिका३ मा आज बिहान ट्याक्टर दुर्घटना हुँदा २ जना बालिकाहरु घाइते भएका छन्। आइतबार बिहान साढे ९ बजे वडा नं ३ को कुजागाड सडकखण्डको तल्खेत भन्ने स्थानमा सु प प्र ०२ च ००२ त ४३७० नम्बरको ट्याक्टर दुर्घटनामा परेको हो । दुर्घटनामा परी दुई बालिका घाइते भएका प्रहरीले जनाको छ । घाइते हुनेमा सोही ठाउँका करन चन्दकी ७ वर्षीया छोरी निकिता चन्द र बिर बहादुर चन्दकी ७ वर्षीया छोरी पूर्णिमा चन्द रहेका छन् । घाइते दुवैलाई उपचारको लागि प्राथमिक स्वास्थ्य केन्द्र पाटन ल्याइएको छ । कुजागाड सडकखण्डमा ढुंगा लोड गर्ने क्रममा एक्कासि ट्याक्टर अगाडि बढेर दुर्घटना भएको जिल्ला प्रहरी कार्यालय बैतडीका प्रवक्ता, प्रहरी निरीक्षक बलराम पाण्डेले जानकारी दिए । ट्याक्टर सडकबाट सय मिटर तल खसेको थियो। दुर्घटनामा परेको ट्याक्टरको अगाडीको भाग स्थानीय धनी भट्टको घरमाथि अडिएको छ भने पछाडीको भाग घरअगाडिको बारीमा पुगेको छ । घरमा पनि क्षति पुगेको प्रहरीले जनाएको छ । घटनाबारे थप अनुसन्धान भइरहेको प्रहरीले जनाएको छ।"
निकुञ्जका कर्मचारी मृत भेटिए,सङ्खुवासभा : मकालु वरुण राष्ट्रिय निकुञ्जका एक कर्मचारी मृत भेटिएका छन्। सङ्खुवासभाको मकालु गाउँपालिका३ हेदाङ्नागढीमा मकालु वरुण राष्ट्रिय निकुञ्जका प्रथ प्रदर्शक ५० वर्षीय केशरबहादुर कार्की आज मृत भेटिएका जिल्ला प्रहरी कार्यालयका प्रहरी नायब उपरीक्षक घनश्याम श्रेष्ठले जानकारी दिए। उनलाई निकुञ्ज कार्यालयदेखि झण्डै तीन सय मिटरको दूरीमा स्थानीयले मृत फेला पारेपछि प्रहरीलाई खबर गरेका थिए। कार्की शनिबार साँझ निकुञ्ज कार्यालयबाट बाहिर निस्किएका थिए। घटनाबारे अनुसन्धान भइरहेको प्रहरीले जनाएको छ।
जबर्जस्ती करणी मुद्दाका फरार प्रतिवादी पक्राउ,काठमाडौं : प्रहरीले ललितपुरबाट जबर्जस्ती करणी मुद्दाका फरार प्रतिवादी पक्राउ गरेको छ। काठमाडौं उपत्यका अपराध अनुसन्धान कार्यालयले बलात्कार आरोपी ललितपुरको गोदावरी नगरपालिका६ का ५० वर्षीय कृष्णकुमार दाहाललाई शनिबार चापागाउँबाट पक्राउ गरिएको एसपी काजीकुमार आचार्यले जानकारी दिए। दाहालमाथि परिवर्तित नाम ०८००८१ सातदोबाटो (११९)लाई बलात्कार गरेको आरोप लागेको उनको भनाई छ। आचार्यका अनुसार दाहाललाई थप अनुसन्धानका तथा कारबाहीका लागि उनलाई प्रहरी वृत्त सातदोबाटो पठाएको छ।
महाकाली बगेर मजदुर बेपत्ता,महेन्द्रनगर : कञ्चनपुरमा महाकाली नदीमा बगेर आज दिउँसो एक मजदुर बेपत्ता भएका छन्। महाकाली नदीमा निर्माणाधीन चार लेनको पक्की पुल निर्माण कम्पनीमा कार्यरत मजदुर माछा मार्न महाकाली गएका बेला बगेर बेपत्ता भएका हुन्। जिल्ला प्रहरी कार्यालय कञ्चनपुरका प्रवक्ता एवं प्रहरी नायब उपरीक्षक उमेश जोशीका अनुसार महाकालीमा बगेर सुर्खेतको बराहताल गाउँपालिका४ साजघाटका धनबहादुर गुरुङ बेपत्ता भएका हुन्। बेपत्ता गुरुङको खोजी गर्न प्रहरीले गोताखोर टोली परिचालन गरेको छ। उनी कम्पनीमै कार्यरत अन्य मजदुरसँग माछा मार्न महाकाली गएका थिए। वर्षाका कारण महाकाली नदीमा पानी बहाव बढेकाले खोजबिन गर्न प्रहरीलाई समस्या भएको छ।
गुडिरहेको अटोबाट खस्दा एक जनाको मृत्यु,दाङ : दाङमा गुडिरहेको अटोबाट खस्दा एक जनाको मृत्यु भएको छ। खैरा कोठरी सडकखण्डको घोराही ९ अस्पारामा गुडिरहेको अटोबाट खस्दा घोराही१० नारायणपुरका ६० वर्षका बसन्तबहादुर घर्तिको मृत्यु भएको इलाका प्रहरी कार्यालय नारायणपुरले जनाएको छ। खैराबाट कोठरी जाँदै गरेको रा १ ह ५०८८ नम्बरको अटोबाट खसेर घाइते घर्तिको राप्ती स्वास्थ्य विज्ञान प्रतिष्ठान घोराहीमा उपचारका क्रममा मृत्यु भएको प्रहरीले जनाएको छ। अटो र चालकलाई प्रहरीले नियन्त्रणमा लिएको छ।

शीर्षक,विवरण
पूर्व न्यायाधीशको नेतृत्वमा उच्चस्तरीय छानबिन समिति बन्छ : मन्त्री पाण्डे,"काठमाडौं : संस्कृति, पर्यटन तथा नागरिक उड्डयनमन्त्री बद्री पाण्डेले हालसम्म भएका हवाइ दुर्घटना सम्बन्धमा उच्चस्तरीय छानबिन समिति गठनको प्रस्ताव मन्त्रिपरिषद्मा पेस भइसकेको बताएका छन्। सोमबार सिंहदरबारमा आयोजित छलफलमा मन्त्री पाण्डेले हालसम्म भएका हवाइ दुर्घटनाको प्रतिवेदन अध्ययन गरी आगामी दिनमा अनुसन्धानलाई स्थायी संरचनाले नै अघि बढाउने गर उच्चस्तरीय छानबिन समिति गठनको प्रस्ताव मन्त्रिपरिषद्मा लगिएको बताए। उच्च अदालतको पूर्व न्यायाधीशको नेतृत्वमा उच्चस्तरीय छानबिन समिति बन्ने उनको भनाइ छ। उनले नागरिक उड्डयनका क्षेत्रमा नियामक र सेवा प्रदायक निकायलाई छुट्याउने गरी बनेको विधेयकसमेत मन्त्रिपरिषद्मा पेस भइसकेको बताए। मन्त्री पाण्डेले हवाइ दुर्घटनाका विषयमा संसदमा समेत सार्वजनिक महत्त्वको प्रस्ताव दर्ता भएर छलफल समेत भइसकेको बताए। उनले मन्त्रालय र मातहतका निकायमा संस्थागत र संरचनागत कुरामा सुधार गर्दै अघि बढ्ने जिकिर गरे।"
भीम बहादुर स्मृति कपको उपाधि सहिद आवासीय मावि जिरीलाई,"दोलखा : नेविसंघ दोलखाले आयोजना गरेको स्व भीम बहादुर तामाङ स्मृति विद्यालय स्तरीय फुटबल प्रतियोगिताको उपाधि सहिद आवासीय मावि जिरीले हात पारेको छ। सदरमुकाम चरिकोटस्थित भीमेश्वर रंगशालामा भदौको २५ गतेबाट सुरु भएको खेलमा सोमबार अल्पाइन पब्लिक स्कुललाई ३० गोल अन्तरले हराउँदै सहित आवासीय मावि जिरीले उपाधि हात पारेको हो। जेम एकेडेमी जिरी तृतीय र द राइजिङ हिम्स एकेडेमी चरिकोट सान्त्वना भएको नेविसंघ दोलखाका अध्यक्ष सौगात थापाले बताए। प्रतियोगितामा प्रथम, द्वितीय, तृतीय, र सान्त्वना हुने टिमले क्रमशः ५० हजार, ३० हजार, २० हजार र १० हजार रुपैयाँ पुरस्कार सहित शिल्ड, मेडल र प्रमाणपत्र प्राप्त गरेका छन्। खेलमा १७ वटा विद्यालयको सहभागिता रहेको थियो।"
टस जितेर नेपालले क्यानडाविरुद्ध बलिङ गर्ने,काठमाडौं : आइसीसी लिग२ अन्तर्गतको खेलमा नेपालले टस जितेर फिल्डिङ रोजेको छ। आयोजक क्यानडाविरुद्ध नेपालले पहिले बलिङ गर्ने भएको हो। ओन्टारियोको किङ सिटीमा आजदेखि सुरू भइरहेको खेलमा नेपालले क्यानडा र ओमानसँग खेल्दैछ। नेपालले दुवै टोलीसँग समान दुई दुई खेल खेल्नेछ। नेपालबाटै सुरू भएको लिग २ को प्रतियोगितामा नेपालले यसअघि चार खेल खेलेको छ। जसमा तीनमा पराजय व्यहोरेको छ भने एकमा जित हासिल गरेको छ।
"बहुप्रतिक्षित टाटाको इभि पन्च, भव्यताका साथ एकैपटक चार शहरमा लन्च","नेपालमा बहुप्रतिक्षित टाटाको पन्च इभी एकैपटक चितवन, पोखरा, बुटवल र भैरहवामा भव्यताका साथ लन्च भएको छ। धेरैको प्रतीक्षा र प्राथमिकतामा परेको विद्युतीय कम्प्याक्ट एसयूभी पन्च इभी यी चारवटै सहरमा एकैदिन औपचारिक रूपमा लन्च गरिएको सिप्रदीले जनाएको छ। पोखरामा आयोजित कार्यक्रममा सिप्रदीका सीईओ राजनबाबु श्रेष्ठ र उद्योग वाणिज्य संघ पोखराका अध्यक्ष पवन प्रजापति सहभागी थिए। भैरहवा र बुटवलको कार्यक्रममा सिप्रदीका सीओओ राजेशप्रसाद गिरी, प्यासेन्जर भेहिकल बिजनेस युनिट प्रमुख सावन्तजंग सिजापती र सिद्धार्थनगर उद्योग वाणिज्य संघका अध्यक्ष ठाकुर प्रसाद श्रेष्ठको उपस्थिति रहेको थियो। यस्तै, चितवनको कार्यक्रममा सिप्रदीका भाइस प्रेसिडेन्ट सौरभ थपलिया र चितवन उद्योग संघका अध्यक्ष सूर्य प्रसाद न्यौपाने सहभागी थिए। पोखरामा आयोजित कार्यक्रममा बोल्दै सिप्रदीका सीईओ राजनबाबु श्रेष्ठले नाडा अटो शोमा सार्वजनिक भएको टाटा पन्च इभीले नेपालभर उच्च माग र बुकिङ पाएको बताए। पोखरामा औपचारिक रूपमा पन्च सार्वजनिक गर्दै ग्राहकलाई साँचो हस्तान्तरण गर्न पाउँदा आफू उत्साहित भएको उनको भनाइ थियो। उनले गाडीको बिक्रीसँगै इभीको इकोसिस्टमलाई सुदृढ गर्न पनि ध्यान केन्द्रित गरिएको जानकारी दिए। भैरहवाबुटवलको कार्यक्रममा बोल्दै सीओओ राजेशप्रसाद गिरीले गाडीको बिक्रीसँगै बिक्रीपछिको सेवामा पनि कम्पनीले उत्तिकै ध्यान दिने प्रतिबद्धता जनाए। कार्यक्रममा पोखरा, चितवन, बुटवल र भैरहवामा गाडी बुक गरेका ग्राहकलाई गाडी हस्तान्तरण गरिएको थियो। गाडीको साँचो हातमा लिँदै कतिपय ग्राहकले टाटाको पन्च इभि चढ्न पाउँदा आफूहरू उत्साहित भएको बताएका थिए। टाटा पन्च ईभीको प्रारम्भिक मूल्य रु ३३ लाख ९९ हजार तोकिएको छ। पन्च ईभीको उक्त भेरिएन्टमा भ्वाइस एसिस्टेड सनरुफ, ३६० डिग्री क्यामेरा, लेदर रेटेड भेन्टिलेटेड सिट, ६ वटा एयरब्याग, वायरलेस चार्जर, र वायरलेस एन्ड्रोइड अटोएप्पल कारप्ले जस्ता उच्च प्रविधि र सुविधा उपलब्ध छन्। यो गाडीको ग्राउन्ड क्लियरेन्स १९० मिमि रहेको छ भने यसले  मा ५ स्टार सेफ्टी रेटिङ पाएको छ।"
मंगलबार देशका यी स्थानमा हुने छ वर्षा,"काठमाडौं : मंगलबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार बागमती, गण्डकी, लुम्बिनी, कर्णाली र सुदूरपश्चिम प्रदेशका थोरै स्थानहरुमा र बाँकी प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेशका तराई भूभाग तथा मधेश प्रदेशका थोरै स्थानहरूमा हावाहुरीको पनि सम्भावना रहेको छ। सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ। मंगलबार राति गण्डकी, लुम्बिनी, कर्णाली र सुदूरपश्चिम प्रदेशमा आंशिकदेखि साधारणतया बदली र बाँकी भूभागमा आंशिक बदलीदेखि मुख्यतया सफा रहने छ। कर्णाली र सुदूरपश्चिम प्रदेशका थोरै तथा बाँकी भूभागका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। लुम्बिनी प्रदेशका प्रदेशका तराई भूभागका थोरै स्थानहरूमा हावाहुरीको पनि सम्भावना रहेको छ।"
वीरगन्ज भन्सार क्षेत्रबाट हुण्डीको रकमसहित २ जना पक्राउ,वीरगन्ज : वीरगन्ज भन्सार क्षेत्रबाट सशस्त्र प्रहरीले श्रोत खुल्न नसकेको रकमसहित एक महिला र एक पुरुषलाई पक्राउ गरेको छ। श्रोत खुल्न नसकेको ८ लाख रुपैयाँसहित वीरगन्ज महानगरपालिका२ छपकैयाका ५० वर्षीय अजित पाण्डे र त्यही ठाउँकी ४५ वर्षीया उर्मिला देवीलाई सशस्त्र प्रहरीले पक्राउ गरेको हो। भारतको रक्सौलबाट वीरगन्ज आउँदै गरेको ना ५४ प ९६८४ नम्बरको मोटरसाइकललाई सशस्त्र प्रहरीले वीरगन्ज भन्सार कार्यालयको गेट अगाडि रोकेर चेक जाँच गर्दा मोटरसाइकल चालक पाण्डेको साथबाट ३ लाख रुपैयाँ र मोटरसाइकलमा पछाडि सवार उर्मिला देवीको साथबाट ५ लाख रुपैयाँ बरामद भएपछि दुवै जनालाई नियन्त्रणमा लिइएको सशस्त्र प्रहरी नायब उपरीक्षक सुरज रिजालले जानकारी दिए। बरामद रकमको श्रोत खुल्न नसकेकाले उक्त रकम हुण्डीको रहेको उनले बताए। रकम र मोटरसाइकलसहित नियन्त्रणमा लिइएका दुवै जनालाई आवश्यक कारबाहीको लागि वीरगन्ज भन्सार कार्यालयमा बुझाएको रिजालले जानकारी दिए।
क्यानडाविरुद्ध खेल्ने नेपाली टोली सार्वजनिक,"काठमाडौं : आइसीसी लिग२ अन्तर्गत क्यानडाविरुद्ध खेल्ने नेपाली टोली सार्वजनिक भएको छ। रोहित पौडेलको कप्तानीमा नेपाली टोली मैदानमा उत्रिने भएका छन्। टोलीमा आसिफ शेख, कुशल भुर्तेल, भीम सार्की, कुशल मल्ल, दीपेन्द्र सिंह ऐरी, सोमपाल कामी, करण केसी, गुल्शन झा, सन्दीप लामिछाने र ललित राजबंशी रहेका छन्। ओन्टारियोको किङ सिटीमा नेपालले टस जितेर आयोजक क्यानडाविरुद्ध फिल्डिङ रोजेको छ।"
कराँते खेलाडीको बिदाइ,"काठमाडौं : एसियाली सिनियर कराँतेको २० औं संस्करणमा सहभागी हुने नेपाली टोलीको बिदाइ गरिएको छ। हाङझावमा हुने प्रतियोगितामा सहभागी हुने टोलीलाई सोमबार काठमाडौंमा राष्ट्रिय खेलकुद परिषद् (राखेप) का सदस्यसचिव टंकलाल घिसिङ र नेपाल ओलम्पिक कमिटीका महासचिव निलेन्द्रराज श्रेष्ठले बिदाइ गरे। सो अवसरमा सहभागी टोलीलाई प्रदेश खेलकुद विकास परिषद्, बागमती प्रदेशले प्रायोजन गरेको ट्रयाक सुट तथा केल्मीले प्रायोजन गरेको टिसर्ट र टोपी हस्तान्तरण गरिएको थियो। प्रतियोगिता सेप्टेम्बर २० देखि २२ तारिखसम्म हुँदैछ। यही प्रतियोगितामा ११ खेलाडीले नेपालको चुनौती प्रस्तुत गर्ने छन्। त्यसका लागि खेलाडीसहित १८ सदस्यीय नेपाली टोली मंगलबार हाङझाव प्रस्थान गर्दै छ। प्रतियोगिताअघि हाङझावमै सेप्टेम्बर १८ तारिखमा हुने एसियाली कराते महासंघको कोंग्रेसमा सहभागी हुन नेपाल कराँते महासंघका अध्यक्ष युवराज लामा र महासचिव दावा गुरुङ पनि टोलीसँगै जाने छन्। प्रतियोगितामा ३१ राष्ट्रका ३ सय ६७ खेलाडीको सहभागिता रहने छ। पुरुषमा ९ र महिलामा ८ गरी १७ स्पर्धामा प्रतिस्पर्धा हुनेछ।"
अवैध सामानसहित तीन जना भारतीय नागरिक पक्राउ,"हेटौंडा : प्रहरीले ३१ लाख रुपैयाँ बराबरको अवैध सामानसहित तीन जना भारतीय नागरिकलाई पक्राउ गरेको छ। पूर्वपश्चिम राजमार्ग अन्तरगत मकवानपुरको हेटौंडा उपमहानगरपालिका१५, रातोमाटे चेकपोष्टबाट भन्सार छलेर ल्याएको अवैध सामानसहित उनीहरू पक्राउ परेका हुन्। पक्राउ पर्नेहरुमा पश्चिम बंगाल मदेनिपुर जिल्ला ग्राम तमलुकका ३१ वर्षीय सदाम खान, पश्चिम बंगाल वंकुरा ग्राम रतनपुरका ३८ वर्षीय काली मुडी र पश्चिम बंगाल मदेनिपुर ग्रामका ३० वर्षीय जयदेव हेमराम रहेको जिल्ला प्रहरी कार्यालय मकवानपुरका प्रहरी नायव उपरीक्षक लक्ष्मी भण्डारीले जानकारी दिए। उनका अनुसार हिजो भदौ ३० गते आइतबार पथलैयाबाट हेटौंडातर्फ आउँदै गरेको डब्लुबी ४९ एन २१७८ नम्बरको भारतीय यात्रुबाहक बसलाई रोकेर चेकजाँच गरिएको थियो। सोही क्रममा बसको विभिन्न भित्री भागमा फल्स बटम बनाई अवैध भन्सार छली र चोरी पैठारी गरी ल्याइएको करिब ३१ लाख बराबरको अवैध सामान बरामद गरिएको हो। प्रहरीले चेकजाँचको क्रममा उक्त बसबाट लत्ता कपडा १०६० थान (कुर्ती), तुलसी १५० ग्रामको २७० थान, मौज मस्ती ड्रोड लेखेको ९६० थान, तामाको सानो कचौरा १४ थान, सुन सफा गर्ने ब्रस ३६ थान, प्लेट १२ थान, नोमन लेखेको ग्यास लाइटर ५ थान, हिट लेखेको ग्यास लाइटर २ थान, तार ३१ थान, तामा जस्तो देखिने रड २ थान, नोमन लेखेको किड १० थान, अरमान लेखेको किड २ थान, नोमन लेखेको ठुलो प्याकेट १० थान र पम्प ५ थान बरामद गरेको प्रहरीले जनाएको छ। पक्राउ परेकामध्ये सदाम खान र काली मुडी चालक हुन् भने जयदेव हेमराम सहचालक हुन्।"
सहकारीकै रकमबाट गोर्खा मिडिया चलेको देखिएकाले दोषी को हो ? भन्ने स्पष्टै छ : नेता महत,काठमाडौं : नेपाली कांग्रेसका प्रवक्ता डाप्रकाशशरण महतले गोर्खा मिडियामा ऋण प्रवाह भएको सहकारीको रकम प्रयोग गर्नेहरू कारवाहीको दायरामा आउने बताएका छन्। सोमबार संसद भवनमा सञ्चारकर्मीसँग कुरा गर्दै महतले गोर्खा मिडियामा रहँदा लामिछानेले सहकारीबाट आएको रकमबाट संस्था सञ्चालन गरेकाले दोषी होइनौं भन्ने कुरा गैरजिम्मेवार भएको समेत बताए। सहकारीकै रकमबाट गोर्खा मिडिया चलेको देखिएकाले दोषी को हो भन्ने स्पष्टै रहेको उनको भनाइ छ। प्रवक्ता महतले सरकारले प्रतिवेदनका आधारमा दोषीमाथि कारवाही चलाउने जिकिर गरे। उनले सहकारी छानविन समितिको प्रतिवेदन छिटै सार्वजनिक हुने बताए।
आधारभूत शिक्षा सुधारका लागि जाइकाको सहयोग,"स्याङ्जा : स्याङ्जामा जाइकाले १ देखि ३ कक्षासम्म अध्ययरत बालबालिकाको शिक्षा सुधारमा सहयोग गर्ने भएको छ। गणित विषय मार्फत बालबालिकाको जग बलियो बनाउने उद्देश्यले स्याङ्जामा आधारभूत बिद्यालय शिक्षा सुधार (आईबीएसई) परियोजना मार्फत सुधार गर्ने भएको हो। शिक्षा, विज्ञान तथा प्रविधि मन्त्रालयसँगको समन्वयमा जाइकाको सहयोगमा आईबीएसई परियोजना गण्डकी प्रदेश अन्तर्गत स्याङ्जा जिल्ला मात्र छनौटमा परेको हो। एउटा प्रदेशमा एक जिल्लामा मात्र सो परियोजना कार्यान्वयन गरिने भएको हो। शिक्षा विकास समन्वय इकाई स्याङ्जा र यहाँका ११ वटै पालिकामा कार्यरत युवा तथा खेलकुद शाखा प्रमुखलाई सोका बारेमा जानकारी दिने उद्देश्यले स्याङ्जामा आयोजित कार्यक्रममा जापानी शिक्षाविद् आतुसी सुकुईले सोबारे जानकारी गराए। विज्ञ आतुसीका अनुसार कक्षा १,२,३ मा अध्ययरत बालबालिकालाई विभिन्न किसिमका विधि अवलम्बन गर्दै गणित विषय बुझ्ने बनाउने हो। जसका लागि विभिन्न उपकरण, सामग्री र विधिका समेत उपयोग गर्नेछौं। यसै आवदेखि सञ्चालित परियोजनाको अवधि ५ वर्षको छ। सो समयभित्रै जिल्लाका सबै सरकारी विद्यालयमा पुगी सो अभ्यास गराइने उनले बताए। स्याङ्जा जिल्लाभर ४ सय ५० वटा सरकारी विद्यालय छन्। जाइका विज्ञ आतुसी सहितको टिमले सोमबार पुतलीबजार नगरपालिका१० स्थित चक्रकमला आधारभूत विद्यालयबाट सुरुवात गरेको शिक्षा विकास तथा समन्वय इकाई प्रमुख आचार्यले जानकारी दिए।"
डोल्पामा पहिचान नखुलेको शव भेटियो,डोल्पा : डोल्पामा प्रहरीले पहिचान नखुलेको एक जनाको शव भेटिएको छ। आइतबार बेलुकी जिल्ला प्रहरी कार्यालय डोल्पाको टोलीले ठुलीभेरी नगरपालिका र काइके गाउँपालिकाको सिमाना पर्ने पाल्चा खोलाको पारी पट्टि शव फेला पारेको हो। टाउको मात्र देखिएको अवस्थामा शव देखिएको र पछि घटनास्थलमै पुगेर हेर्दा मृत अवस्थामा शव भेटिएको जिल्ला प्रहरी कार्यालय डोल्पाका डीएसपी हरिकृष्ण केसीले जानकारी दिए। प्रारम्भिक अनुसन्धान भइरहेको र घटना स्थलको प्रकृति हेर्दा खोलाले बगाएर ल्याएको हुनसक्ने डीएसपी केसीको भनाइ छ। केही समय अगाडि जाजरकोट जिल्लाका एक जना हराएको निवेदन आफू कहाँ आएको प्रहरीले जनाएको छ।
भैरहवाका हर्षोल्लासका साथ मनाइँदै मोहम्मद जयन्ती,"भैरहवा : इस्लाम धर्मका प्रवर्तक हजरत मोहम्मद पैगम्बर सल्लाह अलैवसल्लमको १४९९ औँ जन्मोत्सव (मोहम्मद जयन्ती) मुलुकभरका साथै भैरहवा पनि हर्षोल्लासका साथ मनाइँदैछ। भैरहवा क्षेत्रवासीले मुलुकको सम्वृद्धिको कामना गर्दै मोहम्मद जयन्ती हर्षोल्लासका साथ मनाइरहेका छन्। जयन्तीको अवसरमा यस क्षेत्रमा सोमबार विशाल र्याली निकालिएको छ। मुस्लिम समुदायको विभिन्न संघसंस्था, मदरसा, मस्जिद लगायतको आयोजनामा मिलन चोकबाट सुरु भएको र्याली नारायण पथ, बुद्ध चोक, देवकोटा चोक, बैंक रोड लगायतका स्थानमामा परिक्रमा गरिएको थियो। हजारौँको संख्यामा निकालिएको र्यालीमा सिद्धार्थनगर नगरपालिका (भैरहवा) का मेयर इश्तियाक अहमद खाँ, प्रदेश सांसद सन्तोष पाण्डेय, मौलाना फैजुल्लाह मुसलमान, समाजसेवी फकरुद्दीन खान, रोहिणी गाउँपालिका१ का वडाअध्यक्ष आबिद पठान, फैज अहमद खान, अहले सुन्नत व जमाअत अन्जुमन इस्लामिया कमिटीका अध्यक्ष मोहम्मद फिरोज, मोहम्मद अकिल, मोजिब अली, विद्यार्थी नेता मोहम्मद अली लगायतको सहभागिता रहेको थियो। र्यालीमा सहभागीहरुले राष्ट्रिय झण्डा, धार्मिक वस्त्र, धार्मिक झण्डा सहित जन्मोत्सवको खुशीयालीमा नारा लगाएका थिए। भैरहवा स्थित रहमानिया मस्जिदमा आयोजना गरिएका कार्यक्रममा सहभागी वक्ताहरुले सरकारसँग मोहम्मद जयन्तीको दिनमा पूर्ण रुपमा सार्वजनिक विदा दिनुपर्ने, हज कमिटीलाई व्यवस्थित बनाउनु पर्ने, मदरसालाई अन्य सरकारी विद्यालय सरह सेवा सुविधा दिनुपर्ने लगायत माग गरेका छन्। जयन्तीको अवसरमा सिद्धार्थनगर नगरपालिकाले स्थानीय विदा दिएको छ भने संघिय सरकारले मुस्लिम सामुदायलाई मात्र विदा दिएको छ। उपस्थित सहभागीहरुले संयुक्त रुपमा मुलुकको सम्वृद्धिको लागि प्राथना गरेका छन्। र्यालीको क्रममा भएका फोहोर सहभागी युवाहरु आफैले उठाएका छन्। हजरत मोहम्मद पैगम्बर सल्लाह अलैवसल्लमको जन्म इस्लामी पात्रो हिजरी सम्बतको रविउल्ल अवल महिनामा साउदी अरबको मक्कामा आमा आमिनाको कोखबाट भएको बताइन्छ। उनी जन्मिँदा रगतले नलतपतिएको, नुहाइ दिइसकेपछिको जस्तो सफा, सुगन्धयुक्त र जन्मजात खतना गरिएको अवस्थामा थिए भनिन्छ। उनको निधन ६३ वर्षको उमेरमा साउदीकै मदिनामा भएको थियो। मोहम्मदको जन्मदिनमा विभिन्न नाअत शरिफ वाचन गर्ने तथा उनका उपदेश र वाणीको स्मरण गर्ने गरिन्छ। जन्मदिनको खुसियालीमा इस्लाम धर्मालम्वीहरुले जश्ने ईद मिलादुन्नबी (रविउल्ल अवल)को रूपमा मनाउने गर्छन्।"
बागमती प्रदेशसभाको बैठक असोज ६ गतेका लागि आह्वान,हेटौंडा : बागमती प्रदेश सभाको बैठक असोज ६ गतेका लागि आह्वान गरिएको छ। प्रदेश सभा सचिवालयका अनुसार असोज ६ गते दिनको १ बजे बैठक आह्वान गरिएको हो। गत साउन १६ गते विज्ञान प्रविधि नवप्रवर्तन तथा विकास कोष सञ्चालन सम्बन्धमा व्यवस्था गर्न बनेको विधेयक पारित गरेसँगै स्थगित भएको प्रदेशसभा बैठक डेढ महिनापछि बस्न लागेको हो। बैठकमा प्रदेशसभा अन्तर्गतका विभिन्न संसदीय समितिहरूबाट पारित भएका विधेयकका प्रतिवेदनहरू प्रस्तुत हुने कार्यसूची रहने छ। ६ असोजमा बस्ने प्रदेशसभा बैठकमा शिक्षा स्वास्थ्य तथा कृषि समितिबाट पारित भएको दुई वटा र उद्योग पर्यटन तथा वातावरण समितिबाट पारित भएको एउटा प्रतिवेदन संसदमा प्रस्तुत हुने बुझिएको छ।
नक्कली नोटसहित एक जना पक्राउ,ललितपुर : ललितपुर प्रहरीले नक्कली नोटसहित एक जनालाई पक्राउ गरेको छ। ललितपुर प्रहरी परिसरले एक हजारका ११५ थान नक्कली नोटसहित सिन्धुपाल्चोक सुनकोशी गाउँपालिका घर भई ललितपुर बस्ने महेश रोक्कालाई पक्राउ गरेको हो। भदौ २८ गते ललितपुरको धोविघाटमा चेकजाँच गर्दा प्रहरीले एक मोटरसाइकल चालकलाई एक हजार को एक थान नक्कली नोट सहित पक्राउ गरेको थियो। उनलाई सोधपुछ गर्ने क्रममा आफू पठाउ राइडर भएको र भक्तपुरबाट ललितपुरसम्म आउने क्रममा एक व्यक्तिले उक्त नोट दिएको बताएका थिए। उनको बयानप्रति विश्वस्त हुन नसकेपछि थप अनुसन्धान गर्दा उनकै कोठाबाट रंगीन फोटोकपी मेसिन र एक हजारका ११५ थान नक्कली नोट फेला परेको ललितपुर प्रहरी प्रमुख प्रहरी वरिष्ठ उपरीक्षक शेखर खनालले बताए। नक्कली नेपाली रुपैयाँको कारोबारमा संलग्न रोक्कालाई पक्राउ गरी ललितपुर जिल्ला अदालतबाट म्याद थप गरी थप अनुसन्धानको कार्य भइरहेको प्रहरीले जनाएको छ।
एन्फा महिला लिगमा सुदूरपश्चिम प्रदेशको अर्को हार,"काठमाडौं : राजधानीमा जारी एन्फा महिला लिगमा सुदूरपश्चिम प्रदेशले अर्को हार व्यहोरेको छ। सातदोबाटोमा रहेको एन्फा कम्प्लेक्समा सोमबार भएको खेलमा सुदूरपश्चिम वालिङ नगरपालिकासँग पराजित भएको हो। खेलमा वालिङले सुदूरपश्चिमलाई ५१ गोल अन्तरले पराजित गरेको हो। वालिङका लागि भायला नामुद्दुले खेलको १८, ४२ र ४५ औं मिनेटमा गोल गर्दै ह्याट्रिक गरिन्। त्यस्तै ज्याकिलिन नस्सालीले पहिलो हाफमा अर्को गोल गरिन भने सुस्मा तामाङले ५० औ मिनेटमा वालिङका लागि गोल थपिन्। सुदूरपश्चिमका लागि एकमात्रै गोल रितिका कार्कीले खेलको ६२ औं मिनेटमा गरेकी थिइन्। जितसँगै वालिङले ६ खेलमा ९ अंक हासिल गरेको छ भने सुदूरपश्चिम समान खेल खेल्दै जित विहीन छ। अखिल नेपाल फुटबल संघ (एन्फा) को आयोजना जारी लिगमा १० टोलीको सहभागिता छ।"
"सेयर बजारमा ५७ अंकको गिरावट, कारोबार ७ अर्बमा सीमित","काठमाडौं : सेयर बजार घट्ने क्रमले आज पनि निरन्तरता पाएको छ। साताको दोस्रो सेयर कारोबार दिन सोमबार नेप्से परिसूचक ५७०३ अंकले घटेर २५८०७६ विन्दुमा अडिएको छ। सेन्सेटिभ इण्डेक्स १८२ प्रतिशतले घटेर ४६०११ विन्दु्मा पुगेको छ। अघिल्लो कारोबार दिन आइतबार नेप्से परिसूचक ५० अंकले घटेको थियो। सो दिन १० अर्ब ३३ करोड मूल्य बराबरको कारोबार भएको थियो। नेप्से घटेसँगै कारोबार रकम पनि घटेको छ। यसदिन ३१२ स्क्रिप्सको १ करोड ७० लाख ६१ हजार ८०७ कित्ता सेयर ७ अर्ब ३६ करोड १९ लाख ८८ हजार ३८३ रुपैयाँमा खरिदबिक्री भए। यसदिन दुईवटा कम्पनीको सेयर सकारात्मक सर्किट लेभलमा कारोबार भयो। आत्मनिर्भर लघुवित्त वित्तीय संस्था र हिमालयन हाइड्रोपावरको सेयर १० प्रतिशतले बढ्यो। जनउत्थान सामुदायिक लघुवित्त वित्तीय संस्थाको ९९२ ,रावा इनर्जी डेभलपमेन्टको ५३७ र राप्ती हाइड्रो एन्ड जनरल कन्स्ट्रक्सनको सेयर ५३२ प्रतिशतले बढेको हो। गुडविल फाइनान्सका लगानीकर्ताले भने सर्वाधिक गुमाए। सो कम्पनीको सेयर ९९१ प्रतिशतले घट्यो। यसैगरी थ्री स्टार हाइड्रोपावरको ९३६,नेपाल फाइनान्सको ८४२,सृजनशील लघुवित्त वित्तीय संस्थाको ८२८ र मितेरी डेभलपमेन्ट बैंकको ७ प्रतिशतले सेयर मूल्य घटेको हो। सीईडीबी हाइड्रोपावर ३१ करोड मूल्य बराबरको सेयर कारोबार गरी शीर्षस्थानमा रह्यो। सानिमा रिलाइन्स लाइफ इन्स्योरेन्सले २७ करोड मूल्य बराबरको सेयर कारोबार गर्दा नेपाल फाइनान्सले २० करोड,एनएलजी इन्स्योरेन्सले १८ करोड र हिमालयन रिइन्स्योरेन्सले १४ करोड मूल्य बराबरको सेयर कारोबार गरे। कारोबारमा आएकामध्ये १४ स्टक्सको मूल्य बढ्दा २२७ वटाको घट्यो। बाँकी तीनवटा स्टक्सको मूल्य भने स्थिर रह्यो। सबै समूहको उपसूचक नकारात्मक देखिएका छन्। यसदिन फाइनान्स समूहको उपसूचक सर्वाधिक ५६६ प्रतिशतले घटयो।"
यी हुन् १० देखि ५६ बैठकसम्म अनुपस्थित रहेका सांसदहरू,"काठमाडौं : संसदको वर्षे अधिवेशनमा १४ जना सांसदहरू १० बैठकभन्दा बढी अनुपस्थित भएका छन्। विविध कारणले उनीहरू लगातार १० भन्दा बढी बैठकमा अनुपस्थित भएका हुन्। संसद सचिवालयका अनुसार चार जना सांसद हिउँदे अधिवेशनभरि अर्थात् ५६ बैठकमा गयल थिए। जसमा राष्ट्रिय प्रजातन्त्र पार्टीका दीपक बोहोरा, नेपाली कांग्रेसकी सांसद अम्बिका बस्नेत र मनोरमा शेरचन र नेकपा एमालेका वसन्तकुमार नेम्वाङ रहेका छन्। उनीहरू स्वास्थ्य समस्याका कारण बैठकमा उपस्थित हुन नसकेको संसद सचिवालयले जनाएको छ। सचिवालयका अुनसार चारै जना सांसद स्वास्थ्य उपचारमा रहेका छन्। नेम्वाङको मस्तिष्कघातका कारण उपचारमा रहेको र शेरचनको थेरापी चलिरहेको सचिवालयको भनाइ छ। त्यस्तै गीता बस्नेत ४७ बैठक, कालुराम राई १८ बैठक, प्रकाशमान सिंह १७ बैठक, नारायण खड्का १६ बैठक, राजु थापा १० बैठक, डा सुनिलकुमार शर्मा ११ बैठक, कान्तिका सेजुवाल १५ बैठक, प्रेमबहादुर महर्जन १० बैठक, गोकर्णराज विस्ट १२ बैठक र नारायण प्रकाश साउद १० बैठकमा अनुपस्थित थिए।"
परराष्ट्रमन्त्री राणा क्यानाडा प्रस्थान,"काठमाडौं : परराष्ट्रमन्त्री आरजु राणा देउवा क्यानाडा प्रस्थान गरेकी छन्। क्यानाडाको टोरन्टोमा सेप्टेम्बर १९ र २० मा आयोजना गरिएको महिला परराष्ट्रमन्त्रीहरूको बैठकमा सहभागी हुन उनी त्यसतर्फ प्रस्थान गरेकी हुन्। उनलाई त्रिभुवन अन्तर्राष्ट्रिय विमानस्थलमा परराष्ट्र सचिव सेवा लम्साल र मन्त्रालयका वरिष्ठ अधिकारीहरूले विदाइ गरेका थिए। क्यानाडा र जमैकाद्वारा आयोजित सो बैठकमा विश्वका १५ भन्दा बढी देशका महिला परराष्ट्रमन्त्री सहभगी हुँदैछन्। सम्मेलनमा परराष्ट्रमन्त्री राणाले राजनीति, नेतृत्व र शासन सत्तालगायतका सार्वजनिक पदहरूमा महिलाको उपस्थिति र चुनौती विषयमा सम्बोधन गर्ने कार्यक्रम छ। बैठकपछि मन्त्री राणा अमेरिका प्रस्थान गर्नेछिन्। अमेरिकाको न्युयोर्कमा आयोजित संयुक्त राष्ट्रसङ्घको ७९औँ महासभामा सेप्टेम्बर २१ मा नेपाली प्रतिनिधिमण्डलमा सहभागी हुनेछिन्। महासभामा प्रधानमन्त्री केपी ओली नेतृत्वको नेपाली प्रतिनिधिमण्डल सहभागी हुँदैछ। अमेरिकामा रहँदा मन्त्री राणाले विभिन्न फोरमहरूलाई सम्बोधन गर्ने र द्विपक्षीय भेटवार्तामा सहभागी हुने परराष्ट्र मन्त्रालयले जानकारी दिएको छ। उनी अक्टोबर ४ मा स्वदेश फर्किनेछिन्।"
"सिटी एक्सप्रेसको दसैं तिहार योजना सार्वजनिक, १८औं वर्षमा १८ गुणा , परिवारमा खुशी लाखौ गुणा","काठमाडौं : सिटी एक्सप्रेस मनी ट्रान्सफरले २०८१ सालको दशैँ, तिहार र छठ्लाई लक्षित गर्दै १८ वर्ष प्रवेश गरेको उपलक्ष्यमा आफ्ना ग्राहकहरूसँग पर्वको खुशी साट्न लगातार ९० दिन सम्म चल्ने १८औं वर्षमा १८ गुणा , परिवारमा खुशी लाखौ गुणा उपहार योजना घोषणा गरेको छ। उक्त कार्यक्रममा हास्य कलाकार एवं सिटी एक्सप्रेसका ब्राण्ड एम्बासडर जितु नेपालको उपस्थिति रहेको थियो। सिटी एक्सप्रेसको यो उपहार योजना अन्तर्गत लक्की ड्र मार्फत हरेक महिना २ जनालाई सामसुङको स्मार्ट फोन, हरेक हप्ता २ जनालाई सामसुङको स्मार्ट टिभी साथै ९० दिन लगातार हरेक दिन १८ जना विजेताहरूलाई जनही ५०० रुपैयाँको वालेट टप् अप् र अन्त्यमा एक जना भाग्यशाली बम्पर विजेताले आफूले पठाएको रकमको १८ गुणा बढी रकम पाउने योजनामा रहेको छ। कम्पनीका अनुसार यस १८औं वर्षमा १८ गुणा , परिवार मा खुशी लाखौ गुणौं अफर असोज १ देखि मङ्सिर ३० गते सम्म लागू हुनेछ। यो अवधिभर सिटी एक्सप्रेस मार्फत विदेशबाट पैसा पठाउने सम्पूर्ण सेवाग्राही यो उपहार योजनामा सहभागी हुनेछन्। यस उपहारको विजेता छनौट गर्दा विद्युतीय प्रणालीद्वारा गरिनेछ र यो योजना सिटी एक्सप्रेसमा कार्यरत कुनै पनि कर्मचारीलाई लागु हुने छैन। सिटी एक्सप्रेस मनी ट्रान्सफरले रेमिटान्स क्षेत्रमा आफ्नो छुट्टै पहिचान बनाउँदै विगत १८ वर्षदेखि संसारभरबाट विप्रेषण सेवा प्रदान गर्दै आइरहेको छ। हालै सिटी एक्सप्रेस मनी ट्रान्सफरले सिटी पे वालेट मार्फत अनलाइन भुक्तानीको सेवा सुचारु गरेको छ साथै सिटी पे बाट रेमिटेन्स भुक्तानी पनि गर्न सकिन्छ।"
सुदूरपश्चिम प्रदेश : माओवादी र एकीकृत समाजवादीका सांसदले गरे बैठक बहिष्कार,धनगढी : नेकपा माओवादी केन्द्र र नेकपा एकीकृत समाजवादीले सोमबारको संसद बहिष्कार गरेका छन्। उनीहरूले कांग्रेसएमालेको सरकारले संविधान विपरीत नयाँ बजेट ल्याउन लागेको आरोप लगाउँदै संसद बहिष्कार गरेका हुन्। सोमबार ३ बजे बसेको प्रदेशसभा बैठकमा असार १ गते प्रस्तुत भएको बजेट बक्तब्यसँग सम्बन्धित विनियोजन विधेयक २०८१ र प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयक २०८१ फिर्ता लिने र आर्थिक वर्ष २०८१८२ को राजश्व तथा ब्ययको वार्षिक अनुमान (बजेट) परिवर्तित र परिमार्जन गरी सभामा प्रस्तुत गर्ने कार्यतालिका थियो। सदनको कारबाही प्रारम्भ हुने वित्तिकै माओवादी र समाजवादीका प्रदेश सभा सदस्यहरूले उभिएर विरोध गरे। सभामुख भीमबहादुर भण्डारीले आफ्ना कुरा राख्न मनुमति दिएपछि पूर्व मन्त्रीसमेत रहेका नेकपा माओवादी केन्द्रका प्रदेश सभा सदस्य अक्कल रावलले वर्तमान सरकारले संविधान र ऐन कानुन मिचेर नयाँ बजेट ल्याएकाले विरोध भएको बताएका थिए। सदनमा उभिएर विरोध गरेपछि २० मिनेटका लागि सदन स्थगित गरिएको थियो। त्यसपछि पुनः बसेको प्रदेश सभाको बैठकमा माओवादी केन्द्रका संसदीय दलका नेता मानबहादुर धामीले पनि नयाँ सरकारले ल्याएको बजेटको विरोध जनाउँदै सदन बहिस्कार गरेका थिए। माओवादी र समाजवादीका प्रदेश सभा सदस्यहरू नाराबाजी गर्दै सदन बहिस्कार गरी बाहिरिएका छन्। माओवादी र समाजवादी बाहिरिएपछि सभामुख भण्डारीले कार्यसूचीअनुसार सदनको कारबाही अगाडि बढाएका छन्। सदनमा असार १ गते प्रस्तुत भएको बजेट फिर्ता भएको छ भने आर्थिक मामिला मन्त्री बहादुरसिंह थापाले नयाँ बजेट प्रस्तुत गरिरहेका छन्।
सहकारीसम्बन्धी छानबिन समितिद्वारा संसदमा अन्तिम प्रतिवेदन पेस,काठमाडौं : सहकारी संस्था बचत रकम दुरुपयोग सम्बन्धमा गठित संसदीय छानबिन विशेष समितिले संसद बैठकमा अन्तिम प्रतिवेदन पेस गरेका छन्। समितिका संयोजक सूर्य थापाले सोमबारको बैठकमा प्रतिवेदन पेस गरेका हुन्। नागरिकको बचत सहकारीहरूले हिनामिना गरेको भन्दै लामो समयदेखि संसद् अवरुद्ध भएपछि २०८१ जेठ १५ गते संसदीय छानबिन विशेष समिति गठन गरिएको थियो। भदौ २२ गतेसम्म समितिलाई प्रतिवेदन बुझाउने समयसीमा तोकिए पनि प्रतिवेदन लेखन नसकिएपछि थप १५ दिन समय थपिएको थियो। समितिले ६ दिन अगाडि नै अन्तिम प्रतिवेदन संसदमा पेस गरेको हो। यसअघि आजै समितिका सदस्यहरूले अन्तिम प्रतिवेदनमा हस्ताक्षर गरेका थिए। सिंहदरबारमा सोमबार बसेको समितिको अन्तिम बैठकमा प्रतिवेदनमा रहेका भाषालाई मिलाएर सदस्यहरूले हस्ताक्षर गरेका थिए। संयोजक थापाले निष्पक्षरूपमा अनुसन्धान गरेर प्रतिवेदन तयार गरेको बताए। पार्टीगत स्वार्थभन्दा मागि उठेर सहकारी प्रकरणमा छानबिन गर्दै दोषीहरूलाई कारबाहीको दायरामा ल्याउन सिफारिस गरिएको उनले बताए। समितिले ६६ वटा बैठकबाट तथ्य केलाउने काम गर्दै दोषीलाई अपराधको भागी बनाउन सिफारिस गरिएको उनको भनाइ छ। समितिले ४० वटा सहकारीबाट ८७ अर्ब अपचलन भएको ठहर गर्दै प्रतिवेदन तयार गरेको छ भने सहकारी ठगीसँग सम्बन्धित विषयमा सरकारलाई सुझाव र कारबाही सिफारिस गरिएको छ।
"सहकारी ठगीमा मेरो संलग्नता छैन, ठगहरूलाई कडा कारवाही गर्नुपर्छ : रवि लामिछाने",काठमाडौं : राष्ट्रिय स्वतन्त्र पार्टीका सभापति रवि लामिछानले सहकारी ठगी प्रकरणमा आफ्नो संलग्नता नरहेको पुष्टि भएको दावी गरेका छन्। सोमबार संसद् भवन नयाँ बानेश्वरमा सञ्चारकर्मीसँग कुरा गर्दै लामिछानेले प्रतिवेदनको पूर्णस्वरुप हेर्न नपाए पनि सहकारी ठगी प्रकरणमा आफ्नो संलग्नता नरहेको छानविन समितिले स्पष्ट पारेको बताए। गोर्खा मिडियामा लगानीकर्ताले ल्याएको स्रोत हेर्ने काम आफ्नो नभएको भन्दै उनले संस्थामा रहेको रकम एमडीको रुपमा आन्तरिक काममा खर्च गरेको उल्लेख गरे । लामिछानेले वास्तविक सहकारी ठगहरूलाई कारवाही गर्नबाट पछि हट्न नहुने बताए । आफू संस्थामा रहेका बेला संस्थाको रकम दुरुपयोग नभएको उनले दावी गरे। त्यस्तै रास्वपाका अन्य नेताहरूले सहकारी हिनामिनाको आरोपमा रवि लामिछाने पूर्णरुपमा निर्दोश रहेको पुष्टि भएको धारणा राखेका छन् ।
रवि लामिछानेसहित गोरखा मिडियाका चार जनालाई कारबाही गर्न सिफारिस,"काठमाडौं : सहकारीसम्बन्धी संसदीय विशेष समितिले गोरखा मिडियाका तत्कालीन प्रबन्ध निर्देशक रवि लामिछानेसहित चार जनालाई कारबाही गर्न सिफारिस गरेको छ। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिको ठहर छ। 'रकम खर्च गर्ने, गराउने प्रक्रियामा संलग्न रहेको देखिन आएबाट निज सञ्चालकहरू अध्यक्ष गितेन्द्रबाबु राई र सदस्य कुमार रम्तेल तथा तत्कालीन प्रबन्ध निर्देशक रवि लामिछाने र सञ्चालक छविलाल जोशी कम्पनीमा साझेदारका रूपमा बहाल रहेको अवधिमा सहकारीबाट कम्पनीमा आएको रकमको हकमा जिम्मेवार रहेको हुँदा प्रचलित कानुनबमोजिम कारबाहीका लागि नेपाल सरकारलाई सिफारिस गर्ने,' प्रतिवेदनमा भनिएको छ। कम्पनीका सञ्चालक वा शेयर होल्डरहरू त्यस्तो संस्थामा मुख्य जिम्मेवार हुने र त्यस्ता पात्रहरूले कम्पनीमा प्राप्त हुने रकमप्रति जिम्मेवारी र दायित्वबोध नगर्न नमिल्ने समितिको निष्कर्ष छ। 'खातावाल हस्ताक्षरकर्ताहरू जसले खाता सञ्चालन अर्थात् वित्त परिचालनमा सहभागी हुन्छन्, त्यसवापत दायित्व ग्रहण ग्रहण गर्नुपर्छ,' प्रतिवेदनमा भनिएको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिको निष्कर्ष छ। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन, बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ। समितिले फरार रहेका गितेन्द्रबाबु भनिएका जीबी राई र थानबहादुर बुढा मगर, दिनेश रोक्का, सागर केसी, तस्वीरण खातुन, भुपेन्द्र राईलाई तत्काल पक्राउ गर्न सरकारलाई निर्देशन समेत दिएको छ। त्यस्तै गोरखा मिडियाको शेयर खरिद बिक्रीमा पनि कीर्ते भएको समितिको ठहर छ। 'कानुनबमोजिम पेस हुने भुक्तानीका साधन र उपकरणहरू पूर्ण नभई किर्ते कागजकै आधारमा खरिद बिक्री भएको पाइएको हुँदा भुक्तानी प्रक्रिया पूर्ण भएको यकिन गरी र सोबमोजिमको करसमेत तिर्ने सम्बन्धमा बाध्यकारी प्रबन्ध गर्न र वेट शेयरसम्बन्धी कानुनी प्रबन्धबारे अध्ययन गरी आवश्यक र उपयुक्त प्रबन्ध गर्न सम्बद्ध निकायको ध्यानाकर्षण गराउने,' प्रतिवेदनमा भनिएको छ।"
नगरपालिकामा सुरक्षित महिला आवास गृह सञ्चालन,"डोटी : डोटीको दिपायल सिलगढी नगरपालिकाले सुरक्षित अल्पकालीन जिल्ला महिला सेवा केन्द्र (सुरक्षित महिला आवास गृह) सञ्चालनमा ल्याएको छ। युरोपियन युनियन (ईयु)को आर्थिक सहयोगमा सञ्चालित सशक्त महिला समृद्ध नेपाल परियोजना अन्तर्गत युएनएफपिए एवं साथी संस्थाको समन्वय तथा प्राविधिक सहयोगमा उक्त सेवा केन्द्र सञ्चालनमा आएको हो। विशेष गरी हिंसा पीडित, प्रभावित महिलाहरू, घरेलु हिंसा वा अन्य कुनै पनि प्रकारका यौनजन्य तथा लैङ्गिकतामा आधारित हिंसामा परेका महिलाहरूलाई सुरक्षित हुने हेतुले स्थापना भएको आवास गृहले अस्थायी संरक्षण र विभिन्न किसिमका सहयोग गर्ने गरेको आवास गृहका मनोविमर्शकर्ता बन्दना बमले बताइन्। सबै प्रकारको हिंसा पीडित महिला, बालिका तथा किशोरीहरूका लागि पर्याप्त, सुरक्षित र संरक्षित वातावरणमा आवासीय हेरचाह सुविधा प्रदान गर्ने आवास गृहको उद्देश्य रहेको रहेको छ मनोपरामर्शकर्ता बमले भनिन्, लैंगिक हिंसाबाट पीडितहरूलाई शारीरिक तथा मानसिक उपचार, कानुनी सहायता, मनोसामाजिक परामर्श सेवा उपलब्ध गराइरहेका छौं। पीडकलाई कानुन अनुसार सजाय दिलाउन पीडितहरूलाई सहयोग गर्ने र उनीहरूको न्यायमा पहुँच सुनिश्चित हुने वातावरण तयार गर्ने गरेका र त्यस्ता किसिमका प्रभावित व्यक्तिहरूलाई आवश्यकता अनुसार शिक्षा, सीप विकास, व्यावसायिक तालिम तथा क्षमता अभिवृद्धिका कार्यक्रम प्रदान गरी परिवार तथा समाजमा पुनर्स्थापना गर्न र पारिवारिक पुनर्मिलन गराउने हाम्रो उद्देश्य रहेको उनले बताइन। प्रभावितहरूका लागि सेवा केन्द्रमा आवास तथा भोजनको व्यवस्था हुने गरेको र उनीहरूलाई कुनै किसिमको बिरामी भए वा अन्य शारीरिक समस्या आए औषधि उपचारको समेत व्यवस्था रहेको मनोपरामर्शकर्ता बलले जानकारी दिइन्। प्रभावितहरूका लागि लत्ताकपडाको समेत व्यवस्था हुने गरेको उनले बताइन्। नवलक्ष्मी बहुउद्देश्यीय महिला सहकारी संस्था लिमिटेडद्वारा २०६६ सालदेखि जिल्ला सदरमुकाम सिलगढीमा सञ्चालनमा रहेको सुरक्षित अल्पकालीन जिल्ला महिला सेवा केन्द्रलाई गत असार १७ गतेदेखि नयाँ व्यवस्थापनका साथ दिपायल सिलगढी नगरपालिकाले सञ्चालन गरिरहेको छ। नयाँ व्यवस्थापनका साथ सञ्चालनमा आएदेखि सेवाग्राहीहरू वृद्धि भइरहेका र अहिले दैनिक ५६ जनाले सेवा लिइरहका सेवा केन्द्रले जानकारी दिएको छ। नगरपालिकाले सञ्चालन गरेको भएपनि जिल्लाभरीका प्रभावित व्यक्तिहरूले सेवा लिने गरेका छन्। दिपायल सिलगढी नगरपालिका६ मा रहेको सेवा केन्द्रको आवास गृह मर्मतका लागि दिपायल सिलगढी नगरपालिकाले एक लाख रकम उपलब्ध समेत गराएको नगर प्रमुख बाजी सिंह खड्काले बताए।"
देशको प्रतिष्ठा तल पार्ने कुनै पनि काम गर्दिनँ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले संयुक्त राष्ट्रसङ्घको महासभामा भाग लिनेक्रममा आफूले नेपालको शीर ढल्ने वा प्रतिष्ठा तल पार्ने कुनै पनि काम नगर्ने स्पष्ट पारेका छन्। सोमबार प्रतिनिधिसभा बैठकलाई सम्बोधन गर्दै प्रधानमन्त्री ओलीले राष्ट्रसङ्घको वडापत्रको पालना गर्दै अरुको आन्तरिक मामिलामा हस्ताक्षेप नगर्ने र अरुको हस्तक्षेप पनि स्वीकार नगर्ने नेपालको नीतिबारे स्पष्ट गराउने बताए। उनले नेपालको संविधान, लोकतान्त्रिक मान्यता, सार्वभौमसत्ता सम्पन्न स्वतन्त्र राष्ट्रको पहिचान, न्यायोचित राष्ट्रिय हित र अन्तर्राष्ट्रिय प्रतिबद्धताका विषय राख्ने बताए। प्रधानमन्त्री ओलीले आफूहरूले देश र जनताका लागि राजनीतिक गर्ने तथा आजका लागि र त्योभन्दा बढी भोलिका लागि राजनीति गर्ने भएकाले यस तथ्यलाई मनन् गरेर अन्तर्राष्ट्रिस्तरमा प्रतिनिधित्व गर्ने स्पष्ट गरे। उनले महासभामा फ्यूचर समिट मा सम्बोधन गरी मानव जाति र धर्तीको सुरक्षा, हिमाल र समुद्रको इकोसिस्टमबारे नेपालको दृष्टिकोण प्रस्तुत गर्ने बताए। सम्बोधनका क्रममा प्रधानमन्त्री ओलीले उपसभामुख इन्दिरा रानामगरको विषयमा सामान्य छलफल गर्दा अनावश्यक टिप्पणी भएको जिकिर गरे। त्यस्तै उनले पाँचथरमा दुई बालबालिकको निधन भएको घटनामा परिवारलाई पाँचपाँच लाख दिने निर्णय सरकारले गरेको जानकारी दिए। प्रधानमन्त्री ओली असोज ५ गते संयुक्त राष्ट्रसंघको महासभामा भाग लिन अमेरिका जाने तय भएको छ। राष्ट्रसंघको महासभा सेप्टेम्बर १० देखि २८ (२५ भदौदेखि १२ असोज) सम्म न्यूयोर्कमा हुँदैछ। त्यस्तै, समिट अफ द फ्युचर २२२३ सेप्टेम्बर (६७ असोज) मा हुने तय भएको छ।"
बसमा शव फेला,भक्तपुर : भक्तपुरमा बसमा शव झुन्डिएको अवस्थामा फेला परेको हो। आइतबार भक्तपुरको च्यामासिंह बसपार्कमा पार्क गरी राखिएको बा ३ ख ६६३८ नम्बरको बसमा २० वर्षीय प्रदीप स्यांताङको शव फेला परेको भक्तपुर प्रहरी परिसरले जनाएको छ। परिसरका डीएसपी मोहन मणि अधिकारीका अनुसार मृत स्यांताङ काभ्रे जिल्ला महाभारत गाउँपालिका३ निवासी हुन। उनी भक्तपुर नगरपालिका९ स्थित च्यामासिंह बस्दै आएका थिए। बिहान ६ बजेतिर बसमा एक व्यक्तिले आत्महत्या गरेको खबर प्रहरीले पाएको थियो। खबर प्राप्त भएर पछि तत्कालै परिसरबाट प्रहरी घटना स्थल पुग्दा झुन्डिएको अवस्थामा फेला परेको हो। भक्तपुर परिसरकाले घटनाको प्रकृति हेर्दा आत्महत्या भएको हुन सक्ने जनाएको छ। प्रहरीले पोस्टमार्टमका लागि काठमाडौं मेडिकल कलेज दुवाकोट पठाएको छ।
प्रधानन्यायाधीशमा प्रकाशमान सिंह राउत सिफारिस,"काठमाडौं : सर्वोच्च अदालतको प्रधानन्यायाधीशमा प्रकाशमानसिंह राउत सिफारिस भएका छन्। प्रधानमन्त्री निवास बालुवाटारमा सोमबार बसेको संवैधानिक परिषद् बैठकले वरिष्ठताका आधारमा राउतलाई प्रधानन्यायाधीशमा सिफारिस गरेको हो। नयाँ प्रधानन्यायाधीशका लागि न्यायपरिषद्ले ८ जना सम्भावित न्यायाधीशहरूको सूची संवैधानिक परिषद्मा पठाएको थियो। जसमा न्यायाधीशहरु राउतसँगै, सपना प्रधान मल्ल, प्रकाश कुमार ढुंगाना, कुमार रेग्मी, हरिप्रसाद फुयाल, मनोजकुमार शर्मा, कुमार चुडाल र नहकुल सुवेदी रहेका थिए। संसद्को संसदीय सुनुवाई समितिले प्रधानन्यायाधीशमा प्रस्तावित राउतको नाम अनुमोदन गरेपछि राष्ट्रपतिले नियुक्त गर्ने संवैधानिक व्यवस्था छ।"
सांसदको प्रश्न : सीमा स्तम्भ बगाउँदा सरकार किन मौन ?,"काठमाडौं : नागरिक उन्मुक्ति पार्टीका सांसद गंगाराम चौधरीले सीमा स्तम्भहरूको सुरक्षा गर्न सरकारसँग माग गरेका छन्। सोमबार प्रतिनिधिसभा बैठकमा बोल्दै सांसद चौधरीले हरेक वर्ष बाढीले नेपालभारत सीमा छुटयाउने सीमा स्तम्भ बगाउँदा सीमाना छुट्याउन समेत कठिनाइ भएको बताएका हुन्। उनले यसपाली कैलालीमा रहेका दुईवटा सीमा स्तम्भहरू बाढीले बगाउँदासम्म सरकार मुखदर्शक बनेको आरोप लगाए। 'यही भाद्र २६ देखि २९ गतेसम्म आएको अविरल वर्षाले कैलालीलगायत बर्दिया र कंचनपुर जिल्ला डुवानमा परेको थियो। र डुवानसँगै कैलालीमा रहेको मुख्य र सहायक सीमा स्तम्भ २८२मध्ये २ वटा स्तम्भ बगाएको छ, 'उनले भने,' सीमास्तम्भ बगाउँदा नेपाल सरकार किन मौन ? के भोलि नेपाल देश बगाएर लैजाँदा नेपाल सरकार मुखदर्शक बनेर बस्ने हो ? ' उनले भजनी नगरपालिका ७ मा रहेको ७२१ ०४ र धनगढी उपमहानगरपालिका ९ मा ६००२ नम्बरका सीमा स्तम बाढीले बगाएको र दुईवटामा क्षति पुगेको बताए। नेपाल भारतको सीमानाको रुपमा रहेको मोहना नदीको कटानले गर्दा सीमाना छुट्याउन समेत कठिनाइ भएको उनको भनाइ छ। कटानले गर्दा हरेक वर्ष सीमा सम्बन्धित विवाद बढ्दै गएको बताए। सांसद चौधरीले सीमानाका छुट्याउने मुख्य मोहना नदीको भौतिक तटबन्धनका बारेमा भारत सरकारसँग समन्वयन गरी सीमा स्तम्भ सुरक्षित राख्न माग गरे। उनले बाढीको जोखिममा रहेका त्यस क्षेत्रका जनतालाई सुरक्षित र व्यवस्थित राख्न सरकारको ध्यानाकर्षण समेत गराए।"
एमबीबीएस प्रवेश परीक्षाको नतिजा त्रुटि प्रकरण : न्याय कुर्दै विद्यार्थीहरू,"काठमाडौं : चिकित्सा शिक्षा आयोगले एकीकृत प्रवेश परीक्षाको नतिजा प्रकाशनमा त्रुटि गरेको भन्दै विद्यार्थीले आन्दोलनलाई निरन्तरता दिएका छन् । नतिजा प्रकाशनमा त्रुटि गरेको भन्दै उनीहरूले १६ दिनसम्म पनि आन्दोलन जारी राखेका हुन् । सोमबार काठमाडौंको माइतिघरमा प्रदर्शन गर्दै उनीहरूले ओएमआर सिट हेर्न पाउँ, विद्यार्थीहरूको भविष्यसँग खेलबाड गर्न पाइँदैन भन्नेलगायतका नारा लगाएका थिए । आयोगले एकीकृत प्रवेश परीक्षाको नतिजा प्रकाशनमा गरेको त्रुटि लुकाएको र अब आयोगमाथि नै विश्वास नरहेको आन्दोलनरत विद्यार्थी जीवन सिंहले बताए । उनले आफूहरूले अदालतको ढोका ढकढकाएकाले अदालतले नै न्याय दिने विश्वास व्यक्त गरे। आयोगले प्रकाशित गरेको एकीकृत प्रवेश परीक्षाको नतिजामा एमबीबीएसतर्फ गम्भीर त्रुटि गरेको तथ्य बाहिरएसँगै विद्यार्थीहरूले आफूले लेखेको उत्तरपुस्तिका,अयोगले दिएको नम्बरको एन्सर कि र आयोगले सोधेको प्रश्नपत्र हेर्न पाउनुपर्ने माग राख्दै आएका छन् ।"
सिंहदरबारमा कार्यव्यवस्था परामर्श समितिको बैठक जारी,"काठमाडौं : प्रतिनिधिसभा कार्यव्यवस्था परामर्श समितिको बैठक सुरू भएको छ। संघीय संसदमा आजबाट अन्त्य हुने हिउँदे अधिवेसन, प्रधानमन्त्रीको सम्बोधनसहित प्रतिनिधिसभा बैठकको कार्यसूचीलगायत विषयमा छलफल गर्ने सभामुख देवराज घिमिरेले बैठक बोलाएका हुन्। दिउँसो १ बजे बस्ने प्रतिनिधिसभा बैठकमा प्रधानमन्त्री केपी शर्मा ओलीले सम्बोधन गर्ने प्रधानमन्त्रीको सचिवालयले जनाएको छ। सरकारले संघीय संसद्को दुवै सदनको चालु अधिवेशन अन्त्य गर्न राष्ट्रपतिसमक्ष सिफारिस गर्ने निर्णय गरेको छ। आइतबार बेलुका बसेको मन्त्रिपरिषद बैठकले आज राति १२ बजेदेखि लागू हुनेगरी संसदको चालु अधिवेशन अन्त्य गर्नेगरी राष्ट्रपति रामचन्द्र पौडेलसमक्ष सिफारिस गर्ने निर्णय गरेको हो। माओवादी केन्द्रले हिंसा शब्दलाई संसद्को रेकर्डबाट नहटाएसम्म अवरोध जारी राख्ने अडान लिएपछि आइतबारको बैठक बस्दै नबसी स्थगित भएको थियो। नेकपा एमालेका नेता योगेश भट्टराईले भदौ १२ गतेको प्रतिनिधिसभा बैठकमा माओवादीको सशस्त्र जनयुद्धलाई संसद बैठकमा 'हिंसा'भनेपछि माओवादीले त्यसको प्रतिकार गर्दै आएको छ। उसले हिंसा शब्द संसद्को रेकर्डबाट हटाउन मागसमेत गर्दै आएको छ। यस विषयमा सभामुख देवराज घिमिरेले 'हिंसा' शब्द असंसदीय नभएको र रेकर्डबाट पनि हटाउन नमिल्ने रुलिङ गरेपछि माओवादी झनै आक्रामक बनेको हो।"
पत्रकार शर्माका २ पुस्तक एकैसाथ,"काठमाडौं : लेखक तथा पत्रकार सुधीर शर्माद्वारा लिखित नेपालचीन मामिलाका दुई पुस्तक आइतबार सार्वजनिक भएका छन्। यी पुस्तकहरूमा नेपालचीनको इतिहासदेखि वर्तमानसम्मका राजनीतिक र सांस्कृतिक सम्बन्धका आयाम समेटिएका छन्। पत्रकार शर्माका नेपालमा गणतन्त्र स्थापनापछिको सम्बन्धका आयाममा हिमालपारिको हुरी, नेपाल र चीनबीचको सांस्कृतिक, आर्थिक र राजनीतिक सम्बन्धका आधारमा भिक्षु, व्यापार र विद्रोह का पुस्तक सार्वजनिक भएका हुन्। काठमाडौंमा पञ्चवीरसिंह तुलाधर र ज्योतिलक्ष्मी शाक्यले दुवै पुस्तकको विमोचन गरेका हुन्। शर्माले यसअघि नेपालको सशस्त्र द्वन्द्वको पृष्ठभूमिमा भारत, दरबार र नेपालका राजनीतिक दलहरूको सम्बन्ध र त्यबेलाका राजनीतिक घटनाक्रममा केन्द्रित गरेर प्रयोगशाला र नेपाल नेक्सस पुस्तक प्रकाशित गरिसकेका छन्। यसपटक उनले चीन मामिलाको विषयमा पुस्तक लेखेका हुन्। पुस्तकमाथि विमर्श गर्दै एमाले महासचिव पोखरेलले बदलिएको विश्व परिवेशका सन्दर्भका बारेमा एशियाको विकासका सम्भावनाका बारेमा एशियाकै ज्ञान, सिद्धान्तआधारित विश्व व्यवस्थाको निर्माणका सन्दर्भका बारेमा हामीले विमर्शको थालनी गर्नुपर्ने बताए। एसियाको विकासका सम्भावनाका बारेमा एसियाकै ज्ञान, सिद्धान्तआधारित विश्व व्यवस्थाको निर्माणका सन्दर्भका बारेमा विमर्श सुरु गर्नुपर्छ भन्ने लाग्छ। त्यस अर्थमा नयाँ विश्व व्यवस्थाका सर्जकका रूपमा हाम्रा दुई छिमेकीहरू चीन र भारत अगाडि आउन खोजिरहेका छन्। उनीहरू बढ्दो विकासका कारणले गर्दा पश्चिमा दृष्टिकोणको असर नेपालको राजनीतिमा सहजै परिरहेको छ, महासचिव पोखरेलले भने। उनले एशियाकै आँखाबाट नेपालको समृद्धिका सपना देख्नुपर्ने धारणा राखे। त्यसैगरी, कांग्रेस महामन्त्री गगन थापाले चीनले एकातिर नेपालका सबै दलहरू चीनसँग समान सम्बन्ध राख्नुपर्छ भन्ने र अर्कोतिर वामपन्थीहरू मिल्नुपर्छ भन्दै हिँड्ने गरेको बताए। महामन्त्री थापाले चीनको उक्त नीति बुझ्न कठिन भएको बताए। शर्माको पुस्तकमा नेपाललाई चीनले बुझ्न नसकेको र नेपालले पनि चीनलाई बुझ्न नसकेको कुरा औंल्याएको सुनाए। पुस्तकमाथि विमर्श राष्ट्रिय स्वतन्त्र पार्टीका उपसभापति स्वर्णिम वाग्ले र पूर्वसभासद तथा चीन अध्येता लीला न्याँइच्याँइले गरेका थिए। शर्माका पुस्तकहरू किताब पब्लिसर्सबाट प्रकाशित भएका हुन्।"
मेटमणि चौधरीले राष्ट्रविरोधी अभिव्यक्ति दिएको भन्दै सदनमा कारबाहीको माग,"काठमाडौं : नेकपा एकीकृत समाजवादीका उपमहासचिव एवम् सांसद मेटमणि चौधरीले राष्ट्रविरोधि दिएको अभिव्यक्तिप्रति संसद बैठकमा प्रश्न उठेको छ। सांसद् सूर्यप्रसाद ढकालले आज प्रतिनिधि सभाको बैठकमा पूर्वमन्त्री चौधरीले एक टेलिभिजनमा आफ्ना विचार राख्दा कालापानी,लिपुलेक र लिम्पियाधुरा नेपालको भूमी होइन, भारतको पर्छ, भारतको दाबी जायज हो भन्ने विचार राष्ट्र हित विपरीत भएको भन्दै कारबाहीको माग गरेका हुन्। उनले उक्त अभिव्यक्ति संविधान विरोधी, देशद्रोही, राष्ट्रघाति र सार्वभौम सत्ताका विरुद्ध भएकाले संसदले गम्भीर लिनुपर्ने माग गरे। उनको अभिव्यक्तिलाई गम्भीर ढंगले लिएर देशद्रोहीको मुद्दा चलाउनुपर्ने ढकालले बताए। चौधरीले देशको अखण्डताविरोधी अभिव्यक्ति दिएको भन्दै ढकालले भने, संविधानको अनुसूचीमा रहेको नक्साको विपरीत अभिव्यक्ति दिने उनलाई देशद्रोहको मुद्दा लगाउनुपर्छ। उनको गैरजिम्मेवारपूर्ण अभिव्यक्तिलाई सदनले छानबिन गर्नुपर्ने ढकालको भनाई छ। उनले जस्तै जसपाका तत्कालीन सांसदले यस्तै अभिव्यक्ति दिँदा सांसदबाट हटाइएको र पार्टीले कारबाही गरेको ढकालले स्मरण गराए। संविधानको अनुसूचीमा रहेको नक्साको विपरीत अभिव्यक्ति दिने उनलाई देशद्रोहको मुद्दा लगाउनुपर्छ। यस अगाडि उपमहासचिव चौधरीको अन्तर्वार्ता प्रशारण भएपछि नेकपा एकीकृत समाजवादीले पनि तीन दिने स्पष्टीकरण सोधिसकेको छ। बिहीबार महासचिव घनश्याम भूसालले चौधरीलाई सोधेको स्पष्टीकरणमा भनिएको छ, अनेकौँ तथ्यहरूले उक्त भूभाग नेपालको हो भन्ने कुरा स्पष्ट पारेका छन्। हाम्रो पार्टीको समेत दाबीका आधारमा उक्त भूभाग संविधानको अंग बनाइएको कुरा सर्वविदितै नै छ। त्यसविपरीत, मुलुकको अखण्डता र सार्वभौसमसत्ताका विरुद्ध तपाईँले किन बोल्नु भएको हो ? यो पनि पढ्नुहोस उपमहासचिव चौधरीलाई पार्टीले सोध्यो स्पष्टीकरण"
राष्ट्रपति पौडेलले गरे संसदको चालु अधिवेशन अन्त्य,"काठमाडौं : सरकारले संसदको चालु अधिवेशन अन्त्य गरेको छ। मन्त्रिपरिषदको सिफारिसमा राष्ट्रपति रामचन्द्र पौडेलले संसदको चालु अधिवेशन अन्त्य गरेका हुन्। चालु अधिवेशन आज राति १२ बजेदेखि अन्त्य हुनेछ। सिंहदरबारमा आइतबार साँझ बसेको मन्त्रिपरिषद् बैठकले सोमबार राति १२ बजेदेखि संसद्को चालू अधिवेशन अन्त्य गर्ने गरी राष्ट्रपति रामचन्द्र पौडेलसमक्ष सिफारिस गरेको थियो। मन्त्रिपरिषद्को सिफारिसमा राष्ट्रपतिले संसद्को अधिवेशन बोलाउने र अन्त्य गर्ने व्यवस्था छ । राष्ट्रपति कार्यालयका प्रवक्ता शैलजा रेग्मी भट्टराईले जारी गरेको सूचनामा भनिएको छ,सम्माननीय राष्ट्रपति श्री रामचन्द्र पौडेलज्यूले नेपालको संविधानको धारा ९३ को उपधारा (२) बमोजिम नेपाल सरकार, मन्त्रिपरिषद्को मिति २०८१५३० को सिफारिसमा संघीय संसदको दुवै सदनको चालु अधिवेशन सम्वत् २०८१ साल भदौ ३१ गते सोमबार राती १२:०० बजेदेखि अन्त्य गर्नुभएको छ।"
दुप्चेश्वरमा खोलाले बगाउँदा एक वृद्धा बेपत्ता,"नुवाकोट : प्रसिद्ध दुप्चेश्वर महादेवको दर्शन गर्न गएकी एक वृद्धालाई सोमबार खोलाले बगाएको छ। दुप्चेश्वर गाउँपालिका६ करेजुङको पहरामा रहेको दुप्चेश्वर महादेव मन्दिरमा दर्शनका लागि पुगेकी सुर्यगढी गाउँपालिका३ चोकदे घर भएकी ७३ वर्षीया होम कुमारी अधिकारी बेपत्ता भएको प्रहरी नायव उपरीक्षक तिलक भारतीले जानकारी दिए। उनका अनुसार छोरासंगै दुप्चेश्वर पुगेकी वृद्धा अधिकारी खोलामा स्नान गर्ने क्रममा तादी खोलाले बगाएको हो। उनको स्थानीयवासी, सर्वसाधारण, आफन्त तथा परिवारजन, प्रहरीले खोजी गरिरहेका छन्। दुप्चेश्वर मन्दिरमा प्रत्येक साताको सोमबार र शनिबार विशेष भीड लाग्ने गरेको छ।"
प्रधानमन्त्री ओलीले विदेश जाने विषय संसद्लाई जानकारी गराउँदा माओवादी अवरोध नगर्ने,"काठमाडौं : नेकपा (माओवादी केन्द्र) ले प्रधानमन्त्री केपी शर्मा ओलीले संसदलाई सम्बोधन सम्बोधन गर्ने भएपछि अवरोध नगर्ने भएको छ। सोमबार बसेको कार्यव्यवस्था परामर्श समितिको बैठकमा माओवादी केन्द्रका प्रमुख सचेतक हितराज पाण्डेले प्रधानमन्त्रीले विदेश जाने विषय सदनलाई जानकारी गराउँदा संसद बैठक चल्न दिने बताएका हुन्। उनले बैठकमा भने, हामी हिंसा शब्द हटाउनुपर्छ भन्ने पक्षमा छौं, तर प्रधानमन्त्री केपी शर्मा ओली विदेश जाने विषयमा सदनमा बोल्न बाधा गर्दैनौं। सभामुखको विरोधमा छैनौं। हामी आफ्ना कुरा राखेर अवरोध हटाउँछौं। आज दिउँसो १ बजे बस्ने नयाँ बानेश्वरमा बस्ने बैठकमा प्रधानमन्त्री ओलीले अमेरिका भ्रमणको कार्यसूची सदनलाई जानकारी गराउने कार्यसूची रहेको छ। प्रधानमन्त्री ओली संयुक्त राष्ट्र संघको ७९ औं महासभामा भाग लिन असोज ४ गते अमेरिका जाँदैछन्। संयुक्त राष्ट्रसंघको महासभामा भाग लिन जाँदा त्यहाँ राख्ने एजेन्डाबारे सदनलाई सूसूचित गराउने भएकाले त्यसलाई अवरोध गर्न नहुने निष्कर्षमा माओवादी केन्द्र पुगेको हो। गत भदौ १२ गते नेकपा (एमाले)का सांसद योगेश भट्टराईले सदन बोल्ने क्रममा माओवादीले भन्ने गरेको जनयुद्धलाई हिंसाको संज्ञा दिएपछि संसद्को अभिलेखबाट हटाउन माग उनीहरुले माग गरेका थिए। सभामुख देवराज घिमिरेले असंसदीय नरहेको रूलिङ गरेपछि माओवादी केन्द्रले सदनको कामकारबाही अघि बढ्न नदिएपश्चात बैठक स्थगित भएको थियो। महासभाको मुख्य नारा कसैलाई पनि पछाडी नछाड्ने : वर्तमान र भावी पुस्तालाई शान्ति, दिगो विकास र मानव प्रतिष्ठाको उन्नतिको लागि एकजुट भएर काम गर्ने रहेको छ। महासभालाई सम्बोधन गरेपछि उनले अमेरिकाकाअन्य स्थानमा हुने कार्यक्रमलाई समेत सम्बोधन गर्ने गरी परराष्ट्र मन्त्रालयले कार्यतालिका बनाएको छ। आज सहकारी संस्था बचत रकम दुरुपयोग सम्बन्धमा संसदीय छानविन विशेष समितिका सभापति सूर्यबहादुर थापा क्षेत्रीले सहकारी संस्था बचत रकम दुरुपयोग सम्बन्धमा संसदीय छानविन विशेष समितिको प्रतिवेदन, २०८१ पेश गर्ने कार्यसूचीसमेत रहेको छ। यसैबीच संघीय संसद्को चालु अधिवेशन आज राति १२ बजेबाट अन्त्यको सिफारिस भएको छ।"
राष्ट्रसंघको महासभामा जानेबारे प्रधानमन्त्री ओलीले सदनमा गराए जानकारी,"काठमाडौं : प्रधानमन्त्री केपी शर्मा ओलीले संयुक्त राष्ट्रसङ्घको ७९ औँ महासभामा भाग लिने विषयमा प्रतिनिधिसभालाई जानकारी गराएका छन्। महासभामा भाग लिन नेपाली प्रतिधिमण्डलको नेतृत्वसहित प्रधानमन्त्री ओली नेतृत्वको टोली आगामी असोज ४ गते संयुक्त राज्य अमेरिका जाने कार्यक्रम तय भएको जानकारी गराए। प्रधानमन्त्री ओलीले राष्ट्रसंघमा आफूले उठाउने विषयमा पनि बैठकलाई जानकारी गराएका हुन्। ओलीले नेपालले कुनै पनि हस्तक्षेप अस्वीकार गर्ने स्थापित नीतिलाई संयुक्त राष्ट्रसंघमा राख्ने प्रतिबद्धता व्यक्त गरे। उनले राष्ट्र हितको पक्षमा केन्द्रित भएर आफूले धारणा राख्ने संसदलाई जानकारी गराए। महासभाको मुख्य नाराकसैलाई पनि पछाडि नछाड्ने : वर्तमान र भावी पुस्तालाई शान्ति, दिगो विकास र मानव प्रतिष्ठाको उन्नतिको लागि एकजुट भएर काम गर्ने रहेको छ। महासभालाई सम्बोधन गरेपछि उनले अमेरिकाकाअन्य स्थानमा हुने कार्यक्रमलाई समेत सम्बोधन गर्ने गरी परराष्ट्र मन्त्रालयले कार्यतालिका बनाएको छ। आज सहकारी संस्था बचत रकम दुरुपयोग सम्बन्धमा संसदीय छानविन विशेष समितिका सभापति सूर्यबहादुर थापा क्षेत्रीले सहकारी संस्था बचत रकम दुरुपयोग सम्बन्धमा संसदीय छानविन विशेष समितिको प्रतिवेदन, २०८१ पेश गर्ने कार्यसूचीसमेत रहेको छ। यसैबीच संघीय संसद्को चालु अधिवेशन आज राति १२ बजेबाट अन्त्यको सिफारिस भएको छ।"
मलेसियामा प्रियालाई स्वर्ण,"काठमाडौं : नेपालकी प्रिया राईले एसियाली ट्रायल मास्टर च्याम्पियनसिपको फाइनलमा स्वर्ण पदक जितेकी छन्। मलेसियाको सबाहमा भएको महिला ७८ किलोमिटर दूरी प्रियाले १० घण्टा ५९ मिनेट ४८ सेकेन्डमा पूरा गरेकी थिइन्। सोही स्पर्धामा नेपालकी रसिला तामाङले कांस्य जितिन्। रसिलाले निर्धारित दूरी तय गर्न १३ घण्टा १५ मिनेट ०९ सेकेन्ड समय खर्चिएकी थिइन्। यो स्पर्धामा नेपालका छोकी शेर्पा सातौं, पदमकुमारी सुनुवार आठौं र आङफुर्वा शेर्पा २२औं स्थानमा रहे। च्याम्पियनसिपमा ३५ खेलाडी सहभागी थिए। पुरुष ७८ किलोमिटर दूरीमा नेपालका चार खेलाडीले प्रतिस्पर्धा गरेका थिए। ४५ धावक सहभागी उक्त स्पर्धामा अर्जुन कुलुङ राईले १०औं, लोकेन्द्र राईले १४औं, फुर्पासिंह तामाङले २२औं र मिलन राईले २७औं स्थानमा दौड टुंगाए। राष्ट्रिय खेलकुद परिषद्का कार्यकारी समितिका सदस्यसमेत रहेका नेपाल एडभेन्चर रनिङ महासंघका अध्यक्ष एकेन्द्र कुँवरले खेलाडीलाई बधाइ दिँदै सफलताले नेपाल साहसिक दौडमा अब्बल छ भन्ने सन्देश प्रवाह भएको धारणा व्यक्त गरे। नेपाली टोली असोज १ गते स्वदेश फर्किने छ। च्याम्पियनसिपका लागि नौ खेलाडीसहित १२ सदस्यीय नेपाली टोली मलेसिया गएको थियो।"
राष्ट्रियसभाका नवनिर्वाचित समिति सभापति शर्मा र दाहालले लिए शपथ,काठमाडौं : संघीय संसदको राष्ट्रियसभाका दुई समितिमा सभापति चयन गरिएको छ । सोमबार राष्ट्रियसभाको सार्वजनिक नीति तथा प्रत्यायोजित विधायन समितिको सभापतिमा माओवादी केन्द्रका मायाप्रसाद शर्मा निर्वाचित भएका हुन् । त्यस्तै विधायन व्यवस्थापन समितिको सभापतिमा एमालेकी तुलसा दाहाल निर्वाचित भएकी हुन्। निर्वाचित दुवै समितिका सभापतिलाई राष्ट्रिय सभाका अध्यक्ष नारायणप्रसाद दाहालले पद तथा गोपनियताको शपथ गराएका छन्।
लुम्बिनी प्रदेश योजना आयोगको उपाध्यक्षमा अर्याल नियुक्त,"बुटवल : लुम्बिनी प्रदेश सरकारले प्रदेश योजना आयोगका उपाध्यक्ष र सदस्यहरू नियुक्त गरेको छ । रिक्त रहेको पदाधिकारीमा सोमबार मुख्यमन्त्री चेतनारायण आचार्यको अध्यक्षमा बसेको मन्त्रिपरिषद् बैठकले आयोगको उपाध्यक्षमा मालिका गाउँपालिका८ गुल्मी निवासी डाडिल्लीराज अर्याललाई नियुक्त गरेको हो । सदस्यहरूमा परिवर्तन गाउँपालिका६ रोल्पाका डासुदनकुमार वली, घोराही उपमहानगरपालिका१६ दाङका भुवन चौधरी र बुटवल उपमहानगरपालिका१८ रुपन्देही निवासी शान्ता देवी ढकाल नियुक्त भएको प्रदेश सरकारका प्रवक्ता तथा कृषि, भूमि व्यवस्था तथा सहकारी मन्त्री दिनेश पन्थीले जानकारी दिए ।"
प्रकाश मिस्टर काठमाडौं,"काठमाडौं : फोनिक्स फिट्शालाका प्रकाश राईले पाँचौं मिस्टर काठमाडौं शारीरिक सुगठन प्रतियोगिताको उपाधि जितेका छन् । विभिन्न ५ तौलसमूहका विजेतालाई पछि पार्दै प्रकाश ओभरअल च्याम्पियन बनेका हुन् । प्रकाश पुरुष ७५ केजीमाथि तौलसमूहमा पहिलो हुँदै मिस्टर काठमाडौं उपाधि होडमा प्रवेश गरेका थिए । प्रकाशले मिस्टर काठमाडौंको उपाधि जितेवापत एक लाख ५० हजार र आफ्नो स्पर्धामा पहिलो भएवापत छुट्टै १५ हजार नगद पुरस्कार प्राप्त गरे । अन्य पाँच स्पर्धामा पहिलो हुँदै मिस्टर काठमाडौंका लागि प्रतिस्पर्धा गर्ने खेलाडीमा पुरुष ५५ केजीमा डिभाइन फिजिकल फिट्नेसका राजकुमार मानन्धर, ६० केजीमा एक्सट्रिम फिट्नेसका चनबहादुर थापा, ६५ केजीमा ग्यालेक्सी फिट्नेसका हर्कबहादुर राई, ७० केजीमा कालीमाटी फ्रेन्डसिप जिमका देवेन्द्र वज्राचार्य र ७५ केजीमुनि फिट्नेस टाइमका कृष्णप्रसाद श्रेष्ठ छन् । ६ स्पर्धामा शीर्ष तीन स्थान हात पार्नेले क्रमशः १५ हजार, १० हजार र पाँच हजार नगद पुरस्कार प्राप्त गरे । काठमाडौं जिल्ला शारीरिक सुगठन तथा फिट्नेस संघद्वारा आयोजित प्रतियोगिताको जुनियर पुरुष शारीरिक सुगठनमा डाइन्यास्टी फिट्नेस क्लबका आदित्य श्रेष्ठ पहिलो, द जिम एक्सका रिसब श्रेष्ठ दोस्रो र अल्टिमेट लिफ्टिङ क्लबका असिमसिंह थापा तेस्रो भए । पुरुष मास्टर्स शारीरिक सुगठनमा डिभाइनका रमेश अधिकारीले स्वर्ण, माई फिट्नेस जिमका सलिम कुरेसी दोस्रो र भूमही जिम एन्ड फिट्नेसका नवराज डुम्रे तेस्रो बने । पुरुष स्पोर्ट्स फिजिक १७० सेन्टीमिटरमाथि नेपाली युथ फिट एन्ड क्यालिस्थेनिकका निरल थापा पहिलो, आइरन प्याराडाइस फिट्नेस एन्ड स्पाका ज्ञानेश्वर चौधरी र फिट्नेस गराजका आकाश श्रेष्ठ शीर्ष तीन स्थानमा रहे । पुरुष स्पोर्ट्स फिजिक १७० सेन्टीमिटरमुनि अल्टिमेट लिफ्टिङ क्लबका जमेश मगर पहिलो, एक्सपोज जिमका पुकार शाक्य दोस्रो र न्यु गोल्डस् फिजिकल सेन्टरका सुरज डंगोल तेस्रो भए । यी चार विधामा पहिलो हुनेले ३० हजार, दोस्रोले १५ हजार र तेस्रोले पाँच हजार नगद पुरस्कार हात पारे । त्रिपुरेश्वरस्थित राष्ट्रिय खेलकुद परिषद्को कभर्डहलमा भएको महिला एथलेटिक फिजिकमा जिम एक्सकी सानु श्रेष्ठ पहिलो, एक्सपोज जिमकी कमला श्रेष्ठ दोस्रो र गोल्डस् जिमकी उर्मिला श्रेष्ठ तेस्रो स्थानमा रहे । शीर्ष तीन स्थान हात पार्नेले क्रमशः ५० हजार, २५ हजार र १५ हजार नगद पुरस्कार पाए । विजेतालाई गृहमन्त्री रमेश लेखक, संघीय सांसद् ठाकुर गैरे, नेपाल शारीरिक सुगठन तथा फिट्नेस महासंघका वरिष्ठ उपाध्यक्ष विजयलाल कायस्थ, आयोजक काठमाडौं जिल्ला शारीरिक सुगठन तथा फिट्नेस संघका अध्यक्ष सुरेश सुवेदीलगायतले पुरस्कृत गरे । एकदिने प्रतियोगितामा दुई सय आठ खेलाडीले प्रतिस्पर्धा गरेका थिए ।"
१० वर्षे जनयुद्धलाई माओवादी हिंसाको रुपमा चित्रण गर्ने कोशिस भइरहेको : शक्तिबहादुर बस्नेत,"काठमाडौं : नेकपा माओवादी केन्द्रका सांसद शक्तिबहादुर बस्नेतले १० वर्षे जनयुद्धलाई माओवादी हिंसाको रुपमा चित्रण गर्ने कोशिस भइरहेको बताएका छन्। सोमबार प्रतिनिधिसभा बैठकमा बोल्दै सांसद बस्नेतले सत्तारुढ दलका सांसदहरूबाट नै १० वर्षे माओवादी नेतृत्वको जनयुद्धलाई अमपानित हुनेगरी विचारहरू व्यक्त हुनु दु:खद भएको बताए। जनयुद्धलाई संविधानले सशस्त्र द्वन्द्वको रुपमा परिभाषित गरेको भन्दै उनले उक्त तथ्यलाई सत्तापक्ष दलका सांसदहरूले उपेक्षा गर्दै जनयुद्धलाई हिंसाको रुपमा व्याख्या गर्ने काम उपयुक्त नभएको जिकिर गरे। 'सत्तारुढ दलका माननीयज्यूबाट व्यक्त भएका विचारहरू १० वर्षको माओवादी केन्द्रको नेतृत्वको जनयुद्ध संघर्षलाई अपमानित गर्नेगरी व्यक्त भएका विचारहरूप्रति दलको तर्फबाट असहमति, आपत्ती र विरोध छ। उनले भने,'सहर्ष संघर्षको मूल्य मान्यता, विस्तृत शान्ति संझौता र संविधानको भावनालाई लान्क्षित र अपमानित हुनेगरी व्यक्त भएका विचार मान्य हुँदैनन्।' सत्तपक्षबाट शान्ति प्रक्रियाका विरुद्ध अभिव्यक्ति आउने, संविधान संशोधनका नाममा अधिकार कटौती गर्ने र संवैधानिक परिषदको संख्याका आधारमा उपसभामुखलाई हटाउने खेलको माओवादीले कडा रुपमा प्रतिवाद गर्ने उनले बताए। उनले जनयुद्धका सन्दर्भमा आएको हिंसा शब्दका विषयमा सत्तारुढ दलको बुझाइको पनि थप स्पष्टता माग गरे। बस्नेतले आफ्ना मुद्दाहरूलाई यथावत राख्दै सदनलाई सुचारु गराउने पार्टीको निर्णय भएको जिकिर गरे। भदौ १२ गते प्रतिनिधिसभा बैठकमा नेकपा एमालेका सांसद योगेश भट्टराईले प्रयोग गरेको हिंसा शब्दप्रति माओवादी केन्द्रले विरोध गरेको हो। हिंसा शब्द असंसदीय भन्दै संसदको रेकर्डबाट हटाउन माओवादी केन्द्रले माग गरेको थियो। तर सभामुख देवराज घिमिरेले हिंसा शब्द असंदसीय नभएको र रेकर्डबाट हटाउन आवश्यक नभएको रुलिङ गरेपछि माओवादीले संसद बैठक अवरुद्ध गरेको थियो। सोही शब्दलाई लिएर माओवादी केन्द्रले अवरोध गर्ने बताएपछि आइतबारको संसद बैठक बस्दै नबसी स्थगित भएको थियो। शान्ति संझौता नेपालको संविधान र शान्ति प्रक्रियाको भावना र जनयुद्धको भूमिकालाई अपमानित गर्नेगरी यहाँ व्यक्त भएका विचारहरूलाई दलको सहमति आपत्ती र विरोध कायम रहेको जानकारी गराउन चाहन्छु।"
तातेनोको पियानोको धुनमा मनै हरर,"काठमाडौंं : हिमालजस्तै सेतो कपाल । सेतो स्वीटरको अर्कै चमक । अनुहारमा बुढ्यौलीका रेसा, तर हँसिलो मुहार । एउटा हात मात्रै हैन, शरीरको दाहिने भाग नै नचल्ने अवस्था । हिँड्डुल गर्नदेखि उभिनसमेत अर्कैको सहारा लिनुपर्ने । तर, उनको जोश जाँगर भने १६ वर्षे तन्नेरीको भन्दा कम छैन । उनी निकै सिर्जनशील छन् । हजारांै कर्णप्रिय धुनका सर्जक पनि हुन् । ८७ वर्षे जापानी पियानोबादक इजुमी तातेनो एक साँझ काठमाडौंमा भुल्किए । नेपालका लागि जापानी राजदूत किकुता युताकाको सोल्टिमोडमा रहेको निवासमा आयोजना गरिएको पियानो कन्सर्टमा इजुमी तातेनोले उपस्थिति दर्शकलाई मन्त्रमुग्ध पारे । जापानी दूतावासले आयोजना गरेको उक्त कार्यक्रममा तातेनोले पियानोको सुमधुर स्वर र मिठासमा लठ्ठ बनाए अनि आफू पनि पियानो सँगै हराए । तातेनो सुन्न उपस्थित भएका दर्शकहरू गत शुक्रबारको सन्ध्याकालीन समयमा मदहोस बने । ८७ वर्षको उमेरमा पहिलोपटक नेपाल आएका उनी सँगै नेपाल भिœयो एउटा बेजोड प्रस्तुति अनि दमदार पियानोको सुर । कन्र्सट स्थलमा तम्तयार थियो निकै भिमकाय पियानो सेट । एक महिला सहयोगीका साथमा ह्विलचियरमा कार्यक्रम स्थल पुगेका तातेनोको प्रस्तुति बेजोड थियो । उपस्थित दर्शकहरू उनको पियानोको धुनले लठ्ठिएका देखिन्थे । विभिन्न देशका राजदूत तथा विशिष्ट पाहुनाहरू उपस्थित कार्यक्रममा तातेनोले सबैको मनमा छोए । हरेकको धड्कनमा मिठास पस्किए, एक हातले बजाउँदै पियानोमा फरकफरक ताल निकाले । ८७ वर्षीय तातेनोको यो पियानो क्रेज हेर्दा हरकोही चकित पर्छन् । हरेकले आफूभित्रै हराएको महसुस गर्छन् । आँखा चिम्लिएर पियानो सँगै बजेका जापानी संगीतमा हराउँछन् । उनलाई देख्ने हरकोही भन्न सक्छ, ढुंगाको काप फोरेर पनि उम्रन्छ पीपल सिर्जनाशक्ति कहिल्यै पनि हुँदैन विफल राष्ट्रकवि माधवप्रसाद घिमिरेले भनेजस्तै सिर्जना शक्तिलाई कसले रोक्न सक्नु ? न उमेर, न त शारीरिक अवस्था वा अन्य समस्या । सिर्जनाको अथाह शक्तिलाई तातेनोले भरपुर फैलाए । पियानो मास्टर इजुमी तातेनोको जीवनका अनेका आरोह अवरोह आए । उनको शरीरको दाहिने भाग प्यारालाइसिस भएर काम गर्दैन । सहाराबिना सीधा उभिन सक्ने अवस्था छैन । तर उनको देब्रे हातको सहारामा निस्कने पियानोको धुनहरू अब्बल छन् । वाहवाह भन्न लायकका छन् । सबैलाई मोहित बनाउन सक्नु उनको विशेष खुबी हो । दर्शकलाई मन्त्रमुग्घ बनाएर सम्मोहित बनाउन सक्नु उनको क्षमता हो । सन् १९३६ मा जापानको टोकियोमा जन्मिएका तातेनो सन् १९६४ देखि फिनल्यान्डमा स्थायी बसोबास गर्छन्् । जीवनको ८७औं वर्षमा आइपुग्दा पनि उनको सक्रियता भने लोभलाग्दो देखिन्छ । नेपालमा आउनुअघि उनी भारतको दिल्ली र भुटानमा समेत आफ्नो पियानो कन्सर्ट सकाएर आएका हुन् । उनले पियानो कन्सर्ट गरेर विश्वका धेरै संगीत पारखीहरूको मन जितेका छन् । विभिन्न देशमा सांगीतिक प्रस्तुति दिएका छन् । नेपालमा पहिलोपटक आएर सिधैं कन्र्सटमा देखिएका उनी कुनै अपरिचित जस्तो देखिएनन् । नेपाली दर्शक र नेपालप्रति अत्यन्तै माया र सम्मानमा पटकपटक शिर झुकाएर अनुगृहित भइरहे । सर्यौ जापानी तथा अन्य भाषाका गीतहरूमा संगीत र धुन भरेका तातेनो बोल्दा पनि सुमधुर सुनिन्थे । उस्तै झुकाव देखिन्थ्यो पियानोका ताल र संगीतप्रति । पियानो कन्सर्टमा उपस्थित भएका नेपालका लागि जापानी राजदूत किकुता युताकाले निकै सम्मानका साथ तातेनोको नाम उच्चारण गरेका थिए । उनको काम र क्षमताको मुक्तकण्ठले प्रशंसा गरेका थिए । पियानोका बादशाह, जापानी संगीतका विशेष सर्जक तातेनोप्रति राजदूत युताकाले सम्मान प्रकट गरेका थिए । ह्विलचियरको सहारामा कन्र्सट स्थल पुगेका तातेनो विभिन्न सुर र शैलीका आधादर्जन बढी धुनहरू प्रस्तुत गरे । एक हातले पियानोको कि दबाउँदा दबाउँदै उनी त्यही हराउँथे । धुन र लयको समाप्तिसँगै झल्यास्स बिउझिएर पुनः दर्शकदीर्घामा नजर दौडाउँथे । जव उनी एक प्रस्तुति सकेर टक्क अडिन्थे । कार्यक्रममा उपस्थित दर्शकहरूका हात स्वचालित रूपमा चल्न थाल्यो । तालिको गडगडाहट सँगै उनलाई सम्मान र आदर प्रकट गर्थे । चलिरहेको बतासलाई रोकेर उनले त्यो एक घण्टा पियानोमय बनाइदिए । संगीत, सुर र ध्वनिको मिठास सँगैसँगै समय टक्क रोकिदिए । तालको नशामा उनी झुम्थे, लर्खराउथे, र लयहरूमा पोखिन्थे । दर्शकहरू पटकपटक उनलाई पछ्याइरहन्थे । भन्ने गरिन्छ, कला र साहित्य सिर्जनाको कुनै भूगोल हुँदैन । कुनै भाषा र लय निश्चित हुँदैन । कुनै जात र धर्म हुँदैन । सिर्जनाले मानिसको मनलाई छुन्छ । धड्कनलाई महसुस गर्छ अनि दिलको भाषा बोल्ने गर्छ । शरद ऋतुको यो सन्ध्याकालीन साँझ पियानो मास्टर इजुमी तातेनोको पियानोको तालमा झुलिरह्यो ।"
प्रधानमन्त्री ओलीले संसदमा अमेरिका भ्रमणबारे जानकारी गराउँदै (),"काठमाडौं : प्रतिनिधि सभाको बैठक सुरु भएको छ। बैठकमा प्रधानमन्त्री केपी शर्मा ओलीले आज प्रतिनिधि सभाको बैठकमा सम्बोधन गर्ने भएका छन्। आज दिउँसो १ बजे बस्ने नयाँ बानेश्वरमा बस्ने बैठकमा प्रधानमन्त्री ओलीले अमेरिका भ्रमणको कार्यसूची सदनलाई जानकारी गराउँदै छन्। प्रधानमन्त्री ओली संयुक्त राष्ट्र संघको ७९ औं महासभामा भाग लिन असोज ४ गते अमेरिका जाँदैछन्।महासभाको मुख्य नाराकसैलाई पनि पछाडी नछाड्ने : वर्तमान र भावी पुस्तालाई शान्ति, दिगो विकास र मानव प्रतिष्ठाको उन्नतिको लागि एकजुट भएर काम गर्ने रहेको छ। महासभालाई सम्बोधन गरेपछि उनले अमेरिकाकाअन्य स्थानमा हुने कार्यक्रमलाई समेत सम्बोधन गर्ने गरी परराष्ट्र मन्त्रालयले कार्यतालिका बनाएको छ। यता गत भदौ १२ गते नेकपा (एमाले)का सांसद योगेश भट्टराईले सदन बोल्ने क्रममा माओवादीले भन्ने गरेको जनयुद्धलाई हिंसाको संज्ञा दिएपछि संसद्को अभिलेखबाट हटाउन माग उनीहरुले माग गरेका थिए। सभामुख देवराज घिमिरेले असंसदीय नरहेको रूलिङ गरेपछि माओवादी केन्द्रले सदनको काम कारबाही अघि बढ्न दिएको थिएन। तर आजको बैठकमा प्रधानमन्त्रीले विदेश जाने विषय सदनलाई जानकारी गराउने भएपछि बैठकको सुरुवातमै माओवादी सांसद शक्ति बस्नेतले बोलेपछि संसद बैठक चलेको हो। बैठकमा सांसद शक्ति बस्नेतले जनआन्दोलनको बलमा गणतन्त्र स्थापना भएको भन्दै माओवादी जनयुद्धलाई हिंसाको रुपमा लिन नहुने बताएका हुन्। उनले माओवादी जनयुद्धलाई 'हिंसा' भनेर माओवादीको भूमिकालाई अपमानित गर्न नहुने धारणा राखे। जनयुद्धलाई संविधानले सशस्त्र द्वन्द्वको रुपमा परिभाषीत गरेको भन्दै बस्नेतले उक्त तथ्यलाई सत्तापक्ष दलका सांसदहरुले उपेक्षा गर्दै जनयुद्धलाई हिंसाको रुपमा व्याख्या गर्ने काम उपयुक्त नभएको जिकिर गरे। उनको भनाईपश्चात सदन सुचारु भएको हो। आज सहकारी संस्था बचत रकम दुरुपयोग सम्बन्धमा संसदीय छानविन विशेष समितिका सभापति सूर्यबहादुर थापा क्षेत्रीले सहकारी संस्था बचत रकम दुरुपयोग सम्बन्धमा संसदीय छानविन विशेष समितिको प्रतिवेदन, २०८१ पेश गर्ने कार्यसूचीसमेत रहेको छ। यसैबीच संघीय संसद्को चालु अधिवेशन आज राति १२ बजेबाट अन्त्यको सिफारिस भएको छ। आइतबारको मन्त्रिपरिषद्को बैठकले अधिवेशन अन्त्यको सिफारिस गरेको सरकारका प्रवक्ता एवं सञ्चार तथा सूचना प्रविधिमन्त्री पृथ्बीसुब्बा गुरुङले जानकारी दिए। संवैधानिक प्रावधान अनुसार अधिवेशन आह्वान र अन्त्य मन्त्रिपरिषद्को सिफारिसमा राष्ट्रपतिबाट हुने व्यवस्था छ। चालु बजेट अधिवेशन वैशाख २८ गतेबाट प्रारम्भ भएको थियो।"
"जीबी राई,रवि लामिछानेलगायतलाई दोषी ठहर गर्दै छानविन समितिले आज प्रतिवेदन बुझाउँदै","काठमाडौं : सहकारी संस्था बचत रकम दुरुपयोग सम्बन्धमा गठित संसदीय छानविन विशेष समितिले आज अन्तिम प्रतिवेदन बुझाउँदैछ । दिउँसो १ बजे बस्ने संसद् बैठकमा समितिले प्रतिवेदन बुझाउने कार्यसूची छ । नागरिकको बचत सहकारीहरूले हिनामिना गरेको भन्दै लामो समयदेखि संसद् अवरुद्ध भएपछि २०८१ जेठ १५ गते संसदीय छानविन विशेष समिति गठन गरिएको थियो । भदौ २२ गतेसम्म समितिलाई प्रतिवेदन बुझाउने समयसीमा तोकिए पनि प्रतिवेदन लेखन नसकिएपछि थप १५ दिन समय थपिएको हो । थपिएको १५ दिनको समयसीमा यही असोज ६ गते पूरा हुँदैछ । तर,छानविन विशेष समितिले ६ दिन अगाडि नै संसद्मा अन्तिम प्रतिवेदन बुझाउन लागेको हो । अन्तिम प्रतिवेदन तयार गर्नका लागि समितिले रातदिन काम गरिरहेको छ । यस अवधिमा समितिले ६५ वटा भन्दा बढी औपचारिक बैठक सम्पन्न गरेको समितिका सभापति सूर्य थापाले जानकारी दिए । समितिको औपचारिकरुपमा अन्तिम बैठक अहिले संघीय संसद् सचिवालयमा बसिरहेको छ । यही बैठकले अन्तिम प्रतिवेदनलाई पूर्णता दिने निर्णय गर्नेछ। स्रोतका अनुसार समितिको प्रतिवेदनले गोर्खा मिडिया नेटवर्क अध्यक्ष जितेन्द्रबाबु (जीबी) राई,तत्कालिन प्रबन्ध निर्देशक रवि लामिछाने र सञ्चालक छविलाल जोशीलगायतलाई दोषी ठहर गरेको छ । पूर्वउपप्रधान एवं गृहमन्त्री र रास्वपाका सभापति लामिछानेले समितिमा दिएको जवाफ र छानविन विशेष समितिले गरेको अध्ययन प्रतिवेदनबीच तालमेल मिलेको नदेखिएको स्रोतले बताएको छ । बचत हिनामिना गर्ने विभिन्न २९ वटा सहकारीमाथि समितिले छानविन गरेको छ । समितिले अन्य विभिन्न सहकारीका बचत रकम अपचलन गर्नेहरूलाई तत्काल पक्राउ गरी अनुसन्धान अगाडि बढाउन सिफारिससमेत गरेको छ। विभिन्न सहकारीका अध्यक्ष, सञ्चालक,प्रबन्ध निर्देशक गरी २४ जना फरार छन् । समितिले लिखितरुपमै गृहमन्त्रीलाई फरार भएकाहरूलाई झिकाउन निर्देशन दिएपनि समितिको अन्तिम प्रतिवेदन तयार हुँदासमेत उनीहरू पक्राउ परेनन् । सरकारले सहकारीको रकम अपचनलबारे अनुसन्धान गर्न सात सदस्यीय छानविन समिति गठन गरेको थियो। समितिमा सभापति थापासहित सरिता भुसाल, दिलेन्द्रप्रसाद बडू, ईश्वरी न्यौपाने, लेखनाथ दाहाल, शिशिर खनाल र ध्रुवबहादुर प्रधान सदस्य छन् ।"
ब्राउन सुगरसहित भारतीय नागरिक पक्राउ,वीरगन्ज : वीरगन्ज८ पानीटंकीस्थित एक सेकुवा पसलबाट प्रहरीले लागुपदार्थ ब्राउन सुगर (खैरो हेरोइन)सहित एक भारतीयलाई पक्राउ गरेको छ । विशेष सूचनाको आधारमा जिल्ला प्रहरी कार्यालय पर्साबाट खटिएको प्रहरी टोलीले जमुना सेकुवा पसलबाट ४८ ग्राम ब्राउन सुगरसहित एक भारतीय नागरिकलाई पक्राउ गरेको हो । पक्राउ पर्नेमा भारतको बिहार राज्यको मोतिहारी जिल्लाको आदापुर निवासी विकास कुमार पटेल रहेको जिल्ला प्रहरी कार्यालय पर्साका प्रवक्ता प्रहरी नायब उपरीक्षक दीपक भारतीले जानकारी दिए । आइतबार बेलुकी जमुना सेकसवा पसलमा खाजा खाइरहेका बेला प्रहरी टोली पुगेर पटेललाई नियन्त्रणमा लिएको र उनको शरिर खानतलासी गर्दौ ४८ ग्राम ब्राउन सुगर बरामद भएको भारतीले बताए । ब्राउन सुगरसहित पक्राउ परेका पटेललाई जिल्ला प्रहरी कार्यालय पर्साको हिरासतमा राखेर थप अनुसन्धान भइरहेको उनले जानकारी दिए ।
बसन्तपुरमा कुमारीको सामूहिक पूजा (तस्बिरसहित),काठमाडौं : इन्द्र जात्राको दोस्रो दिन आज बसन्तपुर दरबार स्क्वायरमा कुमारी पूजा गरिएको छ । पूजामा ५०४ कुमारी देवीहरूको सहभागिता रहेको थियो । हरेक वर्ष कुमारी पूजा सेवा समिति भक्तजन परिवारले इन्द्रजात्राको अवसरमा कुमारी पूजाको आयोजना गर्दै आएको छ । दुर्भाग्य र रोगबाट बच्न देवीको आशीरवाद लिन महत्वपूर्ण मानिन्छ । महिनावारी सुरू नभएका बालिकाहरूलाई वैदिक परम्पराअनुसार सामूहिक कुमारी पूजा गरिएको हो। पूजाका लागि कुमारीहरूलाई विशेष रुपमा सिंगारिएको थियो। बेल विवाह नगरेका नेवार समुदायका २ देखि ८ वर्ष उमेर समूहका बाल कुमारी पूजामा सहभागी भएका हुन्। कुमारी पूजा गर्दा उनीहरू स्वस्थ्य र सुरक्षित हुने विश्वास छ।
"भारतमा गाँजा पुर्याउन प्रयोग गरिएको कार नियन्त्रण, २ जना पक्राउ",विराटनगर : लागुऔषध गाँजा भारत कटाउन प्रयोग गरिएको एउटा कारलाई प्रहरीले सोमबार बिहान विराटनगरबाट नियन्त्रणमा लिएको छ। गाँजा लोड गरेर विराटनगर हुँदै भारततर्फ जाँदै गरेको बा ८ च ७८८० नम्बरको कारलाई प्रहरीले बिहान ९ बजेतिर नियन्त्रणमा लिएको हो। कार चालकसहित २ जना पक्राउ परेका छन्। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले विराटनगर महानगरपालिका१५ स्थित २ नम्बर ढाटबाट ४३ किलोग्राम गाँजासहित कारलाई नियन्त्रणमा लिइएको जानकारी दिए। भारतको जोगवनीतर्फ जाँदै गरेको कारलाई नियन्त्रणमा लिएर चेकजाँच गर्दा पछाडिको सिटमा लुकाइछिपाइ राखिएको अवस्थामा लागुऔषध गाँजा भेटिएको उनको भनाइ छ। लागुऔषध नियन्त्रण ब्युरो विराटनगर र इलाका प्रहरी कार्यालय रानीबाट इन्सपेक्टर प्रकाश थापाको नेतृत्वमा खटिएको संयुक्त टोलीले कारलाई नियन्त्रणमा लिएर चेकजाँच गरेको थियो। कारमा लागुऔषध ओसारपसार भइरहेको विशेष सूचनाका आधारमा प्रहरी परिचालन गरिएको थियो। गाँजा बरामद भएपछि कारसहित चालक विराटनगर१५ का ३२ वर्षीय गणेश चौधरी र कारमा सवार विराटनगर१३ का २२ वर्षीय राजेश परियारलाई पक्राउ गरिएको डीएसपी बस्नेतको भनाइ छ। कार र गाँजासहित पक्राउ परेका दुवै जनालाई इलाका प्रहरी कार्यालय रानीमा राखेर प्रहरीले थप अनुसन्धान सुरु गरेको छ। प्रहरीका अनुसार पक्राउ परेकाविरुद्ध लागुऔषध ऐनअन्तर्गतको मुद्दा चल्ने छ। इन्सपेक्टर थापा नेतृत्वको टोलीले कानुनी कारबाहीको थप प्रक्रिया अघि बढाएको छ।
भावी प्रधानन्यायाधीशको नाम सिफारिस गर्न संवैधानिक परिषदको बैठक बस्दै,"काठमाडौं : भावी प्रधानन्यायाधीशको नाम सिफारिस गर्न प्रधानमन्त्री केपी शर्मा ओलीले संवैधानिक परिषदको बैठक बोलाएका छन् । शुक्रबार बसेको बैठकले सिफारिस गर्नु पहिले पर्याप्त अध्ययन गर्नुपर्ने भन्दै भावी प्रधानन्यायाधीशको नाम सिफारिस नगरेकाले आज पुन : बैठक बस्न लागेको हो। परिषद्को अध्यक्षका हैसियतले प्रधानमन्त्री ओलीले आज ५ बजे बालुवाटारमा बैठक बोलाएको सचिवालयले जनाएको छ। सरकारबाट बाहिरिएर प्रमुख प्रतिपक्षमा पुगेको नेकपा माओवादी केन्द्रका अध्यक्ष पुष्पकमल दाहाल प्रचण्डले संवैधानिक निकायका नियुक्तिमा आफ्नो पार्टीले पनि भागबण्डा पाउनुपर्ने माग गरेका छन्। उनले बालुवाटारमा बसेको प्रमुख तीन दलका शीर्ष नेताको बैठकमा रिक्त सबै संवैधानिक पदमा एकैपटक सिफारिस गर्न आग्रह गरेका थिए । विराटनगमा पनि पत्रकारसँग प्रचण्डले भनेका थिए, एउटा एउटा गर्नु राम्रो हुँदैन भनेर मैले भनेको छु। सबै रिक्त रहेका संवैधानिक आयोगहरुमा पूर्ति गर्नुपर्छ भन्ने लागेको छ। प्रचण्डले संवैधानिक परिषदमा प्रधानन्यायाधीश सिफारिसका लागि ८ जनाको नाम सिफारिस भएकाले पदका लागि सबै योग्य भएको बताए। संवैधानिक परिषदमा प्रधानमन्त्री, सभामुख, राष्ट्रिय सभा अध्यक्ष, प्रधानन्यायाधीश, प्रमुख प्रतिपक्षी दलका नेता र उपसभामुख रहने व्यवस्था छ। हाल संवैधानिक परिषद्मा प्रधानमन्त्री केपी शर्मा ओली, सर्वोच्च अदालतका प्रधानन्यायाधीश विश्वम्भरप्रसाद श्रेष्ठ, प्रमुख प्रतिपक्ष दलका नेता पुष्पकमल दाहाल प्रचण्ड, सभामुख देवराज घिमिरे, राष्ट्रियसभा अध्यक्ष नारायण दाहाल र उपसभामुख इन्दिरा रानामगर छन्। यसअगाडि उपसभामुख इन्दिरा रानाले सोमबार बस्ने बैठकले भावी प्रधानन्यायाधीश टुंग्याउने जानकारी दिएकी थिइन्। नयाँ प्रधानन्यायाधीश सिफारिस गर्न न्याय परिषद्ले भदौ २० गते नै ८ न्यायाधीशको नाम परिषद्मा पठाएको छ। वरिष्ठताका हिसाबले भावी प्रधानन्यायाधीशमा प्रकाशमान सिंह राउतको सम्भावना उच्च छ। यस अगाडि संवैधानिक परिषद्को बैठकबाट कृष्णमान प्रधान गत असार २ गते निर्वाचन आयोगको आयुक्तमा सिफारिस भएका थिए। तत्कालीन प्रधानमन्त्री प्रचण्डको अध्यक्षतामा बसेको बैठकले उनलाई सिफारिस गरेपनि संसदीय समितिमा लामो समयदेखि अनेकन प्रलोभन देखाएर आफूमाथि प्रधानले यौन शोषण गरेको एक महिलाले उजुरी दिनुका साथै बयान दिएकी थिइन्। संसदीय सुनुवाइ समितिले अस्वीकृत गर्ने लगभग निश्चित भएपछि प्रधानले आफ्नो नाम फिर्ताका लागि संसदीय सुनुवाइ समितिमा निवेदन दिएका थिए। उक्त विषय विवादमा आएकाले थप छलफलका लागि बिहीबारको बैठकमा आजसम्मका लागि समय राखिएको उपसभामुख रानाले बताएकी थिइन्"
झापामा सिटी सफारी चार्ज गर्ने क्रममा करेन्ट लागेर एकजनाको मृत्यु,झापा : झापाको गौरीगञ्जमा सिटी सफारी चार्ज गर्ने क्रममा करेन्ट लागेर एकजनाको मृत्यु भएको छ । मृत्यु हुनेमा गौरीगञ्ज गाउँपालिका२ का ३३ वर्षीय महेश राजवंशी रहेको जिल्ला प्रहरी कार्यालय झापाले जनाएको छ । राजवंशीले आफ्नै घरमा सिटी सफारी चार्ज गर्ने क्रममा विद्युत् सर्ट भइ करेन्ट लाग्दा घाइते भएका थिए । घाइते राजवंशीलाई तत्काल उपचारका लागि लाइफलाइन अस्पताल दमक लगिएकोमा चिकित्सकले मृत घोषित गरेका थिए । घटनाबारे इलाका प्रहरी कार्यालय गौरीगञ्जबाट अनुसन्धान गरिरहेको जनाइएको छ ।
पलेसालाई कांग्रेस बागमती प्रदेश कार्यसमितिले गर्यो सम्मान,काठमाडौं : नेपाली कांग्रेस बागमती प्रदेश कार्यसमितिले पेरिस पारालिम्पिकमा नेपालका लागि ऐतिहासिक कास्य पदक विजेता पलेसा गोवर्द्धनलाई सम्मान गरेको छ । सोमबार ललितपुरमा आयोजित एक कार्यक्रमकाबीच कांग्रेस बागमती प्रदेश कार्यसमितिका सभापति इन्द्रबहादुर बानियाले पलेसालाई सम्मानपत्रसहित सम्मान गरेका हुन्। कार्यक्रममा पलेसाले आफूले निकै मेहनत गरेका कारण पदक हासिल गर्न सफल भएको भन्दै आगामी दिनमा थप मेहनतका साथ अघि बढ्ने बताइन्। खेलको तयारीका लागि प्रयाप्त पूर्वाधार नहुँदा पनि उच्च मनोवलका साथ खेल प्रदर्शन गरेको उनले बताइन्। सन् २०२४ अगष्ट २८ देखि सेप्टेम्बर ८ सम्म मित्रराष्ट्र फ्रान्सको पेरिसमा आयोजित पेरिस पारालिम्पिक २०२४ मा ऐतिहासिक कास्य जितेकी थिइन्।
प्रधानमन्त्री ओलीले आज संसदमा सम्बोधन गर्ने,"प्रधानमन्त्री ओलीले अमेरिका भ्रमणको कार्यसूची सदनलाई जानकारी गराउने तयारी गरेका हुन्। काठमाडौं : प्रधानमन्त्री केपी शर्मा ओलीले आज प्रतिनिधि सभाको बैठकमा सम्बोधन गर्ने भएका छन्। आज दिउँसो १ बजे बस्ने नयाँ बानेश्वरमा बस्ने बैठकमा प्रधानमन्त्री ओलीले अमेरिका भ्रमणको कार्यसूची सदनलाई जानकारी गराउने तयारी गरेका हुन्। प्रधानमन्त्री ओली संयुक्त राष्ट्र संघको ७९ औं महासभामा भाग लिन असोज ४ गते अमेरिका जाँदैछन्। महासभाको मुख्य नारा कसैलाई पनि पछाडी नछाड्ने : वर्तमान र भावी पुस्तालाई शान्ति, दिगो विकास र मानव प्रतिष्ठाको उन्नतिको लागि एकजुट भएर काम गर्ने रहेको छ। महासभालाई सम्बोधन गरेपछि उनले अमेरिकाकाअन्य स्थानमा हुने कार्यक्रमलाई समेत सम्बोधन गर्ने गरी परराष्ट्र मन्त्रालयले कार्यतालिका बनाएको छ। यता गत भदौ १२ गते नेकपा (एमाले)का सांसद योगेश भट्टराईले सदन बोल्ने क्रममा माओवादीले भन्ने गरेको जनयुद्धलाई हिंसाको संज्ञा दिएपछि संसद्को अभिलेखबाट हटाउन माग उनीहरुले माग गरेका थिए। सभामुख देवराज घिमिरेले असंसदीय नरहेको रूलिङ गरेपछि माओवादी केन्द्रले सदनको कामकारबाही अघि बढ्न दिएको छैन। माओवादी केन्द्रको सोमबार बसेको संसदीय दलको बैठकले सदनको अवरोध कायमै राख्ने निर्णय गरेकाले अवरोध कायमै रहे प्रधानमन्त्री ओलीको सम्बोधन के हुने अनिश्चित छ। आज सहकारी संस्था बचत रकम दुरुपयोग सम्बन्धमा संसदीय छानविन विशेष समितिका सभापति सूर्यबहादुर थापा क्षेत्रीले सहकारी संस्था बचत रकम दुरुपयोग सम्बन्धमा संसदीय छानविन विशेष समितिको प्रतिवेदन, २०८१ पेश गर्ने कार्यसूचीसमेत रहेको छ। यसैबीच संघीय संसद्को चालु अधिवेशन आज राति १२ बजेबाट अन्त्यको सिफारिस भएको छ। आइतबारको मन्त्रिपरिषद्को बैठकले अधिवेशन अन्त्यको सिफारिस गरेको सरकारका प्रवक्ता एवं सञ्चार तथा सूचना प्रविधिमन्त्री पृथ्बीसुब्बा गुरुङले जानकारी दिए। संवैधानिक प्रावधान अनुसार अधिवेशन आह्वान र अन्त्य मन्त्रीपरिषद्को सिफारिसमा राष्ट्रपतिबाट हुने व्यवस्था छ। चालु बजेट अधिवेशन वैशाख २८ गतेबाट प्रारम्भ भएको थियो।"
विकासले निम्त्याएको विनाश,"सडक निर्माण अत्यावश्यक भएका थुप्रै ठाउँ छोडेर राजनीतिक पहुँचका भरमा जसरी कथित विकास गरिएको छ, त्यसले विनासमात्रै दिएको छ भन्ने मनन गर्न ढिला गर्नु हुँदैन । सडकमात्रै विकास होइन । सडक विकासको आधार हो, त्यो पनि पहिलो नै भन्दा पनि हुन्छ । तर नेपालमा विकास भनेकै सडक निर्माण भनेर बुझ्ने परिपाटी छ । त्यसैले डाँडाकाँडा, भिरपाखा र कुनाकन्दरासम्मै सडक सञ्जाल पुर्याउने होडबाजी छ । जनता नै घरघरै सडक पुगोस् भन्ने मनोविज्ञानका छन् र सस्तो राजनीति गर्ने जनप्रतिनिधिहरू त्यही मनोविज्ञानलाई सम्बोधन गर्ने होडबाजीमा हुन्छन् । जथाभावी खनिएका सडकले विकास होइन विनाश निम्त्याएको छ । वनजंगल, पानीका स्रोत केही पनि ख्याल नगरी भिरपाखालाई काँक्रा चिरे झैं सडक सञ्जालले चिरेको नेपालभरि देखिन्छ । जस्तो लुम्बिनी प्रदेशको कुरा गर्ने हो भने यहाँ अहिले १ हजार ६ सय ९९ वटा सडक योजना सञ्चालन भइरहेका छन् । बनिसकेका पनि हजारकै संख्यामा छन् । वातावरणीय मूल्यांकनबिना नै सडक निर्माण नै प्रमुख समस्या हो । बस्ती र खानेपानीका स्रोतहरूमाथि सडकको अतिक्रमणको परिणाम सहर, बजारमा खानीपानीको अभाव र मानव बस्ती विस्थापन हो । अनि जथाभावी खनिएका सडकले पहाडमा पहिरो चलाएका छन् । पहिरोले बाढी बढाएका छन् । तिनै बाढीपहिरोमा थुप्रैले ज्यान गुमाएका छन् । लुम्बिनीका १२ वटै जिल्लामा ५ वर्षको अवधिमा २ सय ५७ जनाको बाढी, पहिरो र डुबानबाट मृत्यु भएको छ । जसको मुख्य कारण अस्तव्यस्त रूपमा खनिएका सडक नै हो । विज्ञहरू त्यसै भन्छन् । देशभर यो संख्या ठूलो छ । लुम्बिनीलाई प्रतिनिधि उदाहरणका रूपमा बुझ्नुपर्छ । हो, विकासको पहिलो पूर्वाधार सडक हो, सडक निर्माण गरिनुपर्छ । तर, जथाभावी, बिना अध्ययन र इन्जिनियरिङ सडक खन्नु भएन । आवश्यकताको आधारमा सडक निर्माण गरिनुपर्यो । मागका आधारमा मात्रै जहाँ पायो त्यहीं सडक सञ्जाल विस्तार आवश्यक छैन । बरु मानव वस्तीलाई सडक नजिक ल्याउनुपर्छ, न कि जहाँजहाँ एकदुई घर छन्, त्यहाँ त्यहाँ सडक । त्यसो गर्दा राज्यको लगानी धेरै र उपलब्धि थोरै हुन्छ । अनि विकासका नाममा अरू विनास पनि सँगसँगै निम्तिन्छ । सडक निर्माण अत्यावश्यक भएका थुप्रै ठाउँ छोडेर राजनीतिक पहुँचका भरमा जसरी कथित विकास गरिएको छ, त्यसले विनासमात्रै दिएको छ भन्ने मनन गर्न ढिला गर्नु हुँदैन ।"
एक वर्षमै अख्तियारमा झन्डै २७ हजार उजुरी,"अख्तियारले विदेशको स्थायी आवासीय अनुमतिपत्र लिएको व्यक्ति निर्वाचन, मनोनयन वा नियुक्तिका लागि योग्य नहुने संवैधानिक व्यवस्था कार्यान्वयनका लागि कानुनी व्यवस्था गर्न प्रधानमन्त्री तथा मन्त्रिपरिषद्को कार्यालयमार्फत सबै निकायमा निर्देशन दिनुपर्ने सुझाव दिएको छ । काठमाडौं : अख्तियार दुरुपयोग अनुसन्धान आयोगमा आर्थिक वर्ष २०८०८१ मा भ्रष्टाचारसम्बन्धी २६ हजार ९ सय १८ उजुरी परेका छन् । अघिल्लो आर्थिक वर्षबाट जिम्मेवारी सरेर आएका ९ हजार २ सय ६८ उजुरीसमेत गरेर कारबाही गर्नुपर्ने जम्मा उजुरीको संख्या ३६ हजार १ सय ८६ छन् । जसमा ७६५९ प्रतिशत उजुरी (२७,७१४) स्क्रिनिङ तथा प्रारम्भिक छानबिनबाट फछ्र्योट भएको अख्तियारका प्रवक्ता एवं सहसचिव नरहरि घिमिरेले जानकारी दिए । राष्ट्रपति समक्ष आइतबार पेस गरिएको अख्तियारको ३४आंै प्रतिवेदनअनुसार उजुरीमध्ये सबैभन्दा बढी संघीय मामिला (स्थानीय तहसमेत) सँग सम्बन्धित ३८९१ प्रतिशत रहेको उल्लेख छ । शिक्षा (स्थानीय तहसमेत)१५७९ प्रतिशत, गैरकानुनी सम्पत्ति आर्जन ६९८ प्रतिशत, भूमि प्रशासन ६४९ प्रतिशत, नक्कली शैक्षिक प्रमाणपत्र ४७१ प्रतिशत, वन तथा वातावरण ३८२ प्रतिशत, स्वास्थ्य तथा जनसंख्याका ६८ प्रतिशत, भौतिक पूर्वाधार तथा यातायात ३६१ प्रतिशत, गृह प्रशासन ३५२ प्रतिशत, अर्थ २१३ प्रतिशत, ऊर्जा, जलस्रोत तथा सिँचाइ २१० प्रतिशत खानेपानी तथा सहरी विकास १६१ प्रतिशत र अन्य निकायक्षेत्रसँग सम्बन्धित उजुरीहरू ६६५ प्रतिशत छन् । भूमि व्यवस्था मन्त्रालयमा सबैभन्दा बढी उजुरी अख्तियारले संघीय मन्त्रालयमा भ्रष्टाचारका सबैभन्दा बढी उजुरी भूमि व्यवस्था, सहकारी तथा गरिबी निवारण मन्त्रालयमा परेको जनाएको छ । कुल उजुरीमा २२८९(१८१३ प्रतिशत)उजुरी गरेको उल्लेख छ । यस्तै गृह मन्त्रालयका १२५६(९९५ प्रतिशत), शिक्षा, विज्ञान तथा प्रविधि मन्त्रालयका १२२३(९६९ प्रतिशत), अर्थ मन्त्रालयका ७५४(५९७ प्रतिशत), स्वास्थ्य तथा जनसंख्या मन्त्रालयमा ७३६(५८३ प्रतिशत), भौतिक पूर्वाधार तथा यातायात मन्त्रालयमा ५०६(४०१प्रतिशत), संस्कृति, पर्यटन तथा नागरिक उड्डयन मन्त्रालयमा ४६८(३७१ प्रतिशत), उर्जा, जलस्रोत तथा सिँचाइ मन्त्रालयमा ४४२(३५० प्रतिशत), सञ्चार तथा सूचना प्रविधि मन्त्रालयमा ४२१(३३४ प्रतिशत) उजुरी परेको छ । यसैगरी उद्योग, वाणिज्य तथा आपूर्ति मन्त्रालयमा २८०(२२२ प्रतिशत) र अन्य मन्त्रालय तथा निकायमा ४२४८(३३६५) प्रतिशत उजुरी परेको अख्तियारको प्रतिवेदनमा उल्लेख छ । एक वर्षमा उजुरीमध्ये २७,७१४ वटा उजुरी अर्थात् ७६५९ प्रतिशत स्क्रिनिङ र प्रारम्भिक छानबिनबाट फछ्र्योट भएका छन् । जसमध्ये ९ सय ३२ वटा उजुरीउपर विस्तृत अनुसन्धान गरिएको छ । १३ हजार ५ सय उजुरी तामेली गरिएको छ । ४ सय ९६ उजुरी सुझाव दिई तामेली गरिएको छ । १२ हजार ७ सय ८६ उजुरीउपर कानुनबमोजिम अन्य आवश्यक कारबाहीका लागि लेखी पठाइएको छ । प्रारम्भिक छानबिनको क्रममा रहेका ८,४७२ उजुरी गत आर्थिक वर्ष जिम्मेवारी सरेर आएका छन् । १०५० विस्तृत अनुसन्धान गत आर्थिक वर्षमा १०५० वटा फाइलहरूको विस्तृत अनुसन्धान गरिए । विस्तृत अनुसन्धान गरी आयोग समक्ष पेस भएका फाइलको विषयमा ८६ वटा बैठक बसे । ती बैठकले २०१ वटा मुद्दा दायर गर्ने निर्णय गरेको छ । एक वर्षभरिका आयोगले १,२९४ निर्णय गरेको छ । आर्थिक वर्ष २०८०८१ मा विशेष अदालतमा दर्ता भएका २०१ वटा आरोपपत्रमध्ये गैरकानुनी लाभ हानिसँग सम्बन्धित सम्बन्धित सबैभन्दा धेरै छन् । अख्तियार दुरुपयोग अनुसन्धान आयोगले भ्रष्टाचारसम्बन्धी उजुरी परेका प्रदेशका १० मन्त्रालयको सूची सार्वजनिक गरेको छ । गैरकानुनी लाभ हानिसँग सम्बन्धित सम्बन्धित ५८ वटा मुद्दा विशेष अदालतमा दर्ता गरिएको छ । त्यस्तै घूसरिसवतसँग सम्बन्धित ४८ वटा, झुटानक्कली शैक्षिक योग्यताको नक्कली प्रमाणपत्रसम्बन्धी ३४ वटा, सार्वजनिक सम्पत्तिको हानि नोक्सानीसँग सम्बन्धित ३३ वटा, राजस्व चुहावटसम्बन्धी १३ वटा, गैरकानुनी सम्पत्ति आर्जनसम्बन्धी ११ वटा, र विविध विषयका ४ वटा मुद्दा पनि अख्तियारले विशेषमा दर्ता गरेको छ । १५४५ प्रतिवादी : कर्मचारी ५२०, विगो ८ अर्ब ४० करोड गत आर्थिक वर्षमा कुल १५४५ जनालाई प्रतिवादी बनाएर विदेश अदालतमा मुद्दा दायर गरिएको छ । ८ अर्ब ४० करोड ६ लाख ४९ हजार ४ सय ७ रुपैयाँ बिगो मागदाबी गरिएको छ । कुल प्रतिवादीहरूमध्ये राष्ट्रसेवक कर्मचारी ५२० छन् । निर्वाचित जनप्रतिनिधिहरू १०६ जनाविरुद्ध विशेषमा मुद्दा हालिएको छ । मनोनित पदाधिकारी १४८ जना, राजनीतिक नियुक्ति ३२, लेखापढी व्यवसायी, विचौलिया, संघसंस्था र अन्य व्यक्तिहरू ७३९ रहेका छन् । राष्ट्रसेवक कर्मचारी ५ सय २० जनामध्ये विशिष्ट श्रेणीका ६, सहसचिव वा सो सरह ३० उपसचिवसीडीई वा सो सरह ८२ र शाखा अधिकृतइन्जिनियर वा सो सरह २ सय २ र सहायकस्तरका २ सय जना छन् । १५२ मुद्दामा कसुर स्थापित आयोगबाट विगत वर्षहरूमा विशेष अदालतमा दायर भएका आरोपपत्रहरूमध्ये आर्थिक वर्ष २०८०८१ मा २३३ वटा मुद्दाहरूको फैसला प्राप्त भएको छ । जसमध्ये ४५ पूर्ण र १०७ आंशिक गरी १५२ मुद्दामा कसुर स्थापित भएको छ । समग्रमा विशेष अदालतबाट फैसला भएका भ्रष्टाचारसम्बन्धी मुद्दामा ६५२४ प्रतिशत कसुर ठहर भएको छ । विशेष अदालतबाट भएका फैसलाहरूमध्ये आर्थिक वर्ष २०८०८१ मा ९२ वटा फैसलाउपर सर्वोच्च अदालतमा पुनरावेदन गरिएको छ । साउनयताको दुई महिनामा ६९ फैसालाउपर सर्वोच्चमा पुनरावेदन गरिसकिएको छ । आयोगमा परेका उजुरीहरू र अनुसन्धानपश्चात् आयोगले दायर गरेका आरोपपत्रबाट घूसरिसवत लिने दिने, सार्वजनिक सम्पत्तिको हिनामिना, हानिनोक्सानी वा दुरुपयोग गर्ने लगायतका भ्रष्टाचार जन्य कार्य भएका देखिएको छ । त्यस्तै गैरकानुनी रूपमा सरकारीसार्वजनिक जग्गा व्यक्ति विशेषको नाममा दर्ता गर्ने, सार्वजनिक खरिद तथा निर्माणका काममा बदनीयत राखी व्यक्तिगत लाभ लिने तथा नेपाल सरकारलाई हानि पुयाउने, गैरकानुनी रूपमा सवारीचालक अनुमतिपत्र जारी गर्ने, गलत लिखत वा प्रतिवेदन बनाउने, परीक्षाको परिणाम फेरबदल गर्ने, गैरकानुनी रूपमा सम्पत्ति आर्जन गर्ने, राजस्व चुहावटहिनामिना गर्नेजस्ता भ्रष्टाचारजन्य कार्यहरू भएको देखिएको छ । अख्तियार दुरुपयोग अनुसन्धान आयोगले भ्रष्टाचारसम्बन्धी उजुरी परेका प्रदेशका १० मन्त्रालयको सूची सार्वजनिक गरेको छ । सुदूरपश्चिमको उद्योग तथा पर्यटन मन्त्रालयका उजुरी धेरै अख्तियारका अनुसार सबैभन्दा धेरै सुदूरपश्चिम प्रदेशको उद्योग तथा पर्यटन मन्त्रालयविरुद्ध उजुरी परेका छन् । जुन मन्त्रालयका भ्रष्टाचार सम्बन्धी १६४ (३७५ प्रतिशत) उजुरी परेको अख्तियारको वार्षिक प्रतिवेदनमा उल्लेख छ । त्यसपछि कर्णाली प्रदेशको उद्योग, पर्यटन तथा वातावरण मन्त्रालयका १२३(२८१) प्रतिशत उजुरी परेका छन् । बागमतीको सोही मन्त्रालयका ११७(२६७ प्रतिशत) उजुरी परेका छन् । यसैगरी कोशीको उद्योग, पर्यटन तथा वातावरण मन्त्रालयका ९६(२१९प्रतिशत) कर्णालीको भौतिक पूर्वाधार विकास मन्त्रालय (भौतिक पूर्वाधार तथा यातायातमात्र)का ९५(२१७ प्रतिशत), लुम्बिनीको सामाजिक विकास मन्त्रालयका ९२(२१० प्रतिशत), कणालीको भौतिक पूर्वाधार विकास मन्त्रालय (खानेपानी मात्र)मा ९०(२०६ प्रतिशत) उजुरी परेका छन् । यस्तै मधेसको भौतिक पूर्वाधार तथा विकास मन्त्रालयविरुद्ध ८७ (१९९ प्रतिशत) तथा बागमतीको सोही मन्त्रालयका ८०(१८३) प्रतिशत उजुरी परेका छन् । यस्तै बागमतीको उद्योग, पर्यटन वन तथा वातावरण मन्त्रालय(वन वातावरणमात्र)मा ७९(१८० प्रतिशत) उजुरी गर्दा अन्य मन्त्रालय तथा निकायमा ५(७६६४) प्रतिशत उजुरी परेको प्रतिवेदनमा उल्लेख छ । ७८ स्थानीय तहविरुद्ध मुद्दा गत आर्थिक वर्षमा ७८ वटा मुद्दा स्थानीय तहका छन् । २०१ मुद्दा दर्ता भएका झन्डै आधाजसो स्थानीय तहकै छन् । स्थानीय जनप्रतिनिधि,कर्मचारीसहित ४ सय ५६ जनालाई प्रतिवादी बनाइएको छ । निरोधात्मक र प्रबद्र्धधनात्मक पनि आयोगले उपचारात्मक कार्यहरूका अतिरिक्त भ्रष्टाचार हुनै नदिन निरोधात्मक र भ्रष्टाचारविरुद्ध जागरण अभिवृद्धि गर्ने प्रबद्र्धधनात्मक कार्यहरू सञ्चालन गर्ने गरेको प्रतिवेदनमा उल्लेख छ । निरोधात्मक कार्यतर्फ, सरकारी कार्यालयहरूको कार्य सरलीकरण, सूचना प्रविधिको प्रयोग गरी अभिलेख व्यवस्थापन एवं सेवा प्रवाहमा सुधार गर्ने जस्ता सुझावहरू लेखी पठाइएको छ । त्यस्तै आयोगमा सूचना प्रविधियुक्त कार्य वातावरण सिर्जना गर्ने र कार्यविधि परिष्कृत गर्ने कार्यहरू भएको अख्तियारले जनाएको छ । राष्ट्रपति पौडेल समक्ष ३४ औं वार्षिक प्रतिवेदन राष्ट्रपति रामचन्द्र पौडेल समक्ष अख्तियार प्रमुख आयुक्त प्रेमकुमार राईले आयोगको ३४ औं वार्षिक प्रतिवेदन (आर्थिक वर्ष २०८०८१) पेस गरेका छन् । त्यस क्रममा राष्ट्रपति पौडेलले आयोगले भ्रष्टाचार नियन्त्रणका विभिन्न रणनीतिहरू अबलम्बन गर्दै आएको बताए । उनले कार्य सम्पादन गर्दा आम नागरिक तथा राष्ट्रिय हितलाई मध्यनजर गरी सदाचार, निष्पक्षता र निर्भिकताको मूल मन्त्रलाई आत्मसात गरेकोमा अख्तियारप्रति खुसी व्यक्त गरे । सुशासन कायम गर्ने सन्दर्भमा भ्रष्टाचारजन्य कसुरको पहिचान गर्ने, अनुसन्धान तहकिकात र अभियोजनसम्बन्धी कार्यलाई वैज्ञानिक, तथ्यपरक र नतिजामुखी बनाउने कार्य बढी महत्वपूर्ण रहेको छ, राष्ट्रपति पौडेलले भने, संस्थागत क्षमता विकास र कर्मचारीहरूको व्यावसायिक दक्षता अभिवृद्धि गर्दै आयोगका काम कारबाहीलाई पारदर्शी र प्रभावकारी बनाउनु अत्यावश्यक छ । प्रमुख आयुक्त राईले संविधानले व्यवस्था गरेबमोजिम अख्तियारले सार्वजनिक पद धारण गरेका व्यक्तिले भ्रष्टाचार गरी अख्तियारको दुरुपयोग गरेको सम्बन्धमा अनुसन्धान गर्न तथा अनुसन्धानबाट भ्रष्टाचार मानिने कुनै काम गरेको देखिएमा त्यस्ता व्यक्ति र सो अपराधमा संलग्न अन्य व्यक्तिउपर कानुनबमोजिम अधिकार प्राप्त अदालतमा मुद्दा दायर गर्ने कार्य गर्दै आइरहेको बताए । उनका अनुसार केन्द्रीय कार्यालय टंगाल, काठमाडौं एवं आयोग मातहतका कार्यालयहरू इटहरी, बर्दिबास, हेटौंडा, पोखरा, बुटवल, सुर्खेत र कन्चनपुरमा तथा बुटवलको सम्पर्क कार्यालय नेपालगञ्जबाट कार्यसम्पादन भइरहेका छन् । हाल आयोगमा कुल ९ सय ९० कर्मचारीको दरबन्दी रहेको उल्लेख गर्दै प्रमुख आयुक्त राईले आयोगबाट ३३ वटा जिल्लाका प्रमुख जिल्ला अधिकारीहरूलाई अनुसन्धानसम्बन्धी अधिकार समेत प्रत्यायोजन गरिएको बताए । प्रवक्ता घिमिरेका अनुसार आयोगको चौथो संस्थागत रणनीतिक योजना कार्यान्वयन भई आर्थिक वर्ष (२०८१८२२०८५८६) को लागि पाँचौं रणनीतिक योजना तर्जुमाको क्रममा रहेको छ । आगामी पाँच वर्ष अवधिको रणनीतिक योजनामा भ्रष्टाचारका नयाँ आयाम र प्रवृत्तिलाई ध्यानमा राखेर आयोगको अनुसन्धान र अभियोजन क्षमता अभिवृद्धि गर्ने र संस्थागत क्षमता विकास गर्ने जस्ता विषयहरू प्रमुख रणनीतिको रूपमा छन् । अख्तियारका सुझाव अख्तियारले विदेशको स्थायी आवासीय अनुमतिपत्र लिएको व्यक्ति निर्वाचन, मनोनयन वा नियुक्तिका लागि योग्य नहुने संवैधानिक व्यवस्था कार्यान्वयनका लागि कानुनी व्यवस्था गर्न प्रधानमन्त्री तथा मन्त्रिपरिषद्को कार्यालयमार्फत सबै निकायमा निर्देशन दिनुपर्ने सुझाव दिएको छ । राष्ट्रिय सतर्कता केन्द्रद्वारा पेस भएको आर्थिक वर्ष २०७९०८० को सम्पत्ति विवरण अनुगमन प्रतिवेदनबमोजिम समयमा सम्पत्ति विवरण नबुझाउने कर्मचारीहरूलाई ५ हजार रुपैयाँ जरिवाना गरी ३० दिनभित्र तोकिएको निकायमा सम्पत्ति विवरण बुझाउन लगाउनुपर्ने पनि अख्तियारको सुझाव छ । बजेट कार्यान्वयनको क्रममा गरिने सार्वजनिक खरिदको कार्य पारदर्शी, प्रतिस्पर्धी र गुणस्तरीय बनाउन २२ बुँदे सुझाव प्रतिवेदनमा दिइएका छन् ।"
शान्तिसम्झौताको लुकेको पाटो,"संसारले गर्दै आएको शान्ति सम्झौताका नजीरलाई के सरकारमाओवादीबीचको शान्ति सम्झौतामा प्रयोग गरियो त ? शान्ति सन्धि दुई वा दुईभन्दा बढी युद्धरत देशबीच गरिन्छ। सन्धि हुनुअघि युद्धरत सबै पक्षलाई राखिन्छ। छलफल, भनाभनझगडा आदि हुन्छन् नै। अन्तमा, लेनदेन अर्थात् गिभ एन्ड टेकमा शान्ति सन्धि हुन्छ। तर एउटा पक्षले शतप्रतिशत जितेको र अर्को पक्षले पूरै हारेको अवस्थामा भने विजेता पक्षले नै आफ्ना भनाइ लादेर सन्धि गराउँछन्। जुन देशभित्र लडिरहेका समूह वा सरकार र विरोधी समूहबीच सम्झौता गराइन्छ। यसमा पनि धेरै छलफलबाजाबाजझगडा अनि लेनदेन अर्थात् गिभ एन्ड टेक हुन्छ नै। आन्तरिक द्वन्द्व समाधानमा गरिने सम्झौता धेरै झन्झटिलो हुन्छ। जस्तो, नेपाल सरकार र नेकपा माओवादीले २०६३ मंसिर ५ गते १० वर्षभन्दा लामो गृहयुद्ध अन्त्य गरे। उक्त घोषणा गर्दै हस्ताक्षर गरेको सम्झौता पत्र हो, विस्तृत शान्ति सम्झौता। जसमा तत्कालीन प्रधानमन्त्री गिरिजाप्रसाद कोइराला र नेकपा माओवादीका अध्यक्ष पुष्पकमल दाहाल प्रचण्डले हस्ताक्षर गरेका थिए। संसारले गर्दै आएको शान्ति सन्धि र शान्ति सम्झौताका नजीरलाई के श्री ५ को सरकार र विद्रोही माओवादीबीचको विस्तृत शान्ति सम्झौतामा प्रयोग गरियो त ? नेपालीको इमान्दारिता नबेची र धर्म नछाडी जवाफ दिने हो भने त्यो शान्ति सम्झौताले बाटो बिराएको थियो। माओवादी पार्टी र माओवादी समर्थित १२ बुँदेका सहयात्री कोइरालाबीचको एकलौटी सहमति थियो त्यो। किनभने : माओवादी विद्रोहीसँग तत्कालीन श्री ५ को सरकारको लडाइँ थियो त्यो। श्री ५ को सरकारविरुद्ध हतियार उठाउने, सरकारी र व्यक्तिगत सम्पत्ति लुट्नेनास गर्ने, प्रहरीसेना मार्ने, राजनीतिक व्यक्तिहरू मार्ने माओवादीले नै सुरु गर्यो। त्यसको प्रतिरक्षामा श्री ५ को सरकार उत्रियो। करिब १० वर्ष देशभित्र द्वन्द्व भयो। शतप्रतिशत यो द्वन्द्व श्री ५ को सरकार र माओवादीबीच भएकै हो। प्रचण्ड नेतृत्वको नेकपा (माओवादी)ले उक्त सरकारविरुद्ध र श्री ५ महाराजधिराज वीरेन्द्र र श्री ५ महाराजधिराज ज्ञानेन्द्र राष्ट्र प्रमुख हुँदा विभिन्न सरकारले श्री ५ को सरकारको नामबाट प्रचण्ड नेतृत्वको माओवादीविरुद्ध आन्तरिक लडाइँ गराएको हो। जसमा नेपालभित्रका अन्य कुनै पनि राजनीतिक दलको सहभागिता थिएन। तसर्थ, विस्तृत शान्ति सम्झौता (शान्ति सम्झौता) गर्ने हकदार यी दुवै संस्था मात्र थिए। २००७ सालमा भएको नेपाली राणा प्रशासकहरू विरुद्धको नेपाली कांग्रेस नेतृत्वको क्रान्तिलाई रोक्न भारतमै पुगेर कांग्रेस, राणा प्रशासक र राजाको उपस्थितिमा शान्ति सम्झौता भएकै हो। यद्यपि, ती ३ समूहलाई बार्तामा सँगै भेट गराइएन पनि भनिन्छ। त्यस बेलाका द्वन्द्वरत समूह कांग्रेस र राणा प्रशासक (श्री ३ महाराज) थिए। तर त्यही भारतले माओवादी द्वन्द्वलाई अन्त गर्नेबारेको १२ बुँदे सम्झौता गर्दा किन श्री ५ को सरकारको उपस्थिति चाहेन ? किनकि भारत माओवादी र अन्य ७ दललाई एक बनाई नेपालमा राजा फाल्न मात्रै चाहन्थ्यो। उसले शान्ति चाहेकै थिएन। भारतको उद्देश्य नेपाली शक्तिको श्रीपेच आफूले लगाउने मात्र थियो। अन्यथा १२ बुँदे सम्झौता गराउनु अगाडि भारतले नेपालको अर्थात् श्री ५ को सरकारको उपस्थिति खोज्थ्यो नै। उक्त शान्ति सम्झौतामा १२ बुँदे गर्ने र माओवादी समर्थित गिरिजाप्रसाद कोइरालाको सरकारले कसरी सही गर्न सक्छ ? श्री ५ को सरकार, शाही नेपाली सेना, श्री ५ वा प्रतिनिधि, श्री ५ को सरकारका अन्य प्रतिनिधि किन राखिएन ? के यो न्यायपूर्ण थियो ? पक्कै थिएन। यो श्री ५ र श्री ५ को सरकारसँग डराएको लाचारी मात्र थियो। तसर्थ द्वन्द्वरत समूहबीच नभै मित्र समूहबीच भएको त्यो शान्ति सम्झौता धोका थियो। हाल यो सम्झौता नै अर्को द्वन्द्वको मूल बनेको छ। यो देशको दुर्भाग्य भनेको नै श्री ५ को सरकारलाई लात ठोकेर भारतले गराएको १२ बुँदे सम्झौता हो। विस्तृत शान्ति सम्झौतामा श्री ५ को सरकारलाई राखेको भए राजा फाल्ने भारतलाई र हिन्दु धर्म फाल्ने युरोपियन केही मुलुकलाई घाटा हुने प्रष्टै थियो। श्री ५ को सरकार र माओवादीबीच शान्ति वार्ता भएको भए पक्कै पनि नेपालमा राजाको स्थान, हिन्दूलगायत सनातन धर्मको स्थान, संघीयताको मामिला, संविधान सभा लगायतको विषयमा वादविवाद र संवाद हुन्थे नै। अनि दुवै पक्षका लेनदेनमा धेरै कुरा उतिखेरै निक्यौल हुन्थे। संविधानमा चोरी चोरी सभामुखले नेपाल धर्म निरपेक्ष भन्ने शब्दहरू घुसाउन पाउने थिएनन्। यसरी, संविधान बनाउनुअघि जनताबाट मागिएका सुझावदेखि डराएर १२ बुँदेका कर्ताहरूले भारत र युरोपियनका एजेन्डा हालेर संविधान जारी गर्नै पर्ने स्थिति पक्कै आउने थिएन। होइन भने किन जनताको सुझावलाई लात ठोक्नु पर्यो ? संविधानमा किन जनताको आवाजलाई उपेक्षा गरियो ? यो सबै कुरा अर्थात् एजेन्डाहरूलाई श्री ५ को सरकार र माओवादीबीचको शान्ति वार्तापछि आएका निष्कर्ष अर्थात् दुवै पक्षको जित (विनविन सिचुएसन) नै निष्कर्ष भई विस्तृत शान्ति सम्झौता हुन्थ्यो। विस्तृत शान्ति सम्झौताको नाममा सबैथरी अर्थात् नेपाली र विदेशी शक्ति, अन्तर्राष्ट्रिय शान्ति सम्झौता, अन्तर्राष्ट्रिय द्वन्द्व व्यवस्थापनको मर्म र संसारका नजीरलाई लत्याइएको छ । यसैले नेपालमा अहिले गृहयुद्ध र आर्थिक भोकमरी निम्त्याउँदैछ । अन्तमा, विस्तृत शान्ति सम्झौताको नाममा सबैथरी अर्थात् नेपाली र विदेशी शक्ति, अन्तर्राष्ट्रिय शान्ति सम्झौता, अन्तर्राष्ट्रिय द्वन्द्व व्यवस्थापनको मर्म र संसारका नजीरलाई लत्याइएको छ। यसैले नेपालमा अहिले गृहयुद्ध र आर्थिक भोकमरी निम्त्उाउँदैछ। नेपाली देश छाडेर भागिरहेका छन्। देशको माटो र नागरिकसमेत पैसामा बेचिएका छन्, नेतानेतृहरूबाट। शक्ति राष्ट्रहरूले नेपालको राजनीतिलाई हाल ६ रेक्टरको भूकम्प जस्तै हल्लिने बनाइदिएका छन्। देश रोइरहेको छ। हाम्रा केही बुद्धिजीवी, प्रधानमन्त्रीहरू, अवकास प्राप्त नेपाली सेनाका जर्नेलहरू र केही नेताहरू लगायतले यो शान्ति सम्झौतालाई विश्वकै नमुना भन्दैछन्। यही सम्झौताको प्रारूप अर्थात् मोडल बोकेर यी पात्रहरू कोलम्बियासम्म पुगेका छन्। यो लज्जास्पद भनाइ र गराइ हो। यो नेपालका लागि धोका भयो। अब यस्तो शान्ति सम्झौता अरू देशमा नहोस्। अझै भन्नुपर्दा, यो शान्ति सम्झौता गर्दाको अवस्थामा नेपाली सेनाले समेत छाडिसकेका ज्ञानेन्द्र बोल्न सक्ने अवस्थामा थिएनन्। तर, यस्तो एकतर्फी सम्झौता हुँदै गर्दा पनि नेपाली सेनाले चुइक्क नबोल्नु अनि सम्झौतामा आफ्नो अंश नखोज्नु दुर्भाग्य थियो। यो सम्झौताले नेपाली सेनालाई माओवादीले लछारपछार पारेर हराएको अनि शक्तिविहीन भई पानीमा भिजेको मुसोको रूपमा सम्झिएर गरिएको बलमिच्याईं थियो। नेपाली सेनाले यो पाटोमा ठुलो गल्ती गरेकै हो। त्यसपछिको सेनाको ठुलो गल्ती भनेको मधेस प्रदेशको नाममा छुट्याइएको भूगोलमा कुनै बाधाविरोध नगर्नु हो। यो विस्तृत शान्ति सम्झौताकोे बारेमा द्वन्द्व व्यवस्थापनबारे बुझेको अन्य देशप्रेमी कलमजीवी र वक्ताहरूबाट पनि थप पुष्ट्याइँ हुनेछ भन्ने विश्वास लिइएको छ।  बस्न्यात ट्रोम्सो युनिभर्सिटी नर्वेका द्वन्द्व व्यवस्थापन विषयमा भिजिटिङ स्कलर हुन् ।"
"ट्रकमा मोटरसाइकल ठोक्किएर दुर्घटना, एक जनाको मृत्यु",विराटनगर : विराटनगरको सडकमा पार्किङ गरेर राखिएको ट्रकमा मोटरसाइकल ठोक्किएर आइतबार राति दुर्घटना भएको छ। विराटनगर महानगरपालिका१४ हनुमान मन्दिरनजिक कोशी राजमार्गमा दुर्घटना हुँदा १ जनाको मृत्यु भएको छ। मोरङ ट्रफिक प्रमुख इन्सपेक्टर राजन लम्सालका अनुसार सडकको साइडमा पार्किङ गरेर राखिएको यूपी ३ पी २८९१ नम्बरको ट्रकमा विराटनगरबाट रानीतर्फ जाँदै गरेको प्रदेश १०२०४४ प ८०८५ नम्बरको मोटरसाइकल राति १०:३० बजेतिर ठोक्किएको हो। दुर्घटनामा मोटरसाइकलको पछाडि सवार विराटनगर१० का २५ वर्षीय कृष्ण मण्डलको मृत्यु भएको उनले बताए। दुर्घटनामा परेर कृष्णसहित मोटरसाइकल चालक विराटनगर१५ का १८ वर्षीय राजीव मण्डल गम्भीर घाइते भएको जानकारी लम्सालले दिए। घाइतेमध्ये कृष्णको उपचारका क्रममा विराटनगर अस्पताल एवं विराट नर्सिङ होममा सोमबार बिहानका राति १ बजेतिर मृत्यु भएको उनको भनाइ छ। गम्भीर अवस्थाका राजीवको विराट नर्सिङ होममै उपचार भइरहेको छ। दुर्घटनापछि ट्रक चालक भारतको उत्तर प्रदेश मोहनगन्जका २८ वर्षीय मक्सुद आलम भागेका थिए। खोजतलासका क्रममा उनलाई नियन्त्रणमा लिएर प्रहरीले घटनाको अनुसन्धान अघि बढाएको छ। मोटरसाइकलको तीव्र गतिका कारण दुर्घटना भएको पत्ता लागेको प्रहरीको भनाइ छ।
कहिले चढ्न पाइएला रेल ?,"प्रधानमन्त्री ओलीले रेलमा जोड दिए पनि सरकारी संयन्त्रले भने काममा झेल गरिरहेको छ । काठमाडौं : तेस्रोपटक सत्ताको चाबी हातमा लिएपछि प्रधानमन्त्री केपी शर्मा ओलीले पूर्वपश्चिमदेखि उत्तरदक्षिण जोड्ने रेल निर्माणलाई प्राथमिकता दिइरहेका छन् । भौतिक मन्त्रालयको प्रगति समीक्षामा त प्रधानमन्त्री ओलीले रेल निर्माणको काम तीव्र रूपमा अघि बढाउन निर्देशन नै दिए । मुलुकमा पानीजहाज र रेल निर्माणको आफ्नो सपना पूरा गर्न ओलीले सरकारी निकायलाई बारम्बार घच्घच्याइरहेका छन् । तर, प्रधानमन्त्री ओलीले रेलमा जोड दिए पनि सरकारी संयन्त्रले भने काममा झेल गरिरहेको छ । पूर्वपश्चिम विद्युतीय रेलमार्ग निर्माणकै कुरा गरौंन । १५ वर्ष भयो, यसको निर्माण सुरु भएको । तर, प्रगति भने न्यून छ । यस्तै गतिमा काम भयो भने अझै कैयौं दशक यसमै मुलुक अल्झिनुपर्ने हो ? यसै भन्न गाह्रो छ । विश्वले यातायात र पूर्वाधारको क्षेत्रमा चमत्कार गरिसकेको छ । नेपालसँगै सिमा जोडिएका चीन र भारतमा माकुराका जाला जस्ता रेलमार्ग बनेका छन् । अत्याधुनिक रेल गुडिरहेका छन् । तर, मुलुकका लागि करिब १ हजार किलोमिटरको पूर्वपश्चिम विद्युतीय रेलमार्ग निर्माणको काम नै फलामको च्युरा जस्तै भएको छ । सरकारले पूर्वपश्चिम विद्युतीय रेलमार्गलाई राष्ट्रिय गौरवको आयोजनामा समेटेको छ । तर, यसको प्रगति हेर्दा जालमर्दो अवस्था छ । पूर्वपश्चिम मात्र होइन, मुलुकमा अन्य ५ रेलमार्गको पनि सम्भाव्यता अध्ययन भइसकेको छ । काठमाडौंपोखरा, कुरिनटारलुम्बिनी, केरुङकाठमाडौं, रक्सौलकाठमाडौं र काठमाडौं मेट्रो रेलको सम्भाव्यता अध्ययन भएको वर्षांै भइसक्दा पनि काममा भने सिन्को पनि भाँचिएको छैन । यी सबै रेल बनाउने मुलुकलाई ३५ खर्ब ५१ अर्ब बजेट भए पुग्छ । विज्ञहरूका अनुसार, रेल बनाइदिन विभिन्न दाताले सरकारलाई प्रस्ताव गरे पनि सरकारी निकाय नै इच्छुक नदेखिएकाले कामले गति लिन नसकेको हो । बजेटमै प्राथमिकता छैन त कसरी बन्छ रेल ? नीतिगत रूपमा रेल निर्माणलाई सरकारले प्राथमिकतामा राखेको छ । तर, त्यसको कार्यान्वयन गर्ने वार्षिक बजेटमा भने उल्टो छ । पूर्वपश्चिम रेलमार्ग बनाउन सरकारले हालसम्म छुट्ट्याएको बजेट करिब ३८ अर्ब ४६ करोड रुपैयाँ मात्रै हो । त्यसमध्ये २५ अर्ब ६८ करोड रुपैयाँ खर्च भइसकेको रेल विभागको भनाइ छ । अरू काम अघि बढाउन बजेट अभाव भएको विभागको भनाइ छ । हुन त, दशकअघिबाट सुरु भएको रेल निर्माणको काममा ढिलाइ हुँदा कुल लागत पनि बढ्दै गएको छ । सरकारले नीतिमा प्राथमिकतामा राखे पनि स्रोत अभावका कारण पर्याप्त बजेट छुट्ट्याउन नसकिएको तालुकदार मन्त्रालयको भनाइ छ । अहिलेको हिसाबमा नै बजेट विनियोजन हँुदै गए पूर्वपश्चिम रेल चढ्ने नेपालीको सपना पूरा हुन कैयौं दशक लाग्ने भौतिक पूर्वाधार तथा यातायात मन्त्रालयका सचिव केशव शर्मा बताउँछन् । कोटेश्वरकलंकी, कलंकीमहाराजगन्ज, महाराजगन्जकोटेश्वर, बूढानीलकण्ठसूर्यविनायक र चाबहिलकलंकी गरी पाँच खण्डमा रेल सेवा सञ्चालन गर्न सकिने प्रतिवेदनमा उल्लेख थियो । तर, उक्त अध्ययन अध्ययनमै सीमित छ । यसको भौतिक निर्माण कार्य तीव्र बनाउन बजेट पनि बढाउनुपर्ने सचिव शर्मा बताउँछन् । तर, सरकारको स्रोत नै संकुचित भएको र जनताको दैनिक जीवनयापनका लागि बाटोघाटोलगायत अन्य क्षेत्रमा केन्द्रित हुनुपर्दा रेल निर्माण बजेटका हिसाबले कम प्राथमिकतामा परेको उनको भनाइ छ । रेलमार्गले व्यापार सहजीकरण गर्छ । अनुसन्धानले राजमार्गभन्दा रेलमार्गको ढुवानी खर्च २५ देखि ३० प्रतिशतले सस्तो हुने देखाउँछ । सरकारले दीर्घकालीन सोच राखेर रेलमार्ग निर्माणमा तदारुपता देखाउनुपर्ने विभागका पूर्वमहानिर्देशक रोहित बिसुराल बताउँछन् । लागत बढेको बढ्यै रेलमार्ग निर्माणमा ढिलाइसँगै यसले लागत भने बर्सेनि बढिरहेको छ । विभागको पछिल्लो तथ्यांकअनुसार पूर्वपश्चिम रेलमार्ग आयोजनाको कुल लागत करिब १५ खर्ब रुपैयाँ अनुमान गरिएको छ । यसमा जग्गा मुआब्जा बापतको रकम पनि समावेश छ । २०६५०६६ सम्पन्न भएको सम्भाव्यता अध्ययनमा यस आयोजनाको लागत करिब ३ खर्ब ७१ अर्ब अनुमान गरिएको थियो । हरेक वर्ष करिब ८ प्रतिशतका दरले आयोजनाको लागत बढ्ने विभाग बताउँछ । आयोजना आर्थिक वर्ष २०८६०८७ मा सम्पन्न गर्ने सरकारले घोषणा गरे पनि अहिलेको गतिले उक्त लक्ष्य भेट्न नसकिने भौतिक मन्त्रालयकै अधिकारीहरू बताउँछन् । पूर्वपश्चिम रेलको प्रगति यस रेलमार्गका लागि सम्पूर्ण खण्डको विभिन्न चरणमा विस्तृत आयोजना प्रतिवेदन तयार भइसकेका छन् । पूर्वको काँकटभिट्टाबाट सुरु भएर पश्चिमको महेन्द्रनगरसम्म ९२५ किलोमिटर लम्बाइ छ । यसमा जोडिने लिंकपछि कुल लम्बाइ १ हजार ४ किलोमिटर पुग्ने छ । यो रेलमार्गको ६ लिंकबाट भारतसँग पनि रेलमार्ग जोडिने छ । काँकटभिट्टबाट भारतको न्युजलपाइगुडी, इटहरी विराटनगरबाट बथनवा, बर्दिबास जनकपुरबाट जयनगर, निजगढ सिमराबाट रक्सौल, बुटवल भैरहवाबाट नौतनुवा र कोहलपुर नेपालगन्जबाट नेपालगन्ज रोड जोडिने छ । यो रेलमार्गलाई १० खण्डमा विभाजन गरिएको छ । यी खण्डमा बर्दिबासचोचा, चोचानिजगढहेटौंडाभरतपुर, अमरापुरीतमसरीया र तमसरीयाबुटवल ब्रोड गेज र बाँकी खण्ड स्ट्यान्डर्ड गेजमा बनाउने भनिएको छ । यस रेलमार्गको सबैभन्दा धेरै काम अघि बढेको भनेको बर्दिबासचोचा खण्ड मात्रै हो । यस खण्डको डीपीआर सन् २०१३ मा नै सम्पन्न भएको थियो । यसको ठेक्का लगाएर काम सुरु भइसकेको विभागका प्रतिनिधि बताउँछन् । कुल ७० किलोमिटर लम्बाइमध्ये ६५ किलोमिटरमा पहिलो चरणको काम सम्पन्न भएको छ । पहिलो चरणको काममा ट्र्याकाबेड र १६ पुल निर्माण सम्पन्न भएको बताइएको छ । यसमा १९८ बिघा जमिन अधिग्रहण गरिसकेको छ । सरकारले बर्दिबासचोचा(निजगढ) खण्डलाई सम्पन्न गर्ने हो भने निजगढदेखि भारतको जयनगरसम्म सीधा रेलमार्ग जोडिने छ । यता, निर्माणाधीन निजगढ द्रुतमार्ग सञ्चालनमा आएपछि भारतबाट हुने ढुवानीलगायत सबैमा कम मूल्य पर्ने विभाग बताउँछ । तर, मुआब्जा रकममा चित्त नबुझेका कारण र ऐलानी जग्गामा बसोबास तथा भोगचलन गरिरहेका व्यक्तिहरूको अवरोधका कारण केही स्थानमा रेलमार्ग निर्माणमा समस्या रहेको छ । काँकडभिट्टाइनरुवा खण्डअन्तर्गत ७२७ बिघा जमिन ०७७ सालमा सरकारले रोक्का गरेको थियो । तर, बजेट नभएका कारण यो खण्डमा जग्गा मुआब्जाको टुंगो लाग्न सकेको छैन । यसका साथै नदीजन्य निर्माण सामग्री सहज रूपमा प्राप्त गर्न पनि समस्या रहेको विभागले जनाएको छ । काठमाडौंरक्सौल रेलमार्ग, काम अघि बढेन सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि काठमाडौंरक्सौल रेल निर्माणको काम अघि बढेको हो । दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुने विज्ञहरू बताउँछन् । भारतले विस्तृत अध्ययन प्रतिवेदन बुझाएको भौतिक मन्त्रालयले जनाएको छ । सन् २०१२ मा भारत सरकारसँग दुई देशको सीमा जिल्ला जोड्ने गरी पाँच ठाउँमा रेलमार्ग निर्माण गर्ने सहमति भएको थियो । भारत सरकारको अनुदान सहयोगमा पाँच स्थानमा रेल निर्माण गर्ने भनिएकोमा एउटा काठमाडौंरक्सौल र अर्को बथनाहादेखि विराटनगरको रेलमार्गको काम अघि बढेको छ । जसमा बथनाहादेखि विराटनगरको रेलमार्ग निर्माण सम्पन्न भए पनि सञ्चालनमा आउन सकेको छैन । काठमाडौंरक्सौल रेलमार्गको प्रिलिमिनरी इन्जिनियरिङ कम ट्राफिक (पीईटी) सर्वेक्षण भएको करिब ५ वर्ष बिते पनि निर्माणका लागि प्रक्रिया अघि बढ्न सकेको छैन । नागढुंगाधुलिखेल रेलबाट दैनिक १ लाख ५८ हजार र बूढानीलकण्ठखोकना रेलबाट दुई लाख यात्रु लाभान्वित हुने प्रारम्भिक अध्ययनको निष्कर्ष थियो । भारतले अनुदानमा नै यो रेलमार्गको पीईटी सर्वेक्षण २०१९ सम्पन्न गरी नेपाललाई बुझाएको थियो । ब्रोडगेजमा बन्ने यो रेल विद्युतीय बन्ने भनिएको छ । काठमाडौंलाई भारतको विहार राज्यको रक्सौलसँग जोड्ने गरी रेलमार्ग निर्माण गर्ने योजना बनाएर अध्ययन भइरहेको छ । जटिलता तथा चुनौती भौगोलिक बनावट, भौगर्विक जटिलता, भूकम्पीय जोखिम र सञ्चालन असहजताका कारण केरुङकाठमाडौंको सम्भाव्यता अध्ययन भइरहेको केरुङकाठमाडौं ७२ किलोमिटर रेलमार्गको विस्तृत सम्भाव्यता अध्ययन भइरहेको छ । चीन सरकारको अनुदान सहयोगमा उक्त अध्ययन भइरहेको हो । रेलमार्गको अध्ययन कार्यान्वयनका लागि चीन सरकारले चाइना रेलवे सर्भे एन्ड डिजाइन इन्स्टिच्युट ग्रुप कोअपरेटिभ लिमिटेडलाई छनौट गरेको हो र अहिले काम भइरहेको रेल विभागले बताउँछ । २०७८ साल चैतमा चिनियाँ विदेशमन्त्री वाङ यी नेपाल भ्रमणका आएका बेला उक्त रेलमार्गको विस्तृत अध्ययनको काम अघि बढाउने सम्बन्धमा सहमति भएको थियो । २०७९ साउनमा चिनियाँ विदेशमन्त्री यीको निमन्त्रणमा परराष्ट्रमन्त्री नारायण खड्का चीन भ्रमणमा गएको समयमा यस सम्बन्धमा छलफल भएको थियो । आयोजनाको पूर्वसम्भाव्यता अध्ययन भने २०७५ मंसिरमै सकिएको थियो । यसलगत्तै विस्तृत अध्ययन गर्ने भनिए पनि कोभिडले रोकिएको थियो । दुई देशबीचको जमिन केनेक्टिभिटिमा मद्दत गर्ने सो रेलमार्गको लम्बाइ केरुङदेखि काठमाडौंसम्म ७२ किलोमिटर छ । तर, चीनको सिगाप्सेसम्म रेलमार्ग छ । सोही ठाउँबाट केरुङ हँुदै काठमाडौंसम्म ६ सय किलोमिटर लम्बाइ पर्छ । सो रेलमार्गमा चीनको सिगाप्सेदेखि केरुङसम्म ५ सय २८ किलोमिटर पर्न जान्छ । रेलमार्गमा नेपालको लम्बाइ कम भए पनि पहाडि मार्ग हुँदै आउने भएकाले विस्तृत सम्भाव्यता अध्ययन गर्न समय लाग्ने बताइएको छ । केरुङकाठमाडौं रेलमार्ग निर्माण भौगोलिक रूपमा भने सहज छैन । किनभने केरुङ समुद्री सतहबाट ४ हजार ५ सय मिटर उचाइमा छ । सो रुटमा पर्ने स्यापु्रबेंसी समुद्री सतहबाट १ हजार ५ सय मिटर उचाइमा छ । केरुङको तुलनामा स्याफ्रुबेंसीमा आइपुग्दा ३ हजार मिटर कम उचाइमा रेलको लिक बिच्छ्याउनु पर्ने देखिन्छ । विकट धरातलीय स्वरूपका कारण सुरुङ तथा पुल निर्माण धेरै रकम खर्चनुपर्ने रेल विभागले बताएको छ । काठमाडौं मेट्रो रेल उपत्यकाका पाँचवटा रुटमा रेल कुदाउन सकिने गरी ०६८ सालमा सम्भाव्यता अध्ययन भएको थियो । सन् २०१२ मा कोरिया रेल नेटवर्क अथोरिटी (केआरएनए) को अगुवाइमा पाँच परामर्शदाता टोलीले काठमाडौं उपत्यकामा विद्युतीय मेट्रो रेलको सम्भाव्यता अध्ययन गरेका थिए । उक्त अध्ययनले काठमाडौं उपत्यकामा मेट्रो रेल सम्भव भएको निष्कर्ष निकालेको थियो । कोटेश्वरकलंकी, कलंकीमहाराजगन्ज, महाराजगन्जकोटेश्वर, बूढानीलकण्ठसूर्यविनायक र चाबहिलकलंकी गरी पाँच खण्डमा रेल सेवा सञ्चालन गर्न सकिने प्रतिवेदनमा उल्लेख थियो । तर, उक्त अध्ययन अध्ययनमै सीमित छ । गत वर्ष ललितपुर महानगरपालिकाका मेयर चिरिबाबु महर्जनले उपत्यकाका सबै स्थानीय तह मिलेर मेट्रो रेल बनाउनुपर्ने प्रस्ताव गरेका थिए, तर त्यसले पनि गति लिएन । अध्ययनले तीनवटा रुट १३ वर्षअघिको अध्ययनले उपत्यकामा मेट्रो रेलका पाँचवटा लाइन बनाउन सकिने सुझाव दिएको थियो । यसअनुसार पूर्वाधार तयार गर्न ५ खर्ब ५३ अर्ब २० करोड लागत अनुमान गरिएको छ । २०१७ मा जापान सरकारले काठमाडौंको यातायात व्यवस्थापनमा चरणबद्ध गर्नुपर्ने कामसहित यातायात व्यवस्थापन गुरुयोजना बनाएर सन् २०३० सम्म कम्तीमा २ लाइन मेट्रो चलाउन सुझाएको थियो । नागढुंगाधुलिखेल रेलबाट दैनिक १ लाख ५८ हजार र बूढानीलकण्ठखोकना रेलबाट दुई लाख यात्रु लाभान्वित हुने प्रारम्भिक अध्ययनको निष्कर्ष थियो । काठमाडौंमा सञ्चालन हुन सक्ने मेट्रो रेलबारे धेरै अध्ययनहरू भए तर कस्तो प्रविधिमा, कहाँदेखि कहाँसम्म, कुन निकायले कहिलेदेखि मेट्रो बनाउन थाल्ने र कहिलेबाट सेवा दिन थाल्ने भन्ने पूर्ण योजना बनेको छैन । काठमाडौंपोखरा र कुरिनटारलुम्बिनी रेलमार्ग यी दुवै रेलमार्गको अहिलेसम्म पूर्वसम्भाव्यता अध्ययनबाहेक अरू काम अघि बढ्न सकेको छैन । सन् २०१९ तिर नै चिनियाँ कम्पनीले उक्त अध्ययन गरेको थियो । पूर्वसम्भाव्यता अध्ययनअनुसार काठमाडौं पोखरा १६३ किलोमिटर रेलमार्ग निर्माणका लागि करिब ३ खर्ब ८५ अर्ब लाग्ने अनुमान गरिएको छ । यस्तै, कुरिनटारलुम्बिनी रेलमार्ग १५७ किलोमिटरका लागि ३ खर्ब १३ रुपैयाँ लाग्ने भनिएको छ । रेलमार्गको गेज नै अन्योलमा गेज भनेको रेलको लिकको एकछेउदेखि अर्को छेउसम्मको दूरी हो । स्ट्यान्डर्ड गेज (१४३५एमएम) हो । योभन्दा सानोलाई न्यारो गेज र ठूलोलाई ब्रोड गेज भनिन्छ । विश्वमा धेरै प्रकारका गेजहरू प्रचलनमा रहेका छन् । नेपालमा भारतले चलाइरहेका रेल ब्रोड गेजमा छ । भारतले अध्ययन गरिरहेको काठमाडौंरक्सौल रेलमार्ग ब्रोड गेज (१६७६एमएम) मा बनाउने भनिएको छ । विश्वमा अभ्यास गरिनेमध्ये सबैभन्दा फराकिलो गेज हो यो । विश्वका अधिकांश विकसित देशमा यो गेज विस्थापित भइसकेको छ । भारतले पनि पछिल्लो समयमा यो गेजलाई विस्थापित गर्दै स्ट्यान्डर्ड गेजलाई कार्यान्वयन सुरु गरिसकेको छ । यता, नेपाल आफैंले विस्तृत सम्भाव्यता अध्ययन गरेको पूर्वपश्चिम रेलमार्ग स्ट्यान्डर्ड गेज र ब्रोड गेजमा बनाउने भनिएको छ । अर्को चीनले पूर्व सम्भाव्यता अध्ययन गरिरहेको काठमाडौंकेरुङ रेलमार्ग पनि स्ट्यान्डर्ड गेजमा नै बनाउने भनिएको छ । यसरी हेर्दा पुरानो मोडल (आउटडेटेड) को ब्रोड गेजदेखि स्ट्यान्डर्ड गेजको रेलको अध्ययन भइरहेको छ । सरकारले नेपालभित्र बन्ने रेलको नीति लिन जरुरी रहेको देखिन्छ । गेज समस्या नभएको भन्दै भौतिक सचिव शर्माले सरकारले यस सम्बन्धमा नीति लिने बताए । यस्तै विभागका पूर्व महानिर्देशक रोहि विसुराल भने अहिलेको प्रविधिको समयमा गेज समस्या नभएको बताउँछन् । काठमाडौंरक्सौल रेलमार्ग रेलमार्ग निर्माणको लागत: १ खर्ब ६५ अर्ब ५० करोड ४४ लाख ६० हजार भारु (२ खर्ब ५४ अर्ब नेपाली रुपैयाँ) कुल लम्बाइ : १३५८८६ किलोमिटर(किमि) सुरुङ संख्या : ३९ वटा (४१८७० किमि) महत्वपूर्ण पुल संख्या : ४१ घुम्ती संख्या : ४० (घुम्तीको कुल लम्बाइ ४२२७१ किमि) डिजाइन गति : १२० किमि प्रतिघण्टा ग्र्याडियन्ट : १ इन ५० (१ मिटर उचाइ पुग्न ५० मिटर बाटो पार गर्नुपर्ने) ११५ अधिकतम डिग्रिको भिरालोपन गेज प्रकार : ब्रोड गेज (१६७६ मिमि चौडाइको लिक) रुट: रक्सौल(बिहार)जितपुरजिनगढशिखरपुरसिस्नेरीसाथीखेलचोभार(काठमाडौं) स्टेसन संख्या: १३ वटा (रक्सौल, वीरगञ्ज, बगही, पिपरा, डुमरवाना, ककडी, निजगढ, चन्द्रपुर, धियाल, शिखरपुर, सिस्नेरी, साथीखेल, चोभार) जमिन आवश्यक : ८९२ हेक्टर निर्माण अवधि : ५ वर्ष वित्तीय प्रतिफल दर : ५६५ प्रतिशत"
कार्यव्यवस्था परामर्श समितिको बैठक बस्दै,"काठमाडौं : सभामुख देवराज घिमिरेले कार्यव्यवस्था परामर्श समितिको बैठक बोलाएका छन्। बैठक आज दिउँसो १२:४५ बजे संसद् भवन नयाँ बानेश्वरमा बस्नेछ। बैठकमा हिउँदे अधिवेसन अन्त्य,प्रधानमन्त्रीको सम्बोधनसहित आजको प्रतिनिधिसभा बैठकको कार्यसूचीलगायत विषयमा छलफल हुने सभामुखको सचिवालयले जनाएको छ। दिउँसो १ बजे बस्ने प्रतिनिधिसभा बैठकमा प्रधानमन्त्री केपी शर्मा ओलीले सम्बोधन गर्ने प्रधानमन्त्रीको सचिवालयले जनाएको छ। सरकारले संघीय संसद्को दुवै सदनको चालु अधिवेशन अन्त्य गर्न राष्ट्रपतिसमक्ष सिफारिस गर्ने निर्णय गरेको छ। आइतबार बेलुका बसेको मन्त्रिपरिषद बैठकले आज राति १२ बजेदेखि लागू हुनेगरी संसदको चालु अधिवेशन अन्त्य गर्नेगरी राष्ट्रपति रामचन्द्र पौडेलसमक्ष सिफारिस गर्ने निर्णय गरेको हो। माओवादी केन्द्रले हिंसा शब्दलाई संसद्को रेकर्डबाट नहटाएसम्म अवरोध जारी राख्ने अडान लिएपछि आइतबारको बैठक बस्दै नबसी स्थगित भएको थियो। नेकपा एमालेका नेता योगेश भट्टराईले भदौ १२ गतेको प्रतिनिधिसभा बैठकमा माओवादीको सशस्त्र जनयुद्धलाई संसद बैठकमा 'हिंसा'भनेपछि माओवादीले त्यसको प्रतिकार गर्दै आएको छ। उसले हिंसा शब्द संसद्को रेकर्डबाट हटाउन मागसमेत गर्दै आएको छ। यस विषयमा सभामुख देवराज घिमिरेले 'हिंसा' शब्द असंसदीय नभएको र रेकर्डबाट पनि हटाउन नमिल्ने रुलिङ गरेपछि माओवादी झनै आक्रामक बनेको हो।"
त्यसैले सुरक्षा दस्तामा एकरूपता,"बिना अर्थ सृष्टि हुन्न। यस संसारमा सिर्जित हरेक वस्तुले कुनै न कुनै अर्थ बोकेकै हुन्छ। यसैगरी, प्रयोगमा आउने तथा ल्याइने रंगहरूले पनि आआफ्नै अर्थ बोकेका हुन्छन्। सार्वजनिक सेवाका दायित्व बोकेका कर्मचारीहरूका वर्दी हुन् या सेवाप्रदायक कार्यालय भवनमा प्रयोग गरिने रंगहरू। सवारीसाधनमा प्रयोग गरिने नम्बर प्लेटका रंग वा सवारीसाधनका रंग नै किन नहुन् ? सबैले केही न केही अर्थ सहितका सन्देश दिइरहेका हुन्छन्। विशेष सेवाले पहिचानकोे रूपमा एक विशिष्ट डिजाइन र रंग प्रयोग गरिरहेको हुन्छ। सदस्यहरूले प्रयोग गर्ने विशेष लुगालाई वर्दीको रूपमा लिइन्छ। सन् १८४७ मा सर हेनरी लरेन्सले रंगको फाइदा बुझेपछि सजिलै लुगामा फोहोर लुकाउन सक्ने रंग खाकीलाई पुलिस बर्दीको रूपमा चयन गरेको पाइन्छ। त्यहीँबाट भारतका प्रहरीले खाकी रंगको पोशाक लगाउन थालेको मान्न सकिन्छ। राणा शासनकालमा मिलिसिया, थाना, चौकी, प्रहरी महानिर्देशकको कार्यालय हुँदै नेपाल प्रहरीले पनि खाकी रंगलाई नै प्रयोग गर्दै आएको थियोे। आधुनिक प्रहरी बन्दै जाँदा नेपाल प्रहरीले आफ्नो सीप र दक्षतासँगै प्रयोगमा ल्याउने रंगहरूमा पनि सोच बदल्यो। २०४६ को जनआन्दोलन पश्चात् उदाएको बिहानीसँगै नेपाल प्रहरीले आफ्नो पोशाकको रंगलाई परिवर्तन गर्यो। खाकीबाट निलो रंगमा। वर्दी लगायत सवारीसाधनका रंग बदलिए। खाकी रंगबाट निलो रंगमा प्रवेश गरेको पनि साढे तीन दशक पार गरिसक्यो। तोरण शमशेर जवरादेखि वसन्तबहादुर कुँवरसम्म आइपुग्दा नेपाल प्रहरीले ३०औं प्रहरी महानिरीक्षक पाइसकेको छ। सन् १९५० मा अमेरिकी जनताको सुरक्षामा खटिएका सुरक्षा दस्ता तथा समूहको साहस र बलिदानलाई प्रतिनिधित्व गर्न कानुन प्रवर्तन गर्ने अधिकारीहरूले निलो रेखा अपनाए। पातलो निलो रेखा अराजकता र व्यवस्थाबीचको रेखालाई बुझाउने वाक्यांशको रूपमा बुझिन थालियो। सर्वसाधारण र सहकर्मीलाई पहिचान गर्न सांकेतिक प्रतीकहरू प्रयोग गर्न थालिए। त्यहीदेखि कानुन प्रवर्तन गर्ने अधिकारीहरूको रूपमा प्रहरीले निलो रंगलाई अवलम्बन गरेको हो भनेर मान्न सकिन्छ। नेपाली सेना र सशस्त्र प्रहरी बलले आफ्नो बर्दी, कार्यालय भवन र सवारीसाधनमा आफ्नै रंग र सांकेतिक प्रतीकहरू प्रयोग गरिरहेका पनि छन्। बर्दीधारीहरूले प्रयोग गर्ने सवारीसाधनहरूलगायत भवनका संकेत तथा रंगहरूमा पनि एकरूपता हुनु जरुरी छ भन्दा अत्युक्ति नहोला। प्रतीकका रूपमा प्रयोग गरिएका रंग तथा संकेतहरूलाई आफू अनुकूलमा फेरबदल गरिनु सही होइन। जसले अन्तर्राष्ट्रिय मूल्यमान्यतामा समेत असर पुर्याउँछ। पहिचानमा भ्रम सिर्जना गर्छ। सर्वसाधारणको बुझाइमा पनि प्रभाव पार्छ। प्रहरीका सवारीसाधनले रातो र निलो बत्ती प्रयोग गरिरहेका हुन्छन्। रातो बत्तीले तत्काल आपतकालीन अवस्थाको संकेत गर्छ भने निलो बत्तीहरूले प्रहरीलाई संकेत गर्छ। यसलाई टाढैबाट देखियोस् भन्ने हेतु सवारी साधनको छतमा राखिएका हुन्छन्। प्रहरीले प्रयोग गर्ने रंगहरूले केही न केही अर्थ र सन्देश दिइरहेको हुन्छ। वर्दीधारी निकायले आफ्नो बर्दीको रंग र डिजाइनसँगै भवन, सवारीसाधन समेतमा एकरूपता ल्याउनु भनेको आफ्नो पहिचान पनि हो। सामान्य व्यक्तिले पनि रंग र संकेतका आधारमा सजिलै आफूलाई पहिचान गर्न सकून् भन्ने नै हो। हिजोआज गैरप्रहरी सवारीसाधनहरूले पनि गाडीको छतमा लाइट जडान गरिएका देखिन थालेका छन्। प्रहरीहरूले प्रयोग गरिरहेका सवारीसाधनहरू पनि विभिन्न रंगमा देखिन थालेका छन्। देशभर छरिएका नेपाल प्रहरीका व्यक्तिगत समस्याहरू त आआफ्ना छन् नै। सांगठनिकरूपमा हेर्दा सुरक्षा निकायकै असुरक्षित अवस्थाहरू छर्लंग देखिन्छन्। अभावै अभावमा गुज्रिरहेका यथार्थ घटना पनि लुकेको छैन। कतिपय प्रहरी युनिटहरूको आफ्नो भवनसम्म देखिँदैन। भएका कतिपय भवनहरू पनि जिर्ण अवस्थाका छन्। मर्मतको पर्खाइमा बाटो हेरिरहेका छन्। छानाबाट चुहिरहेका पानीको धारालाई बाल्टिनमा थापेर रात बिताइरहेका पनि छन्। निर्मित केही व्यवस्थित भवनहरूमा पनि एकरूपता देखिँदैनन्। सामान्य नौलो व्यक्तिका लागि प्रहरी भवन पहिचान गर्न भवनको मुख्य प्रवेशद्धारमा राखिएको बोर्ड नै पढ्नु पर्ने अवस्थाका पनि छन्। प्रहरीको वर्दीसँगै प्रहरीको भवन र सवारीसाधन टाढैबाट चिनिने हुनुपर्छ। कतिपय सम्भावित आपराधिक घटनाहरू प्रहरीको वर्दी र सवारीसाधन देखेर आफैं टर्न पनि सक्छन्। हिजोआज त निजी सुरक्षामा खोलिएका कम्पनीहरूले पनि आफ्ना चौकीदारहरूलाई प्रहरीकै जस्तो देखिने रंग र डिजाइनमा बर्दी दिन थालेका छन्। संकेतको रूपमा प्रयोग गरिने रंग र डिजाइनमा सम्वद्ध निकायहरू सजग र सचेत रहँदा पहिचानमा द्विविधा सिर्जना हुनसक्ने अवस्था रहँदैन। प्रहरी भनेको नागरिकको सुरक्षामा चौबिसै घण्टा खटिने राज्यको सबैभन्दा महत्वपूर्ण अंग हो। भौगोलिक रूपमा विकटभन्दा विकट स्थानहरूमा राज्यको उपस्थिति जनाउँदै नागरिकमा सुरक्षा प्रदान गरिरहेको हुन्छ। राज्यले दिने सुविधाले सुरक्षादस्तामा कहीँ न कहीँ प्रभाव पारिरहेको हुन्छ। प्रभावकारी सुरक्षामा खटिन उच्च मनोबल सहितका दक्ष जनशक्तिसँगै साधन र स्रोत चाहिन्छ नै। तर कतै जनशक्तिको अभाव छ त कतै स्रोत र साधनको। राज्यको ध्यान प्रहरी संगठनतिर निकै कम गएको त होइन ! भन्ने पनि छ। सुविधासम्पन्न भवन, साधन, स्रोत र उपकरणबाट प्रहरीलाई दक्ष र बलियो बनाउनु आजको आवश्यकता हो। मर्मतको पर्खाइमा बाटो हेरिरहेका जीर्ण भवनहरू। छानाबाट चुहिरहेका पानीका धारा। स्रोत र साधनको अभाव। यस्ता भवन देख्दा लाग्छ, राज्यको ध्यान प्रहरी संगठनतिर निकै कम गएको त होइन !"
यातायातको विकासमा फड्को मार्दै रेल,"जनकपुरधाम : नेपाल रेल्वे कम्पनीले आर्थिक वर्ष २०८०८१ साउन महिना सम्ममा ७ करोडभन्दा बढीको कारोबार गरेको छ । यस वर्ष १५ लाखभन्दा बढी यात्रुलाई सवारी सेवा प्रदान गरी ७ करोड ७५ लाखभन्दा बढीको कारोबार गरेको हो । भारतीय सीमावर्ती जयनगरदेखि मधेस प्रदेशको राजधानी जनकपुर हुँदै महोत्तरीको भंगहासम्म हाल सञ्चालन हुँदै आएको रेल सेवाबाट यस आर्थिक वर्षमा ९ लाख नेपाली र ६ लाखभन्दा बढी भारतीय नागरिकले सेवा लिएका हुन् । रेलसेवा सञ्चालन भएदेखि सेवा लिनेहरूको संख्या बढे पनि रेल्वेलाई भने घाटा नै रहेको छ । रेल सञ्चालनका लागि आफ्नै कर्मचारी नहुनु । अर्थात् भारतीय कर्मचारीलाई महँगो पारि श्रमिक तिर्नुपर्ने बाध्यताले गर्दा रेल सेवा घाटामा गइरहेको छ भने अर्कातर्फ मालवाहक सेवा नहुनुले पनि रेलको आम्दानीलाई प्रभावित गरेको छ । रेलको मर्मतसम्भार,फ्युल र वासिङ सेन्टर आफ्नो नहुनुले पनि आम्दानीभन्दा खर्चको प्रतिशत बढाएको छ । सुरुवातमा कुर्थादेखि भारतको जयनगरसम्म ३५ किलोमिटर सडकखण्डमा ०७८ चैत २० गतेबाट रेल सेवा सञ्चालनमा ल्याइएको थियो । गत असार ३१ गतेदेखि जयनगरदेखि महोत्तरीको भंगहासम्म थप १७ किलोमिटर रेल सेवा विस्तार गरियो । दैनिक ३ हजारभन्दा बढी यात्रुले यात्रा गर्ने नेपालको एकमात्र रेल टिकटको पैसा मात्रैले मुनाफामा जान नसक्ने नेपाल रेल्वे कम्पनी लिमिटेडका महाप्रबन्धक निरञ्जनकुमार झा बताउँछन् । १ अर्बभन्दा बढीमा खरिद गरिएको डेमो रेल सेवा सञ्चालनमा आएको हो । भारत सरकारको आर्थिक तथा प्राविधिक सहयोगमा सञ्चालित रेलमा हालसम्म पनि भारतीय कर्मचारीहरूकै हालीमुहाली छ । जनशक्ति व्यवस्थापनका लागि नेपालले भारतको कोनकन रेल्वेज कर्पोरेसन (केआरसीएल) सँग सम्झौता गरेको छ । सुरुका दिनमा भारतबाट मुख्य २६ जना जनशक्ति रेल सञ्चालनको लागि ल्याइएको थियो । हाल त्यसमध्येबाट २० जना कार्यरत छन् । भारतीय कर्मचारीहरूलाई रेल कम्पनीले महँगो तलब दिन बाध्य छ । भारतीय कर्मचारीहरूमा लोको पाइलट (चालक) लाई मासिक ३ लाख भारतीय रुपैयाँ दिने करार सम्झौता गरिएको छ । त्यसैगरी स्टेसन मास्टर, इलेक्ट्रोनिक र टेलिकम जुनियर इन्जिनियर, मेकानिकल जुनियर इन्जिनियर, सिभिल जुनियर इन्जिनियरलगायत अन्य कर्मचारीहरूलाई २ लाख ५० हजार, २ लाख र डेढ लाख भारतीय रुपैयाँसम्म दिने सर्तमा राखिएको छ । कर्मचारीको तलब भत्ता, रेलको सरसफाइ र मर्मत सम्भारका लागि नेपाल रेल्वेले भारतीय कम्पनीलाई मासिक ७० लाख भारतीय रुपैयाँ (१ करोड १२ लाख नेपाली रुपैयाँ) बुझाउँदै आएको छ । पहिलो चरणमा जयनगरदेखि कुर्था ३५ किलोमिटर र दोस्रो चरणमा कुर्थादेखि महोत्तरीको भंगहासम्म १७ किलोमिटर गरी जम्मा ५२ किलोमिटरमा रेल हाल सञ्चालनमा छ । तेस्रो चरणमा भंगहादेखि बर्दिबास १७ किलोमिटरको खण्डमा रेल सेवा विस्तारका लागि पनि काम सुरु भइसकेको छ । भारतीय पक्षबाट प्राविधिक कामहरू भइरहेको हुँदा काम सुरु भएको तीन वर्षभित्रै यस खण्डमा पनि रेल सेवा सञ्चालन हुने प्रतिबद्धता व्यक्त गरिएको छ । तिनै चरणको काम सम्पन्न भएपछि ६९ किलोमिटरमा रेल सेवा सञ्चालन हुने जनाइएको छ । सन् २०१० मा नेपाल सरकार र भारत सरकारबीच जयनगरदेखि भंगहा, बर्दिबाससम्म रेल सेवा सञ्चालनको सहमति भएको थियो । नेपाल सरकारले जग्गा उपलब्ध गराउने र निर्माणसम्बन्धी सम्पूर्ण कामहरू (ट्रयाक निर्माण, स्टेसन भवन, हल्ट, पुलपुलेसा, खानेपानी, विद्युत्लगायत) का काम भारत सरकारले गर्ने सहमति भएको थियो ।"
"अमेरिकी पूर्वराष्ट्रपति ट्रम्पको हत्या गर्ने प्रयास, फेरि चल्यो गोली","काठमाडौं : अमेरिकाका पूर्वराष्ट्रपति डोनाल्ड ट्रम्पको फेरि हत्या प्रयास भएको छ। आगामी नोभेम्बर ५ गते हुने राष्ट्रपतिको निर्वाचनका लागि रिपब्लिकन पार्टीका उम्मेदवार ट्रम्प भएको स्थानमा फेरि गोली चलेको हो। ट्रम्पलाई उनको फ्लोरिडा गोल्फ क्लबमा आइतबार दोस्रो पटक हत्याको प्रयास भएको सीएनएनले जनाएको छ। हत्याको प्रयास भएको बेला ट्रम्प त्यतिबेला गल्फ खेल्दै थिए। अमेरिकी अधिकारीहरूका अनुसार पूर्व राष्ट्रपति ट्रम्प हत्या प्रयास गरिएपनि उनी सुरक्षित रहेको र एक सम्भावित संदिग्धलाई पक्राउ गरि हिरासतमा राखिएको बीबीसीले उल्लेख गरेको छ। घटनास्थलमा एउटा एके४७ हतियार र स्कोप, दुईवटा ब्याकप्याक र एक गोप्रो क्यामेरा फेला परेको समाचारमा उल्लेख छ। सिक्रेट सर्भिस एजेन्टहरूले झाडीबाट राइफलको ब्यारेल देखेपछि संदिग्धमाथि गोली हानेको अधिकारीहरूले जानकारी दिएका हुन्। घटनापछि राष्ट्रपति उम्मेदवार ट्रम्पले भने आफूले हार नमान्ने बताएका छन्। उनले आफ्ना समर्थकलाई इमेल लेख्दै भनेका छन्, म सुरक्षित छु। ममाथि फेरि गोली प्रहारको प्रयास भएको छ। तर, म यस्ता घटनाले भने आत्मसमर्पण गर्दिनँ। यस अगाडि पनि पेन्सिलभेनियाको बटलरमा एक र्यालीका क्रममा ट्रम्पमाथि गोली प्रहार भएको हो। ट्रम्प बटलरमा मञ्चमा बोल्दै गर्दा गोली चलेको थियो। ट्रम्पले दाहिने कानको माथिल्लो भागमा गोली लागेको हो। उक्त समयमा एक दर्शकको मृत्यु भएको थियो।"
आज मुस्लिम धर्मावलम्बीका लागि सार्वजनिक बिदा,"काठमाडौं : सरकारले मोहम्मद जयन्ती (मोहम्मद दिवस) को दिन आज नेपाली मुस्लिम धर्मावलम्बीका लागि बिदा दिएको छ। गृह मन्त्रालयले आइतबार एक सूचना जारी गरी मुस्लिम आयोगबाट मोहम्मद जयन्ती सोमबार भएकाले सार्वजनिक बिदा दिइएको जनाएको छ। सूचनामा भनिएको छ,मिति २०८१ भदौ ३१ गते नेपाली मुस्लिम धर्मावलम्बीका लागि मात्र सार्वजनिक बिदा दिने निर्णय भएको व्यहोरा सम्बन्धित सबैको जानकारीका लागि यो सूचना प्रकाशित गरिएको छ। इस्लाम धर्मावलम्बी आज धर्म प्रवर्तक हजरत मोहम्मद पैगम्बरको १४९९औँ जन्मजयन्ती मनाउँदैछन्। ईद मिलाद नवी पनि भनिने यो पर्वमा कुरान सुन्ने, सामूहिक भोज खाने र आपसमा पर्वको शुभकामना साटासाट गर्ने चलन छ। पर्वमा मिष्टान्न परिकार खाने खुवाउने चलन छ।"
"निजगढमा बस दुर्घटना : एकको मृत्यु, ४२ जना घाइते","सिमरा : पूर्वपश्चिम राजमार्गअन्तर्गत बाराको निजगढमा यात्रुबाहक बस दुर्घटना हुँदा एकजनाको मृत्यु भएको छ । दुर्घटनामा अन्य ४२ जना घाइते भएका छन् । बिराटनगरबाट दाङतर्फ जाँदै गरेको ना८ख ११६४ नम्बरको यात्रुबाहक बस सोमबार बिहान ३ बजे निजगढ नगरपालिका ८ स्थित उनासी पुलमा दुर्घटना भएको हो । बस उनासी पुलबाट तल खसेको थियो । दुर्घटनामा दाङ देवखुरी गटवा गाउँपालिका ५ का ४५ वर्षीय चेतन राय यादवको उपचारका क्रममा मृत्यु भएको छ । निजगढबाट थप उपचारका लागि वीरगन्जस्थित बयोधा अस्पताल लगिएका यादवको उपचारका क्रममा मृत्यु भएको हो । दुर्घटनामा घाइते भएका ४२ यात्रुमध्ये ६ जनाको अवस्था गम्भीर रहेको छ । गम्भीर घाइते हुनेमा बस चालक सल्यान शारदा नगरपालिका ३ का ४० वर्षीय भोलाबहादुर भण्डारी, प्युठान सरुमारानी गाउँपालिका ३ का ४६ वर्षीय ईमा रामु सुनार, सरुमारानी गाउँपालिका १ का ३५ वर्षीय बलबहादुर दमाई, शारदा नगरपालिका ५ का ५५ वर्षीय बलबहादुर मगर, दाङ मटिअर्वाका ३५ वर्षीय दयाराम यादव, दाङ राजपुरका २१ वर्षीय चितराम यादव, प्युठानका ५९ वर्षीय गंगाराम विक, धनकुटा चौबीसे गाउँपालिका ५ की ३५ वर्षीया खेमकुमारी याखा रहेका छन् । उनीहरूलाई निजगढबाट थप उपचारका लागि वीरगन्ज लगिएको छ । दुर्घटनामा घाईते भएका अन्यको अवस्था सामान्य छ । दुर्घटनालगत्तै निजगढस्थित नेपाल प्रहरी र सशस्त्र प्रहरीको टोलीले घाइतेको उद्धार गरी अस्पताल पठाएको ईलाका प्रहरी कार्यालय निजगढका प्रहरी निरीक्षक सुमित कुशवाहाले जानकारी दिएका छन् ।"

शीर्षक,विवरण
सुकुम्बासीलाई नदीकिनार होइन,"भूमिहीनको समस्या कतिपय अवस्थामा संवेदनशील भए पनि धेरै चाहिँ राजनीतिक भइरहेको छ। सर्वाेच्चले गरेको फैसलाले गर्दा सरकारलाई भूमिहीन व्यवस्थित गर्न पनि सजिलो परेको छ। काठमाडौंका बागमती, विष्णुमती, इच्छामती वा धोबीखोला जुनसुकै नदी र खोलाकिनारका झुपरपट्टी अरू कसैका होइनन्, भूमिहीन सुकुम्बासीका हुन्। तर त्यहाँ भूमिहीन नभई भूमिपति पनि हुन सक्छन्। हुकुम्बासी पनि हुन सक्छन्। वास्तविक सुकुम्बासीमा त्यसरी कोही न कोही मिसिएर बसेको हुन सक्छ। त्यो छुट्ट्याउने धर्म राज्यको हो। संविधानले नै सबैलाई आवासको अधिकार भनेको छ। नदीकिनार खाली गर्ने नाममा कसैको आवास उजाड्न मिल्दैन। र, सँगसँगै नदीकिनारको जमिन सार्वजनिकमात्रै होइन, नदीकै हो। पानी बग्ने भागमात्रै खोला र नदीको हुँदैन, वरिपरिको केही भाग पनि उसको हुन्छ, यो प्राकृतिक कुरा हो। तर भूमिहीनका नाममा जसरी बस्ती बसेको छ, एकातिर खुला ठाउँ कब्जामा परेको छ, अर्काेतिर तिनै बस्ती पनि जोखिममा छन्। यसबीच सर्वाेच्च अदालतले वास्तविक सुकुम्बासीलाई नदीकिनारबाट स्थानान्तरण गर्न जुन आदेश गरेको छ, त्यो स्वागतयोग्य छ। र, कार्यान्वयनमा पनि गरिनुपर्छ। न्यायाधीश डा आनन्दमोहन भट्टराई र विनोद शर्माको इजलासले २०८० पुस ३ गते गरेको फैसलाको पूर्णपाठ हालै सार्वजनिक भएको छ। सुकुम्बासीका लागि भनेर सरकारले अपार्टमेन्ट पनि बनाएको छ। सर्वाेच्चले पनि ती अपार्टमेन्टमा वास्तविक भूमिहीनलाई सार्न र नपुगेको अर्काे व्यवस्था गर्न भनेको छ। हो, काठमाडौंमा मात्रै होइन देशको कुनै पनि ठाउँका नदी र खोला किनार वा सार्वजनिक खुला ठाउँमा बसेका भूमिहीनका बस्ती स्थानान्तरण गरिनुपर्छ। बरु एक पुस्तासम्मलाई अपार्टमेन्ट दिने र सक्ने भएकालाई छोड्न लगाउने नीति लिनु उपयुक्त हुन्छ। हाम्रा सहरहरूमा घडेरी र घरहरूको मूल्य अचाक्ली छ। अपार्टमेन्ट संस्कृति बस्न सकेको छैन। सबैलाई सानो टुक्रा भए पनि घडेरी र सानै भए पनि घर चाहिने मानसिकता छ। आवास भनेको आफ्नै घर हुनुमात्रै होइन, डेरामै अपार्टमेन्टमा बस्न सक्नै आर्थिक हैसियत हुनु नै काफी हुन्छ भन्ने संस्कृति बसाइनुपर्छ। र, घरघरै बनाउनेभन्दा पनि एउटै अपार्टमेन्टमा हजारौं जना बस्ने संस्कृति बसाल्न सके सहरहरूमा खुला ठाउँहरू पनि रहन्छ। एकै ठाउँमा धेरैजना बस्दा सेवा र सुविधा पनि उपलब्ध गराउन सजिलो पर्छ, सस्तो पर्छ। भूमिहीनको समस्या कतिपय अवस्थामा संवेदनशील भए पनि धेरै चाहिँ राजनीतिक भइरहेको छ। सर्वाेच्चले गरेको फैसलाले गर्दा सरकारलाई भूमिहीन व्यवस्थित गर्न पनि सजिलो परेको छ। बरु सक्दो छिटो कार्यान्वयनमा जानुपर्छ।"
स्थानीय तह नै किन बने भ्रष्टाचारका अखडा ?,"काठमाडौं : सिर्लाहीको हरिपुर नगरपालिकाका तत्कालीन उपप्रमुख रेणुका देवी काफ्ले, निमित्त प्रमुख प्रशासकिय अधिकृत नइन्द्रकुमार पौडेल, वडाध्यक्षसमेत १० जना उपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर। यी त स्थानीय तहका प्रमुखउपप्रमुख नै जोडिएका मुद्दा हुन्। यसले जनताको आगन सिंहदरबार होइन, भ्रष्टाचार नै पुगेको भान गराउँछ। प्रमुख उपप्रमुख प्रमुख प्रशासकीय अधिकृतसहित स्थानीय तहका जनप्रतिनिधि र कर्मचारीको सेवा प्रवाहभन्दा भ्रष्टाचारतिर ध्यान केन्द्रित गरेको अख्तियारको पछिल्लो तथ्यांकले देखाउँछ। स्थानीय तहलाई भ्रष्टाचारले चुर्लुम्मै पारेको अख्तियार र महालेखा परीक्षकको कार्यालय लगायतका प्रतिवेदनले देखाएको छ। अख्तियारले आर्थिक वर्ष २०८००८१ मा विशेष अदालतमा हालेका झन्डै आधा जति स्थानीय तहका मुद्दा दायर भएका छन्। अख्तियारले यो वर्ष २०१ मुद्दा विशेष अदालतमा दायर गरेको छ। जसमा ८१ वटा मुद्दा त स्थानीय तहका मात्रै छन्। यो वर्ष १०१ जना जनप्रतिनिधिविरुद्ध मुद्दा हालेको अख्तियारको एक वर्षभरिको तथ्यांकले देखाएको छ। १९ जना स्थानीय तहका प्रमुखविरुद्ध अख्तियारले मुद्दा हालेको छ। जसमा ७ गाउँपालिका अध्यक्ष र १२ जना नगरप्रमुख छन्। त्यस्तै ७ गाउँपालिकाका अध्यक्ष र ८ उपाध्यक्षविरुद्ध मुद्दा हालिएको छ। अख्तियारले ४२ जना वडा अध्यक्षलाई पनि प्रतिवादी बनाएर मुद्दा चलाएको छ। ७७ जना कार्यपालिका सदस्य र वडासदस्य मुद्दा हालिएको अख्तियारले जनाएको छ। एक समन्वय समितिका प्रमुखविरुद्ध पनि मुद्दा दायर भएको छ। जिल्ला समन्वय समितिका तत्कालीन प्रमुख मेथु चौधरीलाई सर्लाहीको भरत ताल निर्माणमा ३० करोड रुपैयाँ भ्रष्टाचार भएको आरोपमा मुद्दा चलाइएको हो। ४६ जना प्रमुख प्रशासकीय अधिकृतविरुद्ध मुद्दा हालिएको छ। अख्तियारको मुद्दा धेरै पर्ने भएका कारण पनि स्थानीय तहमा कर्मचारी जान आनकानी गर्ने गरेका छन्। पछिल्लो आधा हिस्सा उजुरी पनि स्थानीय तहसँग सम्बन्धित नै छन्। स्थानीय तह भ्रष्टाचारको अखाडा नै बन्दै गएका छन्। मुख्यसचिव अर्यालसहित ५२० कर्मचारी २०८०८१ मा अख्तियारले मुख्यसचिव डा बैकुण्ठ अर्यालसहित ५ सय २० कर्मचारीविरुद्ध मुद्दा चलाएको छ। अर्यालविरुद्ध सञ्चार तथा सूचना प्रविधि मन्त्रालयमा सचिव हुँदा भएको अन्तःशुल्क स्टिकर छपाइमा घोटाला प्रकरणलाई लिएर अख्तियारले मुद्दा हालेको हो। मेलम्ची खानेपानी आयोजनाको हेडवक्र्स तथा सुरुङ निर्माण गर्दा भ्रष्टाचार गरेको आरोपमा अख्तियार पूर्वसचिवहरू सञ्जय शर्मा, भीमप्रसाद उपाध्याय, गजेन्द्रकुमार ठाकुर र मुकुन्दप्रसाद पौडेलसहितलाई पौने ७ अर्ब बिगो दाबीसहित मुद्दा चलाएको छ पूर्वसचिवद्वय शिशिरकुमार ढुंगाना र शंकर अधिकारीलाई पनि प्रतिवादी बनाइएको छ। वाइडबडी जहाज खरिदमा पूर्वसचिवद्वय शिशिरकुमार ढुंगाना र शंकर अधिकारी प्रतिवादी बनाएर मुद्दा दायर गरिएको छ। त्यस्तै तत्कालीन कृषि तथा पशुपन्छी सचिव राजेन्द्रप्रसाद भारीविरुद्ध पनि यो वर्ष मुद्दा दायर भएको छ। कर्णाली सरकारको भूमि व्यवस्था, कृषि तथा सहकारी मन्त्रालयको सचिव हुँदा शीतभण्डार (कोल्डस्टोर) निर्माणका क्रममा नगरेको काम गरेको भनी निर्माण कम्पनीलाई रकम भुक्तानी गरेर सरकारी रकम हानिनोक्सानी गरेको आरोपमा सचिव भारीविरुद्ध मुद्दा चलाइएको छ। यो वर्ष अख्तियार हालका अर्थ सचिव मधु मरासनीविरुद्ध पनि मुद्दा दायर गरेको थियो। तर, उनले सफाइ पाइसकेका छन्। अर्थ मन्त्रालयमा हुँदा सहसचिवका रूपमा बजेट तथा कार्यक्रम महाशाखाबाट गलत कार्यमा स्वीकृति दिएको भन्दै मरासिनी भ्रष्टाचार मुद्दामा तानिएका थिए। राष्ट्रिय पेमेन्ट गेटवे प्रणालीका लागि सरकारले खर्च गरेको २५ करोडमध्ये २३ करोडमा भ्रष्टाचार भएको दाबीसहित मरासिनीविरुद्ध मुद्दा दायर गरिएको थियो। पेमेन्ट गेट वे प्रकरणमा अर्का तत्कालीन सचिव सञ्जय शर्माविरुद्ध पनि मुद्दा हालिएको थियो। त्यो विज्ञान तथा प्रविधि सचिवसमेत रहेका राष्ट्रिय सूचना प्रविधि केन्द्रका तत्कालीन अध्यक्ष शर्मा मुद्दा परेका अर्का सचिव हुन्। सरकार विशिष्ठ श्रेणीकै एक दर्जन कर्मचारीविरुद्ध अख्तियारले मुद्दा चलाएको छ। त्यस्तै सहसचिव, उपसचिव, शाखा अधिकृत पनि अख्तियारको कारबाहीमा परेका छन्। दुई पूर्वमन्त्रीलाई हालियो मुद्दा यो आर्थिक वर्षमा दुई जना मन्त्रीविरुद्ध पनि अख्तियारले मुद्दा चलाएको छ। तत्कालीन संस्कृति, पर्यटन तथा नागरिक उड्डयनमन्त्री जीवनकुमार शाही र मधेस प्रदेशका तत्कालीन आन्तिक मामिला तथा योजनामन्त्री विजयकुमार यादवलाई अख्तियारले मुद्दा हालेको छ। शाही कर्णाली प्रदेशका पूर्वमुख्यमन्त्री हुन्। कर्णाली प्रदेशका निलम्बित प्रदेशसभा सदस्य शाहीविरुद्ध नेपाल वायुसेवा निगमको वाइडबडी दुइटा जहाज खरिद गर्दा भ्रष्टाचार गरेको आरोपमा मुद्दा दायर गरेको हो। मधेस प्रदेशका तत्कालीन मन्त्री विजयकुमारविरुद्ध लालबन्दी नगरपालिकामा झलनाथ खनाल स्वास्थ्य विज्ञान प्रतिष्ठान, नेपालमा भएको भ्रष्टाचारको आरोपमा मुद्दा हालिएको छ। पूर्वमन्त्री विजयकुमारविरुद्ध सर्प काण्ड १७ करोड ९८ लाख ३३ हजार(झन्डै १८ करोड) बिगो मागिएको छ। विशेष अदालतले सर्प पल्दा खनाल प्रतिष्ठानमा भ्रष्टाचार भएको भन्दै पूर्वमन्त्री यादवलाई दोषीले ठहर गरेको छ। २६ हजार ५२२ उजुरी, अघिल्लो वर्षभन्दा ६ हजार बढी आर्थिक वर्ष २०८०८१ मा अख्तियारले २६ हजार ५ सय २२ उजुरी परेको छ। अघिल्लो आर्थिक वर्ष २०७९८० बाट जिम्मेवारी सरेर आएका ९ हजार २ सय ६८ गरी ३५ हजार ७ सय ९० उजुरी भएको छ। जसमा २७ हजार ३ सय ७५ उजुरी फछ्र्योट गरिएको छन्। जुन कुल उजुरी संख्याको करिब ७६४९ प्रतिशत हो। आर्थिक वर्ष ०७९०८० मा २० हजार ९ सय ५ उजुरी परेका थिए। अघिल्लो वर्षको उजुरी सरेर आएका समेत गरेर २०७९८० मा २८०६७ उजुरी थिए। पछिल्लो समय प्रत्येक वर्षजसो उजुरी बढिरहेका छन्। त्यस्तै आर्थिक वर्ष २०७८७९ मा २४ हजार ३ सय ३१, २०७७२०७८ मा २२ हजार ६ सय २५ उजुरी परेका थिए। ३१ स्टिङ अपरेसन यो वर्ष ३१ वटा स्टिङ अपरेसन भएका छन्। जसमा ५१ लाख ४२ हजार ५ सय बरामत भएको छ। स्टिङ अपरेसनमा ४४ जना पक्राउ गरेका छन्। जसमा ३२ जना कर्मचारी छन् भने ९ जना लेखपढीबिचौलियामतियार र ३ जना वडाध्यक्ष परेका छन्। २०७९८० मा ३२ वटा स्टिङ अपरेसन भएका थिए। विशेष अदालतबाट भएका फैसलामा चित्त नबुझी सर्वोच्चमा ९२ वटा मुद्दा पुनरावेदन गरिएको छ। सबैभन्दा धेरै गैरकानुनी लाभहानि अख्तियारले यो वर्ष कुल २ सय १ मुद्दा दायर गरेको छ। जसमा सबैभन्दा धेरै गैरकानुनी लाभहानि ५८ का मुद्दा छन्। त्यस्तै घुसका ४८, नक्कली शैक्षिक प्रमाणपत्रका ३४, सार्वजनिक सम्पत्तिको हानिनोक्सानी ३४ मुद्दा विशेष अदालतमा दायर भएका छन्। त्यसैगरी राजस्व चुहावटहिनामिना १३, गैरकानुनी सम्पत्ति आर्जन ११ र विविध ३ मुद्दा हालिएको छ। अख्तियारले ८ अर्ब ३५ करोड बिगो १२ लाख ९८ हजार १४२ रुपैयाँ बिगो माग दाबी गरेको छ। यो २०७९८० भन्दा धेरै हो। २०७९८० मा १ अर्ब ७४ करोड ५२ लाख १६ हजार ६३४ बिगो मागदाबी गरिएको थियो। कुल २०१ आरोपपत्रमा प्रतिवादी संख्या १ हजार ५२० जना रहेका छन्। जसमध्ये राष्ट्रसेवक कर्मचारी संख्या ५२४ छ। निर्वाचित जनप्रतिनिधि १०१ जनाविरुद्ध मुद्दा दायर गरिएको छ भने मुद्दा हालिएका १८१ जना मनोनीत पदाधिकारी छन्। लेखापढी व्यवसायी२, बिचौलिया२, व्यवसायी९१ र अन्य व्यक्ति ६१९ जनाविरुद्ध मुद्दा दायर भएको अख्तियारका सहायक प्रवक्ता देवीप्रसाद थपलियाले जानकारी दिए। २०७९०८० मा १ सय ६२ वटा मुद्दा दायर गरिएको थियो भने कुल प्रतिवादी ७ सय ६६ थिए। अख्तियारले २०८०।८१ मा ठूला मुद्दा पनि दायर गरेको छ। दुइटा वाइडबडी जहाज खरिदमा भएको भ्रष्टाचारविरुद्ध यो वर्ष मुद्दा दायर भएको छ। जसमा तत्कालीन पर्यटनमन्त्री शाही, सचिव शंकरप्रसाद अधिकारी, नेपाल वायु सेवा निगमका तत्कालीन महाप्रबन्धक सुगतरत्न कंसाकारलगायत ३२ जनालाई प्रतिवादी बनाइएको छ। त्यस्तै अन्तःशुल्क स्टिकर खरिद प्रकरणमा वहालवाल मुख्यसचिव डा वैकुण्ठ अर्याललाई प्रतिवादी बनाएर मुद्दा चलाइएको छ। मेलम्ची खानेपानी आयोजनामा भएका भ्रष्टाचारमा चार पूर्वसचिवलाई प्रतिवादी बनाएर मुद्दा चलाइएको छ। एमडीएमएस खरिद प्रक्रियामा भएको भ्रष्टाचार तथा टीकापुरको सार्वजनिक जग्गा व्यक्तिको नाम ल्याउने प्रकरणमा २४९ जनाविरुद्ध मुद्दा हालिएको छ। सुरक्षण मुद्रण समबन्ध उपकरण खरिदमा ४१ करोड भ्रष्टाचार भएको भन्दै यही वर्ष अख्तियारले मुद्दा हालेको छ। झापामा ७८२ रोपनी सरकारी जग्गा व्यक्ति नाममा गरेको प्रकरणमा ३५९ विरुद्ध यही वर्ष मुद्दा चलाइएको छ। झलनाथ खनाल स्वास्थ्य विज्ञान प्रतिष्ठानलाई काम नै गरी अनुदान दिएको प्रकरण, पेमेन्ट गेटवे खरिदमा भएको भ्रष्टाचार लगायतका धेरै ठूला मुद्दा पनि यो वर्ष अख्तियारले चलाएको छ। अघिल्लो वर्ष केही सुस्ताएको यो वर्ष अख्तियार आक्रमक भएको छ।"
"रेलमार्ग सर्वेको भ्रम : ज्यान मार्ने धम्की दिए, कुरै नबुझी गाडी जलाए","३६० डिग्रिबाट फोटो खिच्दै थियौं। हामीलाई पिछा गरेको थाहा भएन। एक्कासि पाँच जना आएर घेरे, ती प्राविधिकले भने, हामीले रेलमार्गको सर्वे होइन भनेर अनेक बिन्ति गर्दा पनि गाडीभित्रै राखेर मार्दिम भने। प्रहरी आएर हामी जोगियौं तर गाडी चलाइदिए। चितवन : गुगल म्याप अपडेटका लागि गाडीमाथि क्यामेरा राखेर भित्रबाट डिभाइसको माध्यबाट क्यामेरा चलाउँदै २१ वर्षीय अजित बस्नेत। उनी बिहान ७ बजे विभिन्न स्थानको फोटो खिच्दै थिए। गुगल एप निर्माणका लागि सक्रिय टोली मध्याह्न १२ बजे फोटो खिच्दै कृष्णपुरको नगर प्लटिङमा पुग्यो। गाडीभित्र चालक र रोड सर्भे गर्ने नेभिगेटर थिए। रोकिएको स्थानमा रुखको छेल पारेर बसेका पाँच जनाको समूह आक्रोसितले रेलमार्गको सर्वे ठानेर धम्काउन थाले। त्यतिकैमा अर्को टोली गाडीलाई चल्नै नमिल्ने गरी गाडीको अगाडि पछाडि दुइटा मोटरसाइकल र एउटा स्कुटर ल्याएर रोके। केही फोटो खिच्दै थिए केहीले भिडियो बनाउन थाले। प्राविधिक उनीहरूलाई रेलमार्ग होइन भनेर कुरा बुझाउन खोज्दा भीड बढ्दै गयो। पूर्वपश्चिम रेलमार्गको सर्भे गर्न आएको भन्दै भीडले कुरै नबुझी गाडी जलाइदियो। गुगल म्यापका लागि रोड सर्भे गर्न आरएस इन्जिनियरिङ सोलुसन प्रालि काठमाडौंबाट आएका टोलीलाई ज्यान मार्ने धम्की दिएका थिए। रेलमार्ग सर्वे भन्दै एकोहोरो खनिएका थिए। चारैतिरबाट घेरिएको प्राविधिकको टोलीले पटकपटक कुरा बुझाउन कोसिस गर्दा पनि कुरै नबुझी आगजनी गरे। रेलमार्गको सर्वे गर्न आएको भ्रमले गाडी जलाएका हुन्। किन फोटो खिचेको ? हामीलाई रेल चाहिएको छैन भन्दै गाडीभित्र रहेका एक प्राविधिक र चालकलाई धम्काउन सुरु गरे। उनीहरू गुगल म्याप बनाउन भन्दै अनुनय गर्दै थिए। त्यतिकैमा विस्तारै भीड बढ्यो। ३६० डिग्रिबाट फोटो खिच्दै थियौं। हामीलाई पिछा गरेको थाहा भएन। एक्कासि पाँच जना आएर घेरे, ती प्राविधिकले भने, हामीले रेलमार्गको सर्वे होइन भनेर अनेक बिन्ति गर्दा पनि गाडीभित्रै राखेर मार्दिम भने। प्रहरी आएर हामी जोगियौं तर गाडी चलाइदिए। उनले आफ्नो नाम नखुलाउन आग्रह गरेका छन्। सुरुमा चाबी खोसेर गाडी नियन्त्रणमा लिए। रेलमार्गकै सर्वे भन्ने हल्लाले भीड बढ्दै गएको थियो। गाडी अघि बढ्नै नदिएर नाराबाजी गरेका थिए। त्यसको एक घण्टापछि गाडी जलाएका थिए। स्थिति सम्हाल्न प्रहरीलाई हम्मे परेको थियो। रेलमार्गको सर्वे भन्ने गलत बुझाइले बागमती प्रदेश ०१०३० च ७१९० नम्बरको गाडी जलेर क्षति पुगेको छ। आरएस इञ्जिनियर्स करिब २० वर्षदेखि क्रियासिल छ। देशभर १५ भन्दा बढी गाडी विभिन्न जिल्लामा गुगल एपको गर्दैछन्। गाडीमा मोबाइल, ट्याप, क्यामेरा दिएर खटाइन्छ। यसले ३६० डिग्रिमा तस्बिर कैद गर्छन्। वाईफाईको सहायताबाट क्यामेरासँग ट्याब र मोबाइलको सम्पर्क जोडेर गाडी भित्रबाट अपडेट गरिन्छ। बारा, पर्सा, सर्लाही, सिराहा, महोत्तरी, धनुषा, बाँके, कास्कीसहित अहिले २१ जिल्लामा काम भइरहेको छ। चितवनमा ८ दिनदेखि सक्रिय छन्। माडी र पश्चिम चितवनमा सकेर भरतपुरको ८ र ७ मा खिच्दै थिए। एउटा गाडीमा चालक र नेगिभेटर हुन्छन्। यो प्रविधिले गुगलमा हेर्न खोजिएको गन्तव्यको सडकको दायाँबायाँ प्रष्ट देखाउँछ। हामीले गल्लीगल्लीको फोटो खिच्दै हिँड्छौं, आरएस इन्जिनियर्सका अर्का प्राविधिले भने, यो रेलमार्गसँग केही सम्बन्धै छैन। होइनभन्दा भन्दै आक्रमण गरिएको छ। गाडी त जल्यो हाम्रा साथीलाई गाडीभित्रै जलाउँछौंभन्दा हाम्रा साथी तर्सिएका छन्। घटनामा संलग्न व्यक्तिलाई आगजनी ऐनअन्तर्गत मुद्दा चलाउने तयारी प्रहरीको छ। जिल्ला प्रहरी कार्यालय चितवनका प्रवक्ता डीएसपी भेषराज रिजालले आगजनी गर्ने समूहको खोजी भइरहेको बताए। भरतपुरको ७, ८, ४ मा रेलमार्ग निर्माणका विरोध भएको थियो। बस्तीबाट रेलमार्ग लैजान नदिने भन्दै संघर्ष समिति नै बनाएर आन्दोलन गरेका थिए।"
"प्रधानमन्त्रीको प्रमुख राजनीतिक सल्लाहकारमा विष्णु रिमाल, आर्थिक सल्लाहकारमा डा खतिवडा",काठमाडौं : प्रधानमन्त्री केपी शर्मा ओलीको प्रमुख राजनीतिक सल्लाहकारमा विष्णु रिमाल नियुक्त भएका छन्। बिहीबार बसेको मन्त्रिपरिषद् बैठकले रिमाललाई राजनीतिक सल्लाहकार नियुक्त गरेको एक मन्त्रीले बताए। त्यस्तै प्रधानमन्त्रीको आर्थिक सल्लाहकारमा डा युवराज खतिवडा नियुक्त भएका छन्। यसअघि अर्थमन्त्रीसमेत भइसकेका खतिवडा राष्ट्रियसभा सदस्यसमेत रहेका थिए। रिमाल भने यसअघि पनि ओलीको राजनीतिक सल्लाहकारको भूमिका निर्वाह गरिसकेका छन्।
मेलम्चीको पानी वर्षभरि वितरणका लागि प्रबन्ध मिलाउन खानेपानी मन्त्रीको निर्देशन,"काठमाडौं : खानेपानीमन्त्री प्रदीप यादवले मेलम्ची खानेपानी आयोजनाको पानी वितरणलाई प्राथमिकता दिने बताएका छन्। काठमाडौं उपत्यका खानेपानी लिमिटेडअन्तर्गत आयोजना कार्यान्वयन निर्देशनालयको काठमाडौं उपत्यका खानेपानी तथा सरसफाइ आयोजना, मेलम्ची उपआयोजना२ बारे जानकारी लिने क्रममा उनले उक्त प्रतिबद्धता जनाए। 'हामीले काममार्फत मेलम्ची खानेपानी आयोजनासम्बन्धी सिर्जित गलत भाष्य चिर्नुपर्छ र जनतालाई मेलम्चीको पानी बाह्रै महिना कसरी पुर्याउन सकिन्छ त्यसतर्फ दिन रात नभनी काम गर्नुपर्छ। यसका लागि म प्रतिबद्ध छु।' मन्त्री यादवले काठमाडौं उपत्यकामा खानेपानी वितरण प्रणाली सुधार र फोहोर पानी व्यवस्थापन आयोजनाको प्रगति तथा सञ्चालनमा रहेका कार्यक्रमबारे जानकारी लिएका थिए। उनले मन्त्रालयको प्राविधिक र प्रशासनिक कार्यबारे जानकारी लिँदै जनताको गुनासो ध्यानमा राखी मन्त्रालयका कर्मचारीसँग मिलेर काम गरिरहेको बताए। उनले स्थानीय सरकारसँग समन्वयको आवश्यकता औंल्याउँदै काठमाडौं महानगरपालिकाको प्रमुख प्रशासकीय अधिकृतसँग टेलिफोनमा छलफल भएको बताए। काठमाडौं उपत्यका खानेपानी लिमिटेडका विषयमा प्राप्त गुनासोले आफू गम्भीर रहेको बताउँदै उनले कर्मचारीलाई उच्च मनोबलका साथ काम गर्न आग्रह गरे। 'म पार्टीभन्दा जनताको मन्त्री हुँ, मेरो पहिलो प्राथमिकता जनताको समस्या समाधान गर्नु हो। मेलम्चीको मुहान सार्ने काम र वर्षभरि काठमाडौंका बासिन्दालाई खानेपानी पुर्याएर देखाउनुपर्छ,' उनले भने। मन्त्री यादवले मेलम्ची आयोजनालाई सफल पार्दै काठमाडौँ उपत्यकाका बासिन्दालाई १२ महिना खानेपानी पुर्याउने लक्ष्य अनुसार सबै मिलेर काम गर्दा मात्र यो सम्भव हुने बताए। मेलम्चीको मुहान सार्ने काम र वर्षभरि काठमाडौंका बासिन्दालाई खानेपानी पुर्याएर देखाउनुपर्छ, उनले भने।"
कांग्रेसको केन्द्रीय कार्यसमिति बैठक साउन २३ गते,काठमाडौं : नेपाली कांग्रेसले केन्द्रीय कार्यसमितिको बैठक आह्वान गरेको छ। कांग्रेसले साउन २३ गतेका लागि बैठक आह्वान गरेको मुख्य सचिव कृष्णप्रसाद पौडेलले जानकारी दिए। बैठकमा समसामयिक विषयवस्तुमा छलफल हुने बताइएको छ। बैठकमा केन्द्रीय कार्यसमितिका सदस्यसँगै आमन्त्रित सदस्यहरूको पनि सहभागिता रहने मुख्य सचिव पौडेलले बताए। कांग्रेसको समर्थनमा एमाले अध्यक्ष केपी शर्मा ओली प्रधानमन्त्री बनेका छन्। ओली नेतृत्वको सरकारमा कांग्रेससँगै जनता समाजवादी पार्टी र लोकतान्त्रिक समाजवादी पार्टीका मन्त्री पनि सहभागी छन्। सरकार सञ्चालनका विषयमा पनि कांग्रेस बैठकमा छलफल हुने बताइएको छ।
संसदको १५ दिने क्यालेण्डर स्वीकृत,"काठमाडौं : प्रतिनिधिसभाका सभामुख देवराज घिमिरेले संसदको गतिविधिलाई प्रभावकारी बनाउने विषयमा प्रमुख दलका प्रमुख सचेतकहरूसँग छलफल गरेका छन्। सिंहदरबारमा बिहीबार सभामुखले संसदको १५ दिनको क्यालेण्डर, विषयगत समितिका सभापति चयनका साथै प्रधानमन्त्रीको विश्वासको मतका विषयमा छलफल गराएका हुन्। छलफलले आगामी १५ दिनको क्यालेण्डरलाई अन्तिम रुप दिएको एमालेका मुख्य सचेतक महेश बर्तौलाले जानकारी दिए। त्यस्तै सदन र समितिमा रहेका विधेयकहरूका विषयमा पनि छलफल भएको उनले बताए। छलफलका क्रममा सदन र संसदीय समिति बैठकलाई प्रभावकारी बनाउनका लागि सभामुख घिमिरेले आग्रह गरेका थिए।"
निजी क्षेत्रको मनोबल गिर्न दिन्नँ : अर्थमन्त्री पौडेल,काठमाडौं : उपप्रधान एवं अर्थमन्त्री विष्णुप्रसाद पौडेलले आम नागरिकको निराशालाई चिर्दै अर्थतन्त्र सुधारको बाटोमा अघि बढ्ने बताएका छन्। बिहीबार सिंहदरबारमा नेपाल उद्योग परिसंघसँगको छलफलमा मन्त्री पौडेलले निराशा चिर्दै आशा जगाउने उपायको खोजी गर्दै सरकार अर्थतन्त्र सुधारको बाटोमा अघि बढ्ने बताए। निजी क्षेत्रको मनोबल खस्किए मुलुकको अर्थतन्त्र नै धराशायी बन्ने भएकाले यसतर्फ मन्त्रालयले विशेष ध्यान दिने उनले बताए। उनले अर्थतन्त्रमा देखिएको समस्याप्रति आफू गम्भीर रहेकाले निजी क्षेत्रलाई पनि सँगै लिएर अघि बढ्ने बताए। आन्तरिक र बाह्य कारण देखिएको समस्यालाई समाधान गर्नका लागि स्थिर सरकार बनेको उनको भनाइ छ। सरकारको सूचीमा अर्को एउटा सरकार बनाउने र फोटो टाँस्नका लागि मात्रै सरकार गठन नभएको भन्दै उनले समस्या समाधानका लागि नै सरकारको सम्पूर्ण ध्यान केन्द्रित गर्ने जिकिर गरे। त्यस्तै नेपाल उद्योग परिसंघ (सीएनआई)का अध्यक्ष राजेशकुमार अग्रवालले अहिलेको अवस्थामा निजी क्षेत्रले भोग्नुपरेको समस्याका बारेमा अर्थमन्त्रीलाई अवगत गराएका थिए।
"विदेशबाट आयात हुने सुर्ती, गुड्कालगायत कच्चा पदार्थको यकिन विवरण पेश गर्न उद्योग मन्त्रालयलाई निर्देशन","काठमाडौं : प्रतिनिधिसभा अन्तर्गतको उद्योग तथा वाणिज्य र श्रम तथा उपभोक्ता हित समितिले नेपालमा सुर्ती गुड्का र सो सम्बन्धी कच्चा पदार्थको निर्यात विवरण माग गर्ने निर्णय गरेको छ । सिंहदरबारमा बसेको समिति बैठकले नेपालमा आयात हुने सुर्ती गुड्कालगायत कच्च पदार्थको यकिन विवरण समितिमा पेश गर्न उद्योग मन्त्रालयलाई निर्देशन दिएको हो । बैठकले चुरोटमा प्रयोग हुने विभिन्न फ्लेवर, क्याप्सुल जस्ता नशालु पदार्थका कारण स्वास्थ्यमा गम्भीर समस्या हुने भएकाले त्यस्ता पदार्थको आयातका साथै उत्पादन र प्रयोगमा समेत रोक लगाउन मन्त्रालयलाई निर्देशन दिएको छ । यसैगरी समितिले सुर्तीजन्य पदार्थको प्रयोगबाट जनस्वास्थ्यमा पर्ने नकारात्मक प्रभावलाई न्यूनीकरण गर्न स्वास्थ्य मन्त्रालयलाई सुझाव दिने निर्णय गरेको समिति सभापति अव्दुल खानले जानकारी दिए। बैठकमा उद्योग, वाणिज्य तथा आपूर्तिमन्त्री दामोदर भण्डारीले नयाँ सरकार गठन भएसँगै मन्त्रालयले गरेका कामहरुको विवरण समयसमयमा सार्वजनिक गरिने बताए। मन्त्रालयभित्र समस्यामा रहेका विषयलाई निर्मम ढंगले छलफल गरेर निष्कर्षमा पुराउने उनले प्रतिवद्धता जनाए। मन्त्री भण्डारीले उद्योगीहरूको समस्या समाधान गर्न हड्तालमुक्त, लोडसेडिङमुक्त बनाउने नीतिका साथ अघि बढ्ने जिकिर गरे। बैठकमा चिनी उद्योग तथा उखु किसानका समस्या समाधान सुझाव उप समितिको प्रतिवेदन र स्पञ्ज आइरन,विलेट्सको भन्सार महशुल, अन्तःशुल्क तथा उद्योगहरूको अध्ययन अनुगमन उप समितिको प्रारम्भिक प्रतिवेदन पेश गरिएको थियो ।"
पदभारपछि महान्यायाधिवक्ता बडालले भने  संविधान र कानुनभित्र रहेर काम गर्छु,काठमाडौं : महान्यायाधिवक्ता रमेश बडालले पदभार ग्रहण गरेका छन्। बिहीबार शीतलनिवासमा पद तथा गोपनियताको शपथ लिएपछि महान्यायाधिवक्ताको कार्यालय पुगेर बडालले पदभार ग्रहण गरेका हुन्। पदभार ग्रहण गर्दै बडालले संविधानले निर्धारण गरेको दायरा अनुरुप आफूले काम गर्ने बताए। सरकारलाई उचित सल्लाह दिँदै सरकारविरुद्ध परेका मुद्दाहरूको प्रतिरक्षा गर्ने कामलाई आफूले प्रभावकारी रुपमा अघि बढाउने उनले बताए। उनले कुनै पनि घटनाबाट प्रभावित भएका व्यक्तिहरूलाई न्याय दिने कामलाई उचित ढंगले अघि बढाउने धारणा राखे। वरिष्ठ अधिवक्ता बडाललाई प्रधानमन्त्री केपी शर्मा ओलीको सिफारिसमा राष्ट्रपति रामचन्द्र पौडेलले बुधबार महान्यायाधिवक्तामा नियुक्त गरेका हुन्। सरकारको कानुनी सल्लाहकार महान्यायाधिवक्ता प्रधानमन्त्रीको सिफारिसमा राष्ट्रपतिले नियुक्त गर्ने संवैधानिक व्यवस्था छ ।
मधेशमा कांग्रेसका चार मन्त्रीले शपथ लिँदै,"वीरगन्ज : नेपाली कांग्रेस र जनमत पार्टीबीच मन्त्रालय बाँडफाँटमा सहमति जुटेसँगै मधेश प्रदेश सरकारको मन्त्रिपरिषद् विस्तार हुँदैछ। जनमत पार्टीसँग कांग्रेसले अर्थ मन्त्रालयसहित ४ मन्त्रालय लिने सहमति भएपछि मुख्यमन्त्री सतिशकुमार सिंहले आज मन्त्रिपरिषद् विस्तार गर्न लागेका हुन्। आज हुने मन्त्रिपरिषद् विस्तारमा कांग्रेसबाट पर्साका जनार्दनसिंह क्षेत्रीले भूमि व्यवस्था, कृषि तथा सहकारी, रौतहटका सुनिल यादवले अर्थ, धनुषाका शेषनरायण यादवले ऊर्जा, सिँचाइ तथा खानेपानी र सर्लाहीका कौशल किशोर रायले श्रम तथा यातायात मन्त्रालयको जिम्मेवारी पाउँदैछन्। आफूसहित कांग्रेसका चारै जनाले आजै साँझ ६ बजे शपथ गराउने तयारी रहेको कांग्रेस पर्साका सभापति समेत रहेका क्षेत्रीले टेलिफोनमा जानकारी दिए। मधेस सरकारमा सहभागी हुने मन्त्रीहरूको नाम कांग्रेसले एक साताअघि नै टुंगो लगाएको थियो। तर जनमत पार्टी र मुख्यमन्त्री सतिशकुमार सिंहले अर्थ मन्त्रालय आफूसँगै राख्ने अडान लिएपछि मन्त्रिपरिषद् विस्तार हुन ढिला भइरहेको थियो। कांग्रेसले नै अर्थ मन्त्रालय पाउने निश्चित भएपछि आज मन्त्रिपरिषद् विस्तार हुन लागेको हो। यसअघि कांग्रेसले अर्थ मन्त्रालय आफूले नपाए मुख्यमन्त्री सिंहलाई दिएको समर्थन फिर्ता लिएर नयाँ सरकार गठनका लागि अर्को विकल्प खोज्ने चेतावनी दिएपछि जनमत अन्ततः अर्थ मन्त्रालय कांग्रेसलाई दिन आज तयार भएको हो।"
"मन्त्री सिंह र चिनियाँ राजदूतबीच भेटवार्ता, हिमाली क्षेत्रमा १० शहर बनाउनेबारे छलफल","काठमाडौं : नेपालका लागि चिनियाँ राजदूत छन् सोङले नेपालको शहरी क्षेत्रको विकासमा थप सहकार्य गर्न तत्पर रहेको बताएका छन्। बिहीबार सिंहदरबारमा उपप्रधानमन्त्री एवं सहरी विकास मन्त्री प्रकाशमान सिंहसँग भेटवार्ता गर्दै राजदूत सोङले दुई देशबीचको शहरी क्षेत्रको विकासका लागि भइरहेको सहयोगबारे छलफल गर्दै थप सहकार्य गर्न तत्पर रहेको बताए। त्यस्तै नेपालले बनाउने भनेको स्मार्ट सिटीलाई प्रविधिसँग आबद्ध गर्ने, ट्राफिक लाइट, सडक सुरक्षालगायतका क्षेत्र पनि सहयोग गर्नसक्ने राजदूत सोङले बताएका थिए। त्यस्तै चीनसँग सीमाना जोडिएका हिमाली क्षेत्रमा १० वटा शहर बनाउने विषयमा पनि चीनले सहयोग गर्नसक्ने राजदूतले बताएको शहरी विकास मन्त्रालयका सचिव मणिराम गेलालले जानकारी दिए।"
ओली नेतृत्व सरकारको दोस्रो मन्त्रिपरिषद् बैठक आज बस्दै,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। प्रधानमन्त्री तथा मन्त्रपरिषद्को कार्यालय सिंहदरबारमा दिउँसो ४ बजे बैठक बोलाइएको प्रधानमन्त्री ओलीको सचिवालयले जनाएको छ। एमाले अध्यक्ष ओली नेतृत्वको सरकार बनेपछि मन्त्रिपरिषद्को दोस्रो बैठक बस्न लागेको हो। बैठकमा मन्त्रालयका नियमित एजेण्डाहरूमाथि छलफल हुने प्रधानमन्त्रीको सचिवालयले जनाएको छ। अहिले सरकारमा एमाले, कांग्रेस, जसपा र लोसपा सहभागी छन्। प्रधानमन्त्रीले आइतबार विश्वासको मत लिँदैछन्।"
महान्यायाधिवक्ता बडालले लिए पद तथा गोपनीयताको शपथ,"काठमाडौं : नव नियुक्त महान्यायाधिवक्ता रमेश बडालले पद तथा गोपनीयताको शपथ लिएका छन्। शीतल निवासमा आयोजित समारोहमा प्रधानन्यायाधीश विश्वम्भरप्रसाद श्रेष्ठले महान्यायाधिवक्ता बडाललाई पद तथा गोपनीयताको शपथ खुवाएका हुन्। प्रधानमन्त्री केपी शर्मा ओलीको सिफारिसमा बुधबार राष्ट्रपति रामचन्द्र पौडेलले संविधानको धारा १५७ को उपधारा (२) बमोजिम बरिष्ठ अधिवक्ता बडाललाई महान्यायाधिवक्ता पदमा नियुक्त गरेका हुन्। शपथ समारोहमा राष्ट्रपति रामचन्द्र पौडेल,उपराष्ट्रपति रामसहाय यादव,प्रधानमन्त्री ओली,प्रतिनिधि सभाका सभामुख देवराज घिमिरे,राष्ट्रिय सभाका अध्यक्ष नारायणप्रसाद दाहाललगायत उपस्थित थिए। सरकार फेरिएसँगै सरकारको कानुनी सल्लाहकार महान्यायाधिवक्ता पनि फेरिने प्रचलन छ।"
अनिवार्य र निःशुल्क शिक्षा ऐन १ महिनाभित्र कार्यान्वयन,"काठमाडौं : शिक्षा, विज्ञान तथा प्रविधिमन्त्री विद्या भट्टराईले एक महिनाभित्र अनिवार्य र निःशुल्क शिक्षा ऐन कार्यान्वयन गर्ने बताएकी छन्। बुधबार शिक्षा, स्वास्थ्य तथा सूचना प्रविधि समितिको बैठकमा विद्यालय शिक्षा विधेयक२०८० माथिको छलफलमा सांसदहरूले उठाएका प्रश्नको जवाफ दिने क्रममा निःशुल्क शिक्षा ऐन कार्यान्वयन गर्ने बताएकी हुन्। मन्त्री भट्टराईले शिक्षा क्षेत्रमा देखिएको समस्या समाधानका लागि सांसदहरूले दिएको सुझावलाई आफूले ग्रहण गरेर अघि बढ्ने बताइन्। विद्यालय शिक्षा विधेयकसम्बन्धी छलफललाई समय सीमा तोकेर अघि बढाउन पनि संसदीय समितिलाई उनको आग्रह छ। नेपालको संविधानमा व्यवस्था गरिएका मौलिक हक कार्यान्वयनका क्रममा निःशुल्क तथा अनिवार्य शिक्षा ऐन जारी भएको थियो। विद्यालय शिक्षा विधेयक गत भदौ २७ गते प्रतिनिधिसभामा दर्ता भई हाल विचाराधीन अवस्थामा रहेको उनले जानकारी दिइन्। उनले भनिन्, आज एसईईको कुरा पनि उठ्यो। हामीले १ देखि ५ सम्म कसरी पढायौं, ६ देखि ८ सम्म कसरी पढायौं र प्रारम्भिक बालविकास शिक्षालाई कतिसम्म मजबुत गरेका छौं ? अनि हाम्रो शिक्षण सिकाइ हुने खालको छ ? त्यसको नतिजा हो भनेर मैले हिजो संसद्मा पनि बोलेको छु। ओभरल आजको हाम्रो शिक्षा प्रणाली छ। त्यसलाई हामीले रिभ्यू गर्न जरुरी छ। त्यसका लागि मैले पाठ्यक्रम विकास केन्द्र, परीक्षा बोर्ड र मन्त्रालयको टिमसँग पनि छलफल गरेको छु। १५ दिनभित्र नतिजा आउने गरी अगाडि बढ्ने छौं। एसर्ईईको पूरक परीक्षाको व्यवस्थापन हाम्रो पहिलो प्राथमिकताको काम हुनेछ। गत असार ३१ गते मन्त्रीमा नियुक्त भएपछि पहिलोपटक विषयगत समितिको बैठकमा सहभागी हुँदै मन्त्री भट्टराईले सांसदका सुझावका आधारमा शिक्षा क्षेत्रमा पाठ्यक्रम, परीक्षालगायत विषयमा प्रणालीगत समीक्षा गरी अघि बढ्ने बताएकी हुन्। उनले शिक्षा क्षेत्रमा रहेका समस्या समाधान गर्न संसद्सँग समन्वय र सहकार्य गरी अघि बढ्ने प्रतिबद्धता व्यक्तसमेत व्यक्त गरिन्। मन्त्री भट्टराईले माध्यमिक शिक्षा परीक्षा कक्षा १० (एसईई) मा कम विद्यार्थी उत्तीर्ण भएको विषयमा आफू गम्भीर भएको बताउँदै अब हुने पूरक परीक्षालाई व्यवस्थित गर्न लागिपरेको जानकारी गराइन् । विश्वविद्यालयमा वार्षिक क्यालेन्डरको कार्यान्वयन हुन थालेको उल्लेख गर्दै उनले कार्यान्वयन पक्ष प्रभावकारी र समय सापेक्ष बनाउन पहल गर्ने उनको भनाइ छ। बैठकमा सांसदहरूले शिक्षकलाई अधिकारका साथै कर्तव्यमा पनि सचेत गराउनुपर्ने, दरबन्दी मिलान गर्नुपर्ने, एसईईमा कम विद्यार्थी उत्तीर्ण भएको विषयमा अध्ययन गर्नुपर्ने, मातृभाषा शिक्षालाई प्राथमिकता दिनुपर्ने, शिक्षक र कर्मचारीका आन्दोलनमा उठेका विषयको सम्बोधन हुनुपर्नेलगायत सुझाव दिएका थिए। विद्यालय शिक्षा विधेयक, २०८० माथि बुधबारको बैठकमा संशोधनकर्तामध्ये ८ सांसदले आआफ्ना संशोधन प्रस्तुत गरेका थिए।"
साउन १५ गतेपछि सरकारले संसद्लाई बिजनेश दिने,"काठमाडौं : एमाले अध्यक्ष केपी शर्मा ओली नेतृत्वको नवगठित सरकारले साउन १५ गतेपछिबाट संसद्लाई बिजनेश दिने भएको छ। सत्ता समीकरण परिवर्तनपछि सभामुख देवराज घिमिरेले पहिलो पटक राजनीतिक दलका प्रमुख सचेतकहरूसँग आज सिंहदरबारमा छलफल गरेका हुन् । बैठकपश्चात सत्तारुढ दल एमालेका मुख्य सचेतक महेश बर्तौलाले आजदेखि साउन १५ गतेसम्म संसद् बैठक कुनकुन दिन बस्ने र समितिमा रहेका विधेयकलाई छलफल गर्न समय कसरी मिलाउनेबारे भन्नेबारे छलफल भएको जानकारी दिए। बर्तौलाले साउन १५ गतेसम्म ६ वटा संसद् बैठक बस्ने क्यालेन्डर तय भएको बताए। उनले भने,साउन ६, ७ र ८ गते नियमित संसद् बैठक बस्नेछ।त्यसपछि साउन ९, १० र ११ गते संसदीय समितिका बैठकहरू बस्छन्। साउन १२ गते शनिबार पर्छ। १३, १४ र १५ गते पुनः लगातार संसद् बैठक बस्नेछ। बैठकका कार्यसूचीबारे भोलिको कार्यव्यवस्था समितिको बैठक बसेर निर्णय गरिने उनले बताए। एमालेका मुख्य सचेतक बर्तौलाले सरकारले संसदलाई प्रभावकारी बिजनेस दिने बताए। संविधान र कानुनसँग जोडिएका विधेयक सरकारले संसदलाई दिने वातावरण यो सरकारले बनाउँछ। सरकारले संसदलाई प्रभावकारी बिजनेसविधेयक दिने कुरामा अल्छि गर्ने छैन। प्रभावकारीरुपमा बिजनेस दिनेछ। बर्तौलाले भने, साउन १५ गतेपछि सरकारको तर्फबाट बिजनेस आउने र संसदमा आएका बिजनेसलाई कानुन निर्माणको तहमा पुर्याउने दायित्व हामीमाथि हुन्छ। संसदमा आएकामध्ये ३० वटा विधेयकमध्ये ५ वटा पारित भएको र २ वटा फिर्ता भएको बताउँदै उनले समितिमा रहेका विधेयकलाई अगाडि बढाउनुपर्ने धारणा राखे। बर्तौलाले सरकारसँग बिजनेस माग्ने र संसदीय समितिमा रहेका विधेयक संसदमा लैजाने काम तत्काल हुने उनले बताए। ओली असार ३० गते प्रधानमन्त्रीमा नियुक्त भएका थिए। उनले आइतबार विश्वासको मत लिँदैछन्।"
स्थानीय तह नै किन बने भ्रष्टाचारका अखडा ?,"काठमाडौं : सिर्लाहीको हरिपुर नगरपालिकाका तत्कालीन उपप्रमुख रेणुका देवी काफ्ले, निमित्त प्रमुख प्रशासकिय अधिकृत नइन्द्रकुमार पौडेल, वडाध्यक्षसमेत १० जना उपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर। यी त स्थानीय तहका प्रमुखउपप्रमुख नै जोडिएका मुद्दा हुन्। यसले जनताको आगन सिंहदरबार होइन, भ्रष्टाचार नै पुगेको भान गराउँछ। प्रमुख उपप्रमुख प्रमुख प्रशासकीय अधिकृतसहित स्थानीय तहका जनप्रतिनिधि र कर्मचारीको सेवा प्रवाहभन्दा भ्रष्टाचारतिर ध्यान केन्द्रित गरेको अख्तियारको पछिल्लो तथ्यांकले देखाउँछ। स्थानीय तहलाई भ्रष्टाचारले चुर्लुम्मै पारेको अख्तियार र महालेखा परीक्षकको कार्यालय लगायतका प्रतिवेदनले देखाएको छ। अख्तियारले आर्थिक वर्ष २०८००८१ मा विशेष अदालतमा हालेका झन्डै आधा जति स्थानीय तहका मुद्दा दायर भएका छन्। अख्तियारले यो वर्ष २०१ मुद्दा विशेष अदालतमा दायर गरेको छ। जसमा ८१ वटा मुद्दा त स्थानीय तहका मात्रै छन्। यो वर्ष १०१ जना जनप्रतिनिधिविरुद्ध मुद्दा हालेको अख्तियारको एक वर्षभरिको तथ्यांकले देखाएको छ। १९ जना स्थानीय तहका प्रमुखविरुद्ध अख्तियारले मुद्दा हालेको छ। जसमा ७ गाउँपालिका अध्यक्ष र १२ जना नगरप्रमुख छन्। त्यस्तै ७ गाउँपालिकाका अध्यक्ष र ८ उपाध्यक्षविरुद्ध मुद्दा हालिएको छ। अख्तियारले ४२ जना वडा अध्यक्षलाई पनि प्रतिवादी बनाएर मुद्दा चलाएको छ। ७७ जना कार्यपालिका सदस्य र वडासदस्य मुद्दा हालिएको अख्तियारले जनाएको छ। एक समन्वय समितिका प्रमुखविरुद्ध पनि मुद्दा दायर भएको छ। जिल्ला समन्वय समितिका तत्कालीन प्रमुख मेथु चौधरीलाई सर्लाहीको भरत ताल निर्माणमा ३० करोड रुपैयाँ भ्रष्टाचार भएको आरोपमा मुद्दा चलाइएको हो। ४६ जना प्रमुख प्रशासकीय अधिकृतविरुद्ध मुद्दा हालिएको छ। अख्तियारको मुद्दा धेरै पर्ने भएका कारण पनि स्थानीय तहमा कर्मचारी जान आनकानी गर्ने गरेका छन्। पछिल्लो आधा हिस्सा उजुरी पनि स्थानीय तहसँग सम्बन्धित नै छन्। स्थानीय तह भ्रष्टाचारको अखाडा नै बन्दै गएका छन्। मुख्यसचिव अर्यालसहित ५२० कर्मचारी २०८०८१ मा अख्तियारले मुख्यसचिव डा बैकुण्ठ अर्यालसहित ५ सय २० कर्मचारीविरुद्ध मुद्दा चलाएको छ। अर्यालविरुद्ध सञ्चार तथा सूचना प्रविधि मन्त्रालयमा सचिव हुँदा भएको अन्तःशुल्क स्टिकर छपाइमा घोटाला प्रकरणलाई लिएर अख्तियारले मुद्दा हालेको हो। मेलम्ची खानेपानी आयोजनाको हेडवक्र्स तथा सुरुङ निर्माण गर्दा भ्रष्टाचार गरेको आरोपमा अख्तियार पूर्वसचिवहरू सञ्जय शर्मा, भीमप्रसाद उपाध्याय, गजेन्द्रकुमार ठाकुर र मुकुन्दप्रसाद पौडेलसहितलाई पौने ७ अर्ब बिगो दाबीसहित मुद्दा चलाएको छ पूर्वसचिवद्वय शिशिरकुमार ढुंगाना र शंकर अधिकारीलाई पनि प्रतिवादी बनाइएको छ। वाइडबडी जहाज खरिदमा पूर्वसचिवद्वय शिशिरकुमार ढुंगाना र शंकर अधिकारी प्रतिवादी बनाएर मुद्दा दायर गरिएको छ। त्यस्तै तत्कालीन कृषि तथा पशुपन्छी सचिव राजेन्द्रप्रसाद भारीविरुद्ध पनि यो वर्ष मुद्दा दायर भएको छ। कर्णाली सरकारको भूमि व्यवस्था, कृषि तथा सहकारी मन्त्रालयको सचिव हुँदा शीतभण्डार (कोल्डस्टोर) निर्माणका क्रममा नगरेको काम गरेको भनी निर्माण कम्पनीलाई रकम भुक्तानी गरेर सरकारी रकम हानिनोक्सानी गरेको आरोपमा सचिव भारीविरुद्ध मुद्दा चलाइएको छ। यो वर्ष अख्तियार हालका अर्थ सचिव मधु मरासनीविरुद्ध पनि मुद्दा दायर गरेको थियो। तर, उनले सफाइ पाइसकेका छन्। अर्थ मन्त्रालयमा हुँदा सहसचिवका रूपमा बजेट तथा कार्यक्रम महाशाखाबाट गलत कार्यमा स्वीकृति दिएको भन्दै मरासिनी भ्रष्टाचार मुद्दामा तानिएका थिए। राष्ट्रिय पेमेन्ट गेटवे प्रणालीका लागि सरकारले खर्च गरेको २५ करोडमध्ये २३ करोडमा भ्रष्टाचार भएको दाबीसहित मरासिनीविरुद्ध मुद्दा दायर गरिएको थियो। पेमेन्ट गेट वे प्रकरणमा अर्का तत्कालीन सचिव सञ्जय शर्माविरुद्ध पनि मुद्दा हालिएको थियो। त्यो विज्ञान तथा प्रविधि सचिवसमेत रहेका राष्ट्रिय सूचना प्रविधि केन्द्रका तत्कालीन अध्यक्ष शर्मा मुद्दा परेका अर्का सचिव हुन्। सरकार विशिष्ठ श्रेणीकै एक दर्जन कर्मचारीविरुद्ध अख्तियारले मुद्दा चलाएको छ। त्यस्तै सहसचिव, उपसचिव, शाखा अधिकृत पनि अख्तियारको कारबाहीमा परेका छन्। दुई पूर्वमन्त्रीलाई हालियो मुद्दा यो आर्थिक वर्षमा दुई जना मन्त्रीविरुद्ध पनि अख्तियारले मुद्दा चलाएको छ। तत्कालीन संस्कृति, पर्यटन तथा नागरिक उड्डयनमन्त्री जीवनकुमार शाही र मधेस प्रदेशका तत्कालीन आन्तिक मामिला तथा योजनामन्त्री विजयकुमार यादवलाई अख्तियारले मुद्दा हालेको छ। शाही कर्णाली प्रदेशका पूर्वमुख्यमन्त्री हुन्। कर्णाली प्रदेशका निलम्बित प्रदेशसभा सदस्य शाहीविरुद्ध नेपाल वायुसेवा निगमको वाइडबडी दुइटा जहाज खरिद गर्दा भ्रष्टाचार गरेको आरोपमा मुद्दा दायर गरेको हो। मधेस प्रदेशका तत्कालीन मन्त्री विजयकुमारविरुद्ध लालबन्दी नगरपालिकामा झलनाथ खनाल स्वास्थ्य विज्ञान प्रतिष्ठान, नेपालमा भएको भ्रष्टाचारको आरोपमा मुद्दा हालिएको छ। पूर्वमन्त्री विजयकुमारविरुद्ध सर्प काण्ड १७ करोड ९८ लाख ३३ हजार(झन्डै १८ करोड) बिगो मागिएको छ। विशेष अदालतले सर्प पल्दा खनाल प्रतिष्ठानमा भ्रष्टाचार भएको भन्दै पूर्वमन्त्री यादवलाई दोषीले ठहर गरेको छ। २६ हजार ५२२ उजुरी, अघिल्लो वर्षभन्दा ६ हजार बढी आर्थिक वर्ष २०८०८१ मा अख्तियारले २६ हजार ५ सय २२ उजुरी परेको छ। अघिल्लो आर्थिक वर्ष २०७९८० बाट जिम्मेवारी सरेर आएका ९ हजार २ सय ६८ गरी ३५ हजार ७ सय ९० उजुरी भएको छ। जसमा २७ हजार ३ सय ७५ उजुरी फछ्र्योट गरिएको छन्। जुन कुल उजुरी संख्याको करिब ७६४९ प्रतिशत हो। आर्थिक वर्ष ०७९०८० मा २० हजार ९ सय ५ उजुरी परेका थिए। अघिल्लो वर्षको उजुरी सरेर आएका समेत गरेर २०७९८० मा २८०६७ उजुरी थिए। पछिल्लो समय प्रत्येक वर्षजसो उजुरी बढिरहेका छन्। त्यस्तै आर्थिक वर्ष २०७८७९ मा २४ हजार ३ सय ३१, २०७७२०७८ मा २२ हजार ६ सय २५ उजुरी परेका थिए। ३१ स्टिङ अपरेसन यो वर्ष ३१ वटा स्टिङ अपरेसन भएका छन्। जसमा ५१ लाख ४२ हजार ५ सय बरामत भएको छ। स्टिङ अपरेसनमा ४४ जना पक्राउ गरेका छन्। जसमा ३२ जना कर्मचारी छन् भने ९ जना लेखपढीबिचौलियामतियार र ३ जना वडाध्यक्ष परेका छन्। २०७९८० मा ३२ वटा स्टिङ अपरेसन भएका थिए। विशेष अदालतबाट भएका फैसलामा चित्त नबुझी सर्वोच्चमा ९२ वटा मुद्दा पुनरावेदन गरिएको छ। सबैभन्दा धेरै गैरकानुनी लाभहानि अख्तियारले यो वर्ष कुल २ सय १ मुद्दा दायर गरेको छ। जसमा सबैभन्दा धेरै गैरकानुनी लाभहानि ५८ का मुद्दा छन्। त्यस्तै घुसका ४८, नक्कली शैक्षिक प्रमाणपत्रका ३४, सार्वजनिक सम्पत्तिको हानिनोक्सानी ३४ मुद्दा विशेष अदालतमा दायर भएका छन्। त्यसैगरी राजस्व चुहावटहिनामिना १३, गैरकानुनी सम्पत्ति आर्जन ११ र विविध ३ मुद्दा हालिएको छ। अख्तियारले ८ अर्ब ३५ करोड बिगो १२ लाख ९८ हजार १४२ रुपैयाँ बिगो माग दाबी गरेको छ। यो २०७९८० भन्दा धेरै हो। २०७९८० मा १ अर्ब ७४ करोड ५२ लाख १६ हजार ६३४ बिगो मागदाबी गरिएको थियो। कुल २०१ आरोपपत्रमा प्रतिवादी संख्या १ हजार ५२० जना रहेका छन्। जसमध्ये राष्ट्रसेवक कर्मचारी संख्या ५२४ छ। निर्वाचित जनप्रतिनिधि १०१ जनाविरुद्ध मुद्दा दायर गरिएको छ भने मुद्दा हालिएका १८१ जना मनोनीत पदाधिकारी छन्। लेखापढी व्यवसायी२, बिचौलिया२, व्यवसायी९१ र अन्य व्यक्ति ६१९ जनाविरुद्ध मुद्दा दायर भएको अख्तियारका सहायक प्रवक्ता देवीप्रसाद थपलियाले जानकारी दिए। २०७९०८० मा १ सय ६२ वटा मुद्दा दायर गरिएको थियो भने कुल प्रतिवादी ७ सय ६६ थिए। अख्तियारले २०८०।८१ मा ठूला मुद्दा पनि दायर गरेको छ। दुइटा वाइडबडी जहाज खरिदमा भएको भ्रष्टाचारविरुद्ध यो वर्ष मुद्दा दायर भएको छ। जसमा तत्कालीन पर्यटनमन्त्री शाही, सचिव शंकरप्रसाद अधिकारी, नेपाल वायु सेवा निगमका तत्कालीन महाप्रबन्धक सुगतरत्न कंसाकारलगायत ३२ जनालाई प्रतिवादी बनाइएको छ। त्यस्तै अन्तःशुल्क स्टिकर खरिद प्रकरणमा वहालवाल मुख्यसचिव डा वैकुण्ठ अर्याललाई प्रतिवादी बनाएर मुद्दा चलाइएको छ। मेलम्ची खानेपानी आयोजनामा भएका भ्रष्टाचारमा चार पूर्वसचिवलाई प्रतिवादी बनाएर मुद्दा चलाइएको छ। एमडीएमएस खरिद प्रक्रियामा भएको भ्रष्टाचार तथा टीकापुरको सार्वजनिक जग्गा व्यक्तिको नाम ल्याउने प्रकरणमा २४९ जनाविरुद्ध मुद्दा हालिएको छ। सुरक्षण मुद्रण समबन्ध उपकरण खरिदमा ४१ करोड भ्रष्टाचार भएको भन्दै यही वर्ष अख्तियारले मुद्दा हालेको छ। झापामा ७८२ रोपनी सरकारी जग्गा व्यक्ति नाममा गरेको प्रकरणमा ३५९ विरुद्ध यही वर्ष मुद्दा चलाइएको छ। झलनाथ खनाल स्वास्थ्य विज्ञान प्रतिष्ठानलाई काम नै गरी अनुदान दिएको प्रकरण, पेमेन्ट गेटवे खरिदमा भएको भ्रष्टाचार लगायतका धेरै ठूला मुद्दा पनि यो वर्ष अख्तियारले चलाएको छ। अघिल्लो वर्ष केही सुस्ताएको यो वर्ष अख्तियार आक्रमक भएको छ।"
साउन ७ गते प्रतिनिधि सभामा प्रधानमन्त्री ओलीसँग सांसदले प्रश्नोत्तर गर्ने,"काठमाडौं : साउन ७ गते प्रतिनिधि सभामा प्रधानमन्त्रीसँग प्रश्नोत्तर कार्यक्रम हुने भएको छ। बिहीबार बिहान सिंहदरबारस्थित सभामुखको कार्यकक्षमा सभामुख र पार्टीका प्रमुख सचेतकहरूबीच छलफलपछि सञ्चारकर्मीसँग कुराकानी गर्दै नेकपा माओवादी केन्द्रका प्रमुख सचेतक हितराज पाण्डेले साउन सात गते प्रधानमन्त्रीसँग प्रश्नोत्तर कार्यक्रम तय भएको जानकारी दिएका हुन्। केपी शर्मा ओली प्रधानमन्त्री बनेपछि पहिलो पटक प्रश्नोत्तर हुने भएको हो। उनले भने,'प्रतिनिधिसभा नियमावली व्यवस्थाअनुसार साउन सात गने प्रधानमन्त्रीसँग प्रश्नोत्तर कार्यक्रम तय भएको छ। त्यो अगाडि बढ्छ।' प्रतिनिधि सभा नियमावलीमा हरेक महिना सांसद् र प्रधानमन्त्रीबीच प्रश्नोत्तको प्रावधान राखिएको छ। नेता पाण्डेले प्रधानमन्त्री केपी शर्मा ओलीले साउन ६ गते लिन लागेको विश्वासको मतका विषयमा पनि छलफल भएको बताए। असार ३० गते प्रधानमन्त्री नियुक्त भएका ओलीले साउन ६ गते प्रतिनिधिसभा बैठकमा विश्वासको मत लिने तयारी गरेका छन्। संविधानको धारा ७६ (२) अन्तर्गत नियुक्त प्रधानमन्त्रीले सोही धाराको उपधारा ४ बमोजिम ३० दिनभित्र विश्वासको मत लिनुपर्ने संवैधानिक व्यवस्था छ । असार ३१ गते प्रधानमन्त्रीको शपथ लिएकै दिन ओलीले २२ सदस्यीय मन्त्रिमण्डल गठन गरेका छन्। ओली नेतृत्वको सरकारमा नेपाली कांग्रेस, नेकपा एमालेसँगै लोसपा र जसपा सहभागी छन्।"
"अहिले देशको अवस्था राम्रो छैन, खुसी हुने अवस्था छैन, हामीले बदल्नुपर्छ : प्रधानमन्त्री ओली","इन्जिनियरले राखेको मार्मिक माग जायज छ। पोजेटिभ सपोर्ट सरकारले गर्छ। काठमाडौं : प्रधानमन्त्री केपी शर्मा ओलीले देश समस्यामा रहेकाले अवस्था बदल्नुपर्ने बताएका छन्। नेपाल इन्जिनियर्स एसोसिएसनको स्थापना दिवसको अवसरमा आज आयोजित कार्यक्रमलाई सम्बोधन गर्दै ओलीले अहिले देशको अवस्था राम्रो र प्रशंसा गर्न लायक नभएको बताएका हुन्। ओलीले देशमा देखिएको समस्यालाई समाधान गरेर भविष्य उज्ज्वल बनाउन आफूहरू लागिरहेको धारणा राखे। देश समस्यामा रहेको छ, देशको अवस्था राम्रो छैन र प्रशंसा गर्न लायक छैन। प्रधानमन्त्री ओलीले भने, देशको इतिहास प्रशंसा गर्न लायक छ। देशको इतिहास राम्रो छ। गौरवपूर्ण इतिहास छ। भविष्य राम्रो छ। त्यसमा कुनै सन्देश छैन तर आज सन्तोष मान्न, खुसी हुन सकिने अवस्था छैन। हामीले यस अवस्था बदल्नुपर्छ। इन्जिनियरले राखेको मार्मिक माग र सरकारको तर्फबाट पाउन राखेको आकांक्षा राम्रो रहेकाले पूरा गर्न सरकार लागि पर्ने ओलीले बताए। इन्जिनियरले राखेको मार्मिक माग जायज छ। हामीले केही गर्नुपर्छ भन्ने कुरा त सरकारका लागि, हाम्रो अवस्थाका लागि, हामी आफैंका लागि व्यङ्ग्य जस्तो छ। ओलीले आत्मसम्मान र उच्च नैतिक बलका साथ इन्जिनियर देश बनाउन लागि परेको भन्दै प्रशंसा गरे। उनले भने, इन्जिनियरको साथमा सरकार छ। पोजेटिभ सपोर्ट सरकारले गर्छ।"
सडक सम्पर्कमा जोडियो तातोपानी नाका,"सिन्धुपाल्चोक : नेपालचीन बीचको उत्तरी नाका तातोपानी जोड्ने सडक खण्ड बिहीबार अस्थायी रुपमा सडक सम्पर्कमा जोडिएको छ। मोटरेवल पुल बगाएपछि सडक सम्पर्क टुटेको अरनिको राजमार्गको बाह्रविसेतातोपानी खण्डमा ह्युम पाइप बिछ्याएर अस्थायी सडक संरचनामार्फत सीमा नाका तातोपानीबाह्रविसे जोडिएका हुन्। भारी वर्षाका कारण आएको बाढीले बाह्रविसे नगरपालिका३ स्थित खागदलमा रहेको मोटरेवल पुल (बेलिब्रिज) सोमबार बगाएको थियो। चार दिनपछि अस्थायी संरचनाले टुटेको सडक सम्पर्क जोडिएपछि सवारी साधन चल्न थालेका छन्। बाह्रविसे नगरपालिकाको नेतृत्वमा सडक जोडिएको हो। नगरको स्रोत, साधन प्रयोग गरेर अस्थायी सडक संरचना बनाइएको नगर प्रमुख बालकृष्ण बस्नेतले बताए। ह्युम पाइको अस्थायी संरचना बनाउन सडक डिभिजन कार्यालय र सुरक्षा निकायले सघाएको बस्नेतले जनाए। बगाएको पुलका सामाग्री जुटाउन नेपाली सेनाले सहयोग गरेको थियो। पछि काम लाग्न सक्ने ठानेर पुलका पार्टपूर्जा फुकालेर सुरक्षित राखेका हौँ, प्रमुख बस्नेतले भने। सडक सञ्चालनमा आएपछि तातोपानी भन्सार यार्ड र सडकमा अलपत्र परेका चिनियाँ सामाग्रीले भरिएका कन्टेनरसहित दर्जनौँ सवारी साधन पार भएका छन्। पुल बगाउँदा तातोपानी नाकाबाट हुने आर्थिक कारोबार प्रभावित हुन पुगेको थियो।"
द्वारिकाज होटलकी सञ्चालक अम्बिका श्रेष्ठको निधन,काठमाडौं : बत्तीसपुतलीस्थित द्वारिकाज होटलकी सञ्चालक अम्बिका श्रेष्ठको निधन भएको छ। श्रेष्ठको ९२ वर्षको उमेरमा बिहीबार बिहान ललितपुरस्थित मेडिसिटी हस्पिटलमा निधन भएको पारिवारिक स्रोतले जनाएको छ। उनी लामो समयदेखि निमोनिया र बाथरोगबाट ग्रसित थिइन्। पारिवारिक स्रोतका अनुसार उनको आजै पशुपति आर्यघाटमा अन्तिम दाहसंस्कार गरिनेछ। श्रेष्ठको निधनप्रति होटल संघ नेपालले गहिरो दुःख प्रकट गरेको छ। श्रेष्ठको निधनबाट देशले पर्यटन विकासको सच्चा अभियन्ता गुमाएको होटल संघ नेपालले जनाएको छ । भारतको सिक्किममा जन्मिएकी अम्बिका नेपालका व्यापारी घरानाका द्वारिकादास श्रेष्ठसँग विवाह गरेपछि काठमाडौं छिरेकी थिइन्।श्रीमान्को मृत्युपछि उनी द्वारिकाज होटलको अध्यक्ष भएकी हुन्। सफल महिला उद्यमीको रुपमा उनले विभिन्न राष्ट्रिय तथा अन्तर्राष्ट्रिय सम्मान प्राप्त गरेकी छन्।
चिमखोलामा स्वास्थ्य चौकी भवन निर्माण,"बेनी : म्याग्दीको रघुगंगा गाउँपालिका७ चिमखोलामा स्वास्थ्य चौकीको भवन निर्माण भएको छ। रघुगंगा गाउँपालिकाले १ करोड ६७ लाखको लागतमा स्वास्थ्य चौकीको भवन निर्माण गरेको हो। आर्थिक वर्ष २०७८०७९ मा सुरु भएको भवन निर्माण योजना यसै वर्ष सम्पन्न भएको गाउँपालिकाको प्राविधिक शाखाका प्रमुख कमल बहादुर चोखालले बताए। सो भवन निर्माणका लागि भगवती मालिका कन्ट्रक्सनले ९७ लाख ७१ हजार २५० मा २०८० वैशाख २६ गते सम्झौता गरेको थियो। आर्थिक वर्ष २०७८७९ मा ६९ लाख ५६ हजार ८७६ रुपैयाँमा सम्झौता गरेको वृद्ध निर्माण सेवाले जग्गा व्यवस्थापन र १ तले भवनको संरचना तयार पारेको थियो। पछिल्लो पटक भएको ठेक्का सम्झौता मार्फत पहिलो घुई तलाको पलास्टर, पहिलो तलामा २ वटा कोठा, पर्खाल निर्माण, तारवार, रंगरोगन, विद्युत पानी जडानको काम भएको भगवति मालिका कन्ट्रक्सनका सञ्चालक विजय भट्टचनले बताए। भुई तलामा स्वास्थ्यकर्मी, उपचार, औषधी भण्डारण, सहायता, कार्यालय प्रमुखको कक्ष, सभाहल भएको भवनको पहिलो तलामा २ परिवारका लागि आवास कोठा छन्। भवन निर्माणका लागि स्थानीयबासीको १० लाख र रघुगंगा गाउँपालिकाको १० लाख रुपैयाँ बजेटमा ५ रोपनी जग्गा खरिद गरिएको थियो। नयाँ भवन हस्तान्तरण भएपछि सेवा सञ्चालनको तयारी गरेको रघुगंगा गाउँपालिका७ का वडा अध्यक्ष थकबहादुर पाइजा (रिम)ले बताए। हाल साँघुरो कोठा भएको कच्चि भवनबाट स्वास्थ्य चौकी सञ्चालन हुदै आएको छ। सुविधासम्पन्न भवन बनेपछि सेवा प्रवाह सहज हुने वडा अध्यक्ष पाइजाले बताए यसअघि गत वर्ष रघुगंगा गाँउपालिका ४ दग्नाम र ५ झिँमा सहरी विकास तथा भवन आयोजना बागलुङले स्वास्थ्य चौकीको भवन निर्माण गरेको थियो। ८ वटा वडा रहेको रघुगंगाको वडा नम्बर १ बेग बाहेकका वडामा रहेका स्वास्थ्य चौकीको निर्माण भएको छ।"
अवैध भरुवा बन्दुकसहित वृद्ध पक्राउ,"नुवाकोट : अवैध रूपमा राखिएको भरुवा बन्दुकसहित नुवाकोटको ओख्लेबाट वृद्ध पक्राउ परेका छन्। ककनी गाउँपालिका४, ओख्लेका ६० वर्षीय कृष्णबहादुर तामाङको घर कोठामा छापा मार्दा अवैध रुपमा राखिएको एक थान भरुवा बन्दुक फेला परेपछि पक्राउ गरिएको जिल्ला प्रहरी कार्यालय नुवाकोटले जनाएको छ। घरमा भरुवा बन्दुक लुकाई छिपाई राखेको गोप्य सूचनाका आधारमा प्रहरी चौकी ककनी नुवाकोटबाट खटिएको प्रहरी अधिकृत सहितको टोलीले उनलाई पक्राउ गरेको हो। उनलाई हिरासतमा राखेर थप अनुसन्धान गरिरहेको प्रहरी नायब उपरीक्षक तिलक भारतीले जानकारी दिए।"
विपद्बाट मृत्यु हुनेको संख्या १२५ पुग्यो,"काठमाडौं : अविरल वर्षाका कारण गत जेठ २८ गतेदेखि देशका विभिन्न स्थानमा आएको बाढीपहिरोलगायत विपद्मा परी आज दिउँसोसम्म १२५ जनाको मृत्यु भएको छ। विपद्मा परी काठमाडौंमा दुई, कोशी प्रदेशमा २२, मधेस प्रदेशमा पाँच, बागमती प्रदेशमा २०, गण्डकी प्रदेशमा ३८, लुम्बिनी प्रदेशमा २३, कर्णाली प्रदेशमा सात र सुदूरपश्चिम प्रदेशमा आठ गरी जम्मा १२५ जनाको मृत्यु भएको केन्द्रीय प्रहरी प्रवक्ता एवं प्रहरी नायब महानिरीक्षक दानबहादुर कार्कीले जानकारी दिए। उहाँका अनुसार विपद्मै परी काठमाडौंमा आठ, कोशी प्रदेशमा ३४, मधेस प्रदेशमा नौ, बागमती प्रदेशमा सात, गण्डकी प्रदेशमा २९, लुम्बिनी प्रदेशमा नौँ, कर्णाली प्रदेशमा ३३ र सुदूरपश्चिम प्रदेशमा १४ गरी जम्मा एक सय ४३ जना घाइते भएका छन्। त्यसैगरी कोशी प्रदेशमा ४१, गण्डकी प्रदेशमा १२ गरी जम्मा ५३ जनाको उद्धार गरिएको छ। बाढीपहिरोमा परी कोशी प्रदेशमा दुई, मधेस प्रदेशमा एक, बागमती प्रदेशमा दुई, गण्डकी प्रदेशमा एक, कर्णाली प्रदेशमा एक र सुदूरपश्चिम प्रदेशमा एक गरी आठ जना बेपत्ता भएको प्रवक्ता कार्कीले बताए। 'बाढीपहिरोलगायत विपद्मा परी बेपत्ता भएकाको खोजी भइरहेको छ,' उनले भने। सिमलताल दुर्घटनामा बेपत्ता भएकाको तथ्याङ्क यहाँ समावेश नगरिएको प्रहरीले जनाएको छ। बाढीको कारण जम्मा एक सय ८२ घर डुबानमा परेका छन्। दुई सय २२ घर, ८० गोठ, ४३ पुल, एक विद्यालय र दुई सरकारी कार्यालयमा क्षति पुगेको छ। विपद्मा पाँच सय ८५ वटा पशुचौपाय मरेका छन्। उक्त अवधिमा विपद्का घटनाबाट तीन हजार सात सय २१ परिवार विस्थापित भएका छन्।"
आलु प्रवर्द्धन कार्यक्रमले दुई हजार बढी क्षेत्र विस्तार,"बागलुङ : आर्थिक वर्ष २०८०८१ मा कृषि ज्ञान केन्द्रले खायन आलु उत्पादन प्रवर्द्धन कार्यक्रमअन्तर्गत दुई हजार सात सय ६३ रोपनी जग्गामा आलुखेती विस्तार गरेको छ। केन्द्रले ६७ वटा कृषि समूह तथा सहकारीमार्फत धेरै किसान लाभान्वित हुनेगरी आलुखेती विस्तार तथा प्रवर्द्धन गरेको छ। ज्ञान केन्द्रको सबैभन्दा ठूलो कार्यक्रमअन्तर्गत तीन करोड ६० लाख रुपैयाँ बजेटबाट आलुखेती विस्तार थालेको थियो। आलुको उत्पादनदेखि बजारीकरणसम्मका लागि अनुदान दिइएको केन्द्रले जनाएको छ। आलुको उत्पादन बढाउन यान्त्रिकीकरण, बीउ, मलदेखि उत्पादनका आधारमा अनुदान दिनेगरी यस वर्ष केन्द्रको बजेट आलु प्रवर्द्धन कार्यक्रममा केन्द्रित गरेर दुई हजार सात सय ६३ रोपनीमा आलु उत्पादन गरी बजारीकरण गरिएको कृषि ज्ञान केन्द्रका बाली विकास अधिकृत कुमार पुनले जानकारी दिए। कृषकलाई उन्नत जातको आलुको बीउ र खेती गर्ने प्रविधि हस्तान्तरण सिकाइएको छ। सहकारीमार्फत कृषि उपजको उत्पादन गर्दै आएकामा आलु प्रवर्द्धन कार्यक्रमले सहकारीलाई राहत मिलेको जैमिनी नगरपालिका४ सर्कुवास्थित साना किसान कृषि सहकारीका अध्यक्ष प्रभाकर पौडेलले बताए। अदुवा र बेसारखेतीलाई प्रोत्साहन गर्दै आएको सहकारीले चालु आवमा खायन आलु प्रवर्द्धन कार्यक्रमअन्तर्गत ३५ रोपनी जग्गामा आलुखेती गरेको बताए। उनले चार मेट्रिक टन आलु उत्पादन गरेर सहकारीमार्फत बेचिएको जानकारी दिए। बागलुङ आलु उत्पादनका लागि उर्वर जिल्ला मानिन्छ। विशेषगरी ढोरपाटन, तमानखोला गाउँपालिका, गलकोट नगरपालिका निसीखोला गाउँपालिका र ताराखोला गाउँपालिकामा अधिक आलु उत्पादन हुने गरेको जिल्ला कृषि ज्ञान केन्द्रले जनाएको छ। रासस"
विद्यार्थीलाई स्वरोजगार बनाउन उद्यमशीलता सहायता कार्यक्रम सञ्चालन,"बेनी : बेनीमा समुदाय स्तरबाट सञ्चालित म्याग्दी बहुमुखी क्याम्पसले विद्यार्थीलाई स्वरोजगार बनाउन उद्यमशीलता सहायता कार्यक्रम सञ्चालन गरेको छ। विद्यार्थीलाई उच्च शिक्षासँगै उद्यम, व्यवसायमा संलग्न, स्वरोजगार बनाई कामको खोजीमा विदेशिनुपर्ने समस्या हटाउनका लागि विश्व विद्यालय अनुदान आयोगको सहयोगमा कार्यक्रम सुरु गरेको हो। म्याग्दी बहुमुखी क्याम्पसका प्रमुख श्रीधर सुवेदीले आयोगले आर्थिक वर्ष २०८००८१ मा १५ लाख बजेट उपलब्ध गराएको कार्यक्रम मार्फत विद्यार्थीहरूलाई उद्यमशीलता तालिम, सफल व्यवसायको स्थलगत अध्ययन र विद्यार्थीहरूबाट व्यवसाय सञ्चालनका लागि प्रस्ताव संकलन गरिएको बताए। उच्च शिक्षा हासिल गरेका विद्यार्थीहरूलाई कामको खोजीमा विदेशिन रोक्ने र आफैं उद्यमी बन्न सघाउन कार्यक्रममार्फत ४० लाख रुपैयाँसम्म ब्याज बिनाको ऋण उपलब्ध गराउने व्यवस्था छ, उनले भने, म्याग्दी क्याम्पसमा अध्ययन गर्ने र अध्ययन पूरा गरिसकेका १३ जना विद्यार्थीले उद्यमशीलता सहायता कार्यक्रमका लागि प्रस्ताव पेश गरेका छन्। संकलित प्रस्तावहरू मध्य मूल्यांकन समितिको सिफारिसमा पाँचवटा छनौट गरेर बिउपुजीका लागि आयोगमा पठाइने कार्यक्रम संयोजक रामजीप्रसाद सुवेदीले बताए। तरकारी, फलफूल खेती, मौरी, बाख्रा, होटल व्यवसाय र वन पैदावारमा आधारित उद्यम सम्बन्धी प्रस्ताव परेको छ। विद्यार्थीलाई पढ्दै कमाउँदै गर्ने बनाउन कार्यक्रम प्रभावकारी हुने अपेक्षा गरिएको कार्यक्रम संयोजक सुवेदीले बताए। यसैगरी म्याग्दी बहुमुखी क्याम्पसले कक्षा ११ मा कम्प्युटर विज्ञान विषयको पठनपाठन सञ्चालन गरेको छ। ५० जना क्षमताको कम्प्युटर प्रयोगशाला भएको क्याम्पसले स्नातक र स्नाकोत्तर तहमा पनि कम्प्युटर विज्ञान विषयको पठनपाठन सञ्चालन गरेपछि सो विषय अध्ययनका लागि काठमाडौं, चितवन लगायतका सहरमा पुग्नुपर्ने समस्या हटेको छ। शिक्षा, व्यवस्थापन र मानविकी संकायमा स्नाकोत्तर तहसम्म सञ्चालन हुने म्याग्दी क्याम्पसलाई विश्व विद्यालय आयोगले गुणस्तर प्रत्यायन सुनिश्चितता (क्युएए) प्रदान गरेको छ। कक्षा ११ देखि स्नाकोत्तर तहसम्म १ हजार १०० जना भन्दा बढी विद्यार्थी रहेका सहायक क्याम्पस प्रमुख नारायण सुवेदीले बताए।"
कोरला सडकमा ७२ करोड ७७ लाख खर्च,"जोमसोम : राष्ट्रिय गौरवको (बेनीजोमसोमकोरला) सडक आयोजनामा आर्थिक वर्ष २०८००८१ मा विनियोजित ७२ करोड ८२ लाख मध्ये ७२ करोड ७७ लाख ५३ हजार रुपैयाँ खर्च भएको छ। यो बजेटको ९९ प्रतिशत बजेट खर्च गरेको हो। कोरला सडकका लागि आर्थिक वर्ष २०८००८१ मा पुँजीगत विकास खर्च सडकतर्फ ७० करोड र सडक पुलपुलेसातर्फ २ करोड ८२ लाख बजेट विनियोजन भएको थियो। जसमध्ये सडकतर्फ ६९ करोड ९५ लाख ५३ हजार खर्च भएको हो। पुलपुलेसातर्फ शतप्रतिशत खर्च भएको छ। यस्तै, आयोजनाका लागि चालूतर्फ १ करोड २३ लाख विनियोजन भएकोमा १ करोड २३ लाख बजेट खर्च भएको आयोजनाका सूचना अधिकारी विष्णु चापागाईंले जानकारी दिए। कोरला सडकका लागि विनियोजित कुल बजेट सकिएको र भौतिक प्रगतिका आधारमा बिल प्रमाणित भईसकेका निर्माण कम्पनीलाई करिब ९ करोड बढी भुक्तानी दिन बाँकी रहेको आयोजनाका सूचना अधिकारी चापागाईंको भनाइ छ।"
म्याग्दीका एक लाख १३ हजार पशुलाई खोप,"म्याग्दी : म्याग्दीका कृषकले पालेका एक लाख १३ हजार पशुलाई खोप लगाइएको छ। भेटेरिनरी अस्पताल तथा पशुसेवा विज्ञ केन्द्रले खोपका माध्यमबाट पशुधनको सुरक्षा तथा उत्पादन वृद्धि गर्न जिल्लाका छ वटै स्थानीय तहका कृषकले पालेका पशुलाई खोप अभियान सञ्चालन गरेको हो। आर्थिक वर्ष २०८०८१ मा पशुमा पूर्ण खोप कार्यक्रममार्फत एक लाख १३ हजार तीन सय ११ गाईभैँसी, बाख्रा, भेडा र कुकुरलाई महामारीजन्य रोग विरुद्धको छ प्रकारका खोप लगाइएको केन्द्रका पशुसेवा प्राविधिक गणेश रिजालले जानकारी दिए। १५ हजार एक सय ९८ गाई र २३ हजार दुई सय ७१ भैँसीलाई खोरेत विरुद्धको एफएमडी र आठ हजार छ सय गाईगोरुलाई लम्पी स्किन विरुद्धको खोप लगाइएको छ। पाँच हजार दुई सय ५० गाई, भैँसीलाई भ्यागुते र चरचरे विरुद्धको एचएसबीक्यु खोप लगाइएको छ। ४४ हजार तीन सय ३८ बाख्रा र ११ हजार तीन सय ७९ भेडालाई पिपिआर विरुद्धको खोप लगाइएको पशुसेवा प्राविधिक रिजालले बताए। यसैगरी तीन हजार सात सय ४७ कुकुर र ७८ बिरालोलाई रेविज विरुद्धको एआरभी खोप लगाइएको छ। कृषकका पशु फार्म तथा गोठमा पुगेर पशुचौपायाको तथ्यांक संकलन, खोपकर्ता नियुक्ति, जनप्रतिनिधि र अगुवा कृषकलाई अभिमुखीकरण गरी खोप लगाउन एक सय १८ जना प्राविधिक परिचालन गरिएको थियो। पशुजन्य रोगको महामारीको जोखिममा रहेका बेनी नगरपालिका र अन्नपूर्ण गाउँपालिकामा दुई चरणमा खोप अभियान सञ्चालन भएको भेटेरिनरी अस्पतालले जनाएको छ। पूर्ण खोप अभियानका लागि एक वडामा भूगोल र पशुसंख्याको आधारमा दुईदेखि तीन जना प्राविधिक र खोपकर्ता परिचालन गरिएको थियो। पशुलाई महामारीजन्य रोगबाट बचाउन खोप प्रभावकारी रहेको पशु प्राविधिकहरू बताउँछन्। पशुबाट मानिस र मानिसबाट पशुमा सर्ने जुनोटिक रोगलाई नियन्त्रण गरी जनस्वास्थ्यलाई पार्ने नकारात्मक प्रभावबाट बचाउन र पशुजन्य रोगको उपचार र नियन्त्रण गर्दा लाग्ने समय, खर्चको बचतका लागि पूर्णखोप कार्यक्रम प्रभावकारी बनेको केन्द्रका प्रमुख डा भरत रेग्मीले बताए। गण्डकी प्रदेश सरकारले सङ्क्रामक रोग निर्मूल पार्ने योजनाअनुसार प्रदेशलाई पूर्णखोपयुक्त बनाउन ११ जिल्लामा पछिल्लो तीन वर्षयता प्राथमिकताका साथ पशुमा पूर्णखोप कार्यक्रम सञ्चालन गरिएको छ।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार सबै प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। बागमती र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ। शुक्रबार राति देशभर आंशिकदेखि साधारणतया बदली रहने छ। बागमती, गण्डकी र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कर्णाली र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ।"
विराटनगरमा घरबाटै गाँजा बेच्ने र किन्न जाने पक्राउ,"विराटनगर : विराटनगरमा लागूऔषध गाँजा घरबाटै बेच्ने र किन्न जानेसहित दुई जनालाई प्रहरीले बिहीबार पक्राउ गरेको छ। विराटनगर महानगरपालिका१५ सुडी बस्तीका ६८ वर्षीय रघुनाथ साह र विराटनगर१३ का १९ वर्षीय आनन्द कोइरी पक्राउ परेका हुन्। साहलाई आफ्नै घरबाट गाँजा बिक्री गर्दै गर्दा र कोइरीलाई किन्दै गरेको अवस्थामा पक्राउ गरिएको प्रहरीले जनाएको छ। प्रहरीको प्रारम्भिक अनुसन्धानबाट पहाडी जिल्लामा उत्पादन हुने गाँजा ल्याएर घरमा राख्दै खरिद गर्न आउनेहरुलाई बिक्री गर्ने धन्दामा साहको संलग्नता देखिएको हो। साहले लामो समयदेखि गाँजाको अवैध धन्दा चलाइरहेका थिए, प्रहरी स्रोतले भन्यो, तर, पक्राउ गर्न भने सकिएको थिएन। इलाका प्रहरी कार्यालय रानी र लागूऔषध नियन्त्रण ब्युरो विराटनगरको संयुक्त टोलीले बिहान ११ बजेतिर साहको घरमा छापा हानेको थियो। त्यस क्रममा कागजमा पोकापोका बनाएर राखेको अवस्थामा ५ सय ग्राम गाँजा फेला परेको मोरङ प्रहरीका निमित्त प्रवक्ता एवं इन्सपेक्टर हेमराज ओलीले जानकारी दिए। ओलीका अनुसार कागजमा प्याक गरेर राखिएको १ सय १७ पोका गाँजा बरामद भएको छ। साहले १ पोका गाँजालाई १ सय रुपैयाँमा बिक्री गर्ने गरेको खुलेको छ। गाँजा खरिद गर्न साहको घरमा गएका कोइरीको साथबाट १० हजार ७ सय रूपैयाँसमेत बरामद भएको इन्सपेक्टर ओलीले बताए। उनका अनुसार इलाका प्रहरी कार्यालय रानीको हिरासतमा राखिएका दुवै जनाविरुद्ध लागूऔषध ऐनअन्तर्गतको मुद्दा चलाउनलाई अनुसन्धानको प्रक्रिया अघि बढाइएको छ। घटनाका सम्बन्धमा इन्सपेक्टर प्रकाश थापा नेतृत्वको टोलीले थप अनुसन्धान गरिरहेको छ। प्रहरीका अनुसार सुडी बस्तीका साह गाँजाका नामुद र पुराना कारोबारी हुन्।"
स्याङजा अदालतका ७४ प्रतिशत मुद्दा फर्छ्यौट,"स्याङ्जा : स्याङ्जा जिल्ला अदालतले आर्थिक वर्ष २०८००८१ मा लक्ष्यको आधारमा ७४ प्रतिशत मुद्दा फर्छ्यौट गरेको छ। जिल्ला न्यायाधीश बासुदेव पौडेलका अनुसार १ हजार ३५५ मुद्दा मध्ये १ हजार ४ वटा मुद्दा फर्छ्यौट भई लगतका आधारमा ७४ प्रतिशत मुद्दा फर्छ्यौट भएका छन्। मुद्दा मध्ये जिम्मेवारी सरेर आएका ४०३, नयाँ दर्ता भएका ९५२ गरी १ हजार ३५५ वटा मुद्दा छन्। ती मध्ये जिम्मेवारी सरेर आएका ३७७ र नयाँ दर्ता भएका ६२७ मुद्दा फर्छ्यौट भई अब ३५१ मुद्दा बाँकी छन्। अदालतले ६ महिनाभित्रका २६१ वटा, ६ महिनादेखि १ वर्षभित्रका ६३ वटा, १ वर्षदेखि १८ महिनाभित्रका २५ वटा, १८ महिना नाघेका २ वटा र २ वर्ष नाघेका मुद्दा नरहेको पनि न्यायाधीश पौडेलले जानकारी दिए। उनले भने, अठार महिना समयावधि नाघेका लगाउन समेतका मुद्दा २ थान सक्कल मिसिल सर्वोच्च अदालतमा गएको कारण फर्छ्यौट हुन नसकेको हो। दुई न्यायाधीश दरबन्दी रहेको अदालतमा हाल एक जना मात्र न्यायाधीश पौडेल छन्। प्रदेशमै धेरै मुद्दा फर्छ्यौट गरेको भन्दै न्यायाधीश पौडेलले उच्च अदालतबाट सम्मान पाएका छन्। विगत तीन आर्थिक वर्षका तुलना गर्दा आर्थिक वर्ष २०७८०७९ मा ६३ दशमलव ११ प्रतिशत, २०७९०८० मा ७० दशमलव २३ प्रतिशत र २०८००८१ मा ७४ प्रतिशत मुद्दा फर्छ्यौट भएको उल्लेख छ।"
चितवनमा अस्पतालको तीन तलाबाट खसेका बिरामीको मृत्यु,चितवन : अस्पतालको भवनबाट खसेर चितवनमा एकजना बिरामीको मृत्यु भएको छ । भरतपुरको कलेज अफ मेडिकल साइन्सेस् (पुरानो मेडिकल कलेज) को तेस्रो तलाबाट खसेर नवलपुरको हुप्सेकोट गाउँपालिका२ का ७६ वर्षीय बलबहादुर खाम्चाको मृत्यु भएको हो । बिहान पौने ११ बजे उनी अस्पतालको तेस्रो तलाको झ्यालबाट खसेका थिए । झ्यालबाट खसेर घाइते भएका मगरको सोही अस्पतालमा उपचारको क्रममा साढे ११ बजे मृत्यु भएको जिल्ला प्रहरी कार्यालय चितवनले जनाएको छ । पिसाब थैलीमा क्यान्सर देखिएपछि साउन २ गते अस्पतालमा भर्ना भएका थिए । मृतक मगरलार्इृ आँखा नदेख्ने समस्या रहेको बुझिएको छ ।
नगर खानेपानी कार्यालयमा तालाबन्दी,"बागलुङ : राष्ट्रिय युवा संघ नेपाल जिल्ला कमिटी बागलुङले बागलुङ नगर खानेपानी तथा सरसफाई उपभोक्ता संस्थामा तालाबन्दी गरेको छ। संस्थालाई व्यक्तिगत स्वार्थको कृडास्थल बनाएको, आर्थिक मन्दी र चरम महँगीले जनताको दिनचर्या जटिल भएको अवस्थामा खानेपानीको न्यूनतम् महसुल बढाएको भन्दै संघका अध्यक्ष बुद्ध बोहोराको टोलीले बिहीबार संस्थाका अध्यक्ष, सचिव र प्रबन्धकको कार्यकक्षमा तालाबन्दी गरेको हो। संघले समितिले महँगीको मारमा रहेका उपभोक्तालाई थप मार पर्ने गरी न्यूनतम् महसुल वृद्धि गरेको, पानीको बक्यौता महसुल असुल गर्नुपर्नेमा थप गरेको, फोहोर पानी धारामा पठाएको, अघिल्लो आर्थिक वर्षको व्ययभार चालू आर्थिक वर्षमा ल्याएको र जिम्मेवार व्यक्तिहरूबाटै मिटर बिना पानीको प्रयोग गर्ने गरेको लगायतका आरोप लगाउँदै तालाबन्दी गरेको हो। संघका अध्यक्ष बोहोराले हस्ताक्षर गरेको ज्ञापनपत्रमा संस्थाका जिम्मेवार पदाधिकारी आफैंले आफ्नो घरको मिटर वर्षौदेखि झिकेर विना मिटर पानीको दुरुपयोग गरेको, विभिन्न शीर्षकमा पेस्की लिएर त्यसको गत आर्थिक वर्षभित्र फर्स्यौट नगरी झनै थप्ने काम गरेको र समितिले संस्थालाई आम जनसरोकार र उपभोक्ता मैत्री बनाउने भन्दा समग्रमा तहसनहस पार्ने प्रवृत्ति देखाएकाले त्यसका विरुद्धमा सचेत गराउन तालाबन्दी गर्न बाध्य भएको उल्लेख छ। युवा संघले उपभोक्ता हितको लागि तालाबन्दी गरेकाले आफ्ना माग सम्बोधन नगरी कुनै पनि क्रियाकलाप गरे जस्तोसुकै कदम चाल्न बाध्य हुने अध्यक्ष बुद्ध बोहराले बताए। नियमित खानेपानी उपलब्धताका लागि प्राविधिक र अन्य कर्मचारीको कार्यकक्षमा भने ताला नलगाएको उनले बताए।"
रुकुम पश्चिमको आठबिसकोटमा खोलाले बगाउँदा एकजनाको मृत्यु,रुकुमपश्चिम : रुकुम पश्चिमको आठबिसकोट नगरपालिका१२ मा खोलाले बगाउँदा एक जनाको मृत्यु भएको छ । सिलागाउँका ५५ वर्षीय चन्द्रे पुनलाई आज खोलाले बगाउँदा उनको मृत्यु भएको हो । काफचौर तर्नेक्रममा खोलाले बगाउँदा पुनको मृत्यु भएको इलाका प्रहरी कार्यालय आठबिसकोटका प्रहरी निरीक्षक नविन मरासिनीले जानकारी दिए । उनको शव ढुङ्गा र माटोले पुरिएको अवस्थामा फेला परेको छ । यसअघि सोमबार राति आएको बाढीले सोही वडाको झिनचौरमा तीन बालिकाको मृत्यु भएको थियो । खोलाले बगाउँदा एक जना अझै बेपत्ता छन् । बाढीका कारण सो क्षेत्रमा भौतिक संरचनामा अत्यधिक क्षति पुगेको छ। रासस
विपदबाट १२५ को मृत्यु,"काठमाडौं : अविरल वर्षाका कारण गत जेठ २८ गतेदेखि देशका विभिन्न स्थानमा आएको बाढीपहिरो लगायत विपदमा परी आज दिउँसोसम्म एक सय २५ जनाको मृत्यु भएको छ। विपदमा परी काठमाडौंमा दुई, कोशी प्रदेशमा २२, मधेस प्रदेशमा पाँच, बागमती प्रदेशमा २०, गण्डकी प्रदेशमा ३८, लुम्बिनी प्रदेशमा २३, कर्णाली प्रदेशमा सात र सुदूरपश्चिम प्रदेशमा आठ गरी जम्मा एक सय २५ जनाको मृत्यु भएको केन्द्रीय प्रहरी प्रवक्ता एवं प्रहरी नायब महानिरीक्षक दानबहादुर कार्कीले जानकारी दिए। उनका अनुसार विपदमै परी काठमाडौंमा आठ, कोशी प्रदेशमा ३४, मधेस प्रदेशमा नौ, बागमती प्रदेशमा सात, गण्डकी प्रदेशमा २९, लुम्बिनी प्रदेशमा नौँ, कर्णाली प्रदेशमा ३३ र सुदूरपश्चिम प्रदेशमा १४ गरी जम्मा एक सय ४३ जना घाइते भएका छन्। यसैगरी कोशी प्रदेशमा ४१, गण्डकी प्रदेशमा १२ गरी जम्मा ५३ जनाको उद्धार गरिएको छ। बाढीपहिरोमा परी कोशी प्रदेशमा दुई, मधेस प्रदेशमा एक, बागमती प्रदेशमा दुई, गण्डकी प्रदेशमा एक, कर्णाली प्रदेशमा एक र सुदूरपश्चिम प्रदेशमा एक गरी आठ जना बेपत्ता भएको प्रवक्ता कार्कीले बताए। उनले भने, बाढीपहिरोलगायत विपदमा परी बेपत्ता भएकाको खोजी भइरहेको छ। सिमलताल दुर्घटनामा बेपत्ता भएकाको तथ्यांक यहाँ समावेश नगरिएको प्रहरीले जनाएको छ। बाढीको कारण जम्मा एक सय ८२ घर डुबानमा परेका छन्। दुई सय २२ घर, ८० गोठ, ४३ पुल, एक विद्यालय र दुई सरकारी कार्यालयमा क्षति पुगेको छ। विपद्मा पाँच सय ८५ वटा पशुचौपाय मरेका छन्। उक्त अवधिमा विपद्का घटनाबाट तीन हजार सात सय २१ परिवार विस्थापित भएका छन्।"
"डाइभर्सन पुलमा बाढीले क्षति, गोरखाआरुघाट सडक अवरुद्ध","गोरखा : गोरखाको बेनिघाटआरुघाट सडखण्डअन्तर्गत पर्ने ज्यादुल खोलामा रहेको डाइभर्सन पुलमा बाढीले क्षति पुर्याएपछि सडक अवरुद्ध भएको छ। भीमसेन थापा गाउँपालिका७ र सहिद लखन गाउँपालिका९ जोड्ने ज्यादुल खोला डाइभर्सन पुल बगाएपछि सो सडकखण्डमा यातायात पूर्ण रूपमा अवरुद्ध भएको भीमसेन थापा गाउँपालिका७ का वडाध्यक्ष नारायण श्रेष्ठले जानकारी दिए। गत वर्ष निर्माण भएको डाइभर्सन पुल एक वर्ष पूरा नहुँदै बाढीले क्षति पुर्याएको हो। भीषण बाढीले पुलको दायाँबायाँ रहेको ग्याविन वाल पनि बगाएको छ । पुल भत्किएपछि बेनिघाटआरुघाट सडकखण्डमा यातायात पूर्ण रूपमा ठप्प भएको छ। 'सडक अवरुद्ध हुँदा काठमाडौँबाट बेनिघाट, आरुघाट हुँदै आर्खेतसम्म नियमित सञ्चालन हुने सवारीसाधान चल्न सकेका छैनन्', वडाधयक्ष श्रेष्ठले भने, 'सिमलटार, पिपलटार महादेवटारलगायत तल्लो क्षेत्र हुँदै गोरखा सदरमुकामसम्म आवतजावत गर्न गर्न असहज भएको छ ।'रासस"
सेवा प्रवाहमा अब्बल बन्दै गुल्मी प्रशासन,"गुल्मी : जिल्ला प्रशासन कार्यालय गुल्मी सेवा प्रवाहमा अब्बल बन्दै गएको छ। नागरिक मैत्री सेवा प्रवाहका लागि प्रशासन कार्यालयले विद्युतीय टोकन, जेष्ठ नागरिक विश्राम स्थल, घरमै नागरिकता वितरण, बजार अनुगमनलगायतका काम गरेको पाइएको छ। प्रशासनले उपभोक्ताको हितविपरीत हुने क्रियाकलाप रोक्न बजार अनुगमन, विकास निर्माणमा सहजीकरण गर्न स्थलगत अनुगमन, विपदमा स्थलगत अध्ययन गरी तत्काल राहत, कार्यालयमा सेवा लिन आउने जेष्ठ नागरिक तथा विभिन्न किसिमबाट अपांगता भएका सेवाग्राहीलाई पहिलो प्राथमिकतामा राखेर सेवा प्रवाह गर्दै आएको प्रमुख जिल्ला अधिकारी कृष्णप्रसाद शर्माले जानकारी दिए। प्रमुख जिल्ला अधिकारी शर्माका अनुसार नागरिकको सहजताका लागि प्रशासन कार्यालय गुल्मीले जिल्लाका १२ वटै स्थानीय तहमा पुगेर सेवा प्रवाहसम्बन्धी अभिमुखीकरण कार्यक्रम गरेको छ। जिल्लाको कारागार सुधारका लागि डबल डेकर, टिभी, विद्युतीय चुल्हो, पुस्तक वितरणका साथै समय समयमा कारागार व्यवस्थापनका लागि निरिक्षण कार्य गर्दै आएको प्रमुख जिल्ला अधिकारी शर्माले बताए। त्यस्तै विकास निर्माण सहजीकरणतर्फ मदन भण्डारी राजमार्ग आयोजना, १३२ केभी प्रशारण, सालझन्डी ढोरपाटन सडक, कालीगण्डकी करिडोर र अन्य विकास निर्माणका काममा आउने अवरोधहरूमा सहजीकरण र अनुगमन निरीक्षण कार्यलाई प्रशासन कार्यालयले चासो दिएको प्रजिअ शर्माको भनाइ छ। चालु आर्थिक वर्ष २०८००८१ मा कार्यालयबाट प्रवाह भएका कामको सार्वजनिक समिक्षा कार्यक्रममा प्रशासन कार्यालयले प्रदान गर्ने मुख्य सेवाको बारेमा जानकारी गराइएको हो। प्रमुख जिल्ला अधिकारी शर्माले शान्ति सुरक्षा तथा स्थानीय प्रशासन, नागरिकता तथा राहदानी वितरण, विपद् व्यवस्थापन, बजार तथा विकास निर्माणका कार्यको स्थलगत निरीक्षण, लागु औषध नियन्त्रणमा भएका पहल तथा कार्यालयमा प्राप्त ठाडो उजुरी र गुनासो व्यवस्थापन सम्बन्धी कार्यको जानकारी दिएका थिए। उनले अघिल्लो आर्थिक बर्षको तुलनामा यस वर्ष राजस्व संकलनमा केही कमी आएको बताए। १ वर्षमा ६ करोड राजस्व संकलन आर्थिक वर्ष २०७९०८० मा प्रशासन कार्यालयले कुल ७ करोड ३८ लाख छ हजार आठ सय रुपैयाँ राजस्व संकलन गरेको थियो। तर, यस वर्ष राहदानी लिनेको संख्या घटेसँगै राजस्वमा पनि कमी आएको छ। प्रशासन कार्यालयले सार्वजनिक गरेको प्रतिवेदनका अनुसार आर्थिक वर्ष २०८००८१ मा छ करोड ४१ लाख ६७ हजार तीन सय ५० रुपैयाँ राजस्व संकलन भएको छ। यो रकम गत वर्षको तुलनामा कम नै हो। समीक्षा कार्यक्रममा प्रशासनले तीन वर्षयता कार्यालयबाट सम्पादन भएका मुख्य कार्य र त्यसको विवरण समेत सार्वजनिक गरेको छ। गत वर्ष प्रशासन कार्यालयमार्फत १० हजार ३ सय ६७ वटा नागरिकता जारी भएका थिए। यो वर्ष केही घटेर कार्यालयले नौ हजार छ सय १८ वटा जारी गरेको तथ्यांकमा उल्लेख छ। प्रशासनले यस आर्थिक वर्षमा पाँच हजार ७ सय ३६ नागरिकता प्रतिलिपी, ४८ वटा गैरआवासीय नागरिकता वितरण र १२ हजार दुई सय ७३ वटा राहदानी सिफारिस गरेको छ। कार्यालयले १२ हजार ४ सय ५० राहदानी वितरण गरेको छ। त्यस्तै यो वर्ष प्रशासनले सात सय ६६ नाबालक परिचयपत्र वितरण गरेको छ। १६ हजार ८ सय ४४ राष्ट्रिय परिचयपत्र विवरण दर्ता भए पनि कार्यालयले एक हजार नौ सय मात्र वितरण गरेको तथ्यांकले देखाएको छ। आर्थिक वर्ष २०८००८१ मा यस कार्यालयमा २८ वटा मुद्दा दर्ता भएका छन् भने २३ वटा फछर्योट भएका छन्। त्यस्तै ७८ वटा ठाडो उजुरी परेका छन्। एक हजार एक सय ४४ वटा नाता प्रमाणित भएका छन्। एक वर्षको अवधिमा प्रशासन कार्यालयमा २६ वटा नयाँ संस्था दर्ता भएका छन्। कार्यालयमा धेरै संस्था दर्ता भए पनि एक सय ७९ वटा मात्रै नवीकरण भएको प्रशासन कार्यालयले जनाएको छ। ७४ हातहतियार नवीकरण, चार सय ५३ दलित प्रमाणित, चार सय ९२ जनजाति प्रमाणित, ६६ खस आर्य र अन्य पाँच सय ३४ प्रमाणित भएका छन्।"
अन्नपूर्णकर्मी भरत खड्कालाई पितृशोक,"विराटनगर : अन्नपूर्णकर्मी भरत खड्कालाई पितृशोक परेको छ। अन्नपूर्णका उदयपुर समाचारदाता भरतका बुवा ६९ वर्षीय बमबहादुर खड्काको बिहीबार बिहान ६:५९ बजेतिर निधन भएको छ। रौतामाई गाउँपालिका७ पुवाँरेस्थित निजी निवासमा बमबहादुरको निधन भएको हो। पारिवारिक स्रोतका अनुसार उनको स्वास्थ्यमा २ महिनाअघिदेखि समस्या देखिएको थियो। बमबहादुर मधुमेह, उच्च रक्तचाप र पेटको समस्याबाट पीडित थिए। उपचारका लागि काठमाडौं हुँदै भारतसम्म लगिएको भए पनि स्वास्थ्यमा सुधार हुन सकेन। भारतबाट फर्काएर बुधबार मात्रै घर ल्याइएको थियो। २०१२ साल फागुन ७ गते साविकको पोखरी गाविसमा जन्मिएका बमबहादुरको परिवार २०२९ सालमा रौता गाविस५ मा बसाइँ सरेको थियो। रौता गाउँ पञ्चायतको वडा सदस्य हुँदै २०४९ सालमा रौता गाविसको उपाध्यक्षमा निर्वाचित भएका उनी पछिल्लो समय नेकपा (एमाले) रौतामाईको पार्टी सदस्य थिए। बमबहादुरका श्रीमती, ३ छोरा र ३ छोरी छन्। अन्नपूर्णकर्मी भरत जेठो छोरा हुन्।"
धुवाँरहित भान्सा बनाउन विदुरका ३४० परिवारलाई विद्युतीय चुल्हो,नुवाकोट : प्रदूषण र धुवाँरहित बनाउने उद्देश्यले नुवाकोटको विदुर नगरपालिका १ मा विद्युतीय चुल्हो वितरण गरिएको छ। सो वडाका तीन सय ४० घरपरिवारलाई विद्युतीय (इन्डक्सन) चुल्हो वितरण गरिएको हो। सर्वसाधारण भान्सा प्रदूषण र धुवाँरहित बनाउनका लागि वैकल्पिक ऊर्जा प्रवर्द्धन केन्द्रको सहयोगमा विद्युतीय चुल्हो वितरण गरिएको हो। विदुर १ को वडा कार्यालयमा आयोजित कार्यक्रममा उपमेयर प्रभा बोगटीले विद्युतीय चुल्हो वितरण गरिन् । उनले नपामा धुवाँरहित बनाउन तथा महँगो वस्तुको प्रतिस्थापन गर्नका लागि विद्युतीय चुल्होको प्रयोग गराउने अभियान प्रभावकारी रहेको बताइन्। विदुर १ वडाबासीका लागि वैकल्पिक ऊर्जा प्रवर्द्धन केन्द्रको ७० प्रतिशत रकम अनुदान र स्थानीयवासीले ३० प्रतिशत व्यहोरी विद्युतीय चुल्हो वितरण गरिएको हो।
त्रिशुली दुर्घटनामा परेका सखुवा प्रसौनीका पाँचैजनाका परिवारलाई गाँउपालिकाले ११ लाख दिने,वीरगन्ज : चितवनको सिमलतालस्थित त्रिशुली नदीमा बस खसेर बेपत्ता भएका र मृत्यु भएका पर्साको सखुवा प्रसौनी गाँउपालिकाका ५ जनाका परिवारलाई गाँउपालिका कार्यालयले राहत स्वरूप जनही ११ लाख रुपैयाँ उपलब्ध गराउने भएका छन्। गाँउपालिका अध्यक्ष यशवन्त यादवले गत शुक्रबार बिहान सिमलतालमा झरेको पहिरोले बगाएर त्रिशुली नदीमा खसेको बसमा सवार सखुवा प्रसौनी गाँउपालिकाका ४ र महुवन स्वास्थ्य चौकीमा कार्यरत १ सहित ५ जना परेको जानकारी दिँदै उनीहरूका परिवारलाई जनही ११ लाख रुपैयाँ दिने घोषणा गरेका हुन् । उक्त दुर्घटनामा परेर नदीमा बेपत्ता भएका सखुवा प्रसौनी गाउँपालिकाका एकै परिवारका तीन जनासहित पाँच जनामध्ये अहिलेसम्म एक जनाको मात्र शव भेटिएको छ। वीरगन्जबाट काठमाडौं जाँदै गरेको एन्जल बसमा सवारमध्ये सखुवा प्रसौनी२ जमुनियाकी २४ वर्षीया प्रभा चौधरीको शव दुर्घटनास्थलबाट १०३ किलोमिटरको दुरीमा बुधबार भेटिएको थियो । उनको बिहीबार देवघाटमा दाहसंस्कार पनि गरिसकिएको छ। बसमा सवार उनका बुबा हृदय नारायण चौधरी र आमा भगवती देवीको अवस्था अझै अज्ञात नै छ। उनीहरू तीनै जना आमा भगवती देवीको उपचार गराउन वीरगन्जबाट काठमाडौं जाँदै थिए। यस्तै एन्जल बसमै सवार सखुवा प्रसौनी गाँउपालिकाकै वडा नम्बर ३ का २२ वर्षीय रैफुल आलम र सखुवा प्रसानी५ महुवनको स्वास्थ्य चौकीमा कार्यरत स्वास्थ्यकर्मी सृष्टि यादवको पनि अहिलेसम्म शव फेला पर्न सकेको छैन। आलम र यादव एउटै स्वास्थ्य चौकीमा कार्यरत थिए । यसअघि उक्त दुर्घटना भएकै दिन गत शुक्रबार पनि खबर पाएलगत्तै गाँउपालिका अध्यक्ष यादव पर्साबाट घटनास्थल सिमलतालमा पुगेर त्यहाँ भइरहेको खोजी र उद्दार कार्यको जानकारी लिएका थिए।
"त्रिशुली दुर्घटनामा परेका एकै परिवारका तीनमध्ये छोरी प्रभाको शव भेटियो, देवघाटमा दाहसंस्कार","वीरगन्ज : चितवनको सिमलतालस्थित त्रिशुली नदीमा बस खसेर बेपत्ता भएका पर्साको सखुवा प्रसौनी गाँउपालिका२ जमुनियाका एकै परिवारका तीन जनामध्ये शव भेटिएकी युवती प्रभा चौधरीको बुधबार हिन्दु परम्पराअनुसार दाहसंस्कार गरिएको छ । २४ वर्षीया प्रभाको शव दुर्घटनास्थलबाट १०३ किलोमिटर दुरीमा नवलपुरमा मंगलबार भेटिएको थियो । उनीसँगै बसमा सवार उनका बुबा ५८ वर्षीय हृदयनारायण चौधरी र आमा ५३ वर्षीया भगवती देवीको अवस्था भने अझैसम्म अज्ञात छ। मंगलबार भेटिएको प्रभाको शव भरतपुर अस्पतालमा पोस्टमर्टम गरेपछि बुधबार चितवनको देवघाटमा हिन्दू परम्परा अनुसार गरिएको हो। प्रभाको शवमा उनका दाजु ओमप्रकाश चौधरीले दाग बत्ती दिएका हुन् । देवघाटमा गरिएको अन्तिम दाहसंस्कारमा प्रभाका दाजुभाइ, परिवारका अन्य सदस्य, आफन्त, गाँउले, सखुवा प्रसौनी गाउँपालिकाका अध्यक्ष यशवन्त यादव, प्रमुख प्रशासकीय अधिकृत देवनाथ साह, लेखा अधिकृत, कर्मचारी लगायत पनि सहभागी थिए । प्रभा, उनका बुबा हृदयनारायण र आमा भगवती देवी तीनैजना आमा भगवती देवीको उपचार गराउन गत बिहीबार राती वीरगन्जबाट एन्जल डिलक्स बस चढेर काठमाडौं जाँदै गरेका थिए।"
स्थानीय तह नै किन बने भ्रष्टाचारका अखडा ?,"काठमाडौं : २०८१ असार २३ मा हुम्ला, सर्केगाड गाउँपालिकाका तत्कालीन अध्यक्ष कृष्ण रोकाया, तत्कालीन उपाध्यक्ष जोसी धामी, निमित्त प्रमुख प्रशासकीय अधिकृतसमेत ९ जनाउपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर भएको छ। कटहरिया नगरपालिका, रौतहटका नगर प्रमुख अजय प्रकाश, नगर उपप्रमुख रीता देवी, प्रमुख प्रशासकीय अधिकृत रामप्रकाश साहसमेत ११ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दाय भएको छ। सिरहाको नवराजपुर गाउँपालिकाका तत्कालीन अध्यक्ष विश्व मोहन प्रसाद यादव, उपाध्यक्ष शोभाकुमारी यादव भन्ने शोभा कुमारी, प्रमुख प्रशासकीय अधिकृतसमेत १४ जनाविरुद्ध भ्रष्टाचार मुद्दा। ललितपुरको गोदावरी नगरपालिकाका तत्कालीन नगरप्रमुख गजेन्द्र महर्जन, तत्कालीन नगर उपप्रमुख मुना अधिकारीसमेत १६ जना राजस्व चुहावट गरी भ्रष्टाचार महोत्तरीको जलेश्वर नगरपालिका नगर प्रमुख सुरेश साह सोनार, उपप्रमुख रौशन खातुन, तत्कालीन प्रमुख प्रशासकीय अधिकृत मित्रलाल ढकालसमेत १२ जनाविरुद्ध गैरकानुनी लाभ तथा हानि पुर्याइ भ्रष्टाचार महोत्तरीको एकडारा गाउँपालिकाका उपाध्यक्ष महजबी खातुन, तत्कालीन प्रमुख प्रशासकीय अधिकृत सरोजकुमार सिंहसमेत ६ जनाउपर गैरकानुनी लाभ तथा हानि पुर्याइ भ्रष्टाचार बागमती नगरपालिका, सर्लाहीका नगर प्रमुख (मेयर) भरतकुमार थापाउपर बिगो ५ करोड ३३ लाख ५३ हजार १८९ कायम गरी गैरकानुनी सम्पत्ति आर्जन गरी भ्रष्टाचार गरेको सम्बन्धी आरोपपत्र दायर। कालीकोटको पलाँता गाउँपालिकाका तत्कालीन उपाध्यक्ष दाना न्यौपाने, प्रमुख प्रशासकीय अधिकृत रामप्रसाद कुस्मासमेत ८ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। सराहाको कर्जन्हा नगरपालिकाका तत्कालीन नगर प्रमुख गंगा पासमान र तत्कालीन निमित्त प्रमुख प्रशासकीय अधिकृत जगदीश मण्डलसमेत ५ जना र कम्पनीउपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर। सिर्लाहीको हरिपुर नगरपालिकाका तत्कालीन उपप्रमुख रेणुका देवी काफ्ले, निमित्त प्रमुख प्रशासकिय अधिकृत नइन्द्रकुमार पौडेल, वडाध्यक्षसमेत १० जना उपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर। हुम्लाको चंखेली गाउँपालिकाका तत्कालीन अध्यक्ष धनलाल चौलागाईं, प्रमुख प्रशासकीय अधिकृत विष्णुबहादुर शाहीसमेत ९ जना उपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। दोलखाको तामाकोशी गाउँपालिकाका तत्कालीन प्रमुख प्रशासकीय अधिकृत निमेष मिश्र, उपाध्यक्ष उर्मिला खड्का, तत्कालीन लेखा अधिकृत विजय लुइँटेल, तत्कालीन इन्जिनियर सुबोधकुमार चापागार्इंसमेत १२ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। महोत्तरीको सम्सी गाउँपालिका तत्कालीन अध्यक्ष शेष फारुक, तत्कालीन निमित्त प्रमुख प्रशासकीय अधिकृत मोहिबुल अन्सारीसमेत १० जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। सुर्खेतको सिम्ता गाउँपालिकाका तत्कालीन अध्यक्ष कवीन्द्रकुमार केसी, डिभिजन वन कार्यालय, सुर्खेतका तत्कालीन डिभिजनल वन अधिकृत गोविन्दप्रसाद दहालसमेत ११ जनाउपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर। हुम्लाको चंखेली गाउँपालिकाका तत्कालीन अध्यक्ष धनलाल चौलागार्इं, निमित्त प्रमुख प्रशासकीय अधिकृत विष्णुबहादुर शाही, वडा नं ३ का वडाध्यक्षसमेत ८ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। धनुषाको सहिदनगर नगरपालिकाका तत्कालीन नगर प्रमुख उदयकुमार यादव, उपप्रमुख शिलादेवी कापर, प्रमुख प्रशासकीय अधिकृत शत्रुघ्न यादवसमेत ९ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर भएको छ। हुम्लाको अदानचुली गाउँपालिकाका उपप्रमुख सौमति रावल ऐडी, निमित्त प्रमुख प्रशासकीय अधिकृत तिलप्रसाद पाण्डे, इन्जिनियर, वडाध्यक्ष, उपभोक्ता समितिका अध्यक्षसमेत ११ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर सिुनसरी जिल्ला, रामधुनी नगरपालिका तत्कालीन उपप्रमुख सविना कुमारी चौधरी, प्रमुख प्रशासकीय अधिकृत, बडा अध्यक्षसमेत ९ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। चन्द्रपुर नगरपालिका, रौतहटका तत्कालीन नगर प्रमुख रामचन्द्र चौधरी, तत्कालीन प्रमुख प्रशासकीय अधिकृत कृष्णप्रसाद सिग्देलसमेत ४ जनाउपर राजस्व चुहावट गरी भ्रष्टाचार गरेको सम्बन्धी आरोपपत्र दायर। जिल्ला रोल्पा, गंगादेव गाउँपालिकाका तत्कालीन उपाध्यक्ष रीता घर्ती, निमित्त प्रमुख प्रशासकीय अधिकृत सकल देव यादवसमेत १३ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। जिल्ला उदयपुर, त्रियुगा नगरपालिकाका तत्कालीन नगर प्रमुख बलदेव चौधरीसमेत ४ जनाउपर राजस्व चुहावट गरी भ्रष्टाचार गरेको सम्बन्धी आरोपपत्र दायर। सप्तरी, विष्णुपुर गाउँपालिकाका अध्यक्ष उमेशप्रसाद यादव, लेखापाल टेक नारायण यादवसमेत ३ जनाउपर बिगो ५ लाख कायम गरी घूसरिसवत लिई भ्रष्टाचार गरेको सम्बन्धी आरोपपत्र दायर। बोदेबर्साइन नगरपालिकाका नगर प्रमुख आतेशकुमार सिंह, निमित्त प्रमुख प्रशासकीय अधिकृत घनश्याम यादव, वडा अध्यक्षसमेत ८ जनाउपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर। भीमदत्त नगरपालिका, कञ्चनपुरका तत्कालीन नगरप्रमुख सुरेन्द्रबहादुर बिष्ट र तत्कालीन निप्रमुख प्रशासकीय अधिकृत हरिदत्त जोशीसमेत १० जना एवं भवानी कन्स्ट्रक्सन प्रालिउपर राजस्व चुहावट गरी भ्रष्टाचार गरेको सम्बन्धी आरोपपत्र दायर। प्रदेश नं २ (हाल मधेस प्रदेश), आर्थिक मामिला तथा योजना मन्त्रालयका तत्कालीनमन्त्री विजयकुमार, तत्कालीन सचिव प्रेमकुमार श्रेष्ठ र जिल्ला सर्लाही, लालबन्दी नगरपालिकाका तत्कालीन नगर प्रमुख मानबहादुर खड्कासमेत ७ जना र संस्थाउपर सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर। यी त स्थानीय तहका प्रमुखउपप्रमुख नै जोडिएका मुद्दा हुन्। यसले जनताको आगन सिंहदरबार होइन, भ्रष्टाचार नै पुगेको भान गराउँछ। प्रमुख उपप्रमुख प्रमुख प्रशासकीय अधिकृतसहित स्थानीय तहका जनप्रतिनिधि र कर्मचारीको सेवा प्रवाहभन्दा भ्रष्टाचारतिर ध्यान केन्द्रित गरेको अख्तियारको पछिल्लो तथ्यांकले देखाउँछ। स्थानीय तहलाई भ्रष्टाचारले चुर्लुम्मै पारेको अख्तियार र महालेखा परीक्षकको कार्यालय लगायतका प्रतिवेदनले देखाएको छ। अख्तियारले आर्थिक वर्ष २०८००८१ मा विशेष अदालतमा हालेका झन्डै आधा जति स्थानीय तहका मुद्दा दायर भएका छन्। अख्तियारले यो वर्ष २०१ मुद्दा विशेष अदालतमा दायर गरेको छ। जसमा ८१ वटा मुद्दा त स्थानीय तहका मात्रै छन्। यो वर्ष १०१ जना जनप्रतिनिधिविरुद्ध मुद्दा हालेको अख्तियारको एक वर्षभरिको तथ्यांकले देखाएको छ। १९ जना स्थानीय तहका प्रमुखविरुद्ध अख्तियारले मुद्दा हालेको छ। जसमा ७ गाउँपालिका अध्यक्ष र १२ जना नगरप्रमुख छन्। त्यस्तै ७ गाउँपालिकाका अध्यक्ष र ८ उपाध्यक्षविरुद्ध मुद्दा हालिएको छ। अख्तियारले ४२ जना वडा अध्यक्षलाई पनि प्रतिवादी बनाएर मुद्दा चलाएको छ। ७७ जना कार्यपालिका सदस्य र वडासदस्य मुद्दा हालिएको अख्तियारले जनाएको छ। एक समन्वय समितिका प्रमुखविरुद्ध पनि मुद्दा दायर भएको छ। जिल्ला समन्वय समितिका तत्कालीन प्रमुख मेथु चौधरीलाई सर्लाहीको भरत ताल निर्माणमा ३० करोड रुपैयाँ भ्रष्टाचार भएको आरोपमा मुद्दा चलाइएको हो। ४६ जना प्रमुख प्रशासकीय अधिकृतविरुद्ध मुद्दा हालिएको छ। अख्तियारको मुद्दा धेरै पर्ने भएका कारण पनि स्थानीय तहमा कर्मचारी जान आनकानी गर्ने गरेका छन्। पछिल्लो आधा हिस्सा उजुरी पनि स्थानीय तहसँग सम्बन्धित नै छन्। स्थानीय तह भ्रष्टाचारको अखाडा नै बन्दै गएका छन्। मुख्यसचिव अर्यालसहित ५२० कर्मचारी २०८०८१ मा अख्तियारले मुख्यसचिव डा बैकुण्ठ अर्यालसहित ५ सय २० कर्मचारीविरुद्ध मुद्दा चलाएको छ। अर्यालविरुद्ध सञ्चार तथा सूचना प्रविधि मन्त्रालयमा सचिव हुँदा भएको अन्तःशुल्क स्टिकर छपाइमा घोटाला प्रकरणलाई लिएर अख्तियारले मुद्दा हालेको हो। मेलम्ची खानेपानी आयोजनाको हेडवक्र्स तथा सुरुङ निर्माण गर्दा भ्रष्टाचार गरेको आरोपमा अख्तियार पूर्वसचिवहरू सञ्जय शर्मा, भीमप्रसाद उपाध्याय, गजेन्द्रकुमार ठाकुर र मुकुन्दप्रसाद पौडेलसहितलाई पौने ७ अर्ब बिगो दाबीसहित मुद्दा चलाएको छ पूर्वसचिवद्वय शिशिरकुमार ढुंगाना र शंकर अधिकारीलाई पनि प्रतिवादी बनाइएको छ। वाइडबडी जहाज खरिदमा पूर्वसचिवद्वय शिशिरकुमार ढुंगाना र शंकर अधिकारी प्रतिवादी बनाएर मुद्दा दायर गरिएको छ। त्यस्तै तत्कालीन कृषि तथा पशुपन्छी सचिव राजेन्द्रप्रसाद भारीविरुद्ध पनि यो वर्ष मुद्दा दायर भएको छ। कर्णाली सरकारको भूमि व्यवस्था, कृषि तथा सहकारी मन्त्रालयको सचिव हुँदा शीतभण्डार (कोल्डस्टोर) निर्माणका क्रममा नगरेको काम गरेको भनी निर्माण कम्पनीलाई रकम भुक्तानी गरेर सरकारी रकम हानिनोक्सानी गरेको आरोपमा सचिव भारीविरुद्ध मुद्दा चलाइएको छ। यो वर्ष अख्तियार हालका अर्थ सचिव मधु मरासनीविरुद्ध पनि मुद्दा दायर गरेको थियो। तर, उनले सफाइ पाइसकेका छन्। अर्थ मन्त्रालयमा हुँदा सहसचिवका रूपमा बजेट तथा कार्यक्रम महाशाखाबाट गलत कार्यमा स्वीकृति दिएको भन्दै मरासिनी भ्रष्टाचार मुद्दामा तानिएका थिए। राष्ट्रिय पेमेन्ट गेटवे प्रणालीका लागि सरकारले खर्च गरेको २५ करोडमध्ये २३ करोडमा भ्रष्टाचार भएको दाबीसहित मरासिनीविरुद्ध मुद्दा दायर गरिएको थियो। पेमेन्ट गेट वे प्रकरणमा अर्का तत्कालीन सचिव सञ्जय शर्माविरुद्ध पनि मुद्दा हालिएको थियो। त्यो विज्ञान तथा प्रविधि सचिवसमेत रहेका राष्ट्रिय सूचना प्रविधि केन्द्रका तत्कालीन अध्यक्ष शर्मा मुद्दा परेका अर्का सचिव हुन्। सरकार विशिष्ठ श्रेणीकै एक दर्जन कर्मचारीविरुद्ध अख्तियारले मुद्दा चलाएको छ। त्यस्तै सहसचिव, उपसचिव, शाखा अधिकृत पनि अख्तियारको कारबाहीमा परेका छन्। दुई पूर्वमन्त्रीलाई हालियो मुद्दा यो आर्थिक वर्षमा दुई जना मन्त्रीविरुद्ध पनि अख्तियारले मुद्दा चलाएको छ। तत्कालीन संस्कृति, पर्यटन तथा नागरिक उड्डयनमन्त्री जीवनकुमार शाही र मधेस प्रदेशका तत्कालीन आन्तिक मामिला तथा योजनामन्त्री विजयकुमार यादवलाई अख्तियारले मुद्दा हालेको छ। शाही कर्णाली प्रदेशका पूर्वमुख्यमन्त्री हुन्। कर्णाली प्रदेशका निलम्बित प्रदेशसभा सदस्य शाहीविरुद्ध नेपाल वायुसेवा निगमको वाइडबडी दुइटा जहाज खरिद गर्दा भ्रष्टाचार गरेको आरोपमा मुद्दा दायर गरेको हो। मधेस प्रदेशका तत्कालीन मन्त्री विजयकुमारविरुद्ध लालबन्दी नगरपालिकामा झलनाथ खनाल स्वास्थ्य विज्ञान प्रतिष्ठान, नेपालमा भएको भ्रष्टाचारको आरोपमा मुद्दा हालिएको छ। पूर्वमन्त्री विजयकुमारविरुद्ध सर्प काण्ड १७ करोड ९८ लाख ३३ हजार(झन्डै १८ करोड) बिगो मागिएको छ। विशेष अदालतले सर्प पल्दा खनाल प्रतिष्ठानमा भ्रष्टाचार भएको भन्दै पूर्वमन्त्री यादवलाई दोषीले ठहर गरेको छ। २६ हजार ५२२ उजुरी, अघिल्लो वर्षभन्दा ६ हजार बढी आर्थिक वर्ष २०८०८१ मा अख्तियारले २६ हजार ५ सय २२ उजुरी परेको छ। अघिल्लो आर्थिक वर्ष २०७९८० बाट जिम्मेवारी सरेर आएका ९ हजार २ सय ६८ गरी ३५ हजार ७ सय ९० उजुरी भएको छ। जसमा २७ हजार ३ सय ७५ उजुरी फछ्र्योट गरिएको छन्। जुन कुल उजुरी संख्याको करिब ७६४९ प्रतिशत हो। आर्थिक वर्ष ०७९०८० मा २० हजार ९ सय ५ उजुरी परेका थिए। अघिल्लो वर्षको उजुरी सरेर आएका समेत गरेर २०७९८० मा २८०६७ उजुरी थिए। पछिल्लो समय प्रत्येक वर्षजसो उजुरी बढिरहेका छन्। त्यस्तै आर्थिक वर्ष २०७८७९ मा २४ हजार ३ सय ३१, २०७७२०७८ मा २२ हजार ६ सय २५ उजुरी परेका थिए। ३१ स्टिङ अपरेसन यो वर्ष ३१ वटा स्टिङ अपरेसन भएका छन्। जसमा ५१ लाख ४२ हजार ५ सय बरामत भएको छ। स्टिङ अपरेसनमा ४४ जना पक्राउ गरेका छन्। जसमा ३२ जना कर्मचारी छन् भने ९ जना लेखपढीबिचौलियामतियार र ३ जना वडाध्यक्ष परेका छन्। २०७९८० मा ३२ वटा स्टिङ अपरेसन भएका थिए। विशेष अदालतबाट भएका फैसलामा चित्त नबुझी सर्वोच्चमा ९२ वटा मुद्दा पुनरावेदन गरिएको छ। सबैभन्दा धेरै गैरकानुनी लाभहानि अख्तियारले यो वर्ष कुल २ सय १ मुद्दा दायर गरेको छ। जसमा सबैभन्दा धेरै गैरकानुनी लाभहानि ५८ का मुद्दा छन्। त्यस्तै घुसका ४८, नक्कली शैक्षिक प्रमाणपत्रका ३४, सार्वजनिक सम्पत्तिको हानिनोक्सानी ३४ मुद्दा विशेष अदालतमा दायर भएका छन्। त्यसैगरी राजस्व चुहावटहिनामिना १३, गैरकानुनी सम्पत्ति आर्जन ११ र विविध ३ मुद्दा हालिएको छ। अख्तियारले ८ अर्ब ३५ करोड बिगो १२ लाख ९८ हजार १४२ रुपैयाँ बिगो माग दाबी गरेको छ। यो २०७९८० भन्दा धेरै हो। २०७९८० मा १ अर्ब ७४ करोड ५२ लाख १६ हजार ६३४ बिगो मागदाबी गरिएको थियो। कुल २०१ आरोपपत्रमा प्रतिवादी संख्या १ हजार ५२० जना रहेका छन्। जसमध्ये राष्ट्रसेवक कर्मचारी संख्या ५२४ छ। निर्वाचित जनप्रतिनिधि १०१ जनाविरुद्ध मुद्दा दायर गरिएको छ भने मुद्दा हालिएका १८१ जना मनोनीत पदाधिकारी छन्। लेखापढी व्यवसायी२, बिचौलिया२, व्यवसायी९१ र अन्य व्यक्ति ६१९ जनाविरुद्ध मुद्दा दायर भएको अख्तियारका सहायक प्रवक्ता देवीप्रसाद थपलियाले जानकारी दिए। २०७९०८० मा १ सय ६२ वटा मुद्दा दायर गरिएको थियो भने कुल प्रतिवादी ७ सय ६६ थिए। अख्तियारले २०८०।८१ मा ठूला मुद्दा पनि दायर गरेको छ। दुइटा वाइडबडी जहाज खरिदमा भएको भ्रष्टाचारविरुद्ध यो वर्ष मुद्दा दायर भएको छ। जसमा तत्कालीन पर्यटनमन्त्री शाही, सचिव शंकरप्रसाद अधिकारी, नेपाल वायु सेवा निगमका तत्कालीन महाप्रबन्धक सुगतरत्न कंसाकारलगायत ३२ जनालाई प्रतिवादी बनाइएको छ। त्यस्तै अन्तःशुल्क स्टिकर खरिद प्रकरणमा वहालवाल मुख्यसचिव डा वैकुण्ठ अर्याललाई प्रतिवादी बनाएर मुद्दा चलाइएको छ। मेलम्ची खानेपानी आयोजनामा भएका भ्रष्टाचारमा चार पूर्वसचिवलाई प्रतिवादी बनाएर मुद्दा चलाइएको छ। एमडीएमएस खरिद प्रक्रियामा भएको भ्रष्टाचार तथा टीकापुरको सार्वजनिक जग्गा व्यक्तिको नाम ल्याउने प्रकरणमा २४९ जनाविरुद्ध मुद्दा हालिएको छ। सुरक्षण मुद्रण समबन्ध उपकरण खरिदमा ४१ करोड भ्रष्टाचार भएको भन्दै यही वर्ष अख्तियारले मुद्दा हालेको छ। झापामा ७८२ रोपनी सरकारी जग्गा व्यक्ति नाममा गरेको प्रकरणमा ३५९ विरुद्ध यही वर्ष मुद्दा चलाइएको छ। झलनाथ खनाल स्वास्थ्य विज्ञान प्रतिष्ठानलाई काम नै गरी अनुदान दिएको प्रकरण, पेमेन्ट गेटवे खरिदमा भएको भ्रष्टाचार लगायतका धेरै ठूला मुद्दा पनि यो वर्ष अख्तियारले चलाएको छ। अघिल्लो वर्ष केही सुस्ताएको यो वर्ष अख्तियार आक्रमक भएको छ।"
सडक पिच भएपछि मल्लाज चिटिक्क (फोटोफिचर),"बेनी : पर्वतको जलजला गाउँपालिकाको तीनवटा वडा समेटिएको मल्लाजको बीच भागमा रहेको सडक कालोपत्रे भएको छ। मल्लाज म्याग्दीको सदरमुकाम बेनी बजारसँगै रहेको बाक्लो जनघनत्व रहेको बस्ती हो। सघन सहरी तथा भवन निर्माण आयोजना कार्यालय बागलुङले मल्लाजलाई एकीकृत बस्तीको रूपमा विकास गर्ने योजनाअनुरुप सडक कालोपत्र गरेको हो। जलजला गाउँपालिका३ का वडा अध्यक्ष एकीन्द्र खत्रीले वडा नं ४ को दोवदोवेदेखि वडा न ३ र २ को मल्लाज हुँदै वडा नम्बर १ बाँसखर्कको सिमानासम्म ३ किलोमिटर १०० मिटर कालोपत्र र २५० मिटर सडक ढलान भएको बताए। विस २०५४ तिर ट्रयाक खनेको यो सडक करिब ३ दशकपछि स्तरोन्नति भयो, उनले भने, ५ किलोमिटर कालोपत्रे र ढलान गर्ने भनिए पनि आर्थिक वर्ष २०८१०८२ को बजेटमा कार्यक्रम परेन। कतिपय ठाउँमा जग्गाको विवादले पूरा काम नगरी ठेकेदार गए। वर्षौंको प्रतिक्षापछि गाउँको बीच भागमा रहेको सडक कालोपत्र भएपछि सफा र चिटिक्क देखिएको छ। हिउँदमा धुलो र बर्खामा हिलोको समस्या हटेकोमा जलजला४ हटियाका जनक अधिकारीले खुसी व्यक्त गरे। मल्लाजमा बाटो पिच भएपछि रौनक छाएको छ, उनले भने, जनप्रतिनिधि र कार्यालयले सहजीकरण, समन्वय गरेर सबै ठाउँमा ढलान, कालोपत्र गराउन सकेको भए झनै राम्रो हुने थियो। ५ मिटरका दरले प्रिमिक्स प्रबिधिको कालोपत्रे भएको छ। सडक निर्माणका लागि २०७९ असार १९ गते आयोजना र गणेशकुण्ड आइएम जेभीबीच ११ करोड १२ लाख ३१ हजारमा ठेक्का सम्झौता भएको थियो। निर्माण कम्पनीले निर्धारित १८ महिनामै सम्पन्न गर्ने लक्ष्य सहित काम गरेपनि बजेट अभाव र योजनानै काटिएपछि तोकिएको परिणामको काम सकेर ठेक्का टुंग्याउने प्रक्रीयामा रहेको जनाएको छ। यो सडकबाट जलजला गाउँपालिकाको १, २, ३ र ४ नम्बर वडाका बासिन्दा लाभान्वित भएका छन्। जलजला गाउँपालिकाका अध्यक्ष राजुप्रसाद आचार्यले मल्लाजलाई सहरउन्मुख बस्तीको रूपमा विकास गर्ने उद्देश्यले सडक, अस्पताल भवन लगायत पूर्वाधारका आयोजना सञ्चालन गरिएको बताए। यसअघि २ करोडको लागतमा स्तरोन्नति गरिएको पर्वतबेनीमल्लाज सडकको बाँकी काम सम्पन्न गर्न यस वर्ष ५० लाख विनियोजन गरेको उनले बताए। संघीय सरकारको रणनीतिक महत्वका सडक कार्यक्रममार्फत मल्लाजलेकफाँट सडक स्तरोन्नति गर्न ३७ करोडको आयोजना कार्यान्वयनमा छ। रायमाझी कन्सट्रक्सन प्रालिले ठेक्का लिएको यो सडकको ढलान गर्ने काम सकिएको र आगामी असोजमा कालोपत्रे गर्ने तयारी भएको जलजला२ का वडा अध्यक्ष प्रकाश जिसीले बताए। मल्लाजको भुरतुलाको डिलदेखि लेकफाँटसम्म करिब १० किलोमिटर सडक ७ मिटर चौडाइका दरले कालोपत्र र ढलान गर्न नालीर्को काम अन्तिम चरणमा पुगेको छ।"
बाढीले ट्रयाक बगाएपछि मुस्ताङडोल्पा सडक अवरुद्ध,"जोमसोम : बाढीले सडक ट्रयाक बगाएपछि मुस्ताङडोल्पा सडक अवरुद्ध भएको छ। मंगलबार साँझ अकस्मात आएको साङ्ता गाउँनजिकैको ठाँडो खोलाको बहावले त्यहाँको सडक ट्रयाकमा क्षति पुगेपछि (मुस्ताङडोल्पा ) सडक पूर्ण रुपमा बन्द भएको हो। मुस्ताङडोल्पा सडक अवरुद्ध भएको स्थान मुस्ताङको वारागुङ मुक्तिक्षेत्र५ साङ्ता गाउँदेखि करिव ५ सय पश्चिमतर्फ पर्छ। सडकदेखि माथि पूर्वतर्फको ठाँडो खोलाको उच्चबहावले करिव १५० मिटर सडक कटान गरेको वारागुङ मुक्तिक्षेत्र५ का वडाध्यक्ष सुरेन्द्र गुरुङले जानकारी दिए। बाढीले साविक सडकको ट्रयाक ध्वस्त भएको र सडकको करिब ५० मिटर गहिरो गल्छी भइसकेको वडाध्यक्ष गुरुङको भनाइ छ। साङ्ता गाउँ नजिकैको ठाँडो खोलाले मुस्ताङडोल्पा सडक अवरुद्ध भएकाले अब उपल्लो डोल्पामा तत्काल खाद्यान्न तथा अन्य दैनिक अतिआवश्यकीय मालसामान ढुवानीमा समस्या पर्ने वडाध्यक्ष गुरुङले उल्लेख गरे। उपल्लो डोल्पास्थित छार्का ताङसिङका नागरिकहरूले खाद्यान्न तथा दैनिक उपभोग्य सामानहरू ढुवानी गर्न सबैभन्दा छोटो दूरीको सडक भएकाले उपल्लो डोल्पाका नागरिक यसबाट लाभान्वित भएका थिए। वारागुङ५ का वडाध्यक्ष गुरुङले मुस्ताङडोल्पा सडक ट्रयाक जोडिएपछि मुस्ताङबाट उपल्लो डोल्पासम्म ट्रयाक्टर र जीपबाट मालसामान ढुवानी हुने गरेको बताए। बाढीले सडक ट्रयाक क्षतिको र अब मौसम अनुकुल भएपछि सडक मर्मतको काम सुरु गर्ने वडाध्यक्ष गुरुङको भनाइ छ। संघीय सरकार भौतिक पूर्वाधार मन्त्रालय अन्तर्गत डिभिजन सडक कार्यालय बाग्लुङले हिमाली जिल्ला मुस्ताङ र डोल्पा जोड्ने रणनीतिक महत्वको सडकलाई चरणवद्ध रुपमा निर्माणका लागि बजेट विनियोजन गरेको थियो। आर्थिक वर्ष २०७५७६ सालदेखि मुस्ताङको पाक्लिङदेखि मुस्ताङडोल्पासम्म आधा दर्जन प्याकेजमा विभिन्न निर्माण कम्पनीले सडक निर्माण गरेका थिए। गतवर्ष मात्रै मुस्ताङको साङ्ता गाउँदेखि केहीपरबाट चट्टान काटेर सीमाक्षेत्रसम्म करिव २० किलोमिटर सडक विस्तार गरिएको थियो। उता उपल्लो डोल्पाको छार्का ताङसिङ गाउँपालिकाले पनि आफ्नो क्षेत्रबाट सडक स्तरोन्नति गर्दै सीमा क्षेत्रमा सडक निर्माण गरेको थियो। मुस्ताङ र डोल्पाको सीमा क्षेत्रका दुरी करिव ६० किमी छ। यसअघि सडक ट्रयाक नहुँदा उपल्लो डोल्पाका नागरकहरूले घोडा खच्चडमा भारी बोकाएर मुस्ताङको जोमसोमबाट उपल्लो डोल्पासम्म मालसामान ढुवानी गर्थे। उपल्लो डोल्पाका नागरिकलाई जोमसोम, पोखरा र काठमाडौं आवतजावत गर्नसमेत यो मार्ग सबैभन्दा उपयुक्त र छोटो दुरीको रहेको थियो।"
उपल्लो मुस्ताङले पर्यटकबाट एक वर्षमा उठायो १६ करोड ७० लाख राजश्व,"जोमसोम : आर्थिक वर्ष २०८००८१ मा उपल्लो मुस्ताङ घुम्ने पर्यटकबाट १६ करोड ७० लाख ४८ हजार राजश्व संकलन भएको छ । निषेधित तथा नियन्त्रित क्षेत्र उपल्लो मुस्ताङ भ्रमण गर्न जाने कूल २ हजार ५१२ जना पर्यटकबाट नेपाल सरकार अध्यागमन विभागले उक्त राजश्व संकलन गरेको हो । उपल्लो मुस्ताङ भ्रमण गर्न जाने विदेशी पर्यटकको तथ्यांक इलाका प्रहरी कार्यालय छुसाङले विवरण संकलन गर्ने गरेको छ । जिल्ला प्रहरी कार्यालय मुस्ताङका प्रनाउ भोजराज पाण्डेयले गत आर्थिक वर्ष २०८००८१ मा २ हजार ५१२ जना विदेशी पर्यटक उपल्लो मुस्ताङ पुगेको बताए । प्रनाउ पाण्डेयले यसअघि विदेशी पर्यटक मात्रै अभिलेख राख्ने गरिएकोमा चालु आर्थिक वर्षदेखि नेपाली आन्तरिक पर्यटकको समेत अभिलेख राख्न सुरु गरिएको जानकारी दिए । उत्तरी चीनसँग सीमाना जोडिएको उपल्लो मुस्ताङ जाने विशेष प्रकारका भीआईपी प्रवेश अनुमति लिनुपर्ने हुन्छ । मुस्ताङको कागबेनीदेखि माथिल्लो क्षेत्रलाई सरकारले नेपाल सरकारले निषेधित तथा नियन्त्रित क्षेत्रमा सूचिकृत गरेकाले सबै खाले पर्यटक उपल्लो मुस्ताङ पुग्न सक्तैनन् । अध्यागमन विभागमा दैनिक ५० डलरको हिसाबले १० दिनका लागि ५ सय डलर रोयल्टी शुल्क बुझाएपछि मात्रै उपल्लो मुस्ताङ जान विदेशी पर्यटकलाई अनुमति दिइने गरिएको छ । सरकारको अनुमतिसहित ५ सय डलर तिरेर उपल्लो मुस्ताङ पुगेका पर्यटकलाई १० दिने कटेमा दैनिक ५० डलरका हिसाबले अतिरिक्त शुल्क लिने गरिएको छ । आर्थिक वर्ष २०८००८१ मा कूल १ लाख ८ हजार ४४८ जना विदेशी पर्यटकले मुस्ताङ जिल्लाको भ्रमण गर्दा २ दशमलव ३१ प्रतिशत विदेशी पर्यटकले मात्रै उपल्लो मुस्ताङको भ्रमण गरेका हुन् । उपल्लो मुस्ताङ हरियाली बिनाको पठार भूगोल,अथाह धार्मिक,सांस्कृतिक र ऐतिहासिक सम्पदा र तिब्बतीय कलासंस्कृति र स्थानीय रहनसहन अवलोकन गर्न पाईने भएरै पनि सरकारको चर्को पर्यटक रोयल्टी शुल्कका कारण मुस्ताङ भित्रिने अधिकांश विदेशी पर्यटक उपल्लो मुस्ताङ नपुगीकनै कागबेनी र मुक्तिनाथ क्षेत्रबाट तल फर्किने गर्छन् । राष्ट्रिय गौरवको जोमसोमकोरला सडक मार्ग सहज हुँदै गएपनि सरकारले लिने चर्को रोयल्टी शुल्ककै कारण उपल्लो मुस्ताङमा विदेशी पर्यटकको न्यून उपस्थिती हुने गरेको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए । उपल्लो मुस्ताङमा चर्को रोयल्टी शुल्कका कारण विदेशी पर्यटक आउन नसकेका कारण त्यहाँका पर्यटन व्यवसायले पटकपटक उपल्लो मुस्ताङलाई निषेधित तथा नियन्त्रित क्षेत्रबाट मुक्त गरिनु पर्ने माग राख्दै आइरहेका छन् । सकेसम्म उपल्लो मुस्ताङलाई खुल्ला वा नभएमा चर्को रोयल्टी शुल्कलाई कम गर्नुपर्ने त्यहाँ पर्यटन व्यवसायीको भनाइ छ । सरकारले उपल्लो मुस्ताङबाट बर्सेनि करोडौं राजश्व संकलन गर्ने भएपनि स्थानीय स्तरमा कुनै बेनिफिट प्राप्त नभएको त्यस क्षेत्रको गुनासो छ । उनीहरूले सरकारले पर्यटन वापत उठाउने राजश्व शुल्कको केही हिस्सा त्यहाँको विकासमा खर्चिनु पर्ने बताउँछन् । उपल्लो मुस्ताङमा विेशेषत भदौंदेखि मंसिरसम्म विदेशी पर्यटक उपल्लो मुस्ताङ भ्रमण गर्न जाने गर्छन् । उपल्लो मुस्ताङको धार्मिक तथा सांस्कृतिक पर्व यार्तुङ र तिजी पर्वमा विदेशी पर्यटकको बाक्लो उपस्थिती हुने गर्छ । चर्को रोयल्टी शुल्क तिरेर उपल्लो मुस्ताङ पुगेका विदेशी पर्यटकहरु लोमान्थाङ गाउँपालिकाको नेचुङबाट माथि जान पाइँदैन । यस्तै आर्थिक वर्ष २०८००८१ मा राउण्ड अन्नपूर्ण चर्किय पदमार्ग अन्तर्गत लमजुङको बेसी सहरदेखि मनाङ हुँदै कुल २० हजार ३४८ जना पर्यटक मुस्ताङ भित्रिएको जिल्ला प्रहरी कार्यालय मुस्ताङले उल्लेख गरेको छ । जसमध्ये १७ हजार४३८ जना विदेशी र २ हजार ९१० जना आन्तरिक पर्यटक मनाङबाट थ्रोरङलापास हुँदै मुस्ताङ भित्रिएका हुन् ।"
अनकन्टार जंगलमा कसले छाड्यो वृद्धलाई ?,"विराटनगर ; फुलेको कपाल र चाउरी परिसकेको छाला। खुट्टामा चप्पलधरी छैन। शरीर ढाक्ने थोत्रो एवं मैलो गन्जी र कट्टु मात्रै छ। हिँड्डुल गर्न र राम्ररी बोल्नसमेत सक्दैनन्। तागत सकिएर बुढ्यौलीले गलिसकेको शरीर थरथर काँपिरहेको अवस्थामा एक वृद्ध मोरङको अनकन्टार जंगलमा भेटिएका छन्। सुन्दरहरैँचा नगरपालिका१ डाँगी टोलका अन्दाजी ७५ वर्षीय जामुनलाल ऋषिदेव बेलबारी नगरपालिका १ र ४ को सिमानास्थित बेलबारीचिसाङ साझेदारी वनभित्र भेटिएका हुन्। चारकोसे झाँडीभित्र वृद्ध एक्लै कसरी पुगे भन्ने यकिन भइसकेको छैन। काँपिरहेको बेवारिसे अवस्थामा वन हेरालुहरूले उनलाई फेला परेका थिए। उनलाई मंगलबार बिहान ११ः३० बजेतिर बेलबारी नगरपालिकाका स्वास्थ्यकर्मी, नगरप्रहरी र नेपाल प्रहरीको संयुक्त टोलीले उद्धार गरेको थियो। उद्धार गरेर सुरुमा उपचारका लागि बेलबारी नगर अस्पतालमा लगिएको थियो। त्यसपछि सुन्दरहरैँचा नगर अस्पतालमा भर्ना गरियो। थप उपचारका लागि बुधबार विराटनगरको कोशी अस्पताल ल्याइएको छ। मोरङ प्रहरी प्रमुख एसपी नवराज कार्की वृद्ध जामुनलाल कसरी एकान्त जंगलमा पुगेका हुन् भनेर अनुसन्धान भइरहेको बताउँछन्। उनका अनुसार थरथर काँपिरहेका र राम्ररी बोल्न नसक्ने वृद्ध सबै कुरा बताउन सक्दैनन्। नेपाली पनि राम्ररी बोल्दैनन्। वास्तविकता पत्ता लगाउन इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले थप अनुसन्धान गरिरहेको छ। यद्यपि, कसले, कहाँबाट, कसरी वन क्षेत्रको बीच भागमा ल्याएर वृद्धलाई छाडेको हो भन्ने खुल्न बाँकी छ। जंगलको बीचमा वृद्ध एक्लै फेला परेको भनेर वनका पदाधिकारीले प्रहरीलाई खबर गरेका थिए। वृद्ध आफ्नो नामसमेत भन्न सक्ने अवस्थामा थिएनन्, एसपी कार्की भन्छन्, सबै पक्षसँग समन्वय गरेर जंगलबाट उद्धार गरी उपचारका लागि लगियो। स्वास्थ्य अवस्था ठीक भएर राम्ररी बोल्नसक्ने भएपछि धेरै कुरा खुल्छ भन्ने अपेक्षा छ। उनका अनुसार वृद्धले भनेको आफ्नो वतनका वडाध्यक्ष र गाउँटोलमा प्रहरी गएर फोटो देखाउँदै सोधीखोजी गरे पनि कसैले चिनेनन्। जनप्रतिनिधिलगायतसँग समन्वय गरेर थप खोजी गर्ने क्रममा सुन्दरहरैँचा१ डाँगी टोलमा घर रहेको प्रहरीले पत्ता लगायो। एसपी कार्की सुरुमा वास्तविक वतन र परिवारको अवस्था पत्ता लगाउनै समस्या भएको बताउँछन्। उनका अनुसार घटनाको प्रकृति हेर्दा कोही न कोहीले जंगलमा लगेर छाडिएको आशंका छ। वृद्धलाई छोराबुहारीले मोटरसाइकलमा ल्याएर ४ दिनअघि जंगलमा छाडिदिएको हल्लासमेत चल्यो। तर, यथार्थमा त्यस्तो नपाइएको प्रहरीले जनाएको छ। कसैले जंगलमा छाडिएको हुनसक्ने अनुमान छ। तर, छोराबुहारीले चैं हैन, प्रहरी स्रोतले भन्यो, वृद्ध केही समयदेखि घर छाडेर हिँडेका रहेछन्। बाहिरै बस्ने र उतै खाने गरेको खुल्यो। प्रहरीका अनुसार वृद्ध जामुनलालकी पत्नीको यसअघि नै मृत्यु भइसकेको छ। उनका दुई छोरा छन्। जेठा छोरा जल्वा ऋषिदेव परिवारसहित घरमै र कान्छो छोरा दिनेश ऋषिदेव परिवारसहित भारतको हरियाणास्थित कुखुरा फार्ममा काम गरेर बस्ने गरेको प्रहरीले पत्ता लगाएको छ। सुन्दरहरैँचा नगरपालिकाकी उपमेयर अकली चौधरीका अनुसार जेठा छोरा जल्वासमेत शारीरिक रूपमा अशक्त छन्। राम्ररी हिँड्डुल गर्न नसक्ने उहाँले मोटरसाइकल चलाउन सक्ने कुरै भएन। लामो समयदेखि हाइड्रोसिलको बिरामी हुनुहुँदो रहेछ, चौधरी भन्छिन्, तर, वृद्धलाई छोराबुहारीले जंगलमा छाडिदिए भनेर हल्ला चलाइयो। त्यो गलत रहेछ। उनका अनुसार वृद्ध जामुनलालका जेठा छोरा जल्वाको नै उपचार गराउनुपर्ने अवस्था छ। ऋषिदेव परिवार आर्थिक रूपमा अति विपन्न रहेकाले उपचारमा नगरपालिकाले सहयोग गर्ने उपमेयर चौधरीले बताइन्। उपचारका लागि प्रदेश र संघीय सरकारसँग पनि समन्वय गरिने उनको भनाइ छ। वृद्ध कसरी त्यहाँ पुग्नुभयो भन्ने थाहा भएन। घरमा लामो समयदेखि नबस्ने गरेको पाइयो, उनले भनिन्, घर छाडेको धेरै भएको रहेछ। छोराले पनि हामीसँग ११ वर्षमा मात्रै बुवाको भेट हुन्थ्यो भनेर भन्नु भएको छ। उनका अनुसार वृद्धले शुद्ध नेपाली बोल्न जान्दैनन्। तंग्रिएर राम्ररी होसमा आइसकेपछि सबै कुरा खुल्छ होला। प्रहरीले अनुसन्धान गरिरहेको छ, चौधरी भन्छिन्। घर छाडेर बाहिर बस्न थालेको १५ वर्षभन्दा धेरै भयो भनेर परिवारका सदस्यले भनेका छन्। बाहुनी, होक्लाबारीलगायतका ठाउँमा विभिन्न व्यक्तिका घरमा काममा सहयोग गर्ने र त्यहीँ खानेबस्ने गरेको प्रहरीको भनाइ छ। प्रहरीका अनुसार छोराले सोधीखोजी गर्दा बाटो भुलेर म त्यहाँ पुगेँ भनेर वृद्धले भनेका छन्। साझेदारी वनका अध्यक्ष दिनेश गिरीका अनुसार वन क्षेत्रको निगरानी र गस्तीका लागि गएकाहरूले वृद्धलाई फेला पारेका हुन्। जोकोही मानिस पुग्नै नसक्ने ठाउँमा जंगलको बीचमा लगेर छाडिएको रहेछ, उनले भने, वनको गस्ती टोलीले फेला पारेको हो। वृद्ध फेला परेका वन क्षेत्रमा जंगली हात्तीको मुभमेन्ट धेरै हुने गिरीले बताए। जंगलमै लगेर छाडिएको चैं पक्का हो। बुढ्यौली अवस्थामा एक्लै हिँडेर जोकोही त्यहाँ पुग्न सक्दैनन्, उनले भने, सुरुमा त छोराबुहारीले छाडिदिएको भनेजस्तो लागेको थियो। तर, वास्तविक कुरा हामीलाई थाहा भएन। बोरामा दुईतिर घोचा हालेर बनाइएको अस्थायी स्ट्रेचरमा बोकेर वृद्धलाई गाडी चल्ने ठाउँसम्म लगिएको र त्यहाँबाट अस्पताल पुर्याइएको जानकारी उनले दिए। वृद्ध फेला परेको वन अनकन्टार र डरमर्दो रहेको गिरी बताउँछन्। एकान्त जंगलमा जोकोही एक्लै पुग्नसक्ने अवस्था छैन। एकदमै डरमर्दो ठाउँ छ। त्यसमाथि हात्तीको चहलपहल धेरै हुन्छ। वृद्ध फेला परेको स्थान सवारीसाधन कुद्ने सडकबाट करिब डेढ किलोमिटरभित्र पर्छ, उनले भने।"
बाढीपहिराले मध्यपहाडी राजमार्गको ४० किलोमिटर क्षतिग्रस्त,"पाँचथर : बाढीपहिराले पुष्पलाल (मध्यपहाडी) राजमार्गको उद्गम खण्डको १२ किलोमिटर सडकमा धेरै क्षति भएको छ भने समग्रमा ४० किलोमिटर क्षेत्रका पुलपुलेसा, कल्भर्ट बगेका छन्। बाढीपहिराका कारण कालोपत्रको चरणमा रहेको उक्त सडकको भागमा क्षति भएको फिदिमस्थित पुष्पलाल (मध्यपहाडी) राजमार्ग योजना कार्यालय प्रमुख वीरेन्द्रकुमार यादवले जानकारी दिए। राजमार्गको उद्गमविन्दु चिवाभञ्ज्याङबाट पाँचथरको याङवरक गाउँपालिका४ दारिम्बासम्म ५१ किलोमिटर सडक कालोपत्रका क्रममा छ। यही खण्डमा असार पहिलो साता परेको अत्यधिक वर्षाले दर्जनौँ स्थानमा पहिरो खस्दा ठूलो क्षति भएको उनले बताए। यहाँको ओयाम खोला र फलाम खोलामा रहेका पक्की सडक पुल नै बाढीले बगाएको छ। सिलसिले खोलाको पुलमा पनि क्षति भएको छ। बाढीपहिराले यहाँका सानाठूला गरी आठवटा पुलामा क्षति भएको प्रमुख यादवले बताए। बाढीपहिराका कारण धेरै स्थानमा सडक पुरिएको छ भने कतिपय स्थानमा दबेर तथा बगेर गएको छ। याङवरक गाउँपालिका१ च्याङथापु, वडा नं २ फलैँचा, वडा नं ३ ओयाम र वडा नं ४ र ५ थर्पुको सडकमा क्षति भएको। सबैभन्दा बढी वडा नं ३ ओयाममा सडक क्षति भएको याङवरक गाउँपालिका३ का वडाध्यक्ष विमल राईले बताए। वडाध्यक्ष राईका अनुसार बाढीपहिराले अवरुद्ध सडक पुष्पलाल (मध्यपहाडी) राजमार्ग योजना कार्यालय फिदिम तथा याङवरक गाउँपालिकाको समन्वयमा एकतर्फी सञ्चालन भए पनि सहज बनाउन समय लाग्नेछ। 'अहिले मध्यपहाडी राजमार्ग कामचलाउ सञ्चालन भए पनि वर्षा हुनासाथ दुर्घटनाको जोखिम छ', राईले भने, 'अन्य ग्रामीण सडक क्षतविक्षत छन्।' बाढीपहिराले सडकका अतिरिक्त खानेपानीका मुहान तथा ट्याङ्की, लघुजलविद्युत् योजना, सिँचाइका योजनामा पनि ठूलो क्षति भएको छ। याङवरक२ का वडाध्यक्ष देउकुमार योङहाङका अनुसार स्थानीयवासीका आयआर्जनको मुख्य माध्यम अलैँचीखेती हुने सयौँ रोपनी जमिन पहिराले बगाएको छ। बाढीले गत वर्ष मध्यपहाडी राजमार्गमै पर्ने दोभान खोलाको सडक पुल बगाएको थियो। उक्त पुल हालसम्म पुनःनिर्माण भएको छैन। यसैबीच, याङवरकका पाँचवटा वडामा भएको क्षतिको विवरण सङ्कलन भइरहेको गाउँपालिका उपाध्यक्ष बाबा मेन्याङ्बोले जानकारी दिए। जिल्ला प्रशासन कार्यालयले बाढीपहिराबाट हालसम्म १० परिवार पूर्ण रूपमा विस्थापित भएका जनाएको छ। रासस"
तारकेश्वरमा आधुनिक प्रहरी कार्यालय भवन निर्माण,"नुवाकोट : नुवाकोटको दाङसिङमा प्रहरी कार्यालय भवन निर्माण गरिएको छ । आफ्नै भवन निर्माण भएपछि प्रहरीलाई सेवा सञ्चालनमासमेत सुविधा पुगेको छ। तारकेश्वर गाउँपालिका १ दाङसिङमा नेपाल सरकारको कुल दुई करोड १७ लाख ९० हजार चारसय १४ रुपैयाँको लागतमा दाङसिङ प्रहरी चौकीको निर्माण गरिएको हो । नवसनर्मित सो प्रहरी कार्यालय भवनको बुधवार बागमती प्रदेश प्रहरी प्रमुख तथा प्रहरी नायव महानिरीक्षक विष्णुकुमार केसीले उद्घाटन गरे । उनले सर्वसाधारणको जिउधनको सुरक्षा गर्नु र शान्तिसुरक्षामा प्रभावकारिता ल्याउनु प्रहरीको पहिलो कर्तव्य भएको उल्लेख गर्दै भवन निर्माणसँगै गाउँबासीले प्रहरीबाट प्रभावकारी रुपमा शान्ति सुरक्षा प्राप्त गर्ने विश्वास व्यक्त गरे । नेपाल सरकारबाट विनियोजित रकमबाट भुकम्प प्रतिरोधी साँढे दुई तले १० कोठे व्यारेकसहितको प्रहरी चौकी भवन सञ्चालन गरिएको प्रहरी उपरीक्षक शान्तिराज कोइरालाले बताए । भवन नुहुँदा यसअघि टहरोमा अस्थायी रूपमा बसेर प्रहरीले सेवा गर्दै आएको थियो । सो दाङसिङ प्रहरी चौकीमा प्रहरी सहायक निरीक्षकको नेतृत्वमा ११ जना प्रहरी कार्यरत रहेका छन् । प्रहरी चौकी कार्यालय तथा ब्यारेक भवन उद्घाटन कार्यक्रममा तारकेश्वर गापा अध्यक्ष शिव अधिकारी अविरल, उपाध्यक्ष हरिप्रसाद रिमाल, सहायक प्रजिअ कृष्णप्रसाद हुमागाईंलगायतले भवन निर्माणबाट भएको सुविधा र सेवाका सम्बन्धमा चर्चा गरेका थिए । उक्त भवन निर्माण कार्यमा उल्लेखनीय भूमिका निर्वाह गरेका विभिन्न व्यक्तिहरूलाई प्रशंसा पत्र प्रदान गरिएको थियो ।"
कस्तुरीको विनासहित हुम्लामा एकजना पक्राउ,हुम्ला : कस्तुरीको विनासहित एकजनालाई प्रहरीले पक्राउ गरेको छ। बुधबार दिउँसो ५ बजेतिर नाम्खा गाउँपालिका२ का कन्जोक तामाङलाई कस्तुरीको विनासहित पक्राउ गरेको हो। जिल्ला प्रहरी कार्यालय हुम्लाका अनुसार सिमकोट गाउँपालिका६ स्थित तामाङको घरबाट ३४९ ग्राम कस्तुरीको विनासहित उनलाई पक्राउ गरिएको हो। उनी दिल्लीहुँदै साउन १ गते बेलुकी सिमकोट पुगेको खुल्न आएको जिल्ला प्रहरी कार्यालय हुम्लाका प्रहरी नायब उपरीक्षक रविन्द्र खनालले बताए । बरामद गरिएको कस्तुरीको विनाको मुल्य ११ लाख रुपैयाँ जति पर्न आउने प्रहरी नायब उपरीक्षक खनालले बताए । बरामद गरिएको कस्तुरीको विना र तामाङलाई डिभिजन वन कार्यालय हुम्लालाई बुझाइने जिल्ला प्रहरी कार्यालय हुम्लाका प्रहरी नायब प्रहरी उपरीक्षक खनालले बताए।
"रेलमार्ग सर्वेको भ्रम : ज्यान मार्ने धम्की दिए, कुरै नबुझी गाडी जलाए","३६० डिग्रिबाट फोटो खिच्दै थियौं। हामीलाई पिछा गरेको थाहा भएन। एक्कासि पाँच जना आएर घेरे, ती प्राविधिकले भने, हामीले रेलमार्गको सर्वे होइन भनेर अनेक बिन्ति गर्दा पनि गाडीभित्रै राखेर मार्दिम भने। प्रहरी आएर हामी जोगियौं तर गाडी चलाइदिए। चितवन : गुगल म्याप अपडेटका लागि गाडीमाथि क्यामेरा राखेर भित्रबाट डिभाइसको माध्यबाट क्यामेरा चलाउँदै २१ वर्षीय अजित बस्नेत। उनी बिहान ७ बजे विभिन्न स्थानको फोटो खिच्दै थिए। गुगल एप निर्माणका लागि सक्रिय टोली मध्याह्न १२ बजे फोटो खिच्दै कृष्णपुरको नगर प्लटिङमा पुग्यो। गाडीभित्र चालक र रोड सर्भे गर्ने नेभिगेटर थिए। रोकिएको स्थानमा रुखको छेल पारेर बसेका पाँच जनाको समूह आक्रोसितले रेलमार्गको सर्वे ठानेर धम्काउन थाले। त्यतिकैमा अर्को टोली गाडीलाई चल्नै नमिल्ने गरी गाडीको अगाडि पछाडि दुइटा मोटरसाइकल र एउटा स्कुटर ल्याएर रोके। केही फोटो खिच्दै थिए केहीले भिडियो बनाउन थाले। प्राविधिक उनीहरूलाई रेलमार्ग होइन भनेर कुरा बुझाउन खोज्दा भीड बढ्दै गयो। पूर्वपश्चिम रेलमार्गको सर्भे गर्न आएको भन्दै भीडले कुरै नबुझी गाडी जलाइदियो। गुगल म्यापका लागि रोड सर्भे गर्न आरएस इन्जिनियरिङ सोलुसन प्रालि काठमाडौंबाट आएका टोलीलाई ज्यान मार्ने धम्की दिएका थिए। रेलमार्ग सर्वे भन्दै एकोहोरो खनिएका थिए। चारैतिरबाट घेरिएको प्राविधिकको टोलीले पटकपटक कुरा बुझाउन कोसिस गर्दा पनि कुरै नबुझी आगजनी गरे। रेलमार्गको सर्वे गर्न आएको भ्रमले गाडी जलाएका हुन्। किन फोटो खिचेको ? हामीलाई रेल चाहिएको छैन भन्दै गाडीभित्र रहेका एक प्राविधिक र चालकलाई धम्काउन सुरु गरे। उनीहरू गुगल म्याप बनाउन भन्दै अनुनय गर्दै थिए। त्यतिकैमा विस्तारै भीड बढ्यो। ३६० डिग्रिबाट फोटो खिच्दै थियौं। हामीलाई पिछा गरेको थाहा भएन। एक्कासि पाँच जना आएर घेरे, ती प्राविधिकले भने, हामीले रेलमार्गको सर्वे होइन भनेर अनेक बिन्ति गर्दा पनि गाडीभित्रै राखेर मार्दिम भने। प्रहरी आएर हामी जोगियौं तर गाडी चलाइदिए। उनले आफ्नो नाम नखुलाउन आग्रह गरेका छन्। सुरुमा चाबी खोसेर गाडी नियन्त्रणमा लिए। रेलमार्गकै सर्वे भन्ने हल्लाले भीड बढ्दै गएको थियो। गाडी अघि बढ्नै नदिएर नाराबाजी गरेका थिए। त्यसको एक घण्टापछि गाडी जलाएका थिए। स्थिति सम्हाल्न प्रहरीलाई हम्मे परेको थियो। रेलमार्गको सर्वे भन्ने गलत बुझाइले बागमती प्रदेश ०१०३० च ७१९० नम्बरको गाडी जलेर क्षति पुगेको छ। आरएस इञ्जिनियर्स करिब २० वर्षदेखि क्रियासिल छ। देशभर १५ भन्दा बढी गाडी विभिन्न जिल्लामा गुगल एपको गर्दैछन्। गाडीमा मोबाइल, ट्याप, क्यामेरा दिएर खटाइन्छ। यसले ३६० डिग्रिमा तस्बिर कैद गर्छन्। वाईफाईको सहायताबाट क्यामेरासँग ट्याब र मोबाइलको सम्पर्क जोडेर गाडी भित्रबाट अपडेट गरिन्छ। बारा, पर्सा, सर्लाही, सिराहा, महोत्तरी, धनुषा, बाँके, कास्कीसहित अहिले २१ जिल्लामा काम भइरहेको छ। चितवनमा ८ दिनदेखि सक्रिय छन्। माडी र पश्चिम चितवनमा सकेर भरतपुरको ८ र ७ मा खिच्दै थिए। एउटा गाडीमा चालक र नेगिभेटर हुन्छन्। यो प्रविधिले गुगलमा हेर्न खोजिएको गन्तव्यको सडकको दायाँबायाँ प्रष्ट देखाउँछ। हामीले गल्लीगल्लीको फोटो खिच्दै हिँड्छौं, आरएस इन्जिनियर्सका अर्का प्राविधिले भने, यो रेलमार्गसँग केही सम्बन्धै छैन। होइनभन्दा भन्दै आक्रमण गरिएको छ। गाडी त जल्यो हाम्रा साथीलाई गाडीभित्रै जलाउँछौंभन्दा हाम्रा साथी तर्सिएका छन्। घटनामा संलग्न व्यक्तिलाई आगजनी ऐनअन्तर्गत मुद्दा चलाउने तयारी प्रहरीको छ। जिल्ला प्रहरी कार्यालय चितवनका प्रवक्ता डीएसपी भेषराज रिजालले आगजनी गर्ने समूहको खोजी भइरहेको बताए। भरतपुरको ७, ८, ४ मा रेलमार्ग निर्माणका विरोध भएको थियो। बस्तीबाट रेलमार्ग लैजान नदिने भन्दै संघर्ष समिति नै बनाएर आन्दोलन गरेका थिए।"
"आज यी ठाउँमा भारी वर्षा हुने : बाढी, पहिरोबाट बच्न अनुरोध","काठमाडौं : हाल देशभर मनसुनी वायुको प्रभाव रहेको तथा मनसुनको न्यून चापीय रेखा भने सरदर स्थानको दक्षिणतर्फ रहेको जल तथा मौसम विज्ञान विभागले जनाएको छ। देशभर साधारणतया बदली रही गण्डकी, कोशी, बागमती लुम्बिनी, मधेस, कर्णाली र सुदुरपश्चिम प्रदेशका एकदुई स्थानहरुमा हल्कादेखि मध्यम वर्षा भइरहेको छ। विभागका अनुसार आज दिउँसो देशभर आंशिकदेखि साधारणतया बदली रहने छ। कोशी, बागमती, गण्डकी, कर्णाली प्रदेशका केही स्थान तथा बाँकी प्रदेशका एकदुई स्थानमा मेघ गर्जन र चट्याङसहित हल्कादेखि मध्यम वर्षाको सम्भावना छ। कोशी, बाग्मती र सुदुरपश्चिम प्रदेशका एकदुई स्थानमा भारी वर्षाको सम्भावना छ। त्यसैगरी आज राति देशभर आंशिकदेखि साधारणतया बदली रहने तथा कोशी, बागमती, गण्डकी, कर्णाली र सुदूरपश्चिम प्रदेशका केही स्थानमा मेघ गर्जन र चट्याङसहित हल्कादेखि मध्यम वर्षाको सम्भावना छ। कोशी, मधेस, गण्डकी र सुदूरपश्चिम प्रदेशका एकदुई स्थानमा भारी वर्षाको सम्भावना छ। आगामी २४ घण्टामा देशभर आंशिक देखि साधारणतया बदली रहने जनाउँदै विभागले कोशी,मधेस, बाग्मती,गण्डकी र सुदूरपश्चिम प्रदेशका एकदुई स्थानमा भारी वर्षाको सम्भावना रहेकोले ती क्षेत्रमा हुन सक्ने गेग्रान बहाव, बाढी, पहिरो तथा भूक्षयबाट बच्न अनुरोध गरेको छ।"

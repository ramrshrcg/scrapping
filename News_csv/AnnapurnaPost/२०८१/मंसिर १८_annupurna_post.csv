शीर्षक,विवरण
"अनुदानमा बीआरआई कार्यान्वयन गर्न मानेन चीन, चिनियाँ अधिकारी भन्छन् बीआरआईको मोडल नै ऋण हो","काठमाडौं : बेल्ट एण्ड रोड इनीसीएटीभ (बीआरआई)का परियोजना अनुदानमा कार्यान्वयन गर्न चीनले अस्वीकार गरेको छ। नेपालले अनुदानमा मात्र बीआरआई परियोजना कार्यान्वयन गर्ने भन्दै त्यसको 'फ्रेमवर्क' बनाएर चिनियाँ पक्षसमक्ष पेस गरेको थियो। बीआरआईको मोडल अनुदान नभएको भन्दै चिनियाँ पक्षले नेपालले राखेको प्रस्ताव अस्वीकार गरेको हो। मंगलबार बेइजिङमा भएको द्विपक्षीय बैठकमा बीआरआई अनुदानमा कार्यान्वयन गर्ने नेपालको प्रस्ताव चिनियाँ पक्षले अस्वीकार गरेको हो। प्रधानमन्त्री केपी शर्मा ओली चीन गएका बेला बीआरआई परियोजना कार्यान्वयन गर्न चाहन्थे। तर, सत्ता साझेदार नेपाली कांग्रेसले ऋणमा बीआरआई परियोजना स्वीकार्न नसिकने अडान राखेपछि सार्वजनिक कार्यक्रममै प्रधानमन्त्री ओलीले ऋणमा बीआरआई कार्यान्वयन नगर्ने भनेका थिए। प्रधानमन्त्री ओलीले चीन भ्रमणमा गएका बेला बीआरआई परियोजना कार्यान्वयन गर्ने भन्दै कांग्रेसका सभापति शेरबहादुर देउवासँग भनेका थिए। तर , देउवाले अनुदानमा भए कार्यान्वयन गर्न सकिने जवाफ प्रधानमन्त्री ओलीलाई दिएका थिए। त्यसपछि प्रधानमन्त्री ओलीकै अग्रसरतामा बीआरआई कार्यान्वयनमा साझा धारणा बनाउन दुई दलीय संयन्त्र बनेको थियो। तर, ऋणमा बीआरआई कार्यान्वयन गर्ने विषयमा सहमति जुट्न सकेन। अनुदानमा बीआरआई कार्यान्वयन गर्ने र सोही कुरा चिनियाँ पक्षलाई आग्रह गर्न दुई दलीय संयन्त्रमा सहमति जुट्यो। दुई दलीय संयन्त्रबीच बीआरआई सहकार्य फ्रेमवर्क बनाउने र त्यही फ्रेमवर्कभित्र रहेर अनुदानमा बीआरआईका परियोजना कार्यान्वयन गर्ने सहमति भयो। त्यही फ्रेमवर्क लिएर प्रधानमन्त्री ओली ८७ जना प्रतिनिधिमण्डलको नेतृत्व गर्दै सोमबार बेइजिङ उडे। मंगलबार बेइजिङमा द्विपक्षीय वार्ता र सहमति भए। तर, त्यसमा बीआरआईको विषय केही पनि समेटिएन। बैठकपछि परराष्ट्र मन्त्रालयका प्रवक्ता कृष्णप्रसाद ढकालले दिएको प्रतिक्रियामा पनि बीआरआईको विषय छैन। त्यहाँ ९ वटा सहमति र सम्झौतामात्र भएको उल्लेख छ। यद्यपि, परराष्ट्र मन्त्रालयले प्रधानमन्त्रीको चीन भ्रमण सफल भएको र अबका दिनमा नेपाल र चीनको सम्बन्धले थप उचाइ लिने प्रतिक्रिया दिएको छ। नेपालले प्रस्ताव गरेको बीआरआई सहकार्य फ्रेमवर्कमा हस्ताक्षर गर्न नसकिने भए पनि कुनै अमुक परियोजना बीआरआईअन्तर्गत ऋणमै कार्यान्वयन गराउने पक्षमा चीन जुटेको छ। बीआरआईका लागि चीनको अन्तिम कसरत बेइजिङमा द्विपक्षीय वार्ता हुनुअघि परराष्ट्र मन्त्रालय र चिनियाँ विदेश मन्त्रालयका अधिकारीहरूबीच सघन छलफल भएको थियो। बैठकमा सहभागी एक अधिकारीका अनुसार, चीनले अन्तिम समयसम्म पनि बीआरआई कार्यान्वयन गर्न दबाब दिएको थियो। परराष्ट्रका अधिकारीहरूले राजनीतिक तहमा ऋणमा बीआरआई स्वीकार्न नसकिने सहमति गरिसकेको चिनियाँ विदेश मन्त्रालयका अधिकारीलाई जानकारी गराएका थिए। त्यसपछि परराष्ट्रका अधिकारीहरूले नेपालले तयार गरेको बीआरआई सहकार्य फ्रेमवर्कमा सहमति जनाउन चिनियाँ विदेश मन्त्रालयका अधिकारीहरूलाई आग्रह गरेका थिए। उक्त बैठकमा कायममुकायम परराष्ट्र सचिव अमृतबहादुर राईलगायत परराष्ट्रका अधिकारीहरू सरिक भएको स्रोतले बताएको छ। परराष्ट्रका अधिकारीहरूले फ्रेमर्वकमा सहमति जनाए तत्काल बीआरआई परियोजना कार्यान्वयन गर्न सकिने जवाफ दिएका थिए। तर, चिनियाँ विदेश मन्त्रालयका अधिकारीहरूले नेपालले भनेझैँ अनुदानमा मात्र बीआरआई कार्यान्वयन गर्न नसकिने भनेपछि दुई देशका प्रधानमन्त्री सहभागी हुने बैठक सुरु भएको थियो। औपचारिक बैठकअघि परराष्ट्र मन्त्रालय र विदेश मन्त्रालयका अधिकारीहरूबीच घनीभूत छलफल भएको थियो। ऋण र अनुदानमा कुरा नमिलेपछि दुवै मुलुकका परराष्ट्रका अधिकारीहरू पछि छलफल गर्ने भन्दै द्विपक्षीय बैठकमा सरिक भएका थिए। अहिले द्विपक्षीय बैठक सकिए पनि दुवै देशका अधिकारीहरू बीआरआई कार्यान्वयनमा समझदारी खोजिरहेका छन्। नेपालले प्रस्ताव गरेको बीआरआई सहकार्य फ्रेमवर्कमा हस्ताक्षर गर्न नसकिने भए पनि कुनै अमुक परियोजना बीआरआईअन्तर्गत ऋणमै कार्यान्वयन गराउने पक्षमा चीन जुटेको छ। विदेशमन्त्री यीले राणालाई गरेका थिए अनुदानमा नहुने संकेत ऋणमा बीआरआई नस्वीकार्ने नेपालको सन्देशपछि चिनियाँ विदेशमन्त्री वाङ यीले परराष्ट्र मन्त्री आरजु राणा देउवालाई ओलीको चीन भ्रमणका बेला हस्ताक्षर नहुने संकेत गरेका थिए। प्रधानमन्त्रीको भ्रमण तयारीका लागि मंसिर १३ गते छेन्दु पुगेकी पराष्ट्र मन्त्री राणालाई द्विपक्षीय भेटका क्रममा विदेश मन्त्री यीले यस्तो संकेत गरेका थिए। भेटमा परराष्ट्र मन्त्री रााणाले आफूहरूले बीआरआई फ्रेमवर्क बनाइरहेको र त्यही फ्रेमवर्कका आधारमा अनुदानमा बीआरआई कार्यान्वयन गर्न सकिने प्रस्ताव गरेकी थिइन्। उनले सरकारमा भएका दुई दल एमाले र कांग्रेसबीच उक्त सहमति हुने र त्यो सहमति स्वीकार गरिदिन परराष्ट्र मन्त्री राणाले विदेशमन्त्री यीलाई आग्रह गरेकी थिइन्। जवाफमा विदेश मन्त्री यीले अनुदानको विषयमा आफूले मात्र निर्णय गर्न नसक्ने र नेपालको प्रस्तावबारे छलफल गर्ने भनेका थिए। विदेश मन्त्री यीले सोही बेला परराष्ट्र मन्त्री राणालाई अनुदानमा बीआरआई कार्यान्वयन गर्न नसकिने भन्दै स्पष्ट सन्देश पठाएका थिए। परराष्ट्र मन्त्री रााणाले नेपाल फर्किएपछि प्रधानमन्त्री र परराष्ट्र मन्त्रालयका उच्च अधिकारीहरूसमक्ष विदेश मन्त्रीसँग भएको छलफलबारे ब्रिफिङ गरेका थिए। यी हुन् नेपालचीनबीच भएको सहमति र समझदारी यसैबीच प्रधानमन्त्रीको चीन भ्रमणका क्रममा नेपाल र चीनबीच विभिन्न ९ वटा सहमति र समझदारी पत्रमा हस्ताक्षर भएको छ। प्रधानमन्त्री ओली र समकक्षी ली छ्याङबीच मंगलबार भएको द्विपक्षीय भेटवार्तापछि दुई देशबीच ९ वटा विषयमा सहमति र समझदारी भएको हो। उक्त सहमति र समझदारी पत्रमा नेपाल र चिनयाँ अधिकारीले हस्ताक्षर गरे। परराष्ट्र मन्त्रालयका प्रवक्ता कृष्णप्रसाद ढकालले नेपाल र चीनबीच ९ वटा विषयका सहमति र समझदारीमा हस्ताक्षर भएको बताए। १ टोखाछहरे सुरुङ मार्गसम्बन्धी पत्र आदानप्रदान २ नेपाल चीनबीच व्यापार अभिवृद्धिसम्बन्धी समझदारी पत्र ३ नौ तले बसन्तपुर दरबार पुनर्निमार्ण सम्पन्न प्रमाणपत्रको आदानप्रदान ४ नेपालबाट भैंसीको मासु निर्यातसम्बन्धी प्रटोकल ५ विकास योजनासम्बन्धी समझदारी पत्र ६ नगद सहयोगसम्बन्धी पत्र आदानप्रदान ७ आर्थिक तथा प्राविधिक सहयोगसम्बन्धी समझदारी ८ स्वयंसेवी चिनियाँ भाषा शिक्षकसम्बन्धी प्रवर्द्धनसम्बन्धी समझदारी पत्र ९ नेपाल टेलिभिजन र चिनियाँ मिडिया ग्रुपबीच सञ्चार प्रविधिसम्बन्धी समझदारी पत्र"
एसियन बक्सिङ च्यापियनसिपमा सहभागी खेलाडी र प्रशिक्षकलाई सम्मान,"काभ्रे : बंगलादेशको ढाकामा सम्पन्न भएको एसियन बक्सिङ च्यापियनसिपमा नेपालबाट सहभागी खेलाडी र प्रशिक्षकलाई सम्मान गरिएको छ। शनिबार सम्पन्न जेन जी फाइट नाइट साउथ एसियन बक्सिङ च्यापियनसिपमा नेपालबाट सहभागी खेलाडीहरू र प्रशिक्षकलाई ललितपुरमा सम्मान गरिएको हो। नेपाल प्रोफेशनल बक्सिङ कमिसन र सिल्क ट्रान्सपोर्ट प्रालिले संयुक्त रूपमा खेलाडीहरूलाई सम्मान गरिएको हो। सम्मान कार्यक्रममा ६१ केजी तौल समूहमा विजयी भएका अनिल कुमार पुन मगर, ५९ केजी तौल समूहमा सहभागी पुरन राई , ६३ केजी तौल समूहमा सहभागी महेन्द्र बहादुर चन्द सहित प्रशिक्षक प्रेम पाउजुलाई नगदसहित कदरपत्रद्वारा सम्मान गरिएको थियो। सोही अवसरमा वर्ल्ड बक्सिङ काउन्सिलबाट रिङ अफिसियल कोर्स सम्पन्न गरी पहिलो प्रोफेशनल बक्सिङ रेफ्री बन्न सफल भएका राजन प्रजापतिलाई पनि सम्मान गरिएको थियो। प्रजापतिले बंगलादेशमा सम्पन्न उक्त जेन जी साउथ एसियन बक्सिङ च्यापियनसिपमा रेफ्रिको भूमिका निभाएका थिए। बक्सिङका वरिष्ठ प्रशिक्षकहरू, खेलाडीहरू सहित करिब ४० जनाको उपस्थितिमा सम्पन्न उक्त कार्यक्रममा सिल्क ट्रान्सपोर्टका प्रमुख कार्यकारी अधिकृत रमेश शेर्पाले व्यावसायिक बक्सिङ, खेलाडी र समग्र खेलकुदको विकासका निम्ति विभिन्न तवरले सहयोग गर्दै आएको र आगामी दिनमा पनि नेपाल प्रोफेशनल बक्सिङ कमिसनसँग सहकार्य गर्दै जाने बताए।"
"मेनरोड विस्तार मुद्दामा सर्वोच्चमा सुनुवाइ, अझै आएन फसला","वीरगन्ज : सर्वोच्च अदालतमा पटक पटक पेसी सर्दै आएको वीरगन्जको मुख्य सडक(मेनरोड) विस्तारको मुद्दामा मंगलबार २६ औं पटक पेसी चढेर सुनुवाइ भएको छ। त्रिभुवन राजपथअन्तर्गत पर्ने वीरगन्जको गण्डक चोकदेखि पावर हाउस, घण्टाघर, आदर्शनगर, रजतजयन्ती चोक, शंकराचार्यद्वार हुँदै मितेरीपुल सम्मको मेनरोड २५२५ मिटर विस्तार गर्ने सडक विभागको निर्णय विरुद्ध सर्वोच्च अदालतमा परेको मुद्दाको मंगलबार २६ औं पटकको पेसीमा सुनुवाइ भएको हो। २०६९ सालमै सडक विभागले मेनरोड विस्तार गर्ने निर्णय गरेको भए पनि त्यस क्षेत्रमा पर्ने घरधनीहरूले उक्त निर्णय विरुद्ध अदालतमा मुद्दा हालेका थिए। सर्वोच्च अदालतमा पटक पटक पेसी सर्दै आएको उक्त मुद्दामा लामो समयपछि मंगलबार सुनुवाइ भए पनि मेनरोड विस्तार बारे सर्वोच्चले कुनै ठोस फैसला भने दिएन। मंगलबार सर्वोच्च अदालतका न्यायधिशद्वय तिलप्रसाद श्रेष्ठ र अब्दुल अजीज मुसलमानको संयुक्त इजलाशले वीरगन्जको मेनरोड विस्तारबारे विचाराधिन मुद्दामा सुनुवाइ गर्दै त्रिभुवन राजपथको एलाइनमेन्ट परिवर्तनबारे नेपालको सरकारको मन्त्रिपरिषदले विगतमा गरेको निर्णय प्रगति बारे लिखित जानकारी गराउन भौतिक पूर्वाधार मन्त्रालयलाई पत्र लेख्ने आदेश मात्रै गरेको वीरगन्ज महानगरपालिकाका अधिवक्ता धनबहादुर थापाले जानकारी दिए। काठमाडौंमै रहेका अधिवक्ता थापाले टेलिफोन सम्पर्कमा भने, मंगलबार मेनरोड विस्तार बारेको विचाराधीन मुद्दामा सर्वोच्चमा सुनुवाइ भयो। सुनुवाइपछि माननीय न्यायधिशद्वयको इजलाशले हाल त्रिभुवन राजपथ कायम रहेको गण्डक चोकदेखि घण्टाघर हुँदै मितेरी पुलसम्मको सडकको एलाइनमेन्ट चेन्ज गरेर परवानीपुरदेखि आइसिपीसम्मको सडकलाई त्रिभुवन राजपथ कायम गर्ने मन्त्रिपरिषदको निर्णयको प्रगति के छ ? त्यसबारे भौतिक पूर्वाधार मन्त्रालयलाई पत्र लेखेर सोध्ने आदेश मात्रै गरेको छ। मन्त्रालयबाट त्यसबारेमा लिखित जवाफ आएपछि मात्रै मेनरोड विस्तार बारे विचाराधीन मुद्दामा सर्वोच्चले फैसला गर्ने सम्भावना रहेको अधिवक्ता थापाले बताए। २०७२ सालमा मन्त्रिपरिषद बैठकले त्रिभुवन राजपथको एलाइनमेन्ट परिवर्तन गरेर परवानीपुरदेखि आइसिपीसम्मको ६ लेनको व्यापारिक राजमार्गलाई त्रिभुवन राजपथ कायम गर्ने निर्णय गरेको थियो। २०६९ सालमा तत्कालीन नेपाल सरकारको निर्णय अनुसार सडक विभागले वीरगन्जको मेनरोड विस्तारका लागि सडकको मध्य भागबाट दायाँबाँया दुवै तर्फ २५२५ मिटरभित्र पर्ने भौतिक संरचना खाली गर्न सूचना निकालेपछि त्यस क्षेत्रमा पर्ने करिब १ हजार दुई सय घरधनीले सरकारको उक्त निर्णय विरुद्ध सर्वोच्च अदालतमा रिट हालेको र अदालतले यसबारे टुंगो नलगाइदिएका कारण १२ वर्षदेखि सडक विस्तार हुन नसकेको हो। सडक विभागअन्तर्गत सडक डिभिजन कार्यालय हेटौंडा र व्यापारिक मार्ग विस्तार आयोजना कार्यालयले २०७६ सालमा छठपछि नै वीरगन्जको मेनरोड विस्तार गर्ने तयारी गरेको थियो। २०७६ भदौमा निकालेको १५ दिने सूचनाको म्याद सकिएपछि फेरि म्याद दिएर आयोजना कार्यालयले घरधनीलाई आफ्नो घर आफैं भत्काउन आग्रह गरेको थियो। सडक विस्तार आयोजनाले एक चरण नापीको कामसमेत सम्पन्न गरिसकेको अवस्था छ। त्यसअघि सडक विभागले २०६९ साल भदौ १५ गते, सडक डिभिजन कार्यालय हेटौंडाले २०६९ फागुन ११ गते र २९ गते, २०७१ फागुन २ गते तथा २०७३ पुष १८ गते पनि १५ दिने सूचना जारी गरी सडक क्षेत्रमा पर्ने घर टहरा भत्काउन आग्रह गरेको थियो। तर सडकको दायाँबायाँका घरधनीहरूले जमिनको लालपूर्जा भएको, स्थानीय तहबाट घरको नक्सा पास गरेको, राज्यलाई विभिन्न कर तिरिरहेको घरजग्गा सित्तैमा लिन नपाइने, जग्गा तथा संरचना नियमानुसार अधिग्रहण गरेर वर्तमान मूल्यअनुसार मुआब्जा वितरण गरेर मात्रै सडक विस्तार गर्नुपर्ने बताउँदै आएका छन्। लक्ष्मण साह रौनियारसमेतले प्रधानमन्त्री तथा मन्त्रिपरिषद्को कार्यालय सिंहदरबार, सडक डिभिजन कार्यालय हेटौंडा, व्यापारिक मार्ग विस्तार आयोजना कार्यालय वीरगञ्ज पथलैया, जिल्ला प्रशासन कार्यालय पर्सा लगायतलाई विपक्षी बनाएर ७ कात्तिक २०७६ मा रिट दर्ता गराएका थिए। त्यसअघि ११ मंसिर २०७५ मा विक्रम गुरुङले प्रधानमन्त्री तथा मन्त्रिपरिषद्को कार्यालयसहित १० वटा सरकारी कार्यालयलाई विपक्षी बनाएर मुद्दा दायर गरेका थिए।"
"नाडा नेपाल र सीसीपीआईटी अटोबीच सम्झौता, यसरी सघाउनेछन् एक अर्कालाई","काठमाडौं : नाडा र सीसीपीआईटी अटोबीच अटोमोबाइल क्षेत्रको व्यापार र सहकार्यलाई थप मजबुत बनाउन सम्झौता भएको छ। प्रधानमन्त्री केपी शर्मा ओलीको चीन भ्रमणका क्रममा नाडा अटोमोबाइल्स एसोसिएसन अफ नेपाल (नाडा) र चीन काउन्सिल फर द प्रमोसन अफ इन्टरनेसनल ट्रेड, अटोमोबाइल सबकाउन्सिलबीच महत्वपूर्ण सम्झौतापत्रमा हस्ताक्षर भएको हो। प्रधानमन्त्री ओलीको मंसिर १७ गतेदेखि सुरु भएको औपचारिक चीन भ्रमणको क्रममा नेपाल उद्योग वाणिज्य महासंघको नेतृत्वमा गएको व्यापारिक प्रतिनिधिमण्डलमा नाडाका अध्यक्ष करण चौधरी र महासचिव सुरेन्द्रकुमार उप्रेतीको उपस्थित छन्। सो भ्रमणका सन्दर्भमा पूर्वनिर्धारित कार्यक्रम अनुसार दुई देशका व्यापारिक प्रतिनिधिमण्डलबीच विभिन्न विषयमा छलफल भएको र सोही क्रममा यस्तो सम्झौता भएको हो। यो सम्झौताले नेपाल र चीन बीच आर्थिक सम्बन्धलाई सुदृढ गर्न, व्यापार प्रवर्द्धन गर्न र अटोमोबाइल उद्योगमा दिगो विकासका सम्भावनाहरू अघि बढाउन महत्वपूर्ण भूमिका खेल्ने नाडाको दाबी छ। समझदारीअनुसार व्यापार मेला, व्यावसायिक प्रतिनिधिमण्डलको आदानप्रदान र नीति वकालत जस्ता संयुक्त पहलमार्फत दुबै देशका अटोमोबाइल उद्योगका नयाँ सम्भावनाहरू खुलाउने लक्ष्य राखिएको नाडाले जनाएको छ। सम्झौताअनुसार नाडाले नेपालका अटोमोबाइल क्षेत्रमा लगानीका सम्भावना पहिचान गर्ने, व्यापार मेलाहरू आयोजना गर्ने र नेपाली बजारमा रुची राख्ने चिनियाँ व्यवसायीलाई सहयोग गर्नेछ। यसैगरी सीसीपीआईटी अटोले नेपालमा चिनियाँ लगानी प्रवर्द्धन गर्ने, प्रविधि आदानप्रदानलाई सहयोग गर्ने र संयुक्त कार्यक्रम सञ्चालनमा साथ दिनेछ। यो साझेदारीको कार्यान्वयनको निगरानी गर्न संयुक्त कार्य समूह गठन गरिनेछ, जसले नियमित प्रगति समीक्षा गर्ने र आवश्यक सुधारका उपाय लिनेछ। दुवै पक्षले बौद्धिक सम्पत्तिको अधिकारको सम्मान गर्ने र सहकार्यका क्रममा गोपनीयता कायम राख्ने प्रतिबद्धता जनाएका छन्। यो सम्झौता दुवै देशका अटोमोबाइल उद्योगलाई दिगो र समृद्ध बनाउँदै आर्थिक सहकार्यको नयाँ अध्याय सुरु गर्ने दिशामा ठोस कदम रहेको नाडाको दाबी छ।"
ग्लोबल आइएमई बैंकका ग्राहकलाई सिग्मा डायग्नोसिस ल्याबमा ४० प्रतिशत छुट,"काठमाडौं : ग्लोबल आइएमई बैंक लिमिटेडका ग्राहकले सिग्मा डायग्नोसिस ल्याबमा ४० प्रतिशत छुट पाउनेछन्। ग्लोबल आइएमई बैंक र सिग्मा डायग्नोसिस ल्याबबिच यससम्बन्धी समझदारीमा हस्ताक्षर भएको छ। समझदारीमा बैंकका सहायक महाप्रबन्धक तथा बाग्मती प्रदेश प्रमुख रुपेन्द्र वाग्ले र सिग्मा डायग्नोसिस ल्याबका ल्याबरोटोरी डाइरेक्टर बेद प्रकाश मिश्रले हस्ताक्षर गरेका छन्। समझदारी अनुसार ग्लोबल आइएमई बैंकका डेबिट तथा क्रेडिट कार्डवाहक एवम् बैंकको मोबाइल बैंकिङ ग्लोबल स्मार्ट प्लस प्रयोगकर्ताहरुले सिग्मा ल्याबको इनहाउस टेस्टमा ४० प्रतिशत र आउटसोर्स सेवामा २० प्रतिशत छुट पाउनेछन्। ल्याबसम्बन्धी सेवाको लागि लोकप्रिय रहेको सिग्मा ल्याबले भक्तपुरको राधेराधेबाट उत्कृष्ट सेवा प्रदान गर्दै आएको छ। आफ्ना ग्राहकहरुको सुविधालाई मध्यनजर गर्दै बैंकले विभिन्न किसिमका समय सान्दर्भिक योजनाहरु ल्याएर ग्राहकहरुलाई लावान्भित गर्दै आएको छ। ग्लोबल आइएमई बैंक ग्लोबल फाइनान्सको बेष्ट बैंक अवार्ड २०२४ तथा युरो मनी अर्वाड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकको रुपमा सम्मानित बैंक हो। साथै, ग्लोबल आइएमई बैंक विभिन्न राष्ट्रिय तथा अन्तर्राष्ट्रिय संघसंस्थाहरुबाट फरकफरक विधामा सम्मानित भएको छ। ग्लोबल आइएमई बैंक मुलुकको सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३८४ एटिएम, २५५ शाखा रहित बैंकिङ सेवा, ६८ एक्सटेन्सन तथा राजश्व संकलन काउन्टर तथा ३ वटा बैदेशिक प्रतिनिधि कार्यालय समेत गरी १,१०० भन्दा बढि सेवा केन्द्रबाट आफ्ना ग्राहकलाई उत्कृष्ट सेवा प्रदान गर्दै आइरहेको छ। बैंकले नेपाली नागरिकहरूलाई बैंकिङ सेवाहरू प्रदान गर्नुका अतिरिक्त विश्वका विभिन्न देशहरूबाट रेमिट्यान्स सेवा पनि दिँदै आएको छ। बैंकले संयुक्त राज्य अमेरिका, संयुक्त अधिराज्य, क्यानडा, अस्ट्रेलिया, मलेशिया, दक्षिण कोरिया, जापान, साउदी अरब, कतार, यूएई, बहराइन, कुवेत, भारत, जोर्डन लगायत अन्य देशहरूबाट रेमिट्यान्स भित्र्याउने काम गर्दै आएको छ।"
प्रधानमन्त्री ओलीले दिए चिनियाँ राष्ट्रपतिलाई नेपाल भ्रमणको निम्तो,काठमाडौं : प्रधानमन्त्री केपी शर्मा ओलीले चिनियाँ राष्ट्रपति सी चिनफिङलाई नेपाल भ्रमणको निम्तो दिएका छन्। मंगलबार बेइजिङमा भएको द्विपक्षीय भेटवार्तामा प्रधानमन्त्री ओलीले राष्ट्रपति सीलाई नेपालका राष्ट्रपति रामचन्द्र पौडेलको तर्फबाट नेपाल भ्रमणको निम्तो दिएका परराष्ट्र मन्त्रालयका प्रवक्ता तथा सहसचिव कृष्णप्रसाद ढकालले बताए। उनका अनुसार प्रधानमन्त्रीले नेपालचीन बीचको कूटनीतिक सम्बन्धको ७० वर्षको उपलक्ष्यमा सन् २०२५ मा राष्ट्रपति पौडेलको तर्फबाट राष्ट्रपति सी नेपाल भ्रमणको निम्तो दिएका हुन्। जवाफमा राष्ट्रपति सीले नेपाल भ्रमण आमन्त्रणका लागि धन्यवाद व्यक्त गर्दै उपयुक्त समयमा नेपाल भ्रमण गर्ने बताएका थिए। यसैगरी प्रधानमन्त्री ओलीले चिनियाँ समकक्षी ली छ्याङलाई पनि नेपाल भ्रमणको निम्तो दिएका छन्। बेइजिङमा भएको भेटवार्ताका क्रममा प्रधानमन्त्री ओलीले चिनियाँ प्रधानमन्त्री लीलाई नेपाल आउन निम्तो दिएका हुन्।
अटो टेम्पोमा भेटियो ६० किलो गाँजा,विराटनगर : विराटनगरमा अटो टेम्पोबाट ६० किलोग्राम गाँजा बरामद भएको छ। सडकको साइडमा राखेर राखिएको अटोबाट सशस्त्र प्रहरीले गाँजा बरामद गरेको हो। सशस्त्र प्रहरी बल नेपालको एफओपी (फरवार्ड अब्जरभेसन पोस्ट) बखरीबाट खटिएको सइ ओमबहादुर खड्का नेतृत्वको टोलीले सोमबार साँझ ७ बजेतिर को २ हा १९६९ नम्बरको अटो नियन्त्रणमा लिएको थियो। मोटरसाइकल गस्तीमा रहेको सशस्त्र प्रहरीले विराटनगर महानगरपालिका१८ झटियाहीस्थित सडकको छेउमा राखेर राखेको अटो नियन्त्रणमा लिएर खानतलासी गर्दा लागुऔषध गाँजा फेला परेको जानकारी सशस्त्र प्रहरी बल मोरङका प्रमुख एसपी विश्व खड्काले दिए। उनका अनुसार गाँजासहित अटोलाई नियन्त्रणमा लिएर आवश्यक अनुसन्धान एवं कारबाहीका लागि इलाका प्रहरी कार्यालय रानीको जिम्मा लगाइएको छ। अटो चालक फरार रहेकाले खोजी भइरहेको एसपी खड्काले बताए।
इसेवाको ब्राण्ड प्रवर्द्धकको रुपमा रोहित कुमार पौडेलको निरन्तरता,नेपालकै पहिलो तथा अग्रणी भुक्तानी सेवा प्रदायक कम्पनी इसेवाले आफ्नो ब्राण्ड प्रवद्र्धकको रुपमा गत वर्ष अनुबन्धित नेपाल राष्ट्रिय क्रिकेट टोलीका कप्तान रोहित कुमार पौडेललाई यस वर्ष पनि पुनः अनुबन्ध गरेको छ। विगत एक वर्षदेखि इसेवाको ब्राण्ड प्रवर्द्धकका रूपमा अनुबन्धित भएका पौडेलसँगको सम्झौताको अवधि पुनः थप गरिएको हो। गत आइतबार पुल्चोक ललितपुरमा अवस्थित इसेवाको प्रधान कार्यलयमा इसेवाका प्रमुख कार्यकारी अधिकृत (सीईओ) जगदीश खड्का र रोहित कुमार पौडेल बिच सम्झौतापत्रमा हस्ताक्षर भएको थियो। ब्राण्ड प्रवर्द्धकको यात्रालाई निरन्तरता दिन पाउँदा कप्तान पौडेलले खुसी व्यक्त गर्दै यो साझेदारीलाई एउटा नयाँ आयाम दिनेबारे विश्वस्त रहेको बताए। इसेवाका सीइओ जगदीश खड्काले नेपाली क्रिकेटलाई अगाडि बढाउनमा महत्वपूर्ण योगदान दिँदै आएका नेपालको राष्ट्रिय क्रिकेट टोलीका कप्तान रोहित कुमार पौडेलजस्ता प्रतिभाशाली व्यक्तित्वलाई ब्राण्ड प्रवर्द्धकका रूपमा निरन्तरता दिन पाउनु आफैमा गर्वको विषय भएको बताए।
अनलाइन जुवा प्रकरणमा पक्राउ परेकामाथि अनुसन्धान गर्न अदालतले दियो ५ दिनको म्याद,"काठमाडौं : अनलाइन जुवा खेलाएको आरोपमा पक्राउ परेका चारजनालाई अनुसन्धानका लागि जिल्ला अदालत काठमाडौंले पाँच दिनको म्याद दिएको छ। कीर्तिपुरस्थित खेल मैदानमा जारी नेपाल प्रिमियर लिग (एनपीएल)मा अनलाइन जुवा खेलाएको आरोपमा चारजना भारतीय पक्राउ पक्राउ परेका थिए। सीआईबीका प्रवक्ता होविन्द्र वोगटीले अनलाइन जुवा खेलाएको आरोपमा पक्राउ परेका चारजनामाथि अनुसन्धान गर्न अदालतबाट पाँच दिनको म्याद थप भएको हो। नेपाल प्रहरीको केन्द्रीय अनुसन्धान ब्युरो (सीआईबी)को टोलीले सोमबार दुईजना र मंगलबार दुईजना गरी चारजना भारतीय नागरिकलाई पक्राउ गरेको हो । पक्राउ पर्नेमा सुमन घोस ,अमित यादव, सुमन्त कुमार र बज्रेस कुमार पक्राउ परेका हुन्। पक्राउ परेकाले स्पोर्टस बाजी,प्रोभोलगायतका एपबाट बेटिङ गराउने गरेको अनुसन्धानबाट खुलेको छ ।"
झापामा बसको ठक्करबाट मोटरसाइकल चालकको मृत्यु,झापा : झापाको मेचीनगरमा बसको ठक्करबाट मोटरसाइकल चालकको मृत्यु भएको छ। मृत्यु हुनेमा भद्रपुर नगरपालिका१० का ५५ वर्षीय किसन न्यौपाने रहेको जिल्ला प्रहरी कार्यालय झापाले जनाएको छ। पूर्व पश्चिम राजमार्ग अन्तर्गत मेचीनगर नगरपालिका११ तेलिबारीमा मंगलबार दिउँसो साढे १२ बजेको समयमा बागमती प्र०१००६ ख ४९०९ नम्बरको बससँग मे १० प ३५७२ नम्बरको मोटरसाइकल ठोकिँदा दुर्घटना भएको थियो। दुर्घटनामा घाइते मोटरसाइकल चालक न्यौपानेलाई बीएण्डसी अस्पताल बिर्तामोड पुर्याएलगतै चिकित्सकले मृत घोषित गरिदिएको प्रहरीले जनाएको छ। बस र बस चालक उदयपुर चौडण्डीगढी नगरपालिका६ का ४२ विजयकुमार यादव र मोटरसाइकल इलाका प्रहरी कार्यालय धुलाबारीले नियन्त्रणमा लिएको छ।
बारपाकमा गाडेको अबस्थामा किशोरीको शव भेटियो,"गोरखा : शनिबारदेखि हराइरहेकी बारपाककी किशोरी मृत भेटिएकी छिन्। बारपाकसुलिकोट गाउँपालिका१ की १८ वर्षीय सुचिना घले मंगलबार जंगलमा खाल्डोमा गाडिएको अवस्थामा भेटिएकी प्रहरीले जनाएको छ। घाँस काट्न भनी घरबाट निस्किएकी उनी साँझसम्म पनि घर नफर्केपछि स्थानीय र आफन्तले खोजी गरेका थिए। आफन्तले खोजी गरिदिन भन्दै बारपाक प्रहरी चौकीमा निवेदन पनि दिएका थिए। प्रहरी र स्थानीय मिलेर खोजतलास गर्ने क्रममा मंगलबार जंगल नजिकै ती युवतीको शव फेला परेको एसपी वासुदेव पाठकले बताए। घटना शंकास्पद भएकाले थप अनुसन्धानका लागि प्रदेश प्रहरी कार्यालय पोखराबाट तालिम प्राप्त कुकुरसहितको विशेषज्ञ टोली र जिल्ला प्रहरी कार्यालयबाट डीएसपी इन्द्रप्रसाद सुवेदी नेतृत्वको टोली घटनास्थलमा परिचालन गरिएको उनले बताए। धार्चे ६ काशिगाउँ माइत भएकी घलेको शव माइती पक्ष आएपछि मात्र निकालिने एसपी पाठकले जानकारी दिए। धार्चेको काशिगाउँबाट माइती पक्ष आउँदै हुनुहुन्छ, उहाँहरू आएपछि मात्र शव निकाल्छौँ, उनले भने। युवतीको हत्या भएको स्थानीयको दावी छ। डोकोभित्र राखेर स्याउलाले पुरेको अवस्थामा शव देखिएको र टाउकोमा धारिलो हतियारको चोट समेत रहेको स्थानीयले बताएका छन्। घटनास्थल नजिकै केही कपाल, रगत र डोको भेटिएको प्रहरीले समेत जनाएको छ। घटना शंकास्पद भएकाले हत्या पनि हुन सक्ने प्रहरीको अनुमान छ।"
कोरलानाका जोड्ने कागबेनीघमी सडक कालोपत्रे प्रक्रिया अघि बढ्यो,जोमसोम : मुस्ताङको वारागुङ मुक्तिक्षेत्र४ कागबेनीदेखि लोघेकर दामोदरकुण्ड गाउँपालिका२ घमीसम्मको सडक कालोपत्रे प्रक्रिया अघि बढाइएको छ। भौतिक पूर्वाधार मन्त्रालय अन्तर्गत उत्तरदक्षिण व्यापारिक मार्ग विस्तार आयोजना निर्देशानालयले उक्त सडकमा कालोपत्रेका लागि प्रारम्भिक वातावरणीय अध्ययन (आईई)को प्रक्रिया अघि बढाएको हो। उत्तरी चीनको स्वशासित क्षेत्र तिब्बतसँग सिमाना जोडिएको उपल्लो मुस्ताङको कोरलानाका सडकलाई थप व्यवस्थित र समृद्ध तुल्याउनका लागि अन्नपूर्ण संरक्षण आयोजना (एक्याप) क्षेत्रको कागबेनीघमी सडकमा ५० किलोमिटर कालोपत्रे गर्न सरकारले (आईई) प्रक्रियालाई प्राथमिकता दिएको छ। बेनीजोमसोमकोरला सडकका आयोजना प्रमुख धुव्र झाले कोरलानाका जोड्ने (कागबेनीघमी) ५० किमी दूरीमा कालोपत्रेका लागि आवश्यक प्रक्रिया अघि बढिसकेको जानकारी दिए।
नेपाल लाइफको समतालाई १० लाख सहयोग,काठमाडौं : नेपाल लाइफ इन्स्योरेन्स कम्पनी लिमिटेडले संस्थागत सामाजिक उत्तरदायित्व कार्यक्रम अन्तर्गत समता एजुकेसन फाउन्डेसनलाई १० लाख रुपैयाँ रकम प्रदान गरेको छ। कम्पनीका सञ्चालक कमलेश कुमार अग्रवाल र प्रमुख कार्यकारी अधिकृत प्रवीण रमण पराजुलीले समता एजुकेसन फाउन्डेसनका अध्यक्ष दीपक सन्जेललाई एक समारोहका बीच १० लाख रुपैयाँ नगदको चेक हस्तान्तरण गरेका हुन्। कार्यक्रममा नेपाल लाइफका सञ्चालक अग्रवालले मासिक १०० रुपैयाँ शुल्क लिएर आर्थिक अवस्था कमजोर भएका बालबालिकाहरूलाई नर्सरीदेखि स्नाकोत्तर तहसम्म अङ्ग्रेजी माध्यमबाट गुणस्तरीय शिक्षा प्रदान गरिरहेको समता एजुकेसन फाउन्डेसनको संस्थापक लगायत व्यवस्थापनलाई धन्यवाद दिँदै शिक्षा क्षेत्रको यो अभियान राष्ट्र निर्माणमा एक कोसेढुंगा रहन जाने बताए। त्यसैगरी कम्पनीका प्रमुख कार्यकारी अधिकृत प्रवीण रमण पराजुलीले देशको कर्णधार विद्यार्थीहरूलाई गुणस्तरीय शिक्षा प्रदान गर्न सके राष्ट्रले दक्ष जनशक्ति प्राप्त गर्ने बताउँदै कम्पनीको संस्थागत सामाजिक उत्तरदायित्व कार्यक्रम अन्तर्गत समता एजुकेसन फाउन्डेसनलाई सहयोग पुर्याउन १० लाख प्रदान गरिएको र आगामी दिनमा पनि शिक्षाको विकास हेतु सहयोग गर्न कम्पनी तयार रहेको बताए। कार्यक्रममा बोल्दै समता एजुकेसन फाउन्डेसनका अध्यक्ष दीपक सन्जेलले २३ वर्षको इतिहास बोकेको समतामा आजको दिनमा देशको ७७ वटै जिल्लामा करिब ३० हजार विद्यार्थीहरू अध्ययन गर्दै आएको बताए। हालसम्म विभिन्न संघसंस्थाको सहयोगबाट विद्यालय चलिरहेको र सहयोगबाट मात्र सञ्चालन दीर्घकालीन नहुने हुँदा अक्षय कोषको निर्माण गर्दै अनवरत रूपले अध्ययन अध्यापनको कार्यलाई निरन्तरता दिने बताउँदै नेपाल लाइफले प्रदान गरेको रकम अक्षय कोषमा रहने र त्यसको आम्दानीबाट विद्यालयहरू सञ्चालन गरिने बताए।
बाल मस्तिष्क पक्षघात भएका बालबालिकाको सहयोगार्थ कार्यक्रम,"काठमाडौं : बाल मस्तिष्क पक्षघात भएका बालबालिकाका सहयोगार्थ मंगलबार धुलिखेल अस्पतालमा फन्ड रेजिङ कार्यक्रम सञ्चालन गरिएको छ। विश्व अपांगता दिवसका अवसरमा अस्पतालको फिजियोथेरापी डिपार्टमेन्ट, काभ्रेको लायन्स क्लब र काठमाडौं विश्वविद्यालय स्कुल अफ मेडिकल साइन्सको लियो क्लबको आयोजनामा कार्यक्रम सम्पन्न गरिएको हो। समावेशी र दिगो भविष्यका लागि अपांगता भएका व्यक्तिहरूको नेतृत्व विस्तार गर्दै भन्ने मुल नाराका साथ कार्यक्रम गरिएको हो। कार्यक्रममा फुड फेस्टिभल, फेस पेन्टिङ, चित्रकला र फोटो प्रर्दशनीलगायतका २० वटा स्टल राखिएका थिए। काठमाडौं विश्वविद्यालयकी लेक्चरर एवं बाल फिजियोथेरापिस्ट विशेषज्ञ डा स्मिता केसीले कार्यक्रमबाट संकलन गरिएको रकमबाट बाल मस्तिष्क पक्षघात भएका बालबालिकाका लागि धुलिखेल अस्पतालमा रक क्लाइम्बिङ वाल निर्माण गरिने जानकारी दिइन्। रक क्लाइम्बिङ वालले बालबालिकालाई सक्रिय रहन र उनीहरूको ढाडको व्यायाम गर्न मद्दत मिल्ने केसीको भनाइ छ। बनेपास्थित काभ्रे बहिरा विद्यालयका श्रवण शक्ति गुमाएका १० जना विद्यार्थीले बनाएका शुभकामना कार्ड र ब्रासलेट अस्पताललाई निःशुल्क प्रदान गरेर सहयोग गरेका थिए। काठमाडौं विश्वविद्यालय स्कुल अफ मडिकल साइन्सका स्नातक र स्नातकोत्तर तहका १३० विद्यार्थीले कार्यक्रममा सक्रिय स्वयंसेवकको भूमिका निभाएका थिए। कार्यक्रममा फिजियोथेरापिस्ट, नर्स, विभिन्न विधाका चिकित्सक, विद्यार्थी, स्थानीय बासिन्दा लगायत करिब ४ हजारभन्दा बढी व्यक्तिको सहभागिता रहेको थियो।"
ब्याटिङ नचल्दा लगातार दुई हार व्यहोरेको विराटनगर,"काठमाडौं : नेपाल प्रिमियर लिग (एनपीएल)मा विराटनगर किङ्ग्सको कप्तान सन्दीप लामीछाने आफ्नै प्रदर्शनबाट सन्तोष नभएको बताउँछन्। कारण हो टिमको लागातार २ हार। हारमा पनि दुवै हार निकै फराकिलो हार थिए। पहिलो खेलमा जनकपुर बोल्ट्ससँग ८ विकेटको हार होरेको विराटनगरले दोस्रो खेलमा पुनः सुदूरपश्चिम रोयल्ससँग ९० रनको फराकिलो हार व्यहोरेको छ। दुवै खेलको कुरा गर्ने हो भने विराटनगरमा धेरै कमी कमजोरी देखियो। पहिलो खेलमा मार्टिन गप्टिलले अर्धशतक बनाउँदा १२७ रनको सम्मानजनक स्कोर बनाएको थियो। दोस्रो खेलमा त त्यो पनि बनेन। गप्टिल डक आउट हुँदा पछि बसिर अहमदले केहीबेर क्रिज सम्हाल्न खोजे, तर भएन। उनी पनि २४ रन बनाएर आउट भए। आजको खेलमा विराटनगर ९२ रनमा अलआउट भयो। कुनै पनि खेलाडीले ब्याटिङमा स्टेपअप गर्न सकेनन्। आजको खेलमा टिममा नै सन्तुलन नमिलेको जस्तो मैदानमा देखिन्थ्यो। ब्याटर बीचमा कुराकानी नमिल्नु, कुनै पनि ब्याटरले जिम्मेवार ब्याटिङ गर्न नसक्नु विराटनगरको लगातार हारको कारण हो। लगातार २ हारपछि कप्तान सन्दीप भन्छन्, मेरो प्रदर्शन नै सोचेको जस्तो भएको छैन। यसो भन्दैगर्दा उनी टिमको प्रदर्शनमा सुधारको आशा भने गर्दै थिए। लगातार २ हारपछि मोमेन्टमचाहिँ छैन। टिममा जितपछिको खुसी छैन,' उनले दोस्रो हारपछिको पत्रकार सम्मेलनमा भने। मार्टिनबाहेक विराटनगरको कोही पनि खेलाडीले ब्याटिङमा भर पर्ने वातावरण मिलाएनन्। यसो त ओपनिङमा आएका विकेटकिपर ब्याटर लोकेश बमले पनि घरेलु मैदानको फाइदा भने उठाउन सकिरहेका छैनन्। विराटनगरका ब्याटरले निकै सामान्य गल्तीहरू गरिरहँदा विपक्षी टिमलाई सजिलै विकेट दिइरहेको जस्तो भान दोस्रो खेलमा हुन्थ्यो। पहिलो खेलमा भन्दा दोस्रो खेलमा केही सुधारिएको प्रदर्शनको अपेक्षा राख्ने गरिन्छ। तर, विराटनगरको भने पहिलो भन्दा दोस्रो खेलमा झनै गल्ती गर्यो। हामीले मिडल अर्डरमा सम्हालिएर ब्याटिङ गर्नुपर्ने थियो। तर, हामीले फिल्डिङमा पनि ३० देखि ४० रन बढी दिएका थियौं, उनले दोस्रो हारपछि आफ्नो टिमको गल्तीहरू केलाए। बलिङकै कुरामा पनि विराटनगरमा कप्तान सन्दीपले नै विकेट निकाल्न सकेका छैनन्। आफ्नो प्रदर्शनबाट नै खुसी नभएका कप्तान टिममा जितको खुसी देख्न चाहन्छन्। ड्रेसिङ रुममा खुसीको माहोल छैन। हामी त्यो माहोल टिममा छिट्टै ल्याउनेछौं,' उनले भने। लगातार २ खेलमा टिमको कमजोर प्रदर्शनपछि सन्दीप भन्छन्, चिजहरूको तालमेल भइरहेको छैन। भएको दिन सबै प्रश्नहरू पनि मेटिनेछ। आखिर कहाँ चुकिरहेको छ विराटनगर? विराटनगर किङ्ग्सको कुरा गर्ने हो भने तीनै पक्षमा यो टिममा तालमेलको कमी झल्किएको छ। बलिङमा पनि नेपाली बलर र विदेशी बलरलाई पिचमा दिइने जिम्मेवारी फरक हुन्छ। जसमा विराटनगरले टर्निङ विकेटमा स्पिनर लगाउनुपर्नेमा तीव्र गतिको बलरको प्रयोग गरिरहेको हुन्छ। मंगलबार (आज)को विकेटको कन्डिसन हेरेर टस जित्दासमेत बलिङमा पावरप्लेमा राम्रो गर्दागर्दै पनि मिडल विकेटमा फिल्डिङको गल्तीहरूले गर्दा पनि विराटनगरले ठूलो स्कोरको लक्ष्य पायो। जसमा दोस्रो खेलको मिडल अर्डर र डेथ ओभरको बलरलाई सुदूरपश्चिमका ब्याटरले राम्रोसँग बाउन्ड्री देखाए। ब्याटरमा नमिलेको कुराकानी र तालमेल पनि अर्को कमजोर पक्ष हो। दुई ब्याटर क्रिजमा हुँदा रन लिने या नलिने कल हुन जरुरी छ। दोस्रो खेलमा हेर्ने हो भने मिडल अर्डर केही सेटल हुने प्रयासमा रहेका राजेश पुलामी मगर र बसिर अहमदबीच तालमेल नमिल्दा राजेश रनआउट हुन पुगे। ब्याटिङ युनिटमा भने धेरै नै समस्या छ। जसमा विराटनगरले सुधार गर्नुपर्ने र जिम्मेवार भएर खेल्नु जरुरी छ। दोस्रो खेलमा मार्टिन डक आउट हुनेवित्तिकै आजको खेलमा अकिबलाई स्वास्थ्य समस्या देखिनु पनि विराटनगरको स्कोर कम हुनुको एक कारण मान्न सकिन्छ। अकिबलाई फुड पोइजनिङ भएका कारण उनले खेल्न सकेनन्। टप अर्डरमा अकिब नहुँदा त्यो जिम्मेवारी निकोलस क्रिटोनले पूरा गर्नुपर्ने, त्यो जिम्मेवारीमा उनी पनि चुके। समग्र भन्नुपर्दा बलिङ, ब्याटिङ र फिल्डिङमा पनि मुख्यतः ब्याटिङ समस्या विराटनगरले जतिसक्दो छिटो समाधान गर्दा टिमलाई फाइदा हुनेछ।"
"चुनढुंगा उत्खनन कार्यमा रोक, कम्पनीले सम्झौताविपरीत कार्य गरेको भन्दै स्थानीय आक्रोशित","रोल्पा : दक्षिणी रोल्पाको चुन ढुंगा उत्खनन कार्यलाई स्थानीयले मंगलबारदेखि रोक लगाएका छन्। त्रिवेणी गाउँपालिका३ को रानागाउँमा सिमेन्ट उद्योगका लागि चुन ढुंगा निकाल्ने कार्यलाई स्थानीय र संघर्ष समितिले रोक लगाएका हुन्। सम्झौताविपरीत खानी सञ्चालन गरिएको भन्दै गाउँलेले खानी स्थलमै गएर डोजर र ढुवानीका साधन सञ्चालन हुन नदिएका हुन्। खानी सञ्चालन भएपछि स्थानीय र आसपासको क्षेत्रलाई पीडित बनाएको गाउँलेको आरोप छ। खानी सञ्चालन गर्दा स्थानीयलाई पीडित बनाउने काम भएको छ, संघर्ष समितिका संयोजक ओमराज घर्तीले भने, नियम विपरीत चुन ढुंगा निकाल्ने काम भएको छ। समस्या समाधानका लागि पटकपटक कम्पनीलाई अनुरोध गर्दा पनि सुनुवाइ नभएपछि खानी सञ्चालनमा रोक लगाउनु परेको हो। पीडित स्थानीयका मागको खानी सञ्चालकले बेवास्ता गरेको गाउँलेको दाबी छ। रोल्पा चुनढुंगा खानी प्रालिले रानागाउँ खानी सञ्चालन गर्दै आएको थियो। यहाँको चुनढुंगा उत्खनन गरेर दाङ लैजाने गर्छ। दाङमा सञ्चालनमा रहेको सगरमाथा सिमेन्टका लागि चुनढुंगा लैजाने गरेको गाउँले बताउँछन्। २०७४ देखि खानी सञ्चालनमा थियो। बेलाबेला खानी सञ्चालक कम्पनी र स्थानीयबीच विवाद हुँदै आएको थियो। संघर्ष समितिका अनुसार कम्पनीले खानी क्षेत्र वरिपरिको व्यक्तिका जग्गा जमिन किन्नेगरी गरेको सम्झौता समेत पालना गरिएको छैन। करिब ७० घर रहेका खानी क्षेत्रका घर र जग्गाधनीको बारी किन्ने गरी सम्झौता गरेको भएपनि आधा बढीको जग्गा कम्पनीले किन्न आनाकानी गरिरहेको गाउँलेको आरोप छ। जग्गा किन्नका लागि बयान स्वरूप स्थानीयलाई थोरैथोरै रकम समेत बुझाएको थियो। १० महिना भित्रमा जग्गा किन्ने शर्तमा बयानका दिइएको भएपनि चार वर्ष बितिसक्दा समेत जग्गा नकिनिदिएको गाउँले बताउँछन्। गाउँको वस्ती नै सबै किन्छौं भनेर थोरै रकम बयान दियो, तर चार वर्ष बितिसक्दा पनि जग्गा किनेको छैन।, ५८ वर्षीय स्थानीय नोखिराम कामी भन्छन्, सम्झौता बमोजिम जग्गा नलगेपछि चुन ढुंगाको धूलो रोगी बनाईसक्यो। दिनरात खानी उत्खननको डोजरको आवाजले काम बहिरा हुने अवस्था भइसक्यो। जग्गा पुरै बिक्री गरेकाहरूले गाउँ छोडिसकेका छन्। जग्गाको बयानमा मात्र बुझेकाले घरबारी छोड्न नसक्दा पीडित हुनु परेको छ। १ लाख बयान बुझेकी ३२ वर्षीय भावना घर्तीले पनि खानीले दुख दिएको पीडा सुनाउँछिन्। उत्खनन भइरहेको क्षेत्रका ५ रोपनी किनिदियो। त्यसको नजिकैको ३० रोपनी जति बारी पनि किन्ने भनेर बयान रकम दियो। अहिलेसम्म किनिदिएको छैन, भावना भन्छिन्, त्यसै छोडेर कतै जाने पैसापनि छैन। खानी उत्खननको कर्कश आवाज र धूलो गाउँमा बसिसक्नु छैन। स्थानीयको पीडा देखेर र रोयल्टी समेत छलि गरिरहेको भन्दै यहाँका गाउँपालिका, राजनीतिक दल समेत आक्रोशित देखिएका छन्। समस्या समाधानका लागि आग्रह गर्दा समेत बेवास्ता गरिएपछि सर्वदलीय संयन्त्रले पनि चिढिएको छ। नियम विपरीत खानी चलाइएको र समस्या समाधान गर्न कम्पनीले आनाकानी गरेकोप्रति त्रिवेणी गाउँपालिकाका सर्वदलीय प्रतिनिधि दुर्योधन रानाले आक्रोश पोख्छन्। स्थानीय पीडित एवं शिक्षिका जानकी बुढामगरले दिन रात डोजरको ट्वाकट्वाक आवाजले नजिकैका विद्यालयमा पठनपाठन गराउन समेत गाह्रो हुने गरेको सुनाउँछन्। खानी सञ्चालन गर्न पूर्व वातावरणीय प्रभाव मूल्यांकनको कागजात समेत नक्कली खडा गरिएको गाउँलेको आरोप छ। कम्पनीले स्थानीय गाउँपालिका र संघीय सरकारलाई तिनुपर्ने रोयल्टी समेत ठगी गरेको संघर्ष समितिको आरोप छ। संघर्ष समितिले ९ बुँदे माग राखेर आन्दोलन सुरु गरेको संयोजक ओमराज घर्तीले जानकारी दिए। चुनढुंगा खानी प्रभावित स्थानीयको एकमुस्ट जग्गा खरिद गर्नुपर्ने, खानी तथा भूगर्भ विभागले पटकपटक दिएको निर्देशनको पालना गर्नुपर्ने, खानी सञ्चालन भएयताको चुनढुंगा उत्खननको एकिन गरी राजस्व बुझाउनुपर्ने, आसपासका प्रभावित विद्यालयलाई सहयोग गर्नु पर्ने लगायतका माग छन्। संघर्ष समितिले वार्ताबाट समस्याको समाधान नभएसम्मका लागि खानी सञ्चालनमा रोक लगाउने जनाएको छ। संघर्ष समितिले सोमबार विज्ञप्ति निकालेर खान सञ्चालन रोक लगाएको जनाएको हो। खानी स्थलमै पत्रकार सम्मेलन समेत गरिएको थियो।"
नेपाललाई चीनले ९ अर्ब रुपैयाँ अनुदान सहयोग गर्ने,काठमाडौं : नेपाललाई चीनले ९ अर्ब रुपैयाँ अनुदान सहयोग गर्ने घोषणा गरेको छ। नेपालका प्रधानमन्त्री केपी शर्मा ओलीसँगको भेटका क्रममा चीनका राष्ट्रपति सि चिनफिङले नेपाललाई ५०० मिलियन आरएमबी करिब नौ अर्ब रुपैयाँ अनुदान सहयोग घोषणा गरेका हुन्। परराष्ट्र मन्त्रालयका प्रवक्ता कृष्णप्रसाद ढकालले राष्ट्रपति सिले ९ अर्ब अनुदान दिने घोषणा गरेको बताए।
"चितवनको दोस्रो जित, पोखरा ८७ रनले पराजित","काठमाडौं : नेपाल प्रिमियर लिग (एनपीएल) अन्तर्गत मंगलबारको दोस्रो खेलमा चितवन राइनोजले पोखरा एभेन्जर्सलाई ८७ रनले पराजित गरेको छ। यससँगै चितवनले प्रतियोगितामा दोस्रो जित दर्ता गरेको छ। पहिलो खेलमा चितवनले काठमाडौं गुर्खाजलाई ५ विकेटले हराएको थियो । १६२ रनको विजयी लक्ष्य पछ्याएको पोखराको पहिलो ओभरमै चितवनका सोहिल तान्भिरले पहिलो ओभरमै विकेट लिए। यो क्रम निरन्तर जारी रह्यो। जसका कारण पोखरा १३२ ओभरमा ७४ रनमा अलआउट भयो। पोखराका लागि नवौं ब्याटर नारयण जोशीले सर्वाधिक ३० रन बनाए। उनले ३ चौका र २ छक्का प्रहार गरे। त्यसअघि कुनै पनि ब्याटरले राम्रो नगर्दा जोशीले भने पोखराको स्कोर केही उकासे। चितवनले दिएको १६२ को लक्ष्य पछ्याएको पोखराले पहिलो ओभरमा कुशल भुर्तेल, दिलिप नाथ र बास डे लिडेलाई गुमायो। यो तीनै विकेट चितवनका सोहिल तान्भिरले आउट गरेका हुन्। पावरप्लेमा पोखराले ६ विकेट गुमाएर १६ रन बनाएको थियो। १० ओभर पोखरा ७ विकेट गुमाएर ४५ रन बनाएको थियो। ११औं ओभरको दोस्रो बलमा पुन मार्कस क्रिच्लेलाई लुक बेन्केन्स्टाइनले आउट गरे। त्यसपछि पनि लगातार विकेट गुमाउँदा ७ रन बनाउँदा ६ विकेट गुमाएको पोखराका लागि मार्कस क्रिच्लीले १७ रन बनाए। विपिन खत्री ९ रनमा अन्तिम विकेटको रूपमा बोल्ड भए। पोखरालाई सस्तैमा समेट्न चितवनका लागि सोहेल तन्भिर, रिजन ढकाल र लुक बेन्केन्स्टाइनले समान ३३ विकेट लिए भने दिपक बोहोराले १ विकेट लिए। त्यसअघि, कीर्तिपुरस्थित टियु क्रिकेट मैदानमा टस हारेर ब्याटिङ गरेको चितवनले निर्धारित २० ओभर ७ विकेट गुमाउँदै १६१ रन बनाएको थियो। पावरप्लेमा चितवनले ३ विकेट गुमाउँदै ५० रन बनाएको थियो। त्यसपछि चितवनको स्कोर उकास्न चौथो विकेटका लागि कप्तान कुशल मल्ल र रवि बोपाराले ६८ रनको साझेदारी गरेका थिए। व्याक्तिगततर्फ चितवनका लागि रवि बोपाराले ५१ रन बनाए। पहिलो ओभरको पाँचौं बलमा विपिन खत्रीले दिपक बोहोरालाई २ रनमाबोल्ड गरे। दोस्रो विकेटको रुपमा हसन इसाखिल १० बलमा १ चौका र १ छक्का सहित १४ रन बनाए। विपिनले उनलाई कुशल भुर्तेलको हातमा क्याच गराए। तेस्रो विकेटको रुपमा लुक बेन्केन्स्टाइन १३ बलमा १ चौका र २ छक्का प्रहार गरी १६ रनमा बस डी लिडेको बलमा कुशल भुर्तेलको हातबाट क्याच आउट भए। रवि बोपाराले १५३ ओभरमा ३६ बलमा समान ३ चौका र ३ छक्कासहित ५० रन पूरा गरेका हुन्। सोही ओभरको अन्तिम बलमा ठुलो सट खेल्ने धुनमा उनी क्रिच्लेको हातबाट क्याच आउट भए। १६२ ओभरमा बास डी लेडेले सोहिल तान्भिरलाई डक आउट गरे। सातौं विकेट सन्तोष कार्कीको गयो । उनी १३ बलमा ११ रन बनाएर रेफरको बलमा विपिन कार्कीको हातमा क्याच भए। पोखराका लागि बास डी लेडे, रेमोन रेफर र विपिन खत्रीले समान २२ विकेट लिए। सागर ढकालले १ विकेट लिए। आजको पहिलो खेलमा सुदूरपश्चिमले विराटनगर किङ्ग्सलाई ९० रनले हराएको हो। बुधबार पहिलो खेलमा कर्णाली याक्स र काठमाडौं गुर्खाजको हुनेछ। दोस्रो खेलमा विराटनगर किङ्ग्स र लुम्बिनी लायन्सबीच हुनेछ।"
अशक्तलाई ह्विल चियर र नगद वितरण,"धरान : अन्तर्राष्ट्रिय अपांग दिवसका अवसरमा खोटाङमा ह्विल चियर र नगद वितरण गरिएको छ। खोटाङको दिक्तेल रुपाकोट मझुवागडी नगरपालिकाले वडा नम्बर१ का दुई अशक्त व्यक्तिलाई ह्विल चियर वितरण गरेको हो। दिक्लेल आचार्य गाउँका अशक्त शान्तिराम आचार्यलाइ ह्विल चियर एकथान र ५ हजार तथा युवराज आचार्यलाई एकथान थर्मस, टनेल वितरण गरिएको दिक्तेल१ का वडाअध्यक्ष नवराज राईले बताए। करुणा फाउन्डेसनको सहयोगमा दिक्तेलका मेयर तिर्थराज भट्टराईले सामग्री वितरण गरेका थिए।"
तनवीरको घातक बलिङमा पहिलो ओभरमै पोखराको तीन विकेट पतन,काठमाडौं : पहिलो ओभरमा पोखराको तीन विकेट पतन भएको छ। पाकिस्तानी खेलाडी सोहेल तनवीरको घातक बलिङमा पोखराको तीन विकेट पतन भएको हो। कप्तान कुशल भुर्तेल पहिलो बलमै डकआउट हुँदा दिलीप नाथ ४ रन र बस दी लीडे शून्य रनमै आउट भएका हुन्। यसअघि पहिलो खेलमा तनवीरले काठमाडौंविरुद्ध ५ विकेट लिएका थिए।
"चितवनको चौथो विकेट पतन, कप्तान मल्ल ३८ रनमा आउट","काठमाडौं : चितवन रोइनोजको चौथो विकेट पतन भएको छ। कप्तान कुशल मल्ल ३८ रन बनाएर पेभेलियन फर्किएका छन्। उनले २३ बलमा १ चौका र ४ छक्का प्रहार गरे। यसअघि हसन इस्खिल १४, दीपक बोहोरा २ र लक बेन्केन्स्टीन १६ रन बनाएर आउट भएका थिए।"
"नेप्से परिसूचक बढ्यो, कारोबार घट्यो","काठमाडौं : नेप्से परिसूचकले उकालो यात्रालाई आज पनि निरन्तरता दिएको छ। अघिल्लो कारोबार दिन सोमबार १९९७ अंकले बढेको नेप्से आज १७८० अंकले बढेर २७७५८५ विन्दुमा पुगेको हो। सेन्सेटिभ इण्डेक्स ०५८ अंकले घटेर ४७१२१ विन्दुमा अडिएको छ। नेप्से सोमबारको तुलनामा बढेपनि कारोबार रकम भने घटेको छ। आज ३०७ स्क्रिप्सको १ करोड ८१ लाख ६० हजार ६३४ कित्ता सेयर ८ अर्ब ५२ करोड १२ लाख १९ हजार २९९ रुपैयाँमा खरिदबिक्री भए। अघिल्लो दिन १० अर्ब माथिको सेयर कारोबार भएको थियो। साताको पहिलो दिन आइतबार ८ अर्बमाथिको सेयर कारोबार भएको थियो। दोहोरो अंकले बढेको सेयर बजारमा आज पाँच कम्पनीको मूल्य सकारात्मक सर्किट लेभलमा कारोबार भएको थियो। दिव्यश्वरी हाइड्रोपावर,इन्ग्वा हाइड्रोपावर,खानीखोला हाइड्रोपावर,जोशी हाइड्रोपावर डेभलपमेन्ट र सुपर मादी हाइड्रोपावरको सेयर १० प्रतिशतले वृद्धि भएको हो। आज अपर स्यांगी हाइड्रोपावरका लगानीकर्ताले भने सर्वाधिक गुमाए। सो कम्पनीको सेयर ९५१ प्रतिशतले ओरालो लाग्यो। कारोबार रकमका आधारमा नगदी ग्रुप शीर्षस्थानमा रह्यो। सो कम्पनीको २६ करोड७४ लाख मूल्य बराबरको कारोबार भयो। यसैगरी जानकी फाइनान्सको २६ करोड ५१ लाख,बेस्ट फाइनान्सको २४ करोड,एनआरएनको २३ करोड र एनआईसी एसिया बैंकको १७ करोड मूल्य बराबरको सेयर कारोबार भयो। कारोबारमा आएका १४२ स्टक्सको मूल्य बढ्दा ९७ वटाको घट्यो भने पाँचवटा स्टक्सको मूल्य स्थिर रह्यो।"
एक महिना नपुग्दै उप्कियो जोमसोमठिनी सडकको कालोपत्रे,"जोमसोम : मुस्ताङको घरपझोङ गाउँपालिकाका पाँचवटै वडा जोड्ने घरपझोङ रिङरोड सडकमा बिच्छ्याइएको कमसल कालोपत्रे एक महिना नपुग्दै उप्किएको छ। रिङरोड सडकअन्तर्गत जोमसोमठिनी ३ किमि दूरीमा कात्तिक महिनामा बिच्छ्याएको कालोपत्रे उप्किएको हो। गण्डकी प्रदेश सरकारअन्तर्गत मुस्ताङको जोमसोम, ठिनी, ढुम्बाताल, सम्ले छैरो र चिमाङ लगायतका गाउँहरू जोड्ने एक निर्वाचन क्षेत्र, एक सडक २०७६ कात्तिक २१ गते बन्दना भगवती जेभी कन्स्ट्रक्सनले २१ करोड ४३ लाख १३ हजार लागतमा ठेक्का सम्झौता गरेको हो। सुरुवाती ठेक्का सम्झौताअनुसार घरपझोङ रिङरोड सडक २०७७ माघ महिनामा सकिनुपर्ने थियो। तर, रिङरोड सडक निर्माणमा ठेकेदार कम्पनीको चरम बेवास्ताका कारण पाँच पटकसम्म म्याद थप भइसक्दासमेत सम्पन्न हुन सकेको छैन। गण्डकी प्रदेश सरकारले तत्कालीन समय घरपझोङ गाउँपालिकाको पर्यटकीय गाउँ ठिनी हुँदै ढुम्बाताल, ढुम्बा गाउँ, छैरो र चिमाङ जोड्ने १० दशमलव ५ किमि सडक योजनाको ठेक्का खुलाएको थियो। ठेक्का सम्झौताअनुसार बन्दना भगवती जेभी कन्ट्रक्सनले रिङरोड सडकको जोमसोमढुम्बातालसम्म ड्रेनसहित ८ मिटर चौडा सडकमा ५ किमि प्रिमिक्स कालोपत्रे गर्ने र बाँकी ५ दशमलव ५ किमि दूरीमा ग्राभेल सडक विस्तार गर्ने सम्झौतामा उल्लेख छ। जीर्ण आयोजनाअन्तर्गत एक वर्ष म्याद थप पाएको घरपझोङ रिङरोड सडकअन्तर्गत जोमसोमठिनी ३ किमि दूरी निर्माण कम्पनीले जसोतसो कालोपत्रे गरेको छ। तर, कम्पनीले गरेको कालोपत्रे कमसल खालको प्रिमिक्स कालोपत्रे भएकाले आधा दर्जन स्थानमा कालोपत्रे उप्किएको छ। उक्त रिङरोड सडकको ठिनी गाउँसम्म विस्तार गरिएको कालोपत्रे गुणस्तरहीन भएको स्थानीय नागरिकको गुनासो छ। उनीहरूले ठेकेदारले काम चलाउ कालोपत्रे गरेको र अनुगमन गर्ने कार्यालयले उपयुक्त ढंगले सडकको अनुगमन नगरेको आरोप लगाएका छन्। यता, पूर्वाधार विकास कार्यालयका सूचना अधिकारी इन्जिनियर घनश्याम रोक्कामगरले कालोपत्रे सडकमा केही समस्या आएको देखिएमा निर्माण कम्पनीले पुनः कालापत्रे गराउने सर्त रहेको जानकारी दिए। ठेकेदारले अनुकूल समयमा काम गरेन, कामलाई ढिला सुचारु गर्यो, सूचना अधिकारी ई रोक्कामगरले भने, हामीले काम गर्छु भनेपछि नगर भन्न सकिएन, ठिनी गाउँसम्म जसोतसो कालोपत्रे गरौं न भनेर गर्न दियौं, चिसोका कारण कालोपत्रे बिग्रिएको हुनसक्छ। सूचना अधिकारी इन्जिनियरले घरपझोङ रिङरोड सडकको भौतिक प्रगति ७६ प्रतिशत सम्पन्न भएको जानकारी दिए। उनले रिङरोड सडकका लागि बजेट कम भएकाले सडक निर्माणको काममा ढिलासुस्ती भएको जनाए। पूर्वाधार विकास कार्यालयबाट सञ्चालित मुस्ताङको घरपझोङ रिङरोड सडकमा ठेकेदारको चरम बेवास्ताका कारण सडक विस्तारको विकासे काम निकै ढिलो हुन पुगेको हो। पछिल्लो समय सार्वजनिक खरिद नियमावलीको १३औं संशोधन आएपछि रिङरोड सडकको म्याद एक वर्ष थपिएको छ। मुस्ताङको घरपझोङ रिङरोड सडकमा अझै सडकको स्ट्रक्चर, ड्रेन निर्माण र सडक फिनिसिङका कामहरू बाँकी छन्। रिङरोड सडक सम्पन्न भएको अवस्थामा घरपझोङको ठिनी, ढुम्बा, सम्ले, छैरो र चिमाङ गाउँका कृषि उपजको बजारीकरणमा निकै सघाउ पुग्ने थियो। जोमसोमदेखि ठिनीसम्म ३ किमि काम चलाउ कालोपत्रे सम्पन्न गरेको निर्माण कम्पनी बन्दना भगवती जेभी कन्स्ट्रक्सनले अहिले बाँकी काम अलपत्र छोडेको छ।"
नवलपरासीको पण्डितपुरमा प्राचीन संरचना,परासी : नवलपरासीको रामग्राम नगरपालिका१८ मा रहेको पण्डितपुर क्षेत्रमा भइरहेको उत्खननका क्रममा प्राचीन संरचनाहरू फेला पर्न थालेका छन्। यसअघि गरिएका भूभौतिक सर्वेक्षण र उत्खननबाट फेला परेका पुरातात्त्विक संरचनाका आधारमा अहिले त्यस क्षेत्रको उत्खनन सुरु गरिएको हो। चार दिनअघिबाट पुरातत्व विभागको टोलीले उत्खनन सुरु गरेको हो। पण्डितपुर गौतम बुद्धको मावली क्षेत्र (कोलीय गणराज्यको क्षेत्र) रहेको भन्दै विभिन्न समयमा सर्वेक्षण र उत्खनन हुँदै आएको छ। पण्डितपुरमा गरिएको उत्खनन र सर्वेक्षणका क्रममा फेला परेका भग्नावशेष र संरचनालाई पुस्ट्याई गर्न गतवर्ष पनि पुरातत्व विभागको आर्थिक सहयोग र दुरहाम विश्वविद्यालयको प्राविधिक सहयोगमा भूभौतिक सर्वेक्षण गरिएको थियो। अहिले चार दिनसम्म गरिएको उत्खननमा प्राचीन संरचनाहरू फेला पर्न थालेको पुरातत्व विभागका पुरातत्व शाखा प्रमुख एवं पुरातत्वविद् भाष्कर ज्ञवालीले बताए। विगतको उत्खनन र सर्वेक्षणका क्रममा फेला परेका भग्नावशेष र संरचनाका आधारमा पण्डितपुर कोलीय गणराज्यको एउटा सहर रहेको तथ्य फेला परेको ज्ञवालीले बताए। त्यस क्षेत्रको आर्थिक वर्ष २०६८६९ देखि आर्थिक वर्ष ०७२०७३ सम्म उत्खनन गरिएको थियो भने आर्थिक वर्ष ०७५०७६ देखि आर्थिक वर्ष०८०८१ सम्म भूभौतिक सर्वेक्षण गरिएको थियो। ६० बिघा क्षेत्रफलमा फैलिएको त्यस क्षेत्रमा अहिलेसम्म ३२ बिघा क्षेत्रफलमा भूभौतिक सर्वेक्षण गरिएको ज्ञवालीले जानकारी दिए। हालसम्म गरिएको भूभौतिक सर्वेक्षणका क्रममा त्यस क्षेत्रमा चक्राकार सहरी योजनामा बनेको प्राचीन सहरको भग्नावशेष फेला परेको थियो। विगतमा उत्खनन गर्दा प्राप्त डेटिङ नमुना को बेलायतमा परीक्षण गर्दा इसापूर्व छैटौं शताब्दीसम्मको बुद्धको समकालीन सांस्कृतिक इतिहास पत्ता लागेको पुरातत्वविद् ज्ञवालीले बताए। बुद्धको समकालीन र भूभौतिक सर्वेक्षणमा प्राचीन सहरको विशेषता पत्ता लागेकाले यस क्षेत्रको महत्व थप बढेर गएको ज्ञवालीको भनाइ छ। कोलीय गणराज्य अन्तर्गत विभिन्न ठाउँमा सहरहरू फैलिएको र ती सहरहरू मध्येको एक सहर पण्डितपुरमा रहेको पुष्टि भइसकेकाले थप इतिहास पत्ता लगाउन अहिले उत्खनन सुरु गरिएको ज्ञवालीले जानकारी दिए। अहिलेको उत्खननले पण्डितपुर सहर मात्र थियो वा कोलीय गणराज्यको राजधानी नै थियो भन्नेमा पुष्टि गर्ने आधार मिल्नेमा विश्वास लिइएको छ। त्यस क्षेत्रमा अधिकांश जग्गा निजी रहेको र घर तथा अन्य भौतिक संरचना निर्माण भइसकेकाले उक्त जग्गाको अतिग्रहण गरी उत्खनन कार्यलाई अघि बढाउनु पर्ने बताइएको छ। उत्खनन तीन हप्तासम्म चल्ने छ।
गाँजा बोकेको ट्रकसहित चारजना पक्राउ,"धरान : सुनसरीको कोशी गाउँपालिका७, हरिपुरस्थित पूर्व पश्चिम राजमार्ग गाँजा बोकेको ट्रकसहित चारजना कारोबारीलाई प्रहरीले पक्राउ गरेको छ। कालो त्रिपालले पछाडिको भागमा छोपिएको प्रदेश १०२००२ ख ०४१४ नम्बरको ट्रकसहित चार जनालाई पक्राउ गरी मंगलबार सार्वजनिक गरेको छ। प्रहरीले ट्रक धनी समेत रहेका चालक धनकुटाको शहिदभूमि गाउँपालिका४ का ३० वर्षीय जयप्रकाश राई, भोजपुरको पौवादुम्बा गाउँपालिका६ को २२ वर्षीय समिर राई, सुनसरीको कोशी गाउँपालिकाको २५ वर्षीय भक्ति उपनामका बिहारी मुखिया र २२ वर्षीय रुपेश यादव पक्राउ परेका हुन्। प्रहरीले ट्रकसहित ११ वटा बोरामा लुकाइराखेको ३ सय ४० केजी गाँजा बरामद गरेको सुनसरीका प्रहरी प्रमुख एसपी सुमनकुमार तिम्सिनाले बताए। चेकजाँच गर्ने क्रममा चालक राई ट्रक छाडेर भागेपछि ट्रकको नम्बरका आधारमा यातायात कार्यालयको सहयोगमा पक्राउ गरिएको जिल्ला प्रहरी कार्यालय सुनसरीका प्रवक्ता डीएसपी रामप्रसाद तिमल्सिनाले बताए। पक्राउ परेका चारै जनालाई जिल्ला अदालत सुनसरीबाट म्याद थप अनुमति लिएर अनुसन्धान थालिएको उनले बताए।"
त्रिवि खेल मैदानमा अनलाइन जुवा खेलाउने चार भारतीय पक्राउ,"काठमाडौं : कीर्तिपुरस्थित खेल मैदानमा जारी नेपाल प्रिमियर लिग (एनपीएल) मा अनलाइन जुवा खेलाएको आरोपमा चार भारतीय पक्राउ परेका छन् । गत शनिबारदेखि एनपीएल सुरू भएको हो । नेपाल प्रहरीको केन्द्रीय अनुसन्धान ब्युरो (सीआईबी)को टोलीले सोमबार दुईजना र मंगलबार दुईजना भारतीय नागरिक पक्राउ गरेको हो । सीआईबीका प्रवक्ता होविन्द्र वोगटीका अनुसार उनीहरूले मैदानमा नै अनलाइन जुवा बेटिङ खेलाएका थिए । सोमबार सुमन घोस र अमित यादव र मंगलबार सुमन्त कुमार र बज्रेस कुमार पक्राउ परेका हुन्। पक्राउ परेकाले स्पोर्टस बाजी, प्रोभोलगायतका एपबाट बेटिङ गराउने गर्थे । प्रवक्ता बोगटीले भने, 'उनीहरूले लाखौं रुपैयाँको बेटिङ गराएको हुनसक्छ । हामीले अनुसन्धान गर्न बाँकी नै छ । उनीहरूलाई कीर्तिपुरस्थित त्रिवि खेलमैदानबाटै पक्राउ गरिएको हो । उनीहरूमाथि म्याद थप गरी अनुसन्धान हुने प्रहरीले बताएको छ।"
दुर्गा प्रसाईंलाई थप ४ दिन हिरासतमा राख्न अदालतको अनुमति,"काठमाडौं : साइबर अपराधमा पक्राउ परेका मेडिकल व्यवसायी दुर्गा प्रसाईंलाई थप ४ दिन हिरासतमा राखेर अनुसन्धान गर्न जिल्ला अदालत काठमाडौंले अनुमति दिएको छ। उनलाई थप ४ दिन हिरासतमा राखेर अनुसन्धान गर्न अदालतले अनुमति दिएको सीआईबीका प्रवक्ता प्रहरी उपरीक्षक होविन्द्र बोगटीले जानकारी दिए। यसअघि मंसिर ५ गते पक्राउ परेका प्रसाईं प्रधानमन्त्री केपी शर्मा ओलीको मानमर्दन हुनेगरी झुठो र भ्रामक समाचार सम्प्रेषण गरेको आरोपमा हाल प्रहरी हिरासतमा छन्। प्रसाईंले किर्ते कागजात देखाएर प्रधानमन्त्री ओलीको कम्बोडियास्थित स्मार्ट एक्जिएटा टेलिकम कम्पनीमा लगानी रहेको भ्रम फिजाउँदै प्रसाईंले केही कागजात सार्वजनिक गरेका थिए। प्रसाईंले सुनियोजित रूपमा नै नक्कली कागजात भेला गरेको र भ्रम फैलाउन सामाजिक सञ्जालमा सार्वजनिक गरेको प्रहरीको अनुमान छ। प्रारम्भिक रिपोर्टअनुसार सबै कागजात किर्ते छन्। प्रसाईंले प्रधानमन्त्रीको हस्ताक्षर नै नक्कली बनाएको प्रहरीको आरोप छ। प्रहरीले उक्त फेक डकुमेन्ट प्रचारप्रसार गर्नेमाथि पनि निगरानी बढाएको छ। उनले यसअघि पनि पटकपटक विभिन्न आरोप र लान्छना लगाउँदै पत्रकार सम्मेलन गर्ने, भाषण गर्ने र सामाजिक सञ्जालमार्फत भ्रम फैलाएका थिए। उनीमाथि अनुसन्धान गरेर कारबाही गरिने केन्द्रीय अनुसन्धान ब्यूरोले जनाएको छ। यसअघि काठमाडौं जिल्ला अदालतले प्रसाईंलाई विद्युतीय कारोबार ऐनअन्तर्गतको कसूरमा अनुसन्धान गर्नका लागि पक्राउ अनुमति दिएको थियो। लगत्तै पक्राउ परेका प्रसाईंलाई प्रहरीले नियन्त्रण लिएको थियो। साइबरसम्बन्धी कसुरमा असोज १५ गते जिल्ला अदालत काठमाडौंले प्रसाईंलाई धरौटीमा छोड्न आदेश दिएको थियो। एक लाख रुपैयाँ धरौटी बुझाएर उनी छुटेका थिए। फेक डकुमेन्ट को सहारामा प्रधानमन्त्री ओलीविरुद्ध दुष्प्रचार गरेको भन्दै प्रहरीले उनलाई पुन:नियन्त्रणमा लिएको हो। उनलाई विद्युतीय कारोबार ऐनको दफा ४७ अनुसारको कसुर गरेको अभियोगमा ५ वर्ष कैद सजायको मागदावीसहित यसअघि मुद्दा दायर भएको छ। उक्त मुद्दाको फैसला आउन भने बाँकी नै छ।"
एनपीएल खेल्न साद बिन जफर र रामोन सिमण्ड्स नेपालमा,"काठमाडौं : क्यानडियन क्रिकेट आइकन साद बिन जफर नेपाल आइपुगेका छन्। जफरले नेपाल प्रिमियर लिगमा लुम्बिनी लियन्सबाट खेल्नेछन्। २०२४ को टी२० विश्वकपमा क्यानडाको कप्तानी गरेर इतिहास बनाएका जफरले आफ्नो अन्तर्राष्ट्रिय अनुभव र नेतृत्व क्षमतासहित लुम्बिनी लायन्सलाई थप मजबुत बनाउने विश्वास गरिएको छ। पाकिस्तानमा जन्मिएका क्यानडियन क्रिकेटर साद बिन जफरलेसन्२००८ मा क्यानडाको फस्ट क्लास क्रिकेटमा डेब्यु गरेका थिए। उनले राष्ट्रिय टोलीका लागि सबै फर्म्याटमा निरन्तर प्रतिनिधित्व गरेका छन्। बायाँ हाते स्लो स्पिन र बायाँ हाते ब्याटिङले मैदानमा बलियो उपस्थिति दिलाउँदै आएका जफरलेक्यारेबियन प्रिमियर लिग (सीपीएल)मा सेन्ट लुसिया जोक्सको तर्फबाट खेल्दै अन्तर्राष्ट्रिय स्तरमा आफ्नो प्रतिभा प्रस्तुत गरेका छन्। जफरले क्रिकेट इतिहासमा एउटा बेग्लैस्थान राखेका छन्। टी२० अन्तर्राष्ट्रिय खेलमा ४ ओभरको बलिङ स्पेलमा एक रन पनि नदिई कीर्तिमान बनाउने उनी पहिलो खेलाडी हुन्। नोभेम्बर २०२१ मा भएको पनामा विरुद्धको उक्त खेलमा उनले ४ ओभरमा २ विकेट लिएर ४४०२ को कीर्तिमानी प्रदर्शन गरेका थिए, जुन उपलब्धि आजसम्म अपराजित छ। नेपाल प्रिमियर लिगका लागि लुम्बिनी लायन्ससँग आबद्ध हुन पाउँदा उन्ले अत्यन्तै उत्साहित भएको र अहिलेसम्म प्राप्त गरेको अनुभवले लुम्बिनी लायन्स तथा समग्र नेपाली क्रिकेटमा महत्वपूर्ण योगदान पुर्याउन चाहेको बताएका छन्। साद बिन जफर लुम्बिनी लायन्समा थपिएसँगै नेपाल प्रिमियर लिग २०२४ अझ रोमाञ्चक हुने भएको छ। त्यस्तै लुम्बिनी लायन्सबाट नेपाल प्रेमियर लिग खेल्नका लागि बार्बडियन फास्ट बलर रामोन सिमण्ड्स पनि नेपाल आइगेका छन्। बायाँ हाते पेसरको रुपमा सिमण्ड्सले २० वर्षको उमेरमा नै वेस्ट इन्डिज क्रिकेटमा आफ्नो पहिचान बनाइसकेका छन्। विशेषगरी उनले आईसीसी यु१९ क्रिकेट विश्वकपमा वेस्ट इन्डिज यु१९ टिमका लागि उत्कृष्ट प्रदर्शन देखाएका थिए। दबाबको स्थितिमा पनि उत्कृष्ट बलिङ गर्ने सक्षमता र आफ्नो धारिलो बलिङले टप अर्डर ब्याट्सम्यानलाई पनि चुनौती दिन सक्ने क्षमताले उनी लुम्बिनीका लागि महत्वपूर्ण खेलाडी हुनेछन्। लुम्बिनी लायन्सको मार्की प्लेयरमा नेपाली राष्ट्रिय टोलीका कप्तान रोहित कुमार पौडेल रहेका छन् भने प्रमुख प्रशिक्षकमा नन्दन फदनिस रहेका छन्। लुम्बिनी लायन्सले आफ्नो पहिलो खेल मङ्सिर १९ गते विराटनगर किङ्सविरुद्ध खेल्नेछ।"
उपनिर्वाचनबाट माओवादी उत्साहित,"काठमाडौं : नेकपा माओवादी केन्द्रले स्थानीय तह उपनिर्वाचनको नतिजाबाट पार्टीले उत्साहजनक सफलता प्राप्त गरेको बताएको छ। पार्टी अध्यक्ष पुष्पकमल दाहाल प्रचण्डले मंगलबार एक प्रेस व्यक्तव्य जारी गर्दै निर्वाचित जनप्रतिनिधिको संख्या र जनमत दुवै हिसाबाट पार्टीले उत्साहजनक सफलता हाँसिल गरेको उल्लेख गरेका छन्। स्थानीय तह उपनिर्वाचनमा माओवादीले एक अध्यक्ष,तीन उपप्रमुख र ७ वडाअध्यक्षसहित ११ स्थान जितेको छ। प्रचण्डले जनताको जीवनस्तर बदल्ने अभियानलाई दृढतापूर्वक अघि बढाउने प्रतिवद्धता व्यक्त गरेका छन्। पूर्वप्रधानमन्त्री समेत रहेका प्रचण्डले उपनिर्वाचनलाई भ्रष्टाचार र सुशासनका पक्षको नयाँ संकल्पका रुपमा लिएको बताएका छन्। 'हाम्रो पार्टीले यो निर्वाचनलाई भ्रष्टाचारका विरुद्ध र सुशासनका पक्षको नयाँ सङ्कल्पको रुपमा लिएको थियो । खासगरी हाम्रो पार्टी नेतृत्वको सरकारले अघि सारेको सुशासन, सामाजिक न्याय र आर्थिक समृद्धिको एजेण्डालाई जनस्तरसम्म पुर्याउँदै पार्टीको आगामी बाटो र दृष्टिकोण सुस्पष्ट गर्ने अवसरको रुपमा उपनिर्वाचनलाई लिएका थियौं । निर्वाचित जनप्रतिनिधिको संख्या र जनमत दुबै हिसाबबाट पार्टीले उत्साहजनक सफलता प्राप्त गरेको छ ,'प्रचण्डले प्रेस वक्तव्यमा भनेका छन्,' विभिन्न स्थानमा बनेका अवाञ्छित गठबन्धनलाई समेत चिर्दै जनताले प्रकट गरेको उत्साहपूर्ण समर्थनलाई हाम्रो पार्टी उच्च सम्मान गर्दछ । यसबाट हाम्रो पार्टीले अघि सारेका एजेण्डा र अघि बढाउन खोजेको अभियानको जनताले अनुमोदन गरेको पुष्टि भएको छ ।' उनले संघीय लोकतान्त्रिक गणतन्त्रलाई थप सुदृढ बनाउन र राज्यबाट हुने सेवा प्रवाहलाई सरल र सहजरुपमा जनताको घरदैलोमा पुर्याउन महत्वपूर्ण दायित्व स्थानीय सरकारको काँधमा रहेको बताए। उनले भनेका छन्,' नेपाली जनताले गरेका विभिन्न आन्दोलनबाट प्राप्त राजनीतिक उपलब्धिहरुको रक्षा गर्दै संघीय लोकतान्त्रिक गणतन्त्रलाई थप सुदृढ बनाउन,फेरिएको व्यवस्थाअनुरुप जनताको अवस्था बदल्न र राज्यबाट हुने सेवा प्रवाहलाई सरल र सहजरुपमा जनताको घरदैलोमा पुर्याउन महत्वपूर्ण दायित्व स्थानीय सरकारको काँधमा छ । ' अध्यक्ष प्रचण्डले स्थानीय तहमा माओवादी केन्द्रले उत्कृष्ठ कार्य सम्पादन गर्दै आएको दावी गर्दै आगामी दिनमा पनि उत्कृष्ट काम गर्ने बताए। उनले उपनिर्वाचनमार्फत् जनताले प्रकट गरेको अभिमतलाई पार्टीले प्रतिष्पर्धा गर्न प्राप्त गरेको जनादेशका रुपमा लिएको बताएका छन्।"
चितवनका रवि बोपाराको अर्धशतक,"काठमाडौं : नेपाल प्रिमियर लिग (एनपीएल)अन्तर्गत मंगलबार भएको दोस्रो खेलमा पोखरा एभेन्जर्सविरुद्ध चितवनका रवि बोपाराले अर्धशतक प्रहार गरेका छन्। उनले ३६ बलमा समान ३ चौका र ३ छक्कासहित ५० रन पूरा गरेका हुन्। एनपीएलमा अर्धशतक प्रहार गर्ने उनी पाँचौं खेलाडी हुन्। यसअघि विराटनगरका मार्टिन गप्टिल, जनकपुरका अनिल शाह, लाहिरु मिलान्था र दिपेन्द्र सिंह ऐरीले अर्धशतक प्रहार गरेका थिए। पहिलो खेलमा रविले काठमाडौंविरुद्ध ११ रन बनाएका थिए।"
प्रधानमन्त्री ओली र चिनियाँ राष्ट्रपति सीबीच भेटवार्ता,"काठमाडौं : प्रधानमन्त्री केपी शर्मा ओलीले चिनियाँ राष्ट्रपति सी जिङपिङसँग भेटवार्ता गरेका छन्। चीनको औपचारिक भ्रमणमा रहेका प्रधानमन्त्री ओलीले चीनका राष्ट्रपति सीसँग बेइजिङको देउताइ स्टेट गेस्ट हाउसको भिल्ला नम्बर १२ मा भेटवार्ता गरेको प्रधानमन्त्रीको सचिवालयले जनाएको छ। भेटघाटका क्रममा उनीहरूबीच आपसी सहकार्य,दुई देशबीचको सम्बन्धलगायत विषयमा छलफल भएको थियो। भेटका क्रममा सीले प्रधानमन्त्री ओलीसँग नेपालको पछिल्लो राजनीतिक,आर्थिक र सामाजिक अवस्थाका बारेमा चासो राखेका थिए। राष्ट्रपति सीसँगको भेटवार्ताअघि प्रधानमन्त्री ओली र चिनियाँ प्रधानमन्त्री लीबीच भेटवार्ता भएको थियो । भेटका क्रममा उनीहरूबीच विभिन्न ८ वटा विषयमा सहयोग र सहकार्यसम्बन्धी सहमतिपत्रमा हस्ताक्षर भएको छ । प्रधानमन्त्री ओली चिनियाँ समकक्षी ली छ्याङको निमन्त्रणमा मंगलबार हिमालयन एयरलाइन्सको चार्टर्ड विमानबाट बेइजिङ गएका थिए। चौथो पटक गत असारमा प्रधानमन्त्री बने यता एमाले अध्यक्ष ओलीको यो चीन भ्रमण राजनीतिक हिसावले पहिलो हो । प्रधानमन्त्रीको हैसियतमा ओली २०७३ र २०७५ मा चीन गएका थिए । असारमा प्रधानमन्त्री बनेयता भने प्रधानमन्त्री ओली संयुक्त राष्ट्रसंघको महासभामा भाग लिन न्यूयोर्क गएका थिए ।"
स्वतन्त्र कानुन व्यवसायी मञ्चले बारलाई किन बुझायो ज्ञापनपत्र ?,"काठमाडौं : न्याय परिषद् सदस्य नियुक्तिमा पारदर्शीता कायम हुनुपर्ने माग राख्दै स्वतन्त्र कानुन व्यवसायी मञ्चले नेपाल बार एशोसिएसनलाई ज्ञापनपत्र बुझाएको छ । बार एशोसिएसनका तर्फबाट न्यायपरिषद् सदस्य सिफारिस गर्दा सार्वजनिक सुनुवाई गर्नुपर्ने र पारदर्शीता कायम हुनुपर्ने माग राख्दै मञ्चले ज्ञापन पत्र बुझाएको हो । त्यस्तै, मञ्चले इकाई बार एशोसिएसनको सदस्यता लिन कानुन व्यवसायीले सदस्यता फर्म बुझाउन सिफारिस गर्नुपर्ने, जिल्ल तथा उच्च अदालत बार इकाईको सदस्यता लिँदा आवश्यक कागजात,योग्यता र दस्तुरमा एकरुपता कायम गर्नुपर्ने माग समेत राखेको छ । त्यस्तै,निर्वाचनमा प्रयोग हुने मतपत्रमा प्यानल अनुसार सिरियल राख्ने व्यवस्था हटाई नाम अनुसार व्यवस्था गर्नुपर्ने समेत मञ्चले माग राखेको छ । मञ्चको ज्ञापन पत्र बुझ्दै बार अध्यक्ष गोपालकृष्ण घिमिरेले न्याय परिषद्मा कुनै दाग नलागेको र सिनियर कानुनविदलाई पठाउने कोशिस गरेको बताए । न्याय परिषद् सदस्यका विषयमा सुनुवाइ गर्ने विषयमा बार सकारात्मक रहेको उनको भनाइ छ । मञ्चले आफ्ना मागका विषयमा मंसिर २६ गतेभित्र सुनुवाइ नभए पुस १ गतदेखि बारमा अनिश्चितकालीन धर्ना दिने,पुस ३ गते बार अध्यक्षको कार्यकक्षमा तालाबन्दी गर्ने र पुस ५ गते बारको मुल प्रवेशद्वारमा तालाबन्दी गर्ने चेतावनी दिएको छ ।"
लक्ष्मी सनराइज बैंकको डिजिटल डिसेम्बर २०२४ अभियान सुरु,"काठमाडौं : लक्ष्मी सनराइज बैंकको डिजिटल बैंकिङ प्रवर्द्धन गर्ने वार्षिक अभियानको छैठौं संस्करण अभियान सुरु भएको छ। सहजताको नयाँ परिभाषा उपहार सँगै नाराको साथ यस अभियानले बैंकका ग्राहक तथा उपभोक्ता लाई डिसेम्बर महिनाभरी डिजिटल बैंकिङ अपनाउन प्रोत्साहन गर्नका लागी विभिन्न अफरहरू प्रदान गर्नुका साथै विभिन्न स्थानहरूमा वित्तीय साक्षरता बढाउन कार्यक्रमहरू पनि गर्ने छ। बैंकका ग्राहकहरूलाई विशेष अफर: सरलीकृत कर दाखिला: डिसेम्बर महिनाभरी मोबाइल मनी मार्फत आफ्नो (स्थायी लेखा नम्बर) वा राष्ट्रिय परिचयपत्रको विवरण अद्यावधिक गरी १०० रुपैयाँ वा बढीको मोबाइल रिचार्ज गर्ने ग्राहकहरूले बैंकबाट थप १०० रुपैयाँको रिचार्ज प्राप्त गर्नेछन्। आफ्नो खातामा यसरी प्यान वा एनआईडी अपडेट गर्नाले आफ्नो निक्षेपमा आर्जित ब्याजको कर कट्टी सजिलै प्रविष्ट हुनुका साथै अन्य फाइदाहरू पनि हुन्छन्। सहज बिजुली बिल भुक्तानी: मोबाइल मनी प्रयोगकर्ताहरूले सजिलै एउटा मिसकल मार्फत आफ्नो बिजुलीको बिल तिर्न सक्नेछन्। मोबाइल मनी एपबाटै सो सेवामा आबद्ध भई डिसेम्बर महिनाभरी मिसकल मार्फत बिल भुक्तानी गर्ने ग्राहकहरूले पनि १०० रुपैयाँ रिचार्ज प्राप्त गर्न सक्ने छन्। क्रेडिट कार्डमा विशेष अफर: तोकिएको योग्यता पुगेका ग्राहकहरूले डिसेम्बर महिनाभरी क्रेडिट कार्डको आवेदन दिई सो सेवा लिएमा जारी शुल्क साथै ५ वर्षको वार्षिक शुल्कमा पनि छुट पाउनेछन्। लचिलो वित्तीय समाधान: आज किनौं, भोलि तिरौं: क्रेडिट कार्ड ग्राहकहरूले डिसेम्बर महिनाभरी आफ्नो क्रेडिट कार्ड प्रयोग गरी ३० हजार रुपैयाँभन्दा बढीको खरिद गरेमा बिना कुनै प्रोसेसिङ शुल्क र ब्याज बिनै सो भुक्तानीलाई सरल किस्ताबन्दीहरूमा विभाजन गर्न सक्नेछन्। अन्तरबोर्डर भुक्तानी सेवा: लक्ष्मी सनराइज बैंकका क्यूआर सेवाग्राही व्यवसायीहरूले विभिन्न भारतीय मोबाइल वालेट मार्फत डिसेम्बर महिनाभरी भुक्तानी लिँदा लक्की ड्रद्वारा विभिन्न पुरस्कारहरू जित्न सक्नेछन्। वित्तीय शिक्षा कार्यक्रम : यस अभियानको एक मुख्य भाग डिजिटल संवादपनि रहेको छ। जसअन्तर्गत बैंकले अन्य डिजिटल वित्तीय सेवाप्रदायकहरूसँगको सहकार्यमा देशका विभिन्न स्थानहरूमा वित्तीय चेतना सम्बन्धी अन्तरक्रियात्मक कार्यक्रमहरू आयोजना गर्नेछ। यी कार्यक्रमहरू वित्तीय साक्षरता, डिजिटल बैंकिङ सुरक्षा र नविनतम डिजिटल बैंकिङ सुविधाहरू लगायतका विषयहरूमा केन्द्रित हुनेछन्। यस्तै चेतनामूलक पहलहरूसँग विभिन्न प्रवर्द्धनात्मक कार्यक्रमहरूको माध्यमबाट यस अभियानले डिजिटल बैंकिङलाई सबैका लागि थप सुलभ, सुविधाजनक र सुरक्षित बनाउने लक्ष्य राखेको छ।"
चितवनले पोखरालाई दियो १६२ रनको लक्ष्य,"काठमाडौं : नेपाल प्रिमियर लिग (एनपीएल) अन्तर्गत मंगलबारको दोस्रो खेलमा चितवन राइनोजले पोखरा एभेन्जर्सलाई १६२ रनको विजयी लक्ष्य प्रस्तुत गरेको छ। कीर्तिपुरस्थित टियु क्रिकेट मैदानमा टस हारेर ब्याटिङ गरेको चितवनले निर्धारित २० ओभर ७ विकेट गुमाउँदै १६१ रन बनायो। पावरप्लेमा चितवनले ३ विकेट गुमाउँदै ५० रन बनाएको थियो। त्यसपछि चितवनको स्कोर उकास्न चौथो विकेटका लागि कप्तान कुशल मल्ल र रवि बोपाराले ६८ रनको साझेदारी गरेका थिए। व्याक्तिगत तर्फ चितवनका लागि रवि बोपाराले ५१ रन बनाए। पहिलो ओभरको पाँचौं बलमा विपिन खत्रीले दिपक बोहोरालाई २ रनमाबोल्ड गरे। दोस्रो विकेटको रूपमा हसन इसाखिल १० बलमा १ चौका र १ छक्का सहित १४ रन बनाए। विपिनले उनलाई कुशल भुर्तेलको हातमा क्याच गराए। तेस्रो विकेटको रुपमा लुक बेन्केन्स्टाइन १३ बलमा १ चौका र २ छक्का प्रहार गरि १६ रनमा बस डी लिडेको बलमा कुशल भुर्तेलको हातबाट क्याच आउट भए। रवि बोपाराले १५३ ओभरमा ३६ बलमा समान ३ चौका र ३ छक्कासहित ५० रन पूरा गरेका हुन्। सोही ओभरको अन्तिम बलमा ठुलो सट खेल्ने धुनमा उनी क्रिच्लेको हातबाट क्याच आउट भए। १६२ ओभरमा बास डी लेडेले सोहिल तान्भिरलाई डक आउट गरे। सातौं विकेट सन्तोष कार्कीको गयो। उनी १३ बलमा ११ रन बनाएर रेफरको बलमा विपिन कार्कीको हातमा क्याच भए। पोखराका लागि बास डी लेडे, रेमोन रेफर र विपिन खत्रीले समान २२ विकेट लिए। सागर ढकालले १ विकेट लिए। आजको पहिलो खेलमा सुदूरपश्चिमले विराटनगर किङ्ग्सलाई ९० रनले हराएको हो।"
पत्रकार महासंघ बागमती प्रदेश र मकवानपुर शाखामा प्रेस चौतारीले लगायो ताला,"हेटौंडा : नेपाल पत्रकार महासंघको सदस्यता वितरणमा पत्रकार महासंघले पक्षपात गरेको भन्दै बागमती प्रदेश पत्रकार महासंघको कार्यालय र मकवानपुर शाखाको कार्यालयमा प्रेस चौतारीले ताला लगाएको छ । बुधबार बिहान महासंघका दुईवटा कार्यालयमा तालाबन्दी गरिएको हो । प्रेस चौतारी मकवानपुर शाखाको अगुवाइमा महासंघको कार्यालयमा तालाबन्दी गरिएको हो । प्रेस चौतारीले नेपाल पत्रकार महासंघ बागमती प्रदेश समिति र नेपाल पत्रकार महासंघ मकवानपुर शाखामा तालाबन्दी गरेको प्रेसचौतारी मकवानपुरका अध्यक्ष बालकृष्ण अधिकारीले बताए । पक्षपाती ढंगले क्रियाशिल पत्रकारको सदस्य वितरणमा महासंघ मकवानपुर शाखा, बागमती प्रदेश समिति र केन्द्रीय समितिले समेत वेवास्ता गरेको र पत्रकारिता क्षेत्रमा कामै नगरेकाहरुलाई महासंघको सदस्यता बनाएको भन्दै अनिश्चितकालिन तालाबन्दी गरिएको उनले बताए । प्रेस चौतारीले यस्ता मागहरू राख्दै तालाबन्दी गर्दै आएको छ।"
"बीबीसीद्वारा १०० महिला छनौट, नेपालकी शिलशिला परिन्","बीबीसीले सन २०२४ सालको उत्कृष्ट १०० महिलाको सूचि सार्वजनिक गरेको छ। विश्वभरका १०० प्रेरणादायी र प्रतिभाशाली महिलाको सूची सार्वजनिक गरेको हो। यसमा पर्यावरण, संस्कृति र शिक्षा, मनोरञ्जन, खेलकुद, राजनीति, वकालत, विज्ञान, स्वास्थ्य र प्रविधि जस्ता क्षेत्रमा रहेर योगदान पुर्याएका महिलाहरु समावेश छन्। सूचीमा परेका सबै महिलाहरुले आफ्नो क्षेत्रबाट समाज तथा विश्ववलाई नै सकारात्मक योगदान दिएका छन्। त्यो सूचीमा नेपालकी शिलशिला आचार्य पनि परेकी छन्। शिलशिलाले नेपालमा सबैभन्दा ठूलो प्लास्टिक रिसाइक्लिङ्ग नेटवर्क सञ्चालन गरेकी छन्। उनको फोहोर व्यवस्थापन व्यवसाय, अवनी भेन्चर्सले विपन्न व्यक्तिहरूलाई रोजगारी प्रदान गर्नुका साथै र हरित क्षेत्रमा महिला सहभागिता बढाउनमा केन्द्रित रहेको मानिन्छ। सन् २०१४ मा सञ्चालित धन्यवाद, म मेरो झोला बोक्छु अभियानमा शिलशिला आचार्यले महत्वपूर्ण भूमिका निर्वाह गरेकी थिइन्। त्यसपछि प्लाष्टिकको झोलामा विभिन्न ठाउँमा प्रतिबन्ध लगाइएको थियो। जलवायु तथा फोहोरमैला व्यवस्थापन सम्बन्धी सचेतना अभियान चलाउने शिलशिलाले हिमालमा पर्वतारोहीले छोडेको फोहोर सफा गर्ने वार्षिक अभियानमा पनि योगदान दिएकी छिन्। सन् २०१९ देखि हालसम्म उनले हिमालबाट ११९ टन फोहोर निकालिसकेकी छन्। आफ्नो कामबाट शिलशिलाले जम्मा भएको फोहोरलाई रिसायकल गर्छिन्। हस्तशिल्पमा विज्ञ महिलाहरूले यस फोहोरबाट टोकरी, चटाई र कृत्रिम गहनाहरू तयार पार्छन्, जसले उनीहरूको जीविकोपार्जनमा पनि मद्दत गर्दछ।"
भरुवा बन्दुकसहित एकजना पक्राउ,विराटनगर : भरुवा बन्दुकसहित मोरङको सुनवर्षीबाट प्रहरीले मंगलबार दिउँसो एकजनालाई पक्राउ गरेको छ। प्रहरीका अनुसार सुनवर्षी नगरपालिका७ बरडंगाका ओमप्रकाश यादवर्लाई पक्राउ गरिएको हो । यादवको घरमा इलाका प्रहरी कार्यालय रंगेलीका इन्स्पेक्टर सन्तोषकुमार खड्का नेतृत्वको टोलीले दिउँसो १२: १५ बजेतिर छापा हानेको थियो । त्यस क्रममा यादवको घरमा बन्दुक भेटिएको हो । बन्दुकसहित यादवलाई पक्राउ गरेर प्रहरीले अनुसन्धानको थप प्रक्रिया अघि बढाएको छ ।
चितवनको सरकारी वकिल कार्यालयमा रविको बयान सुरु,"चितवन : चितवनको सरकारी वकिल कार्यालयमा रवि लामिछानेको बयान सुरु भएको छ । सहकारी ठगी आरोपमा पक्राउ परेका पूर्व उपप्रधान तथा गृह मन्त्री एवं राष्ट्रिय स्वतन्त्र पार्टीका सभापति लामिछानेलाई बयानका लागि आज बिहान चितवन ल्याइएको हो। बुद्ध एयरको पहिलो उडानमार्फत लामिछानेलाई चितवन ल्याइएको जिल्ला प्रहरी कार्यालय चितवनका प्रमुख प्रहरी उपरीक्षक गौतम मिश्रले जानकारी दिए। सहकारीको रकम गोर्खा मिडिया नेटवर्क प्रा लीमा अपचलन गरेको आरोपमा लामिछानेलाई कात्तिक २ गते पक्राउ गरिएको थियो । पोखराको सूर्यदर्शन सहकारीमा वचतकर्ताको रकम अपचलन गरेको आरोपमा लामिछानेलाई कास्की प्रहरीले पक्राउ गरेको थियो । चितवनमा सहारा सहकारीको रकम अपचलन गरेको आरोपमा बयानका लागि चितवन ल्याइएको हो । यस सहकारीबाट रु ४२ करोड रकम पाँचवटा कम्पनीमा गएको प्रहरीले जनाएको छ । प्रहरी उपरीक्षक मिश्रका अनुसार हिनामिना भएको रकममध्ये १० करोड ८० लाख गोर्खा मिडिया नेटवर्कमा गएको देखिन्छ । यस अघि लामिछानेलाई बुटवलको सुप्रिम सहकारी र काठमाडौंको स्वर्णलक्ष्मि सहकारीका बचत अपचलन गरेको आरोपमा बयान लिइसकिएको छ । लामिछानेलाई चितवन ल्याउने क्रममा सुरक्षाका लागि भरतपुर विमानस्थलमा ठूलो संख्यामा सुरक्षाकर्मी परिचालन गरिएको थियो । रविका समर्थकहरू विमानस्थलबाहिर पुगेर नाराबाजी गरेपछि प्रहरी र रविका समर्थकबीच धकेलाधकेलसमेत भएको थियो । साहारा चितवन बहुउद्देश्यीय सहकारीको रकम अपचलनको विषयमा पीडितहरूले पछिल्लो पटक मंसिर ५ गते रास्वपा सभापति लामिछानेसहित १० जनाविरुद्ध पूरक जाहेरी दिएका थिए । मंसिर ७ गते चितवनमा पक्राउ पुर्जी जारी गरिएको थियो । साहरा चितवन बहुउद्देश्यीय सहकारी लिमिटेडको रकम हिनामिना गरेको आरोपमा चितवन प्रहरीमा मंसिर ५ गते पूरक निवेदन दर्ता भएपछि बयानको लागि काठमाडौंबाट लामिछानेलाई सिधैँ चितवन ल्याइएको थियो । तत्कालीन गार्खा मिडिया प्रालिका सञ्चालक, सेयर होल्डर तथा प्रबन्ध निर्देशक रवि लामिछानेलाई सहकारी रकम हिनामिना गरेको आरोप छ । प्रहरीले उनीमाथि सम्पति शुद्धीकरण तथा संगठित अपराधमा पनि मुद्दा चलाउने तयारी स्वरुप बयान गरिरहेको छ। चितवनका प्रहरी प्रमुख एसपी गौतम मिश्रका अनुसार प्रहरीले जिल्ला प्रहरी कार्यालयमा बयानका लागि आवश्यक कागजात मिलाएपछि सरकारी वकिल कार्यालयमा लगिएको बताए। चितवन लामिछानेको निर्वाचन क्षेत्र पनि हो । सहारा चितवन सहकारीकै रकम हिनामिना अभियोगमा पूर्व डिआइजी छविलाल जोशी र नेचर हव इन्टरनेशनल प्रालिमा आबद्ध रामबहादुर खनाललाई आइतबार र सोमबार बयान लिइएको छ । उनीहरूलाई आइतबार चितवन ल्याएर हिजो बयान सकिएको थियो।"
पावरप्लेमा चितवनको मध्यम सुरुवात,काठमाडौं : नेपाल प्रिमियर लिग (एनपीएल)अन्तर्गत मंगलबारको दोस्रो खेलमा चितवन राइनोजले मध्यम सुरुवात गरेको छ। चितवनले पावरप्लेमा चितवनले ३ विकेट गुमाउँदै ५० रन बनाएको छ। पहिलो ओभरको पाँचौं बलमा विपिन खत्रीले दीपक बोहोरालाई २ रनमाबोल्ड गरे। दोस्रो विकेटको रूपमा हसन इसाखिल १० बलमा १ चौका र १ छक्कासहित १४ रन बनाए। विपिनले उनलाई कुशल भुर्तेलको हातमा क्याच गराए। तेस्रो विकेटको रूपमा लुक बेन्केन्स्टाइन १३ बलमा १ चौका र २ छक्का प्रहार गरी १६ रनमा बस डी लिडेको बलमा कुशल भुर्तेलको हातबाट क्याच आउट भए। हालः क्रिजमा कुशल मल्ल १२ र रवि बोपारा ४ रनमा खेलिरहेका छन्।
"विराटनगरलाई दोस्रो झट्का, निकोलस पनि आउट",काठमाडौं : विराटनगर किंग्सलाई दोस्रो झट्का लागेको छ। निकोलस किर्टन पनि आउट भएका छन्। उनी ९ बलमा ५ रन बनाएर आउट भएका हुन्। यसअघि मार्टिन गुप्टेल पहिलो ओभरमै बोल्ड भएका थिए। उनलाई स्कट कुग्गेलेइजिनले बोल्ड गरेका हुन्। सुदूरपश्चिमले विराटनगरलाई १८३ रनको विजय लक्ष्य प्रस्तुत गरेको छ।
"बसियो ग्रामीण भ्याकेसन रेन्टल, होटल र लजलाई गर्दै डिजिटल","काठमाडौं : केही महिनाअगाडि मात्र बजारमा आएको नेपालको पहिलो भ्याकेसन रेन्टल एप बसियोले विस्तारै पर्यटन क्षेत्रमा आफ्नो पहिचान बनाउँदै गएको छ। पर्यटन र स्थानीय समुदायबीचको खाडल कम गर्नका लागि बासियोले विश्वव्यापी रूपमा सफल भ्याकेसन रेन्टलको अवधारणालाई नेपालको अनौठोपन र आवश्यकताअनुसार अनुकूल बनाएको छ। यसले ग्रामीण क्षेत्रका होमस्टे साथै सानाठूला होटल र लजलाई डिजिटल पहुँच प्रदान गर्नुका साथै पर्यटकहरूलाई मौलिक यात्राको अनुभव प्रदान गर्छ। के हो भ्याकेसन रेन्टल ? भ्याकेसन रेन्टल भनेको पर्यटकहरूले छुट्टी मनाउनका लागि सस्तो र आरामदायक विकल्पको रूपमा होमस्टे, निजी घर, लज, फ्ल्याट वा अन्य प्रकारका आवासहरू भाडामा लिने पल्याटफर्म हो। यो परम्परागत होटलभन्दा फरक विकल्प हो जसमा पर्यटकहरूले स्थानीय संस्कृति, खाना, र जीवनशैलीलाई नजिकबाट अनुभव गर्ने अवसर प्रदान गर्छ। यस प्रकारको सेवा विशेषगरी परिवार, साथीहरूको समूह वा लामो समयसम्म बस्न चाहने पर्यटकहरूका लागि लोकप्रिय छ। नेपालको पहिलो भ्याकेसन रेन्टल प्लेटफर्म बसियो ले पर्यटकहरूलाई सुरक्षित, सजिलो र लाभदायक तरिकाले आवासको सुविधा प्रदान गर्दै आएको छ। बसियोले स्थानीय समुदाय, महिलाद्वारा सञ्चालित होमस्टे, सस्तो होटलदेखि पाँचतारे होटलहरूलाई आफ्नो प्लेटफर्ममा समेट्दै नेपालका स्थानीय व्यवसायको डिजिटल पहुँचलाई विस्तार गर्न मद्दत गरिरहेको छ। विश्वव्यापी रूपमा भ्याकेसन रेन्टलको बढ्दो ट्रेन्डलाई पछ्याउँदै, बसियोले नेपालका पर्यटक र स्थानीय व्यवसायबीचको पुलको रूपमा काम गरिरहेको छ र नेपालको पर्यटन उद्योगलाई नयाँ युगमा प्रवेश गराउन महŒवपूर्ण भूमिका खेलेको छ। बसियो आवश्यकता किन ? बसियोका प्रमुख कार्यकारी अधिकृत दीपक पौडेल भन्छन्, नेपालमा घुम्न आउने पर्यटकहरूका लागि बजेटअनुकूल र विश्वासिलो आवास खोज्ने एउटा राम्रो प्लेटफर्मको अभाव थियो। बसियो प्लेटफर्म त्यसैलाई मध्यनजर गरेर तयार पारिएको हो, ताकि कुनै पनि पर्यटकहरूलाई नेपाल घुम्दा सानो होमस्टे र लजदेखि ठूला होटल एकै ठाउँमा खोज्न र बुकिङ गर्न सजिलो होस्। विदेशी प्लेटफर्महरूबाट बुकिङ गर्दा हरेक वर्ष नेपालबाट ठूलो रकम बाहिर जान्छ। यो नेपालको आर्थिक विकासका लागि पक्कै पनि राम्रो विषय होइन। साथै नेपाली अन्तरिक पर्यटकहरूले विदेशी प्लेटफर्मबाट बुकिङ गरेर पैसा तिर्न आवश्यक पर्ने नेपाली पेमेन्ट गेटवेहरूलाई सपोर्ट गर्दैनन्, जसको कारण ती एपहरू नेपाली प्रयोगकर्ताहरूका लागि उपयोगी हुँदैनन्। त्यसको समाधानका रूपमा बसियोले खल्ती, आईएमी पे र मोरु वालेटजस्ता नेपाली पेमेन्टका विकल्पहरू राखेको छ। साथै, अन्तर्राष्ट्रिय पेमेन्ट सपोर्टको तयारीमा पनि छ ताकि निकट भविष्यमा नै स्वदेश र विदेशमा रहेका नेपालीहरू साथै नेपाल भ्रमण गर्न आउने विदेशी पर्यटकहरूले बसियोबाट बस्ने स्थानहरू सजिलै बुक गर्न सक्नेछन्। बसियोको विशेषता भनेकै क्यासलेस भुक्तानी प्रणालीलाई प्रवद्र्धन गर्नु हो। अर्कोतर्फ बसियो को उद्देश्य भनेको साना व्यवसायलाई उत्थान गर्दै नेपालको पर्यटन उद्योगलाई दिगो बनाउनु हो। बसियोले आफ्ना होस्टहरूलाई कसरी ग्राहकलाई उत्कृष्ट सेवा प्रदान गर्ने, आफ्नो व्यवसायलाई कसरी व्यवस्थापन गर्ने, डिजिटल प्रविधि कसरी अपनाउनेदेखि हस्पिटालिटीसँग सम्बन्धित प्रशिक्षण प्रदान गरेर सेवास्तर सुधार गर्न मद्दत गर्छ। साथै स्थानीय स्तरमा सञ्चालन भइरहेका ससाना व्यवसायहरूलाई व्यावसायिक रूपान्तरण गर्न मद्दत गर्छ। बसियोको सुरुवात कसरी भयो ? अमेरिकीबाट कम्प्युटर साइन्समा पीएचडी गरेका दाइ डारमेश पौडेल र पुल्चोक इन्जिनिएरिङ कलेजबाट कम्प्युटर इन्जिनियरिङमा स्नातकोत्तर गरेका भाइ दीपक पौडेल सूचना प्रविधि क्षेत्रमा एक दशक बिताइसकेका छन्। उनीहरूको सधैं साझा सपना थियो आफ्नो समाज र समुदायका लागि अर्थपूर्ण काम गर्ने। जब अमेरिका बसाइको क्रममा रमेश भ्याकेसन रेन्टल एपको अवधारणासँग पहिलो पटक परिचित भए, उनी यसमा आकर्षित भए। जहिले म यात्रा गर्थें, म भ्याकेसन रेन्टलमै बस्थें। परम्परागत होटलभन्दा भिन्न, भ्याकेसन रेन्टलमा स्थानीय विशेषता र आकर्षण हुन्छ, डा पौडेल भन्छन्। भ्याकेसन रेन्टल र अनलाइन ट्राभल इजेन्टका लागि विभिन्न एपहरू विश्वव्यापी रूपमा लोकप्रिय छन तर सधैं एउटै कथा दोहोरिन्छ ः ठूल्ठूला प्राविधिक कम्पनीहरूले संसारभरिका देशमा पर्यटन कसरी चल्नुपर्छ भन्ने कुरा एउटा कोठामा बसेर निर्धारण गर्छन्, डा पौडेल भन्छन्, मैले सोच्न थालेँ, भ्याकेसन रेन्टललाई नेपालजस्तो स्थानका लागि कसरी पुनः परिभाषित गर्न सकिन्छ जहाँ गहिरो परम्परा, सीमित पूर्वाधार र धेरै सम्भावनाहरू भएका तर उपयोग नगरिएका पर्यटन उद्योग छन्। डा पौडेलले आफ्नो विचार आफ्नो भाइ, दीपकसँग बाँडे। दीपक नेपालकै प्रतिष्ठित सफ्टवेयर कम्पनीमा वरिष्ठ सफ्टवेयर डेभलपरको रूपमा काम गरिरहेका थिए। प्रविधिप्रतिको साझा रुचि र केही अर्थपूर्ण निर्माण गर्ने लक्ष्यले उनीहरूलाई एकै ठाउँमा ल्यायो। दुई वर्षको मेहनतको परिणामस्वरूप बसियो बनेको छ, जसले नेपालको पर्यटन क्षेत्रलाई रूपान्तरण गर्ने सम्भावना बोकेको छ। नेपालको सन्दर्भमा भ्याकेसन रेन्टललाई सीधै बुझ्ने हो भने होमस्टे नै हो। भ्याकेसन रेन्टल एप भने पनि बसियोमा होेटेल, लज र रिजोर्ट समावेश गर्नुको कारण प्रस्ट्याउँदै सीईओ दीपक भन्छन्, सुरु गर्दा हामीले बसियो होमस्टेका लागि भनेर सुरु गारेको थियौं तर पछि बुझ्दै जाँदा नेपालमा होटल र लजहरूले पनि आन्तरिक पर्यटकलाई अनलाइनमार्फत सेवा दिन नसकेको कुरा थाहा पाएपछि, बसियोमा होमस्टे र निजी बसोबास मात्र नभई, सबै प्रकारका आवासीय सम्पत्तिहरूको समन्वित बुकिङ प्लेटफर्मको रूपमा विकास गर्नुपर्ने सोच आयो, उनी थप्छन्, अलिकति बढी समय लगाएर भए पनि अहिले हामीले पर्यटन क्षेत्रले गर्व गर्न सक्ने पूर्ण प्लेटफर्म तयार गरेका छौं। पर्यटन नेपालको सबैभन्दा ठूला आर्थिक चालकहरूमध्ये एक हो, तर धेरैजसो समुदाय यसबाट वञ्चित छन्, दीपक भन्छन्, बसियोको लक्ष्य पर्यटनलाई विकेन्द्रित बनाउनु हो। हामी चाहन्छौं, पर्यटकहरू केवल काठमाडौं र पोखरामात्र हैन अन्नपूर्ण क्षेत्रमा एउटा सानो गाउँ भ्रमण गरुन्, बर्दियाका थारू बस्ती घुमून्, स्थानीय घरमा बसून् र सीधै त्यहाँका परिवारको जीवनयापनमा योगदान पुयाउन सकून्। हाम्रो लक्ष्य केवल भ्याकेसन रेन्टल प्लेटफर्म निर्माण गर्नु मात्र थिएनहामीले नेपालका लागि दिगो र समावेशी पर्यटन इकोसिस्टम निर्माण गर्न चाहन्थ्यौं, जसले पुस्तौंसम्म नेपाली पर्यटन व्यवसाहीलाई सशक्त बनाउन सक्छ, दुवै सहसंस्थापकले एक स्वरमा भने। अहिले बसियोमा चितवन, पोखरा, काठमाडौं र बुटवल गरी पाँच सयभन्दा धेरै आवास र ८ हजार कोठाहरू उपलब्ध छन्। सन् २०२५ को अन्त्यसम्ममा त्यो संख्यालाई १ हजार आवास र १५ हजार कोठासम्म पुयाउने लक्ष्य छ। बसियोको मुटु भनेको सशक्तीकरण हो। नेपालमा पर्यटन उद्योगलाई सही ढंगले सञ्चालन गर्न सके पर्यटनको मूलधारभन्दा बाहिरका स्थानीय व्यवसायीलाई प्रत्यक्ष लाभ दिन पनि सकिन्छ। अझ धेरै पर्यटकले अर्गानिक अनुभव खोजिरहेका छन्। उनीहरू स्थानीयजस्तै बाँच्न, संस्कृतिलाई बुझ्न र आफू जाने स्थानहरूमा योगदान गर्न चाहन्छन्, डा पौडेल भन्छन्, नेपालमा यस्ता अर्गानिक बसोबास प्रशस्त छन् र बसियो त्यसको प्रवेशद्वार हो। यी दुई नवप्रवर्तकहरूका लागि बसियो केवल व्यापारिक योजना मात्र होइन, यो उनीहरूको शिक्षा, अनुभव र सीपलाई प्रयोग गरी आफ्नो समुदायमा योगदान दिने माध्यम हो। कसरी गर्ने बुकिङ ? बसियो एप खोल्नुहोस् र तपाईंले जान चाहेको गन्तव्य (जस्तै पोखरा, काठमाडौं, चितवन, बुटवल) चयन गर्नुहोस्। त्यसपछि, तपाईंले स्थानको आधारमा हटलहरूको सूची देख्न सक्नुहुन्छ। उपलब्ध आवासहरूको सूचीबाट तपाईंको मनपर्ने आवास चयन गर्नुहोस्। चयन गरेको होटल वा आवासको बारेमा विस्तृत जानकारी जस्तै कोठाको प्रकार, मूल्य, सुविधाहरू, र ग्राहकहरूको प्रतिक्रिया पढ्नुहोस्। तपाईंको मनपर्ने होटलमा जानुहोस् र बुक नाऊ बटनमा क्लिक गर्नुहोस्। त्यसपछि पेमेन्ट प्रक्रिया पूरा गर्नुहोस्। तपाईंको सुविधाअनुसार पेमेन्ट विधि चयन गर्नुहोस्। बुकिङ गर्दा पैसा पूर्ण अथवा आंशिक रूपमा तिर्नपर्ने हुन्छ। पेमेन्ट सफल भएपछि तपाईंलाई बुकिङको कन्फर्मेसन नोटिफिकेसन इमेल र मोबाइलमा प्राप्त हुनेछ। यसरी, बसियोबाट होटल बुक गरी तपाईंको यात्रालाई सहज बनाउन सक्नुहुन्छ। हाल नयाँ ग्राहकलाई लक्षित गरेर आकर्षक छुट, रेफरल पुरस्कार र बुकिङ क्यासब्याकजस्ता सुविधा उपलब्घ छन्। बसियोमा आवास कसरी सूचीबद्ध गर्ने ? व्यवसायीहरूका लागि बसियोले छुट्टै वेबसाइट दिएको हुन्छ। व्यवसाहीहरूले आफ्नो आवासलाई बसियो एपको होस्टिङ मोडमा गएर पनि सूचीबद्ध गर्न सक्छन्। यसका लागि कुनै पनि शुल्क लाग्दैन। एप वा वेबसाइटमा लग इन् गरेपछि, तपाईंले आफ्नो ड्यासबोर्डमा विकल्प देखिने छ। त्यसमा क्लिक गर्नुहोस्। आवास थप्ने पृष्ठमा, तपाईंले आफ्नो आवासको नाम, स्थान, प्रकार (जस्तै होमस्टे, होटल, लज) कोठा संख्या, सुविधा, स्पष्ट र आकर्षक तस्बिर, दैनिक भाडा दर, नियम र अन्य महŒवपूर्ण जानकारी थप्नुहोस्। आवास थपेपछि बसियोको टिमले तपाईंको आवासको व्यवसाय दर्तालगायत अन्य विवरण सही र विश्वसनीय भए नभएको प्रमाणीकरण गर्छ। त्यसपछि, आवास बसियो प्लेटफर्ममा सूचीबद्ध हुनेछ र पर्यटकहरू यसलाई बुक गर्न सक्नेछन्। यदि तपाईं आफ्नो आवास बसियोमा सूचीबद्ध गर्न चाहनुहुन्छ भने, तपाईं बसियोसँग सम्पर्क गर्न सक्नुहुन्छ। कष्टमर सपोर्ट टोलीले हरेक प्रक्रियालाई सहजीकरण गर्नेछन्। जसरी बसियो बिस्तारै अघि बढ्दैछ, पर्यटकलाई नेपालको अनुभव गर्ने तरिकामा मात्र परिवर्तन गरिरहेको छैन, स्थानीय समुदायका लागि पर्यटनको भविष्यलाई पनि रूपान्तरण गरिरहेको छ। तपाईं पनि घुम्न जानु अगाडि कोठा बुकिङका लागि बसियो एपलाई गुगल प्ले स्टोर र एप्पल एप स्टोरबाट डाउनलोड गर्न सक्नुहुन्छ।"
पोखराले टस जितेर चितवनविरुद्ध बलिङ गर्ने,काठमाडौं : नेपाल प्रिमियर लिग (एनपीएल)को मंगलबार हुने दोस्रो खेलमा पोखरा एभेन्जर्सले चितवन राइनोजविरुद्ध टस जितेर फिल्डिङ गर्ने भएको छ। पोखराका कप्तान कुशल भुर्तेलले टस जितेर चितवनलाई ब्याटिङको निम्तो दिएका हुन्।
अपांगमैत्री सेवाको प्रवर्धन,"अपांगता भएका व्यक्तिहरूमा दीर्घकालीन संवेदी, शारीरिक, मनोसामाजिक, बौद्धिक वा अन्य कमजोरीहरू समावेश हुन्छन्। विश्व स्वास्थ्य संगठन (डब्लूएचओ) को अनुसार, विश्वव्यापी रूपमा महत्वपूर्ण अपांगता भएका व्यक्तिहरूको संख्या लगभग १ दशमलव ३ बिलियन छ। र यसले विश्वव्यापी जनसंख्याको १६ प्रतिशत प्रतिनिधित्व गर्दछ। यस तथ्यांकले अपांगताको मापन र अपांगता समावेशी स्वास्थ्य सेवाहरूको तत्काल प्राथमिकता देखाउँछ। अपांगता भएका व्यक्तिहरूको बहिष्करण र सीमान्तीकरणले सामाजिक भेदभाव र कलंकको अनुभव गराउँछ। अपांगता भएका महिलाहरू पुरुषहरूको तुलनामा सामाजिक बहिष्करणको बढी जोखिममा छन् र विशेष गरी लैंगिक हिंसाको जोखिममा छन्। अपांगता भएका व्यक्तिहरूको हेरचाह र उनीहरूका अभिभावकहरूले हेरचाह सेवाको एकल बुँदे मागप्रति सरकारको ध्यानाकर्षण गराउन दुई महिनाभन्दा बढी समय काठमाडौंमा प्रदर्शन गरिएको थियो। लामो आन्दोलनको यो अवस्थाको लागि सरकारको उदासीनता जिम्मेवार छ। श्रवणशक्ति नभएका, अन्धोपन, सेरेब्रल पाल्सी, अटिजम स्पेक्ट्रम डिसअर्डर, डाउन सिन्ड्रोम, बौद्धिक असक्षमता, मनोसामाजिक अपांगता, बहुअपांगता, र मेरुदण्डको कर्डको चोटसहितको दायरालाई समाहित गर्ने अपांगताले आफ्नो दैनिक कार्यका लागि फरकफरक रूपमा हेरचाह गर्ने सहायता चाहिन्छ। अपांगता भएका व्यक्तिहरूको बढ्दो संख्याले देशमा समुदायमा आधारित व्यावसायिक हेरचाह सेवाहरू लागू गर्न आवश्यक पर्ने आवश्यकतालाई जोड दिन्छ। हालैका वर्षहरूमा अपांगता भएका व्यक्तिहरूका लागि सरकार र अन्यहरूद्वारा सेवासुविधा र अवसरहरूको विनियोजन भएको देखिएको छ। यद्यपि, दुर्गम क्षेत्रहरूमा बसोबास गर्ने अपांगता भएका व्यक्तिहरूलाई समेट्ने गम्भीर र गहिरो अपांगता भएका व्यक्तिहरूको दुर्दशालाई सम्बोधन गर्न सकेको छैन। अपांग बालबालिका र वयस्कहरूको उल्लेखनीय संख्याले कैद, यातना, शारीरिक र यौन दुर्व्यवहार, खाना र स्वच्छ जीवनको वातावरणमा अपर्याप्त पहुँचसहित अकल्पनीय कठिनाइहरू सहनु परेको छ। हेरचाहकर्ताहरूले आत्मविश्वास बढाउने, आत्महेरचाह गर्ने सीपहरू निर्माण गर्ने, परिवार र समुदायमा एकीकरण गर्ने, सहयोगी, पालनपोषण गर्ने वातावरण सिर्जना गर्नुपर्छ। कार्यात्मक क्षमताहरू बढाउनमा महŒवपूर्ण भूमिका खेल्नुपर्छ। त्यसैले हेरचाहकर्ताहरूको लागि सीप विकास हुनुपर्ने जरुरी छ। नेपालले अपांगता भएका व्यक्तिहरूको अधिकारसम्बन्धी राष्ट्रसंघीय महासन्धिलगायत थुप्रै अन्तर्राष्ट्रिय मानवअधिकार सम्झौता र महासन्धिहरूमा हस्ताक्षर गरेको छ। यी कानुनहरूले समान आधारमा सबै नागरिकको मौलिक मानवअधिकारको रक्षा गर्ने लक्ष्य राख्छन्। अपांगता भएका व्यक्तिहरूलाई स्वतन्त्र रूपमा बाँच्न र समुदायमा समाहित हुनको लागि आवश्यक व्यक्तिगत सहायतासहित, आन्तरिक, आवासीय र अन्य सामुदायिक सहयोग सेवाहरूको दायरा उपलब्ध गराउन पर्दछ। सामुदायिक सेवाहरू र सामान्य जनताको लागि उपलब्ध सुविधाहरू समान रूपमा पहुँचयोग्य हुनुपर्छ। साथै, नेपालको संविधान, २०७२ ले समावेशिता र सामाजिक न्यायको परिकल्पना गर्दै प्रत्येक नागरिकलाई समानता, भेदभावविहीन र सम्मानपूर्वक बाँच्न पाउने हकलाई मौलिक हकको रूपमा सुनिश्चित गरेको छ। अपांगता भएका व्यक्तिहरूले अन्य नागरिकहरू सरह समानताका आधारमा यी अधिकारहरू उपभोग गर्न पाउनु पर्छ। हेरचाह सेवा र मानव संसाधनको बढ्दो आवश्यकतालाई ध्यानमा राख्दै प्रत्येक नगरपालिकाले हेरचाह सेवाहरू सुरु गर्नु आवश्यक छ। यो कार्यले आवश्यकतामा परेकाहरूलाई मात्र सहयोग गर्दैन, स्थानीय युवाहरूको लागि रोजगारीका अवसरहरू पनि सिर्जना गर्दछ। स्वास्थ्य सेवा प्रदायकहरूबीच अपांगताको सीमित ज्ञान र समझले अक्सर स्वास्थ्य सेवाहरूको समयमै र प्रभावकारी समन्वयलाई रोक्छ। अपांगता भएका व्यक्तिहरूको स्वास्थ्य हेरचाह आवश्यकताहरूलाई प्रभावकारी रूपमा कसरी व्यवस्थापन गर्ने भन्नेबारे पर्याप्त ज्ञान र सीपको अभाव कतिपयलाई हुन्छ। तसर्थ, अपांगता भएका व्यक्तिहरूको स्वास्थ्य सेवाको आवश्यकताको बारेमा चेतना बढाउन र सेवाहरूमा पहुँच सुधार गर्न अपांगताको बारेमा स्वास्थ्य सेवाकर्मीहरूको लागि शिक्षा र तालिम महत्वपूर्ण छ। अपांगता समावेशी स्वास्थ्य सेवाहरू सुदृढीकरणले विश्वव्यापी स्वास्थ्य कभरेजलाई अगाडि बढाउँछ। अपांगता भएका व्यक्तिहरूको स्वास्थ्य र कल्याणमा सुधार गर्छ। विभिन्न क्षेत्रीय सार्वजनिक स्वास्थ्य हस्तक्षेपहरू प्रयोग गर्दछ। र उनीहरूलाई प्रकोप वा स्वास्थ्य आपत्कालमा सुरक्षा गर्दछ। तसर्थ, नयाँ हस्तक्षेपहरूले स्वास्थ्य नीतिहरू र रणनीतिक कार्य योजनाहरूको केन्द्रमा अपांगता भएका व्यक्तिहरूको लागि स्वास्थ्य समानता समावेश गर्नुपर्छ। सबैभन्दा महŒवपूर्ण कुरा, सबै तहमा अपांगता समावेशी स्वास्थ्य सेवाको योजना र कार्यान्वयन गर्दा अपांगता भएका व्यक्तिहरूको सशक्तीकरण र अर्थपूर्ण सहभागिता सुनिश्चित गर्न जरुरी छ। संसद्मा अपांगता भएका व्यक्तिको प्रतिनिधित्व न्यून छ। राष्ट्रियसभा निर्वाचनमा विभिन्न राजनीतिक दलले संघ, प्रदेश र स्थानीय तहमा जनसम्पर्कलगायतका अधिकारको प्रत्याभूति गरेको भन्दै घोषणापत्र जारी गरे पनि अपांगता भएका व्यक्ति अवसरबाट वञ्चित भएको आरोप छ। संविधानको धारा ८६ ले निर्वाचनमा उम्मेदवारी घोषणा गर्दा अपांगता भएका व्यक्तिको प्रतिनिधित्व सुनिश्चित गरेको छ। संसद्मा अपांगता भएका व्यक्तिको प्रतिनिधित्व नहुनुमा राजनीतिक दलको उदासीनता र जिम्मेवारी नभएको आरोप छ। सरकारले अपांगता भएका व्यक्तिको अधिकार संरक्षण गर्ने प्रतिबद्धतासहितको अपांगता भएका व्यक्तिको अधिकारसम्बन्धी महासन्धि, २००६ लाई अनुमोदन गरेको छ। तर, यसको प्रभावकारी कार्यान्वयन हुन नसकेको अवस्था छ। संविधानको धारा ८४ (३) ले राजनीतिक दल गठन र सदस्यता बाँडफाँडमा अपांगता भएका व्यक्तिको सहभागिता सुनिश्चित गरेको छ।"
"विराटनगरलाई पहिलो ओभरमै झट्का, मार्टिन गुप्टेल भए बोल्ड",काठमाडौं : विराटनगर किंग्सलाई पहिलो ओभरमै झट्का लागेको छ। मार्टिन गुप्टेल पहिलो बलमै बोल्ड भएका छन्। उनलाई स्कट कुग्गेलेइजिनले बोल्ड गरेका हुन्। जनकपुरविरुद्धको पहिलो खेलमा मार्टिनले ५५ रनको अर्धशतकीय पाली खेलेका थिए। सुदूरपश्चिमले विराटनगरलाई १८३ रनको विजय लक्ष्य प्रस्तुत गरेको छ।
"दुई कुशलबीच भीडन्त, सुखद सुरुवात गर्न चाहन्छ पोखरा","काठमाडौं : नेपाल प्रिमियर लिग (एनपीएल)को मंगलबार हुने दोस्रो खेलमा चितवन राइनोजले पोखरा एभेन्जर्ससँग खेल्दैछ। यो ब्याटलमा दुई कुशलको महासंग्राम हुनेछ। दुवै आक्रमक ब्याटरले एक अर्काको सामना गर्नेछन्। कुशल भुर्तेलले पोखरा एभेन्जर्सको कप्तानी गर्नेछन् भने कुशल मल्लले चितवन राइनोजको कप्तानी सम्हाल्नेछन्। यस्तो छ पोखरा टिम पोखराको टिममा ब्याटिङमा कुशल आफैंले जिम्मेवारी सम्हाल्नु पर्छ। कुशलले नेपाली राष्ट्रिय टिमको अनुभवलाई यसपटक पोखराको नेतृत्वमा देखाउन सक्नुपर्छ। उनी आफैं टी२० मा राम्रो खेल्न सक्ने ब्याटर हुन्। विशेषतः ठूलो सट खेल्न मन पराउने कुशलले चितवनसँग खेल्दा टिमको रन उकास्ने गरि खेल्नुपर्छ। ओपनर ब्याटर उनले पावरप्लेको उपयोगमा ध्यान दिन सक्नुपर्छ। दिलिप नाथ अर्का विकेट किपर ब्याटर हुन्। नेपाल पुलिस क्लबबाट खेल्ने यी खेलाडीले आफ्नो क्षमता देखाउन र गुमेको आफ्नो नेपाली क्रिकेटको पहिचान खोज्न यो प्रतियोगिताले मद्धत गर्नेछ। नेदरल्यान्डका ब्याटिङ अलराउन्डर बस डी लेडीले पनि आफ्नो क्षमता नेपाली भूमिमा देखाउन ब्याट घुमाउनै पर्छ। अन्तर्राष्ट्रिय क्रिकेटको अनुभव उनले त्रीवीमा देखाउन सके पोखराको लागि राम्रो हुनेछ। वेष्ट इन्डिजका बाँया हाते ब्याटिङ अलराउन्डर रेमोन रेफर २ दर्जनभन्दा बढी विदेशी लिग खेलेको अनुभव छ। उनसले वेष्ट इन्डिजका लागि जम्मा ३ वटा टी२० अन्तर्राष्ट्रिय खेल खेलेका छन्। तर, व्यवसायिक लिगमा भने उनको अनुभव धेरै छ। जसको उपयोग उनले गर्नेछन्। म्याच क्रिचले इङ्ल्यान्डका ब्याटिङ अलराउन्डर हुन्। यसपटक पोखराले धेरै ब्याटिङ अलराउन्ड भित्र्याएको छ। ६ जना विदेशी खेलाडीमा प्राय सबै ब्याटिङमा पारखरता राख्ने खेलाडी छन्। म्याट पनि ब्याटिङ अलराउन्डर हुन्। उनले हालसम्म इङ्ल्यान्डको टोलीबाट नखेले पनि आधादर्जन भन्दा बढी विदेशी लिगको अनुभव उनीसँग छ। अमेरिकन विकेटकिपर ब्याटर एन्ड्रीज गोउस पोखराका लागि पहिलो रोजाईको विकेटकिपर ब्याटर हुन सक्छन्। उनको रेकर्ड टी२० मा राम्रो रहेको तथा विदेशी लिग पनि खेलेको हिसाबले उनको आगमनले पोखराको टिम बलियो भने पक्कै हुनेछ। जेन मलिक इङ्ल्यान्डका फ्रेस क्रिकेटर हुन्। उनलाई पोखराले ब्याटिङ र बलिङ दुवैमा उपयोग गर्न सक्छ। माइकल लिस्क, स्कटिस दाँया हाते ब्याटर तथा अलराउन्डर माइकल स्कटल्यान्ड राष्ट्रिय टिमको हिस्सा हुन्। उनले ६७ वटा टी२० अन्तर्राष्ट्रिय खेलेका छन्। जसमा उनको हालसम्मको उच्च स्कोर ५८ रहेको छ। त्यस्तै, बलिङतर्फ हेर्ने हो भने ६७ खेलमा उनले ४१ विकेट लिएका छन्। विदेशी खेलाडीमा पोखराले सबै ब्याटिङ र बलिङ दुवैमा प्रयोग गर्न सक्ने खेलाडी भित्र्याएको छ। ६ विदेशी खेलाडीमा सबै ब्याटिङमा नै रुची राख्ने रहेका छन्। नेपाली खेलाडीमा पोखरामा प्राय बलर छन्। जसमा विपिन खत्री गण्डकी प्रदेशका कप्तान समेत रहेर खेल्ने विपिनको स्पिन अट्याक त्रिवीमा राम्रो काम गर्न सक्छ। नारायण जोशी अर्का घरेलु क्रिकेटका स्टार बलर हुन्। उनलाई पनि टियुको पिचको सदुपयोग कसरी गर्ने राम्रोसँग थाहा छ। अर्का घातक बलर हुन्, आकाश चन्द। उनको क्षमताको बारेमा अनविज्ञ सायदै कोही नेपाली क्रिकेट प्रेमी होलान्। यु१९ विश्वकपमा ५ विकेट लिएर चम्किएका आकाश राष्ट्रिय टिमका सदस्य हुन्। उनको बलिङ पेसले राम्रा राम्रा ब्याटरको क्रिजबाट छुट्टी गराउँछ। किरण ठगुन्ना पनि बलिङ नै गर्न रुचाउँछन्। सुदिप अर्याल, अमृत गुरुङ सनम गौतमलाई पोखराले केही समय अनुभव दिलाएर मात्रै मैदानमा उतार्ला। पोखराले चितवनसँग खेल्दा सबैभन्दा बढी खतरनाक सावित भएका पाकिस्तानी बलर सोहिलको स्पेलमा ध्यान दिनुपर्छ। सोहीलले पहिलो खेलमा नै काठमाडौं गुर्खाजविरुद्ध ५ विकेट लिएका थिए। अमर सिंह रौतेला, रिजन ढकाल लुक बेन्केन्स्टाइन जस्ता खेलाडी पनि छन्। विशेषतः चितवनको बलिङ निकै घातक रहनेछ। यस्तो छ चितवन टिम चितवनको टिम नदेखिँदो तरिकाले बलियो टिम छ। कुशल मल्लको युवा नेतृत्वमा रहेको टिममा अनुभवी खेलाडीको कमी छैन। पहिलो खेलमा चितवनको खेलको प्रशंसा गर्नै पर्छ। जसरी चितवनले पावरप्लेमा विकेट लियो। त्यसपछि ब्याटिङमा शरद र सन्तोषले देखाएको परिपक्वता निकै तारिफयोग्य थियो। विशेष गरी चितवनले आफ्नो बलिङ स्पेलमा निरन्तरता दिनु र ब्याटिङमा टप अर्डरका एक जनाले सम्हलिएर पारी अघि लानुपर्ने देखिन्छ। युवा कप्तान कुशलले पहिलो खेलमा बलिङ स्पेलमा गराएको रोटेसन तारिफ योग्य थियो। अब चितवनले दोस्रो जित निकाल्ने हो भने पोखराका विदेशी ब्याटरलाई रोक्न सक्नुपर्छ। नेपाली आक्रमक ब्याटर कुशल भुर्तेललाई टिमले बिसर्ने छैन। चितवनले बलिङमा पहिलो खेलको लय समात्दै दोस्रो जितका लागि ब्याटिङमा भने सम्हालिन सक्नुपर्छ। टियुको पिच चितवन र पोखराले मंगलबार दिउँसो खेल्नेछन्। त्यसले गर्दा पिच बिहानको खेलको तुलनामा केही ड्राइ भने हुनेछ। तर, विकेट स्लो र टर्न हुने समस्या चाँहीदैन भने टस जित्ने कप्तानले बलिङ नै रोज्लान्। पोखराले वटस जितेको खण्डमा आफ्नो विदेशी ब्याटरलाई टेष्ट गर्न ब्याटिङ पनि रोज्न सक्छ।"
दीपेन्द्र सिंह ऐरीको आक्रमण ब्याटिङसँगै अर्धशतक,काठमाडौं : नेपाल प्रिमियर लिग (एनपीएल)मा सुदूरपश्चिमका कप्तान दीपेन्द्रसिंह ऐरीले अर्धशतक पूरा गरेका छन्। एनपीएलमा अर्धशतक बनाउने दिपेन्द्र चौथो खेलाडी हुन्। उनले उनले २३ बलमा ३ चौका र ४ छक्कासहित अर्धशतक पूरा गरेका हुन्। उनले २४ बलमा ३ चौका र ५ छक्कासहित ५७ रनमा अविजित रहे।
मार्टिन डक हुँदा विराटनगरको ब्याटिङ धरापमा,काठमाडौं : नेपाल प्रिमियर लिग (एनपीएल)मा ओपनर ब्याटर मार्टिन गुप्टेल डक आउट हुँदा विराटनगरको ब्याटिङ धरापमा परेको छ। सुदूरपश्चिम रोयल्सले दिएको १८३ रनको बलियो लक्ष्य पछ्याएको विराटनगर किङ्ग्सले पावरप्लेमा ३ विकेट गुमाउँदै २१ रन बनाएको छ। तेस्रो क्रममा आएका निकोलस क्रिटोन पनि ५ रनमै पेभेलियन फर्किए। ओपनर लोकेश बम स्टम्पिङ हुँदा ४ ओभर सकिँदा विराटनगर निकै नाजुक अवस्थामा ३ विकेट गुमाउँदै ११ रनमा रहेको थियो। हालः क्रिजमा राजेश पुलामी ४ रनमा र बसिर अहमद ८ रनमा खेलिरहेका छन्।
उडान अनुमति नलिदा भैरहवाबाट कतार एयरवेजको उडान रोकियो,"भैरहवा : भैरहवाको गौतमबुद्ध अन्तर्राष्ट्रिय विमानस्थलबाट कतार एयरवेजको उडान रोकिएको छ । एयरवेजले भैरहवा विमानस्थलबाट कार्तिक २७ गतेदेखि मंसिर १५ गतेसम्म उडान अनुमति लिएको थियो । त्यसपछि उसले अनुमति नलिदा उडान रोकिन पुगेको हो । एयरवेजले गत कार्तिक २७ गते देखि वाइडबडी विमान एयरबस ३३० बाट दैनिक दोहा भैरहवा काठमाडौं दोहा रुटमा व्यवसायिक उडान सुरु गरेको थियो । कतार एयरवेजले मंसिर १५ गतेसम्म मात्र उडान अनुमति लिएकोले भैरहवाबाट एयरवेजको उडानको रोकिएको नेपाल नागरिक उड्डयन प्राधिकरणका सहप्रवक्ता ज्ञानेन्द्र भुलले बताए । उनले भैरहवाबाट मंसिर १५ पछि पनि उडानका लागि प्रस्ताव पेश गर्न इमेलमार्फत पत्राचार गरिएकोमा एयरवेजले भैरहवाबाट उडानका लागि उच्चस्तरमा कुराकानी गरेर निर्णय गर्ने जवाफ पठाएको बताए । कतार एयरवेजले अनुमति लिदा ०८१ चैत १६ गतेसम्म अनुमति लिनुपर्ने हो तर, कार्तिक २७ गते देखि मंसिर १५ गतेसम्ममात्र अनुमति लिएको थियो,उनले भने,उक्त समयावधीको अनुमति लिदा एयरवेजले पछि अवस्था हेरेर समय थप गर्ने भनेको थियो । तर, अहिलेसम्म थप अनुमतिको लागि प्रस्ताव गरेको छैन । उनले आफूहरूले भैरहवाबाट उडानका लागि कतार एयरवेजसँग समन्वय गरिरहेको र उडानको अपेक्षा लिइएको बताए । हाल भैरहवा विमानस्थलबाट नेपाल एयरलाइन्स,जजिरा एयरवेज,फ्लाई दुबई र थाई एयर एशियाले नियमित उडान गरिरहेको गौतमबुद्ध अन्तर्राष्ट्रिय विमानस्थल कार्यालयले जनाएको छ । कतार एयरवेजले काठमाडौं भन्दा भैरहवादेखि दोहा (कतार) को हवाई भाडा निकै मंगहो गरेको थियो ।"
सुदूरपश्चिमले विराटनगरलाई दियो हालसम्मकै बलियो लक्ष्य,काठमाडौं : नेपाल प्रिमियर लिग (एनपीएल)अन्तर्गत मंगलबारको पहिलो खेलमा सुदूरपश्चिम रोयल्सले विराटनगर किङ्ग्सलाई १८३ रनको विजयी लक्ष्य प्रस्तुत गरेको छ। यो हालसम्म भएका तीन खेलमा बनेको सबैभन्दा ठूलो लक्ष्य हो। यसअघि सोमबार कर्णालीले जनकपुरलाई १४२ को लक्ष्य प्रस्तुत गरेको थियो। कीर्तिपुरस्थित टियु क्रिकेट मैदानमा टस हारेर ब्याटिङको निम्तो पाएको सुदूरपश्चिमले निर्धारित २० ओभरमा ७ विकेट गुमाउँदै १८२ रन बनाएको हो। सुदूरपश्चिमका लागि कप्तान दिपेन्द्र सिंह ऐरीले सर्वाधिक ५७ रनमा अविजित रहे। उनले २४ बलमा ३ चौका र ५ छक्का बनाउँदै अविजित अर्धशतकीय पारी खेलेका हुन्। १० ओभरमा ३ विकेट गुमाउँदै ६८ रन बनाएको सुदूरले अन्तिम ६ ओभरमा ८५ रन बनाएको हो। सुदूरपश्चिमका लागि दोस्रो ओभरमा नै ओपनर अमित श्रेष्ठ १ रनमै गुमायो । उनी इस्मात अलामको बलमा मार्टिन गुप्टिलको हातबाट क्याच आउट भए। अर्का ओपनर विनोद भण्डारी पाँचौं ओभरको चौथो बलमा अनिल खरेलको बलमा प्रतिश जिसीको हातबाट क्याच आउट भए। उनले १९ बलमा ४ चौकासहित २३ रन बनाए। तेस्रो विकेटका रुपमा सुदूरपश्चिमले आरिफ शेखलाई गुमायो। उनले ५ बलमा २ चौका सहित ९ रनमा निकोलस क्रिटोन उत्कृष्ट क्याच लिए। बसिर अहमदको बलमा निकोलसले क्याच गरेका हुन्। पावरप्लेमा ३ विकेट गुमाएर ४३ रन बनाएको सुदूरले ११ औं ओभरको तेस्रो बलमा अनिल खरेलले सैफ जैबलाई १४ रनमा बोल्ड आउट गरेका हुन् । उनले १५ बलमा १ छक्का प्रहार गरेका हुन्। १३औं ओभरको चौथो बलमा अनिलले सुदूरका ब्रान्डन म्यामुलेनको विकेट लिए। उनले २६ बलमा २ चौका र २ छक्कासहित ३६ रन बनाए। १५ औं ओभरको तेस्रो बलमा इशान पाण्डेले छक्का प्रहार गर्दै सुदूरपश्चिमले १०० रन पूरा गरेको हो। १७औं ओभरको पाँचौं बलमा तेस्रो रन लिने क्रममा इशान पाण्डे रन आउट भएका छन् । उनले १६ बलमा २ चौका र १ छक्कासहित २१ रन बनाए। उनले २५ बलमा दिपेन्द्र सिंह ऐरीसाग ४९ रनको मिडलअर्डर साझेदारी गरे। ८९ रनमा ५ विकेट गुमाएको सुदूरको लागि यी दुईको साझेदारीले राम्रो लय दियो। त्यसपछि क्रिजमा आएका स्कट कुग्गलेन सोलको बलमा निकोलस क्रिकोटको हातमा बाउन्ड्रीमा क्याच आउट भए। सुदूरका लागि बसन्त खत्री ४ रनमा अविजित रहे। विराटनगरका लागि अनिल खरेलले सर्वाधिक ३ विकेट लिए। इस्मात अलाम र वरिस अहमद र क्रिस सोलले समान ११ विकेट लिए। आजको दोस्रो खेल पोखरा एभेन्जर्स र चितवन राइनोजबीच हुनेछ।
यी हुन् नेपाल र चीनबीच भएका सहमति र समझदारी,काठमाडौं : नेपाल र चीनबीच विभिन्न ९ वटा सहमति र समझदारी पत्रमा हस्ताक्षर भएको छ। प्रधानमन्त्री केपी शर्मा ओली र चिनियाँ प्रधानमन्त्री ली छ्याङबीच बुधबार भएको दुईपक्षीय भेटवार्तापछि नेपाल र चीनबीच ९ वटा विषयमा सहमति र समझदारी भएको हो। उक्त सहमति र समझदारी पत्रमा नेपाल र चिनयाँ अधिकारीले हस्ताक्षर गरेका हुन्। परराष्ट्र मन्त्रालयका प्रवक्ता कृष्णप्रसाद ढकालले नेपाल र चीनबीच विभिन्न ९ वटा विषयका सहमति र समझदारीमा हस्ताक्षर भएको जानकारी दिए। १ टोखा छहरे सुरुङ मार्गसम्बन्धी पत्र आदानप्रदान २ नेपाल चीनबीच व्यापार अभिवृद्धिसम्बन्धी समझदारी पत्र ३ नौ तले बसन्तपुर दरबार पुनर्निमार्ण सम्पन्न प्रमाणपत्रको आदानप्रदान ४ नेपालबाट भैंसीको मासु निर्यातसम्बन्धी प्रटोकल ५ विकास योजनासम्बन्धी समझदारी पत्र ६ नगद सहयोगसम्बन्धी पत्र आदानप्रदान ७ आर्थिक तथा प्राविधिक सहयोगसम्बन्धी समझदारी ८  स्वयंसेवी चिनियाँ भाषा शिक्षकसम्बन्धी प्रवर्द्धनसम्बन्धी समझदारी पत्र ९ नेपाल टेलिभिजन र चिनियाँ मिडिया ग्रुपबीच संचार प्रविधिसम्बन्धी समझदारी पत्र चिनियाँ समकक्षी ली छ्याङको निमन्त्रणमा प्रधानमन्त्री ओली हिमालयन एयरलाइन्सको जहाजबाट सोमबार बेइजिङ गएका थिए। भ्रमणका क्रममा मंगलबार चिनियाँ समकक्षी छ्याङले प्रधानमन्त्री ओलीलाई स्वागत थिए। तत्पश्चात् दुईपक्षीय वार्ता र हस्ताक्षर भएको हो। प्रधानमन्त्री ओलीले आजै चिनियाँ राष्ट्रपति सी जिङपिङसँग भेटवार्ता गर्नेछन्।
सुदूरपश्चिमविरुद्ध विराटनगरको कमजोर प्रदर्शन,"काठमाडौं : विराटनगर किंग्सले सुदूरपश्चिम रोयल्सविरुद्ध कमजोर प्रदर्शन गरेको छ। मंगलबार टियु क्रिकेट मैदानमा १८३ रनको विजय लक्ष्य पछ्याएको विराटनगरले १३ ओभरमै ८ विकेट गुमाएको छ। प्रमुख ब्याटरहरू गुमाउँदा विराटनगरले १३ ओभरमा ६६ रनमात्र बनाउन सक्यो। विराटनगरका लोकेश बम, मार्टिन गुप्टेल, निकोलस कीर्टन, इस्मत आलम, प्रतिश जिसी र सन्दीप लामिछाने सस्तै आउट भए। राजेश पुलामी र बसिर अहमदले भने सम्मानजनक रन बनाए। राजेशले १५ र बसिरले २४ रन बनाए।"
चितवनले गुमायो तीन विकेट,"काठमाडौं : चितवन राइनोजले तीन विकेट गुमाएको छ। चितवनले हसन इसखिल र दीपक बोहोरा र लक बेनकेन्स्टीनको विकेट गुमाएका हुन्। हसनले १४, दीपकले २ र लकले १६ रन बनाएर पेभेलियन फर्किएका हुन्। पोखराका लागि विपिन खत्रीले दुई र बस दी लीडेले एक विकेट लिए। पोखराले टस जितेर बलिङ गर्ने निर्णय गरेको हो।"
"एनपीएलमा सुदूरपश्चिमको विशाल जित, विराटनगरको दोस्रो हार","काठमाडौं : नेपाल प्रिमियर लिग (एनपीएल)अन्तर्गत मंगलबारको पहिलो खेलमा सुदूरपश्चिम रोयल्सले विराटनगर किङ्ग्सलाई ९० रनले पराजित गरेको छ। ओपनर ब्याटर मार्टिन गुप्टेल डक आउट हुँदा कुनै पनि खेलाडीले क्रिजमा टिकेर रन बनाउन नसक्दा विराटनगर १६१ ओभरमा ९२ रनमा अलाउट भयो। यो विराटनगरको लगातार दोस्रो हार हो। विराटनगरले पहिलो खेलमा जनकपुरसँग ८ विकेटको हार बेहोरेको थियो। विराटनगरका लागि वसिर अहमदले सर्वाधिक २४ रन बनाए। उनले २८ बलमा २ चौका प्रहार गरे। राजेश पुलामीले १५ बलमा १५ रन बनाए । कप्तान सन्दीपले ८ रन बनाए। १८३ रनको बलियो लक्ष्य पछ्याएको विराटनगर किङ्ग्सले पावरप्लेमा ३ विकेट गुमाउँदै २१ रन बनाएको छ। तेस्रो क्रममा आएका निकोलस क्रिटोन पनि ५ रनमै पेभेलियन फर्किए। ओपनर लोकेश बम स्टम्पिङ हुँदा ४ ओभर सकिँदा विराटनगर निकै नाजुक अफ अवस्थामा ३ विकेट गुमाउँदै ११ रनमा रहेको थियो। सुदूरपश्चिमका लागि स्कट कुग्गेलिन र अभिनाश बोहोराले समान ३३ विकेट लिए। ब्रान्डन म्याकमुलेन, सैब जैब र इशान पाण्डेले ११ विकेट लिए। यो हालसम्म भएका तीन खेलमा पहिलो इनिङ्समा ब्याटिङ गरेर जित्ने सुदूरपश्चिम पहिलो टिम हो। त्यसअघि टस हारेर ब्याटिङ गरेको सुदूरपश्चिमका लागि कप्तान दिपेन्द्र सिंह ऐरीले सर्वाधिक ५७ रनको अर्धशतकीय पारी खेले। उनले २४ बलमा ३ चौका र ५ छक्का बनाउँदै अविजित अर्धशतकीय पारी खेलेका हुन्। सुदूरले निर्धारित २० ओभरमा ७ विकेट गुमाउँदै १८२ रन बनाएको थियो। सुदूरपश्चिमले दोस्रो ओभरमा नै ओपनर अमित श्रेष्ठ १ रनमै गुमायो। उनी इस्मात अलामको बलमा मार्टिन गुप्टिलको हातबाट क्याच आउट भए। अर्का ओपनर विनोद भण्डारी पाँचौं ओभरको चौथो बलमा अनिल खरेलको बलमा प्रतिश जिसीको हातबाट क्याच आउट भए। उनले १९ बलमा ४ चौकासहित २३ रन बनाए। तेस्रो विकेटका रुपमा सुदूरपश्चिमले आरिफ शेखलाई गुमायो। उनले ५ बलमा २ चौका सहित ९ रनमा निकोलस क्रिटोन उत्कृष्ट क्याच लिए । वसिर अहमदको बलमा निकोलसले क्याच गरेका हुन्। पावरप्लेमा ३ विकेट गुमाएर ४३ रन बनाएको सुदूरले ११ औं ओभरको तेस्रो बलमा अनिल खरेलले सैफ जैबलाई १४ रनमा बोल्ड आउट गरेका हुन्। उनले १५ बलमा १ छक्का प्रहार गरेका हुन्। १३ औं ओभरको चौथो बलमा अनिलले सुदूरका ब्रान्डन म्यामुलेनको विकेट लिए। उनले २६ बलमा २ चौका र २ छक्कासहित ३६ रन बनाए। १५ औं ओभरको तेस्रो बलमा इशान पाण्डेले छक्का प्रहार गर्दै सुदूरपश्चिमले १०० रन पूरा गरेको हो। १७ औं ओभरको पाँचौं बलमा तेस्रो रन लिने क्रममा इशान पाण्डे रन आउट भएका छन्। उनले १६ बलमा २ चौका र १ छक्कासहित २१ रन बनाए। उनले २५ बलमा दिपेन्द्र सिंह ऐरीसाग ४९ रनको मिडलअर्डर साझेदारी गरे। ८९ रनमा ५ विकेट गुमाएको सुदूरको लागि यी दुईको साझेदारीले राम्रो लय दियो। त्यसपछि क्रिजमा आएका स्कट कुग्गलेन सोलको बलमा निकोलस क्रिकोटको हातमा बाउन्ड्रीमा क्याच आउट भए। सुदूरका लागि बसन्त खत्री ४ रनमा अविजित रहे। विराटनगरका लागि अनिल खरेलले सर्वाधिक ३ विकेट लिए। इस्मात अलाम र वरिस अहमद र क्रिस सोलले समान ११ विकेट लिए। आजको दोस्रो खेल पोखरा एभेन्जर्स र चितवन राइनोजबीच हुनेछ।"
नेपाल र चीनबीच कुनकुन विषमा हस्ताक्षर भएका हुन् ?,"काठमाडौं : नेपाल र चीनबीच ८ सहमतिपत्रमा हस्ताक्षर भएको छ। चीन भ्रमणमा रहेका प्रधानमन्त्री केपी शर्मा ओली र चिनियाँ समकक्षी ली छयाङबीच ग्रेट हल अफ पिपलमा बुधबार ८ बुँदे सहमतिपत्रमा हस्ताक्षर भएको हो। दुई देशबीच व्यापार वृद्धिका लागि नेपालबाट भैंसीको मासु निर्यात गर्ने,टोखाखहरे टनेल मार्ग निर्माण , नेपालमा चाइनिज ल्याङ्ग्वेज विकास कार्यक्रम सञ्चालन, चीनले बसन्तपुर क्षेत्रमा पुनर्निर्माण गरेको संरचना हस्तान्तरण, चाइना मिडिया ग्रुप र नेपाल टेलिभिजनबीच सहकार्यलगायत विषयमा हस्ताक्षर भएको स्रोतले जनाएको छ। प्रधानमन्त्री ओली चिनियाँ समकक्षी ली छ्याङको निमन्त्रणमा सोमबार हिमालयन एयरलाइन्सको चार्टर्ड विमानबाट बेइजिङ गएका थिए। चौथो पटक गत असारमा प्रधानमन्त्री बने यता एमाले अध्यक्ष ओलीको यो चीन भ्रमण राजनीतिक हिसावले पहिलो हो । प्रधानमन्त्रीको हैसियतमा ओली २०७३ र २०७५ मा चीन गएका थिए । असारमा प्रधानमन्त्री बनेयता भने प्रधानमन्त्री ओली संयुक्त राष्ट्रसंघको महासभामा भाग लिन न्यूयोर्क गएका थिए ।"
प्रधानमन्त्री ओलीद्वारा चिनियाँ जनक्रान्तिका सहिद स्मारकमा पुष्पहार अर्पण,काठमाडौं : चीनको औपचारिक भ्रमणमा रहेका प्रधानमन्त्री केपी शर्मा ओलीले चिनियाँ जनक्रान्तिका सहिदका स्मारकमा पुष्पहार अर्पण गरी श्रद्धाञ्जली प्रकट गरेका छन् । प्रधानमन्त्री ओलीले बेइजिङको तियानमेनस्क्वायरस्थित चिनियाँ जनक्रान्तिका सहिदहरुको स्मारकमा पुष्पहार अर्पण गरेका हुन्। त्यसअघि प्रधानमन्त्री ओलीले आफ्ना चिनियाँ समकक्षी लीसँग भेटवार्ता गरेका थिए। सो क्रममा दुई देशका प्रधानमन्त्रीबीच नौ बुँदे सहमतिमा हस्ताक्षर भएको छ। चीनका प्रधानमन्त्री ली छ्याङको मैत्रीपूर्ण निमन्त्रणामा प्रधानमन्त्री ओली सोमबार बेइजिङ गएका हुन् । भ्रमणका क्रममा प्रधानमन्त्री ओलीले आजै चीनका राष्ट्रपति सी जिनपिङसँग भेटवार्ता गर्ने कार्यक्रम रहेको परराष्ट्रमन्त्रालयले जनाएको छ। प्रधानमन्त्री ओली नेतृत्व मंसिर २० गते स्वदेश फर्कने तालिका छ ।
नेपाल र चीनबीच ८ सहमतिपत्रमा हस्ताक्षर,काठमाडौं : चीनको औपचारिक भ्रमणमा रहेका प्रधानमन्त्री केपी शर्मा ओली र चिनियाँ प्रधानमन्त्री ली छ्याङबीच भेटवार्ता भएको छ। दुई मुलुकका प्रधानमन्त्रीको उपस्थितिमा नेपाल र चीनबीच विभिन्न ८ विषयमा सहयोग र सहकार्यसम्बन्धी सहमतिपत्रमा हस्ताक्षर भएको प्रधानमन्त्रीको सचिवालयले जनाएको छ। नेपालका तर्फबाट कायम मुकायम परराष्ट्र सचिव अमृतबहादुर राईले हस्ताक्षर गरेका हुन्। थप विवरण आउन बाँकी छ। वार्ताअघि प्रधानमन्त्री ओलीलाई चिनियाँ जनमुक्ति सेनाले गार्ड अफ अनर प्रस्तुत गरेको थियो । प्रधानमन्त्री ओली नेतृत्वको प्रतिनिधिमण्डल चीनको औपचारिक भ्रमणमा सोमबार बेइजिङ गएको हो। प्रधामन्त्रीको भ्रमण टोलीमा सरकारी खर्चबाट ३९ जना र निजीबाट ४८ जना गरी ८७ जना रहेका छन्।
प्रि ओपन सेसनमा नेप्से परिसूचक १४ अंकले बढ्यो,काठमाडौं : साताको चौथो कारोबार दिन बुधबार प्री ओपन सेसनमा नेप्से परिसूचक दोहोरो अंकले बढेर बन्द भएको छ। नेप्से परिसूचक १४७० अंकले बढेर २७७२७४ विन्दुमा पुगेको हो। यो समयमा ६४ स्क्रिप्सको १३ हजार ६४८ कित्ता सेयर ७६ लाख ७५ हजार ७६५ रुपैयाँमा कारोबार भए। प्री ओपन सेसनमा ४६ स्टक्सको मूल्य बढ्दा १६ वटाको घट्यो। बाँकी २ स्टक्सको मूल्य भने यो समयमा स्थिर रह्यो।
"टस जितेर बलिङ गर्दै विराटनगर, सुदूरपश्चिमको पहिलो विकेट पतन",काठमाडौं : नेपाल प्रिमियर लिग (एनपीएल)को तेस्रो दिन विराटनगर किंग्सले टस जितेर सुदूरपश्चिम रोयल्सविरुद्ध बलिङ गर्ने निर्णय गरेको छ। कीर्तिपुरस्थित टियु मैदानमा सुदूरपश्चिमको पहिलो खेल हो भने विराटनगरको दोस्रो। यसअघि विराटनगर पहिलो खेलमा जनकपुर बोल्ट्ससँग पराजित भएको थियो। त्यसैले विराटनगर दोस्रो खेलमा जितको खोजीमा हुनेछ भने सुदूरपश्चिम पहिलो खेलबाटै जित हासिल गर्न चाहन्छ। यसैबीच तेस्रो ओभरको खेलमा सुदूरपश्चिमले एक विकेट गुमाएको छ। सुदूरपश्चिमका अमित श्रेष्ठ ५ बलमा १ रन बनाएर पेभेलियन फर्किएका छन्।
बयानका लागि रवि लामिछाने चितवनमा,चितवन : सहकारी ठगीका आरोपी राष्ट्रिय स्वतन्त्र पार्टीका सभापति रवि लामिछानेलाई चितवन ल्याइएको छ । रकम अपचलनको मुद्धामा बयान लिनका लागि लामिछानेलाई जहाज मार्फत मंगलवार विहान भरतपुर ल्याइएको हो । चितवन साहारा बहुउद्देश्यीय सहकारी संस्थाको बचत रकम अपचलनको मुद्धामा लामिछानेलाई चितवन ल्याइएको हो । विमानस्थलमा ओर्लिनेबित्तिकै जिल्ला प्रहरी कार्यालय लगिएको थियो । त्यसपछि बयानका लागि सिधै सरकारी वकिलको कार्यालयमा लगिने चितवन प्रहरीले जनाएको छ । चितवन साहारा सहकारीको रकम अपचलनको विषयमा पीडितहरुले पछिल्लो पटक रास्वपा सभापति लामिछानेसहित १० जनाविरुद्ध पुरक जाहेरी दिएका थिए । भरतपुर विमानस्थलमा ठूलो संख्यामा सुरक्षाकर्मी परिचालन गरिएको थियो ।
"विराटनगरलाई चौथो सफलता, अनिलले लिए अर्को विकेट",काठमाडौं : विराटनगर किंग्सलाई चौथो सफलता मिलेको छ। विराटनगरका अनिल खरेलले व्यक्तिगत दोस्रो विकेट लिएका छन्। उनले सुदूरपश्चिमका सैफ जैबको विकेट लिएका हुन्। सैफ १५ बलमा १४ रन बनाएर पेभेलियन फर्किएका छन्। यसअघि अनिलले विनोद भण्डारीको विकेट लिएका थिए। उनी २३ रन बनाएर पेभेलियन फर्किएका थिए। त्यस्तै आरिफ शेख ९ र अमित श्रेष्ठ १ रन बनाएर आउट भएका थिए।
"सजियो जनकपुर, सुरु भयो विवाह महोत्सव","जनकपुरधाम : जनकपुर अहिले दुलही झैं सजिएको छ। चारैतिर सरसफाइ गरेर चिटिक्क पारिएको छ। देशी, विदेशी पाहुनाको स्वागतमा जानकी मन्दिरका महन्थ र पुजारीहरू लागिसकेका छन्। श्री सीताराम विवाहपञ्चमी महोत्सव आइतबारबाट विधिवत् रूपमा सुरु भइसकेको छ। महोत्सवलाई भव्य र सभ्य बनाउन मन्दिरका प्रशासक, प्रदेश तथा स्थानीय सरकार र प्रशासनिक निकाय लागि परेका हुन्। त्रेता युगमा मिथिलाकी राजकुमारी सीता र अयोध्याका राजकुमार रामबीच जुरेको वैवाहिक सम्बन्धलाई जनकपुरवासीले प्रत्येक वर्ष वैवाहिक वार्षिकोत्सवको रूपमा मनाउँदै आएका छन्। मिथिलामा छोरीको विवाहको बेला गरिने सम्पूर्ण विधि र प्रक्रियाहरू यस महोत्सवमा गरिन्छ। सप्ताहव्यापी विवाह महोत्सवको मुख्य आकर्षण विवाहपञ्चमी अर्थात् बिहे हुने दिन हुन्छ। यस वर्ष मंसिर २१ गते शुक्रबार रामसीताका विवाह गरेर विवाहपञ्चमी मनाइँदै छ। विवाहपञ्चमी महोत्सवअन्तर्गत पहिलो दिन आइतबार नगरदर्शन कार्यक्रम गरिएको हो। भगवान् राम त्रेता युगमा जब आफ्ना गुरु महर्षि वशिष्ठका साथ जनकपुर आएका बेलालाई सम्झना गर्दै नगरदर्शन कार्यक्रम गर्ने गरिन्छ। दोस्रो दिन फूलबारी लीला मनाइयो। जसमा भगवान् राम र सीताको पहिलो भेट फूलबारी (फूलको बगैंचा) मा भएको स्मरणमा फूलबारी लीला गरिन्छ। तेस्रो दिन धनुष यज्ञ मनाउने गरिन्छ। राजा जनकले छोरी सीताको विवाहका लागि निकै महत्वपूर्ण सर्त राखेका थिए। जसअनुसार जनकसँग भएको भगवान् शिवको धनुष उठाएर प्रत्यन्चा चढाउन सफल हुने महापुरुषसँग नै सीताको विवाह गर्ने तय गरिएको थियो। रामायणमा उल्लेखित यस प्रसंगका अनुसार जनकपुरको रंगभूमि (हालको बारहबिग्घा मैदान) मा जनकले धनुष यज्ञको आयोजना गरे। सो यज्ञमा जनकको सर्तलाई चुनौती दिन महान पराक्रमी राजाहरूको सहभागिता थियो। महर्षि वषिष्ठ पनि आफ्ना शिष्यहरू राम र लक्ष्मणलाई लिएर सो यज्ञमा सहभागी हुन पुगेका थिए। सोही क्रममा धनुषमा प्रत्यन्चा चढाउन त के, कुनै पनि राजाहरूले शिवको धनुषलाई हल्लाउनसमेत सकेनन् तर, रामले धनुषलाई सजिलै गरी उठाए। प्रत्यन्चा चढाउन खोज्दा धनुष तीन टुक्रामा भाँच्चियो। यसरी रामले राजा जनकको सर्त जिते र सीतासँग उनको विवाह निश्चित भयो। महोत्सवको चौथो दिन बुधबार तिलकोत्सव कार्यक्रमको आयोजना हुन्छ। राम र सीताको विवाह तय गर्न दुवै पक्षका अभिभावकहरूको सहभागितामा रामलाई तिलक चढाउने अर्थात् कोसेलीहरू दिने परम्परा रहिआएको छ । यस कार्यक्रमको आयोजना राम मन्दिर परिसरमा गरिन्छ। पाँचौं दिन मंसिर २० गते मटकोर मनाइन्छ। पवित्र गंगासागर पोखरीबाट माटो र जल ल्याएर माता सीताको विवाह मण्डपलाई शुद्ध पार्ने काम हुन्छ र मंसिर २१ गते रामसीताको स्वयंमवरपश्चात् जानकी मन्दिरको प्रांगणमा बनेको भव्य मण्डपमा विवाह गरिन्छ। विवाहको अर्को दिन रामका जन्तीहरूको बिदाइ कार्यक्रम अर्थात् रामकलेवा गरिसकेपछि महोत्सवको समापन हुन्छ। यस वर्ष विवाह समारोहमा अयोध्याबाट ५ सयभन्दा बढीको संख्यामा जन्ती आउने छन्, जानकी मन्दिरका उत्तराधिकारी महन्थ रामरोशन दास वैष्णवले अन्नपूर्णकर्मीसँग कुरा गर्दै भने, प्रत्येक पाँच वर्षको अन्तरालमा अयोध्याबाट विधिवत् रूपमा जन्ती आउने गर्छ। जन्तीको भव्य स्वागत हुनेछ। हामीले सबै तयारी गरिसकेका छौं। विवाहपञ्चमी महोत्सवलाई सुरक्षित र सभ्य रूपमा सम्पन्न गराउन प्रशासनले संयुक्त सुरक्षा रणनीति बनाएर अघि बढेको धनुषाका प्रहरी उपरीक्षक भुवनेश्वर तिवारीले जानकारी गराएका छन्। मेला व्यवस्थापन गर्न नेपाल प्रहरीका १ हजार ४ सय ५१, सशस्त्र प्रहरीका ७ सय ५० र नेपाली सेना विभिन्न भूमिकामा रहने गरी २ हजारभन्दा बढी प्रहरी परिचालन गरिएको छ। हामीले साताव्यापी मेलाको व्यवस्थापनको विशेष योजना बनाएका छौं। जसअन्तर्गत विशिष्ट पाहुनाहरूको सुरक्षा, सवारी व्यवस्थापन, अपराधिक गतिविधि नियन्त्रण, आउन सक्ने सुरक्षा संवेदनशीलताको पहिचान लगायतका विभिन्न विषयहरू छन्, उपरीक्षक तिवारी भन्छन्, यो महोत्सवमा सहभागी हुन आउने हरेक व्यक्ति जनकपुरका पाहुना हुन् र उहाँहरूको सुरक्षाका लागि हामी तत्पर छौं। यसमा स्थानीय नगरवासीको सहयोग पनि अपरिहार्य छ।"
आर्थिक सुधारका लागि पर्यटन,"आज विश्वको अर्थतन्त्र शिथिल अवस्थामा छ। नेपाल पनि यसबाट अछुतो रहन सकेको छैन। हाल बैंकहरूमा पैसा थुप्रिएको छ। तापनि यहाँका उद्यमी व्यवसायीहरूले चाहे जति ऋण लिई विभिन्न व्यवसाय सञ्चालनबाट मुनाफा गरेर बैंकको ऋण तिर्ने अवस्था छैन। फलतः यहाँको अर्थतन्त्र चलायमान हुन सकेको छैन। आयातभन्दा निर्यात बढी घटेकोले अर्थतन्त्र सन्तोषजनक अवस्थामा छैन। विगतमा जस्तै चालू खर्च बढे पनि पुँजीगत खर्च तथा राजस्व अपेक्षाअनुरूप बढाउन सकिएको छैन। विभिन्न विकास कार्यहरू सञ्चालन गर्न आवश्यक वैदेशिक ऋण लिन सरकारले नै ऋण लिनु परेको छ। यस तथ्यबाट अर्थतन्त्र संकटमा रहेको प्रतीत हुन्छ। यस्तो अवस्थामा आर्थिक सुधारको लागि पर्यटन विकासले महŒवपूर्ण भूमिका खेल्न सक्छ। पर्यटकहरू विश्वका विभिन्न देशमा मनोरञ्जन एवं अध्ययन अनुसन्धानका लागि भ्रमण गर्छन्। यसरी भ्रमण गर्दा उनीहरूलाई आनन्द मात्र प्राप्त हुँदैन ज्ञानोपार्जन पनि हुन्छ। कोभिड१९ को महामारीपछि विश्वको पर्यटन उद्योग केही खस्किए पनि यसबाट हुने वार्षिक आम्दानी सरदर ८ सय अर्ब डलर छ। जसमध्ये नेपाललगायत अन्य दक्षिण एसियाली देशहरूले एक प्रतिशत मात्र आर्जन गर्छन्। केही वर्षयता छिमेकी राष्ट्र चीनले उक्त उद्योगबाट निकै फाइदा प्राप्त गर्न थालेको छ। विश्वमा हवाई यातायातको धेरै विकास भएको छ। यस्तो यातायातका साधन छिटोछरितो एवं आरामदायक भएकाले धेरैजसो पर्यटकहरू वायुसेवा रुचाउँछन्। यही कारणले सन् १९९० को दशकदेखि हवाई सेवा रुचाउने पर्यटकहरूको संख्या प्रचुर मात्रामा बढेको छ। एक आधिकारिक तथ्यांकअनुसार विश्वका डेढ अर्ब पर्यटकहरू हवाई मार्गबाट भ्रमण गर्छन्। यसले हवाई यातायात विकासको शुभसंकेत गर्छ। एसिया र प्रशान्त क्षेत्रका हवाई सेवा कम्पनीहरूले आफ्ना पारवहन क्षमता १० प्रतिशत बढाएका छन्। एक अनुमानअनुसार यी कम्पनीहरूले सम्पूर्ण पर्यटकहरूमध्ये झन्डै ८० प्रतिशतलाई सेवा प्रदान गरी प्रशस्त आम्दानी गर्छन्। यसबाट पर्यटन उद्योगको प्रवद्र्धनमा ठूलो सघाउ पुगेको छ। अहिले विभिन्न मुलुकहरूबीच उजागर नभएका भौगोलिक, प्राकृतिक, सांस्कृतिक, धार्मिक आदि तथ्यहरू पत्ता लगाई प्रचारप्रसार गर्ने प्रतिस्पर्धा बढिरहेको छ। भौगोलिक विविधताको सम्बन्धमा नेपाल धनी छ। विश्वकै उच्च हिमशिखर ८ हजार ८ सय ४८ मिटरको उचाइमा अवस्थित सगरमाथालगायत ८ हजार मिटरमाथिका ८ वटा हिमाल छन्। यसबाहेक यहाँ मधेस र समथर मैदान, भित्री मधेस, ससाना मैदान, उपत्यका, टार र खोंचहरू प्रशस्त छन्। यिनीहरूले पर्यटकहरूलाई आकृष्ट गर्छन्। भूगोलविद्हरूका अनुसार नेपालले विश्वको कुल भूभागको शून्य दशमलव शून्य एक प्रतिशत भूमि ओगटेको छ भने एसिया महादेशको शून्य दशमलव तीन प्रतिशत भूभाग ओगटेको छ। जहाँ प्रशस्त मात्रामा प्राकृतिक चिजहरू पाइन्छन्। जसले पर्यटकहरूलाई मनोरञ्जन प्रदान गर्छन्। नेपाल विभिन्न किसिमका जडीबुटीजन्य वनस्पतिको लागि प्रसिद्ध छ। सन् १९७० देखि सन् १९८० सम्म गरिएको एक अध्ययनअनुसार यहाँ ५ हजार ६७ प्रकारका वनस्पति छन्। जसको हालसम्म पनि उपयुक्त किसिमबाट सदुपयोग गर्न सकिएको छैन। संरक्षण गर्न सकेमा भविष्यमा यहाँ आउने पर्यटकहरूको संख्या बढ्ने कुरा नकार्न सकिँदैन। वस्तुतः नेपाल प्राकृतिक, सांस्कृतिक र धार्मिक विविधताको संगमस्थल हो। यहाँको सांस्कृतिक एवं धार्मिक विरासत शताब्दीऔं पुराना मात्र नभई अनुपम पनि मानिन्छ। समाजको संरचना विभिन्न जातजाति, धर्म, संस्कार र संस्कृतिको महŒवपूर्ण समझदारी एवं सहकार्यमा जीवन्त रहेको छ। संस्कार, दिनचर्या र सहिष्णुता अन्य देशहरूको लागि उदाहरणीय मात्र नभई अनुकरणीय पनि हुन सक्छन्। विभिन्न जातजाति तथा समुदायको पहिचान र रहनसहन उनीहरूको नाचबाट प्रतिविम्बित हुन्छन्। यो बाहेक यहाँको कला, शिल्प, लोकगीत, वाद्यवादन, भाषा, साहित्य, दर्शन, धर्म, उत्सव, खाना र पेयपदार्थहरूबाट पनि मुखरित हुन्छन्। पर्यटन उद्योगलाई सरकारको प्राथमिकतामा हालसम्म पनि पर्न नसक्नु विडम्बना हो। वास्तवमा उक्त उद्योगको विकासका लागि यहाँका प्राकृतिक, सांस्कृतिक र धार्मिक सम्पदाहरूको संवर्धन तथा प्रवर्धन गर्न आवश्यक छ। खर्चको हिसाबले नेपाल एक सस्तो देश मानिन्छ। तर, प्रचारप्रसारको कमीले यहाँ सोचेअनुरूप पर्यटकहरू आउँदैनन्। वस्तुतः नेपालमा पदयात्रा, जलयात्रा, तालतलैया बिहार, प्याराग्लाइडिङ, बन्जी जम्पिङ, जंगल सफारी, गुफाको यात्रा आदि गर्न सकिने भएकोले प्रत्येक वर्ष प्रचुर मात्रामा पर्यटकलाई आकर्षण गर्न सकिन्छ। पुर्खाले आर्जेका र प्रकृतिले दिएको प्रचुर सम्पदाको सदुपयोग गर्नसके भविष्यमा नेपालमा पर्यटन उद्योगबाट धेरै फाइदा लिन सकिन्छ। परन्तु, यसका लागि यहाँको राजनीतिक नेतृत्वमा दूरदर्शी सोच एवं दृढ इच्छाशक्तिका आवश्यकता छ। यहाँको ठोस पर्यटन विकासका लागि एकातिर ऐतिहासिक पर्यटकीयस्थल, गढी, किल्ला, दरबार आदिको सम्बन्धमा व्यापक प्रचारप्रसार गर्न आवश्यक छ। अर्कोतिर संरक्षण एवं सहज पहुँचका लागि व्यवस्था गर्न पनि उत्तिकै जरुरी छ। योबाहेक यहाँ पर्वतीय पयर्टन, ग्रामीण पर्यटन, स्वास्थ्य पर्यटन, कृषि पर्यटन, खेल पर्यटन आदिको विकास गर्न पनि आवश्यक छ। यथार्थतः नेपालमा आधुनिक संरचनाको विकास गरी बढी पर्यटकहरू आकर्षण गर्न सम्भव छैन। यहाँको परम्परा, लोपोन्मुख भाषा, कला, संस्कृति आदिको संरक्षण एवं प्रवद्र्धनको लागि एक राष्ट्रिय स्तरको र सात प्रदेशमा प्रदेश स्तरीय सांस्कृतिक संग्रहालयहरू स्थापना गर्न सके उक्त उद्योगको विकासमा थप सघाउ पुग्नेछ। कोभिड१९ को महामारी सुरु हुनुअघि अर्थात् सन् २०१९ मा यहाँ विदेशी पर्यटकहरूको आगमन २ प्रतिशतले बढेको थियो भने उनीहरूको औसत बसाइ अवधि १५ दशमलव १ प्रतिशत पुगेको थियो। योबाहेक उनीहरूको प्रतिदिन खर्च विगतको तुलनामा केही वृद्धि भई ६५ अमेरिकी डलर पुगेको थियो। तर, कोभिड१९ को चरणबद्ध महामारीपश्चात् सन् २०२० मा विदेशी पर्यटकहरूको आगमनमा झन्डै ८१ प्रतिशत कम भएको कुरा संस्कृति, पर्यटन तथा नागरिक उड्डयन मन्त्रालयद्वारा प्रकाशित एक तथ्यांकले जनाएको छ। उक्त अवधिमा हवाई मार्ग र स्थलमार्गबाट नेपाल भित्रिने विदेशी पर्यटकहरूको संख्या २ लाख ३० हजारमा सीमित भयो। यसबाट यहाँको अर्थतन्त्रमा नकारात्मक प्रभाव पयो। नेपाल पर्यटन बोर्डले केही समयअघि सार्वजनिक गरेको एक आँकडाअनुसार यहाँको पर्यटन क्षेत्रले प्रतिदिन सरदर १० अर्बबराबरको क्षति बेहोर्नु परेको थियो। यति मात्र नभई उक्त क्षेत्रमा संलग्न लगानीकर्ता तथा कामदारहरूको भविष्य अझसम्म सुनिश्चित बन्न सकेको छैन। सरकारले वर्षौंदेखि पर्यटन क्षेत्रको विकासलाई प्राथमिकता दिँदै आए पनि पर्यटकीय पूर्वाधारहरूको कमी, आर्थिक कूटनीतिको न्यून उपयोग, नयाँ सम्भावित क्षेत्रहरूको खोजी एवं विस्तार हुन सकेको छैन। हार्डवेयरमा बढी ध्यान दिई सफ्टवेयर ओझेलमा पर्नाले उक्त क्षेत्रको विकासमा समस्याहरू देखा परेका छन्। नेपालमा पर्यटन विकासका धेरै सम्भावना भए पनि यसलाई ग्रामीण स्तरसम्म पुयाउन नसक्नाले अपेक्षाअनुसारको फाइदा लिन सकिएको छैन। योबाहेक पर्यटन क्षेत्रलाई विविधीकरण गर्न नसक्दा धेरैजसो विदेशी पर्यटकहरू काठमाडौं, चितवन, पोखरा, लुम्बिनी र जनकपुरमा केन्द्रित छन् भने बाँकी पर्यटकीय स्थलहरू ओझेलमा परेका छन्। एकातिर यहाँ विदेशी पर्यटकहरूका लागि सुविधायुक्त होटल तथा रिसोर्टहरूको संख्या एवं गुणस्तर दुवै कमजोर छन् भने अर्काेतिर यहाँको प्रमुख गन्तव्यस्थल सुविधायुक्त यातायात प्रणालीले जोड्न सकिएको छैन। बेलाबेलामा गरिने बन्द, हडताल र कमजोर शान्ति सुरक्षाको कारण यहाँको पर्यटन विकासमा समस्या थपिएको छ। जबसम्म पर्यटकहरूको सुरक्षाको प्रत्याभूत हुँदैन, तबसम्म उनीहरूको संख्या एवं बसाइ अवधि बढ्न सक्दैन। र यो देशलाई खासै फाइदा हुँदैन। भरपर्दो सूचना प्रवद्र्धन केन्द्रहरूको कमीको कारण यहाँका कला, संस्कृति एवं प्राकृतिक दृश्यहरूको बारेमा राम्ररी प्रचारप्रसार गर्न सकिएको छैन। त्यसैले पनि यहाँको पर्यटन उद्योगमा सोचेअनुरूप विकास गर्न सकिएको छैन।"
"सुदूरपश्चिमलाई झट्का, म्याक मुलेन आउट",काठमाडौं : सुदूरपश्चिमलाई पाँचौं झट्का लागेको छ। ब्रान्डन म्याक मुलेन ३६ रन बनाएर आउट भएका छन्। २६ बलमा उनले २ चौका र २ छक्का प्रहार गरे। विराटनगरका अनिल खरेलले उनको विकेट लिएका हुन्। यसअघि उनले अमित श्रेष्ठ र विनोद भण्डारीको विकेट लिएका थिए। सुदूरपश्चिमले १४ ओभरको समाप्तिमा ९० रन बनाएर खेलिरहेका छन्।
"सुदूरपश्चिमको छैटौं विकेट पतन, इशान पाण्डे आउट",काठमाडौं : सुदूरपश्चिम रोयल्सको छैटौं विकेट पतन भएको छ। इशान पाण्डे २१ रन बनाएर आउट भएका छन्। उनी रन आउट भएका हुन्। १६ बलमा उनले उनले २ चौका र १ छक्का प्रहार गरे। यसअघि ब्रान्डन म्याक मुलेन ३६ रन बनाएर आउट भएका थिए।
पावरप्लेमा सुदूरश्चिमले गुमायो तीन विकेट,काठमाडौं : नेपाल प्रिमियर लिग (एनपीएल) अन्तर्गत मंगलबारको पहिलो खेलमा सुदूरपश्चिमले पावरप्लेमा मध्यम सुरुवात गरेको छ। कीर्तिपुरस्थित टियु क्रिकेट मैदानमा टस हारेर ब्याटिङको निम्तो पाएको सुदूरपश्चिमले पावरप्लेमा ३ विकेट गुमाउँदै ४३ रन बनाएको हो। सुदूरपश्चिमका लागि ओपनर अमित श्रेष्ठ १ रनमै इस्मात अलामको बलमा मार्टिन गुप्टिलको हातबाट क्याच आउट भए। अर्का ओपनर विनोद भण्डारी १९ बलमा ४ चौकासहित २३ रन बनाएर अनिल खरेलको बलमा प्रतिश जिसीको हातबाट क्याच आउट भए। तेस्रो विकेटका रूपमा सुदुरपश्चिमले आरिफ शेखलाई गुमायो। उनले ५ बलमा २ चौका सहित ९ रनमा निकोलन क्रिकोटनले उत्कृष्ट क्याच लिए। बसिर अहमदको बलमा निकोलसले क्याच गरेका हुन्। हालः क्रिजमा ब्रान्डन म्याक मुलेन ७ र सैफ जैब १ रनमा खेलिरहेका छन्।
सानफ्रान्सिस्कोमा ग्लोबल नेपाली फिल्म अवार्ड हुने,"अमेरिका : अमेरिकाको क्यालिफोर्निया राज्यको सानफ्रान्सिस्को शहरमा ग्लोबल नेपाली फिल्म अवार्ड आयोजना हुने भएको छ । गैर नाफा मुलक संस्थाको रूपमा दर्ता भएको हिमालयन फाउन्डेशन कर्पोरेसनले अन्य संघ संस्थानहरूसँगको सहकार्यमा फिल्म अवार्ड आयोजना गर्न लागेको हो । नेपाली चलचित्रको प्रचार प्रसार र प्रवर्द्धनका साथै नेपाली चलचित्र क्षेत्रको अन्तराष्ट्रियकरणका लागि सहयोगी बन्ने उद्देश्यले अवार्ड आयोजना गर्न लागिएको हिमालय कर्पोरेसनका संस्थापक यज्ञलाल श्रेष्ठले जानकारी दिए । अंग्रेजी नयाँ वर्ष र क्रिसमसको पूर्व सन्ध्यामा डिसेम्बर २१ म अवार्ड आयोजना गर्न लागिएको आयोजकले जानकारी गराएको छ । अवार्ड आयोजनामा गोल्डन नेपाली मुभी मेकर एलएलसी, सोमनामे एलएलसी, राजपुत ग्रुप एलएलसी र लेटी लको सहकार्य रहेको छ । अवार्ड कार्यक्रममा नेपाली चलचित्र क्षेत्रसँग सम्बन्धित कलाकारहरूको सहभागिता रहने आयोजकले जानकारी गराएको छ । अवार्डसँगै आयोजकले डिसेम्बर २२ मा नेपाल परेडको समेत आयोजना गरेका छन् । अवार्डको लागि आवश्यक तयारीको काम द्रुत गतिमा अघि बढिरहेको र अवार्ड तथा परेडमा सहभागी आयोजक मध्येका एक रविसिंह बस्नेतले सबैमा आग्रह गरेका छन् ।"
दीपेन्द्र सिंह ऐरीको आक्रामक ब्याटिङमा सुदूरपश्चिमले विराटनगरलाई दियो १८३ रनको लक्ष्य,काठमाडौं : कप्तान दीपेन्द्र सिंह ऐरीको आक्रामक ब्याटिङमा सुदूरपश्चिम रोयल्सले विराटनगर किंग्सलाई १८३ रनको लक्ष्य प्रस्तुत गरेको छ। टियु क्रिकेट मैदानमा टस हारेर ब्याटिङको निम्तो पाएको सुदूरपश्चिमले निर्धारित ओभरको खेलमा ७ विकेटको क्षतिमा १८२ रन बनाएको हो। सुदूरपश्चिमका लागि कप्तान ऐरीले अर्धशतकीय पाली खेले। उनले २३ बलमा अर्धशतक प्रहार गरेका थिए। २४ बल खेलेका ऐरीले ३ चौका र ५ छक्कासहित ५७ रनमा अविजित रहे।
बदलिँदो विश्व भूराजनीति,"अंकको दुनियाँमा शून्य आफैंको कुनै मूल्य हुँदैन। तर जब यही शून्य कुनै अर्को अंकको पछाडि जोडिन पुग्छ तब दस गुणाका दरले यसको मूल्य बढ्दै जान्छ। ठीक त्यसैगरी विश्व भूराजनीतिमा आज नेपाल आफैंको त्यति महŒव नहुन सक्थ्यो। तर, जब यही देश चीन र भारतजस्ता दुई उदीयमान शक्ति राष्ट्रसँग जोडिन पुग्यो। र, यी दुवै देश पछिल्लो समय भूराजनीतिक र भूआर्थिक दृष्टिले प्रभावशाली बन्दै गए तब नेपालको पनि महŒव दोब्बर हुन गयो। एलाइज र एक्सिस शक्तिबीच भएको दोस्रो विश्वयुद्ध अनि संयुक्त राज्य अमेरिका र सोभियत संघबीच चर्किएको शीतयुद्धको परिणामले निश्चित गरेको वर्तमान विश्व व्यवस्था (वल्र्ड अर्डर) आजको दिनमा आफ्नो विरासत अन्त्यको संघारमा उभिएको छ। लगभग तीन दशक बढी संयुक्त राज्य अमेरिकाको एकल नेतृत्वमा रहेको यो विश्व व्यवस्था अर्थात् एकध्रुवीय विश्व अब भने बहुध्रुवमा विस्तार भइसकेको छ। यसले विश्व भूराजनीतिमा अमेरिकी एक छत्र वर्चस्व त समाप्त पायो नै, सँगै वैश्विक अर्थतन्त्र, सैन्य रणनीति र प्रविधि माथिको प्रभुत्वमा समेत अमेरिकी दबदबा कमजोर बनाइदियो। दर्जनभन्दा बढी देशमा एकपक्षीय प्रतिबन्ध माथि प्रतिबन्ध, मध्यपूर्वको मामिलालाई हेर्ने इजरायली चस्मा र डलरलाई आफ्नो राजनीतिक अस्त्रको रूपमा प्रयोग गर्नु अमेरिकाको लागि उल्टो प्रत्युत्पादक मात्र बनेन, वैश्विक मञ्चमा आफ्नो शक्ति क्षीण गराउने कालकुट विष नै बन्न पुग्यो। सन् १९९१ मा सोभियत संघको विघटनपश्चात् अत्यन्त कमजोर अवस्थामा रहेको रुस भ्लादिमिर पुटिनको आगमनसँगै विश्व भूराजनीतिमा एक जबरजस्त शक्तिको रूपमा उदायो। सन् २००० को दशकबाट दक्षिण अमेरिकाको सबैभन्दा ठूलो मुलुक ब्राजिल वैश्विक अर्थतन्त्र र भूराजनीतिमा नजरअन्दाज गर्न नसकिने शक्तिको रूपमा देखा पयो। यही दशकबाट दक्षिण अफ्रिका, नाइजेरिया, इजिप्टजस्ता अफ्रिकी मुलुकहरू पनि आफ्नो अर्थतन्त्रमा उल्लेखनीय वृद्धि हासिल गर्दै गए। आज अफ्रिकाले गरिरहेको दिगो आर्थिक र जनसांख्यिक विकास हेर्दा सन् २०२३ को अफ्रिकी संघको शिखर सम्मेलनमा संयुक्त राष्ट्रसंघका महासचिव एन्टोनियो गुटेरसले भने जस्तो २१औं शताब्दी साँच्चै अफ्रिकाकै लागि हो जस्तो देखिएको पनि छ। सन् २००० कै दशकबाट फिलिपिन्स, भियतनाम, इन्डोनेसिया, मलेसियाजस्ता आसियान सदस्य राष्ट्रहरू पनि तीव्र गतिको आर्थिक वृद्धि हासिल गर्दै वैश्विक प्रतिस्पर्धामा दरिलो उपस्थिति देखाउँदै गए। सन् २००१ मा विश्व व्यापार संगठनको सदस्यता लिएपश्चात् अन्तर्राष्ट्रिय व्यापार प्रणालीमा चीन द्रुततर गतिमा अघि बढ्यो। जतिबेला संयुक्त राज्य अमेरिका अफगानिस्तान र इराकसँगको द्वन्द्वमा अलमलिरहेको थियो सोही बेला चीन भने अफ्रिका र दक्षिण अमेरिकासम्म आफ्नो व्यापारिक साझेदारी विस्तार गर्दै थियो। फलस्वरूप चीन आज वैश्विक अर्थतन्त्रको मुख्य खेलाडी बन्न पुग्यो। यो सबै घटनाक्रम र पृष्ठभूमिले विश्व भूराजनीतिमा सामूहिक पश्चिमको प्रभुत्व र हैकमको भरपर्दो विकल्पको खोजी हुन थाल्यो। जसले आसियान, अफ्रिकन युनियन र ब्रिक्सजस्ता संगठनहरूलाई अझ बलियो र सशक्त बन्न अनिवार्य भयो। सन् २०२२ को फेब्रुअरीबाट सुरु भएको रुसयुक्रेन द्वन्द्व, २०२३ अक्टोबरमा देखिएको इजरायल र हमास द्वन्द्व, विश्व व्यापारको करिब १२ प्रतिशत ओगट्ने स्विज नहर अवरुद्ध हुने गरी लालसागरमा भएको हुथी द्वन्द्व अनि इरान र इजरायलबीचको पूर्ण युद्धले विश्व मानचित्रमा दबाबमात्र सिर्जना गरेन। विश्व भूराजनीति, भूरणनीति र वैश्विक व्यापार प्रणालीको तस्बिर नै बेग्लै बनाइदियो। कोरोना महामारीबाट थिलथिलो भएर बल्लतल्ल उठ्दै गरेको विश्वले युद्धको कारण फेरि अर्को महामारी खेप्नु पयो। युद्धले विशेष गरेर युरोप, अफ्रिाका र मध्यपूर्वलगायत संसारभर नै खाद्य तथा ऊर्जा सुरक्षामा नयाँ चुनौती थप्नुका साथै बजारमा मुद्रास्फीतिको दर ह्वात्तै बढाइदियो। युरोपियन युनियनबाट बाहिरिएपश्चात् कमजोर बन्दै गएको बेलायती अर्थतन्त्र रुसयुव्रेन द्वन्द्वका कारण झनै संकटग्रस्त बन्न पुग्यो। यही कारण आज युरोपका अधिकांश राष्ट्र अर्थतन्त्र संकुचनको गम्भीर समस्या भोगिरहेका छन्। चाहे पनि नचाहे पनि रुसयुव्रेन र मध्यपूर्वको द्वन्द्वले विश्वलाई पश्चिमी खेमा, गैरपश्चिमी खेमा र तटस्थ गरी तीन गुटमा स्पष्ट सीमांकन गरिदियो। जसले अब आउने दिनहरूमा विश्व शासनको ढाँचालाई नै परिवर्तन गरिदिनेछ। सन् २००१ मा अर्थशास्त्री जिम ओ निलद्वारा नामांक्रित ब्रिक्सको सोह्रौं शिखर सम्मेलन गत अक्टोबर २२ देखि २४ सम्म रुसको कजानमा आयोजना भयो। उक्त सम्मेलनमा ब्रिक्सको सदस्य, साझेदार र आमन्त्रित गरेर जम्मा ३६ राष्ट्रका राष्ट्रप्रमुख वा प्रतिनिधिहरू एकै टेबल वरपर जम्मा भए। ती ३६ राष्ट्रसँग आज विश्वको ५७ प्रतिशत जनसंख्या, ४६ प्रतिशत क्रयशक्ति र ४० प्रतिशतभन्दा माथिको कुल गार्हस्थ्य उत्पादन छ। योसँगै ब्रिक्ससँग संसारको प्रमुख तेल निर्यातकर्ता, वित्त र व्यापारको वैश्विक हब, उच्च उत्पादकत्व भएको युवा शक्ति, द्रुत गतिको अर्थतन्त्र, नवीन प्रविधियुक्त शैन्य शक्ति तथा भूराजनीति र अर्थराजनीतिका दृष्टिले महŒवपूर्ण स्विज नहर छ।"
गौरीशंकरको उपाध्यक्षमा एमालेकी उमा लुङ्गेली विजयी,"दोलखा : दोलखाको गौरीशंकर गाउँपालिकामा उपाध्यक्ष पदको उपनिर्वाचनमा नेकपा एमालेकी उम्मेद्वार उमा लुङ्गेली मगर शेर्पा विजयी भएकी छिन्। उनले २ हजार ८ सय ५ मत ल्याएर विजयी भएकी हुन्। उनका निकटतम् प्रतिस्पर्धी माओवादी केन्द्रकी नीमलेकी शेर्पाले २ हजार ६ सय मत ल्याएकी थिइन्। उनी २ सय ५ मतान्तरले विजयी भएकी हुन्। नेपाली कांग्रेसको तर्फबाट उम्मेद्वार बनेकी स्वर्गीय श्यामसुन्दरको धर्मपत्नी पासदीकी शेर्पा तामाङले १ हजार ७ सय २७ मत ल्याएकी थिइन्। निर्वाचनमा नेकपा एकीकृत समाजवादीकी रविना खड्काले ९० मत , राष्ट्रिय स्वतन्त्र पार्टी रास्वपाकी गोमा श्रेष्ठले १ सय मत, राप्रपाकी मनकुमारी श्रेष्ठले १ सय १८ मत, जनाता समाजवादी पार्टीकी उम्मेद्वार सपना कार्कीले २३ मत प्राप्त गरेका जिल्ला निर्वाचन कार्यालय दोलखाले जनाएको छ। गौरीशंकरमा १२ वटा मतदानस्थलको २१ वटा मतदान केन्द्रमा जम्मा ७ हजार ५ सय ८९ मत खसेको थियो भने ८० मत बदर भएको थियो। जम्मा ९ वटा वडामा १५ हजार ७ सय १८ मतदाता रहेका थिए। गौरीशंकरमा उपाध्यक्ष पदका लागि भएको निर्वाचनमा ७ राजनीतिक दलसहित १६ जना उम्मेद्वार चुनावी मैदानमा रहेका थिए। २०७९ को निर्वाचनमा उपाध्यक्ष पदमा कांग्रेसबाट श्यासुन्दर तामाङ निर्वाचित भएका थिए। गत वर्ष हृदयघातका कारण उनको मृत्यु भएपछि आइतबार उक्त पदमा निर्वाचन भएको हो।"
भारत र श्रीलंकापछि अमेरिकी सहायक विदेशमन्त्री लु नेपाल आउने,"काठमाडौं : अमेरिकी सहायक विदेशमन्त्री डोनाल्ड लु भारत, श्रीलंका र नेपालको भ्रमणमा निस्किएका छन् । भारत र श्रीलंकाको भ्रमण सकाएर सहायक विदेश मन्त्री लु नेपाल आउने छन् । अमेरिकी विदेश मन्त्रालयका अनुसार सहायक विदेशमन्त्री लुले डिसेम्बर ३ देखि १० सम्म यी मुलुकहरुको भ्रमण गर्ने छन् । डिसेम्बर ५ मा भारत भ्रमण सकाएर लु श्रीलंका जाँदै छन् । त्यसपछि उनी नेपाल आउने कार्यक्रम रहेको छ । नेपाल बसाईका क्रममा उनले प्रधानमन्त्री केपी शर्मा ओली, परराष्ट्र मन्त्री आरजु राणा देउवा लगायत अन्य राजनीतिक दलका उच्च नेताहरुसँग समेत भेट र छलफल गर्नेछन् । सहायक विदेशमन्त्री लुले यहाँ रहेका बेला नेपाली युवापुस्ताका नेताहरुसँग समेत अन्तरक्रिया गर्ने कार्यक्रम रहेको छ। सहायक विदेश मन्त्री लुले यसअघि तीन पटक नेपाल भ्रमण गरिरकेका छन् ।"
२० वर्षमा एकल महिलाको संख्या दोब्बर,"काठमाडौं : राष्ट्रिय तथ्यांक कार्यालयले सोमबार एकल महिलासम्बन्धि एक प्रतिवेदन सार्वजनिक गरेको छ। नेपालमा पहिलोपटक सार्वजनिक गरिएको उक्त प्रतिवेदन अनुसार पारपाचुकेसम्बन्धविच्छेद गरेका महिला २१,२८७(०२प्रतिशत) छ। छुटिएर बसेका ५९ हजार ५ सय २५(०५ प्रतिशत) छन्। ३५ वर्षभन्दा माथि अविवाहित ९० हजार ७ सय ३(०७ प्रतिशत) छन्। कुल ९ लाख ३६ हजार ९८ परिवारमा कम्तीमा एक जना एकल महिला पाइएको छ। ६६ लाख ६० हजार ८ सय ४१ गैरसंस्थागत घरपरिवारमध्ये ७ लाख ९९ हजार ७ सय ४४ परिवारमा कम्तीमा एक विधवा महिला छन्। कुल परिवारमध्ये १४ प्रतिशत परिवारमा एकल महिला छन्। पछिल्लो २५ वर्षको अबधिमा एकल महिलाको संख्या पनि बढ्दै गएको देखिएको छ। सन् २००१ को जनगणनामा एकल महिला ३७ प्रतिशत मात्र रहेकोमा सन् २०२१ मा झन्डै दोब्बरले वृद्धि भएको छ। सन् २००१ मा १० वर्ष र सो माथिका विधवा महिला ३९ प्रतिशत रहेकोमा २०२१ मा करिब ३ प्रतिशत बिन्दुले बढी हुन गई २०२१ मा ६६ प्रतिशत पुग्यो। सन् १९५२ देखिकै तथ्यांक हेर्दा पनि विधुवा महिला बढेको देखिन्छ। १९५२५४ मा ५५ हजार १ सय ३८, १९६१ मा ४ लाख ८९ हजार ५ सय ६८, १९७१ मा ४ लाख ७ हजार ८ सय ८०, १९८१ मा २ लाख ७९ हजार ५ सय ५८ थिए। त्यस्तै १९९१ मा ४ लाख ६२ हजार १ सय ३५, २००१ मा ३ लाख ३ हजार ८ सय ३०, २०११ म ४ लाख ९० हजार ६ सय ६ विधुवा महिला भए। ३५ वर्ष र माथिका अविवाहित महिलाको अनुपात सन् २००१ मा ०५ प्रतिशत मात्र थियो भने २०२१ मा ०७ प्रतिशत पुगेको छ। विगत दुई दशकमा सम्बन्धविच्छेद र छुट्टिने दर पनि बढेको छ। विधवा महिलाका कति सन्तान ? १५ देखि ४९ वर्ष उमेरका १७ प्रतिशत विधवा महिलाको सन्तान नै नभएको प्रतिवेदनमा छ। ३० प्रतिशतका १ मात्र सन्तान, २२ प्रतिशतका २ सन्तान, १७ प्रतिशतको विधवाका सोभन्दा बढी सन्तान भएको सार्वजनिक प्रतिवेदनमा उल्लेख छ। ४ प्रतिशत विधवा महिलाको ६ वा सोभन्दा बढी सन्तान भएको पाइएको छ। प्रदेशअनुसार सन्तान भएका विधवा महिला मधेस प्रदेशमा १३ प्रतिशत छन्। बागमतीमा ३६ प्रतिशत विधवा महिलाका २ सन्तान छन्। ६ वा सोभन्दा बढी सन्तान भएकामध्ये कर्णालीका विधवा महिलाको अनुपात सबैभन्दा बढी ८३ प्रतिशत रहेको छ। अन्य प्रदेशको तुलनामा कर्णाली प्रदेशमा अधिकांश विधवा महिलाको धेरै सन्तान रहेको प्रतिवेदनमा उल्लेख छ। सहरी क्षेत्रमा बस्ने करिब ३६ प्रतिशत विधवा महिलाका दुई सन्तान छन्। घरमुली एकल महिला नेपालको कुल ६६,६०,८४१ घरपरिवारमध्ये झन्डै एक तिहाइ घरपरिवार (३१५ प्रतिशत) महिला परिवारमुली छन्। महिला मुली हुने ३१५ प्रतिशत परिवारमध्ये २२३ प्रतिशत घरपरिवारको मुली एकल महिला र १९२ प्रतिशत घरपरिवारको मुली विधवा महिला रहेको सार्वजनिक तथ्यांकमा उल्लेख छ। प्रदेशअनुसार कोशीमा सबैभन्दा बढी (२५ प्रतिशत) एकल महिला मुली भएका घरपरिवार रहेको छ भने मधेसमा १८६ प्रतिशत र कर्णालीमा १९ प्रतिशत छ। यो तथ्यले प्रदेशअनुसार एकल महिला घरपरिवारको मुली रहेको पुष्टि गरेको तथ्यांक कार्यालयका उपप्रमुख तथ्यांक अधिकारी डा हेमराज रेग्मीले जानकारी दिए।। त्यसैगरी, गण्डकीमा सबैभन्दा बढी (२०६ प्रतिशत) घरपरिवारमा विधवा महिला र कर्णालीमा सबैभन्दा कम (१७ प्रतिशत) विधवा परिवारमुली रहेको देखिएको छ। साक्षरता १८९ प्रतिशत देशको १० वर्ष वा सोभन्दा माथिका कुल विधुवा महिला जनसंख्याको साक्षरता १८९ प्रतिशत छ। जुन महिला साक्षरताको राष्ट्रिय औसत ६७१ प्रतिशतभन्दा कम हो। प्रदेशअनुसार विधवा महिलाको सबैभन्दा बढी साक्षरता दर बागमती प्रदेशमा छ। बागमतीका २३९ प्रतिशत विधुवा साक्षर छन्। सबैभन्दा कम १०६ प्रतिशत मधेसका विधुवा महिलाको साक्षरता दर छ। सबैभन्दा बढी साक्षरता दर पहाड(२०७ प्रतिशत)मा छ। त्यसपछि तराइ(१८३ प्रतिशत) र हिमाल(११६ प्रतिशत) छ। एकतिहाइ (३५४ प्रतिशत) भन्दा बढी प्राथमिक तह पूरा गरेका छन् भने यो प्रतिशत निम्न माध्यमिक तहमा १५७ प्रतिशत र माध्यमिक तहमा ११७ प्रतिशत छ। थोरै संख्यामा मात्र विधवा महिलाले स्नातक वा सोभन्दा माथि अध्ययन गरेको तथ्यांकमा उल्लेख छ। २३४ प्रतिशत विधवा महिलामा सम्पत्ति स्वामित्व २३४ प्रतिशत घरपरिवारमा घर र जमिनको स्वामित्व विधवा महिलामा छ। प्रदेशअनुसार सबैभन्दा बढी गण्डकीमा ३०९ प्रतिशत र बागमतीमा २६२ प्रतिशत महिलाको स्वामित्वमा घर र जमिन छ। सुदूरपश्चिममा सबैभन्दा कम १२३ प्रतिशत छ। त्यस्तै महिलाको स्वामित्वमा घर र जमिन क्षेत्रअनुसार तराईमा २४४ प्रतिशत र वासस्थानअनुसार सहरमा रहेको तथ्यांकमा देखिएको छ। विधवा महिलाका लागि सीमित रोजगारी कुल १० वर्षमाथिका १ करोड २४ लाख ३९ हजार २ सय ४७ महिला जनसंख्यामध्ये ७४ लाख ९३ हजार २ सय ६९ आर्थिक रूपमा सक्रिय थिए। जसमध्ये ४२ लाख २७ हजार ३ सय ६० जनगणनापूर्व १२ महिनामा ६ वा सोभन्दा बढी आर्थिक उपार्जन हुने गतिविधिमा संलग्न भएकाले उनीहरूलाई सामान्यतया रोजगारीको रूपमा वर्गीकृत गरिएको छ। सामान्यतया सक्रिय महिला जनसख्यामध्ये, ८४३ प्रतिशत विवाहित र ४८ प्रतिशत विधवा महिला थिए। यसले विधवा महिलाका लागि सीमित रोजगारीका अवसर रहेको तथ्य उजागर गरेको निर्देशक ढुण्डीराज लामिछानेले जानकारी दिए। कुल ८ लाख २६ हजार १ सय ४७ विधवा महिलामध्ये ४७२ प्रतिशत आर्थिक रूपमा सक्रिय थिए। जसअनुसार आधाभन्दा बढी विधवा महिला जनसंख्या श्रमशक्तिमा सहभागी नहुने सार्वजनिक तथ्यांकमा उल्लेख छ। यस्तै २१ प्रतिशत विधवा महिला सामान्यतया सक्रिय छैनन्। त्यसैगरी राष्ट्रियस्तरमा चारमध्ये एक जना विधवा महिलाले रोजगारी पाएका छन् भने मधेस प्रदेशमा यो अनुपात ६ मध्ये एक छ। अर्कोतर्फ, कर्णालीमा सामान्यतया रोजगारीमा रहेका विधवा महिलाको अनुपात सबैभन्दा बढी (३०५ प्रतिशत) छ भने आर्थिक रूपमा सक्रिय नभएका विधवा महिला पनि कर्णालीमा सबैभन्दा कम (४३९ प्रतिशत) छन्। आयआर्जनमा नगर्नुमा घरायसी काम जनगणनाले नेपालको श्रमशक्तिमा महिला सहभागिता नहुनुमा धेरै कारण छन्। ८९४ प्रतिशत घरायसी कामले आयआर्जनको काममा संलग्न नभएको प्रतिवेदनमा उल्लेख छ। त्यस्तै घरको जिम्मेवारीको कारण ८९३ प्रतिशत आर्थिक गतिविधिमा संलग्न छैनन्। आधा विधवा महिलाले आप्नो उमेर वा हेरचाह आवश्यक पर्ने भएकाले अर्थोपार्जनको काम नगर्ने मुख्य कारण बताएका छन्। जनगणना २०७८ को नतिजाको आधारमा परिवारलाई सम्पन्नताको पाँच वर्गमा (न्यूनतम, निम्न, मध्यम, उच्च र उच्चतम) मा वर्गीकृत गरिएको छ। विधवा महिला जनसंख्यामध्ये ठूलो हिस्सा (२२५ प्रतिशत) सबैभन्दा कम सम्पन्नता भएको वर्गमा छ। उच्चतम्बाट सबैभन्दा कम(१९७ प्रतिशत) सम्पन्नताको वर्गमा देखिएका छन्। सम्बन्धविच्छेद हुनेमा उच्च सम्पन्न वर्ग बढी सम्बन्धविच्छेद हुने महिलामा उच्च सम्पन्नता भएका धेरै छन्। सम्बन्धविच्छेद हुनेमा २७ प्रतिशतभन्दा बढी उच्च सम्पन्नताको वर्गमा देखिएको छ। सम्बन्धविच्छेद भएका महिलामध्ये १४ प्रतिशत मात्रै सबैभन्दा न्यून सम्पन्नताको वर्गमा छन्। ३५ वर्ष वा सोभन्दा माथिका कहिल्यै विवाह नगरेका अविवाहित महिलाको उच्च अनुपात (३१३ प्रतिशत) उच्च सम्पन्नताको वर्गमा देखिएको छ। नेपालमा अविवाहित महिलाको औसत उमेर ६२०३ वर्ष छ। १५ देखि १९ वर्ष उमेर समूहका एकल महिलाको अनुमानित औसत उमेर ४८७६ छ। जसले हाल १५ देखि १९ वर्ष उमेर समूहमा रहेका महिला आगामी ४९ वर्षसम्म एकल नभई बाँच्ने संकेत गरेको तथ्यांकमा उल्लेख छ। म एकल परिवारमा हुर्किएको हुँ। त्यसको पीडाबारे मलाई ज्ञान छ। एकल महिला प्रतिसोचमा परिवर्तन ल्याउनका लागि यो तथ्यांक सहायक सिद्ध हुनेछ। यो तथ्यांकले एकल महिलाको समग्र अवस्था उजागर गरेको छ। मधुसूदन बुर्लाकोटी, प्रमुख तथ्यांक अधिकारी, राष्ट्रिय तथ्यांक कार्यालय १५ देखि १९ वर्ष उमेरकी महिला आफ्नो ६३ औं जन्मदिनमा एकल हुने अवस्थामा पुग्ने गरेको प्रतिवेदनमा उल्लेख छ। नेपालमा विधवा महिलाको औसत आयु ६४९७ वर्ष छ। जीवन तालिका प्रविधिबाट विधवा महिलाको अपेक्षित उमेर ५१२० वर्ष हो अर्थात १५ देखि १९ वर्ष उमेरका महिला विधवापन विना थप ५१२ वर्ष बाँच्ने छन्, प्रतिवेदनमा भनिएको छ। एक्लै बस्ने एकल महिला ५५ प्रतिशत पछिल्लो समय एक्लै बस्ने एकल महिला र विधुवा महिलाको अनुपात बढ्दै गएको छ। सन् २००१ मा ३८ प्रतिशत एकल महिला एक्लै बस्ने गर्थे, जुन सन् २०११ मा बढेर ४१ प्रतिशत भयो। सन् २०२१ मा यो अझै बढेर ५५ प्रतिशतमा पुगेको छ। बढ्दो दरका यी तथ्यांकले सबै भौगोलिक क्षेत्रमा एकल महिलाको विस्तारित एक्लोपनको प्रवृत्ति उजागर भएको तथ्यांक कार्यालयका निर्देशक लामिछानेले जानकारी दिए। नेपालको सामाजिक तथा जनसंख्याकीय परिप्रेक्षसँग जोडेर हेर्दा एक्लै बस्नु भनेको एकल महिला जोखिममा पर्नु रहेको उनले बताए। सन् २००१ म आधाभन्दा बढी ५३ प्रतिशत विवाहित महिला एक्लै बस्दै आएका थिए, जो सन् २०११ म ४९ प्रतिशतमा झयो। २०२१ म ३३ प्रतिशतमा घटेको तथ्यांकमा देखिएको छ। नेपालमा कुल जनसंख्याको २२ प्रतिशत अपांगता भएका एकल महिला छन्। कुल एकल महिलामा ७३ प्रतिशतले कुनै न कुनै प्रकारको अपांगताको सामना गरिरहेका छन्। त्यसपछि विधवा महिला ६५ प्रतिशत छन् भने १८ प्रतिशत विवाहित महिला छन्। विवाहित वा विधवा महिलाको तुलनामा अपाङगताको विद्यमान दर एकल महिलामा बढि छ, प्रतिवेदनमा भनिएको छ, शारीरिक र कम दृष्टि भएका विवाहित महिला, विधवा महिला र एकल महिला अधिक छन्। बहु अपांगताको अवस्थामा एकल महिलाले अपाङगता उच्च(८७ प्रतिशत) रहेको अनुभव गरेको पाइएको पनि प्रतिवेदनमा छ। विधवा महिला र विवाहित महिला क्रमश ः ७२ र ७७ प्रतिशत छन्। किन बढे एकल महिला ? एकल महिलाको पहिलोपटक गरिएको तथ्यांकको ठूलो अर्थ छ । यसले नेपालमा एकल महिलाको समग्र अवस्थाको जानकारी दिनेछ । तथ्यांकलाई प्रभावकारी रूपमा राज्यले उपयोग गर्नुपर्छ । डा योगेन्द्रबहादुर गुरुङ, प्रमुख, त्रिभुवन विश्वविद्यालय जनसंख्या केन्द्रीय विभाग २३ प्रतिशत विधवा महिलाको विवाह २३ वर्ष वा सोभन्दा कम उमेरमा भएको प्रतिवेदनमा उल्लेख छ। विवाहित महिलामध्ये लगभग ८३ प्रतिशतले १५ देखि २४ वर्षको बीचमा विवाह गरेका थिए। यो उमेर समूहका ७१ प्रतिशत महिला विधवा महिला पर्छन्। जसमा धेरै जसो कम उमेरमा विवाह भएको महिला रहेका देखिएको छ। एकल महिलाको सामाजिक अवस्था कुल पहाडी जाति समूहमध्ये ७५ प्रतिशत विधवा महिला छन्। त्यसपछि पहाडि दलित ७२ प्रतिशत र धार्मिक भाषिक समूह ४३ प्रतिशत छन्, जुन जातजाति समूहमध्ये सबैभन्दा कम हो। पहाडी जातमा ८८ प्रतिशत एकल र ७५ प्रतिशत विधवा महिला छन्। कुल मधेसतराई जातिमध्ये करिब ६ प्रतिशत महिला एकल र ५४ विधवा महिला छन्। पहाडीपहाडी जनजातिमध्ये तुलनात्मक रुपमा बढी महिला एकल ९३ प्रतिशत र विधवा महिला(६९प्रतिशत) छन्। पहाडी दलितमध्ये ८६ प्रतिशत एकल र ७२ प्रतिशत विधवा महिला छन्। कुल विधवा महिलामध्ये एकतिहाइभन्दा बढी(३५१प्रतिशत) पहाडी जाति समूहका थिए। हिमालीपहाडी जनजाति लगभग समान अनुपातमा(२८१प्रतिशत) र मधेसतराई जाति १२ प्रतिशत थिए। कोको पर्छन् एकलमा ? एकल महिलामा ४ प्रकारले विभाजन गरेर तथ्यांक संकलन गरिएको निर्देशक लामिछानेले जानकारी दिए। विधवा, सम्बन्धविच्छेद, भिन्न बसेको र ३५ वर्ष वा सोभन्दा माथिका अविवाहित महिलालाई एकल महिलामा राखिएको छ। एकल महिला रहेका १४ प्रतिशत घरपरिवारमध्ये १२ प्रतिशतमा विधवा छन्। २ प्रतिशतमा अन्य एकल महिला (सम्बन्धविच्छेद, भिन्न बसेको र ३५ वर्ष वा सोभन्दा माथिका अविवाहित महिला) छन्। सार्क देशमा विधवा महिलाको अवस्था सार्क मुलुकमध्ये सबैभन्दा धेरै २१३ प्रतिशत विधवा महिला अफगानिस्तान छन्। त्यसपछि भारतमा ९१, श्रीलंका ६६, बंगलादेशमा ६५, पाकिस्तान ५७, भुटान ५२, नेपालमा ४६ प्रतिशत र मालदिप्समा १७ प्रतिशत विधवा छन्। नीतिगत सुधार विषयक सुझाव प्रतिवेदनले नीतिगत सुधारको विषयमा सुझाव पनि दिएको छ। हाल विधवा भएको ६० प्रतिशत घरपरिवारमध्ये ५५६ प्रतिशतले दाउरालाई खाना पकाउने मुख्य इन्धनको रूपमा प्रयोग गरेका छन् भने २८ प्रतिशतले गोबर प्रयोग गरेका छन्। सबै घर परिवार र विशेष गरी एकल महिला र विधवा महिला भएका घर परिवारका लागि विद्युत् सेवामा पहँुच विस्तार गर्न प्रतिवेदनले सुझाव दिएको छ। बालविवाह अन्त्यका लागि पैरवी र सचेतना कार्यक्रम सञ्चालन गर्न पनि सुझाइएको निर्देशक लामिछानेले बताए। विधवा महिलाको लागि साक्षरता कार्यक्रम, नीतिगत एकीकरणमार्फत एकल महिलाविधवा महिलाका लागि विशेष सामाजिक सुरक्षा योजना, सीप विकास, बजार सञ्जाल, अनलाइन व्यापार, स्रोत र कच्चा पदार्थ, कानुनी सहायता, सामाजिक सहयोग सञ्जाल, जनचेतना अभियान सञ्चालनका लागि पनि प्रतिवेदनमार्फत सुझाव दिइएको छ। विधुर कति ? पहिलोपटक एकल महिला तथ्यांक आएकोमा खुसी लागेको छ । हाम्रै पहलमा यो तथ्यांक संकलन गर्न सफल भयो । यसले एकल महिलाको नीति निर्माणमा सहयोग गर्ने छ। अझै पनि पितृसत्तात्मक सोचका कारण एकल महिला माथि विभेद कायम छ । कविता पाण्डे, अध्यक्ष, मानव अधिकारका लागि महिला एकल महिला समूह जनगणना एकल महिलामा केन्द्रित भए पनि एकल पुरुषको पनि तथ्यांक संकलन गरिएको छ। प्रतिवेदनअनुसार नेपालमा एकल महिलाको भन्दा पुरुषको संख्या कम छ। ४,०५,८२५ जना एकल पुरुष छन्। अर्थात् ३५ प्रतिशत एकल पुरुष छन्। जसमा २,५५,००८ विधुर छन्। यो २२ प्रतिशत हो। सम्बन्धविच्छेद गरेका पुरुषको संख्या १५,८५२(०१ प्रतिशत) छ। त्यस्तै छुटिएर बसेका पुरुषको संख्या ३५ हजार ७५७(०३प्रतिशत) छ। ३५ वर्ष माथिका अविवाहित पुरुष ९९ हजार २१० (०९ प्रतिशत) छन्। यसो भन्छन् सरोकारवाला मानव अधिकारका लागि महिला एकल महिला समूह (डब्लूएचआर) का अध्यक्ष कविता पाण्डेले पहिलो पटक एकल महिला तथ्यांक आएकोमा खुसी व्यक्त गरेकी छन्। तथ्यांकले एकल महिलाको विविध पक्षलाई सम्बोधन गरेको बताउँदै उनले नीति निर्माणमा पनि यसले सहयोग गर्ने बताएकी छन्। उनले पितृसत्तात्मक सोचका कारण अहिले पनि एकल महिला माथि विभेद कायम रहेको बताइन्। राष्ट्रिय तथ्यांक कार्यालयका प्रमुख तथ्यांक अधिकारी मधुसूदन बुर्लाकोटीले आफूले पनि एकल परिवारमा हुर्किएकोले त्यसको पीडाको बारेका ज्ञान रहेको बताए। एकल महिला प्रतिसोचमा परिवर्तन ल्याउनका लागि पनि यो तथ्यांक सहायक सिद्ध हुने बताए। यो तथ्यांकले एकल महिलाको समग्र अवस्था उजागर गरेको छ, उनले भने, उनीहरू केन्द्रित नीति निर्माण र कार्यान्वयनमा पनि यसले सहयोग गर्छ।"
प्रधानमन्त्री ओलीलाई चिनियाँ समकक्षीले गरे स्वागत,"बेइजिङ : चीनको औपचारिक भ्रमणमा रहेका प्रधानमन्त्री केपी शर्मा ओलीलाई चिनियाँ समकक्षी ली छ्याङले ग्रेट हल अफ पिपलमा आज स्वागत गरेका छन्। प्रधानमन्त्री ओलीको सम्मानमा चिनियाँ जनमुक्ति सेनाले गार्ड अफ अनर प्रस्तुत गरेको थियो । समारोहमा अन्य चिनियाँ नेताहरू पनि सहभागी थिए । सो अवसरमा प्रधानमन्त्री ओलीले समकक्षी छ्याङलाई आफ्नो भ्रमण दलका सदस्यलाई परिचय गराएको प्रधानमन्त्रीको सचिवालयले जनाएको छ।चिनियाँ प्रधानमन्त्रीले पनि आफ्ना अन्य नेताको परिचय गराएका थिए। यसपश्चात् दुई मुलुकका प्रधानमन्त्रीस्तरमा द्विपक्षीय भेटवार्ता र हस्ताक्षर समारोह हुनेछ । प्रधानमन्त्री ओलीले आजै चीनका राष्ट्रपति सी जिनपिङसँग भेटवार्ता गर्नेछन् । प्रधानमन्त्री ओली नेतृत्वको प्रतिनिधिमण्डल यही मङ्सिर १७ गते जनवादी गणतन्त्र चीनको औपचारिक भ्रमणका लागि बेइजिङ आइपुगेको हो । भ्रमण दलमा प्रथम महिला राधिका शाक्य परराष्ट्रमन्त्री डा आरजु राणा देउवा, प्रधानमन्त्रीका मुख्य सल्लाहकार विष्णुप्रसाद रिमाल, प्रधानमन्त्रीका आर्थिक तथा विकास सल्लाहकार डा युवराज खतिवडा, सङ्घीय सांसद, मुख्यसचिवसहित विशिष्ट श्रेणीका सरकारी अधिकारी, निजी क्षेत्रका प्रतिनिधि, सञ्चारकर्मीलगायत छन्।"
१० ओभर सकिँदा सुदूरपश्चिमको मध्यम रन,काठमाडौं : नेपाल प्रिमियर लिग (एनपीएल)अन्तर्गत मंगलबारको पहिलो खेलमा सुदूरपश्चिमले १० ओभरमा ६८ रन बनाएको छ। कीर्तिपुरस्थित टियु क्रिकेट मैदानमा टस हारेर ब्याटिङको निम्तो पाएको सुदूरपश्चिमले १० ओभरमा ३ विकेट गुमाउँदै ६८ रन बनाएको हो। सुदूरपश्चिमका लागि ओपनर अमित श्रेष्ठ १ रनमै इस्मात अलामको बलमा मार्टिन गुप्टिलको हातबाट क्याच आउट भए। अर्का ओपनर विनोद भण्डारी १९ बलमा ४ चौकासहित २३ रन बनाएर अनिल खरेलको बलमा प्रतिश जिसीको हातबाट क्याच आउट भए। तेस्रो विकेटका रुपमा सुदुरपश्चिमले आरिफ शेखलाई गुमायो। उनले ५ बलमा २ चौका सहित ९ रनमा निकोलन क्रिकोटनले उत्कृष्ट क्याच लिए। बसिर अहमदको बलमा निकोलसले क्याच गरेका हुन्। हालः क्रिजमा ब्रान्डन म्याक मुलेन १९ र सैफ जैब १४ रनमा खेलिरहेका छन्।
न्यायको सार्वभौम अनुभूति,"न्याय र समानता संविधानका अन्तर्निहित विषय हुन्। समानताले हरेक नागरिकलाई राज्यबाट समान व्यवहारको अपेक्षा गर्छ। कतिपय सन्दर्भमा समानताले पनि सीमान्तकृत समुदाय मूलधारमा आउन सक्दैनन्, पीडा भोगिरहनुपरेको छ। सार्वजनिक सेवा प्रवाहमा अपांगता भएका व्यक्तिले समानताको अनुभव गर्न सकेका छैनन्। घरबाहिर निस्केपछि उनीहरूका लागि न त सुरक्षित यात्राको अवसर छ, न त सार्वजनिक सेवा प्रवाह। सार्वजनिक सेवामूलक क्षेत्रहरूमा अपांगतामैत्री संरचना हुनुपर्ने सरकारी निर्णय र नजिर छन्। ऐन, कानुनले सुनिश्चित गरे पनि त्यस्तो सेवा प्रवाह भएको छैन। राष्ट्रिय जनगणना २०७८ अनुसार मुलुकको जनसंख्या २ करोड ९१ लाख ६४ हजार ५ सय ७८ छ। यसमध्ये ६ लाख ४७ हजार ७ सय ४४ जना अपांगता भएका व्यक्ति छन्। अर्थात्, कुल जनसंख्याको २ दशमलव २ प्रतिशत अपांगता भएका व्यक्ति छन्। अपांगता भएका व्यक्तिको संख्या यति धेरै भए पनि सार्वजनिक यातायातदेखि भौतिक संरचना अपांगतामैत्री छैनन्। त्यसैकारण उनीहरूले जताततै दुव्र्यवहार र भेदभावको सिकार बन्नु परिरहेको छ। अपांगतामैत्री संरचना निर्माण सरकारको नीतिमा छ। सरकारी कार्यालयहरू नै त्यस अनुरूप बन्न सकिरहेका छैनन्। यो विडम्बनापूर्ण छ। अपांगता भएका व्यक्तिलाई यातायातको सेवा लिन निकै कठिन छ। सडकमा कुरिरहने उनीहरूलाई यातायात चालकहरूले रोकेर सेवा दिन खोज्दैनन्। मानव भएर पनि सार्वजनिक यातायातमा अपांगता भएका व्यक्तिले सम्मानजनक व्यवहार पाउन सकिरहेका छैनन। अपांगता भएकै कारण यस्ता व्यक्तिमाथि सडक र बसमा दुव्र्यवहार हुँदै आएको छ। कीर्तिपुरकी कोपिला अपांगता भएकी दिदीबहिनीहरूलाई गाडी चढाउन कीर्तिपुरको नयाँ बजारमा बस कुरेर बसिरहेकी थिइन्। त्यहाँबाट लगनखेल जाने गाडी आइपुग्ने समय थियो। त्यहाँ रक्सीले लठ्ठ भएका एक व्यक्ति आएर अपांगता भएका व्यक्तिमाथि जाइलागे। मागेर खाने, ठगेर खाने भन्दै धपाउन थाले। अपांगता भएकाहरूले गुहार मागे। स्थानीयहरू आए, बचाए। कैयौं कोपिलाहरूले यस्तै दुव्र्यवहार सहनुपरेको छ। सरकारले कमजोर समुदायलाई थप सुविधा दिएर, समतामूलक विकासको अवधारणा लिनुपर्छ। सबैलाई समान व्यवहारले पनि नपुग्न सक्छ, त्यस्तो अवस्थामा सरकारले संरक्षण र सुविधा विस्तारको नीति अँगाल्नुपर्छ। सार्वजनिक सेवा लिनका लागि अपांगहरूले पाइरहेको जोखिमलाई हटाउने नीति तथा कार्यक्रम सरकारले कार्यान्वयनमा ल्याउनु पर्दछ। सार्वजनिक यातायात होस् वा सार्वजनिक सेवा प्रवाहका क्षेत्र, कोही पनि कुनै नागरिकमाथि दुव्र्यवहार क्षम्य हुँदैन। कानुनले बन्देज गरेका कार्य हँुदा सम्बन्धित निकायले कारबाहीको भागीदार बनाउनै पर्छ। सहरी क्षेत्रको यातायातमा अपांगता भएका व्यक्तिहरूको सहज यात्राका लागि स्थानीय सरकारले ठोस योजना बनाउनुपर्छ। बस स्टेसनमा अपांगता भएका व्यक्तिलाई बस्ने सुनिश्चित क्षेत्र तोकी दिनुपर्छ। बसभित्र अनिवार्य सिट छुट्ट्याइनुपर्छ। कानुनले व्यवस्था गरेका समावेशी विषयहरू कार्यान्वयन नगर्ने यातायात कम्पनीहरूलाई नै कारबाही गरी अधिकारलाई सुनिश्चित बनाउनैपर्छ। जबसम्म सार्वजनिक सेवाप्रवाहमा समतामूलक विकास नीति अवलम्बन गरिँदैन, तबसम्म कमजोर वर्गले पीडा भोग्नु परिरहन्छ। समाजका सबै समुदाय, वर्ग, लिंग वा तप्काका व्यक्तिहरूबीच समान क्षमता नहुन सक्छ। त्यतिकै कारण भेदभावपूर्ण परिस्थिति वा व्यवहार गरिनु हुँदैन। न्यायको सार्वभौम अनुभूति दिलाउन राज्यले भेदभावका अनेकौं चरण, रूप र तहको समुचित सम्बोधन गर्नुपर्छ।"
यसरी विस्तार हुँदैछ त्रिभुवन अन्तर्राष्ट्रिय विमानस्थल,"काठमाडौं : संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले अन्तर्राष्ट्रिय विमानस्थलमा निर्माणाधीन समानान्तर ट्याक्सी वे, इन्टरनेशनल एप्रोन ह्याङ्गर एप्रोनलगायत कामको स्थलगत अवलोकन गरेका छन्। मंगलबार राति पर्यटनमन्त्रीसहितको टोलीले विमानस्थलको क्षमता अभिवृद्धिअन्तर्गत भइरहेका कामको अवलोकन गरेको हो । नेपाल नागरिक उड्डयन प्राधिकरणले गत कात्तिक २३ गतेदेखि दैनिक १० घण्टा उडान बन्द गरेर अन्तर्राष्ट्रिय विमानस्थल विस्तारको काम गरिरहेको छ । प्राधिकरण अन्तर्गतको हवाई यातायात क्षमता अभिवृद्धि आयोजनाले विमानस्थलको दक्षिणपश्चिमतर्फ समानान्तर ट्याक्सी वे, उत्तरतर्फको इन्टरनेशनल एप्रोन र विमानस्थलको पूर्वतर्फको ह्याङ्गर एप्रोनलगायत विस्तारको काम गरिरहेको हो । विमानस्थलको क्षमता अभिवृद्धिका लागि भइरहेका विभिन्न कामको अवलोकन गर्दै पर्यटनमन्त्री पाण्डेले निर्माणको काम तीव्र गतिमा भइरहेको भन्दै समयमै काम सम्पन्न हुने विश्वास व्यक्त गरे। उनले ठूलो संख्यामा विभिन्न जनशक्ति र उपकरणको प्रभावकारी परिचालन गरेर युद्धस्तरमा भइरहेको निर्माणले विकासे आयोजनाको कामलाई निर्धारित गुणस्तरीय र निर्धारित समयमै सम्पन्न गर्न सकिन्छ भन्ने सन्देश दिने उल्लेख गरे । पर्यटनमन्त्री पाण्डेले अहिले भइरहेको निर्माणको काम सन्तोषजनक रहेको भन्दै निर्धारित समयमै निर्माणको काम सकेर विमानस्थलको उडान सेवा प्रभावकारी हुने बताए। 'दस घण्टा विमानस्थल बन्द गरेर निर्माणको काम तीव्र गतिमा सबै साइडमा काम भइरहेको छ । निर्धारित समय आगामी चैत १८ गतेसम्म १० घण्टा विमानस्थल बन्द गरेर काम गर्ने समय तोकेका थियौँ, त्यो भन्दा पहिला नै काम हुन्छ कि भन्ने अहिलेको युद्धस्तरमा भइरहेको कामले सङ्केत गरेको छ,'उनले भने। उनले हरेक परियोजनामा समयमै काम नहुने,ठेक्का तोडिने र सडक भवन अलपत्र हुने अवस्था रहेको छ भन्दै कम्तिमा विमानस्थलमा भइरहेको निर्माणको कामले तोकिएकै समयमा काम गर्न सकिन्छ भन्ने सन्देश दिने उल्लेख गरे।"
"सुदूरपश्चिमको तेस्रो विकेट पतन, विनोद र आरिफ आउट",काठमाडौं : सुदूरश्चिम रोयल्सको तेस्रो विकेट झरेको छ। विनोद भण्डारी २३ रन र आरिफ शेख ९ रन बनाएर पेभेलियन फर्किएका छन्। भण्डारीले २० बलमा ४ चौका प्रहार गरे भने आरिफले ५ बलमा २ चौका प्रहार गरे। यसअघि अ मित श्रेष्ठ १ रन बनाएर आउट भएका थिए। इस्मत आलमले अमितको विकेट लिएका थिए। विराटनगरले टस जितेर सुदूरपश्चिमविरुद्ध बलिङ गर्दैछ।
"स्थानीय तह उपनिर्वाचन : प्रमुखमा कांग्रेस, एमाले र माओवादी एकएक","काठमाडौं : स्थानीय तहको उपनिर्वाचनमा कीर्तिपुर नगरपालिकाको प्रमुखमा कृष्णमान डंगोल विजयी भएका छन्। नेकपा माओवादी केन्द्रका शिवशरण महर्जनलाई पराजित गर्दै नेपाली कांग्रेसका डंगोलले पुरानो विरासत कायम राखेका छन्। निर्वाचनमा कांग्रेसका डंगोलले ५ हजार ३ सय ३४ मत ल्याए भने महर्जनले ४ हजार ५ सय ५५ मत ल्याउँदै दोस्रो स्थानमा पुगे। २०७९ सालको स्थानीय तहको निर्वाचनमा कीर्तिपुरबाट जितेका राजकुमार नकर्मीको मृत्यु भएपछि रिक्त रहेको प्रमुखको पदमा निर्वाचन गराइएको हो। यस निर्वाचनमा सबैभन्दा बढी स्थानमा कांग्रेसले जितेको छ। ४२ स्थानीय तहको विभिन्न पदमध्ये यो समाचार बनाउँदासम्म ३९ स्थानको नतिजा सार्वजनिक हुँदा कांग्रेसले १७ स्थानमा जितेको हो। माओवादी ९ र एमाले ७ स्थानमा जित निकालेको छ। त्यसैगरी जसपा नेपाल २, एकीकृत समाजवादी, नेमकिपा, रास्वपा र स्वतन्त्र उम्मेदवारले ११ स्थानमा मात्रै जितेको छ। नगरपालिकाका प्रमुख १, उपप्रमुख १, गाउँपालिकाका अध्यक्ष २, उपाध्यक्ष ४ तथा वडा अध्यक्ष ३३ जना गरी जम्मा ४१ पदका लागि आइतबार उपनिर्वाचन भएको थियो। मतदानअघि नै एक जना वडा अध्यक्ष निर्विरोध निर्वाचित भएका थिए । चुनावमा राजनीतिक दलका २ सय ७४ र स्वतन्त्र १ सय २ जना गरी जम्मा ३ सय ७६ जना उम्मेदवारले प्रतिस्पर्धा गरेका थिए। उपप्रमुख, अध्यक्ष र उपाध्यमा कुन पार्टीका कहाँ निर्वाचित रुकुम (पूर्व भाग) को पुथा उत्तरगंगा गाउँपालिकाको उपाध्यक्षमा माओवादी केन्द्रका नरपुरा बुढा विजयी भएकी छन्। उनले एमालेकी केशकुमारी तुलाचनलाई पराजित गरिन्। तुलाचन कांग्रेसको चुनाव चिन्ह रूखबाट निर्वाचनमा उठेकी थिइन्। मोरङको ग्रामथान गाउँपालिकाको अध्यक्षमा माओवादी केन्द्रका नमोनारायण माझीले जित निकाले। कांग्रेसका बलराम सरदार थारुलाई उनले पराजित गरे। दैलेखको महाबुँ गाउँपालिकाको अध्यक्षमा एमालेका जंगबहादुर शाही विजयी भएका छन्। उनले कांग्रेसका झलकबहादुर भण्डारीलाई पराजित गरे। जाजरकोटको नलगाड नगरपालिकाको उपप्रमुखमा माओवादीका देवका लामिछानेले जित निकालेकी छिन्। उनले कांग्रेसका इन्द्रा चन्द (सिंह) लाई पराजित गरिन्। एमालेका सुलोचनाकुमारी भण्डारीले बाजुराको स्वामीकार्तिक खापर गाउँपालिका उपाध्यक्षमा विजयी हासिल गरेकी छिन्। उनले कांग्रेसकी पुल्तीसरा शाहीलाई पराजित गरिन्। ३३ स्थानको वडा अध्यक्ष पदमा को, कहाँ निर्वाचित ? १काठमाडौं महानगरपालिका१६ मा रास्वपाकी उम्मेदवार रोजिना श्रेष्ठ २कीर्तिपुर नगरपालिका१ मा कांग्रेसका इच्छाकुमार महर्जन ३कीर्तिपुर नगरपालिका४ मा कांग्रेसका राजेन्द्र बानियाँ ४नुवाकोटको ककनी गाउँपालिका२ मा माओवादी केन्द्रका कृष्ण घिमिरे ५हेटौंडा उपमहानगरपालिका१२ को वडाध्यक्षमा कांग्रेसका अर्जुनप्रसाद तिवारी ६डोल्पाको त्रिपुरासुन्दरी नगरपालिका५ को वडाध्यक्षमा माओवादीका नरबहादुर झाँक्री ७कालीकोटको तिलागुफा नगरपालिका४ मा नेपाल मजदुर किसान पार्टीका खड्गराज शाही ८जाजरकोटको कुशे गाउँपालिका७ मा कांग्रेसका खम्बबहादुर सिंह ९दैलेखको दुल्लु नगरपालिका१३ को वडाध्यक्षमा एमालेका लालबहादुर शाही १०रुकुम (पश्चिम भाग) को सानीभेरी गाउँपालिका५ मा कांग्रेसका मोतीराम खत्री ११ताप्लेजुङको सिरिजंगा गाउँपालिका३ मा एमालेका कुमारी सावादेन १२झापाको कन्काई नगरपालिका६ मा स्वतन्त्र उम्मेदवार लक्ष्मीप्रसाद ओली १३तेह्रथुमको लालीगुराँस नगरपालिका८ मा कांग्रेसका नगेन्द्र लिम्बू १४सुनसरीको गढी गाउँपालिका६ मा कांग्रेसका तेतर साहु १५ओखलढुंगाको मोलुङ गाउँपालिका५ मा एमालेका गंगाबहादुर तामाङ १६उदयपुरको त्रियुगा नगरपालिका१२ मा माओवादी केन्द्रका नवीनकुमार वान्तवा राई १७ सप्तरीको डाक्नेश्वरी नगरपालिका१ को वडाध्यक्षमा जनता समाजवादी पार्टी, नेपालका धीरेन्द्रकुमार साह १८ सप्तरीका डाक्नेश्वरी४ मा जनता समाजवादी पार्टी नेपालका देवेन्द्रप्रसाद यादव १९धनुषाधाम नगरपालिका१ मा माओवादी केन्द्रका सुनील कापर केवट २०महोत्तरीको रामगोपालपुर नगरपालिका२ को वडाध्यक्षमा एमालेका सकिवुल खाँ २१रौतहटको ईशनाथ नगरपालिका७ मा कांग्रेसका शेख अब्दुल खलिक २२गढीमाई नगरपालिका८ एकीकृत समाजवादीका बजरंगीप्रसाद यादव २३रौटहटकै राजपुर नगरपालिका६ को वडाध्यक्षमा कांग्रेसका समसे आलम २४गोरखाको गोरखा नगरपालिका५ को वडाध्यक्ष पदमा माओवादीका विष्णुबहादुर मगर २५गुल्मीको मुसिकोट नगरपालिका१ को वडाध्यक्षमा कांग्रेसका आनन्द श्रेष्ठ २६कपिलवस्तुको शुद्धोधन गाउँपालिका१ मा एमालेका मोहमद ताहिर मुसलमान २७रोल्पाको रुन्टीगढी गाउँपालिका४ मा कांग्रेसका भूपमणि पुनमगर २८बर्दियाको ठाकुरबाबा नगरपालिका४ मा कांग्रेस उम्मेदवार अमिन थारु २९बझाङको सूर्मा गाउँपालिका४ को वडाध्यक्षमा कांग्रेसका धीरेन्द्र पुजारा ३०डोटीको पूर्वीचौकी गाउँपालिका६ मा कांग्रेसका मोहन थापा ३१दार्चुलाको दुहुँ गाउँपालिका५ मा कांग्रेसका धनसिंह कुँवर ३२ कञ्चनपुरको भीमदत्त नगरपालिका६ को वडाध्यक्षमा कांग्रेसका प्रकाश चन्द ३३ रुकुम (पूर्वी भाग) को पुथा उत्तरगंगा गाउँपालिका२ को वडाअध्यक्षमा नेकपा माओवादी केन्द्रका उम्मेदवार जगत घर्ती"
प्रधानमन्त्री ओलीले चिनिया राष्ट्रपति र प्रधानमन्त्री भेट्दै,"काठमाडौं : प्रधानमन्त्री केपी शर्मा ओली चारदिने औपचारिक भ्रमणका लागि सोमबार साँझ चीनको राजधानी बेइजिङ पुगेका छन्। चिनियाँ समकक्षी ली छ्याङको मैत्रीपूर्ण निमन्त्रणामा प्रधानमन्त्री ओली नेतृत्वको ८७ जनाको टोली चीनको स्थानीय समयअनुसार साँझ ६ बजे बेइजिङ क्यापिटल इन्टरनेसनल विमानस्थल पुगेका हुन्। प्रधानमन्त्री ओली नेतृत्वको टोली सोमबार बिहान ११ बजे हिमालय एयरलाइन्सको विशेष चार्टर विमानबाट चीन प्रस्थान गरेको थियो।भ्रमणका क्रममा मंसिर १८ गते मंगलबार चिनियाँ समकक्षी छ्याङले प्रधानमन्त्री ओलीलाई स्वागत गर्ने छन्। तत्पश्चात् दुईपक्षीय वार्ता र हस्ताक्षर समारोह हुने कार्यक्रम छ। सरकारले लगेका एजेन्डा सरकारका प्रवक्ता सञ्चार तथा सूचना प्रविधिमन्त्री पृथ्वीसुब्बा गुरुङका अनुसार प्रधानमन्त्री ओलीको भ्रमणका क्रममा काठमाडौं चक्रपथ सुधार, चौथो चरणको अरनिको राजमार्ग सुधार, हिल्सासिमीकोट सडक आयोजना, कोरोला नाकालाई व्यवस्थित गर्ने विषयसँग सम्बन्धित आयोजना, टोखाछहरे सुरुङ मार्गलगायत आयोजनामा एमओयू (लेटर अफ एक्सप्रेसन) हुने तय भएको छ। यसैगरी, बीपी कोइराला क्यान्सर अस्पताल चितवनमा बोन म्यारो ट्रान्सप्लान्ट उपचार पद्धति सुरु गर्नेलगायत आयोजना छन्। एक सय विद्युतीय गाडी, एक सय प्रहरी भ्यान, ५० स्कुल भ्यान, ५० एम्बुलेन्सका लागि पनि प्रधानमन्त्री ओलीको भ्रमणका क्रममा सहमति हुनेगरी छलफल अघि बढेको छ। यस्तै सार्वजनिक सेवा प्रसारण संस्था (रेडियो नेपाल र नेपाल टेलिभिजन) र चाइना मिडिया ग्रुप (सीएमजी) बीच हुने मेमोरेबल अन्डरस्ट्यान्डिङ विषयक समझदारीपत्रलाई मन्त्रिपरिषद् बैठकले स्वीकृत गरेको छ। नेपाल सरकार र चिनियाँ सरकारबीच नेपालमा स्वयंसेवी चिनियाँ भाषा शिक्षक तालिम कार्यक्रम परिचालनका लागि पनि सहमति हुने भएको छ। मन्त्रिपरिषद् बैठकले प्रस्तावित तीन सय मिलियन आरएमबी चिनियाँ युआन बराबरको आर्थिक तथा प्राविधिक अनुदान सहायता स्वीकार गर्न सम्झौता स्वीकृत गर्ने निर्णय गरेको छ। सरकारले प्रस्तावित २० मिलियन अमेरिकी डलर नगद अनुदान सहायता स्वीकार गर्ने भएको छ। प्रस्तावित तीन सय मिलियन आरएमबीबराबरको आर्थिक तथा प्राविधिक अनुदान सहायता स्वीकार गर्ने सम्झौता स्वीकृत गर्ने जनाइएको छ। उक्त समझदारीपत्रमा सरकारले नेपाल सरकारको तर्फबाट परराष्ट्र मन्त्रालयलाई अख्तियारी दिने निर्णय गरेको छ। झापा क्षेत्र नम्बर५ मा स्पोर्ट्स कम्प्लेक्स डँडेलधुरामा सभाहल बनाउने विषयमा सहमति हुने भएको छ। मंगलबार नै प्रधानमन्त्री ओलीले चीनका राष्ट्रपति सी जिनफङलाई भेट गर्ने कार्यक्रम छ। जनवादी गणतन्त्र चीनको राष्ट्रिय जनकांग्रेसका स्थायी समितिका अध्यक्ष झाओ लेजीसँग पनि प्रधानमन्त्रीको भेट हुनेछ। कार्यवाहक प्रधानमन्त्रीको जिम्मा सिंहलाई राष्ट्रपति रामचन्द्र पौडेलले प्रधानमन्त्रीको अनुपस्थितिमा उनले गर्दै आएका दैनिक प्रशासनिक कामकाज उपप्रधानमन्त्री एवं सहरी विकासमन्त्री प्रकाशमान सिंहले सम्हाल्ने गरी तोकेका छन्। नेपालको संविधानबमोजिम प्रधानमन्त्रीको सिफारिसमा उपप्रधानमन्त्री सिंहले सम्हाल्ने गरी कार्यभार तोकिएको राष्ट्रपति कार्यालयद्वारा जारी विज्ञप्तिमा उल्लेख छ।"
उदयपुरको बेलका ९ मा माओबादीका घिमिरे विजयी,उदयपुर : उदयपुरको बेलका नगरपालिका वडा नं ९ को वडाध्यक्ष पदमा नेकपा माओवादी केन्द्रका भरत घिमिरे विजयी भएका छन् । मंगलबार बिहान सम्पन्न मतगणनामा ५५९ मत ल्याएर माओवादीका घिमिरे विजयी भएका हुन् । उनका निकटतम प्रतिद्वन्द्वी नेकपा एमालेका मोहन खड्काले ५२५ मत पाए । त्यसैगरी नेपाली काँग्रेसका नवराज बस्नेतले ४०४ मत प्राप्त गरेका छन् । यसअघि उक्त वडामा कांग्रेसबाट पदम खड्का वडाध्यक्षमा निर्वाचित भएका थिए । उनको निधन भएपछि भएको उपनिर्वाचनमा माओबादीले जित निकालेको हो । तीन हजार १६७ मतदाता रहेको बेलकामा एक हजार ८८५ अर्थात ६० दशमलव १० प्रतिशत मत खसेको थियो । यो सँगै उदयपुरका दुबै वडामा नेकपा माओबादी केन्द्र विजयी भएको छ । सोमबार सम्पन्न मतगणना अनुसार त्रियुगा १२ को वडाध्यक्षमा माओबादीका नविनकुमार राई विजयी भएका छन् । २०७९ को निर्वाचनमा दुबै वडामा नेपाली काँग्रेस विजयी भएको थियो । मोटरसाइकल दुर्घटनामा दुबै वडाका वडाध्यक्षको निधन भएपछि २०८१ म भएको उपनिर्वाचनमा काँग्रेस तेश्रो भएको हो ।
हुम्लाको सर्केगाडमा माओवादीकी देवकी विजयी,"हुम्ला : सर्केगाड गाउँपालिकाको उपाध्यक्षमा नेपाल कम्युनिस्ट पार्टी माओवादी केन्द्रकी देवकी तिमिल्सना (समीक्षा) निर्वाचित भएकी छन् । आइतबार भएको उपनिर्वाचनमा तिमिल्सनाले १ हजार ६३७ प्राप्त गर्दै विजयी भएकी हुन् । तिमिल्सनाको निकटतम प्रतिद्वन्दी नेपाली काँग्रेसकी सविता बुढाले १ हजार ५९४ मत प्राप्त गरेकी छन् । उनलाई ४३ मतान्तरले पछि पार्दै तिमिल्सेना निर्वाचित भएकी छन् । ६ हजार ८१० जना मतदाता मध्ये ४ हजार ५२४ मतदाताले मतदान गरेका थिए । नेकपा एमालेकी जाना शाहीले १ हजार १३२ मत, राष्ट्रिय प्रजातन्त्र पार्टीकी संगिता शाहीले ५१ र राष्ट्रिय स्वतन्त्र पार्टीकी बाँचा बुढाले २५ मत प्राप्त गरेका छन् । नेपाली काँग्रेसबाट असन्तुष्ट देखाएका नरेश शाहीले ९ मत प्राप्त गरेका छन्। खसेका मतमध्ये ७८ मत बदर भएको छ ।"
न्यायको सार्वभौम अनुभूति,"न्याय र समानता संविधानका अन्तर्निहित विषय हुन्। समानताले हरेक नागरिकलाई राज्यबाट समान व्यवहारको अपेक्षा गर्छ। कतिपय सन्दर्भमा समानताले पनि सीमान्तकृत समुदाय मूलधारमा आउन सक्दैनन्, पीडा भोगिरहनुपरेको छ। सार्वजनिक सेवा प्रवाहमा अपांगता भएका व्यक्तिले समानताको अनुभव गर्न सकेका छैनन्। घरबाहिर निस्केपछि उनीहरूका लागि न त सुरक्षित यात्राको अवसर छ, न त सार्वजनिक सेवा प्रवाह। सार्वजनिक सेवामूलक क्षेत्रहरूमा अपांगतामैत्री संरचना हुनुपर्ने सरकारी निर्णय र नजिर छन्। ऐन, कानुनले सुनिश्चित गरे पनि त्यस्तो सेवा प्रवाह भएको छैन। राष्ट्रिय जनगणना २०७८ अनुसार मुलुकको जनसंख्या २ करोड ९१ लाख ६४ हजार ५ सय ७८ छ। यसमध्ये ६ लाख ४७ हजार ७ सय ४४ जना अपांगता भएका व्यक्ति छन्। अर्थात्, कुल जनसंख्याको २ दशमलव २ प्रतिशत अपांगता भएका व्यक्ति छन्। अपांगता भएका व्यक्तिको संख्या यति धेरै भए पनि सार्वजनिक यातायातदेखि भौतिक संरचना अपांगतामैत्री छैनन्। त्यसैकारण उनीहरूले जताततै दुव्र्यवहार र भेदभावको सिकार बन्नु परिरहेको छ। अपांगतामैत्री संरचना निर्माण सरकारको नीतिमा छ। सरकारी कार्यालयहरू नै त्यस अनुरूप बन्न सकिरहेका छैनन्। यो विडम्बनापूर्ण छ। अपांगता भएका व्यक्तिलाई यातायातको सेवा लिन निकै कठिन छ। सडकमा कुरिरहने उनीहरूलाई यातायात चालकहरूले रोकेर सेवा दिन खोज्दैनन्। मानव भएर पनि सार्वजनिक यातायातमा अपांगता भएका व्यक्तिले सम्मानजनक व्यवहार पाउन सकिरहेका छैनन। अपांगता भएकै कारण यस्ता व्यक्तिमाथि सडक र बसमा दुव्र्यवहार हुँदै आएको छ। कीर्तिपुरकी कोपिला अपांगता भएकी दिदीबहिनीहरूलाई गाडी चढाउन कीर्तिपुरको नयाँ बजारमा बस कुरेर बसिरहेकी थिइन्। त्यहाँबाट लगनखेल जाने गाडी आइपुग्ने समय थियो। त्यहाँ रक्सीले लठ्ठ भएका एक व्यक्ति आएर अपांगता भएका व्यक्तिमाथि जाइलागे। मागेर खाने, ठगेर खाने भन्दै धपाउन थाले। अपांगता भएकाहरूले गुहार मागे। स्थानीयहरू आए, बचाए। कैयौं कोपिलाहरूले यस्तै दुव्र्यवहार सहनुपरेको छ। सरकारले कमजोर समुदायलाई थप सुविधा दिएर, समतामूलक विकासको अवधारणा लिनुपर्छ। सबैलाई समान व्यवहारले पनि नपुग्न सक्छ, त्यस्तो अवस्थामा सरकारले संरक्षण र सुविधा विस्तारको नीति अँगाल्नुपर्छ। सार्वजनिक सेवा लिनका लागि अपांगहरूले पाइरहेको जोखिमलाई हटाउने नीति तथा कार्यक्रम सरकारले कार्यान्वयनमा ल्याउनु पर्दछ। सार्वजनिक यातायात होस् वा सार्वजनिक सेवा प्रवाहका क्षेत्र, कोही पनि कुनै नागरिकमाथि दुव्र्यवहार क्षम्य हुँदैन। कानुनले बन्देज गरेका कार्य हँुदा सम्बन्धित निकायले कारबाहीको भागीदार बनाउनै पर्छ। सहरी क्षेत्रको यातायातमा अपांगता भएका व्यक्तिहरूको सहज यात्राका लागि स्थानीय सरकारले ठोस योजना बनाउनुपर्छ। बस स्टेसनमा अपांगता भएका व्यक्तिलाई बस्ने सुनिश्चित क्षेत्र तोकी दिनुपर्छ। बसभित्र अनिवार्य सिट छुट्ट्याइनुपर्छ। कानुनले व्यवस्था गरेका समावेशी विषयहरू कार्यान्वयन नगर्ने यातायात कम्पनीहरूलाई नै कारबाही गरी अधिकारलाई सुनिश्चित बनाउनैपर्छ। जबसम्म सार्वजनिक सेवाप्रवाहमा समतामूलक विकास नीति अवलम्बन गरिँदैन, तबसम्म कमजोर वर्गले पीडा भोग्नु परिरहन्छ। समाजका सबै समुदाय, वर्ग, लिंग वा तप्काका व्यक्तिहरूबीच समान क्षमता नहुन सक्छ। त्यतिकै कारण भेदभावपूर्ण परिस्थिति वा व्यवहार गरिनु हुँदैन। न्यायको सार्वभौम अनुभूति दिलाउन राज्यले भेदभावका अनेकौं चरण, रूप र तहको समुचित सम्बोधन गर्नुपर्छ।"
"स्थानीय तह उपनिर्वाचन : प्रमुखमा कांग्रेस, एमाले र माओवादी एकएक","काठमाडौं : स्थानीय तहको उपनिर्वाचनमा कीर्तिपुर नगरपालिकाको प्रमुखमा कृष्णमान डंगोल विजयी भएका छन्। नेकपा माओवादी केन्द्रका शिवशरण महर्जनलाई पराजित गर्दै नेपाली कांग्रेसका डंगोलले पुरानो विरासत कायम राखेका छन्। निर्वाचनमा कांग्रेसका डंगोलले ५ हजार ३ सय ३४ मत ल्याए भने महर्जनले ४ हजार ५ सय ५५ मत ल्याउँदै दोस्रो स्थानमा पुगे। २०७९ सालको स्थानीय तहको निर्वाचनमा कीर्तिपुरबाट जितेका राजकुमार नकर्मीको मृत्यु भएपछि रिक्त रहेको प्रमुखको पदमा निर्वाचन गराइएको हो। यस निर्वाचनमा सबैभन्दा बढी स्थानमा कांग्रेसले जितेको छ। ४२ स्थानीय तहको विभिन्न पदमध्ये यो समाचार बनाउँदासम्म ३९ स्थानको नतिजा सार्वजनिक हुँदा कांग्रेसले १७ स्थानमा जितेको हो। माओवादी ९ र एमाले ७ स्थानमा जित निकालेको छ। त्यसैगरी जसपा नेपाल २, एकीकृत समाजवादी, नेमकिपा, रास्वपा र स्वतन्त्र उम्मेदवारले ११ स्थानमा मात्रै जितेको छ। नगरपालिकाका प्रमुख १, उपप्रमुख १, गाउँपालिकाका अध्यक्ष २, उपाध्यक्ष ४ तथा वडा अध्यक्ष ३३ जना गरी जम्मा ४१ पदका लागि आइतबार उपनिर्वाचन भएको थियो। मतदानअघि नै एक जना वडा अध्यक्ष निर्विरोध निर्वाचित भएका थिए । चुनावमा राजनीतिक दलका २ सय ७४ र स्वतन्त्र १ सय २ जना गरी जम्मा ३ सय ७६ जना उम्मेदवारले प्रतिस्पर्धा गरेका थिए। उपप्रमुख, अध्यक्ष र उपाध्यमा कुन पार्टीका कहाँ निर्वाचित रुकुम (पूर्व भाग) को पुथा उत्तरगंगा गाउँपालिकाको उपाध्यक्षमा माओवादी केन्द्रका नरपुरा बुढा विजयी भएकी छन्। उनले एमालेकी केशकुमारी तुलाचनलाई पराजित गरिन्। तुलाचन कांग्रेसको चुनाव चिन्ह रूखबाट निर्वाचनमा उठेकी थिइन्। मोरङको ग्रामथान गाउँपालिकाको अध्यक्षमा माओवादी केन्द्रका नमोनारायण माझीले जित निकाले। कांग्रेसका बलराम सरदार थारुलाई उनले पराजित गरे। दैलेखको महाबुँ गाउँपालिकाको अध्यक्षमा एमालेका जंगबहादुर शाही विजयी भएका छन्। उनले कांग्रेसका झलकबहादुर भण्डारीलाई पराजित गरे। जाजरकोटको नलगाड नगरपालिकाको उपप्रमुखमा माओवादीका देवका लामिछानेले जित निकालेकी छिन्। उनले कांग्रेसका इन्द्रा चन्द (सिंह) लाई पराजित गरिन्। एमालेका सुलोचनाकुमारी भण्डारीले बाजुराको स्वामीकार्तिक खापर गाउँपालिका उपाध्यक्षमा विजयी हासिल गरेकी छिन्। उनले कांग्रेसकी पुल्तीसरा शाहीलाई पराजित गरिन्। ३३ स्थानको वडा अध्यक्ष पदमा को, कहाँ निर्वाचित ? १काठमाडौं महानगरपालिका१६ मा रास्वपाकी उम्मेदवार रोजिना श्रेष्ठ २कीर्तिपुर नगरपालिका१ मा कांग्रेसका इच्छाकुमार महर्जन ३कीर्तिपुर नगरपालिका४ मा कांग्रेसका राजेन्द्र बानियाँ४नुवाकोटको ककनी गाउँपालिका२ मा माओवादी केन्द्रका कृष्ण घिमिरे ५हेटौंडा उपमहानगरपालिका१२ को वडाध्यक्षमा कांग्रेसका अर्जुनप्रसाद तिवारी६डोल्पाको त्रिपुरासुन्दरी नगरपालिका५ को वडाध्यक्षमा माओवादीका नरबहादुर झाँक्री७कालीकोटको तिलागुफा नगरपालिका४ मा नेपाल मजदुर किसान पार्टीका खड्गराज शाही८जाजरकोटको कुशे गाउँपालिका७ मा कांग्रेसका खम्बबहादुर सिंह ९दैलेखको दुल्लु नगरपालिका१३ को वडाध्यक्षमा एमालेका लालबहादुर शाही१०रुकुम (पश्चिम भाग) को सानीभेरी गाउँपालिका५ मा कांग्रेसका मोतीराम खत्री ११ताप्लेजुङको सिरिजंगा गाउँपालिका३ मा एमालेका कुमारी सावादेन १२झापाको कन्काई नगरपालिका६ मा स्वतन्त्र उम्मेदवार लक्ष्मीप्रसाद ओली१३तेह्रथुमको लालीगुराँस नगरपालिका८ मा कांग्रेसका नगेन्द्र लिम्बू १४सुनसरीको गढी गाउँपालिका६ मा कांग्रेसका तेतर साहु १५ओखलढुंगाको मोलुङ गाउँपालिका५ मा एमालेका गंगाबहादुर तामाङ१६उदयपुरको त्रियुगा नगरपालिका१२ मा माओवादी केन्द्रका नवीनकुमार वान्तवा राई१७ सप्तरीको डाक्नेश्वरी नगरपालिका१ को वडाध्यक्षमा जनता समाजवादी पार्टी, नेपालका धीरेन्द्रकुमार साह१८ सप्तरीका डाक्नेश्वरी४ मा जनता समाजवादी पार्टी नेपालका देवेन्द्रप्रसाद यादव१९धनुषाधाम नगरपालिका१ मा माओवादी केन्द्रका सुनील कापर केवट२०महोत्तरीको रामगोपालपुर नगरपालिका२ को वडाध्यक्षमा एमालेका सकिवुल खाँ २१रौतहटको ईशनाथ नगरपालिका७ मा कांग्रेसका शेख अब्दुल खलिक २२गढीमाई नगरपालिका८ एकीकृत समाजवादीका बजरंगीप्रसाद यादव२३रौटहटकै राजपुर नगरपालिका६ को वडाध्यक्षमा कांग्रेसका समसे आलम२४गोरखाको गोरखा नगरपालिका५ को वडाध्यक्ष पदमा माओवादीका विष्णुबहादुर मगर२५गुल्मीको मुसिकोट नगरपालिका१ को वडाध्यक्षमा कांग्रेसका आनन्द श्रेष्ठ२६कपिलवस्तुको शुद्धोधन गाउँपालिका१ मा एमालेका मोहमद ताहिर मुसलमान२७रोल्पाको रुन्टीगढी गाउँपालिका४ मा कांग्रेसका भूपमणि पुनमगर २८बर्दियाको ठाकुरबाबा नगरपालिका४ मा कांग्रेस उम्मेदवार अमिन थारु२९बझाङको सूर्मा गाउँपालिका४ को वडाध्यक्षमा कांग्रेसका धीरेन्द्र पुजारा३०डोटीको पूर्वीचौकी गाउँपालिका६ मा कांग्रेसका मोहन थापा ३१दार्चुलाको दुहुँ गाउँपालिका५ मा कांग्रेसका धनसिंह कुँवर३२ कञ्चनपुरको भीमदत्त नगरपालिका६ को वडाध्यक्षमा कांग्रेसका प्रकाश चन्द३३ रुकुम (पूर्वी भाग) को पुथा उत्तरगंगा गाउँपालिका२ को वडाअध्यक्षमा नेकपा माओवादी केन्द्रका उम्मेदवार जगत घर्ती"
"बसियो ग्रामीण भ्याकेसन रेन्टल, होटल र लजलाई गर्दै डिजिटल","काठमाडौं : केही महिनाअगाडि मात्र बजारमा आएको नेपालको पहिलो भ्याकेसन रेन्टल एप बसियोले विस्तारै पर्यटन क्षेत्रमा आफ्नो पहिचान बनाउँदै गएको छ। पर्यटन र स्थानीय समुदायबीचको खाडल कम गर्नका लागि बासियोले विश्वव्यापी रूपमा सफल भ्याकेसन रेन्टलको अवधारणालाई नेपालको अनौठोपन र आवश्यकताअनुसार अनुकूल बनाएको छ। यसले ग्रामीण क्षेत्रका होमस्टे साथै सानाठूला होटल र लजलाई डिजिटल पहुँच प्रदान गर्नुका साथै पर्यटकहरूलाई मौलिक यात्राको अनुभव प्रदान गर्छ। के हो भ्याकेसन रेन्टल ? भ्याकेसन रेन्टल भनेको पर्यटकहरूले छुट्टी मनाउनका लागि सस्तो र आरामदायक विकल्पको रूपमा होमस्टे, निजी घर, लज, फ्ल्याट वा अन्य प्रकारका आवासहरू भाडामा लिने पल्याटफर्म हो। यो परम्परागत होटलभन्दा फरक विकल्प हो जसमा पर्यटकहरूले स्थानीय संस्कृति, खाना, र जीवनशैलीलाई नजिकबाट अनुभव गर्ने अवसर प्रदान गर्छ। यस प्रकारको सेवा विशेषगरी परिवार, साथीहरूको समूह वा लामो समयसम्म बस्न चाहने पर्यटकहरूका लागि लोकप्रिय छ। नेपालको पहिलो भ्याकेसन रेन्टल प्लेटफर्म बसियो ले पर्यटकहरूलाई सुरक्षित, सजिलो र लाभदायक तरिकाले आवासको सुविधा प्रदान गर्दै आएको छ। बसियोले स्थानीय समुदाय, महिलाद्वारा सञ्चालित होमस्टे, सस्तो होटलदेखि पाँचतारे होटलहरूलाई आफ्नो प्लेटफर्ममा समेट्दै नेपालका स्थानीय व्यवसायको डिजिटल पहुँचलाई विस्तार गर्न मद्दत गरिरहेको छ। विश्वव्यापी रूपमा भ्याकेसन रेन्टलको बढ्दो ट्रेन्डलाई पछ्याउँदै, बसियोले नेपालका पर्यटक र स्थानीय व्यवसायबीचको पुलको रूपमा काम गरिरहेको छ र नेपालको पर्यटन उद्योगलाई नयाँ युगमा प्रवेश गराउन महŒवपूर्ण भूमिका खेलेको छ। बसियो आवश्यकता किन ? बसियोका प्रमुख कार्यकारी अधिकृत दीपक पौडेल भन्छन्, नेपालमा घुम्न आउने पर्यटकहरूका लागि बजेटअनुकूल र विश्वासिलो आवास खोज्ने एउटा राम्रो प्लेटफर्मको अभाव थियो। बसियो प्लेटफर्म त्यसैलाई मध्यनजर गरेर तयार पारिएको हो, ताकि कुनै पनि पर्यटकहरूलाई नेपाल घुम्दा सानो होमस्टे र लजदेखि ठूला होटल एकै ठाउँमा खोज्न र बुकिङ गर्न सजिलो होस्। विदेशी प्लेटफर्महरूबाट बुकिङ गर्दा हरेक वर्ष नेपालबाट ठूलो रकम बाहिर जान्छ। यो नेपालको आर्थिक विकासका लागि पक्कै पनि राम्रो विषय होइन। साथै नेपाली अन्तरिक पर्यटकहरूले विदेशी प्लेटफर्मबाट बुकिङ गरेर पैसा तिर्न आवश्यक पर्ने नेपाली पेमेन्ट गेटवेहरूलाई सपोर्ट गर्दैनन्, जसको कारण ती एपहरू नेपाली प्रयोगकर्ताहरूका लागि उपयोगी हुँदैनन्। त्यसको समाधानका रूपमा बसियोले खल्ती, आईएमी पे र मोरु वालेटजस्ता नेपाली पेमेन्टका विकल्पहरू राखेको छ। साथै, अन्तर्राष्ट्रिय पेमेन्ट सपोर्टको तयारीमा पनि छ ताकि निकट भविष्यमा नै स्वदेश र विदेशमा रहेका नेपालीहरू साथै नेपाल भ्रमण गर्न आउने विदेशी पर्यटकहरूले बसियोबाट बस्ने स्थानहरू सजिलै बुक गर्न सक्नेछन्। बसियोको विशेषता भनेकै क्यासलेस भुक्तानी प्रणालीलाई प्रवद्र्धन गर्नु हो। अर्कोतर्फ बसियो को उद्देश्य भनेको साना व्यवसायलाई उत्थान गर्दै नेपालको पर्यटन उद्योगलाई दिगो बनाउनु हो। बसियोले आफ्ना होस्टहरूलाई कसरी ग्राहकलाई उत्कृष्ट सेवा प्रदान गर्ने, आफ्नो व्यवसायलाई कसरी व्यवस्थापन गर्ने, डिजिटल प्रविधि कसरी अपनाउनेदेखि हस्पिटालिटीसँग सम्बन्धित प्रशिक्षण प्रदान गरेर सेवास्तर सुधार गर्न मद्दत गर्छ। साथै स्थानीय स्तरमा सञ्चालन भइरहेका ससाना व्यवसायहरूलाई व्यावसायिक रूपान्तरण गर्न मद्दत गर्छ। बसियोको सुरुवात कसरी भयो ? अमेरिकीबाट कम्प्युटर साइन्समा पीएचडी गरेका दाइ डारमेश पौडेल र पुल्चोक इन्जिनिएरिङ कलेजबाट कम्प्युटर इन्जिनियरिङमा स्नातकोत्तर गरेका भाइ दीपक पौडेल सूचना प्रविधि क्षेत्रमा एक दशक बिताइसकेका छन्। उनीहरूको सधैं साझा सपना थियो आफ्नो समाज र समुदायका लागि अर्थपूर्ण काम गर्ने। जब अमेरिका बसाइको क्रममा रमेश भ्याकेसन रेन्टल एपको अवधारणासँग पहिलो पटक परिचित भए, उनी यसमा आकर्षित भए। जहिले म यात्रा गर्थें, म भ्याकेसन रेन्टलमै बस्थें। परम्परागत होटलभन्दा भिन्न, भ्याकेसन रेन्टलमा स्थानीय विशेषता र आकर्षण हुन्छ, डा पौडेल भन्छन्। भ्याकेसन रेन्टल र अनलाइन ट्राभल इजेन्टका लागि विभिन्न एपहरू विश्वव्यापी रूपमा लोकप्रिय छन तर सधैं एउटै कथा दोहोरिन्छ ः ठूल्ठूला प्राविधिक कम्पनीहरूले संसारभरिका देशमा पर्यटन कसरी चल्नुपर्छ भन्ने कुरा एउटा कोठामा बसेर निर्धारण गर्छन्, डा पौडेल भन्छन्, मैले सोच्न थालेँ, भ्याकेसन रेन्टललाई नेपालजस्तो स्थानका लागि कसरी पुनः परिभाषित गर्न सकिन्छ जहाँ गहिरो परम्परा, सीमित पूर्वाधार र धेरै सम्भावनाहरू भएका तर उपयोग नगरिएका पर्यटन उद्योग छन्। डा पौडेलले आफ्नो विचार आफ्नो भाइ, दीपकसँग बाँडे। दीपक नेपालकै प्रतिष्ठित सफ्टवेयर कम्पनीमा वरिष्ठ सफ्टवेयर डेभलपरको रूपमा काम गरिरहेका थिए। प्रविधिप्रतिको साझा रुचि र केही अर्थपूर्ण निर्माण गर्ने लक्ष्यले उनीहरूलाई एकै ठाउँमा ल्यायो। दुई वर्षको मेहनतको परिणामस्वरूप बसियो बनेको छ, जसले नेपालको पर्यटन क्षेत्रलाई रूपान्तरण गर्ने सम्भावना बोकेको छ। नेपालको सन्दर्भमा भ्याकेसन रेन्टललाई सीधै बुझ्ने हो भने होमस्टे नै हो। भ्याकेसन रेन्टल एप भने पनि बसियोमा होेटेल, लज र रिजोर्ट समावेश गर्नुको कारण प्रस्ट्याउँदै सीईओ दीपक भन्छन्, सुरु गर्दा हामीले बसियो होमस्टेका लागि भनेर सुरु गारेको थियौं तर पछि बुझ्दै जाँदा नेपालमा होटल र लजहरूले पनि आन्तरिक पर्यटकलाई अनलाइनमार्फत सेवा दिन नसकेको कुरा थाहा पाएपछि, बसियोमा होमस्टे र निजी बसोबास मात्र नभई, सबै प्रकारका आवासीय सम्पत्तिहरूको समन्वित बुकिङ प्लेटफर्मको रूपमा विकास गर्नुपर्ने सोच आयो, उनी थप्छन्, अलिकति बढी समय लगाएर भए पनि अहिले हामीले पर्यटन क्षेत्रले गर्व गर्न सक्ने पूर्ण प्लेटफर्म तयार गरेका छौं। पर्यटन नेपालको सबैभन्दा ठूला आर्थिक चालकहरूमध्ये एक हो, तर धेरैजसो समुदाय यसबाट वञ्चित छन्, दीपक भन्छन्, बसियोको लक्ष्य पर्यटनलाई विकेन्द्रित बनाउनु हो। हामी चाहन्छौं, पर्यटकहरू केवल काठमाडौं र पोखरामात्र हैन अन्नपूर्ण क्षेत्रमा एउटा सानो गाउँ भ्रमण गरुन्, बर्दियाका थारू बस्ती घुमून्, स्थानीय घरमा बसून् र सीधै त्यहाँका परिवारको जीवनयापनमा योगदान पुयाउन सकून्। हाम्रो लक्ष्य केवल भ्याकेसन रेन्टल प्लेटफर्म निर्माण गर्नु मात्र थिएनहामीले नेपालका लागि दिगो र समावेशी पर्यटन इकोसिस्टम निर्माण गर्न चाहन्थ्यौं, जसले पुस्तौंसम्म नेपाली पर्यटन व्यवसाहीलाई सशक्त बनाउन सक्छ, दुवै सहसंस्थापकले एक स्वरमा भने। अहिले बसियोमा चितवन, पोखरा, काठमाडौं र बुटवल गरी पाँच सयभन्दा धेरै आवास र ८ हजार कोठाहरू उपलब्ध छन्। सन् २०२५ को अन्त्यसम्ममा त्यो संख्यालाई १ हजार आवास र १५ हजार कोठासम्म पुयाउने लक्ष्य छ। बसियोको मुटु भनेको सशक्तीकरण हो। नेपालमा पर्यटन उद्योगलाई सही ढंगले सञ्चालन गर्न सके पर्यटनको मूलधारभन्दा बाहिरका स्थानीय व्यवसायीलाई प्रत्यक्ष लाभ दिन पनि सकिन्छ। अझ धेरै पर्यटकले अर्गानिक अनुभव खोजिरहेका छन्। उनीहरू स्थानीयजस्तै बाँच्न, संस्कृतिलाई बुझ्न र आफू जाने स्थानहरूमा योगदान गर्न चाहन्छन्, डा पौडेल भन्छन्, नेपालमा यस्ता अर्गानिक बसोबास प्रशस्त छन् र बसियो त्यसको प्रवेशद्वार हो। यी दुई नवप्रवर्तकहरूका लागि बसियो केवल व्यापारिक योजना मात्र होइन, यो उनीहरूको शिक्षा, अनुभव र सीपलाई प्रयोग गरी आफ्नो समुदायमा योगदान दिने माध्यम हो। कसरी गर्ने बुकिङ ? बसियो एप खोल्नुहोस् र तपाईंले जान चाहेको गन्तव्य (जस्तै पोखरा, काठमाडौं, चितवन, बुटवल) चयन गर्नुहोस्। त्यसपछि, तपाईंले स्थानको आधारमा हटलहरूको सूची देख्न सक्नुहुन्छ। उपलब्ध आवासहरूको सूचीबाट तपाईंको मनपर्ने आवास चयन गर्नुहोस्। चयन गरेको होटल वा आवासको बारेमा विस्तृत जानकारी जस्तै कोठाको प्रकार, मूल्य, सुविधाहरू, र ग्राहकहरूको प्रतिक्रिया पढ्नुहोस्। तपाईंको मनपर्ने होटलमा जानुहोस् र बुक नाऊ बटनमा क्लिक गर्नुहोस्। त्यसपछि पेमेन्ट प्रक्रिया पूरा गर्नुहोस्। तपाईंको सुविधाअनुसार पेमेन्ट विधि चयन गर्नुहोस्। बुकिङ गर्दा पैसा पूर्ण अथवा आंशिक रूपमा तिर्नपर्ने हुन्छ। पेमेन्ट सफल भएपछि तपाईंलाई बुकिङको कन्फर्मेसन नोटिफिकेसन इमेल र मोबाइलमा प्राप्त हुनेछ। यसरी, बसियोबाट होटल बुक गरी तपाईंको यात्रालाई सहज बनाउन सक्नुहुन्छ। हाल नयाँ ग्राहकलाई लक्षित गरेर आकर्षक छुट, रेफरल पुरस्कार र बुकिङ क्यासब्याकजस्ता सुविधा उपलब्घ छन्। बसियोमा आवास कसरी सूचीबद्ध गर्ने ? व्यवसायीहरूका लागि बसियोले छुट्टै वेबसाइट दिएको हुन्छ। व्यवसाहीहरूले आफ्नो आवासलाई बसियो एपको होस्टिङ मोडमा गएर पनि सूचीबद्ध गर्न सक्छन्। यसका लागि कुनै पनि शुल्क लाग्दैन। एप वा वेबसाइटमा लग इन् गरेपछि, तपाईंले आफ्नो ड्यासबोर्डमा विकल्प देखिने छ। त्यसमा क्लिक गर्नुहोस्। आवास थप्ने पृष्ठमा, तपाईंले आफ्नो आवासको नाम, स्थान, प्रकार (जस्तै होमस्टे, होटल, लज) कोठा संख्या, सुविधा, स्पष्ट र आकर्षक तस्बिर, दैनिक भाडा दर, नियम र अन्य महŒवपूर्ण जानकारी थप्नुहोस्। आवास थपेपछि बसियोको टिमले तपाईंको आवासको व्यवसाय दर्तालगायत अन्य विवरण सही र विश्वसनीय भए नभएको प्रमाणीकरण गर्छ। त्यसपछि, आवास बसियो प्लेटफर्ममा सूचीबद्ध हुनेछ र पर्यटकहरू यसलाई बुक गर्न सक्नेछन्। यदि तपाईं आफ्नो आवास बसियोमा सूचीबद्ध गर्न चाहनुहुन्छ भने, तपाईं बसियोसँग सम्पर्क गर्न सक्नुहुन्छ। कष्टमर सपोर्ट टोलीले हरेक प्रक्रियालाई सहजीकरण गर्नेछन्। जसरी बसियो बिस्तारै अघि बढ्दैछ, पर्यटकलाई नेपालको अनुभव गर्ने तरिकामा मात्र परिवर्तन गरिरहेको छैन, स्थानीय समुदायका लागि पर्यटनको भविष्यलाई पनि रूपान्तरण गरिरहेको छ। तपाईं पनि घुम्न जानु अगाडि कोठा बुकिङका लागि बसियो एपलाई गुगल प्ले स्टोर र एप्पल एप स्टोरबाट डाउनलोड गर्न सक्नुहुन्छ।"
२० वर्षमा एकल महिलाको संख्या दोब्बर,"काठमाडौं : राष्ट्रिय तथ्यांक कार्यालयले सोमबार एकल महिलासम्बन्धि एक प्रतिवेदन सार्वजनिक गरेको छ। नेपालमा पहिलोपटक सार्वजनिक गरिएको उक्त प्रतिवेदन अनुसार पारपाचुकेसम्बन्धविच्छेद गरेका महिला २१,२८७(०२प्रतिशत) छ। छुटिएर बसेका ५९ हजार ५ सय २५(०५ प्रतिशत) छन्। ३५ वर्षभन्दा माथि अविवाहित ९० हजार ७ सय ३(०७ प्रतिशत) छन्। कुल ९ लाख ३६ हजार ९८ परिवारमा कम्तीमा एक जना एकल महिला पाइएको छ। ६६ लाख ६० हजार ८ सय ४१ गैरसंस्थागत घरपरिवारमध्ये ७ लाख ९९ हजार ७ सय ४४ परिवारमा कम्तीमा एक विधवा महिला छन्। कुल परिवारमध्ये १४ प्रतिशत परिवारमा एकल महिला छन्। पछिल्लो २५ वर्षको अबधिमा एकल महिलाको संख्या पनि बढ्दै गएको देखिएको छ। सन् २००१ को जनगणनामा एकल महिला ३७ प्रतिशत मात्र रहेकोमा सन् २०२१ मा झन्डै दोब्बरले वृद्धि भएको छ। सन् २००१ मा १० वर्ष र सो माथिका विधवा महिला ३९ प्रतिशत रहेकोमा २०२१ मा करिब ३ प्रतिशत बिन्दुले बढी हुन गई २०२१ मा ६६ प्रतिशत पुग्यो। सन् १९५२ देखिकै तथ्यांक हेर्दा पनि विधुवा महिला बढेको देखिन्छ। १९५२५४ मा ५५ हजार १ सय ३८, १९६१ मा ४ लाख ८९ हजार ५ सय ६८, १९७१ मा ४ लाख ७ हजार ८ सय ८०, १९८१ मा २ लाख ७९ हजार ५ सय ५८ थिए। त्यस्तै १९९१ मा ४ लाख ६२ हजार १ सय ३५, २००१ मा ३ लाख ३ हजार ८ सय ३०, २०११ म ४ लाख ९० हजार ६ सय ६ विधुवा महिला भए। ३५ वर्ष र माथिका अविवाहित महिलाको अनुपात सन् २००१ मा ०५ प्रतिशत मात्र थियो भने २०२१ मा ०७ प्रतिशत पुगेको छ। विगत दुई दशकमा सम्बन्धविच्छेद र छुट्टिने दर पनि बढेको छ। विधवा महिलाका कति सन्तान ? १५ देखि ४९ वर्ष उमेरका १७ प्रतिशत विधवा महिलाको सन्तान नै नभएको प्रतिवेदनमा छ। ३० प्रतिशतका १ मात्र सन्तान, २२ प्रतिशतका २ सन्तान, १७ प्रतिशतको विधवाका सोभन्दा बढी सन्तान भएको सार्वजनिक प्रतिवेदनमा उल्लेख छ। ४ प्रतिशत विधवा महिलाको ६ वा सोभन्दा बढी सन्तान भएको पाइएको छ। प्रदेशअनुसार सन्तान भएका विधवा महिला मधेस प्रदेशमा १३ प्रतिशत छन्। बागमतीमा ३६ प्रतिशत विधवा महिलाका २ सन्तान छन्। ६ वा सोभन्दा बढी सन्तान भएकामध्ये कर्णालीका विधवा महिलाको अनुपात सबैभन्दा बढी ८३ प्रतिशत रहेको छ। अन्य प्रदेशको तुलनामा कर्णाली प्रदेशमा अधिकांश विधवा महिलाको धेरै सन्तान रहेको प्रतिवेदनमा उल्लेख छ। सहरी क्षेत्रमा बस्ने करिब ३६ प्रतिशत विधवा महिलाका दुई सन्तान छन्। घरमुली एकल महिला नेपालको कुल ६६,६०,८४१ घरपरिवारमध्ये झन्डै एक तिहाइ घरपरिवार (३१५ प्रतिशत) महिला परिवारमुली छन्। महिला मुली हुने ३१५ प्रतिशत परिवारमध्ये २२३ प्रतिशत घरपरिवारको मुली एकल महिला र १९२ प्रतिशत घरपरिवारको मुली विधवा महिला रहेको सार्वजनिक तथ्यांकमा उल्लेख छ। प्रदेशअनुसार कोशीमा सबैभन्दा बढी (२५ प्रतिशत) एकल महिला मुली भएका घरपरिवार रहेको छ भने मधेसमा १८६ प्रतिशत र कर्णालीमा १९ प्रतिशत छ। यो तथ्यले प्रदेशअनुसार एकल महिला घरपरिवारको मुली रहेको पुष्टि गरेको तथ्यांक कार्यालयका उपप्रमुख तथ्यांक अधिकारी डा हेमराज रेग्मीले जानकारी दिए।। त्यसैगरी, गण्डकीमा सबैभन्दा बढी (२०६ प्रतिशत) घरपरिवारमा विधवा महिला र कर्णालीमा सबैभन्दा कम (१७ प्रतिशत) विधवा परिवारमुली रहेको देखिएको छ। साक्षरता १८९ प्रतिशत देशको १० वर्ष वा सोभन्दा माथिका कुल विधुवा महिला जनसंख्याको साक्षरता १८९ प्रतिशत छ। जुन महिला साक्षरताको राष्ट्रिय औसत ६७१ प्रतिशतभन्दा कम हो। प्रदेशअनुसार विधवा महिलाको सबैभन्दा बढी साक्षरता दर बागमती प्रदेशमा छ। बागमतीका २३९ प्रतिशत विधुवा साक्षर छन्। सबैभन्दा कम १०६ प्रतिशत मधेसका विधुवा महिलाको साक्षरता दर छ। सबैभन्दा बढी साक्षरता दर पहाड(२०७ प्रतिशत)मा छ। त्यसपछि तराइ(१८३ प्रतिशत) र हिमाल(११६ प्रतिशत) छ। एकतिहाइ (३५४ प्रतिशत) भन्दा बढी प्राथमिक तह पूरा गरेका छन् भने यो प्रतिशत निम्न माध्यमिक तहमा १५७ प्रतिशत र माध्यमिक तहमा ११७ प्रतिशत छ। थोरै संख्यामा मात्र विधवा महिलाले स्नातक वा सोभन्दा माथि अध्ययन गरेको तथ्यांकमा उल्लेख छ। २३४ प्रतिशत विधवा महिलामा सम्पत्ति स्वामित्व २३४ प्रतिशत घरपरिवारमा घर र जमिनको स्वामित्व विधवा महिलामा छ। प्रदेशअनुसार सबैभन्दा बढी गण्डकीमा ३०९ प्रतिशत र बागमतीमा २६२ प्रतिशत महिलाको स्वामित्वमा घर र जमिन छ। सुदूरपश्चिममा सबैभन्दा कम १२३ प्रतिशत छ। त्यस्तै महिलाको स्वामित्वमा घर र जमिन क्षेत्रअनुसार तराईमा २४४ प्रतिशत र वासस्थानअनुसार सहरमा रहेको तथ्यांकमा देखिएको छ। विधवा महिलाका लागि सीमित रोजगारी कुल १० वर्षमाथिका १ करोड २४ लाख ३९ हजार २ सय ४७ महिला जनसंख्यामध्ये ७४ लाख ९३ हजार २ सय ६९ आर्थिक रूपमा सक्रिय थिए। जसमध्ये ४२ लाख २७ हजार ३ सय ६० जनगणनापूर्व १२ महिनामा ६ वा सोभन्दा बढी आर्थिक उपार्जन हुने गतिविधिमा संलग्न भएकाले उनीहरूलाई सामान्यतया रोजगारीको रूपमा वर्गीकृत गरिएको छ। सामान्यतया सक्रिय महिला जनसख्यामध्ये, ८४३ प्रतिशत विवाहित र ४८ प्रतिशत विधवा महिला थिए। यसले विधवा महिलाका लागि सीमित रोजगारीका अवसर रहेको तथ्य उजागर गरेको निर्देशक ढुण्डीराज लामिछानेले जानकारी दिए। कुल ८ लाख २६ हजार १ सय ४७ विधवा महिलामध्ये ४७२ प्रतिशत आर्थिक रूपमा सक्रिय थिए। जसअनुसार आधाभन्दा बढी विधवा महिला जनसंख्या श्रमशक्तिमा सहभागी नहुने सार्वजनिक तथ्यांकमा उल्लेख छ। यस्तै २१ प्रतिशत विधवा महिला सामान्यतया सक्रिय छैनन्। त्यसैगरी राष्ट्रियस्तरमा चारमध्ये एक जना विधवा महिलाले रोजगारी पाएका छन् भने मधेस प्रदेशमा यो अनुपात ६ मध्ये एक छ। अर्कोतर्फ, कर्णालीमा सामान्यतया रोजगारीमा रहेका विधवा महिलाको अनुपात सबैभन्दा बढी (३०५ प्रतिशत) छ भने आर्थिक रूपमा सक्रिय नभएका विधवा महिला पनि कर्णालीमा सबैभन्दा कम (४३९ प्रतिशत) छन्। आयआर्जनमा नगर्नुमा घरायसी काम जनगणनाले नेपालको श्रमशक्तिमा महिला सहभागिता नहुनुमा धेरै कारण छन्। ८९४ प्रतिशत घरायसी कामले आयआर्जनको काममा संलग्न नभएको प्रतिवेदनमा उल्लेख छ। त्यस्तै घरको जिम्मेवारीको कारण ८९३ प्रतिशत आर्थिक गतिविधिमा संलग्न छैनन्। आधा विधवा महिलाले आप्नो उमेर वा हेरचाह आवश्यक पर्ने भएकाले अर्थोपार्जनको काम नगर्ने मुख्य कारण बताएका छन्। जनगणना २०७८ को नतिजाको आधारमा परिवारलाई सम्पन्नताको पाँच वर्गमा (न्यूनतम, निम्न, मध्यम, उच्च र उच्चतम) मा वर्गीकृत गरिएको छ। विधवा महिला जनसंख्यामध्ये ठूलो हिस्सा (२२५ प्रतिशत) सबैभन्दा कम सम्पन्नता भएको वर्गमा छ। उच्चतम्बाट सबैभन्दा कम(१९७ प्रतिशत) सम्पन्नताको वर्गमा देखिएका छन्। सम्बन्धविच्छेद हुनेमा उच्च सम्पन्न वर्ग बढी सम्बन्धविच्छेद हुने महिलामा उच्च सम्पन्नता भएका धेरै छन्। सम्बन्धविच्छेद हुनेमा २७ प्रतिशतभन्दा बढी उच्च सम्पन्नताको वर्गमा देखिएको छ। सम्बन्धविच्छेद भएका महिलामध्ये १४ प्रतिशत मात्रै सबैभन्दा न्यून सम्पन्नताको वर्गमा छन्। ३५ वर्ष वा सोभन्दा माथिका कहिल्यै विवाह नगरेका अविवाहित महिलाको उच्च अनुपात (३१३ प्रतिशत) उच्च सम्पन्नताको वर्गमा देखिएको छ। नेपालमा अविवाहित महिलाको औसत उमेर ६२०३ वर्ष छ। १५ देखि १९ वर्ष उमेर समूहका एकल महिलाको अनुमानित औसत उमेर ४८७६ छ। जसले हाल १५ देखि १९ वर्ष उमेर समूहमा रहेका महिला आगामी ४९ वर्षसम्म एकल नभई बाँच्ने संकेत गरेको तथ्यांकमा उल्लेख छ। म एकल परिवारमा हुर्किएको हुँ। त्यसको पीडाबारे मलाई ज्ञान छ। एकल महिला प्रतिसोचमा परिवर्तन ल्याउनका लागि यो तथ्यांक सहायक सिद्ध हुनेछ। यो तथ्यांकले एकल महिलाको समग्र अवस्था उजागर गरेको छ। मधुसूदन बुर्लाकोटी, प्रमुख तथ्यांक अधिकारी, राष्ट्रिय तथ्यांक कार्यालय १५ देखि १९ वर्ष उमेरकी महिला आफ्नो ६३ औं जन्मदिनमा एकल हुने अवस्थामा पुग्ने गरेको प्रतिवेदनमा उल्लेख छ। नेपालमा विधवा महिलाको औसत आयु ६४९७ वर्ष छ। जीवन तालिका प्रविधिबाट विधवा महिलाको अपेक्षित उमेर ५१२० वर्ष हो अर्थात १५ देखि १९ वर्ष उमेरका महिला विधवापन विना थप ५१२ वर्ष बाँच्ने छन्, प्रतिवेदनमा भनिएको छ। एक्लै बस्ने एकल महिला ५५ प्रतिशत पछिल्लो समय एक्लै बस्ने एकल महिला र विधुवा महिलाको अनुपात बढ्दै गएको छ। सन् २००१ मा ३८ प्रतिशत एकल महिला एक्लै बस्ने गर्थे, जुन सन् २०११ मा बढेर ४१ प्रतिशत भयो। सन् २०२१ मा यो अझै बढेर ५५ प्रतिशतमा पुगेको छ। बढ्दो दरका यी तथ्यांकले सबै भौगोलिक क्षेत्रमा एकल महिलाको विस्तारित एक्लोपनको प्रवृत्ति उजागर भएको तथ्यांक कार्यालयका निर्देशक लामिछानेले जानकारी दिए। नेपालको सामाजिक तथा जनसंख्याकीय परिप्रेक्षसँग जोडेर हेर्दा एक्लै बस्नु भनेको एकल महिला जोखिममा पर्नु रहेको उनले बताए। सन् २००१ म आधाभन्दा बढी ५३ प्रतिशत विवाहित महिला एक्लै बस्दै आएका थिए, जो सन् २०११ म ४९ प्रतिशतमा झयो। २०२१ म ३३ प्रतिशतमा घटेको तथ्यांकमा देखिएको छ। नेपालमा कुल जनसंख्याको २२ प्रतिशत अपांगता भएका एकल महिला छन्। कुल एकल महिलामा ७३ प्रतिशतले कुनै न कुनै प्रकारको अपांगताको सामना गरिरहेका छन्। त्यसपछि विधवा महिला ६५ प्रतिशत छन् भने १८ प्रतिशत विवाहित महिला छन्। विवाहित वा विधवा महिलाको तुलनामा अपाङगताको विद्यमान दर एकल महिलामा बढि छ, प्रतिवेदनमा भनिएको छ, शारीरिक र कम दृष्टि भएका विवाहित महिला, विधवा महिला र एकल महिला अधिक छन्। बहु अपांगताको अवस्थामा एकल महिलाले अपाङगता उच्च(८७ प्रतिशत) रहेको अनुभव गरेको पाइएको पनि प्रतिवेदनमा छ। विधवा महिला र विवाहित महिला क्रमश ः ७२ र ७७ प्रतिशत छन्। किन बढे एकल महिला ? एकल महिलाको पहिलोपटक गरिएको तथ्यांकको ठूलो अर्थ छ । यसले नेपालमा एकल महिलाको समग्र अवस्थाको जानकारी दिनेछ । तथ्यांकलाई प्रभावकारी रूपमा राज्यले उपयोग गर्नुपर्छ । डा योगेन्द्रबहादुर गुरुङ, प्रमुख, त्रिभुवन विश्वविद्यालय जनसंख्या केन्द्रीय विभाग २३ प्रतिशत विधवा महिलाको विवाह २३ वर्ष वा सोभन्दा कम उमेरमा भएको प्रतिवेदनमा उल्लेख छ। विवाहित महिलामध्ये लगभग ८३ प्रतिशतले १५ देखि २४ वर्षको बीचमा विवाह गरेका थिए। यो उमेर समूहका ७१ प्रतिशत महिला विधवा महिला पर्छन्। जसमा धेरै जसो कम उमेरमा विवाह भएको महिला रहेका देखिएको छ। एकल महिलाको सामाजिक अवस्था कुल पहाडी जाति समूहमध्ये ७५ प्रतिशत विधवा महिला छन्। त्यसपछि पहाडि दलित ७२ प्रतिशत र धार्मिक भाषिक समूह ४३ प्रतिशत छन्, जुन जातजाति समूहमध्ये सबैभन्दा कम हो। पहाडी जातमा ८८ प्रतिशत एकल र ७५ प्रतिशत विधवा महिला छन्। कुल मधेसतराई जातिमध्ये करिब ६ प्रतिशत महिला एकल र ५४ विधवा महिला छन्। पहाडीपहाडी जनजातिमध्ये तुलनात्मक रुपमा बढी महिला एकल ९३ प्रतिशत र विधवा महिला(६९प्रतिशत) छन्। पहाडी दलितमध्ये ८६ प्रतिशत एकल र ७२ प्रतिशत विधवा महिला छन्। कुल विधवा महिलामध्ये एकतिहाइभन्दा बढी(३५१प्रतिशत) पहाडी जाति समूहका थिए। हिमालीपहाडी जनजाति लगभग समान अनुपातमा(२८१प्रतिशत) र मधेसतराई जाति १२ प्रतिशत थिए। कोको पर्छन् एकलमा ? एकल महिलामा ४ प्रकारले विभाजन गरेर तथ्यांक संकलन गरिएको निर्देशक लामिछानेले जानकारी दिए। विधवा, सम्बन्धविच्छेद, भिन्न बसेको र ३५ वर्ष वा सोभन्दा माथिका अविवाहित महिलालाई एकल महिलामा राखिएको छ। एकल महिला रहेका १४ प्रतिशत घरपरिवारमध्ये १२ प्रतिशतमा विधवा छन्। २ प्रतिशतमा अन्य एकल महिला (सम्बन्धविच्छेद, भिन्न बसेको र ३५ वर्ष वा सोभन्दा माथिका अविवाहित महिला) छन्। सार्क देशमा विधवा महिलाको अवस्था सार्क मुलुकमध्ये सबैभन्दा धेरै २१३ प्रतिशत विधवा महिला अफगानिस्तान छन्। त्यसपछि भारतमा ९१, श्रीलंका ६६, बंगलादेशमा ६५, पाकिस्तान ५७, भुटान ५२, नेपालमा ४६ प्रतिशत र मालदिप्समा १७ प्रतिशत विधवा छन्। नीतिगत सुधार विषयक सुझाव प्रतिवेदनले नीतिगत सुधारको विषयमा सुझाव पनि दिएको छ। हाल विधवा भएको ६० प्रतिशत घरपरिवारमध्ये ५५६ प्रतिशतले दाउरालाई खाना पकाउने मुख्य इन्धनको रूपमा प्रयोग गरेका छन् भने २८ प्रतिशतले गोबर प्रयोग गरेका छन्। सबै घर परिवार र विशेष गरी एकल महिला र विधवा महिला भएका घर परिवारका लागि विद्युत् सेवामा पहँुच विस्तार गर्न प्रतिवेदनले सुझाव दिएको छ। बालविवाह अन्त्यका लागि पैरवी र सचेतना कार्यक्रम सञ्चालन गर्न पनि सुझाइएको निर्देशक लामिछानेले बताए। विधवा महिलाको लागि साक्षरता कार्यक्रम, नीतिगत एकीकरणमार्फत एकल महिलाविधवा महिलाका लागि विशेष सामाजिक सुरक्षा योजना, सीप विकास, बजार सञ्जाल, अनलाइन व्यापार, स्रोत र कच्चा पदार्थ, कानुनी सहायता, सामाजिक सहयोग सञ्जाल, जनचेतना अभियान सञ्चालनका लागि पनि प्रतिवेदनमार्फत सुझाव दिइएको छ। विधुर कति ? पहिलोपटक एकल महिला तथ्यांक आएकोमा खुसी लागेको छ । हाम्रै पहलमा यो तथ्यांक संकलन गर्न सफल भयो । यसले एकल महिलाको नीति निर्माणमा सहयोग गर्ने छ। अझै पनि पितृसत्तात्मक सोचका कारण एकल महिला माथि विभेद कायम छ । कविता पाण्डे, अध्यक्ष, मानव अधिकारका लागि महिला एकल महिला समूह जनगणना एकल महिलामा केन्द्रित भए पनि एकल पुरुषको पनि तथ्यांक संकलन गरिएको छ। प्रतिवेदनअनुसार नेपालमा एकल महिलाको भन्दा पुरुषको संख्या कम छ। ४,०५,८२५ जना एकल पुरुष छन्। अर्थात् ३५ प्रतिशत एकल पुरुष छन्। जसमा २,५५,००८ विधुर छन्। यो २२ प्रतिशत हो। सम्बन्धविच्छेद गरेका पुरुषको संख्या १५,८५२(०१ प्रतिशत) छ। त्यस्तै छुटिएर बसेका पुरुषको संख्या ३५ हजार ७५७(०३प्रतिशत) छ। ३५ वर्ष माथिका अविवाहित पुरुष ९९ हजार २१० (०९ प्रतिशत) छन्। यसो भन्छन् सरोकारवाला मानव अधिकारका लागि महिला एकल महिला समूह (डब्लूएचआर) का अध्यक्ष कविता पाण्डेले पहिलो पटक एकल महिला तथ्यांक आएकोमा खुसी व्यक्त गरेकी छन्। तथ्यांकले एकल महिलाको विविध पक्षलाई सम्बोधन गरेको बताउँदै उनले नीति निर्माणमा पनि यसले सहयोग गर्ने बताएकी छन्। उनले पितृसत्तात्मक सोचका कारण अहिले पनि एकल महिला माथि विभेद कायम रहेको बताइन्। राष्ट्रिय तथ्यांक कार्यालयका प्रमुख तथ्यांक अधिकारी मधुसूदन बुर्लाकोटीले आफूले पनि एकल परिवारमा हुर्किएकोले त्यसको पीडाको बारेका ज्ञान रहेको बताए। एकल महिला प्रतिसोचमा परिवर्तन ल्याउनका लागि पनि यो तथ्यांक सहायक सिद्ध हुने बताए। यो तथ्यांकले एकल महिलाको समग्र अवस्था उजागर गरेको छ, उनले भने, उनीहरू केन्द्रित नीति निर्माण र कार्यान्वयनमा पनि यसले सहयोग गर्छ।"
"सजियो जनकपुर, सुरु भयो विवाह महोत्सव","जनकपुरधाम : जनकपुर अहिले दुलही झैं सजिएको छ। चारैतिर सरसफाइ गरेर चिटिक्क पारिएको छ। देशी, विदेशी पाहुनाको स्वागतमा जानकी मन्दिरका महन्थ र पुजारीहरू लागिसकेका छन्। श्री सीताराम विवाहपञ्चमी महोत्सव आइतबारबाट विधिवत् रूपमा सुरु भइसकेको छ। महोत्सवलाई भव्य र सभ्य बनाउन मन्दिरका प्रशासक, प्रदेश तथा स्थानीय सरकार र प्रशासनिक निकाय लागि परेका हुन्। त्रेता युगमा मिथिलाकी राजकुमारी सीता र अयोध्याका राजकुमार रामबीच जुरेको वैवाहिक सम्बन्धलाई जनकपुरवासीले प्रत्येक वर्ष वैवाहिक वार्षिकोत्सवको रूपमा मनाउँदै आएका छन्। मिथिलामा छोरीको विवाहको बेला गरिने सम्पूर्ण विधि र प्रक्रियाहरू यस महोत्सवमा गरिन्छ। सप्ताहव्यापी विवाह महोत्सवको मुख्य आकर्षण विवाहपञ्चमी अर्थात् बिहे हुने दिन हुन्छ। यस वर्ष मंसिर २१ गते शुक्रबार रामसीताका विवाह गरेर विवाहपञ्चमी मनाइँदै छ। विवाहपञ्चमी महोत्सवअन्तर्गत पहिलो दिन आइतबार नगरदर्शन कार्यक्रम गरिएको हो। भगवान् राम त्रेता युगमा जब आफ्ना गुरु महर्षि वशिष्ठका साथ जनकपुर आएका बेलालाई सम्झना गर्दै नगरदर्शन कार्यक्रम गर्ने गरिन्छ। दोस्रो दिन फूलबारी लीला मनाइयो। जसमा भगवान् राम र सीताको पहिलो भेट फूलबारी (फूलको बगैंचा) मा भएको स्मरणमा फूलबारी लीला गरिन्छ। तेस्रो दिन धनुष यज्ञ मनाउने गरिन्छ। राजा जनकले छोरी सीताको विवाहका लागि निकै महत्वपूर्ण सर्त राखेका थिए। जसअनुसार जनकसँग भएको भगवान् शिवको धनुष उठाएर प्रत्यन्चा चढाउन सफल हुने महापुरुषसँग नै सीताको विवाह गर्ने तय गरिएको थियो। रामायणमा उल्लेखित यस प्रसंगका अनुसार जनकपुरको रंगभूमि (हालको बारहबिग्घा मैदान) मा जनकले धनुष यज्ञको आयोजना गरे। सो यज्ञमा जनकको सर्तलाई चुनौती दिन महान पराक्रमी राजाहरूको सहभागिता थियो। महर्षि वषिष्ठ पनि आफ्ना शिष्यहरू राम र लक्ष्मणलाई लिएर सो यज्ञमा सहभागी हुन पुगेका थिए। सोही क्रममा धनुषमा प्रत्यन्चा चढाउन त के, कुनै पनि राजाहरूले शिवको धनुषलाई हल्लाउनसमेत सकेनन् तर, रामले धनुषलाई सजिलै गरी उठाए। प्रत्यन्चा चढाउन खोज्दा धनुष तीन टुक्रामा भाँच्चियो। यसरी रामले राजा जनकको सर्त जिते र सीतासँग उनको विवाह निश्चित भयो। महोत्सवको चौथो दिन बुधबार तिलकोत्सव कार्यक्रमको आयोजना हुन्छ। राम र सीताको विवाह तय गर्न दुवै पक्षका अभिभावकहरूको सहभागितामा रामलाई तिलक चढाउने अर्थात् कोसेलीहरू दिने परम्परा रहिआएको छ । यस कार्यक्रमको आयोजना राम मन्दिर परिसरमा गरिन्छ। पाँचौं दिन मंसिर २० गते मटकोर मनाइन्छ। पवित्र गंगासागर पोखरीबाट माटो र जल ल्याएर माता सीताको विवाह मण्डपलाई शुद्ध पार्ने काम हुन्छ र मंसिर २१ गते रामसीताको स्वयंमवरपश्चात् जानकी मन्दिरको प्रांगणमा बनेको भव्य मण्डपमा विवाह गरिन्छ। विवाहको अर्को दिन रामका जन्तीहरूको बिदाइ कार्यक्रम अर्थात् रामकलेवा गरिसकेपछि महोत्सवको समापन हुन्छ। यस वर्ष विवाह समारोहमा अयोध्याबाट ५ सयभन्दा बढीको संख्यामा जन्ती आउने छन्, जानकी मन्दिरका उत्तराधिकारी महन्थ रामरोशन दास वैष्णवले अन्नपूर्णकर्मीसँग कुरा गर्दै भने, प्रत्येक पाँच वर्षको अन्तरालमा अयोध्याबाट विधिवत् रूपमा जन्ती आउने गर्छ। जन्तीको भव्य स्वागत हुनेछ। हामीले सबै तयारी गरिसकेका छौं। विवाहपञ्चमी महोत्सवलाई सुरक्षित र सभ्य रूपमा सम्पन्न गराउन प्रशासनले संयुक्त सुरक्षा रणनीति बनाएर अघि बढेको धनुषाका प्रहरी उपरीक्षक भुवनेश्वर तिवारीले जानकारी गराएका छन्। मेला व्यवस्थापन गर्न नेपाल प्रहरीका १ हजार ४ सय ५१, सशस्त्र प्रहरीका ७ सय ५० र नेपाली सेना विभिन्न भूमिकामा रहने गरी २ हजारभन्दा बढी प्रहरी परिचालन गरिएको छ। हामीले साताव्यापी मेलाको व्यवस्थापनको विशेष योजना बनाएका छौं। जसअन्तर्गत विशिष्ट पाहुनाहरूको सुरक्षा, सवारी व्यवस्थापन, अपराधिक गतिविधि नियन्त्रण, आउन सक्ने सुरक्षा संवेदनशीलताको पहिचान लगायतका विभिन्न विषयहरू छन्, उपरीक्षक तिवारी भन्छन्, यो महोत्सवमा सहभागी हुन आउने हरेक व्यक्ति जनकपुरका पाहुना हुन् र उहाँहरूको सुरक्षाका लागि हामी तत्पर छौं। यसमा स्थानीय नगरवासीको सहयोग पनि अपरिहार्य छ।"
प्रधानमन्त्री ओलीले चिनिया राष्ट्रपति र प्रधानमन्त्री भेट्दै,"काठमाडौं : प्रधानमन्त्री केपी शर्मा ओली चारदिने औपचारिक भ्रमणका लागि सोमबार साँझ चीनको राजधानी बेइजिङ पुगेका छन्। चिनियाँ समकक्षी ली छ्याङको मैत्रीपूर्ण निमन्त्रणामा प्रधानमन्त्री ओली नेतृत्वको ८७ जनाको टोली चीनको स्थानीय समयअनुसार साँझ ६ बजे बेइजिङ क्यापिटल इन्टरनेसनल विमानस्थल पुगेका हुन्। प्रधानमन्त्री ओली नेतृत्वको टोली सोमबार बिहान ११ बजे हिमालय एयरलाइन्सको विशेष चार्टर विमानबाट चीन प्रस्थान गरेको थियो।भ्रमणका क्रममा मंसिर १८ गते मंगलबार चिनियाँ समकक्षी छ्याङले प्रधानमन्त्री ओलीलाई स्वागत गर्ने छन्। तत्पश्चात् दुईपक्षीय वार्ता र हस्ताक्षर समारोह हुने कार्यक्रम छ। सरकारले लगेका एजेन्डा सरकारका प्रवक्ता सञ्चार तथा सूचना प्रविधिमन्त्री पृथ्वीसुब्बा गुरुङका अनुसार प्रधानमन्त्री ओलीको भ्रमणका क्रममा काठमाडौं चक्रपथ सुधार, चौथो चरणको अरनिको राजमार्ग सुधार, हिल्सासिमीकोट सडक आयोजना, कोरोला नाकालाई व्यवस्थित गर्ने विषयसँग सम्बन्धित आयोजना, टोखाछहरे सुरुङ मार्गलगायत आयोजनामा एमओयू (लेटर अफ एक्सप्रेसन) हुने तय भएको छ। यसैगरी, बीपी कोइराला क्यान्सर अस्पताल चितवनमा बोन म्यारो ट्रान्सप्लान्ट उपचार पद्धति सुरु गर्नेलगायत आयोजना छन्। एक सय विद्युतीय गाडी, एक सय प्रहरी भ्यान, ५० स्कुल भ्यान, ५० एम्बुलेन्सका लागि पनि प्रधानमन्त्री ओलीको भ्रमणका क्रममा सहमति हुनेगरी छलफल अघि बढेको छ। यस्तै सार्वजनिक सेवा प्रसारण संस्था (रेडियो नेपाल र नेपाल टेलिभिजन) र चाइना मिडिया ग्रुप (सीएमजी) बीच हुने मेमोरेबल अन्डरस्ट्यान्डिङ विषयक समझदारीपत्रलाई मन्त्रिपरिषद् बैठकले स्वीकृत गरेको छ। नेपाल सरकार र चिनियाँ सरकारबीच नेपालमा स्वयंसेवी चिनियाँ भाषा शिक्षक तालिम कार्यक्रम परिचालनका लागि पनि सहमति हुने भएको छ। मन्त्रिपरिषद् बैठकले प्रस्तावित तीन सय मिलियन आरएमबी चिनियाँ युआन बराबरको आर्थिक तथा प्राविधिक अनुदान सहायता स्वीकार गर्न सम्झौता स्वीकृत गर्ने निर्णय गरेको छ। सरकारले प्रस्तावित २० मिलियन अमेरिकी डलर नगद अनुदान सहायता स्वीकार गर्ने भएको छ। प्रस्तावित तीन सय मिलियन आरएमबीबराबरको आर्थिक तथा प्राविधिक अनुदान सहायता स्वीकार गर्ने सम्झौता स्वीकृत गर्ने जनाइएको छ। उक्त समझदारीपत्रमा सरकारले नेपाल सरकारको तर्फबाट परराष्ट्र मन्त्रालयलाई अख्तियारी दिने निर्णय गरेको छ। झापा क्षेत्र नम्बर५ मा स्पोर्ट्स कम्प्लेक्स डँडेलधुरामा सभाहल बनाउने विषयमा सहमति हुने भएको छ। मंगलबार नै प्रधानमन्त्री ओलीले चीनका राष्ट्रपति सी जिनफङलाई भेट गर्ने कार्यक्रम छ। जनवादी गणतन्त्र चीनको राष्ट्रिय जनकांग्रेसका स्थायी समितिका अध्यक्ष झाओ लेजीसँग पनि प्रधानमन्त्रीको भेट हुनेछ। कार्यवाहक प्रधानमन्त्रीको जिम्मा सिंहलाई राष्ट्रपति रामचन्द्र पौडेलले प्रधानमन्त्रीको अनुपस्थितिमा उनले गर्दै आएका दैनिक प्रशासनिक कामकाज उपप्रधानमन्त्री एवं सहरी विकासमन्त्री प्रकाशमान सिंहले सम्हाल्ने गरी तोकेका छन्। नेपालको संविधानबमोजिम प्रधानमन्त्रीको सिफारिसमा उपप्रधानमन्त्री सिंहले सम्हाल्ने गरी कार्यभार तोकिएको राष्ट्रपति कार्यालयद्वारा जारी विज्ञप्तिमा उल्लेख छ।"
"अनुदानमा बीआरआई कार्यान्वयन गर्न मानेन चीन, चिनियाँ अधिकारी भन्छन् बीआरआईको मोडल नै ऋण हो","काठमाडौं : बेल्ट एण्ड रोड इनीसीएटीभ (बीआरआई)का परियोजना अनुदानमा कार्यान्वयन गर्न चीनले अस्वीकार गरेको छ। नेपालले अनुदानमा मात्र बीआरआई परियोजना कार्यान्वयन गर्ने भन्दै त्यसको 'फ्रेमवर्क' बनाएर चिनियाँ पक्षसमक्ष पेस गरेको थियो। बीआरआईको मोडल अनुदान नभएको भन्दै चिनियाँ पक्षले नेपालले राखेको प्रस्ताव अस्वीकार गरेको हो। मंगलबार बेइजिङमा भएको द्विपक्षीय बैठकमा बीआरआई अनुदानमा कार्यान्वयन गर्ने नेपालको प्रस्ताव चिनियाँ पक्षले अस्वीकार गरेको हो। प्रधानमन्त्री केपी शर्मा ओली चीन गएका बेला बीआरआई परियोजना कार्यान्वयन गर्न चाहन्थे। तर, सत्ता साझेदार नेपाली कांग्रेसले ऋणमा बीआरआई परियोजना स्वीकार्न नसिकने अडान राखेपछि सार्वजनिक कार्यक्रममै प्रधानमन्त्री ओलीले ऋणमा बीआरआई कार्यान्वयन नगर्ने भनेका थिए। प्रधानमन्त्री ओलीले चीन भ्रमणमा गएका बेला बीआरआई परियोजना कार्यान्वयन गर्ने भन्दै कांग्रेसका सभापति शेरबहादुर देउवासँग भनेका थिए। तर , देउवाले अनुदानमा भए कार्यान्वयन गर्न सकिने जवाफ प्रधानमन्त्री ओलीलाई दिएका थिए। दुई दलीय संयन्त्रबीच बीआरआई सहकार्य फ्रेमवर्क बनाउने र त्यही फ्रेमवर्कभित्र रहेर अनुदानमा बीआरआईका परियोजना कार्यान्वयन गर्ने सहमति भयो। त्यही फ्रेमवर्क लिएर प्रधानमन्त्री ओली ८७ जना प्रतिनिधिमण्डलको नेतृत्व गर्दै सोमबार बेइजिङ उडे। मंगलबार बेइजिङमा द्विपक्षीय वार्ता र सहमति भए। तर, त्यसमा बीआरआईको विषय केही पनि समेटिएन। बैठकपछि परराष्ट्र मन्त्रालयका प्रवक्ता कृष्णप्रसाद ढकालले दिएको प्रतिक्रियामा पनि बीआरआईको विषय छैन। त्यहाँ ९ वटा सहमति र सम्झौतामात्र भएको उल्लेख छ। यद्यपि, परराष्ट्र मन्त्रालयले प्रधानमन्त्रीको चीन भ्रमण सफल भएको र अबका दिनमा नेपाल र चीनको सम्बन्धले थप उचाइ लिने प्रतिक्रिया दिएको छ। बीआरआईका लागि चीनको अन्तिम कसरतबेइजिङमा द्विपक्षीय वार्ता हुनुअघि परराष्ट्र मन्त्रालय र चिनियाँ विदेश मन्त्रालयका अधिकारीहरूबीच सघन छलफल भएको थियो। बैठकमा सहभागी एक अधिकारीका अनुसार, चीनले अन्तिम समयसम्म पनि बीआरआई कार्यान्वयन गर्न दबाब दिएको थियो। परराष्ट्रका अधिकारीहरूले राजनीतिक तहमा ऋणमा बीआरआई स्वीकार्न नसकिने सहमति गरिसकेको चिनियाँ विदेश मन्त्रालयका अधिकारीलाई जानकारी गराएका थिए। त्यसपछि परराष्ट्रका अधिकारीहरूले नेपालले तयार गरेको बीआरआई सहकार्य फ्रेमवर्कमा सहमति जनाउन चिनियाँ विदेश मन्त्रालयका अधिकारीहरूलाई आग्रह गरेका थिए। उक्त बैठकमा कायममुकायम परराष्ट्र सचिव अमृतबहादुर राईलगायत परराष्ट्रका अधिकारीहरू सरिक भएको स्रोतले बताएको छ। परराष्ट्रका अधिकारीहरूले फ्रेमर्वकमा सहमति जनाए तत्काल बीआरआई परियोजना कार्यान्वयन गर्न सकिने जवाफ दिएका थिए। तर, चिनियाँ विदेश मन्त्रालयका अधिकारीहरूले नेपालले भनेझैँ अनुदानमा मात्र बीआरआई कार्यान्वयन गर्न नसकिने भनेपछि दुई देशका प्रधानमन्त्री सहभागी हुने बैठक सुरु भएको थियो। औपचारिक बैठकअघि परराष्ट्र मन्त्रालय र विदेश मन्त्रालयका अधिकारीहरूबीच घनीभूत छलफल भएको थियो। ऋण र अनुदानमा कुरा नमिलेपछि दुवै मुलुकका परराष्ट्रका अधिकारीहरू पछि छलफल गर्ने भन्दै द्विपक्षीय बैठकमा सरिक भएका थिए। अहिले द्विपक्षीय बैठक सकिए पनि दुवै देशका अधिकारीहरू बीआरआई कार्यान्वयनमा समझदारी खोजिरहेका छन्। नेपालले प्रस्ताव गरेको बीआरआई सहकार्य फ्रेमवर्कमा हस्ताक्षर गर्न नसकिने भए पनि कुनै अमुक परियोजना बीआरआईअन्तर्गत ऋणमै कार्यान्वयन गराउने पक्षमा चीन जुटेको छ। विदेशमन्त्री यीले राणालाई गरेका थिए अनुदानमा नहुने संकेत ऋणमा बीआरआई नस्वीकार्ने नेपालको सन्देशपछि चिनियाँ विदेशमन्त्री वाङ यीले परराष्ट्र मन्त्री आरजु राणा देउवालाई ओलीको चीन भ्रमणका बेला हस्ताक्षर नहुने संकेत गरेका थिए। प्रधानमन्त्रीको भ्रमण तयारीका लागि मंसिर १३ गते छेन्दु पुगेकी पराष्ट्र मन्त्री राणालाई द्विपक्षीय भेटका क्रममा विदेश मन्त्री यीले यस्तो संकेत गरेका थिए। भेटमा परराष्ट्र मन्त्री रााणाले आफूहरूले बीआरआई फ्रेमवर्क बनाइरहेको र त्यही फ्रेमवर्कका आधारमा अनुदानमा बीआरआई कार्यान्वयन गर्न सकिने प्रस्ताव गरेकी थिइन्। उनले सरकारमा भएका दुई दल एमाले र कांग्रेसबीच उक्त सहमति हुने र त्यो सहमति स्वीकार गरिदिन परराष्ट्र मन्त्री राणाले विदेशमन्त्री यीलाई आग्रह गरेकी थिइन्। जवाफमा विदेश मन्त्री यीले अनुदानको विषयमा आफूले मात्र निर्णय गर्न नसक्ने र नेपालको प्रस्तावबारे छलफल गर्ने भनेका थिए। विदेश मन्त्री यीले सोही बेला परराष्ट्र मन्त्री राणालाई अनुदानमा बीआरआई कार्यान्वयन गर्न नसकिने भन्दै स्पष्ट सन्देश पठाएका थिए। परराष्ट्र मन्त्री रााणाले नेपाल फर्किएपछि प्रधानमन्त्री र परराष्ट्र मन्त्रालयका उच्च अधिकारीहरूसमक्ष विदेश मन्त्रीसँग भएको छलफलबारे ब्रिफिङ गरेका थिए। यी हुन् नेपालचीनबीच भएको सहमति र समझदारीयसैबीच प्रधानमन्त्रीको चीन भ्रमणका क्रममा नेपाल र चीनबीच विभिन्न ९ वटा सहमति र समझदारी पत्रमा हस्ताक्षर भएको छ। प्रधानमन्त्री ओली र समकक्षी ली छ्याङबीच मंगलबार भएको द्विपक्षीय भेटवार्तापछि दुई देशबीच ९ वटा विषयमा सहमति र समझदारी भएको हो। उक्त सहमति र समझदारी पत्रमा नेपाल र चिनयाँ अधिकारीले हस्ताक्षर गरे। परराष्ट्र मन्त्रालयका प्रवक्ता कृष्णप्रसाद ढकालले नेपाल र चीनबीच ९ वटा विषयका सहमति र समझदारीमा हस्ताक्षर भएको बताए। १ टोखाछहरे सुरुङ मार्गसम्बन्धी पत्र आदानप्रदान२ नेपाल चीनबीच व्यापार अभिवृद्धिसम्बन्धी समझदारी पत्र३ नौ तले बसन्तपुर दरबार पुनर्निमार्ण सम्पन्न प्रमाणपत्रको आदानप्रदान४ नेपालबाट भैंसीको मासु निर्यातसम्बन्धी प्रटोकल५ विकास योजनासम्बन्धी समझदारी पत्र६ नगद सहयोगसम्बन्धी पत्र आदानप्रदान७ आर्थिक तथा प्राविधिक सहयोगसम्बन्धी समझदारी८ स्वयंसेवी चिनियाँ भाषा शिक्षकसम्बन्धी प्रवर्द्धनसम्बन्धी समझदारी पत्र९ नेपाल टेलिभिजन र चिनियाँ मिडिया ग्रुपबीच सञ्चार प्रविधिसम्बन्धी समझदारी पत्र"
दुर्गा प्रसाईंलाई थप ४ दिन हिरासतमा राख्न अदालतको अनुमति,"काठमाडौं : साइबर अपराधमा पक्राउ परेका मेडिकल व्यवसायी दुर्गा प्रसाईंलाई थप ४ दिन हिरासतमा राखेर अनुसन्धान गर्न जिल्ला अदालत काठमाडौंले अनुमति दिएको छ। उनलाई थप ४ दिन हिरासतमा राखेर अनुसन्धान गर्न अदालतले अनुमति दिएको सीआईबीका प्रवक्ता प्रहरी उपरीक्षक होविन्द्र बोगटीले जानकारी दिए। यसअघि मंसिर ५ गते पक्राउ परेका प्रसाईं प्रधानमन्त्री केपी शर्मा ओलीको मानमर्दन हुनेगरी झुठो र भ्रामक समाचार सम्प्रेषण गरेको आरोपमा हाल प्रहरी हिरासतमा छन्। प्रसाईंले किर्ते कागजात देखाएर प्रधानमन्त्री ओलीको कम्बोडियास्थित स्मार्ट एक्जिएटा टेलिकम कम्पनीमा लगानी रहेको भ्रम फिजाउँदै प्रसाईंले केही कागजात सार्वजनिक गरेका थिए। प्रसाईंले सुनियोजित रूपमा नै नक्कली कागजात भेला गरेको र भ्रम फैलाउन सामाजिक सञ्जालमा सार्वजनिक गरेको प्रहरीको अनुमान छ। प्रारम्भिक रिपोर्टअनुसार सबै कागजात किर्ते छन्। प्रसाईंले प्रधानमन्त्रीको हस्ताक्षर नै नक्कली बनाएको प्रहरीको आरोप छ। प्रहरीले उक्त फेक डकुमेन्ट प्रचारप्रसार गर्नेमाथि पनि निगरानी बढाएको छ। उनले यसअघि पनि पटकपटक विभिन्न आरोप र लान्छना लगाउँदै पत्रकार सम्मेलन गर्ने, भाषण गर्ने र सामाजिक सञ्जालमार्फत भ्रम फैलाएका थिए। उनीमाथि अनुसन्धान गरेर कारबाही गरिने केन्द्रीय अनुसन्धान ब्यूरोले जनाएको छ। यसअघि काठमाडौं जिल्ला अदालतले प्रसाईंलाई विद्युतीय कारोबार ऐनअन्तर्गतको कसूरमा अनुसन्धान गर्नका लागि पक्राउ अनुमति दिएको थियो। लगत्तै पक्राउ परेका प्रसाईंलाई प्रहरीले नियन्त्रण लिएको थियो। साइबरसम्बन्धी कसुरमा असोज १५ गते जिल्ला अदालत काठमाडौंले प्रसाईंलाई धरौटीमा छोड्न आदेश दिएको थियो। एक लाख रुपैयाँ धरौटी बुझाएर उनी छुटेका थिए। फेक डकुमेन्ट को सहारामा प्रधानमन्त्री ओलीविरुद्ध दुष्प्रचार गरेको भन्दै प्रहरीले उनलाई पुन:नियन्त्रणमा लिएको हो। उनलाई विद्युतीय कारोबार ऐनको दफा ४७ अनुसारको कसुर गरेको अभियोगमा ५ वर्ष कैद सजायको मागदावीसहित यसअघि मुद्दा दायर भएको छ। उक्त मुद्दाको फैसला आउन भने बाँकी नै छ।"
प्रधानमन्त्री ओलीले दिए चिनियाँ राष्ट्रपतिलाई नेपाल भ्रमणको निम्तो,काठमाडौं : प्रधानमन्त्री केपी शर्मा ओलीले चिनियाँ राष्ट्रपति सी चिनफिङलाई नेपाल भ्रमणको निम्तो दिएका छन्। मंगलबार बेइजिङमा भएको द्विपक्षीय भेटवार्तामा प्रधानमन्त्री ओलीले राष्ट्रपति सीलाई नेपालका राष्ट्रपति रामचन्द्र पौडेलको तर्फबाट नेपाल भ्रमणको निम्तो दिएका परराष्ट्र मन्त्रालयका प्रवक्ता तथा सहसचिव कृष्णप्रसाद ढकालले बताए। उनका अनुसार प्रधानमन्त्रीले नेपालचीन बीचको कूटनीतिक सम्बन्धको ७० वर्षको उपलक्ष्यमा सन् २०२५ मा राष्ट्रपति पौडेलको तर्फबाट राष्ट्रपति सी नेपाल भ्रमणको निम्तो दिएका हुन्। जवाफमा राष्ट्रपति सीले नेपाल भ्रमण आमन्त्रणका लागि धन्यवाद व्यक्त गर्दै उपयुक्त समयमा नेपाल भ्रमण गर्ने बताएका थिए। यसैगरी प्रधानमन्त्री ओलीले चिनियाँ समकक्षी ली छ्याङलाई पनि नेपाल भ्रमणको निम्तो दिएका छन्। बेइजिङमा भएको भेटवार्ताका क्रममा प्रधानमन्त्री ओलीले चिनियाँ प्रधानमन्त्री लीलाई नेपाल आउन निम्तो दिएका हुन्।
नेपाललाई चीनले ९ अर्ब रुपैयाँ अनुदान सहयोग गर्ने,काठमाडौं : नेपाललाई चीनले ९ अर्ब रुपैयाँ अनुदान सहयोग गर्ने घोषणा गरेको छ। नेपालका प्रधानमन्त्री केपी शर्मा ओलीसँगको भेटका क्रममा चीनका राष्ट्रपति सि चिनफिङले नेपाललाई ५०० मिलियन आरएमबी करिब नौ अर्ब रुपैयाँ अनुदान सहयोग घोषणा गरेका हुन्। परराष्ट्र मन्त्रालयका प्रवक्ता कृष्णप्रसाद ढकालले राष्ट्रपति सिले ९ अर्ब अनुदान दिने घोषणा गरेको बताए।
ब्याटिङ नचल्दा लगातार दुई हार व्यहोरेको विराटनगर,"काठमाडौं : नेपाल प्रिमियर लिग (एनपीएल)मा विराटनगर किङ्ग्सको कप्तान सन्दीप लामीछाने आफ्नै प्रदर्शनबाट सन्तोष नभएको बताउँछन्। कारण हो टिमको लागातार २ हार। हारमा पनि दुवै हार निकै फराकिलो हार थिए। पहिलो खेलमा जनकपुर बोल्ट्ससँग ८ विकेटको हार होरेको विराटनगरले दोस्रो खेलमा पुनः सुदूरपश्चिम रोयल्ससँग ९० रनको फराकिलो हार व्यहोरेको छ। दुवै खेलको कुरा गर्ने हो भने विराटनगरमा धेरै कमी कमजोरी देखियो। पहिलो खेलमा मार्टिन गप्टिलले अर्धशतक बनाउँदा १२७ रनको सम्मानजनक स्कोर बनाएको थियो। दोस्रो खेलमा त त्यो पनि बनेन। गप्टिल डक आउट हुँदा पछि बसिर अहमदले केहीबेर क्रिज सम्हाल्न खोजे, तर भएन। उनी पनि २४ रन बनाएर आउट भए। आजको खेलमा विराटनगर ९२ रनमा अलआउट भयो। कुनै पनि खेलाडीले ब्याटिङमा स्टेपअप गर्न सकेनन्। आजको खेलमा टिममा नै सन्तुलन नमिलेको जस्तो मैदानमा देखिन्थ्यो। ब्याटर बीचमा कुराकानी नमिल्नु, कुनै पनि ब्याटरले जिम्मेवार ब्याटिङ गर्न नसक्नु विराटनगरको लगातार हारको कारण हो। लगातार २ हारपछि कप्तान सन्दीप भन्छन्, मेरो प्रदर्शन नै सोचेको जस्तो भएको छैन। यसो भन्दैगर्दा उनी टिमको प्रदर्शनमा सुधारको आशा भने गर्दै थिए। लगातार २ हारपछि मोमेन्टमचाहिँ छैन। टिममा जितपछिको खुसी छैन,' उनले दोस्रो हारपछिको पत्रकार सम्मेलनमा भने। मार्टिनबाहेक विराटनगरको कोही पनि खेलाडीले ब्याटिङमा भर पर्ने वातावरण मिलाएनन्। यसो त ओपनिङमा आएका विकेटकिपर ब्याटर लोकेश बमले पनि घरेलु मैदानको फाइदा भने उठाउन सकिरहेका छैनन्। विराटनगरका ब्याटरले निकै सामान्य गल्तीहरू गरिरहँदा विपक्षी टिमलाई सजिलै विकेट दिइरहेको जस्तो भान दोस्रो खेलमा हुन्थ्यो। पहिलो खेलमा भन्दा दोस्रो खेलमा केही सुधारिएको प्रदर्शनको अपेक्षा राख्ने गरिन्छ। तर, विराटनगरको भने पहिलो भन्दा दोस्रो खेलमा झनै गल्ती गर्यो। हामीले मिडल अर्डरमा सम्हालिएर ब्याटिङ गर्नुपर्ने थियो। तर, हामीले फिल्डिङमा पनि ३० देखि ४० रन बढी दिएका थियौं, उनले दोस्रो हारपछि आफ्नो टिमको गल्तीहरू केलाए। बलिङकै कुरामा पनि विराटनगरमा कप्तान सन्दीपले नै विकेट निकाल्न सकेका छैनन्। आफ्नो प्रदर्शनबाट नै खुसी नभएका कप्तान टिममा जितको खुसी देख्न चाहन्छन्। ड्रेसिङ रुममा खुसीको माहोल छैन। हामी त्यो माहोल टिममा छिट्टै ल्याउनेछौं,' उनले भने। लगातार २ खेलमा टिमको कमजोर प्रदर्शनपछि सन्दीप भन्छन्, चिजहरूको तालमेल भइरहेको छैन। भएको दिन सबै प्रश्नहरू पनि मेटिनेछ। आखिर कहाँ चुकिरहेको छ विराटनगर?विराटनगर किङ्ग्सको कुरा गर्ने हो भने तीनै पक्षमा यो टिममा तालमेलको कमी झल्किएको छ। बलिङमा पनि नेपाली बलर र विदेशी बलरलाई पिचमा दिइने जिम्मेवारी फरक हुन्छ। जसमा विराटनगरले टर्निङ विकेटमा स्पिनर लगाउनुपर्नेमा तीव्र गतिको बलरको प्रयोग गरिरहेको हुन्छ। मंगलबार (आज)को विकेटको कन्डिसन हेरेर टस जित्दासमेत बलिङमा पावरप्लेमा राम्रो गर्दागर्दै पनि मिडल विकेटमा फिल्डिङको गल्तीहरूले गर्दा पनि विराटनगरले ठूलो स्कोरको लक्ष्य पायो। जसमा दोस्रो खेलको मिडल अर्डर र डेथ ओभरको बलरलाई सुदूरपश्चिमका ब्याटरले राम्रोसँग बाउन्ड्री देखाए। ब्याटरमा नमिलेको कुराकानी र तालमेल पनि अर्को कमजोर पक्ष हो। दुई ब्याटर क्रिजमा हुँदा रन लिने या नलिने कल हुन जरुरी छ। दोस्रो खेलमा हेर्ने हो भने मिडल अर्डर केही सेटल हुने प्रयासमा रहेका राजेश पुलामी मगर र बसिर अहमदबीच तालमेल नमिल्दा राजेश रनआउट हुन पुगे। ब्याटिङ युनिटमा भने धेरै नै समस्या छ। जसमा विराटनगरले सुधार गर्नुपर्ने र जिम्मेवार भएर खेल्नु जरुरी छ। दोस्रो खेलमा मार्टिन डक आउट हुनेवित्तिकै आजको खेलमा अकिबलाई स्वास्थ्य समस्या देखिनु पनि विराटनगरको स्कोर कम हुनुको एक कारण मान्न सकिन्छ। अकिबलाई फुड पोइजनिङ भएका कारण उनले खेल्न सकेनन्। टप अर्डरमा अकिब नहुँदा त्यो जिम्मेवारी निकोलस क्रिटोनले पूरा गर्नुपर्ने, त्यो जिम्मेवारीमा उनी पनि चुके। समग्र भन्नुपर्दा बलिङ, ब्याटिङ र फिल्डिङमा पनि मुख्यतः ब्याटिङ समस्या विराटनगरले जतिसक्दो छिटो समाधान गर्दा टिमलाई फाइदा हुनेछ।"
भारत र श्रीलंकापछि अमेरिकी सहायक विदेशमन्त्री लु नेपाल आउने,"काठमाडौं : अमेरिकी सहायक विदेशमन्त्री डोनाल्ड लु भारत, श्रीलंका र नेपालको भ्रमणमा निस्किएका छन् । भारत र श्रीलंकाको भ्रमण सकाएर सहायक विदेश मन्त्री लु नेपाल आउने छन् । अमेरिकी विदेश मन्त्रालयका अनुसार सहायक विदेशमन्त्री लुले डिसेम्बर ३ देखि १० सम्म यी मुलुकहरुको भ्रमण गर्ने छन् । सहायक विदेशमन्त्री लुले यहाँ रहेका बेला नेपाली युवापुस्ताका नेताहरुसँग समेत अन्तरक्रिया गर्ने कार्यक्रम रहेको छ। सहायक विदेश मन्त्री लुले यसअघि तीन पटक नेपाल भ्रमण गरिरकेका छन् ।"
यी हुन् नेपाल र चीनबीच भएका सहमति र समझदारी,काठमाडौं : नेपाल र चीनबीच विभिन्न ९ वटा सहमति र समझदारी पत्रमा हस्ताक्षर भएको छ। प्रधानमन्त्री केपी शर्मा ओली र चिनियाँ प्रधानमन्त्री ली छ्याङबीच बुधबार भएको दुईपक्षीय भेटवार्तापछि नेपाल र चीनबीच ९ वटा विषयमा सहमति र समझदारी भएको हो। उक्त सहमति र समझदारी पत्रमा नेपाल र चिनयाँ अधिकारीले हस्ताक्षर गरेका हुन्। परराष्ट्र मन्त्रालयका प्रवक्ता कृष्णप्रसाद ढकालले नेपाल र चीनबीच विभिन्न ९ वटा विषयका सहमति र समझदारीमा हस्ताक्षर भएको जानकारी दिए। १ टोखा छहरे सुरुङ मार्गसम्बन्धी पत्र आदानप्रदान २ नेपाल चीनबीच व्यापार अभिवृद्धिसम्बन्धी समझदारी पत्र ३ नौ तले बसन्तपुर दरबार पुनर्निमार्ण सम्पन्न प्रमाणपत्रको आदानप्रदान ४ नेपालबाट भैंसीको मासु निर्यातसम्बन्धी प्रटोकल ५ विकास योजनासम्बन्धी समझदारी पत्र ६ नगद सहयोगसम्बन्धी पत्र आदानप्रदान ७ आर्थिक तथा प्राविधिक सहयोगसम्बन्धी समझदारी ८  स्वयंसेवी चिनियाँ भाषा शिक्षकसम्बन्धी प्रवर्द्धनसम्बन्धी समझदारी पत्र ९ नेपाल टेलिभिजन र चिनियाँ मिडिया ग्रुपबीच संचार प्रविधिसम्बन्धी समझदारी पत्र चिनियाँ समकक्षी ली छ्याङको निमन्त्रणमा प्रधानमन्त्री ओली हिमालयन एयरलाइन्सको जहाजबाट सोमबार बेइजिङ गएका थिए। भ्रमणका क्रममा मंगलबार चिनियाँ समकक्षी छ्याङले प्रधानमन्त्री ओलीलाई स्वागत थिए। तत्पश्चात् दुईपक्षीय वार्ता र हस्ताक्षर भएको हो। प्रधानमन्त्री ओलीले आजै चिनियाँ राष्ट्रपति सी जिङपिङसँग भेटवार्ता गर्नेछन्।
उदयपुरको बेलका ९ मा माओबादीका घिमिरे विजयी,उदयपुर : उदयपुरको बेलका नगरपालिका वडा नं ९ को वडाध्यक्ष पदमा नेकपा माओवादी केन्द्रका भरत घिमिरे विजयी भएका छन् । त्यसैगरी नेपाली काँग्रेसका नवराज बस्नेतले ४०४ मत प्राप्त गरेका छन् । यसअघि उक्त वडामा कांग्रेसबाट पदम खड्का वडाध्यक्षमा निर्वाचित भएका थिए । उनको निधन भएपछि भएको उपनिर्वाचनमा माओबादीले जित निकालेको हो । तीन हजार १६७ मतदाता रहेको बेलकामा एक हजार ८८५ अर्थात ६० दशमलव १० प्रतिशत मत खसेको थियो । यो सँगै उदयपुरका दुबै वडामा नेकपा माओबादी केन्द्र विजयी भएको छ । सोमबार सम्पन्न मतगणना अनुसार त्रियुगा १२ को वडाध्यक्षमा माओबादीका नविनकुमार राई विजयी भएका छन् । २०७९ को निर्वाचनमा दुबै वडामा नेपाली काँग्रेस विजयी भएको थियो । मोटरसाइकल दुर्घटनामा दुबै वडाका वडाध्यक्षको निधन भएपछि २०८१ म भएको उपनिर्वाचनमा काँग्रेस तेश्रो भएको हो ।
बयानका लागि रवि लामिछाने चितवनमा,चितवन : सहकारी ठगीका आरोपी राष्ट्रिय स्वतन्त्र पार्टीका सभापति रवि लामिछानेलाई चितवन ल्याइएको छ । रकम अपचलनको मुद्धामा बयान लिनका लागि लामिछानेलाई जहाज मार्फत मंगलवार विहान भरतपुर ल्याइएको हो । चितवन साहारा बहुउद्देश्यीय सहकारी संस्थाको बचत रकम अपचलनको मुद्धामा लामिछानेलाई चितवन ल्याइएको हो । विमानस्थलमा ओर्लिनेबित्तिकै जिल्ला प्रहरी कार्यालय लगिएको थियो । त्यसपछि बयानका लागि सिधै सरकारी वकिलको कार्यालयमा लगिने चितवन प्रहरीले जनाएको छ । चितवन साहारा सहकारीको रकम अपचलनको विषयमा पीडितहरुले पछिल्लो पटक रास्वपा सभापति लामिछानेसहित १० जनाविरुद्ध पुरक जाहेरी दिएका थिए । भरतपुर विमानस्थलमा ठूलो संख्यामा सुरक्षाकर्मी परिचालन गरिएको थियो ।
उपनिर्वाचनबाट माओवादी उत्साहित,"काठमाडौं : नेकपा माओवादी केन्द्रले स्थानीय तह उपनिर्वाचनको नतिजाबाट पार्टीले उत्साहजनक सफलता प्राप्त गरेको बताएको छ। पार्टी अध्यक्ष पुष्पकमल दाहाल प्रचण्डले मंगलबार एक प्रेस व्यक्तव्य जारी गर्दै निर्वाचित जनप्रतिनिधिको संख्या र जनमत दुवै हिसाबाट पार्टीले उत्साहजनक सफलता हाँसिल गरेको उल्लेख गरेका छन्। स्थानीय तह उपनिर्वाचनमा माओवादीले एक अध्यक्ष,तीन उपप्रमुख र ७ वडाअध्यक्षसहित ११ स्थान जितेको छ। प्रचण्डले जनताको जीवनस्तर बदल्ने अभियानलाई दृढतापूर्वक अघि बढाउने प्रतिवद्धता व्यक्त गरेका छन्। पूर्वप्रधानमन्त्री समेत रहेका प्रचण्डले उपनिर्वाचनलाई भ्रष्टाचार र सुशासनका पक्षको नयाँ संकल्पका रुपमा लिएको बताएका छन्। 'हाम्रो पार्टीले यो निर्वाचनलाई भ्रष्टाचारका विरुद्ध र सुशासनका पक्षको नयाँ सङ्कल्पको रुपमा लिएको थियो । खासगरी हाम्रो पार्टी नेतृत्वको सरकारले अघि सारेको सुशासन, सामाजिक न्याय र आर्थिक समृद्धिको एजेण्डालाई जनस्तरसम्म पुर्याउँदै पार्टीको आगामी बाटो र दृष्टिकोण सुस्पष्ट गर्ने अवसरको रुपमा उपनिर्वाचनलाई लिएका थियौं । निर्वाचित जनप्रतिनिधिको संख्या र जनमत दुबै हिसाबबाट पार्टीले उत्साहजनक सफलता प्राप्त गरेको छ ,'प्रचण्डले प्रेस वक्तव्यमा भनेका छन्,' विभिन्न स्थानमा बनेका अवाञ्छित गठबन्धनलाई समेत चिर्दै जनताले प्रकट गरेको उत्साहपूर्ण समर्थनलाई हाम्रो पार्टी उच्च सम्मान गर्दछ । यसबाट हाम्रो पार्टीले अघि सारेका एजेण्डा र अघि बढाउन खोजेको अभियानको जनताले अनुमोदन गरेको पुष्टि भएको छ ।' उनले संघीय लोकतान्त्रिक गणतन्त्रलाई थप सुदृढ बनाउन र राज्यबाट हुने सेवा प्रवाहलाई सरल र सहजरुपमा जनताको घरदैलोमा पुर्याउन महत्वपूर्ण दायित्व स्थानीय सरकारको काँधमा रहेको बताए। उनले भनेका छन्,' नेपाली जनताले गरेका विभिन्न आन्दोलनबाट प्राप्त राजनीतिक उपलब्धिहरुको रक्षा गर्दै संघीय लोकतान्त्रिक गणतन्त्रलाई थप सुदृढ बनाउन,फेरिएको व्यवस्थाअनुरुप जनताको अवस्था बदल्न र राज्यबाट हुने सेवा प्रवाहलाई सरल र सहजरुपमा जनताको घरदैलोमा पुर्याउन महत्वपूर्ण दायित्व स्थानीय सरकारको काँधमा छ । ' अध्यक्ष प्रचण्डले स्थानीय तहमा माओवादी केन्द्रले उत्कृष्ठ कार्य सम्पादन गर्दै आएको दावी गर्दै आगामी दिनमा पनि उत्कृष्ट काम गर्ने बताए। उनले उपनिर्वाचनमार्फत् जनताले प्रकट गरेको अभिमतलाई पार्टीले प्रतिष्पर्धा गर्न प्राप्त गरेको जनादेशका रुपमा लिएको बताएका छन्।"
नेपाल र चीनबीच कुनकुन विषमा हस्ताक्षर भएका हुन् ?,"काठमाडौं : नेपाल र चीनबीच ८ सहमतिपत्रमा हस्ताक्षर भएको छ। चीन भ्रमणमा रहेका प्रधानमन्त्री केपी शर्मा ओली र चिनियाँ समकक्षी ली छयाङबीच ग्रेट हल अफ पिपलमा बुधबार ८ बुँदे सहमतिपत्रमा हस्ताक्षर भएको हो। दुई देशबीच व्यापार वृद्धिका लागि नेपालबाट भैंसीको मासु निर्यात गर्ने,टोखाखहरे टनेल मार्ग निर्माण , नेपालमा चाइनिज ल्याङ्ग्वेज विकास कार्यक्रम सञ्चालन, चीनले बसन्तपुर क्षेत्रमा पुनर्निर्माण गरेको संरचना हस्तान्तरण, चाइना मिडिया ग्रुप र नेपाल टेलिभिजनबीच सहकार्यलगायत विषयमा हस्ताक्षर भएको स्रोतले जनाएको छ। प्रधानमन्त्री ओली चिनियाँ समकक्षी ली छ्याङको निमन्त्रणमा सोमबार हिमालयन एयरलाइन्सको चार्टर्ड विमानबाट बेइजिङ गएका थिए। चौथो पटक गत असारमा प्रधानमन्त्री बने यता एमाले अध्यक्ष ओलीको यो चीन भ्रमण राजनीतिक हिसावले पहिलो हो । प्रधानमन्त्रीको हैसियतमा ओली २०७३ र २०७५ मा चीन गएका थिए । असारमा प्रधानमन्त्री बनेयता भने प्रधानमन्त्री ओली संयुक्त राष्ट्रसंघको महासभामा भाग लिन न्यूयोर्क गएका थिए ।"
हुम्लाको सर्केगाडमा माओवादीकी देवकी विजयी,"हुम्ला : सर्केगाड गाउँपालिकाको उपाध्यक्षमा नेपाल कम्युनिस्ट पार्टी माओवादी केन्द्रकी देवकी तिमिल्सना (समीक्षा) निर्वाचित भएकी छन् । आइतबार भएको उपनिर्वाचनमा तिमिल्सनाले १ हजार ६३७ प्राप्त गर्दै विजयी भएकी हुन् । तिमिल्सनाको निकटतम प्रतिद्वन्दी नेपाली काँग्रेसकी सविता बुढाले १ हजार ५९४ मत प्राप्त गरेकी छन् । उनलाई ४३ मतान्तरले पछि पार्दै तिमिल्सेना निर्वाचित भएकी छन् । ६ हजार ८१० जना मतदाता मध्ये ४ हजार ५२४ मतदाताले मतदान गरेका थिए । नेकपा एमालेकी जाना शाहीले १ हजार १३२ मत, राष्ट्रिय प्रजातन्त्र पार्टीकी संगिता शाहीले ५१ र राष्ट्रिय स्वतन्त्र पार्टीकी बाँचा बुढाले २५ मत प्राप्त गरेका छन् । नेपाली काँग्रेसबाट असन्तुष्ट देखाएका नरेश शाहीले ९ मत प्राप्त गरेका छन्। खसेका मतमध्ये ७८ मत बदर भएको छ ।"
प्रधानमन्त्री ओलीद्वारा चिनियाँ जनक्रान्तिका सहिद स्मारकमा पुष्पहार अर्पण,काठमाडौं : चीनको औपचारिक भ्रमणमा रहेका प्रधानमन्त्री केपी शर्मा ओलीले चिनियाँ जनक्रान्तिका सहिदका स्मारकमा पुष्पहार अर्पण गरी श्रद्धाञ्जली प्रकट गरेका छन् । प्रधानमन्त्री ओलीले बेइजिङको तियानमेनस्क्वायरस्थित चिनियाँ जनक्रान्तिका सहिदहरुको स्मारकमा पुष्पहार अर्पण गरेका हुन्। त्यसअघि प्रधानमन्त्री ओलीले आफ्ना चिनियाँ समकक्षी लीसँग भेटवार्ता गरेका थिए। सो क्रममा दुई देशका प्रधानमन्त्रीबीच नौ बुँदे सहमतिमा हस्ताक्षर भएको छ। चीनका प्रधानमन्त्री ली छ्याङको मैत्रीपूर्ण निमन्त्रणामा प्रधानमन्त्री ओली सोमबार बेइजिङ गएका हुन् । भ्रमणका क्रममा प्रधानमन्त्री ओलीले आजै चीनका राष्ट्रपति सी जिनपिङसँग भेटवार्ता गर्ने कार्यक्रम रहेको परराष्ट्रमन्त्रालयले जनाएको छ। प्रधानमन्त्री ओली नेतृत्व मंसिर २० गते स्वदेश फर्कने तालिका छ ।
"स्थानीय तह उपनिर्वाचन : प्रमुखमा कांग्रेस, एमाले र माओवादी एकएक","काठमाडौं : स्थानीय तहको उपनिर्वाचनमा कीर्तिपुर नगरपालिकाको प्रमुखमा कृष्णमान डंगोल विजयी भएका छन्। नेकपा माओवादी केन्द्रका शिवशरण महर्जनलाई पराजित गर्दै नेपाली कांग्रेसका डंगोलले पुरानो विरासत कायम राखेका छन्। निर्वाचनमा कांग्रेसका डंगोलले ५ हजार ३ सय ३४ मत ल्याए भने महर्जनले ४ हजार ५ सय ५५ मत ल्याउँदै दोस्रो स्थानमा पुगे। २०७९ सालको स्थानीय तहको निर्वाचनमा कीर्तिपुरबाट जितेका राजकुमार नकर्मीको मृत्यु भएपछि रिक्त रहेको प्रमुखको पदमा निर्वाचन गराइएको हो। यस निर्वाचनमा सबैभन्दा बढी स्थानमा कांग्रेसले जितेको छ। ४२ स्थानीय तहको विभिन्न पदमध्ये यो समाचार बनाउँदासम्म ३९ स्थानको नतिजा सार्वजनिक हुँदा कांग्रेसले १७ स्थानमा जितेको हो। माओवादी ९ र एमाले ७ स्थानमा जित निकालेको छ। त्यसैगरी जसपा नेपाल २, एकीकृत समाजवादी, नेमकिपा, रास्वपा र स्वतन्त्र उम्मेदवारले ११ स्थानमा मात्रै जितेको छ। नगरपालिकाका प्रमुख १, उपप्रमुख १, गाउँपालिकाका अध्यक्ष २, उपाध्यक्ष ४ तथा वडा अध्यक्ष ३३ जना गरी जम्मा ४१ पदका लागि आइतबार उपनिर्वाचन भएको थियो। मतदानअघि नै एक जना वडा अध्यक्ष निर्विरोध निर्वाचित भएका थिए । चुनावमा राजनीतिक दलका २ सय ७४ र स्वतन्त्र १ सय २ जना गरी जम्मा ३ सय ७६ जना उम्मेदवारले प्रतिस्पर्धा गरेका थिए। उपप्रमुख, अध्यक्ष र उपाध्यमा कुन पार्टीका कहाँ निर्वाचित रुकुम (पूर्व भाग) को पुथा उत्तरगंगा गाउँपालिकाको उपाध्यक्षमा माओवादी केन्द्रका नरपुरा बुढा विजयी भएकी छन्। उनले एमालेकी केशकुमारी तुलाचनलाई पराजित गरिन्। तुलाचन कांग्रेसको चुनाव चिन्ह रूखबाट निर्वाचनमा उठेकी थिइन्। मोरङको ग्रामथान गाउँपालिकाको अध्यक्षमा माओवादी केन्द्रका नमोनारायण माझीले जित निकाले। कांग्रेसका बलराम सरदार थारुलाई उनले पराजित गरे। दैलेखको महाबुँ गाउँपालिकाको अध्यक्षमा एमालेका जंगबहादुर शाही विजयी भएका छन्। उनले कांग्रेसका झलकबहादुर भण्डारीलाई पराजित गरे। जाजरकोटको नलगाड नगरपालिकाको उपप्रमुखमा माओवादीका देवका लामिछानेले जित निकालेकी छिन्। उनले कांग्रेसका इन्द्रा चन्द (सिंह) लाई पराजित गरिन्। एमालेका सुलोचनाकुमारी भण्डारीले बाजुराको स्वामीकार्तिक खापर गाउँपालिका उपाध्यक्षमा विजयी हासिल गरेकी छिन्। उनले कांग्रेसकी पुल्तीसरा शाहीलाई पराजित गरिन्। ३३ स्थानको वडा अध्यक्ष पदमा को, कहाँ निर्वाचित ? १काठमाडौं महानगरपालिका१६ मा रास्वपाकी उम्मेदवार रोजिना श्रेष्ठ २कीर्तिपुर नगरपालिका१ मा कांग्रेसका इच्छाकुमार महर्जन ३कीर्तिपुर नगरपालिका४ मा कांग्रेसका राजेन्द्र बानियाँ४नुवाकोटको ककनी गाउँपालिका२ मा माओवादी केन्द्रका कृष्ण घिमिरे ५हेटौंडा उपमहानगरपालिका१२ को वडाध्यक्षमा कांग्रेसका अर्जुनप्रसाद तिवारी६डोल्पाको त्रिपुरासुन्दरी नगरपालिका५ को वडाध्यक्षमा माओवादीका नरबहादुर झाँक्री७कालीकोटको तिलागुफा नगरपालिका४ मा नेपाल मजदुर किसान पार्टीका खड्गराज शाही८जाजरकोटको कुशे गाउँपालिका७ मा कांग्रेसका खम्बबहादुर सिंह ९दैलेखको दुल्लु नगरपालिका१३ को वडाध्यक्षमा एमालेका लालबहादुर शाही१०रुकुम (पश्चिम भाग) को सानीभेरी गाउँपालिका५ मा कांग्रेसका मोतीराम खत्री ११ताप्लेजुङको सिरिजंगा गाउँपालिका३ मा एमालेका कुमारी सावादेन १२झापाको कन्काई नगरपालिका६ मा स्वतन्त्र उम्मेदवार लक्ष्मीप्रसाद ओली१३तेह्रथुमको लालीगुराँस नगरपालिका८ मा कांग्रेसका नगेन्द्र लिम्बू १४सुनसरीको गढी गाउँपालिका६ मा कांग्रेसका तेतर साहु १५ओखलढुंगाको मोलुङ गाउँपालिका५ मा एमालेका गंगाबहादुर तामाङ१६उदयपुरको त्रियुगा नगरपालिका१२ मा माओवादी केन्द्रका नवीनकुमार वान्तवा राई१७ सप्तरीको डाक्नेश्वरी नगरपालिका१ को वडाध्यक्षमा जनता समाजवादी पार्टी, नेपालका धीरेन्द्रकुमार साह१८ सप्तरीका डाक्नेश्वरी४ मा जनता समाजवादी पार्टी नेपालका देवेन्द्रप्रसाद यादव१९धनुषाधाम नगरपालिका१ मा माओवादी केन्द्रका सुनील कापर केवट२०महोत्तरीको रामगोपालपुर नगरपालिका२ को वडाध्यक्षमा एमालेका सकिवुल खाँ २१रौतहटको ईशनाथ नगरपालिका७ मा कांग्रेसका शेख अब्दुल खलिक २२गढीमाई नगरपालिका८ एकीकृत समाजवादीका बजरंगीप्रसाद यादव२३रौटहटकै राजपुर नगरपालिका६ को वडाध्यक्षमा कांग्रेसका समसे आलम२४गोरखाको गोरखा नगरपालिका५ को वडाध्यक्ष पदमा माओवादीका विष्णुबहादुर मगर२५गुल्मीको मुसिकोट नगरपालिका१ को वडाध्यक्षमा कांग्रेसका आनन्द श्रेष्ठ२६कपिलवस्तुको शुद्धोधन गाउँपालिका१ मा एमालेका मोहमद ताहिर मुसलमान२७रोल्पाको रुन्टीगढी गाउँपालिका४ मा कांग्रेसका भूपमणि पुनमगर २८बर्दियाको ठाकुरबाबा नगरपालिका४ मा कांग्रेस उम्मेदवार अमिन थारु२९बझाङको सूर्मा गाउँपालिका४ को वडाध्यक्षमा कांग्रेसका धीरेन्द्र पुजारा३०डोटीको पूर्वीचौकी गाउँपालिका६ मा कांग्रेसका मोहन थापा ३१दार्चुलाको दुहुँ गाउँपालिका५ मा कांग्रेसका धनसिंह कुँवर३२ कञ्चनपुरको भीमदत्त नगरपालिका६ को वडाध्यक्षमा कांग्रेसका प्रकाश चन्द३३ रुकुम (पूर्वी भाग) को पुथा उत्तरगंगा गाउँपालिका२ को वडाअध्यक्षमा नेकपा माओवादी केन्द्रका उम्मेदवार जगत घर्ती"
चितवनको सरकारी वकिल कार्यालयमा रविको बयान सुरु,"चितवन : चितवनको सरकारी वकिल कार्यालयमा रवि लामिछानेको बयान सुरु भएको छ । सहकारी ठगी आरोपमा पक्राउ परेका पूर्व उपप्रधान तथा गृह मन्त्री एवं राष्ट्रिय स्वतन्त्र पार्टीका सभापति लामिछानेलाई बयानका लागि आज बिहान चितवन ल्याइएको हो। बुद्ध एयरको पहिलो उडानमार्फत लामिछानेलाई चितवन ल्याइएको जिल्ला प्रहरी कार्यालय चितवनका प्रमुख प्रहरी उपरीक्षक गौतम मिश्रले जानकारी दिए। सहकारीको रकम गोर्खा मिडिया नेटवर्क प्रा लीमा अपचलन गरेको आरोपमा लामिछानेलाई कात्तिक २ गते पक्राउ गरिएको थियो । पोखराको सूर्यदर्शन सहकारीमा वचतकर्ताको रकम अपचलन गरेको आरोपमा लामिछानेलाई कास्की प्रहरीले पक्राउ गरेको थियो । चितवनमा सहारा सहकारीको रकम अपचलन गरेको आरोपमा बयानका लागि चितवन ल्याइएको हो । यस सहकारीबाट रु ४२ करोड रकम पाँचवटा कम्पनीमा गएको प्रहरीले जनाएको छ । प्रहरी उपरीक्षक मिश्रका अनुसार हिनामिना भएको रकममध्ये १० करोड ८० लाख गोर्खा मिडिया नेटवर्कमा गएको देखिन्छ । यस अघि लामिछानेलाई बुटवलको सुप्रिम सहकारी र काठमाडौंको स्वर्णलक्ष्मि सहकारीका बचत अपचलन गरेको आरोपमा बयान लिइसकिएको छ । लामिछानेलाई चितवन ल्याउने क्रममा सुरक्षाका लागि भरतपुर विमानस्थलमा ठूलो संख्यामा सुरक्षाकर्मी परिचालन गरिएको थियो । रविका समर्थकहरू विमानस्थलबाहिर पुगेर नाराबाजी गरेपछि प्रहरी र रविका समर्थकबीच धकेलाधकेलसमेत भएको थियो । साहारा चितवन बहुउद्देश्यीय सहकारीको रकम अपचलनको विषयमा पीडितहरूले पछिल्लो पटक मंसिर ५ गते रास्वपा सभापति लामिछानेसहित १० जनाविरुद्ध पूरक जाहेरी दिएका थिए । मंसिर ७ गते चितवनमा पक्राउ पुर्जी जारी गरिएको थियो । साहरा चितवन बहुउद्देश्यीय सहकारी लिमिटेडको रकम हिनामिना गरेको आरोपमा चितवन प्रहरीमा मंसिर ५ गते पूरक निवेदन दर्ता भएपछि बयानको लागि काठमाडौंबाट लामिछानेलाई सिधैँ चितवन ल्याइएको थियो । तत्कालीन गार्खा मिडिया प्रालिका सञ्चालक, सेयर होल्डर तथा प्रबन्ध निर्देशक रवि लामिछानेलाई सहकारी रकम हिनामिना गरेको आरोप छ । प्रहरीले उनीमाथि सम्पति शुद्धीकरण तथा संगठित अपराधमा पनि मुद्दा चलाउने तयारी स्वरुप बयान गरिरहेको छ। चितवनका प्रहरी प्रमुख एसपी गौतम मिश्रका अनुसार प्रहरीले जिल्ला प्रहरी कार्यालयमा बयानका लागि आवश्यक कागजात मिलाएपछि सरकारी वकिल कार्यालयमा लगिएको बताए। चितवन लामिछानेको निर्वाचन क्षेत्र पनि हो । सहारा चितवन सहकारीकै रकम हिनामिना अभियोगमा पूर्व डिआइजी छविलाल जोशी र नेचर हव इन्टरनेशनल प्रालिमा आबद्ध रामबहादुर खनाललाई आइतबार र सोमबार बयान लिइएको छ । उनीहरूलाई आइतबार चितवन ल्याएर हिजो बयान सकिएको थियो।"
प्रधानमन्त्री ओली र चिनियाँ राष्ट्रपति सीबीच भेटवार्ता,"काठमाडौं : प्रधानमन्त्री केपी शर्मा ओलीले चिनियाँ राष्ट्रपति सी जिङपिङसँग भेटवार्ता गरेका छन्। चीनको औपचारिक भ्रमणमा रहेका प्रधानमन्त्री ओलीले चीनका राष्ट्रपति सीसँग बेइजिङको देउताइ स्टेट गेस्ट हाउसको भिल्ला नम्बर १२ मा भेटवार्ता गरेको प्रधानमन्त्रीको सचिवालयले जनाएको छ। भेटघाटका क्रममा उनीहरूबीच आपसी सहकार्य,दुई देशबीचको सम्बन्धलगायत विषयमा छलफल भएको थियो। भेटका क्रममा सीले प्रधानमन्त्री ओलीसँग नेपालको पछिल्लो राजनीतिक,आर्थिक र सामाजिक अवस्थाका बारेमा चासो राखेका थिए। राष्ट्रपति सीसँगको भेटवार्ताअघि प्रधानमन्त्री ओली र चिनियाँ प्रधानमन्त्री लीबीच भेटवार्ता भएको थियो । भेटका क्रममा उनीहरूबीच विभिन्न ८ वटा विषयमा सहयोग र सहकार्यसम्बन्धी सहमतिपत्रमा हस्ताक्षर भएको छ । प्रधानमन्त्री ओली चिनियाँ समकक्षी ली छ्याङको निमन्त्रणमा मंगलबार हिमालयन एयरलाइन्सको चार्टर्ड विमानबाट बेइजिङ गएका थिए। चौथो पटक गत असारमा प्रधानमन्त्री बने यता एमाले अध्यक्ष ओलीको यो चीन भ्रमण राजनीतिक हिसावले पहिलो हो । प्रधानमन्त्रीको हैसियतमा ओली २०७३ र २०७५ मा चीन गएका थिए । असारमा प्रधानमन्त्री बनेयता भने प्रधानमन्त्री ओली संयुक्त राष्ट्रसंघको महासभामा भाग लिन न्यूयोर्क गएका थिए ।"
नेपाल र चीनबीच ८ सहमतिपत्रमा हस्ताक्षर,काठमाडौं : चीनको औपचारिक भ्रमणमा रहेका प्रधानमन्त्री केपी शर्मा ओली र चिनियाँ प्रधानमन्त्री ली छ्याङबीच भेटवार्ता भएको छ। दुई मुलुकका प्रधानमन्त्रीको उपस्थितिमा नेपाल र चीनबीच विभिन्न ८ विषयमा सहयोग र सहकार्यसम्बन्धी सहमतिपत्रमा हस्ताक्षर भएको प्रधानमन्त्रीको सचिवालयले जनाएको छ। नेपालका तर्फबाट कायम मुकायम परराष्ट्र सचिव अमृतबहादुर राईले हस्ताक्षर गरेका हुन्। थप विवरण आउन बाँकी छ। वार्ताअघि प्रधानमन्त्री ओलीलाई चिनियाँ जनमुक्ति सेनाले गार्ड अफ अनर प्रस्तुत गरेको थियो । प्रधानमन्त्री ओली नेतृत्वको प्रतिनिधिमण्डल चीनको औपचारिक भ्रमणमा सोमबार बेइजिङ गएको हो। प्रधामन्त्रीको भ्रमण टोलीमा सरकारी खर्चबाट ३९ जना र निजीबाट ४८ जना गरी ८७ जना रहेका छन्।
गौरीशंकरको उपाध्यक्षमा एमालेकी उमा लुङ्गेली विजयी,"दोलखा : दोलखाको गौरीशंकर गाउँपालिकामा उपाध्यक्ष पदको उपनिर्वाचनमा नेकपा एमालेकी उम्मेद्वार उमा लुङ्गेली मगर शेर्पा विजयी भएकी छिन्। उनले २ हजार ८ सय ५ मत ल्याएर विजयी भएकी हुन्। उनका निकटतम् प्रतिस्पर्धी माओवादी केन्द्रकी नीमलेकी शेर्पाले २ हजार ६ सय मत ल्याएकी थिइन्। उनी २ सय ५ मतान्तरले विजयी भएकी हुन्। नेपाली कांग्रेसको तर्फबाट उम्मेद्वार बनेकी स्वर्गीय श्यामसुन्दरको धर्मपत्नी पासदीकी शेर्पा तामाङले १ हजार ७ सय २७ मत ल्याएकी थिइन्। निर्वाचनमा नेकपा एकीकृत समाजवादीकी रविना खड्काले ९० मत , राष्ट्रिय स्वतन्त्र पार्टी रास्वपाकी गोमा श्रेष्ठले १ सय मत, राप्रपाकी मनकुमारी श्रेष्ठले १ सय १८ मत, जनाता समाजवादी पार्टीकी उम्मेद्वार सपना कार्कीले २३ मत प्राप्त गरेका जिल्ला निर्वाचन कार्यालय दोलखाले जनाएको छ। गौरीशंकरमा १२ वटा मतदानस्थलको २१ वटा मतदान केन्द्रमा जम्मा ७ हजार ५ सय ८९ मत खसेको थियो भने ८० मत बदर भएको थियो। जम्मा ९ वटा वडामा १५ हजार ७ सय १८ मतदाता रहेका थिए। गौरीशंकरमा उपाध्यक्ष पदका लागि भएको निर्वाचनमा ७ राजनीतिक दलसहित १६ जना उम्मेद्वार चुनावी मैदानमा रहेका थिए। २०७९ को निर्वाचनमा उपाध्यक्ष पदमा कांग्रेसबाट श्यासुन्दर तामाङ निर्वाचित भएका थिए। गत वर्ष हृदयघातका कारण उनको मृत्यु भएपछि आइतबार उक्त पदमा निर्वाचन भएको हो।"
प्रधानमन्त्री ओलीलाई चिनियाँ समकक्षीले गरे स्वागत,बेइजिङ : चीनको औपचारिक भ्रमणमा रहेका प्रधानमन्त्री केपी शर्मा ओलीलाई चिनियाँ समकक्षी ली छ्याङले ग्रेट हल अफ पिपलमा आज स्वागत गरेका छन्। प्रधानमन्त्री ओलीको सम्मानमा चिनियाँ जनमुक्ति सेनाले गार्ड अफ अनर प्रस्तुत गरेको थियो । समारोहमा अन्य चिनियाँ नेताहरू पनि सहभागी थिए । सो अवसरमा प्रधानमन्त्री ओलीले समकक्षी छ्याङलाई आफ्नो भ्रमण दलका सदस्यलाई परिचय गराएको प्रधानमन्त्रीको सचिवालयले जनाएको छ।चिनियाँ प्रधानमन्त्रीले पनि आफ्ना अन्य नेताको परिचय गराएका थिए। यसपश्चात् दुई मुलुकका प्रधानमन्त्रीस्तरमा द्विपक्षीय भेटवार्ता र हस्ताक्षर समारोह हुनेछ । प्रधानमन्त्री ओलीले आजै चीनका राष्ट्रपति सी जिनपिङसँग भेटवार्ता गर्नेछन् ।
प्रधानमन्त्री ओलीले चिनिया राष्ट्रपति र प्रधानमन्त्री भेट्दै,"काठमाडौं : प्रधानमन्त्री केपी शर्मा ओली चारदिने औपचारिक भ्रमणका लागि सोमबार साँझ चीनको राजधानी बेइजिङ पुगेका छन्। चिनियाँ समकक्षी ली छ्याङको मैत्रीपूर्ण निमन्त्रणामा प्रधानमन्त्री ओली नेतृत्वको ८७ जनाको टोली चीनको स्थानीय समयअनुसार साँझ ६ बजे बेइजिङ क्यापिटल इन्टरनेसनल विमानस्थल पुगेका हुन्। प्रधानमन्त्री ओली नेतृत्वको टोली सोमबार बिहान ११ बजे हिमालय एयरलाइन्सको विशेष चार्टर विमानबाट चीन प्रस्थान गरेको थियो।भ्रमणका क्रममा मंसिर १८ गते मंगलबार चिनियाँ समकक्षी छ्याङले प्रधानमन्त्री ओलीलाई स्वागत गर्ने छन्। तत्पश्चात् दुईपक्षीय वार्ता र हस्ताक्षर समारोह हुने कार्यक्रम छ। सरकारले लगेका एजेन्डा सरकारका प्रवक्ता सञ्चार तथा सूचना प्रविधिमन्त्री पृथ्वीसुब्बा गुरुङका अनुसार प्रधानमन्त्री ओलीको भ्रमणका क्रममा काठमाडौं चक्रपथ सुधार, चौथो चरणको अरनिको राजमार्ग सुधार, हिल्सासिमीकोट सडक आयोजना, कोरोला नाकालाई व्यवस्थित गर्ने विषयसँग सम्बन्धित आयोजना, टोखाछहरे सुरुङ मार्गलगायत आयोजनामा एमओयू (लेटर अफ एक्सप्रेसन) हुने तय भएको छ। यसैगरी, बीपी कोइराला क्यान्सर अस्पताल चितवनमा बोन म्यारो ट्रान्सप्लान्ट उपचार पद्धति सुरु गर्नेलगायत आयोजना छन्। एक सय विद्युतीय गाडी, एक सय प्रहरी भ्यान, ५० स्कुल भ्यान, ५० एम्बुलेन्सका लागि पनि प्रधानमन्त्री ओलीको भ्रमणका क्रममा सहमति हुनेगरी छलफल अघि बढेको छ। यस्तै सार्वजनिक सेवा प्रसारण संस्था (रेडियो नेपाल र नेपाल टेलिभिजन) र चाइना मिडिया ग्रुप (सीएमजी) बीच हुने मेमोरेबल अन्डरस्ट्यान्डिङ विषयक समझदारीपत्रलाई मन्त्रिपरिषद् बैठकले स्वीकृत गरेको छ। नेपाल सरकार र चिनियाँ सरकारबीच नेपालमा स्वयंसेवी चिनियाँ भाषा शिक्षक तालिम कार्यक्रम परिचालनका लागि पनि सहमति हुने भएको छ। मन्त्रिपरिषद् बैठकले प्रस्तावित तीन सय मिलियन आरएमबी चिनियाँ युआन बराबरको आर्थिक तथा प्राविधिक अनुदान सहायता स्वीकार गर्न सम्झौता स्वीकृत गर्ने निर्णय गरेको छ। सरकारले प्रस्तावित २० मिलियन अमेरिकी डलर नगद अनुदान सहायता स्वीकार गर्ने भएको छ। प्रस्तावित तीन सय मिलियन आरएमबीबराबरको आर्थिक तथा प्राविधिक अनुदान सहायता स्वीकार गर्ने सम्झौता स्वीकृत गर्ने जनाइएको छ। उक्त समझदारीपत्रमा सरकारले नेपाल सरकारको तर्फबाट परराष्ट्र मन्त्रालयलाई अख्तियारी दिने निर्णय गरेको छ। झापा क्षेत्र नम्बर५ मा स्पोर्ट्स कम्प्लेक्स डँडेलधुरामा सभाहल बनाउने विषयमा सहमति हुने भएको छ। मंगलबार नै प्रधानमन्त्री ओलीले चीनका राष्ट्रपति सी जिनफङलाई भेट गर्ने कार्यक्रम छ। जनवादी गणतन्त्र चीनको राष्ट्रिय जनकांग्रेसका स्थायी समितिका अध्यक्ष झाओ लेजीसँग पनि प्रधानमन्त्रीको भेट हुनेछ। कार्यवाहक प्रधानमन्त्रीको जिम्मा सिंहलाई राष्ट्रपति रामचन्द्र पौडेलले प्रधानमन्त्रीको अनुपस्थितिमा उनले गर्दै आएका दैनिक प्रशासनिक कामकाज उपप्रधानमन्त्री एवं सहरी विकासमन्त्री प्रकाशमान सिंहले सम्हाल्ने गरी तोकेका छन्। नेपालको संविधानबमोजिम प्रधानमन्त्रीको सिफारिसमा उपप्रधानमन्त्री सिंहले सम्हाल्ने गरी कार्यभार तोकिएको राष्ट्रपति कार्यालयद्वारा जारी विज्ञप्तिमा उल्लेख छ।"
उडान अनुमति नलिदा भैरहवाबाट कतार एयरवेजको उडान रोकियो,"भैरहवा : भैरहवाको गौतमबुद्ध अन्तर्राष्ट्रिय विमानस्थलबाट कतार एयरवेजको उडान रोकिएको छ । एयरवेजले भैरहवा विमानस्थलबाट कार्तिक २७ गतेदेखि मंसिर १५ गतेसम्म उडान अनुमति लिएको थियो । त्यसपछि उसले अनुमति नलिदा उडान रोकिन पुगेको हो । एयरवेजले गत कार्तिक २७ गते देखि वाइडबडी विमान एयरबस ३३० बाट दैनिक दोहा भैरहवा काठमाडौं दोहा रुटमा व्यवसायिक उडान सुरु गरेको थियो । कतार एयरवेजले मंसिर १५ गतेसम्म मात्र उडान अनुमति लिएकोले भैरहवाबाट एयरवेजको उडानको रोकिएको नेपाल नागरिक उड्डयन प्राधिकरणका सहप्रवक्ता ज्ञानेन्द्र भुलले बताए । उनले भैरहवाबाट मंसिर १५ पछि पनि उडानका लागि प्रस्ताव पेश गर्न इमेलमार्फत पत्राचार गरिएकोमा एयरवेजले भैरहवाबाट उडानका लागि उच्चस्तरमा कुराकानी गरेर निर्णय गर्ने जवाफ पठाएको बताए । कतार एयरवेजले अनुमति लिदा ०८१ चैत १६ गतेसम्म अनुमति लिनुपर्ने हो तर, कार्तिक २७ गते देखि मंसिर १५ गतेसम्ममात्र अनुमति लिएको थियो,उनले भने,उक्त समयावधीको अनुमति लिदा एयरवेजले पछि अवस्था हेरेर समय थप गर्ने भनेको थियो । तर, अहिलेसम्म थप अनुमतिको लागि प्रस्ताव गरेको छैन । उनले आफूहरूले भैरहवाबाट उडानका लागि कतार एयरवेजसँग समन्वय गरिरहेको र उडानको अपेक्षा लिइएको बताए । हाल भैरहवा विमानस्थलबाट नेपाल एयरलाइन्स,जजिरा एयरवेज,फ्लाई दुबई र थाई एयर एशियाले नियमित उडान गरिरहेको गौतमबुद्ध अन्तर्राष्ट्रिय विमानस्थल कार्यालयले जनाएको छ । कतार एयरवेजले काठमाडौं भन्दा भैरहवादेखि दोहा (कतार) को हवाई भाडा निकै मंगहो गरेको थियो ।"
त्रिवि खेल मैदानमा अनलाइन जुवा खेलाउने चार भारतीय पक्राउ,"काठमाडौं : कीर्तिपुरस्थित खेल मैदानमा जारी नेपाल प्रिमियर लिग (एनपीएल) मा अनलाइन जुवा खेलाएको आरोपमा चार भारतीय पक्राउ परेका छन् । गत शनिबारदेखि एनपीएल सुरू भएको हो । नेपाल प्रहरीको केन्द्रीय अनुसन्धान ब्युरो (सीआईबी)को टोलीले सोमबार दुईजना र मंगलबार दुईजना भारतीय नागरिक पक्राउ गरेको हो । सीआईबीका प्रवक्ता होविन्द्र वोगटीका अनुसार उनीहरूले मैदानमा नै अनलाइन जुवा बेटिङ खेलाएका थिए । सोमबार सुमन घोस र अमित यादव र मंगलबार सुमन्त कुमार र बज्रेस कुमार पक्राउ परेका हुन्। पक्राउ परेकाले स्पोर्टस बाजी, प्रोभोलगायतका एपबाट बेटिङ गराउने गर्थे । प्रवक्ता बोगटीले भने, 'उनीहरूले लाखौं रुपैयाँको बेटिङ गराएको हुनसक्छ । हामीले अनुसन्धान गर्न बाँकी नै छ । उनीहरूलाई कीर्तिपुरस्थित त्रिवि खेलमैदानबाटै पक्राउ गरिएको हो । उनीहरूमाथि म्याद थप गरी अनुसन्धान हुने प्रहरीले बताएको छ।"
झापामा बसको ठक्करबाट मोटरसाइकल चालकको मृत्यु,झापा : झापाको मेचीनगरमा बसको ठक्करबाट मोटरसाइकल चालकको मृत्यु भएको छ। मृत्यु हुनेमा भद्रपुर नगरपालिका१० का ५५ वर्षीय किसन न्यौपाने रहेको जिल्ला प्रहरी कार्यालय झापाले जनाएको छ। पूर्व पश्चिम राजमार्ग अन्तर्गत मेचीनगर नगरपालिका११ तेलिबारीमा मंगलबार दिउँसो साढे १२ बजेको समयमा बागमती प्र०१००६ ख ४९०९ नम्बरको बससँग मे १० प ३५७२ नम्बरको मोटरसाइकल ठोकिँदा दुर्घटना भएको थियो। दुर्घटनामा घाइते मोटरसाइकल चालक न्यौपानेलाई बीएण्डसी अस्पताल बिर्तामोड पुर्याएलगतै चिकित्सकले मृत घोषित गरिदिएको प्रहरीले जनाएको छ। बस र बस चालक उदयपुर चौडण्डीगढी नगरपालिका६ का ४२ विजयकुमार यादव र मोटरसाइकल इलाका प्रहरी कार्यालय धुलाबारीले नियन्त्रणमा लिएको छ।
गाँजा बोकेको ट्रकसहित चारजना पक्राउ,"धरान : सुनसरीको कोशी गाउँपालिका७, हरिपुरस्थित पूर्व पश्चिम राजमार्ग गाँजा बोकेको ट्रकसहित चारजना कारोबारीलाई प्रहरीले पक्राउ गरेको छ। कालो त्रिपालले पछाडिको भागमा छोपिएको प्रदेश १०२००२ ख ०४१४ नम्बरको ट्रकसहित चार जनालाई पक्राउ गरी मंगलबार सार्वजनिक गरेको छ। प्रहरीले ट्रक धनी समेत रहेका चालक धनकुटाको शहिदभूमि गाउँपालिका४ का ३० वर्षीय जयप्रकाश राई, भोजपुरको पौवादुम्बा गाउँपालिका६ को २२ वर्षीय समिर राई, सुनसरीको कोशी गाउँपालिकाको २५ वर्षीय भक्ति उपनामका बिहारी मुखिया र २२ वर्षीय रुपेश यादव पक्राउ परेका हुन्। प्रहरीले ट्रकसहित ११ वटा बोरामा लुकाइराखेको ३ सय ४० केजी गाँजा बरामद गरेको सुनसरीका प्रहरी प्रमुख एसपी सुमनकुमार तिम्सिनाले बताए। चेकजाँच गर्ने क्रममा चालक राई ट्रक छाडेर भागेपछि ट्रकको नम्बरका आधारमा यातायात कार्यालयको सहयोगमा पक्राउ गरिएको जिल्ला प्रहरी कार्यालय सुनसरीका प्रवक्ता डीएसपी रामप्रसाद तिमल्सिनाले बताए। पक्राउ परेका चारै जनालाई जिल्ला अदालत सुनसरीबाट म्याद थप अनुमति लिएर अनुसन्धान थालिएको उनले बताए।"
"चुनढुंगा उत्खनन कार्यमा रोक, कम्पनीले सम्झौताविपरीत कार्य गरेको भन्दै स्थानीय आक्रोशित","रोल्पा : दक्षिणी रोल्पाको चुन ढुंगा उत्खनन कार्यलाई स्थानीयले मंगलबारदेखि रोक लगाएका छन्। त्रिवेणी गाउँपालिका३ को रानागाउँमा सिमेन्ट उद्योगका लागि चुन ढुंगा निकाल्ने कार्यलाई स्थानीय र संघर्ष समितिले रोक लगाएका हुन्। सम्झौताविपरीत खानी सञ्चालन गरिएको भन्दै गाउँलेले खानी स्थलमै गएर डोजर र ढुवानीका साधन सञ्चालन हुन नदिएका हुन्। खानी सञ्चालन भएपछि स्थानीय र आसपासको क्षेत्रलाई पीडित बनाएको गाउँलेको आरोप छ। खानी सञ्चालन गर्दा स्थानीयलाई पीडित बनाउने काम भएको छ, संघर्ष समितिका संयोजक ओमराज घर्तीले भने, नियम विपरीत चुन ढुंगा निकाल्ने काम भएको छ। समस्या समाधानका लागि पटकपटक कम्पनीलाई अनुरोध गर्दा पनि सुनुवाइ नभएपछि खानी सञ्चालनमा रोक लगाउनु परेको हो। पीडित स्थानीयका मागको खानी सञ्चालकले बेवास्ता गरेको गाउँलेको दाबी छ। रोल्पा चुनढुंगा खानी प्रालिले रानागाउँ खानी सञ्चालन गर्दै आएको थियो। यहाँको चुनढुंगा उत्खनन गरेर दाङ लैजाने गर्छ। दाङमा सञ्चालनमा रहेको सगरमाथा सिमेन्टका लागि चुनढुंगा लैजाने गरेको गाउँले बताउँछन्। २०७४ देखि खानी सञ्चालनमा थियो। बेलाबेला खानी सञ्चालक कम्पनी र स्थानीयबीच विवाद हुँदै आएको थियो। संघर्ष समितिका अनुसार कम्पनीले खानी क्षेत्र वरिपरिको व्यक्तिका जग्गा जमिन किन्नेगरी गरेको सम्झौता समेत पालना गरिएको छैन। करिब ७० घर रहेका खानी क्षेत्रका घर र जग्गाधनीको बारी किन्ने गरी सम्झौता गरेको भएपनि आधा बढीको जग्गा कम्पनीले किन्न आनाकानी गरिरहेको गाउँलेको आरोप छ। जग्गा किन्नका लागि बयान स्वरूप स्थानीयलाई थोरैथोरै रकम समेत बुझाएको थियो। १० महिना भित्रमा जग्गा किन्ने शर्तमा बयानका दिइएको भएपनि चार वर्ष बितिसक्दा समेत जग्गा नकिनिदिएको गाउँले बताउँछन्। गाउँको वस्ती नै सबै किन्छौं भनेर थोरै रकम बयान दियो, तर चार वर्ष बितिसक्दा पनि जग्गा किनेको छैन।, ५८ वर्षीय स्थानीय नोखिराम कामी भन्छन्, सम्झौता बमोजिम जग्गा नलगेपछि चुन ढुंगाको धूलो रोगी बनाईसक्यो। दिनरात खानी उत्खननको डोजरको आवाजले काम बहिरा हुने अवस्था भइसक्यो। जग्गा पुरै बिक्री गरेकाहरूले गाउँ छोडिसकेका छन्। जग्गाको बयानमा मात्र बुझेकाले घरबारी छोड्न नसक्दा पीडित हुनु परेको छ। १ लाख बयान बुझेकी ३२ वर्षीय भावना घर्तीले पनि खानीले दुख दिएको पीडा सुनाउँछिन्। उत्खनन भइरहेको क्षेत्रका ५ रोपनी किनिदियो। त्यसको नजिकैको ३० रोपनी जति बारी पनि किन्ने भनेर बयान रकम दियो। अहिलेसम्म किनिदिएको छैन, भावना भन्छिन्, त्यसै छोडेर कतै जाने पैसापनि छैन। खानी उत्खननको कर्कश आवाज र धूलो गाउँमा बसिसक्नु छैन। स्थानीयको पीडा देखेर र रोयल्टी समेत छलि गरिरहेको भन्दै यहाँका गाउँपालिका, राजनीतिक दल समेत आक्रोशित देखिएका छन्। समस्या समाधानका लागि आग्रह गर्दा समेत बेवास्ता गरिएपछि सर्वदलीय संयन्त्रले पनि चिढिएको छ। नियम विपरीत खानी चलाइएको र समस्या समाधान गर्न कम्पनीले आनाकानी गरेकोप्रति त्रिवेणी गाउँपालिकाका सर्वदलीय प्रतिनिधि दुर्योधन रानाले आक्रोश पोख्छन्। स्थानीय पीडित एवं शिक्षिका जानकी बुढामगरले दिन रात डोजरको ट्वाकट्वाक आवाजले नजिकैका विद्यालयमा पठनपाठन गराउन समेत गाह्रो हुने गरेको सुनाउँछन्। खानी सञ्चालन गर्न पूर्व वातावरणीय प्रभाव मूल्यांकनको कागजात समेत नक्कली खडा गरिएको गाउँलेको आरोप छ। कम्पनीले स्थानीय गाउँपालिका र संघीय सरकारलाई तिनुपर्ने रोयल्टी समेत ठगी गरेको संघर्ष समितिको आरोप छ। संघर्ष समितिले ९ बुँदे माग राखेर आन्दोलन सुरु गरेको संयोजक ओमराज घर्तीले जानकारी दिए। चुनढुंगा खानी प्रभावित स्थानीयको एकमुस्ट जग्गा खरिद गर्नुपर्ने, खानी तथा भूगर्भ विभागले पटकपटक दिएको निर्देशनको पालना गर्नुपर्ने, खानी सञ्चालन भएयताको चुनढुंगा उत्खननको एकिन गरी राजस्व बुझाउनुपर्ने, आसपासका प्रभावित विद्यालयलाई सहयोग गर्नु पर्ने लगायतका माग छन्। संघर्ष समितिले वार्ताबाट समस्याको समाधान नभएसम्मका लागि खानी सञ्चालनमा रोक लगाउने जनाएको छ। संघर्ष समितिले सोमबार विज्ञप्ति निकालेर खान सञ्चालन रोक लगाएको जनाएको हो। खानी स्थलमै पत्रकार सम्मेलन समेत गरिएको थियो।"
नवलपरासीको पण्डितपुरमा प्राचीन संरचना,परासी : नवलपरासीको रामग्राम नगरपालिका१८ मा रहेको पण्डितपुर क्षेत्रमा भइरहेको उत्खननका क्रममा प्राचीन संरचनाहरू फेला पर्न थालेका छन्। यसअघि गरिएका भूभौतिक सर्वेक्षण र उत्खननबाट फेला परेका पुरातात्त्विक संरचनाका आधारमा अहिले त्यस क्षेत्रको उत्खनन सुरु गरिएको हो। चार दिनअघिबाट पुरातत्व विभागको टोलीले उत्खनन सुरु गरेको हो। पण्डितपुर गौतम बुद्धको मावली क्षेत्र (कोलीय गणराज्यको क्षेत्र) रहेको भन्दै विभिन्न समयमा सर्वेक्षण र उत्खनन हुँदै आएको छ। पण्डितपुरमा गरिएको उत्खनन र सर्वेक्षणका क्रममा फेला परेका भग्नावशेष र संरचनालाई पुस्ट्याई गर्न गतवर्ष पनि पुरातत्व विभागको आर्थिक सहयोग र दुरहाम विश्वविद्यालयको प्राविधिक सहयोगमा भूभौतिक सर्वेक्षण गरिएको थियो। अहिले चार दिनसम्म गरिएको उत्खननमा प्राचीन संरचनाहरू फेला पर्न थालेको पुरातत्व विभागका पुरातत्व शाखा प्रमुख एवं पुरातत्वविद् भाष्कर ज्ञवालीले बताए। विगतको उत्खनन र सर्वेक्षणका क्रममा फेला परेका भग्नावशेष र संरचनाका आधारमा पण्डितपुर कोलीय गणराज्यको एउटा सहर रहेको तथ्य फेला परेको ज्ञवालीले बताए। त्यस क्षेत्रको आर्थिक वर्ष २०६८६९ देखि आर्थिक वर्ष ०७२०७३ सम्म उत्खनन गरिएको थियो भने आर्थिक वर्ष ०७५०७६ देखि आर्थिक वर्ष०८०८१ सम्म भूभौतिक सर्वेक्षण गरिएको थियो। ६० बिघा क्षेत्रफलमा फैलिएको त्यस क्षेत्रमा अहिलेसम्म ३२ बिघा क्षेत्रफलमा भूभौतिक सर्वेक्षण गरिएको ज्ञवालीले जानकारी दिए। हालसम्म गरिएको भूभौतिक सर्वेक्षणका क्रममा त्यस क्षेत्रमा चक्राकार सहरी योजनामा बनेको प्राचीन सहरको भग्नावशेष फेला परेको थियो। विगतमा उत्खनन गर्दा प्राप्त डेटिङ नमुना को बेलायतमा परीक्षण गर्दा इसापूर्व छैटौं शताब्दीसम्मको बुद्धको समकालीन सांस्कृतिक इतिहास पत्ता लागेको पुरातत्वविद् ज्ञवालीले बताए। बुद्धको समकालीन र भूभौतिक सर्वेक्षणमा प्राचीन सहरको विशेषता पत्ता लागेकाले यस क्षेत्रको महत्व थप बढेर गएको ज्ञवालीको भनाइ छ। कोलीय गणराज्य अन्तर्गत विभिन्न ठाउँमा सहरहरू फैलिएको र ती सहरहरू मध्येको एक सहर पण्डितपुरमा रहेको पुष्टि भइसकेकाले थप इतिहास पत्ता लगाउन अहिले उत्खनन सुरु गरिएको ज्ञवालीले जानकारी दिए। अहिलेको उत्खननले पण्डितपुर सहर मात्र थियो वा कोलीय गणराज्यको राजधानी नै थियो भन्नेमा पुष्टि गर्ने आधार मिल्नेमा विश्वास लिइएको छ। त्यस क्षेत्रमा अधिकांश जग्गा निजी रहेको र घर तथा अन्य भौतिक संरचना निर्माण भइसकेकाले उक्त जग्गाको अतिग्रहण गरी उत्खनन कार्यलाई अघि बढाउनु पर्ने बताइएको छ। उत्खनन तीन हप्तासम्म चल्ने छ।
बारपाकमा गाडेको अबस्थामा किशोरीको शव भेटियो,"गोरखा : शनिबारदेखि हराइरहेकी बारपाककी किशोरी मृत भेटिएकी छिन्। बारपाकसुलिकोट गाउँपालिका१ की १८ वर्षीय सुचिना घले मंगलबार जंगलमा खाल्डोमा गाडिएको अवस्थामा भेटिएकी प्रहरीले जनाएको छ। घाँस काट्न भनी घरबाट निस्किएकी उनी साँझसम्म पनि घर नफर्केपछि स्थानीय र आफन्तले खोजी गरेका थिए। आफन्तले खोजी गरिदिन भन्दै बारपाक प्रहरी चौकीमा निवेदन पनि दिएका थिए। प्रहरी र स्थानीय मिलेर खोजतलास गर्ने क्रममा मंगलबार जंगल नजिकै ती युवतीको शव फेला परेको एसपी वासुदेव पाठकले बताए। घटना शंकास्पद भएकाले थप अनुसन्धानका लागि प्रदेश प्रहरी कार्यालय पोखराबाट तालिम प्राप्त कुकुरसहितको विशेषज्ञ टोली र जिल्ला प्रहरी कार्यालयबाट डीएसपी इन्द्रप्रसाद सुवेदी नेतृत्वको टोली घटनास्थलमा परिचालन गरिएको उनले बताए। धार्चे ६ काशिगाउँ माइत भएकी घलेको शव माइती पक्ष आएपछि मात्र निकालिने एसपी पाठकले जानकारी दिए। धार्चेको काशिगाउँबाट माइती पक्ष आउँदै हुनुहुन्छ, उहाँहरू आएपछि मात्र शव निकाल्छौँ, उनले भने। युवतीको हत्या भएको स्थानीयको दावी छ। डोकोभित्र राखेर स्याउलाले पुरेको अवस्थामा शव देखिएको र टाउकोमा धारिलो हतियारको चोट समेत रहेको स्थानीयले बताएका छन्। घटनास्थल नजिकै केही कपाल, रगत र डोको भेटिएको प्रहरीले समेत जनाएको छ। घटना शंकास्पद भएकाले हत्या पनि हुन सक्ने प्रहरीको अनुमान छ।"
कोरलानाका जोड्ने कागबेनीघमी सडक कालोपत्रे प्रक्रिया अघि बढ्यो,जोमसोम : मुस्ताङको वारागुङ मुक्तिक्षेत्र४ कागबेनीदेखि लोघेकर दामोदरकुण्ड गाउँपालिका२ घमीसम्मको सडक कालोपत्रे प्रक्रिया अघि बढाइएको छ। भौतिक पूर्वाधार मन्त्रालय अन्तर्गत उत्तरदक्षिण व्यापारिक मार्ग विस्तार आयोजना निर्देशानालयले उक्त सडकमा कालोपत्रेका लागि प्रारम्भिक वातावरणीय अध्ययन (आईई)को प्रक्रिया अघि बढाएको हो। उत्तरी चीनको स्वशासित क्षेत्र तिब्बतसँग सिमाना जोडिएको उपल्लो मुस्ताङको कोरलानाका सडकलाई थप व्यवस्थित र समृद्ध तुल्याउनका लागि अन्नपूर्ण संरक्षण आयोजना (एक्याप) क्षेत्रको कागबेनीघमी सडकमा ५० किलोमिटर कालोपत्रे गर्न सरकारले (आईई) प्रक्रियालाई प्राथमिकता दिएको छ। बेनीजोमसोमकोरला सडकका आयोजना प्रमुख धुव्र झाले कोरलानाका जोड्ने (कागबेनीघमी) ५० किमी दूरीमा कालोपत्रेका लागि आवश्यक प्रक्रिया अघि बढिसकेको जानकारी दिए।
अटो टेम्पोमा भेटियो ६० किलो गाँजा,विराटनगर : विराटनगरमा अटो टेम्पोबाट ६० किलोग्राम गाँजा बरामद भएको छ। सडकको साइडमा राखेर राखिएको अटोबाट सशस्त्र प्रहरीले गाँजा बरामद गरेको हो। सशस्त्र प्रहरी बल नेपालको एफओपी (फरवार्ड अब्जरभेसन पोस्ट) बखरीबाट खटिएको सइ ओमबहादुर खड्का नेतृत्वको टोलीले सोमबार साँझ ७ बजेतिर को २ हा १९६९ नम्बरको अटो नियन्त्रणमा लिएको थियो। मोटरसाइकल गस्तीमा रहेको सशस्त्र प्रहरीले विराटनगर महानगरपालिका१८ झटियाहीस्थित सडकको छेउमा राखेर राखेको अटो नियन्त्रणमा लिएर खानतलासी गर्दा लागुऔषध गाँजा फेला परेको जानकारी सशस्त्र प्रहरी बल मोरङका प्रमुख एसपी विश्व खड्काले दिए। उनका अनुसार गाँजासहित अटोलाई नियन्त्रणमा लिएर आवश्यक अनुसन्धान एवं कारबाहीका लागि इलाका प्रहरी कार्यालय रानीको जिम्मा लगाइएको छ। अटो चालक फरार रहेकाले खोजी भइरहेको एसपी खड्काले बताए।
अनलाइन जुवा प्रकरणमा पक्राउ परेकामाथि अनुसन्धान गर्न अदालतले दियो ५ दिनको म्याद,"काठमाडौं : अनलाइन जुवा खेलाएको आरोपमा पक्राउ परेका चारजनालाई अनुसन्धानका लागि जिल्ला अदालत काठमाडौंले पाँच दिनको म्याद दिएको छ। कीर्तिपुरस्थित खेल मैदानमा जारी नेपाल प्रिमियर लिग (एनपीएल)मा अनलाइन जुवा खेलाएको आरोपमा चारजना भारतीय पक्राउ पक्राउ परेका थिए। सीआईबीका प्रवक्ता होविन्द्र वोगटीले अनलाइन जुवा खेलाएको आरोपमा पक्राउ परेका चारजनामाथि अनुसन्धान गर्न अदालतबाट पाँच दिनको म्याद थप भएको हो। नेपाल प्रहरीको केन्द्रीय अनुसन्धान ब्युरो (सीआईबी)को टोलीले सोमबार दुईजना र मंगलबार दुईजना गरी चारजना भारतीय नागरिकलाई पक्राउ गरेको हो । पक्राउ पर्नेमा सुमन घोस ,अमित यादव, सुमन्त कुमार र बज्रेस कुमार पक्राउ परेका हुन्। पक्राउ परेकाले स्पोर्टस बाजी,प्रोभोलगायतका एपबाट बेटिङ गराउने गरेको अनुसन्धानबाट खुलेको छ ।"
अशक्तलाई ह्विल चियर र नगद वितरण,"धरान : अन्तर्राष्ट्रिय अपांग दिवसका अवसरमा खोटाङमा ह्विल चियर र नगद वितरण गरिएको छ। खोटाङको दिक्तेल रुपाकोट मझुवागडी नगरपालिकाले वडा नम्बर१ का दुई अशक्त व्यक्तिलाई ह्विल चियर वितरण गरेको हो। दिक्लेल आचार्य गाउँका अशक्त शान्तिराम आचार्यलाइ ह्विल चियर एकथान र ५ हजार तथा युवराज आचार्यलाई एकथान थर्मस, टनेल वितरण गरिएको दिक्तेल१ का वडाअध्यक्ष नवराज राईले बताए। करुणा फाउन्डेसनको सहयोगमा दिक्तेलका मेयर तिर्थराज भट्टराईले सामग्री वितरण गरेका थिए।"
"मेनरोड विस्तार मुद्दामा सर्वोच्चमा सुनुवाइ, अझै आएन फसला","वीरगन्ज : सर्वोच्च अदालतमा पटक पटक पेसी सर्दै आएको वीरगन्जको मुख्य सडक(मेनरोड) विस्तारको मुद्दामा मंगलबार २६ औं पटक पेसी चढेर सुनुवाइ भएको छ। त्रिभुवन राजपथअन्तर्गत पर्ने वीरगन्जको गण्डक चोकदेखि पावर हाउस, घण्टाघर, आदर्शनगर, रजतजयन्ती चोक, शंकराचार्यद्वार हुँदै मितेरीपुल सम्मको मेनरोड २५२५ मिटर विस्तार गर्ने सडक विभागको निर्णय विरुद्ध सर्वोच्च अदालतमा परेको मुद्दाको मंगलबार २६ औं पटकको पेसीमा सुनुवाइ भएको हो। २०६९ सालमै सडक विभागले मेनरोड विस्तार गर्ने निर्णय गरेको भए पनि त्यस क्षेत्रमा पर्ने घरधनीहरूले उक्त निर्णय विरुद्ध अदालतमा मुद्दा हालेका थिए। सर्वोच्च अदालतमा पटक पटक पेसी सर्दै आएको उक्त मुद्दामा लामो समयपछि मंगलबार सुनुवाइ भए पनि मेनरोड विस्तार बारे सर्वोच्चले कुनै ठोस फैसला भने दिएन। मंगलबार सर्वोच्च अदालतका न्यायधिशद्वय तिलप्रसाद श्रेष्ठ र अब्दुल अजीज मुसलमानको संयुक्त इजलाशले वीरगन्जको मेनरोड विस्तारबारे विचाराधिन मुद्दामा सुनुवाइ गर्दै त्रिभुवन राजपथको एलाइनमेन्ट परिवर्तनबारे नेपालको सरकारको मन्त्रिपरिषदले विगतमा गरेको निर्णय प्रगति बारे लिखित जानकारी गराउन भौतिक पूर्वाधार मन्त्रालयलाई पत्र लेख्ने आदेश मात्रै गरेको वीरगन्ज महानगरपालिकाका अधिवक्ता धनबहादुर थापाले जानकारी दिए। काठमाडौंमै रहेका अधिवक्ता थापाले टेलिफोन सम्पर्कमा भने, मंगलबार मेनरोड विस्तार बारेको विचाराधीन मुद्दामा सर्वोच्चमा सुनुवाइ भयो। सुनुवाइपछि माननीय न्यायधिशद्वयको इजलाशले हाल त्रिभुवन राजपथ कायम रहेको गण्डक चोकदेखि घण्टाघर हुँदै मितेरी पुलसम्मको सडकको एलाइनमेन्ट चेन्ज गरेर परवानीपुरदेखि आइसिपीसम्मको सडकलाई त्रिभुवन राजपथ कायम गर्ने मन्त्रिपरिषदको निर्णयको प्रगति के छ ? त्यसबारे भौतिक पूर्वाधार मन्त्रालयलाई पत्र लेखेर सोध्ने आदेश मात्रै गरेको छ। मन्त्रालयबाट त्यसबारेमा लिखित जवाफ आएपछि मात्रै मेनरोड विस्तार बारे विचाराधीन मुद्दामा सर्वोच्चले फैसला गर्ने सम्भावना रहेको अधिवक्ता थापाले बताए। २०७२ सालमा मन्त्रिपरिषद बैठकले त्रिभुवन राजपथको एलाइनमेन्ट परिवर्तन गरेर परवानीपुरदेखि आइसिपीसम्मको ६ लेनको व्यापारिक राजमार्गलाई त्रिभुवन राजपथ कायम गर्ने निर्णय गरेको थियो। २०६९ सालमा तत्कालीन नेपाल सरकारको निर्णय अनुसार सडक विभागले वीरगन्जको मेनरोड विस्तारका लागि सडकको मध्य भागबाट दायाँबाँया दुवै तर्फ २५२५ मिटरभित्र पर्ने भौतिक संरचना खाली गर्न सूचना निकालेपछि त्यस क्षेत्रमा पर्ने करिब १ हजार दुई सय घरधनीले सरकारको उक्त निर्णय विरुद्ध सर्वोच्च अदालतमा रिट हालेको र अदालतले यसबारे टुंगो नलगाइदिएका कारण १२ वर्षदेखि सडक विस्तार हुन नसकेको हो। सडक विभागअन्तर्गत सडक डिभिजन कार्यालय हेटौंडा र व्यापारिक मार्ग विस्तार आयोजना कार्यालयले २०७६ सालमा छठपछि नै वीरगन्जको मेनरोड विस्तार गर्ने तयारी गरेको थियो। २०७६ भदौमा निकालेको १५ दिने सूचनाको म्याद सकिएपछि फेरि म्याद दिएर आयोजना कार्यालयले घरधनीलाई आफ्नो घर आफैं भत्काउन आग्रह गरेको थियो। सडक विस्तार आयोजनाले एक चरण नापीको कामसमेत सम्पन्न गरिसकेको अवस्था छ। त्यसअघि सडक विभागले २०६९ साल भदौ १५ गते, सडक डिभिजन कार्यालय हेटौंडाले २०६९ फागुन ११ गते र २९ गते, २०७१ फागुन २ गते तथा २०७३ पुष १८ गते पनि १५ दिने सूचना जारी गरी सडक क्षेत्रमा पर्ने घर टहरा भत्काउन आग्रह गरेको थियो। तर सडकको दायाँबायाँका घरधनीहरूले जमिनको लालपूर्जा भएको, स्थानीय तहबाट घरको नक्सा पास गरेको, राज्यलाई विभिन्न कर तिरिरहेको घरजग्गा सित्तैमा लिन नपाइने, जग्गा तथा संरचना नियमानुसार अधिग्रहण गरेर वर्तमान मूल्यअनुसार मुआब्जा वितरण गरेर मात्रै सडक विस्तार गर्नुपर्ने बताउँदै आएका छन्। लक्ष्मण साह रौनियारसमेतले प्रधानमन्त्री तथा मन्त्रिपरिषद्को कार्यालय सिंहदरबार, सडक डिभिजन कार्यालय हेटौंडा, व्यापारिक मार्ग विस्तार आयोजना कार्यालय वीरगञ्ज पथलैया, जिल्ला प्रशासन कार्यालय पर्सा लगायतलाई विपक्षी बनाएर ७ कात्तिक २०७६ मा रिट दर्ता गराएका थिए। त्यसअघि ११ मंसिर २०७५ मा विक्रम गुरुङले प्रधानमन्त्री तथा मन्त्रिपरिषद्को कार्यालयसहित १० वटा सरकारी कार्यालयलाई विपक्षी बनाएर मुद्दा दायर गरेका थिए।"
"बीबीसीद्वारा १०० महिला छनौट, नेपालकी शिलशिला परिन्","बीबीसीले सन २०२४ सालको उत्कृष्ट १०० महिलाको सूचि सार्वजनिक गरेको छ। विश्वभरका १०० प्रेरणादायी र प्रतिभाशाली महिलाको सूची सार्वजनिक गरेको हो। यसमा पर्यावरण, संस्कृति र शिक्षा, मनोरञ्जन, खेलकुद, राजनीति, वकालत, विज्ञान, स्वास्थ्य र प्रविधि जस्ता क्षेत्रमा रहेर योगदान पुर्याएका महिलाहरु समावेश छन्। सूचीमा परेका सबै महिलाहरुले आफ्नो क्षेत्रबाट समाज तथा विश्ववलाई नै सकारात्मक योगदान दिएका छन्। त्यो सूचीमा नेपालकी शिलशिला आचार्य पनि परेकी छन्। शिलशिलाले नेपालमा सबैभन्दा ठूलो प्लास्टिक रिसाइक्लिङ्ग नेटवर्क सञ्चालन गरेकी छन्। उनको फोहोर व्यवस्थापन व्यवसाय, अवनी भेन्चर्सले विपन्न व्यक्तिहरूलाई रोजगारी प्रदान गर्नुका साथै र हरित क्षेत्रमा महिला सहभागिता बढाउनमा केन्द्रित रहेको मानिन्छ। सन् २०१४ मा सञ्चालित धन्यवाद, म मेरो झोला बोक्छु अभियानमा शिलशिला आचार्यले महत्वपूर्ण भूमिका निर्वाह गरेकी थिइन्। त्यसपछि प्लाष्टिकको झोलामा विभिन्न ठाउँमा प्रतिबन्ध लगाइएको थियो। जलवायु तथा फोहोरमैला व्यवस्थापन सम्बन्धी सचेतना अभियान चलाउने शिलशिलाले हिमालमा पर्वतारोहीले छोडेको फोहोर सफा गर्ने वार्षिक अभियानमा पनि योगदान दिएकी छिन्। सन् २०१९ देखि हालसम्म उनले हिमालबाट ११९ टन फोहोर निकालिसकेकी छन्। आफ्नो कामबाट शिलशिलाले जम्मा भएको फोहोरलाई रिसायकल गर्छिन्। हस्तशिल्पमा विज्ञ महिलाहरूले यस फोहोरबाट टोकरी, चटाई र कृत्रिम गहनाहरू तयार पार्छन्, जसले उनीहरूको जीविकोपार्जनमा पनि मद्दत गर्दछ।"
भरुवा बन्दुकसहित एकजना पक्राउ,विराटनगर : भरुवा बन्दुकसहित मोरङको सुनवर्षीबाट प्रहरीले मंगलबार दिउँसो एकजनालाई पक्राउ गरेको छ। प्रहरीका अनुसार सुनवर्षी नगरपालिका७ बरडंगाका ओमप्रकाश यादवर्लाई पक्राउ गरिएको हो । यादवको घरमा इलाका प्रहरी कार्यालय रंगेलीका इन्स्पेक्टर सन्तोषकुमार खड्का नेतृत्वको टोलीले दिउँसो १२: १५ बजेतिर छापा हानेको थियो । त्यस क्रममा यादवको घरमा बन्दुक भेटिएको हो । बन्दुकसहित यादवलाई पक्राउ गरेर प्रहरीले अनुसन्धानको थप प्रक्रिया अघि बढाएको छ ।
बाल मस्तिष्क पक्षघात भएका बालबालिकाको सहयोगार्थ कार्यक्रम,"काठमाडौं : बाल मस्तिष्क पक्षघात भएका बालबालिकाका सहयोगार्थ मंगलबार धुलिखेल अस्पतालमा फन्ड रेजिङ कार्यक्रम सञ्चालन गरिएको छ। विश्व अपांगता दिवसका अवसरमा अस्पतालको फिजियोथेरापी डिपार्टमेन्ट, काभ्रेको लायन्स क्लब र काठमाडौं विश्वविद्यालय स्कुल अफ मेडिकल साइन्सको लियो क्लबको आयोजनामा कार्यक्रम सम्पन्न गरिएको हो। समावेशी र दिगो भविष्यका लागि अपांगता भएका व्यक्तिहरूको नेतृत्व विस्तार गर्दै भन्ने मुल नाराका साथ कार्यक्रम गरिएको हो। कार्यक्रममा फुड फेस्टिभल, फेस पेन्टिङ, चित्रकला र फोटो प्रर्दशनीलगायतका २० वटा स्टल राखिएका थिए। काठमाडौं विश्वविद्यालयकी लेक्चरर एवं बाल फिजियोथेरापिस्ट विशेषज्ञ डा स्मिता केसीले कार्यक्रमबाट संकलन गरिएको रकमबाट बाल मस्तिष्क पक्षघात भएका बालबालिकाका लागि धुलिखेल अस्पतालमा रक क्लाइम्बिङ वाल निर्माण गरिने जानकारी दिइन्। रक क्लाइम्बिङ वालले बालबालिकालाई सक्रिय रहन र उनीहरूको ढाडको व्यायाम गर्न मद्दत मिल्ने केसीको भनाइ छ। बनेपास्थित काभ्रे बहिरा विद्यालयका श्रवण शक्ति गुमाएका १० जना विद्यार्थीले बनाएका शुभकामना कार्ड र ब्रासलेट अस्पताललाई निःशुल्क प्रदान गरेर सहयोग गरेका थिए। काठमाडौं विश्वविद्यालय स्कुल अफ मडिकल साइन्सका स्नातक र स्नातकोत्तर तहका १३० विद्यार्थीले कार्यक्रममा सक्रिय स्वयंसेवकको भूमिका निभाएका थिए। कार्यक्रममा फिजियोथेरापिस्ट, नर्स, विभिन्न विधाका चिकित्सक, विद्यार्थी, स्थानीय बासिन्दा लगायत करिब ४ हजारभन्दा बढी व्यक्तिको सहभागिता रहेको थियो।"
पत्रकार महासंघ बागमती प्रदेश र मकवानपुर शाखामा प्रेस चौतारीले लगायो ताला,"हेटौंडा : नेपाल पत्रकार महासंघको सदस्यता वितरणमा पत्रकार महासंघले पक्षपात गरेको भन्दै बागमती प्रदेश पत्रकार महासंघको कार्यालय र मकवानपुर शाखाको कार्यालयमा प्रेस चौतारीले ताला लगाएको छ । बुधबार बिहान महासंघका दुईवटा कार्यालयमा तालाबन्दी गरिएको हो । प्रेस चौतारी मकवानपुर शाखाको अगुवाइमा महासंघको कार्यालयमा तालाबन्दी गरिएको हो । प्रेस चौतारीले नेपाल पत्रकार महासंघ बागमती प्रदेश समिति र नेपाल पत्रकार महासंघ मकवानपुर शाखामा तालाबन्दी गरेको प्रेसचौतारी मकवानपुरका अध्यक्ष बालकृष्ण अधिकारीले बताए । पक्षपाती ढंगले क्रियाशिल पत्रकारको सदस्य वितरणमा महासंघ मकवानपुर शाखा, बागमती प्रदेश समिति र केन्द्रीय समितिले समेत वेवास्ता गरेको र पत्रकारिता क्षेत्रमा कामै नगरेकाहरुलाई महासंघको सदस्यता बनाएको भन्दै अनिश्चितकालिन तालाबन्दी गरिएको उनले बताए । प्रेस चौतारीले यस्ता मागहरू राख्दै तालाबन्दी गर्दै आएको छ।"
स्वतन्त्र कानुन व्यवसायी मञ्चले बारलाई किन बुझायो ज्ञापनपत्र ?,"काठमाडौं : न्याय परिषद् सदस्य नियुक्तिमा पारदर्शीता कायम हुनुपर्ने माग राख्दै स्वतन्त्र कानुन व्यवसायी मञ्चले नेपाल बार एशोसिएसनलाई ज्ञापनपत्र बुझाएको छ । बार एशोसिएसनका तर्फबाट न्यायपरिषद् सदस्य सिफारिस गर्दा सार्वजनिक सुनुवाई गर्नुपर्ने र पारदर्शीता कायम हुनुपर्ने माग राख्दै मञ्चले ज्ञापन पत्र बुझाएको हो । त्यस्तै, मञ्चले इकाई बार एशोसिएसनको सदस्यता लिन कानुन व्यवसायीले सदस्यता फर्म बुझाउन सिफारिस गर्नुपर्ने, जिल्ल तथा उच्च अदालत बार इकाईको सदस्यता लिँदा आवश्यक कागजात,योग्यता र दस्तुरमा एकरुपता कायम गर्नुपर्ने माग समेत राखेको छ । त्यस्तै,निर्वाचनमा प्रयोग हुने मतपत्रमा प्यानल अनुसार सिरियल राख्ने व्यवस्था हटाई नाम अनुसार व्यवस्था गर्नुपर्ने समेत मञ्चले माग राखेको छ । मञ्चको ज्ञापन पत्र बुझ्दै बार अध्यक्ष गोपालकृष्ण घिमिरेले न्याय परिषद्मा कुनै दाग नलागेको र सिनियर कानुनविदलाई पठाउने कोशिस गरेको बताए । न्याय परिषद् सदस्यका विषयमा सुनुवाइ गर्ने विषयमा बार सकारात्मक रहेको उनको भनाइ छ । मञ्चले आफ्ना मागका विषयमा मंसिर २६ गतेभित्र सुनुवाइ नभए पुस १ गतदेखि बारमा अनिश्चितकालीन धर्ना दिने,पुस ३ गते बार अध्यक्षको कार्यकक्षमा तालाबन्दी गर्ने र पुस ५ गते बारको मुल प्रवेशद्वारमा तालाबन्दी गर्ने चेतावनी दिएको छ ।"
एक महिना नपुग्दै उप्कियो जोमसोमठिनी सडकको कालोपत्रे,"जोमसोम : मुस्ताङको घरपझोङ गाउँपालिकाका पाँचवटै वडा जोड्ने घरपझोङ रिङरोड सडकमा बिच्छ्याइएको कमसल कालोपत्रे एक महिना नपुग्दै उप्किएको छ। रिङरोड सडकअन्तर्गत जोमसोमठिनी ३ किमि दूरीमा कात्तिक महिनामा बिच्छ्याएको कालोपत्रे उप्किएको हो। गण्डकी प्रदेश सरकारअन्तर्गत मुस्ताङको जोमसोम, ठिनी, ढुम्बाताल, सम्ले छैरो र चिमाङ लगायतका गाउँहरू जोड्ने एक निर्वाचन क्षेत्र, एक सडक २०७६ कात्तिक २१ गते बन्दना भगवती जेभी कन्स्ट्रक्सनले २१ करोड ४३ लाख १३ हजार लागतमा ठेक्का सम्झौता गरेको हो। सुरुवाती ठेक्का सम्झौताअनुसार घरपझोङ रिङरोड सडक २०७७ माघ महिनामा सकिनुपर्ने थियो। तर, रिङरोड सडक निर्माणमा ठेकेदार कम्पनीको चरम बेवास्ताका कारण पाँच पटकसम्म म्याद थप भइसक्दासमेत सम्पन्न हुन सकेको छैन। गण्डकी प्रदेश सरकारले तत्कालीन समय घरपझोङ गाउँपालिकाको पर्यटकीय गाउँ ठिनी हुँदै ढुम्बाताल, ढुम्बा गाउँ, छैरो र चिमाङ जोड्ने १० दशमलव ५ किमि सडक योजनाको ठेक्का खुलाएको थियो। ठेक्का सम्झौताअनुसार बन्दना भगवती जेभी कन्ट्रक्सनले रिङरोड सडकको जोमसोमढुम्बातालसम्म ड्रेनसहित ८ मिटर चौडा सडकमा ५ किमि प्रिमिक्स कालोपत्रे गर्ने र बाँकी ५ दशमलव ५ किमि दूरीमा ग्राभेल सडक विस्तार गर्ने सम्झौतामा उल्लेख छ। जीर्ण आयोजनाअन्तर्गत एक वर्ष म्याद थप पाएको घरपझोङ रिङरोड सडकअन्तर्गत जोमसोमठिनी ३ किमि दूरी निर्माण कम्पनीले जसोतसो कालोपत्रे गरेको छ। तर, कम्पनीले गरेको कालोपत्रे कमसल खालको प्रिमिक्स कालोपत्रे भएकाले आधा दर्जन स्थानमा कालोपत्रे उप्किएको छ। उक्त रिङरोड सडकको ठिनी गाउँसम्म विस्तार गरिएको कालोपत्रे गुणस्तरहीन भएको स्थानीय नागरिकको गुनासो छ। उनीहरूले ठेकेदारले काम चलाउ कालोपत्रे गरेको र अनुगमन गर्ने कार्यालयले उपयुक्त ढंगले सडकको अनुगमन नगरेको आरोप लगाएका छन्। यता, पूर्वाधार विकास कार्यालयका सूचना अधिकारी इन्जिनियर घनश्याम रोक्कामगरले कालोपत्रे सडकमा केही समस्या आएको देखिएमा निर्माण कम्पनीले पुनः कालापत्रे गराउने सर्त रहेको जानकारी दिए। ठेकेदारले अनुकूल समयमा काम गरेन, कामलाई ढिला सुचारु गर्यो, सूचना अधिकारी ई रोक्कामगरले भने, हामीले काम गर्छु भनेपछि नगर भन्न सकिएन, ठिनी गाउँसम्म जसोतसो कालोपत्रे गरौं न भनेर गर्न दियौं, चिसोका कारण कालोपत्रे बिग्रिएको हुनसक्छ। सूचना अधिकारी इन्जिनियरले घरपझोङ रिङरोड सडकको भौतिक प्रगति ७६ प्रतिशत सम्पन्न भएको जानकारी दिए। उनले रिङरोड सडकका लागि बजेट कम भएकाले सडक निर्माणको काममा ढिलासुस्ती भएको जनाए। पूर्वाधार विकास कार्यालयबाट सञ्चालित मुस्ताङको घरपझोङ रिङरोड सडकमा ठेकेदारको चरम बेवास्ताका कारण सडक विस्तारको विकासे काम निकै ढिलो हुन पुगेको हो। पछिल्लो समय सार्वजनिक खरिद नियमावलीको १३औं संशोधन आएपछि रिङरोड सडकको म्याद एक वर्ष थपिएको छ। मुस्ताङको घरपझोङ रिङरोड सडकमा अझै सडकको स्ट्रक्चर, ड्रेन निर्माण र सडक फिनिसिङका कामहरू बाँकी छन्। रिङरोड सडक सम्पन्न भएको अवस्थामा घरपझोङको ठिनी, ढुम्बा, सम्ले, छैरो र चिमाङ गाउँका कृषि उपजको बजारीकरणमा निकै सघाउ पुग्ने थियो। जोमसोमदेखि ठिनीसम्म ३ किमि काम चलाउ कालोपत्रे सम्पन्न गरेको निर्माण कम्पनी बन्दना भगवती जेभी कन्स्ट्रक्सनले अहिले बाँकी काम अलपत्र छोडेको छ।"
"सजियो जनकपुर, सुरु भयो विवाह महोत्सव","जनकपुरधाम : जनकपुर अहिले दुलही झैं सजिएको छ। चारैतिर सरसफाइ गरेर चिटिक्क पारिएको छ। देशी, विदेशी पाहुनाको स्वागतमा जानकी मन्दिरका महन्थ र पुजारीहरू लागिसकेका छन्। श्री सीताराम विवाहपञ्चमी महोत्सव आइतबारबाट विधिवत् रूपमा सुरु भइसकेको छ। महोत्सवलाई भव्य र सभ्य बनाउन मन्दिरका प्रशासक, प्रदेश तथा स्थानीय सरकार र प्रशासनिक निकाय लागि परेका हुन्। त्रेता युगमा मिथिलाकी राजकुमारी सीता र अयोध्याका राजकुमार रामबीच जुरेको वैवाहिक सम्बन्धलाई जनकपुरवासीले प्रत्येक वर्ष वैवाहिक वार्षिकोत्सवको रूपमा मनाउँदै आएका छन्। मिथिलामा छोरीको विवाहको बेला गरिने सम्पूर्ण विधि र प्रक्रियाहरू यस महोत्सवमा गरिन्छ। सप्ताहव्यापी विवाह महोत्सवको मुख्य आकर्षण विवाहपञ्चमी अर्थात् बिहे हुने दिन हुन्छ। यस वर्ष मंसिर २१ गते शुक्रबार रामसीताका विवाह गरेर विवाहपञ्चमी मनाइँदै छ। विवाहपञ्चमी महोत्सवअन्तर्गत पहिलो दिन आइतबार नगरदर्शन कार्यक्रम गरिएको हो। भगवान् राम त्रेता युगमा जब आफ्ना गुरु महर्षि वशिष्ठका साथ जनकपुर आएका बेलालाई सम्झना गर्दै नगरदर्शन कार्यक्रम गर्ने गरिन्छ। दोस्रो दिन फूलबारी लीला मनाइयो। जसमा भगवान् राम र सीताको पहिलो भेट फूलबारी (फूलको बगैंचा) मा भएको स्मरणमा फूलबारी लीला गरिन्छ। तेस्रो दिन धनुष यज्ञ मनाउने गरिन्छ। राजा जनकले छोरी सीताको विवाहका लागि निकै महत्वपूर्ण सर्त राखेका थिए। जसअनुसार जनकसँग भएको भगवान् शिवको धनुष उठाएर प्रत्यन्चा चढाउन सफल हुने महापुरुषसँग नै सीताको विवाह गर्ने तय गरिएको थियो। रामायणमा उल्लेखित यस प्रसंगका अनुसार जनकपुरको रंगभूमि (हालको बारहबिग्घा मैदान) मा जनकले धनुष यज्ञको आयोजना गरे। सो यज्ञमा जनकको सर्तलाई चुनौती दिन महान पराक्रमी राजाहरूको सहभागिता थियो। महर्षि वषिष्ठ पनि आफ्ना शिष्यहरू राम र लक्ष्मणलाई लिएर सो यज्ञमा सहभागी हुन पुगेका थिए। सोही क्रममा धनुषमा प्रत्यन्चा चढाउन त के, कुनै पनि राजाहरूले शिवको धनुषलाई हल्लाउनसमेत सकेनन् तर, रामले धनुषलाई सजिलै गरी उठाए। प्रत्यन्चा चढाउन खोज्दा धनुष तीन टुक्रामा भाँच्चियो। यसरी रामले राजा जनकको सर्त जिते र सीतासँग उनको विवाह निश्चित भयो। महोत्सवको चौथो दिन बुधबार तिलकोत्सव कार्यक्रमको आयोजना हुन्छ। राम र सीताको विवाह तय गर्न दुवै पक्षका अभिभावकहरूको सहभागितामा रामलाई तिलक चढाउने अर्थात् कोसेलीहरू दिने परम्परा रहिआएको छ । यस कार्यक्रमको आयोजना राम मन्दिर परिसरमा गरिन्छ। पाँचौं दिन मंसिर २० गते मटकोर मनाइन्छ। पवित्र गंगासागर पोखरीबाट माटो र जल ल्याएर माता सीताको विवाह मण्डपलाई शुद्ध पार्ने काम हुन्छ र मंसिर २१ गते रामसीताको स्वयंमवरपश्चात् जानकी मन्दिरको प्रांगणमा बनेको भव्य मण्डपमा विवाह गरिन्छ। विवाहको अर्को दिन रामका जन्तीहरूको बिदाइ कार्यक्रम अर्थात् रामकलेवा गरिसकेपछि महोत्सवको समापन हुन्छ। यस वर्ष विवाह समारोहमा अयोध्याबाट ५ सयभन्दा बढीको संख्यामा जन्ती आउने छन्, जानकी मन्दिरका उत्तराधिकारी महन्थ रामरोशन दास वैष्णवले अन्नपूर्णकर्मीसँग कुरा गर्दै भने, प्रत्येक पाँच वर्षको अन्तरालमा अयोध्याबाट विधिवत् रूपमा जन्ती आउने गर्छ। जन्तीको भव्य स्वागत हुनेछ। हामीले सबै तयारी गरिसकेका छौं। विवाहपञ्चमी महोत्सवलाई सुरक्षित र सभ्य रूपमा सम्पन्न गराउन प्रशासनले संयुक्त सुरक्षा रणनीति बनाएर अघि बढेको धनुषाका प्रहरी उपरीक्षक भुवनेश्वर तिवारीले जानकारी गराएका छन्। मेला व्यवस्थापन गर्न नेपाल प्रहरीका १ हजार ४ सय ५१, सशस्त्र प्रहरीका ७ सय ५० र नेपाली सेना विभिन्न भूमिकामा रहने गरी २ हजारभन्दा बढी प्रहरी परिचालन गरिएको छ। हामीले साताव्यापी मेलाको व्यवस्थापनको विशेष योजना बनाएका छौं। जसअन्तर्गत विशिष्ट पाहुनाहरूको सुरक्षा, सवारी व्यवस्थापन, अपराधिक गतिविधि नियन्त्रण, आउन सक्ने सुरक्षा संवेदनशीलताको पहिचान लगायतका विभिन्न विषयहरू छन्, उपरीक्षक तिवारी भन्छन्, यो महोत्सवमा सहभागी हुन आउने हरेक व्यक्ति जनकपुरका पाहुना हुन् र उहाँहरूको सुरक्षाका लागि हामी तत्पर छौं। यसमा स्थानीय नगरवासीको सहयोग पनि अपरिहार्य छ।"
यसरी विस्तार हुँदैछ त्रिभुवन अन्तर्राष्ट्रिय विमानस्थल,"काठमाडौं : संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले अन्तर्राष्ट्रिय विमानस्थलमा निर्माणाधीन समानान्तर ट्याक्सी वे, इन्टरनेशनल एप्रोन ह्याङ्गर एप्रोनलगायत कामको स्थलगत अवलोकन गरेका छन्। मंगलबार राति पर्यटनमन्त्रीसहितको टोलीले विमानस्थलको क्षमता अभिवृद्धिअन्तर्गत भइरहेका कामको अवलोकन गरेको हो । नेपाल नागरिक उड्डयन प्राधिकरणले गत कात्तिक २३ गतेदेखि दैनिक १० घण्टा उडान बन्द गरेर अन्तर्राष्ट्रिय विमानस्थल विस्तारको काम गरिरहेको छ । प्राधिकरण अन्तर्गतको हवाई यातायात क्षमता अभिवृद्धि आयोजनाले विमानस्थलको दक्षिणपश्चिमतर्फ समानान्तर ट्याक्सी वे, उत्तरतर्फको इन्टरनेशनल एप्रोन र विमानस्थलको पूर्वतर्फको ह्याङ्गर एप्रोनलगायत विस्तारको काम गरिरहेको हो । विमानस्थलको क्षमता अभिवृद्धिका लागि भइरहेका विभिन्न कामको अवलोकन गर्दै पर्यटनमन्त्री पाण्डेले निर्माणको काम तीव्र गतिमा भइरहेको भन्दै समयमै काम सम्पन्न हुने विश्वास व्यक्त गरे। उनले ठूलो संख्यामा विभिन्न जनशक्ति र उपकरणको प्रभावकारी परिचालन गरेर युद्धस्तरमा भइरहेको निर्माणले विकासे आयोजनाको कामलाई निर्धारित गुणस्तरीय र निर्धारित समयमै सम्पन्न गर्न सकिन्छ भन्ने सन्देश दिने उल्लेख गरे । पर्यटनमन्त्री पाण्डेले अहिले भइरहेको निर्माणको काम सन्तोषजनक रहेको भन्दै निर्धारित समयमै निर्माणको काम सकेर विमानस्थलको उडान सेवा प्रभावकारी हुने बताए। 'दस घण्टा विमानस्थल बन्द गरेर निर्माणको काम तीव्र गतिमा सबै साइडमा काम भइरहेको छ । निर्धारित समय आगामी चैत १८ गतेसम्म १० घण्टा विमानस्थल बन्द गरेर काम गर्ने समय तोकेका थियौँ, त्यो भन्दा पहिला नै काम हुन्छ कि भन्ने अहिलेको युद्धस्तरमा भइरहेको कामले सङ्केत गरेको छ,'उनले भने। उनले हरेक परियोजनामा समयमै काम नहुने,ठेक्का तोडिने र सडक भवन अलपत्र हुने अवस्था रहेको छ भन्दै कम्तिमा विमानस्थलमा भइरहेको निर्माणको कामले तोकिएकै समयमा काम गर्न सकिन्छ भन्ने सन्देश दिने उल्लेख गरे।"
२० वर्षमा एकल महिलाको संख्या दोब्बर,"काठमाडौं : राष्ट्रिय तथ्यांक कार्यालयले सोमबार एकल महिलासम्बन्धि एक प्रतिवेदन सार्वजनिक गरेको छ। नेपालमा पहिलोपटक सार्वजनिक गरिएको उक्त प्रतिवेदन अनुसार पारपाचुकेसम्बन्धविच्छेद गरेका महिला २१,२८७(०२प्रतिशत) छ। छुटिएर बसेका ५९ हजार ५ सय २५(०५ प्रतिशत) छन्। ३५ वर्षभन्दा माथि अविवाहित ९० हजार ७ सय ३(०७ प्रतिशत) छन्। कुल ९ लाख ३६ हजार ९८ परिवारमा कम्तीमा एक जना एकल महिला पाइएको छ। ६६ लाख ६० हजार ८ सय ४१ गैरसंस्थागत घरपरिवारमध्ये ७ लाख ९९ हजार ७ सय ४४ परिवारमा कम्तीमा एक विधवा महिला छन्। कुल परिवारमध्ये १४ प्रतिशत परिवारमा एकल महिला छन्। पछिल्लो २५ वर्षको अबधिमा एकल महिलाको संख्या पनि बढ्दै गएको देखिएको छ। सन् २००१ को जनगणनामा एकल महिला ३७ प्रतिशत मात्र रहेकोमा सन् २०२१ मा झन्डै दोब्बरले वृद्धि भएको छ। सन् २००१ मा १० वर्ष र सो माथिका विधवा महिला ३९ प्रतिशत रहेकोमा २०२१ मा करिब ३ प्रतिशत बिन्दुले बढी हुन गई २०२१ मा ६६ प्रतिशत पुग्यो। सन् १९५२ देखिकै तथ्यांक हेर्दा पनि विधुवा महिला बढेको देखिन्छ। १९५२५४ मा ५५ हजार १ सय ३८, १९६१ मा ४ लाख ८९ हजार ५ सय ६८, १९७१ मा ४ लाख ७ हजार ८ सय ८०, १९८१ मा २ लाख ७९ हजार ५ सय ५८ थिए। त्यस्तै १९९१ मा ४ लाख ६२ हजार १ सय ३५, २००१ मा ३ लाख ३ हजार ८ सय ३०, २०११ म ४ लाख ९० हजार ६ सय ६ विधुवा महिला भए। ३५ वर्ष र माथिका अविवाहित महिलाको अनुपात सन् २००१ मा ०५ प्रतिशत मात्र थियो भने २०२१ मा ०७ प्रतिशत पुगेको छ। विगत दुई दशकमा सम्बन्धविच्छेद र छुट्टिने दर पनि बढेको छ। विधवा महिलाका कति सन्तान ? १५ देखि ४९ वर्ष उमेरका १७ प्रतिशत विधवा महिलाको सन्तान नै नभएको प्रतिवेदनमा छ। ३० प्रतिशतका १ मात्र सन्तान, २२ प्रतिशतका २ सन्तान, १७ प्रतिशतको विधवाका सोभन्दा बढी सन्तान भएको सार्वजनिक प्रतिवेदनमा उल्लेख छ। ४ प्रतिशत विधवा महिलाको ६ वा सोभन्दा बढी सन्तान भएको पाइएको छ। प्रदेशअनुसार सन्तान भएका विधवा महिला मधेस प्रदेशमा १३ प्रतिशत छन्। बागमतीमा ३६ प्रतिशत विधवा महिलाका २ सन्तान छन्। ६ वा सोभन्दा बढी सन्तान भएकामध्ये कर्णालीका विधवा महिलाको अनुपात सबैभन्दा बढी ८३ प्रतिशत रहेको छ। अन्य प्रदेशको तुलनामा कर्णाली प्रदेशमा अधिकांश विधवा महिलाको धेरै सन्तान रहेको प्रतिवेदनमा उल्लेख छ। सहरी क्षेत्रमा बस्ने करिब ३६ प्रतिशत विधवा महिलाका दुई सन्तान छन्। घरमुली एकल महिला नेपालको कुल ६६,६०,८४१ घरपरिवारमध्ये झन्डै एक तिहाइ घरपरिवार (३१५ प्रतिशत) महिला परिवारमुली छन्। महिला मुली हुने ३१५ प्रतिशत परिवारमध्ये २२३ प्रतिशत घरपरिवारको मुली एकल महिला र १९२ प्रतिशत घरपरिवारको मुली विधवा महिला रहेको सार्वजनिक तथ्यांकमा उल्लेख छ। प्रदेशअनुसार कोशीमा सबैभन्दा बढी (२५ प्रतिशत) एकल महिला मुली भएका घरपरिवार रहेको छ भने मधेसमा १८६ प्रतिशत र कर्णालीमा १९ प्रतिशत छ। यो तथ्यले प्रदेशअनुसार एकल महिला घरपरिवारको मुली रहेको पुष्टि गरेको तथ्यांक कार्यालयका उपप्रमुख तथ्यांक अधिकारी डा हेमराज रेग्मीले जानकारी दिए।। त्यसैगरी, गण्डकीमा सबैभन्दा बढी (२०६ प्रतिशत) घरपरिवारमा विधवा महिला र कर्णालीमा सबैभन्दा कम (१७ प्रतिशत) विधवा परिवारमुली रहेको देखिएको छ। साक्षरता १८९ प्रतिशत देशको १० वर्ष वा सोभन्दा माथिका कुल विधुवा महिला जनसंख्याको साक्षरता १८९ प्रतिशत छ। जुन महिला साक्षरताको राष्ट्रिय औसत ६७१ प्रतिशतभन्दा कम हो। प्रदेशअनुसार विधवा महिलाको सबैभन्दा बढी साक्षरता दर बागमती प्रदेशमा छ। बागमतीका २३९ प्रतिशत विधुवा साक्षर छन्। सबैभन्दा कम १०६ प्रतिशत मधेसका विधुवा महिलाको साक्षरता दर छ। सबैभन्दा बढी साक्षरता दर पहाड(२०७ प्रतिशत)मा छ। त्यसपछि तराइ(१८३ प्रतिशत) र हिमाल(११६ प्रतिशत) छ। एकतिहाइ (३५४ प्रतिशत) भन्दा बढी प्राथमिक तह पूरा गरेका छन् भने यो प्रतिशत निम्न माध्यमिक तहमा १५७ प्रतिशत र माध्यमिक तहमा ११७ प्रतिशत छ। थोरै संख्यामा मात्र विधवा महिलाले स्नातक वा सोभन्दा माथि अध्ययन गरेको तथ्यांकमा उल्लेख छ। २३४ प्रतिशत विधवा महिलामा सम्पत्ति स्वामित्व २३४ प्रतिशत घरपरिवारमा घर र जमिनको स्वामित्व विधवा महिलामा छ। प्रदेशअनुसार सबैभन्दा बढी गण्डकीमा ३०९ प्रतिशत र बागमतीमा २६२ प्रतिशत महिलाको स्वामित्वमा घर र जमिन छ। सुदूरपश्चिममा सबैभन्दा कम १२३ प्रतिशत छ। त्यस्तै महिलाको स्वामित्वमा घर र जमिन क्षेत्रअनुसार तराईमा २४४ प्रतिशत र वासस्थानअनुसार सहरमा रहेको तथ्यांकमा देखिएको छ। विधवा महिलाका लागि सीमित रोजगारी कुल १० वर्षमाथिका १ करोड २४ लाख ३९ हजार २ सय ४७ महिला जनसंख्यामध्ये ७४ लाख ९३ हजार २ सय ६९ आर्थिक रूपमा सक्रिय थिए। जसमध्ये ४२ लाख २७ हजार ३ सय ६० जनगणनापूर्व १२ महिनामा ६ वा सोभन्दा बढी आर्थिक उपार्जन हुने गतिविधिमा संलग्न भएकाले उनीहरूलाई सामान्यतया रोजगारीको रूपमा वर्गीकृत गरिएको छ। सामान्यतया सक्रिय महिला जनसख्यामध्ये, ८४३ प्रतिशत विवाहित र ४८ प्रतिशत विधवा महिला थिए। यसले विधवा महिलाका लागि सीमित रोजगारीका अवसर रहेको तथ्य उजागर गरेको निर्देशक ढुण्डीराज लामिछानेले जानकारी दिए। कुल ८ लाख २६ हजार १ सय ४७ विधवा महिलामध्ये ४७२ प्रतिशत आर्थिक रूपमा सक्रिय थिए। जसअनुसार आधाभन्दा बढी विधवा महिला जनसंख्या श्रमशक्तिमा सहभागी नहुने सार्वजनिक तथ्यांकमा उल्लेख छ। यस्तै २१ प्रतिशत विधवा महिला सामान्यतया सक्रिय छैनन्। त्यसैगरी राष्ट्रियस्तरमा चारमध्ये एक जना विधवा महिलाले रोजगारी पाएका छन् भने मधेस प्रदेशमा यो अनुपात ६ मध्ये एक छ। अर्कोतर्फ, कर्णालीमा सामान्यतया रोजगारीमा रहेका विधवा महिलाको अनुपात सबैभन्दा बढी (३०५ प्रतिशत) छ भने आर्थिक रूपमा सक्रिय नभएका विधवा महिला पनि कर्णालीमा सबैभन्दा कम (४३९ प्रतिशत) छन्। आयआर्जनमा नगर्नुमा घरायसी काम जनगणनाले नेपालको श्रमशक्तिमा महिला सहभागिता नहुनुमा धेरै कारण छन्। ८९४ प्रतिशत घरायसी कामले आयआर्जनको काममा संलग्न नभएको प्रतिवेदनमा उल्लेख छ। त्यस्तै घरको जिम्मेवारीको कारण ८९३ प्रतिशत आर्थिक गतिविधिमा संलग्न छैनन्। आधा विधवा महिलाले आप्नो उमेर वा हेरचाह आवश्यक पर्ने भएकाले अर्थोपार्जनको काम नगर्ने मुख्य कारण बताएका छन्। जनगणना २०७८ को नतिजाको आधारमा परिवारलाई सम्पन्नताको पाँच वर्गमा (न्यूनतम, निम्न, मध्यम, उच्च र उच्चतम) मा वर्गीकृत गरिएको छ। विधवा महिला जनसंख्यामध्ये ठूलो हिस्सा (२२५ प्रतिशत) सबैभन्दा कम सम्पन्नता भएको वर्गमा छ। उच्चतम्बाट सबैभन्दा कम(१९७ प्रतिशत) सम्पन्नताको वर्गमा देखिएका छन्। सम्बन्धविच्छेद हुनेमा उच्च सम्पन्न वर्ग बढी सम्बन्धविच्छेद हुने महिलामा उच्च सम्पन्नता भएका धेरै छन्। सम्बन्धविच्छेद हुनेमा २७ प्रतिशतभन्दा बढी उच्च सम्पन्नताको वर्गमा देखिएको छ। सम्बन्धविच्छेद भएका महिलामध्ये १४ प्रतिशत मात्रै सबैभन्दा न्यून सम्पन्नताको वर्गमा छन्। ३५ वर्ष वा सोभन्दा माथिका कहिल्यै विवाह नगरेका अविवाहित महिलाको उच्च अनुपात (३१३ प्रतिशत) उच्च सम्पन्नताको वर्गमा देखिएको छ। नेपालमा अविवाहित महिलाको औसत उमेर ६२०३ वर्ष छ। १५ देखि १९ वर्ष उमेर समूहका एकल महिलाको अनुमानित औसत उमेर ४८७६ छ। जसले हाल १५ देखि १९ वर्ष उमेर समूहमा रहेका महिला आगामी ४९ वर्षसम्म एकल नभई बाँच्ने संकेत गरेको तथ्यांकमा उल्लेख छ। म एकल परिवारमा हुर्किएको हुँ। त्यसको पीडाबारे मलाई ज्ञान छ। एकल महिला प्रतिसोचमा परिवर्तन ल्याउनका लागि यो तथ्यांक सहायक सिद्ध हुनेछ। यो तथ्यांकले एकल महिलाको समग्र अवस्था उजागर गरेको छ। मधुसूदन बुर्लाकोटी, प्रमुख तथ्यांक अधिकारी, राष्ट्रिय तथ्यांक कार्यालय १५ देखि १९ वर्ष उमेरकी महिला आफ्नो ६३ औं जन्मदिनमा एकल हुने अवस्थामा पुग्ने गरेको प्रतिवेदनमा उल्लेख छ। नेपालमा विधवा महिलाको औसत आयु ६४९७ वर्ष छ। जीवन तालिका प्रविधिबाट विधवा महिलाको अपेक्षित उमेर ५१२० वर्ष हो अर्थात १५ देखि १९ वर्ष उमेरका महिला विधवापन विना थप ५१२ वर्ष बाँच्ने छन्, प्रतिवेदनमा भनिएको छ। एक्लै बस्ने एकल महिला ५५ प्रतिशत पछिल्लो समय एक्लै बस्ने एकल महिला र विधुवा महिलाको अनुपात बढ्दै गएको छ। सन् २००१ मा ३८ प्रतिशत एकल महिला एक्लै बस्ने गर्थे, जुन सन् २०११ मा बढेर ४१ प्रतिशत भयो। सन् २०२१ मा यो अझै बढेर ५५ प्रतिशतमा पुगेको छ। बढ्दो दरका यी तथ्यांकले सबै भौगोलिक क्षेत्रमा एकल महिलाको विस्तारित एक्लोपनको प्रवृत्ति उजागर भएको तथ्यांक कार्यालयका निर्देशक लामिछानेले जानकारी दिए। नेपालको सामाजिक तथा जनसंख्याकीय परिप्रेक्षसँग जोडेर हेर्दा एक्लै बस्नु भनेको एकल महिला जोखिममा पर्नु रहेको उनले बताए। सन् २००१ म आधाभन्दा बढी ५३ प्रतिशत विवाहित महिला एक्लै बस्दै आएका थिए, जो सन् २०११ म ४९ प्रतिशतमा झयो। २०२१ म ३३ प्रतिशतमा घटेको तथ्यांकमा देखिएको छ। नेपालमा कुल जनसंख्याको २२ प्रतिशत अपांगता भएका एकल महिला छन्। कुल एकल महिलामा ७३ प्रतिशतले कुनै न कुनै प्रकारको अपांगताको सामना गरिरहेका छन्। त्यसपछि विधवा महिला ६५ प्रतिशत छन् भने १८ प्रतिशत विवाहित महिला छन्। विवाहित वा विधवा महिलाको तुलनामा अपाङगताको विद्यमान दर एकल महिलामा बढि छ, प्रतिवेदनमा भनिएको छ, शारीरिक र कम दृष्टि भएका विवाहित महिला, विधवा महिला र एकल महिला अधिक छन्। बहु अपांगताको अवस्थामा एकल महिलाले अपाङगता उच्च(८७ प्रतिशत) रहेको अनुभव गरेको पाइएको पनि प्रतिवेदनमा छ। विधवा महिला र विवाहित महिला क्रमश ः ७२ र ७७ प्रतिशत छन्। किन बढे एकल महिला ? एकल महिलाको पहिलोपटक गरिएको तथ्यांकको ठूलो अर्थ छ । यसले नेपालमा एकल महिलाको समग्र अवस्थाको जानकारी दिनेछ । तथ्यांकलाई प्रभावकारी रूपमा राज्यले उपयोग गर्नुपर्छ । डा योगेन्द्रबहादुर गुरुङ, प्रमुख, त्रिभुवन विश्वविद्यालय जनसंख्या केन्द्रीय विभाग २३ प्रतिशत विधवा महिलाको विवाह २३ वर्ष वा सोभन्दा कम उमेरमा भएको प्रतिवेदनमा उल्लेख छ। विवाहित महिलामध्ये लगभग ८३ प्रतिशतले १५ देखि २४ वर्षको बीचमा विवाह गरेका थिए। यो उमेर समूहका ७१ प्रतिशत महिला विधवा महिला पर्छन्। जसमा धेरै जसो कम उमेरमा विवाह भएको महिला रहेका देखिएको छ। एकल महिलाको सामाजिक अवस्था कुल पहाडी जाति समूहमध्ये ७५ प्रतिशत विधवा महिला छन्। त्यसपछि पहाडि दलित ७२ प्रतिशत र धार्मिक भाषिक समूह ४३ प्रतिशत छन्, जुन जातजाति समूहमध्ये सबैभन्दा कम हो। पहाडी जातमा ८८ प्रतिशत एकल र ७५ प्रतिशत विधवा महिला छन्। कुल मधेसतराई जातिमध्ये करिब ६ प्रतिशत महिला एकल र ५४ विधवा महिला छन्। पहाडीपहाडी जनजातिमध्ये तुलनात्मक रुपमा बढी महिला एकल ९३ प्रतिशत र विधवा महिला(६९प्रतिशत) छन्। पहाडी दलितमध्ये ८६ प्रतिशत एकल र ७२ प्रतिशत विधवा महिला छन्। कुल विधवा महिलामध्ये एकतिहाइभन्दा बढी(३५१प्रतिशत) पहाडी जाति समूहका थिए। हिमालीपहाडी जनजाति लगभग समान अनुपातमा(२८१प्रतिशत) र मधेसतराई जाति १२ प्रतिशत थिए। कोको पर्छन् एकलमा ? एकल महिलामा ४ प्रकारले विभाजन गरेर तथ्यांक संकलन गरिएको निर्देशक लामिछानेले जानकारी दिए। विधवा, सम्बन्धविच्छेद, भिन्न बसेको र ३५ वर्ष वा सोभन्दा माथिका अविवाहित महिलालाई एकल महिलामा राखिएको छ। एकल महिला रहेका १४ प्रतिशत घरपरिवारमध्ये १२ प्रतिशतमा विधवा छन्। २ प्रतिशतमा अन्य एकल महिला (सम्बन्धविच्छेद, भिन्न बसेको र ३५ वर्ष वा सोभन्दा माथिका अविवाहित महिला) छन्। सार्क देशमा विधवा महिलाको अवस्था सार्क मुलुकमध्ये सबैभन्दा धेरै २१३ प्रतिशत विधवा महिला अफगानिस्तान छन्। त्यसपछि भारतमा ९१, श्रीलंका ६६, बंगलादेशमा ६५, पाकिस्तान ५७, भुटान ५२, नेपालमा ४६ प्रतिशत र मालदिप्समा १७ प्रतिशत विधवा छन्। नीतिगत सुधार विषयक सुझाव प्रतिवेदनले नीतिगत सुधारको विषयमा सुझाव पनि दिएको छ। हाल विधवा भएको ६० प्रतिशत घरपरिवारमध्ये ५५६ प्रतिशतले दाउरालाई खाना पकाउने मुख्य इन्धनको रूपमा प्रयोग गरेका छन् भने २८ प्रतिशतले गोबर प्रयोग गरेका छन्। सबै घर परिवार र विशेष गरी एकल महिला र विधवा महिला भएका घर परिवारका लागि विद्युत् सेवामा पहँुच विस्तार गर्न प्रतिवेदनले सुझाव दिएको छ। बालविवाह अन्त्यका लागि पैरवी र सचेतना कार्यक्रम सञ्चालन गर्न पनि सुझाइएको निर्देशक लामिछानेले बताए। विधवा महिलाको लागि साक्षरता कार्यक्रम, नीतिगत एकीकरणमार्फत एकल महिलाविधवा महिलाका लागि विशेष सामाजिक सुरक्षा योजना, सीप विकास, बजार सञ्जाल, अनलाइन व्यापार, स्रोत र कच्चा पदार्थ, कानुनी सहायता, सामाजिक सहयोग सञ्जाल, जनचेतना अभियान सञ्चालनका लागि पनि प्रतिवेदनमार्फत सुझाव दिइएको छ। विधुर कति ? पहिलोपटक एकल महिला तथ्यांक आएकोमा खुसी लागेको छ । हाम्रै पहलमा यो तथ्यांक संकलन गर्न सफल भयो । यसले एकल महिलाको नीति निर्माणमा सहयोग गर्ने छ। अझै पनि पितृसत्तात्मक सोचका कारण एकल महिला माथि विभेद कायम छ । कविता पाण्डे, अध्यक्ष, मानव अधिकारका लागि महिला एकल महिला समूह जनगणना एकल महिलामा केन्द्रित भए पनि एकल पुरुषको पनि तथ्यांक संकलन गरिएको छ। प्रतिवेदनअनुसार नेपालमा एकल महिलाको भन्दा पुरुषको संख्या कम छ। ४,०५,८२५ जना एकल पुरुष छन्। अर्थात् ३५ प्रतिशत एकल पुरुष छन्। जसमा २,५५,००८ विधुर छन्। यो २२ प्रतिशत हो। सम्बन्धविच्छेद गरेका पुरुषको संख्या १५,८५२(०१ प्रतिशत) छ। त्यस्तै छुटिएर बसेका पुरुषको संख्या ३५ हजार ७५७(०३प्रतिशत) छ। ३५ वर्ष माथिका अविवाहित पुरुष ९९ हजार २१० (०९ प्रतिशत) छन्। यसो भन्छन् सरोकारवाला मानव अधिकारका लागि महिला एकल महिला समूह (डब्लूएचआर) का अध्यक्ष कविता पाण्डेले पहिलो पटक एकल महिला तथ्यांक आएकोमा खुसी व्यक्त गरेकी छन्। तथ्यांकले एकल महिलाको विविध पक्षलाई सम्बोधन गरेको बताउँदै उनले नीति निर्माणमा पनि यसले सहयोग गर्ने बताएकी छन्। उनले पितृसत्तात्मक सोचका कारण अहिले पनि एकल महिला माथि विभेद कायम रहेको बताइन्। राष्ट्रिय तथ्यांक कार्यालयका प्रमुख तथ्यांक अधिकारी मधुसूदन बुर्लाकोटीले आफूले पनि एकल परिवारमा हुर्किएकोले त्यसको पीडाको बारेका ज्ञान रहेको बताए। एकल महिला प्रतिसोचमा परिवर्तन ल्याउनका लागि पनि यो तथ्यांक सहायक सिद्ध हुने बताए। यो तथ्यांकले एकल महिलाको समग्र अवस्था उजागर गरेको छ, उनले भने, उनीहरू केन्द्रित नीति निर्माण र कार्यान्वयनमा पनि यसले सहयोग गर्छ।"

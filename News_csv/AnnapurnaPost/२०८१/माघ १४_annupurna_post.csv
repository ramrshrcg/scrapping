शीर्षक,विवरण
५ लाख बराबरको चिनियाँ मदिरा बरामद,हुम्ला : उत्तरी चीनको सीमा हिल्सानाका अवैधरूपमा भित्र्याइएको चिनियाँ मदिरा झिनिगिन्टी रक्सी हुम्ला प्रहरीले बरामद गरेको छ। सिमकोट गाउँपालिका बजार कालिञ्चोकचोकबाट प्रहरीले परिमाण चिनियाँ अवैध मदिरा बरामद गरेको हो। २९ बोरा ८७ काटुन चिनियाँ झिनिगिन्टी रक्सी बरामद गरेको जिल्ला प्रहरी कार्यालय हुम्लाले जनाएको छ। ८७ काटुनमा १ हजार ४४ बोतल रहेको प्रहरीले जनाएको छ। बरामद गरेको अवैध चिनियाँ मदिरा ५ सय दरले बिक्री हुँदा ५ लाख मुख्यको रहेको छ।
अमेरिकाबाट दुई नेपाली निष्कासित,काठमाडौं : अमेरिकाले दुई जना नेपालीलाई निष्कासित गरेको छ। गैरकानुनी तरिकाले बसरहेका उनीहरूलाई अमेरिकाले गत साता निष्कासित गरेको हो। स्रोतका अनुसार शेर शाङ्बु शेर्पा र सारुन श्रेष्ठलाई अमेरिकाले निष्कासित गरेको हो। अध्यागमन कानुन उल्लंघन गरेको आरोपमा उनीहरूलाई निष्कासित गरिएको स्रोतको भनाइ छ। शेर्पालाई एयर इन्डियाको विमान र श्रेष्ठलाई कतार एयरलायन्सको विमानबाट नेपाल फर्काइएको थियो। त्यस्तै क्यानडाले पनि एक जना नेपालीलाई निष्कासित गरेको छ। अध्यागमन कानुन उल्लंघन गरेको आरोपमा क्यानडाले रविन ढकाललाई डीपोर्ट गरेको स्रोतले बतायो। अमेरिकाको ४७औं राष्ट्रपतिका रूपमा सपथ लिएपछि डोनाल्ड ट्रम्पले आप्रवासन नीतिमा कडाइ गरेका छन्। उनले पहिलो दिन नै गैरकानुनी तरिकाले बस्ने आप्रवासीहरूलाई फिर्ता पठाउने कार्यदेशमा हस्ताक्षर गरेका थिए। त्यसअन्तर्गत ट्रम्प प्रशासनले धमाधम गैरकानुनी रूपमा बसिरहेका आप्रवासीहरूलाई देश निकाला गरिरहेको छ। अफ्रिकालगायतका देशहरूमा सेनाको विमानबाटै आप्रवासीहरूलाई फिर्ता पठाइँदैछ।
"उमागौरीका अध्यक्ष अदालत हाजिर, बयान नसकिएपछि प्रहरीको जिम्मा","विराटनगर : मोरङको धनपालथान गाउँपालिका४ स्थित कर्सिया बजारमा रहेको उमागौरी कृषि सहकारी संस्थाका अध्यक्ष शम्भुप्रसाद रौनियार अदालतमा हाजिर भएका छन्। सहकारीको रकम अपचलन गरेको विषय बाहिरएपछि लामो समयदेखि फरार रहेका उनी सोमबार बिहान जिल्ला अदालत मोरङमा आफैं उपस्थित भएका हुन्। रौनियारसहित २६ जनालाई प्रतिवादी बनाएर सहकारीको बचत अपचलन मुद्दा अदालतमा दर्ता भएको छ। न्यायाधीश अरुणकुमार झाको इजलासमा रौनियारको बयान भएको छ। तर, बयान सकिएन। बयान नसकिएपछि उनलाई मंगलबार उपस्थित गराउने गरी प्रहरीको जिम्मा लगाएर पठाइएको अदालतका सूचना अधिकारी हेमबहादुर बुढाथोकीले बताए। बयान नसकिएपछि प्रहरीको जिम्मा लगाइएको छ। बाँकी बयान मंगलबार लिइने छ। बयान सकिएपछि थुनछेक बहस हुन्छ, उनले भने। वादी नेपाल सरकार र प्रतिवादीतर्फका कानुन व्यवसायीबीच थुनछेक बहस भएपछि अदालतले रौनियारलाई पुर्पक्षका लागि थुनामा पठाउने अर्थात् धरौटी वा साधारण तारेखमा छाड्नेमध्ये एउटा आदेश दिने छ। सरकारी लामो समयदेखि बन्द गरेर रौनियार फरार भएका थिए। उमागौरी सहकारीको बचत अपचलन मुद्दामा सहकारीका अध्यक्ष रौनियार, संघीय संसदको सार्वजनिक लेखा समितिका सभापति ऋषिकेश पोखरेलकी पत्नी अन्जला कोइराला, रंगेली नगरपालिका२ का वडाध्यक्ष सन्तलाल खवास, धनपालथान गाउँपालिका४ का पूर्ववडाध्यक्ष रोशन चौधरीलगायत २६ जनालाई प्रतिवादी बनाइएको छ। प्रहरीले बुझाएको मिसिल (अनुसन्धान प्रतिवेदन)का आधारमा सरकारी वकिल कार्यालयले अभियोगपत्र तयार पार्दै मंसिर २७ गते अदालतमा मुद्दा दायर गरेको थियो। हिनामिना भएको २२ करोड ४८ लाख २७ हजार ७ सय रुपैयाँ बिगो मागदाबीसहित मुद्दा दर्ता गरिएको हो। मुद्दाको अनुसन्धानका क्रममा पूर्ववडाध्यक्ष चौधरीमात्रै पक्राउ परेका थिए। उनलाई अदालतको पुर्पक्षका लागि थुनामा राख्न आदेश दिएको थियो। आदेशलगत्तै उनलाई कारागार चलान गरिएको छ। गत पुस २४ गते अदालतमा उपस्थित भएकी अञ्जला अदालतले धरौटीबापत माग गरेको १० लाख रूपैयाँ बुझाएर छुटेकी थिइन्। वडाध्यक्ष खवास ५ लाख धरौटी बुझाएर छुटेका थिए।"
काम देखाउन सरकारले अध्यादेश ल्यायो : रास्वपा,काठमाडौं : राष्ट्रिय स्वतन्त्र पार्टीले वर्तमान सरकारका कारण सम्पूर्ण व्यवस्थामाथि नै प्रश्नचिन्ह खडा हुने अवस्था सिर्जना भएको दाबी गरेको छ। बनस्थलीमा सोमबार बसेको रास्वपा सचिवालय बैठकले व्यवस्थामाथि नै प्रश्न चिन्ह खडा भएकाले त्यसको नैतिक जिम्मेवारी सत्ता साझेदार दलले लिनुपर्ने निष्कर्ष निकालेको हो। विगत ६ महिनामा गठबन्धन निर्माणको घोषित उद्देश्य अनुरुप कुनै पनि नजिता नदेखिएको अवस्थामा संसद् अघि हतास मनस्थितिमा काम देखाउन सरकारले अध्यादेश ल्याएको रास्वपाको ठहर छ। बैठकले अध्यादेशका अन्तर्वस्तुगत सारमाथि रास्वपा सांसदहरुले गुणदोषका आधारमा खरो बहस गर्ने निर्णय भएको रास्वपा कार्यवाहक प्रवक्ता प्रतिभा रावलले जानकारी दिइन्। बैठकले केन्द्रीय सचिवालय सदस्यको नेतृत्वमा आगामी फागुन महिनामा सातै प्रदेशमा सर्वाङ्गीण सम्वाद गर्ने निर्णय गरेको छ। त्यस्तै बैठकले प्रदेश समितिलाई प्रदेश तहमा तीन सदस्यीय कार्यदल बनाइ सम्बन्धीत प्रदेशभित्रका स्वतन्त्र जनप्रतिनिधहरुलाई रास्वपामा आवद्ध गर्न गराउन सुझाव सहितको प्रतिवेदन पार्टी महामन्त्रीलाई बुझाउन निर्देशन दिने निर्णय गरेको छ।
संसदमा एकढिक्का भएर उभिने सत्तारुढ दलको निष्कर्ष,"काठमाडौं : सत्तारुढ दलहरूले संसद्मा एकमतका साथ प्रस्तुत हुने निर्णय गरेका छन्। प्रधानमन्त्री निवास बालुवाटारमा सोमबार बसेको सत्तारुढ दलको बैठकले संसदका काम कारबाही र सरकारका कामका बारेमा एकढिक्का भएर उभिने निर्णय गरेको हो। सत्तारुढ दलहरू एक ठाउँमा उभिएर सशक्त ढंगबाट सरकारका सकारात्मक कार्यहरूप्रति समर्थन जनाउँदै अघि बढ्ने निष्कर्ष निकालेको एमालेका मुख्य सचेतक महेश बर्तौलाले जानकारी दिए। उनले अध्यादेश संसदमा पेस गरिने र त्यसलाई फेल गराउने अधिकार संसदमा विद्यमान रहेको बताए। संसदको दिउँदे अधिवेशन माघ १८ गते सुरू हुँदैछ। बैठकअघि प्रधानमन्त्री केपी शर्मा ओलीले सत्तारुढ दलका नेताहरूसँग छलफल गरेका हुन्। उनले बैठकको सुरुवातमै जनतालाई सेवा दिन र विकास निर्माणका कामलाई गति दिन अत्यावश्यक भएका अध्यादेशहरूलाई संसद्को पहिलो दिनमै पेस गर्ने र छिट्टै प्रतिस्थापन विधेयक प्रस्तुत गर्नुपर्ने बताए। संसदलाई पर्याप्त विजनेस दिएर कानुन निर्माणका कामलाई तीव्रता दिन राजनीतिक दल र सांसद्हरूको प्रभावकारी भूमिका आवश्यक पर्ने उनको भनाइ थियो। बैठकमा नेपाली कांग्रेसका सभापति शेरबहादुर देउवा, एमालेका उपाध्यक्ष एवं उपप्रधानमन्त्री विष्णुप्रसाद पौडेल, कांग्रेसका उपसभापति पूर्णबहादुर खड्का, लोकतान्त्रिक समाजवादी पार्टी नेपालका अध्यक्ष महन्थ ठाकुर, नागरिक उन्मुक्ति पार्टीका अध्यक्ष रञ्जिता श्रेष्ठ, जनमत पार्टीका अध्यक्ष डा चन्द्रकान्त (सिके) राउत, जनता समाजवादी पार्टी नेपालका नेता राजकिशोर यादवलगायत सहभागी थिए।"
"बालुवाटारमा सत्तारुढ दलको बैठक जारी, प्रधानमन्त्री ओलीले के भने?","काठमाडौं : सत्तारुढ दलहरूको बैठक प्रधानमन्त्री निवास बालुवाटारमा जारी छ। संघीय संसद्को हिउँदे अधिवेशनमा सत्ता पक्षको तयारी र सरकारका कामको प्रभावकारितालगायत विषयमा छलफल गर्न प्रधानमन्त्री केपी शर्मा ओलीले बैठक बोलाएका हुन्। बैठकको सुरुवातमा प्रधानमन्त्री ओलीले जनतालाई सेवा दिन र विकास निर्माणका कामलाई गति दिन अत्यावश्यक भएका अध्यादेशहरूलाई संसद्को पहिलो दिनमै पेस गर्ने र छिट्टै प्रतिस्थापन विधेयक प्रस्तुत गर्नुपर्ने बताए। संसदलाई पर्याप्त विजनेस दिएर कानुन निर्माणका कामलाई तीव्रता दिन राजनीतिक दल र सांसद्हरूको प्रभावकारी भूमिका आवश्यक पर्ने उनको भनाइ छ। बैठकमा सहभागी नेताहरूले बोल्ने क्रम जारी रहेको प्रधानमन्त्री सचिवालयले जनाएको छ। बैठकमा नेपाली कांग्रेसका सभापति शेरबहादुर देउवा, एमालेका उपाध्यक्ष एवं उपप्रधानमन्त्री विष्णुप्रसाद पौडेल, कांग्रेसका उपसभापति पूर्णबहादुर खड्का, लोकतान्त्रिक समाजवादी पार्टी नेपालका अध्यक्ष महन्थ ठाकुर, नागरिक उन्मुक्ति पार्टीका अध्यक्ष रञ्जिता श्रेष्ठ, जनमत पार्टीका अध्यक्ष डा चन्द्रकान्त (सिके) राउत, जनता समाजवादी पार्टी नेपालका नेता राजकिशोर यादवलगायत सहभागी छन्।"
'वर्डक्याम्प नेपाल'को नयाँ संस्करण अप्रिल ४ र ५ मा हुने,"काठमाडौं : 'वर्डक्याम्प नेपाल'को नयाँ संस्करण अप्रिल ४ र ५ मा आयोजना हुने भएको छ। आइटी क्षेत्रको प्रवर्द्धन गर्ने उद्देश्यसहित नेपाल वर्डप्रेस कम्युनिटीले उक्त कार्यक्रम काठमाडौंको चण्डोलस्थित कुण्डलिनी दरबारमा आयोजना गर्न लागेको हो। वर्डप्रेस तथा सूचना प्रविधिमा रुचि राख्ने नयाँ र अनुभवी दुवैका लागि यो कार्यक्रम ठूलो अवसर हुने आयोजकको दाबी छ। कार्यक्रममा वर्डप्रेससँग सम्बन्धित नयाँ जानकारी र प्रविधिको विकासबारे थाहा पाउन, नेटवर्क निर्माण र नयाँ अवसरहरूको खोजीकार्यमा पनि मद्दत गर्ने आयोजकको भनाइ छ। कार्यक्रममा वर्डप्रेससम्बन्धी नयाँ जानकारी, प्लगइन र उत्पादनहरूका प्रदर्शन र विभिन्न कार्यशालाहरूको आयोजना पनि हुनेछ। 'पहिलो दिन वर्डप्रेसको ओपनसोर्स प्रोजेक्टमा सहभागी हुने अवसर प्रदान गरिनेछ। सहभागीहरूले वर्डप्रेसमा आफ्नो रुची रहेको क्षेत्रमा योगदान गर्न, नयाँ कुरा सिक्न र समुदायसँग जोडिन सक्नेछन्। यो दिन टिम लीडरले वर्डप्रेसमा थिम र प्लगइन अनुमोदन प्रक्रिया, यसको मापदण्डहरू र दिशानिर्देशहरूबारे मार्गदर्शन गर्नेछन्। यस दिन वर्डप्रेस प्रोजेक्टमा प्रोग्रामर र गैर प्रोग्रामर दुवै खालको योगदानहरु कसरी गर्न सकिन्छ भन्ने बारे सिक्न र बुझ्न सकिन्छ,' नेपाल वर्डप्रेस कम्युनिटीले जारी गरेको विज्ञप्तिमा उल्लेख छ। कार्यक्रममा डेभलपर, प्लगइन र थिम निर्माता, डिजाइनर, सर्चइन्जीन विशेषज्ञ, व्यवसाय सञ्चालक, कन्टेन्ट क्रिएटर र विद्यार्थीहरू सहभागी हुने आयोजकले जनाएको छ। कार्यक्रममा भारत, बंगलादेश अमेरिका, युरोपेली मुलुकलगायतबाट विज्ञहरू सहभागी हुनेछन्। आर्टिफिसियल इन्टेलिजेन्सको अत्याधुनिक विकासदेखि व्यावहारिक वेव डेभलपमेन्ट प्रविधिहरू, सामग्री सिर्जना (कन्टेन्ट क्रिएट) रणनीतिहरू प्रयोगकर्ताकेन्द्रित डिजाइन सिद्धान्तहरू, सर्च इन्जिन अप्टिमाइजेसनदेखि ईकमर्ससम्बन्धी सत्रसमेत सञ्चालन हुने आयोजकले बताएको छ।"
"शेखर कोइरालाको प्रश्न : दुई तिहाई भएकाले विधेयक सजिलै पास हुन्छ, किन अध्यादेश ल्याउनुपर्यो ?","काठमाडौं : नेपाली कांग्रेसका नेता डा शेखर कोइरालाले सरकारले हतार गरेर अध्यादेश ल्याएको भन्दै आलोचना गरेका छन्। सोमबार विराटनगरमा आयोजित कार्यक्रममा कोइरालाले संसदलाई ढकेलेर अध्यादेश ल्याउनु गलत भएको बताएका हुन्। उनले दुईतिहाईको बहुमत भएको बेलामा विधेयक सजिलै पास हुने भएकाले अध्यादेशले आम जनमानसमा नराम्रो सोच आउने धारणा राखे। संसद छलेर अध्यादेश ल्याउने गलत प्रवृतिलाई अन्त्य गर्नुपर्ने उनको जोड छ। कोइरालाले दुई तिहाइको बहुमत भएको बेलामा विधेयक सजिलै पास हुन्छ नि, किन अध्यादेश ल्याउनुपर्यो ? भन्दै प्रश्न गरे।"
"२०८४ मा उथलपुथल हुन्छ, नयाँ तरिकाले सत्ताको नेतृत्व गर्ने चाहना छ : विप्लव","काठमाडौं : नेकपा कम्युनिस्ट पार्टीका महासचिव नेत्रविक्रम चन्द विप्लवले २०८४ को निर्वाचन सामान्य नभई उथलपुथल हुने दाबी गरेका छन्। सोमबार बुढानीलकण्ठमा पार्टीले सञ्चालन गर्न लागेको सी व्यापार केन्द्रको उद्घाटन कार्यक्रमलाई सम्बोधन गर्दै विप्लवले ८४ पश्चात नयाँ तरिकाले सत्ताको नेतृत्व गर्ने चाहना रहेको बताएका छन्। उनले सत्ता श्रमिकका लागि हुनुपर्ने धारणा राखे। सत्ताकै माग्ने चिज होइन नैसर्गिक अधिकार भएको उनले प्रष्ट पारे। उनले भने,सत्ता नै नभए राजनीति धरापमा पर्छ। सत्ताकै लागि हामीले राजनीति गरेको हो, यो माग्ने चिज होइन नैसर्गिक अधिकार हो। सत्ता मालिकलाई खुसी पार्नका लागि होइन। सत्ता श्रमिकका लागि हुनुपर्छ। उनले कसैसँग मागेर नभइ आफ्नै शक्तिमा सत्ताको नेतृत्व गर्न चाहेको धारणा राखे। महासचिव विप्लवले आगामी निर्वाचनमा समाजवादी शक्ति एक भएर चुनावमा भाग लिने जिकिर गरे। २०८४ सामान्य हुँदैन, उथलपुथल हुन्छ, कायाकल्प हुनसक्छ, एकपटक हामीले नयाँ तरिकाले सत्ताको नेतृत्व गर्ने चाहना छ। जनतासँग जोडिएर सत्ता यसरी चलाउन सक्छौं भनेर देखाउने चाहना छ। उनले भने, नेपालको राजनीतिलाई आकाशबाट धर्तीमा उभ्याउन चाहन्छौँ। नेपाली जनताले एक पटक समाज हेर्न चाहेका छन्। आगामी निर्वाचनमा समाजवादी शक्ति एक भएर चुनावमा भाग लिन्छौँ। उनले देशभर उत्पादन गरेको सामानको बजारीकरण गर्ने नीतिअनुरूप व्यापार केन्द्र खोलिएको उल्लेख गरे। नेकपाले उद्योग पनि सञ्चालन गरिरहेको उल्लेख गरे। उनले राज्यले कृषि क्षेत्रमा लगानी गर्नुपर्ने धारणा राखे। उनले अनुदानमा बजेट गएपनि उपलब्धि खासै नभएको पाइएको बताए। विप्लवले कम्युनिस्ट, समाजवादी, देशभक्त र अग्रगामीसँग आफूहरूको दुश्मनी नभएको उल्लेख गरे। २४ घण्टा राजनीति गर्नु जरुरी छैन, तीन घण्टा श्रममा जोडिनोस् भनेर मैले पार्टीका साथीहरूलाई भन्ने गरेको छु, उनले भने, उत्पादनले हामीलाई अहिले समस्या छैन। हाम्रो विश्वास के छ भने हामी घाटामा जाँदैनौँ।"
कोभिड खोप नलगाएर बर्खास्तीमा परेका सेनालाई पुनःस्थापना गर्ने ट्रम्पको घोषणा,"काठमाडौं : अमेरिकी राष्ट्रपति डोनाल्ड ट्रम्पले कोरोना भाइरसविरुद्धको खोप नलाएर बर्खास्तीमा परेका सेनाहरूलाई पुनःस्थापना गर्ने घोषणा गरेका छन्। ह्वाइट हाउसका अनुसार यससम्बन्धी कार्यकारी आदेशमा राष्ट्रपति ट्रम्पले हस्ताक्षर गर्ने भएका छन्। कार्यकारी आदेशले रक्षा सचिवलाई कोभिड खोप अस्वीकार गरेका कारणले बर्खास्त गरिएका र पुनःस्थापित हुन चाहने सबै सैन्य सदस्यहरू (सक्रिय र आरक्षित)लाई पुनःस्थापित गर्न निर्देशन दिन्छ,' ह्वाइट हाउसको पत्रमा भनिएको छ। फक्सन्युजका अनुसार उक्त कार्यकारी आदेशले पुनःस्थापित हुन चाहने सैन्य अधिकारीहरूलाई पूर्व पदमै पुनर्वहाली गरिनेछ भने सेवा सुविधाहरू पनि प्रदान गरिनेछ। यसअघि पूर्व राष्ट्रपति जो बाइडेनले कोभिडि खोप नलगाएकै कारण ८ हजारभन्दा बढी सैनिक अधिकारीलाई बर्खास्त गरेको थियो। बाइडेन प्रशासनको आदेशमा सन् २०२१ देखि २०२३ सम्म पूर्व रक्षासचिव लोयड अस्टिनले उनीहरूलाई बर्खास्त गरेका थिए। पछि खोपको जनादेश खारेज भए पनि बर्खास्त गरिएका ४३ जनालाई मात्रै बाइडेन प्रशासन र सचिव अस्टिनको अधीनमा सेवामा फर्कन छनौट गरिएको थियो। पुनःस्थापित हुने सैनिक अधिकारीहरूलाई नयाँ विधेयकअन्तर्गत तलब दिइने बताइएको छ।"
त्रीदेशीय लिंक रोड किमाथांकाजोगवनीको ब्रेक थ्रु,"खाँदबारी : त्रीदेशीय लिंक रोडको रूपमा रहेको किमाथांकाजोगवनी सडकको ब्रेक थ्रु गरिएको छ। मित्रराष्ट्र चीनभारत जोड्ने छोटो सडकको सोमबार ऊर्जा जलस्रोत तथा सिंचाईमन्त्री दीपक खड्का, रक्षामन्त्री मानविर राई र भौतिक पूर्वाधार तथा यातायातमन्त्री देवेन्द्र दाहालको उपस्थितीमा ब्रेक थ्रु गरिएको हो। ब्रेक थ्रुपछि खाँदबारीदेखि किमाथांकासम्मको १ सय ५८ किलोमिटर सडकको दूरी जोडिएको छ। भोटखोला गाउँपालिकाको च्याम्ताङघोङगोप्पाको करिब १० किलोमिटर क्षेत्रमा कडा चट्टान फोर्न बिस्फोटक पदार्थ आवश्यक भएको भन्दै २०७६ भदौ २२ गतेको मन्त्रिपरिषद् बैठकले नेपाली सेनालाई ट्रायक खोल्न दिने निर्णय गरेको थियो। भौतिक पूर्वाधार तथा यातायातमन्त्री दाहालले उक्त सडक खण्डको बाँकी काम सम्पन्न गर्नका लागि बजेटको अभाव हुन नदिने प्रतिवद्धता जनाए। यो राष्ट्रिय गौरवको आयोजना रहेकाले बजेटको अभाव हुन दिइने छैन, मन्त्री दाहालले भने। यस सडक खण्डमा पर्ने पुल निर्माण र सडकको स्तरोन्नतिका लागि सरकारले आवश्यक बजेट विनियोजन गर्ने समेत जनाए। उर्जामन्त्री खड्काले त्रीदेशीय नाका जोड्ने उक्त सडक सञ्चालनमा आएपछि नेपाल, भारत र चीनसहित बंगलादेशले फाइदा लिनसक्ने बताए। यो सडक जोडिएसँगै त्रीदेशीय पारवाहनमा महत्त्वपूर्ण भूमिका निर्वाह गर्ने उनको भनाइ छ। मन्त्री खड्काले सडकको स्तरोन्नतिका लागि आवश्यक बजेट विनियोजन गर्न भौतिक पूर्वाधार मन्त्रालयलाई आग्रहसमेत गरे। सरकारले यसलाई प्राथमिकतामा राख्नु पर्ने खड्काको भनाइ छ। समय अगावै सडकको ट्र्याक खोल्ने काम सम्पन्न भएको भन्दै नेपाली सेनालाई कार्यक्रममा रक्षामन्त्री राईले धन्यवाद दिए। उनले बाँकी काम पनि चाँडो सम्पन्न गर्नेगरी काम गर्न नेपाली सेनालाई आग्रह गरे। सदरमुकाम खाँदबारीबाट च्याम्तांगसम्मको १ सय ३४ किलोमिटर सडक निर्माण भइसकेको छ। यसअघि नै किमाथांकाबाट घोङघोप्पासम्म १४ किमी सडकको कच्ची ट्र्याक खुलिसकेको छ। आर्थिक वर्ष ०६५६६ देखि किमाथांका सडक जोड्न प्याकेजमा काम सुरु भएको सडकको हटिया खण्डमा हेलिकोप्टरबाट ट्रयाक्टर र स्काभेटर ढुवानी गरिएको थियो। सडक विस्तारले मित्रराष्ट्र चीनसँग व्यापार बढाउने र जिल्लाका उत्तरी भेगका नागरिकले यातायात तथा अन्य सुविधा पाउनेछन्। यस सडकले कोशी प्रदेशका मोरङ, सुनसरी, धनकुटा, तेह्रथुम, सङ्खुवासभा र भोजपुरबासी प्रत्यक्षरूपमा लाभान्वित हुनेछन्। किमाथाङ्का नाका चीनसँग जोडिने सबैभन्दा होचो र मानवबस्ती रहेको नाका हो।"
राष्ट्रिय राजनीति गरिरहेकी छु : पूर्वराष्ट्रपति भण्डारी,"विराटनगर : पूर्वराष्ट्रपति विद्यादेवी भण्डारीले आफू राष्ट्रिय राजनीतिमा सक्रिय रहेको बताएकी छन्। दलीय नभएर अहिले आफूले राष्ट्रिय राजनीति गरिरहेको उनले बताइन्। विराटनगरमा सोमबार पत्रकार सम्मेलन गर्दै उनले राष्ट्रले आवश्यकता महसुस गरेमा दलीय राजनीतिमा पनि आउनसक्ने संकेत गरिन्। राष्ट्रको आवश्यकताले खोजी भएमा दलीय राजनीतिमा पुनः सक्रिय हुने इच्छा भण्डारीले व्यक्त गरेकी हुन्। तर, अहिले नै कुनै दलमा आबद्ध हुने निर्णयमा आफू नपुगेको उनले स्पष्ट पारेकी छन्। नेकपा (एमाले)को सदस्यता नवीकरण गरेको र दलीय राजनीतिमा सक्रिय रहेको भनेर आएका हल्लाहरू गलत भएको उनको भनाइ छ। भण्डारीलाई दलीय राजनीतिमा फर्कने र एमालेको अध्यक्ष बन्ने प्रयासमा रहे नरहेको भन्दै पत्रकारले बारम्बार प्रश्न गरेका थिए। तर, उनले भने अहिले कुनै दलमा नरहेको र राष्ट्रको आवश्यकताले खोजी भए दलीय राजनीतिमा पुनः फर्कने बताइन्। राष्ट्रपति पद, गैरराजनीतिक पद होइन। राष्ट्रिय राजनीतिमा म सक्रिय नै छु। राष्ट्रिय राजनीतिका समग्र एजेन्डामा सबै पक्षहरूसँग छलफल गरिरहेको छु। शिक्षा, स्वास्थ्य, खानेपानी, जलवायु परिवर्तन, वैदेशिक रोजगारीमा जानुपर्ने युवाको बाध्यतालगायतका समस्या समाधानका लागि छलफल चलाइरहेको छु। म सबै राष्ट्रिय दललाई सहयोग गर्छु। खास एजेन्डामा रहेका दललाई सहयोग गर्छु। ती एजेन्डा पूरा गर्न कुनै दलमा आबद्ध हुनुपर्यो भने त्यतिबेला निर्णय गर्ने छु, भण्डारीले भन्छिन्। राष्ट्रिय राजनीति नै गरेर यो तहसम्मको जिम्मेवारी पूरा गरेको अवस्थामा नेपाललाई के गर्दा राम्रो हुन्छ भन्नेमा चासो रहने उनको स्पष्टोक्ति छ। दलीय राजनीतिमा सक्रिय हुँदा एमालेमै जाने संकेत उनको छ। एमालेको भावी अध्यक्षको भूमिका आउन चाहनुभएको हो भन्ने प्रश्नमा भण्डारीले भनिन्, जहाँसम्म दलीय राजनीतिमा लागेर पद जिम्मेवारी लिने कि नलिने भन्ने कुरामा मैले अहिले प्रवेश गरेकी छैन। भोलि कुन दलमा काम गर्ने भन्ने कुरा पनि आउँछ। भोलि जाँदा एमालेबाटै जन्मेर हुर्केर आएको हुनाले त्यही जानुपर्ने हुन्छ। तर, अहिले यो विषयमा छलफल भएको छैन। भण्डारीले मोरङ आफ्नो गृहजिल्ला भएको र विराटनगरबाटै राजनीतिक गतिविधि गरेको बताइन्। यो मेरो पुरानो गृह जिल्ला पनि हो। राजनीति गरेको स्थान हो। पुराना साथी र नयाँ पुस्तासँग पनि भेट हुने भएर म आएको हुँ। यही क्रममा तपाईँहरूसँग पनि भेट्न मन लाग्यो, पूर्वराष्ट्रपति भण्डारीले भनिन्। उनले मोरङ र सुनसरीमा हुने विभिन्न शैक्षिक कार्यक्रम एवं गतिविधिमा सहभागी हुन आफू आएको जानकारी दिइन्। नेपालको शिक्षा प्रणाली सुधार हुनुपर्छ भनेर आफूले बारम्बार कुरा उठाइरहेको भण्डारीले बताइन्। राजनीतिबाट अछुत कोही हुँदैन। तर, देशको सर्वोपरि हितलाई ध्यानमा राखेर सबैले काम गरौं। देशको स्थायित्व र शान्तिको विषयमा मेरो गहिरो चासो छ। राष्ट्रको हितमा सबै लड्नुपर्छ। यो सबैको दायित्व हो, भण्डारीले भनिन्। उनले विराटनगरको बिग होटलमा पार्टीका नेता, महिला नेतृ, युवा तथा विद्यार्थीहरूसँग छुट्टाछुट्टै भेटघाट गरेकी थिइन्। भण्डारीले पूर्वउपराष्ट्रपति नन्दबहादुर पुन नेकपा (माओवादी केन्द्र)को सक्रिय राजनीतिमा आउँदा आफूलाई खुसी लागेको बताएकी छन्। पुनका बारेमा पत्रकारले सोधेको प्रश्नको जवाफ दिँदै उनले भनिन्, खुसी लागेको छ। उहाँ युवा हुनुहुन्छ। अनुभव छ। राजनीति गरेर आउनु भएको हो। म राष्ट्रपति र उहाँ उपराष्ट्रपति भएर ७ वर्ष सहकार्य गरेको हो। उहाँलाई मेरो शुभेच्छा छ।"
"वीरगन्जको आदर्शनगरको गोदाममा सशस्त्र प्रहरीको छापा, ५० लाख बढीको सामान बरामद","वीरगन्ज : आदर्शनगरको एक गोदाममा सशस्त्र प्रहरीले छापा मारेर ५० लाख रुपैयाँभन्दा बढी मूल्यको कपडा र हार्डवेयरका सामानहरू नियन्त्रणमा लिएको छ। भारतबाट भन्सार राजश्व छलेर वीरगन्जमा ल्याई गोदममा भण्डारण गरिएको आशंकामा सशस्त्र प्रहरीले ५० लाख रुपैयाँभन्दा बढी मूल्यको कपडा र हार्डवेयरका सामानहरू नियन्त्रणमा लिएको हो। सोमबार बिहान ७ बजेतिर प्रतावित सीमा सुरक्षा गुल्म वीरगन्जका सशस्त्र प्रहरी नायब उपरीक्षक लोकेन्द्र सुब्बाको नेतृत्वमा खटिएको टोलीले आदर्शनगरको ट्रान्सपोर्ट क्षेत्रमा रहेको एक गोदाममा छापा मारेको थियो। त्यसक्रममा गोदमभित्र भण्डरण गरी राखिएका ३० पोका कपडा र हार्डवेयरका सामानहरू सशस्त्र प्रहरीले बरामद गरेको सशस्त्र प्रहरी बल १३ नम्बर गण हेडक्वाटर पर्साका सूचना अधिकारी सशस्त्र प्रहरी नायब उपरीक्षक नरेन्द्र सिंह धामीले जानकारी दिए। नियन्त्रणमा लिइएका ती सबै सामान भन्सार राजश्व छलेर चोरी पैठारी गरेर ल्याइएका सामानहरू रहेको उनले दाबी गरे। बरामद कपडा र हार्यवेयरका सामानको बजार मूल्य ५० लाख ९३ हजार ७ सय रुपैयाँ रहेको पनि जानकारी दिँदै उनले ती सबै सामान आवश्यक कारबाहीका लागि सोमबार अपरान्ह वीरगन्ज भन्सार कार्यालयमा बुझाइएको बताए। सोमबार आदर्शनगरबाट सशस्त्र प्रहरीले छापा मारेर सामान बरामद गरेको गोदाम ट्रान्सपोर्ट कारोबारी सन्तोष साहको रहेको स्रोतले जनाएको छ। तर, सशस्त्र प्रहरीले भने गोदाम धनीको नाम भने खुलाएको छैन।"
अछाममा १३ हजार बढी किशोरीलाई एचपीभी खोप लगाइने,"अछाम : अछाममा १३ हजार बढी किशोरीलाई एचपीभी खोप लगाइने भएको छ । जिल्ला स्वास्थ कार्यालयका अनुसार पाठेघरको मुखको क्यान्सरविरुद्धको एचपीभी खोप ६ देखि १० कक्षासम्म अध्ययनरत र विद्यालय नजाने १० देखि १४ वर्ष उमेर समूहका १३ हजार ८ सय ७२ जना किशोरीलाई लगाइने भएको हो । साँफेबगर नगरपालिका स्वास्थ शाखाको आयोजनामा एचपीभी खोप अभियान २०८१ को पालिका खोप समन्वय समिति तथा सरोकारवालाका लागि आइतबार भएको अभिमुखिकरण कार्यक्रममा स्वास्थ्य कार्यालयका प्रमुख दिपेन्द्र जोशीले माघ २२ गते देखि सञ्चालन हुने खोपका बारेमा जानकारी दिएका छन् । अछामका दश पालिकामध्ये सबैभन्दा बढी पञ्चदेवल विनायक नगरपालिकामा एक हजार ६५७ र सबै भन्दा कम बान्नीगढी जयगढ गाउँपालिकामा ८२७ जनालाई एचपीची खोप लगाइनेछ । मेल्लेख गाउँपालिकामा एक हजार ६२२,रामारोशन एक हजार ५६६,मंगलसेन एक हजार ५२१,साँफेबगर नगरपालिका एक हजार ५०२,तुर्माखाँद गाउँपालिकामा एक हजार ४२५,कमलबजार एक हजार ४१४, ढकारी गाउँपालिकामा एक हजार १८२ र चौरपाटी गाउँपालिका एक हजार १५६ जना किशोरीलाई खोप लगाउने जिल्ला स्वास्थ कार्यालयको तथांकमा उल्लेख छ । विद्यालयमा रहेका १३ हजार ६११ र विद्यालय बाहिर रहेका २६१ जनालाई पाठेघरको मुखको क्यान्सर विरुद्धको खोप एचपीभि खोप लगाइने जोशीले जानकारी दिए । जिल्ला भरी १६१ खोप केन्द्र र ९४ अन्य ठाउँमा खोप लगाइने कार्यक्रम रहेको छ । कार्यक्रममा नगर प्रमुख राजेन्द्र कुँवर,उपप्रमुख शिबबहादुर कुँवरलगायत वडाअध्यक्ष,कार्यपालिका सदस्य,पत्रकार लगायतको सहभागिता रहेको थियो । साँफेबगर नगरपालिकाका १ हजार ५ सय २ जना किशोरीहरुलाई एचपीभी खोप लगाइनेछ ।"
अन्नपूर्णकर्मी रत्नप्रसाद आचार्यलाई पितृशोक,"विराटनगर : अन्नपूर्णकर्मी रत्नप्रसाद आचार्यलाई पितृशोक परेको छ। अन्नपूर्ण पोस्ट्का सुनसरी समाचारदाता रत्न प्रसादका बुवा ७७ वर्षीय रुद्रप्रसाद आचार्यको सोमबार बिहान निधन भएको हो। नसा, मुटु र मधुमेहजस्ता समस्याबाट पीडित रहेका रुद्रप्रसादको उपचारका क्रममा काठमाडौं मेडिकल कलेजमा बिहान १०:५० बजेतिर निधन भएको पारिवारिक स्रोतले बतायो। खोटाङको दिक्तेलरुपाकोटमझुवागढी नगरपालिका१ (साविकको दिक्तेल गाविस३) मा २००४ साल वैशाख १५ गते जन्मिएका उनको परिवार हाल सुनसरीको रामधुनी नगरपालिका५ झुम्कामा बसोबास गर्दै आएको छ। परिवारमा श्रीमती, ५ छोरा र १ छोरी छन्। शवलाई सुनसरी ल्याएर मंगलबार इटहरीको बूढीगंगा घाटमा दाहसंस्कार गरिने परिवारले जनाएको छ।"
प्रतिपक्षीले अध्यादेशमा उठाएका विषयलाई सदनमा नै छलफल हुने,"काठमाडौं : प्रतिनिधिसभाका सभामुख देवराज घिमिरेले संसदको हिउँदे अधिवेशनको क्यालेन्डरका विषयमा विभिन्न दलका प्रमुख सचेतक र सचेतकसँग छलफल गरेका छन्। संघीय संसद् सचिवालयले तयार गरेको क्यालेन्डरलाई प्रभावकारीरुपमा कार्यान्वयन गर्ने सन्दर्भमा सभामुख घिमिरेले विभिन्न दलसँग छलफल गरेका हुन्। सचिवालयले माघ १८ गतदेखि ३० गतेसम्मको क्यालेन्डर तयार पारेको छ। माघ १८ गते बस्ने पहिलो बैठकमा अध्यादेशहरु टेबल गर्ने र प्रधानमन्त्री लगायत शीर्ष नेताहरुले सम्बोधन गर्ने तय भएको कांग्रेसका प्रमुख सचेतक श्याम घिमिरेले बताए। त्यस्तै यस अधिवेशनलाई विधेयक अधिवेशनका रुपमा सफल बनाउन सभामुखले आग्रह गरेको उनले बताए। घिमिरेले प्रतिपक्षीले अध्यादेशका विषयमा उठाएका विषयहरूलाई सदनमा नै छलफल गर्ने तयारी भएको उल्लेख गरे। त्यस्तै एमाले प्रमुख सचेतक महेश बर्तौलाले १८ गते सुरु भइ २२, २३ र २४ गते संसद बैठक बस्ने जानकारी दिए। १८ गते बस्ने बैठकमा अध्यादेश पेश हुने र २२ गते निर्णयार्थ प्रस्तुत हुने उनको भनाई छ। उनले माघ २५, २६ र २७ गते संसदीय समितिको बैठक बस्ने र २८, २९ र ३० गते गते संसद बैठक बस्ने जानकारी दिए। संसदको सुरुका दिन शीर्ष नेताहरूले सम्बोधन गर्दा विश्वासको वातावरण निर्माण हुने बर्तौलाले विश्वास व्यक्त गरे। माघ १८ संसद बैठक बस्नुअघि कार्यसूची तय गर्न माघ १५ गते मंगलबार कार्यव्यवस्था परामर्श समितिको बैठक बस्ने संसद सचिवालयले जनाएको छ।"
अध्यादेशको औचित्य प्रस्ट पार्न कांग्रेस नेतृत्वसँग सांसदहरूको माग,"काठमाडौं : नेपाली कांग्रेसका सांसदहरूले अध्यादेशका विषयमा प्रश्न उठाएका छन्। नयाँ बानेश्वरमा जारी कांग्रेस संसदीय दलको बैठकमा उनीहरूले सरकारले ल्याएको अध्यादेशको औचित्यबारे प्रश्न उठाएका हुन्। कांग्रेसका प्रमुख सचेतक श्याम घिमिरेले बैठकमा १८ जना सांसदहरूले आफ्नो धारणा राखेको बताए। 'उहाँहरूले संसद बैठकमा कांग्रेस कसरी अगाडि बढ्ने?, सरकारले ल्याएको अध्यादेशको औचित्य के हो?, विकास निर्माणका बजेटहरू किन खर्च हुँदैनन्?, लगायतका विषयमा प्रश्न गर्नुभएको छ,' घिमिरेले भने। कतिपय सांसदहरूले पार्टीको काम कारबाहीका विषयमा पनि प्रश्न गरेका थिए। 'उहाँहरूले मनन गर्नेखालका विषय नै उठाउनुभएको छ। सबैको बोल्ने पालो सकिएपछि शीर्ष नेतृत्वले जवाफ दिनुहुनेछ,' उनले भने। उनका अनुसार कांग्रेस संसदीय दलको अर्को बैठक माघ १८ गते बिहान ८ बजे बस्नेछ। सोही बैठकमा शीर्ष नेतृत्वले जवाफ दिने उनको भनाइ छ। त्यस्तै प्रमुख सचेतक घिमिरेले सरकार परिवर्तनको विषयमा कसैले प्रश्न नगरेको बताए। 'सरकार परिवर्तनको विषय उठेको छैन। यो हुनेवाला पनि छैन। संसदको बाँकी अवधिसम्म यही सरकार चल्नेछ,' उनले भने। यसअघि आइतबारको बैठकमा कांग्रेस सांसदहरूलाई तीन जना विज्ञहरूले अध्यादेशका बारेमा ब्रिफिङ गरेका थिए। अध्यादेशको कन्टेन्टका विषय विज्ञहरूले सांसदहरूलाई प्रशिक्षित गरेको कांग्रेसले जनाएको छ। अध्यादेशमा केही त्रुटि छन् कि भन्ने कोणबाट पनि छलफल भइरहेको प्रमुख सचेतक घिमिरेले बताए।"
हेटौंडा उपमहानगरको सबै केन्द्रबाट क्यान्सरविरुद्ध खोप,"हेटौंडा : हेटौंडा उपमहानगरपालिकाको सबै स्वास्थ्य केन्द्रबाट महिलाका लागि पाठेघर क्यान्सरविरुद्धको एचपीभी खोप दिइने भएको छ । सोमबार हेटौंडा उपमहानगरपालिका स्तरीय खोप समन्वय समितिले आयोजना गरेको अभिमुखिकरण कार्यक्रममा नगरभित्र रहेका स्वास्थ्य केन्द्र र विद्यालयमा हुने सेसन (केन्द्र) बाट खोप अभियान सञ्चालन गर्ने जानकारी दिइएको हो । उपमहानगरपालिका क्षेत्रमा रहेका ८९ विद्यालयमा कक्षा ६ देखि १० सम्मका छात्रा र विद्यालय नगएका १० देखि १४ वर्षका किशोरीलाई माघ २२ देखि २८ गतेसम्म पाठेघरको मुखको क्यान्सरविरुद्धको खोप अभियान सञ्चालन गर्न लागेको उपमहानगरपालिका स्वास्थ्य शाखाका प्रमुख सुर्यप्रसाद तिवारीले जानकारी दिए । उनका अनुसार उपमहानगर मार्फत सञ्चालित १ सय ११ स्वास्थ्य केन्द्र र विद्यालयमा हुने १ सय १८ सेसनबाट कुल ९ हजार २३८ जना लाई खोप दिइनेछ । अभियानलाई आगामी वर्षबाट विद्यालय स्तरमा ६ देखि १० कक्षासम्मका छात्रालाई नियमित खोप दिने शाखा प्रमुख तिवारीले जानकारी दिए । उपमहानगरपालिकाका खोप समन्वय समितिका प्रमुख तथा नगर प्रमुख मीनाकुमारी लामाको अध्यक्षतामा भएको अभिमुखिकरणमा उपमहानगरका प्रमुख प्रशासकीय अधिकृत सुर्यप्रसाद गौतम,विभिन्न वडाका अध्यक्ष, कार्यपालिका सदस्य, बिभिन्न महशाखा तथा शाखाका प्रमुखहरूको सहभागिता रहेको थियो ।"
मलेसियाले किन निष्काशन गर्यो १६ जना नेपालीलाई ?,"पछिल्लो समय मलेसियाले अवैध बसेका कामदारहरूमाथि कडाइ गरेको छ। काठमाडौं : मलेसिया सरकारले गैह्रकानुनीरुपमा बसेका १६ जना नेपालीलाई निष्काशन (डिपोर्ट) गरेको छ। वैदेशिक रोजगारीका लागि विभिन्न मेनपावरमार्फत् त्यहाँ पुगेका नेपालीहरूले मलेसियाको अध्यागमन कानुन उल्लंघन गरेपछि सरकारले निष्काशन गरेको हो। अध्यागमन प्रहरीले पक्राउ गरेपछि उनीहरुलाई मालिन्दो एयरलाइन्स र बाटिका एयरको जहाजबाट नेपाल पठाएको स्रोतले बतायो। उनीहरू गत साता काठमाडौं आइपुगेका छन् । उच्च स्रोतका अनुसार मलेसियाबाट निस्कासन हुनेहरुमा प्रकाश लिम्बु, डम्बर बहादुर बोहरा, रामदास केवत,सुरजदेव शाह तेली, रामबहादुर सुनुवार, राजेश शाह, अमित कुमार राम, गणेश परियार, मक्का लामा, दिपेन्द्र सुब्बा, भीम बहादुर तामाङ ,अर्बिन कुमार यादव, करणकुमार मोचि, प्रदीप चोखाल, राजनकुमार शाही, चित्रबहादुर खत्री रहेका छन्। उनीहरु मलेसिया पुगेपनि कम्पनी फेर्ने, प्रवेशाज्ञा (भिसा)को म्याद सकिएपछि समेत काम गर्ने लगायतका अध्यागमन कानुन उल्लंघन गरेपछि नेपाल फर्काइदिएको हो। मलेसियाको अध्यागमन प्रहरीले गैरकानुनी रुपले काम गरेको भेटिएपछि फरकफरक समयमा उनीहरूलाई पक्राउ गरेको हो। पछिल्लो समय मलेसियाले अवैध बसेका कामदारहरूमाथि कडाइ गरेको छ। केही व्यक्ति श्रम सम्झौताविपरीत अर्कै कम्पनीमा काम गरेको थिए भने केही भिसाको म्याद सकिएपछि पनि बसेको पाएपछि त्यहाँको अध्यागमनले पक्राउ गरी हिरासतमा राखेको स्रोतले बतायो। मलेसियामा बस्ने एक नेपालीका अनुसार कतिपयले नेपालको राहदानी फ्याकेर गैरकानुनी र असुरक्षित ढंगले काम गर्दै आएका छन्। मलेसिया पुगेपछि कम्पनी फेर्ने, प्रवेशाज्ञा (भिसा)को म्याद सकिएपछि समेत काम गर्ने (ओभर स्टे) र आपराधिक गतिविधिमा संलग्न आप्रवासीहरु मलेसिया सरकारको निशानामा पर्ने गरेको उनको भनाई छ।"
"आज पनि घट्यो सेयर बजार, कारोबार रकम ८ अर्बमा झर्यो","काठमाडौं : नेप्से परिसूचक आज पनि दोहोरो अंकले घटेर बन्द भएको छ। अघिल्लो कारोबार दिन आइतबार १०४१ अंकले घटेर बन्द भएको नेप्से आज १०६१ अंकले घटेर २६३३३२ विन्दुमा अडिएको छ। नेप्से घटेसँगै कारोबार रकम पनि आइतबारको तुलनामा घटेको छ। आइतबार ९ अर्ब १२ करोड बराबरको सेयर कारोबार भएको थियो। आज ३१२ स्क्रिप्सको १ करोड ७२ लाख ५३ हजार ५७६ कित्ता सेयर ८ अर्ब ९२ करोड ४० लाख ६५ हजार ८८८ रुपैयाँमा खरिदबिक्री भए। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। न्यादी हाइड्रोपावरको सेयर १० प्रतिशतले बढ्यो। जानकी फाइनान्सको ९९८ प्रतिशतले बढ्दा ग्रीन डेभलपमेन्ट बैंकको ९९७सामुदायिक लघुवित्त वित्तीय संस्थाको ९९६ र बोटलर्स नेपाल (बालाजु) को सेयर ८२४ प्रतिशतले बढ्यो। सप्तकोशी डेभलपमेन्ट बैंकको सेयर सर्वाधिक ८४६ प्रतिशतले घट्यो। कारोबार रमका आधारमा सिन्धु विकास बैंक शीर्षस्थानमा रह्यो। सो बैंकको २९ करोड ८३ लाख ७९ हजार ८१३ रुपैयाँको सेयर कारोबार भयो। यसैगरी सप्तकोशी डेभलपमेन्ट बैंकको २८ करोड,एनआरएन इन्फ्रास्टक्चर एण्ड डेभलपमेन्टको २६ करोड र माउन्टेन इनर्जी नेपालको २३२३ करोड र हिमालयन रिइन्स्योरेन्सको २३ करोड मूल्य बराबरको सेयर कारोबार भयो। कारोबारमा आएका १०५ स्टक्सको मूल्य बढ्दा १२९ वटाको घट्यो। ९ वटा स्टक्सको मूल्य भने स्थिर रह्यो। पाँच समूहको उपसूचक सकारात्मक देखिदा ८ वटाको उपसूचक नकारात्मक देखिएका छन्। यसदिन फाइनान्सको समूहको उपसूचक सर्वाधिक ३४६ प्रतिशतले बढ्यो।"
"यातायात कार्यालय सार्न लागिएकोमा विरोध : एमाले पार्टी कार्यालयमा तालबन्दी, नेताहरू भित्रै थुनिए","ओखलढुंगा : ओखलढुंगाको रुम्जाटारमा रहेको यातायात कार्यालय कोसी प्रदेश सरकारले हर्कपुरमा सार्न लागेको भन्दै स्थानीय र रुम्जाटारका एमाले कार्यकर्ताहरूले एमाले पार्टी कार्यालयमा तालबन्दी गरेका छन् । नारा जुलुससहित आएका युवा,स्थानीय र एमालेका कार्यकर्ताहरूले तालाबन्दी गरेका हुन् । जिल्ला कमिटी बैठकको तयारीका लागि परामर्श बैठक बसिरहेका बेला आक्रोशित समूहले ताला लगाएको हो । ताला लगाएपछि नेताहरू कार्यालय भित्रै थुनिएका छन् । कोसी प्रदेश सरकार एमाले नेतृत्वकै रहेकाले रुम्जाटारबाट कार्यालय सार्न खोजिएको भन्दै उनीहरूले एमाले कार्यालयमा ताला लगाइदिएका हुन्। चार वर्ष पहिले कार्यालय स्थापना भइ सेवा दिइरहेको र जग्गा प्राप्तिका लागि स्थानीयले जग्गा दिए पनि प्रदेश सरकारले पास गर्न सहमति नदिइरहेको अवस्थामा मानेभञ्ज्याङको हर्कपुर स्थापनाको तयारी भइ पत्राचार भएको थियो । स्थानीय र एमाले नेता अम्बीर गुरुङलगायतको दबाबपछि आन्तरिक मामिला तथा कानुन मन्त्रालयले हर्कपुर पटके कर संकलन केन्द्र राख्न अर्को पत्र पठाएको छ । स्थानीय भने सार्ने षड्यन्त्र भएको भन्दै आन्दोलनमा उत्रिएका छन् । कार्यालय रुम्जाटारमै राख्ने र जग्गा प्राप्तिका लागि अनुमति नदिएसम्म आन्दोलन जारी रहने विवेक तामाङले बताए । यस कार्यालयबाट सवारी नवीकरण चालक अनुमतिपत्र वितरण कर संकलनलगायतका काम ओखलढुंगा,खोटाङ र सोलुखुम्बु जिल्ला कार्य क्षेत्र रहने गरि सेवा प्रदान हुँदै आएको छ ।"
अपराधजन्य कार्यबाट प्राप्त सम्पत्ति वित्तीय प्रणालीमा प्रवेश हुन दिनुहुँदैन : प्रधानमन्त्री ओली,"सम्पत्तिको आपराधिक उपयोगबाट अर्थतन्त्रका साथै शासकीय स्वच्छतामा नै चुनौती खडा हुने हुँदा यसको निवारणमा थप प्रभावकारिता वृद्धि गरौं। काठमाडौं : प्रधानमन्त्री केपी शर्मा ओलीले वित्तीय अपराध न्यूनीकरणका लागि सम्पत्ति शुद्धीकरण निवारण प्रणालीसँग सम्बन्धित निकायबीच समन्वयात्मक प्रयास अपरिहार्य भएको बताएका छन्। सम्पत्ति शुद्धीकरण निवारण प्रथम राष्ट्रिय दिवस, २०८१ का अवसरमा शुभकामना सन्देश दिँदै प्रधानमन्त्री ओलीले यस प्रणालीमा आवद्ध सूचक संस्था, नियामक निकाय, कानुन कार्यान्वयन गर्ने निकाय र न्यायिक निकायसमेतको समन्वयमा जोड दिएका हुन्। अपराधजन्य कार्यबाट प्राप्त सम्पत्तिको प्रवेश वित्तीय प्रणालीमा हुन नदिई वित्तीय स्वच्छता कायम गर्न सम्पत्ति शुद्धीकरण निवारण प्रणालीले प्रभावकारी रुपमा काम गर्नुपर्छ।, प्रधानमन्त्री ओलीको सन्देशमा भनिएको छ, सम्पत्तिको आपराधिक उपयोगबाट अर्थतन्त्रका साथै शासकीय स्वच्छतामा नै चुनौती खडा हुने हुँदा यसको निवारणमा थप प्रभावकारिता वृद्धि गर्दै आगामी दिनमा वित्तीय स्वच्छता कायम गर्न अझ हौसला प्रदान गरोस् भन्ने शुभकामना व्यक्त गर्दछु। उनले असल मनसायका साथ आफ्नो पेशा, व्यापार, व्यावसाय गर्नु हुने सबैमा विचलित नभई आफ्नो व्यावसायिक एवं पेशागत जीवन निर्धक्क भइ काम गर्न समेत आग्रह गरे। प्रधानमन्त्री ओलीको सन्देश कार्यक्रमस्थलमा वाचन गरी प्रस्तुत गरिएको थियो। वित्तीय क्रियाकलापमा पारदर्शिता सम्पत्ति शुद्धीकरण निवारणमा प्रतिबद्धता भन्ने मूल नाराका साथ सम्पत्ति शुद्धीकरण अनुसन्धान विभागको आयोजनामा पहिलो पटक यो दिवस मनाइएको हो। सम्पत्ति शुद्धीकरण (मनी लाउन्डरिङ) निवारण ऐन, २०६४ जारी भएको अवसर पारेर नेपाल सरकारले यस वर्षदेखि प्रत्येक माघ १४ गते यो दिवस मनाउने निर्णय गरेको हो।"
राष्ट्रपति ट्रम्पको आदेशसँगै अमेरिकी अनुदानका सबै परियोजना रोक्न नेपाल सरकारलाई पत्राचार,"काठमाडौं : नेपालमा अमेरिकी अनुदान सहयोगमा सञ्चालित सबै कार्यक्रम निलम्बित भएका छन्। अमेरिकी राष्ट्रपति डोनाल्ड ट्रम्पको कार्यकारी आदेश लागू भएपछि अमेरिकी सरकारले नेपाल सरकारसँग सम्झौता गरेर अमेरिकी सहयोग नियोग (यूएसएआईडी) मार्फत चलिरहेका सानाठूला सबै परियोजना स्थगित भएको अर्थ मन्त्रालयले जनाएको छ। अर्थ मन्त्रालयका सहसचिव एवम् प्रवक्ता महेश भट्टराईले यूएसएआईडीले अनुदानबाट सञ्चालन भएका परियोजना रोक्न नेपाललाई पनि पत्राचार गरेको जानकारी दिए। उनका अनुसार ९० दिनको अवधिमा स्थगित भएका आयोजना अन्तर्गत यूएसएआईडी श्रोततर्फ कुनै दायित्व सिर्जना गर्ने कार्य नगर्न अर्थमन्त्रालयले सम्बन्धित सबै सम्बद्ध निकायहरुलाई जानकारी गराएको छ।  र नेपाल सरकारबीच ०५ मे २०२२ मा हस्ताक्षरित    () मार्फत नेपाललाई प्राप्त भएको अनुदान सहायता मध्ये बजेट प्रणाली मार्फत सर्वसंचित कोषबाट भुक्तानी हुने प्रकृतिका ( ) चार वटा आयोजनाहरु क्रमशः     ,     ,      र       मा प्राप्त अनुदान सहयोग तत्काल ९० दिनका लागि स्थागित भएको  नेपालले पत्रमार्फत जानकारी गराएको छ। प्रेस विज्ञप्तिमा भनिएको छ, यस ९० दिनको अवधिमा स्थगित भएका आयोजना अन्तर्गत  श्रोततर्फ कुनै दायित्व सिर्जना गर्ने कार्य नगर्न सम्बन्धित सबै सम्बद्ध निकायहरुलाई जानकारी गराइएको छ। ट्रम्पले सबै वैदेशिक विकास अनुदान तत्काल स्थगन गर्ने र ९० दिनको समीक्षापछि निर्क्योल गरिने उल्लेख गरेका छन्। गत सोमबार राष्ट्रपति ट्रम्पले वैदेशिक अनुदान पुनर्मूल्यांकनसम्बन्धी कार्यकारी आदेशमा हस्ताक्षर गरेका हुन्।"
धरौटीमा छोड्ने कास्की जिल्ला अदालतको आदेश बदरको माग गर्दै रवि पुगे उच्च,"काठमाडौं : पोखराको सूर्यदर्शन सहकारी ठगी मुद्दामा जिल्ला अदालत कास्कीको आदेश बदरको माग गर्दै राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछाने उच्च अदालत पोखरामा निवेदन दिएका छन्। जिल्ला न्यायाधीश नीतिज राईको एकल इजलासले सूर्यदर्शन सहकारी ठगी मुद्दामा लामिछानेलाई गत पुस २५ गते ६५ लाख धरौटीमा छोड्न आदेश दिएको थियो। उक्त धरौटी रकम बुझाएर उनी रिहा भएका छन्। सोही आदेशमा चित्त नबुझेपछि आफूलाई साधारण तारेखमा छाड्न माग गर्दै उनी उच्च अदालत पुगेका हुन्। कास्की जिल्ला अदालतले पुस २५ गते थुनछेक सम्बन्धी सुनुवाईको आदेशमा फौजदारी कार्यविधि संहिताको दफा ६८ बमोजिम धरौटी माग गरेकोमा चित्त नबुझी सो बेरितको आदेश बदर गरि दफा ६९ बमोजिम साधारण तारेखमा बसी मुद्दा पुर्पक्ष गरि पाउँ भनी लामिछानेले उच्च अदालत पोखरामा दफा ७३ बमोजिम निवेदन दर्ता गराएको लामिछानेको सचिवालयले जनाएको छ। यसअघि लामिछानेलाई धरौटीमा छोड्ने कास्की जिल्ला अदालतको आदेश बदर गरी पुर्पक्षका लागि थुनामै पठाउन माग गर्दै उच्च सरकारी वकिलको कार्यालयले उच्च अदालतमा रिट दायर गरेको थियो। सो मुद्दामा उच्च अदालतले लामिछानेलाई धरौटीमा छोड्नुको कारण पेश गर्न आदेश जारी गरेको छ। सूर्यदर्शन सहकारीका बचतकर्ताको रकम अपचलन गरेको आरोपमा लामिछाने गत कात्तिक २ गते काठमाडौंबाट पक्राउ परेका थिए। लामिछानेमाथि कास्की जिल्ला अदालतमा सहकारी ठगीसँगै सङ्गठित अपराध र सम्पत्ति शुद्धीकरण कसुरमा समेत मुद्दा दायर भएको छ । यही पुस ७ गते सरकारी वकिलको कार्यालय,कास्कीले सहकारी ठगीको आरोपमा लामिछानेसहित ४४ जनालाई प्रतिवादी बनाएर मुद्दा दर्ता गरेको थियो। लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै पूर्वडीआईजी जोशी, छविलाल,लिला,रामबहादुर,मीना,कृष्णबहादुर र आरतीविरुद्ध सम्पत्ति शुद्धिकरणमा मुद्दा दायर गरिएको छ। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ।"
सहकारीको नियमन गर्न सरकारले स्थापना गर्यो राष्ट्रिय सहकारी नियमन प्राधिकरण,"काठमाडौं : बचत तथा ऋण सहकारी संस्थाको नियमनका लागि सरकारले राष्ट्रिय सहकारी नियमन प्राधिकरण स्थापना गरेको छ। ललितपुरको पुल्चोकमा स्थापना गरिएको राष्ट्रिय सहकारी नियमन प्राधिकरणको सोमबार भूमि व्यवस्था, सहकारी तथा गरिबी निवारण मन्त्री बलराम अधिकारीले उद्घाटन गरेका हुन्। उद्घाटन समारोहलाई सम्बोधन गर्दै मन्त्री अधिकारीले अहिलेको आवश्यकता र मागका आधारमा प्राधिकरणले आफ्नो काम गर्नुपर्नेमा जोड दिए। उनले प्राधिकरण गठन भएसँगै सहकारीको नियमन हुने र अनियमितता गर्नेमाथि छानबिन हुने स्पष्ट पारे। प्राधिकरण स्वायत्त र अधिकारसम्पन्न भएकाले कहीकतैबाट हस्तक्षेप नहुने उनको भनाई छ। सहकारी सम्बन्धी केही नेपाल ऐनलाई संशोधन गर्न बनेको अध्यादेशमार्फत सहकारी क्षेत्रको सुधारका लागि प्राधिकरणको कार्यालय स्थापना गरिएको हो। प्राधिकरणले संघ, प्रदेश र स्थानीय तहको कार्यक्षेत्रभित्रका बचत तथा ऋणको कारोबार गर्ने सहकारी संस्थाको नियमन गर्नेछ। नियम पालना नगर्ने सहकारीलाई कारवाही गर्नेसम्मको अधिकार प्राधिकरणलाई दिइएको छ। कार्यक्रममा राष्ट्रिय सहकारी नियमन प्राधिकरणका पदाधिकारीलाई सपथ गराइएको थियो।"
भूकम्पीय जोखिम न्यूनीकरणमा ध्यान दिन नसक्दा जनधनको क्षति : मन्त्री सिंह,काठमाडौं : उपप्रधान एवं सहरी विकासमन्त्री प्रकाशमान सिंहले भूकम्पबाट हुने क्षति कम गर्न संरचनाहरु भूकम्प प्रतिरोधी बनाउनुपर्नेमा जोड दिएका छन्। सोमबार काठमाडौंमा आयोजित कार्यक्रममा सिंहले राष्ट्रिय भवन संहिताको पूर्ण परिपालना गर्दै भूकम्पबाट हुने क्षति कम गर्न संरचनाहरू भूकम्प प्रतिरोधी बनाउनुपर्नेमा जोड दिएका हुन्। भूकम्पीय जोखिम न्यूनीकरणमा ध्यान दिन नसक्दा र भूकम्प प्रतिरोधी थेग्न नसकेरै भौतिक संरचनाहरु विनाश भएका कारण अथाह जनधनको क्षति हुने गरेको उनको भनाई छ। उनले प्राकृतिक प्रकोपबाट हुने जोखिमलाई ध्यान दिँदै संवेदनशील भूउपयोगको योजनाको कार्यान्वयनमा सबैको हातेमालो जरुरी रहेको उल्लेख गरे। त्यस्तै सिंहले विपद्का घटनाहरुबाट सुरक्षित हुन आवश्यकता अनुसार पूर्वतयारी तथा खोज उद्धार अवस्थामा सुधार गर्नुपर्ने बताए। उनले कानुनको प्रभावकारी कार्यान्वयनका साथै नयाँ योजना तर्जुमा गरेर बस्तीहरूलाई सुरक्षित राख्नुपर्ने धारणा राखे।
"ट्रम्प प्रशासनले धरपडक गरेपछि आप्रवासी आतंकित,बालकालिका स्कुल जान मान्दैनन्,अभिभावक कामविहीन","एजेन्सी : अमेरिकी राष्ट्रपति डोनाल्ड ट्रम्पले कार्यभार सम्हालेलगत्तै धरपडक सुरु गरेपछि त्यहाँ रहेका आप्रवासीहरू आतंकित बनेका छन् । राष्ट्रपति ट्रम्पले अवैधरुपमा बस्दै आएकालाई निष्काशन गर्न सुरु गरेसँगै आप्रवासीहरू आतंकित बनेका हुन् । राष्ट्रपति ट्रम्पले अमेरिकाका हरेक प्रान्तमा अवैध आप्रवासीलाई लक्षित गरी अप्रेसन सुरू गर्न त्यहाँका सुरक्षा निकायलाई निर्देशन दिइसकेका छन् । त्यस्तो निर्देशनलगत्तै अमेरिकी अध्यागमनले पक्राउ परेका आप्रवासीलाई सैनिक जहाजबाट सम्बन्धित मुलुक पठाउन सुरू गरिसकेको छ । योसँगै आप्रवासीका परिवारमा मानसिक तनाव र भय बढेको छ । आप्रवासीमाथिको धरपकडपछि कतिपयका परिवार र बालबालिकाहरूमा डर र चिन्ता बढन थालेको छ । कतिपयका बालकालिकाहरू स्कुल जान छाडेका छन् भने कतिपय काम गर्न समेत जान सकेका छैनन् । समाचार संस्था सीएनएनका अनुसार,शिकागोकोमा बसोबास गर्ने एक आप्रवासी परिवारका दिदीबहिनीहरूले राष्ट्रपति ट्रम्पले पदभार सम्हालेदेखि स्कुल जान छाडेका छन् । उनीहरूका अभिभावक पनि पक्राउ परिने डरले काममा जाँदैनन् । उनीहरू घर सफा गर्ने काम गर्दै आएका थिए । एक गैर नाफा मुलुक संस्थाले उनीहरूको परिवारलाई खाना खुवाउँदै आएको छ । उक्त संस्थाले उनीहरूको घरको ढोकामा खानेकुरा छाडिदिन थालेको छ । उक्त गैरनाफामुलुक संस्थाका अनुसार,पक्राउ पर्ने डरले घरभित्रै बस्ने आप्रवासीहरूको संख्या ठूलो हुनसक्छ । 'पक्राउ पर्ने डरले बालबालिकाहरू विद्यालय जान चाहँदैनन्। उनीहरू डराउँछन्। अमेरिकी शरणार्थी र आप्रवासी समितिकी वरिष्ठ उपाध्यक्ष अन्नामारी बेनाले सीएनएनलाई भनिन्। प्राथमिक विद्यालयका बालबालिकाहरू डरले विद्यालय जान चाहँदैनन् भने आप्रवासीहरूको पछिल्लो अवस्थाकाबारे यसै घटनाले स्पष्ट पार्छ,' उनले भनिन् । शिकागोका आप्रवासी अधिकार समूहहरूले धरपकड गरेको भन्दै ट्रम्प प्रशासनविरुद्ध मुद्दा दायर गरेका छन्।"
देशभक्तिको भावना कमी र माटोको माया नगर्नाले विदेश जाने प्रवृति बढ्यो : प्रचण्ड,"उनले भने, हामी आफैँ धनी, आफैँ आत्मनिर्भर बन्नेबाटो तर्फ प्रेरित गरौं। विदेश पठाउन हतार नगरौं। तेह्रथुम : नेकपा (माओवादी केन्द्र)का अध्यक्ष पुष्पकमल दाहाल प्रचण्डले युवा जनशक्तिमा विदेश पलायन हुने कुरामा अवसरभन्दा पनि दृष्टिकोण मुख्य कारण भएको टिप्पणी गरेका छन्। लसुनेमा धनरूप स्मृति पार्कको उद्घाटन गर्दै अध्यक्ष प्रचण्डले देशभक्तिको भावना कमी, माटोको माया नगर्ने प्रवृत्तिका कारण विदेश जाने प्रवृति बढ्दै बताएका हुन्। मलाई कता कता आज भोलि देशभक्तिको भावना कमि हुँदै गएको होकि ?, आफ्नो माटोप्रतिको प्रेम कमजोर हुँदै गएको होकी ? भन्ने चिन्ता लागेको छ। उनले भने, म आम समुदायलाई अपिल गर्न चाहान्छु। हामी हाम्रा छोराछोरीहरुलाई , हाम्रा सन्ततिहरूलाई देशको माया, माटोको माया हाम्रो प्रकृतिले दिएका साधन स्रोतको सदुपयोग गरेर हामी आफैँ धनी, आफैँ आत्मनिर्भर बन्नेबाटो तर्फ प्रेरित गरौं। विदेश पठाउन हतार नगरौं। प्रचण्डले अहिले अमेरिकामा ट्रम्प राष्ट्रपति बनेपछि एउटै आदेशले हजारौं प्रवासीलाई विस्तापित भएको उल्लेख गरे। उनले भने,विदेशमा पनि टुंग्गो छैन। कहाँ के हुने हो ? अहिले अमेरिकामा ट्रम्प राष्ट्रपति बनेपछि एउटै आदेशले हजारौं प्रवासीलाई विस्तापित गरिँदै छ। कतिबेला हजारौं नेपालीहरु फर्केर नेपाल आउनुपर्ने हो टुंगो छैन। त्यसैगरी, मध्यपूर्वमा पनि कति बेला ठूलो लडाई भएर नेपालीहरु फर्किन पर्ने हो टुंगो छैन। हामीले आफ्नै देशको माटोमा पौरख गरौं। स्रोत र साधनको सदुपयोग गरेर देशमै भविष्य खोज्ने वातावरण तयार गरौं। देश प्राकृतिक साधन स्रोत जनशक्तिको दृष्टिकोणले, नागरिकको मिहनेत र पराक्रमका दृष्टिले अब्बल रहेको बताए। उनले भने, हाम्रो देश साधन स्रोतविहीन देश होइन, हाम्रो देश साधन स्रोतले सम्पन्न देश हो। हाम्रो देश प्राकृतिक साधन स्रोत जनशक्तिको दृष्टिकोणले, मेहनत र पराक्रमका दृष्टिले सबल र क्षमता र साहसकोको दृष्टिकोणले अब्बल मानिस हौं। उनले भने, देशमा भौतिक पूर्वाधारको पनि विकास र सहजता हुँदै गएको छ। तर युवाहरुलाई हामीले किन देशमै राख्न सकेका छैनौं भने देशमा टेक्नोलोजीको विकासमार्फत उत्पादनमा गुणात्मक वृद्धि गर्न सकियोस् भने अर्को दृष्टिकोणको कुरा हो। हामीप्रति देश र माटोप्रतिको माया भए दुःख गरेर भएपनि देशमै बसेर माटोमै रहेका आफै आत्मनिर्भर हुने काम गर्छ। अध्यक्ष प्रचण्डले आफू भ्रष्टाचारकाविरुद्ध सुशासनको पक्षमा, सामाजिक विभेदका विरुद्ध, सामाजिक न्यायका पक्षमा र आर्थिक पछौटेपनका विरुद्ध आर्थिक समृद्धिका पक्षमा अपिल गर्दै देशको पूर्वदेखि पश्चिसम्म विभिन्न कार्यक्रममा सहभागी भैरहेको जानकारी गराए।"
क्यानडा र जापान पठाइदिन्छु भनी ठगी गर्ने दुई जना पक्राउ,काठमाडौं : वैदेशिक रोजगारीमा आकर्षक तलबको प्रलोभनमा पारी क्यानडा र जापान पठाइदिन्छु भन्दै रकम ठगी गरेको अभियोगमा २ जनालाई प्रहरीले पक्राउ गरेको छ। पर्सागढी नगरपालिका३ घर भई काठमाडौं महानगरपालिका३२ बस्ने ३९ वर्षीया शारदा कार्की र गुल्मीको सत्यवती गाउँपालिका१ घर भई काठमाडौं महानगरपालिका८ बस्ने ३० वर्षीय रविन श्रेष्ठ पक्राउ परेका हुन्। पक्राउमध्ये शारदाले क्यानडा पठाइदिन्छु भन्दै ५ जना पीडितहरूबाट ६ लाख ८५ हजार ५ सय रूपैयाँ र रविनले जापान पठाइदिन्छु भन्दै १ जना पीडितबाट २० लाख ५० हजार रूपैयाँ लिई सम्पर्कबिहीन भएको भन्ने पीडितहरूको उजुरीको आधारमा काठमाडौं उपत्यका अपराध अनुसन्धान कार्यालय टेकुले पक्राउ गरेको जनाएको छ। प्रहरीले शारदालाई काठमाडौं टेकुबाट आइतबार र रविनलाई काठमाडौं कालोपुलबाट पक्राउ गरेको हो। शारदालाई आवश्यक अनुसन्धान तथा कारवाहीको लागि जिल्ला प्रहरी परिसर काठमाडौं पठाइएको छ भने रविनलाई वैदेशिक रोजगार विभाग ताहाचल काठमाडौं पठाइएको प्रहरीले जनाएको छ।
"प्रचण्डलाई ओलीको चेतावनी : ६४ सालको जस्तो जमाना छैन, पुरानो भाषा बोलेर जनतालाई आतंकित नबनाउनुस्","काठमाडौं : प्रधानमन्त्री तथा नेकपा एमालेका अध्यक्ष केपी शर्मा ओलीले नेकपा माओवादी केन्द्रका अध्यक्ष पुष्पकमल दाहाल प्रचण्डलाई जनतासमक्ष पुरानो भाषा बोल्न, भ्रम नछर्न चेतावनी दिएका छन्। भक्तपुरको सूर्यविनायक नगरपालिकाको कटुञ्जेस्थित नवनिर्मित प्रशासकीय भवनको आज उद्घाटन गर्दै प्रधानमन्त्री ओलीले अहिले २०६४ सालको जस्तो जमाना नभएको बताएका हुन्। गत शुक्रबार दाङको तुलसीपुरमा आयोजित खबरदारी सभालाई सम्बोधन गर्दै प्रचण्डले सरकार लोकतन्त्रको भावना विपरीत अपादर्शी ढंगले बनेको आरोप लगाउँदै आगामी निर्वाचन २०६४ मा जस्तै भोट दिएर बहुमतमा पुर्याउन आग्रह गरेका थिए। जनताको पक्षमा, सुशासन र समृद्धिको पक्षमा काम गरिरहेको आफ्नो नेतृत्वको सरकार ढालेर सुशासनको डरका नयाँ सरकार बनेको आरोप लगाएपछि एमाले अध्यक्ष ओलीले घृणाको राजनीति छाडेर देश बनाउने विचारमा प्रतिस्पर्धा गर्न आग्रह गरेका हुन्। ओलीले लोकतान्त्रिक प्रणालीमा लोकतान्त्रिक चरित्र चल्ने भएकाले अलोकतान्त्रिक गतिविधि नगर्न चेतावनी दिए। देशलाई एकताको सुत्रमा बाँध्नुपर्छ। राजनीति भनेको विकास र देशको एकताका लागि हुन्छ। गरीबि नियन्तणका लागि हुन्छ। राजनीति भनेको जातको, पहिचानको, घृणाको पनि हुन्छ र ? जात आफ्नो ठाउँमा होला तर त्यसकै नाममा झगडा किन गर्ने ? प्रचण्डको नाम नलिई एमाले अध्यक्षसमेत रहेका ओलीले थपे, हिजैको झल्को आउँछ होला। देशलाई आतंकको बुटमुनि कुल्चिएर राखेको सम्झना आउँछ होला तर ति दिन गए, अब पुरानो भाषा बोल्न छाड्नुस्। जनता तर्सिन्छन् भन्ने छोड्नुस्। ओलीले माओवादीको आतंक र त्रास भएकाले ६४सोझा जनताले जता भन्यो उतै भोट हालेको टिप्पणी गरे। उनले थपे,भ्रम नराख्नुस् अचम्मको कुरा, ६४ को जस्तै भोट दिनुस्, केके गर्छुगर्छु भन्नु भएछ एक ठाउँमा एक जनाले। ए जमाना गयो त्यो। क्याम्पमा लडाकु थिए, आतंक थियो, त्रास थियो। सोझा जनतालाई दुर्बिनले हेर्या हुन्छ, कहाँ भोट लगायो थाहा पाउँछौं हामी पछि ठिक लगाउँछौं भनेर उनीहरूका मान्छे मतपत्रमा छाप लगाएकै ठाउँबाट हेर्थे। तिमी सक्दैनौं म लगाइदिन्छु भनेर समेत भन्थे। सरकार र प्रशासन निरीह हुन्थ्यो, त्यो जमाना अब छैन, गयो त्यो जमाना। प्रधानमन्त्री ओलीले सरकारको विरोध गर्ने नाममा सीमित संख्या भएकाहरुको मोर्चा शक्ति बनाएँ भनेर चेतावनी दिनेहरुको भ्रमबाट मुक्त हुन प्रचण्डलाई आग्रह गरे। ओलीले भने, सरकार अहिले ढल्यो, भरे ढल्यो भनेर कसैले छाति पिट्नु र बिलौना गर्नुको कुनै विकल्प छैन। नेपाली काँग्रेस र नेकपा (एमाले)ले अब देशलाई स्थिरता दिने संकल्प गरिसकेका छन्। यसमा ढुक्क भए हुन्छ। पूर्वप्रधानमन्त्री प्रचण्डले खबरदारी सभामा आगामी निर्वाचनमा माओवादी केन्द्रलाई बहुमत दिन अपिल गरेका थिए। प्रचण्डले भनेका थिए, यो पटक म देशभर अपिल र अनुरोध गर्न म देशव्यापी अभियानमा गएको छु। हामीलाई ६४ मा मत दिनुभएका जनतालाई मेरो अनुरोध छ, आग्रह छ। हामीले हाम्रो गल्ती कमजोरी सच्याउँछौं।तपाईहरुले पनि आफ्नै छोराछोरी त हुन् नी भनेर एकचोटी ६४ मा जस्तै माया गरिदिनुभयो भने बहुमत दिनुभयो भने ८४ मा हामी बहुमतमा आउनेछौं। त्यो बहुमतले यो देशबाट भ्रष्टाचारलाई जरैदेखि उखेलेर फाल्ने छ। सामाजिक विवेधको अन्त्य गर्नेछ, न्याय स्थापित गर्नेछ। तपाईहरुले जनयुद्धमा साथ दिनुभयो। शान्ति प्रक्रियामा साथ दिनुभयो। अब भ्रष्टाचारविरुद्ध सामाजिक न्याय र आर्थिक समृद्धिको यो अभियानमा साथ दिनुहोस्। अब सुशासन सामाजिक न्याय र आर्थिक समृद्धिको लडाईमा तपाईंहरुको साथ चाहियो।"
प्रधानमन्त्री ओलीले किन बोलाए सत्तारूढ दलहरूको बैठक ?,"प्रतिनिधि सभा र राष्ट्रिय सभाको हिउँदे अधिवेशन आगामी माघ १८ गते शुक्रबारबाट सुरु हुँदैछ। काठमाडौं : प्रधानमन्त्री एवम् एमाले अध्यक्ष केपी शर्मा ओलीले सत्तारूढ दलहरूको बैठक बोलाएका छन्। प्रधानमन्त्री ओलीले आज साँझ ५ बजे बालुवाटारमा बस्ने गरी बैठक बोलाएको प्रधानमन्त्रीका प्रेस संयोजक प्रकाश सिलवालले जानकारी दिए। उनका अनुसार समसामयिक राजनीति, हिउँदे अधिवेशन, संसदमा लगिने विधेयकलगायतका विषयमा छलफल केन्द्रित हुनेछ। सरकारमा अहिले नेकपा एमाले, नेपाली कांग्रेस, जनता समाजवादी पार्टी (जसपा), नागरिक उन्मुक्ति पार्टी, लोकतान्त्रिक समाजवादी र जनमत पार्टी सहभागी छन्। प्रतिनिधि सभा र राष्ट्रिय सभाको हिउँदे अधिवेशन आगामी माघ १८ गते शुक्रबारबाट सुरु हुँदैछ। उक्त दिन प्रधानमन्त्रीसहित प्रमुख शीर्ष नेताले सम्बोधन गर्दैछन्। सरकारले ल्याएको अध्यादेशको विषयमा विपक्षी दलले विरोध गरेपनि सत्तारुढ दलले भने नागरिकलाई छिटो सेवा दिन र अर्थतन्त्र चलायमान बनाउन अध्यादेश ल्याइएको बताउँदै आएका छन्। सत्तासीन कांग्रेस र एमालेले सरकारद्वारा हालै जारी अध्यादेशबारे पार्टीका सांसदहरूलाई विज्ञ बोलाएर संसदीय दलमा जानकारी गराएको छ। सरकारको सिफारिसमा राष्ट्रपति रामचन्द्र पौडेलले हालै पाँचवटा अध्यादेश जारी गरेका थिए। संसदलाई छलेर अध्यादेश ल्याइएको भन्दै केही नेताहरूले असन्तुष्टि जनाएपछि कांग्रेसले पार्टीका सांसदलाई अध्यादेशका विषयवस्तुबारे आइतबार जानकारी गराएको थियो। पार्टीका केही सांसदले आलोचना गर्न थालेपछि कांग्रेस सभापति शेरबहादुर देउवाले संसद्मा अध्यादेशका पक्षमा उभिन सांसदलाई निर्देशन दिएका छन्।"
ओलीले भने : मैले हाच्छ्युँ गरेको देख्यो भने आइसीयूमा बसेको फोटो आइहाल्छ तर त्यस्तो आस नगर्नू,"प्रधानमन्त्री ओलीले पूर्व सहमतिअनुसार अहिले आफूले काँग्रेसबाट पूराका पूरा साथ पाएको र भोलि काँग्रेस नेतृत्वको सरकारलाई पनि एमालेले पूराका पूरा साथ दिने स्पष्ट पारे। भक्तपुर : प्रधानमन्त्री केपी शर्मा ओलीले दुई ठूला दलको सहकार्यमा रहेको अहिलेको सरकारले विकास र स्थिरताको बलियो आधार तयार गरेरै छाड्ने प्रतिबद्धता जनाएका छन्। भक्तपुरको सूर्यविनायक नगरपालिकाको कटुञ्जेस्थित नवनिर्मित प्रशासकीय भवनको आज उद्घाटन गर्दै प्रधानमन्त्री ओलीले सत्ताको खिचातानीमा मात्रै केन्द्रित हुने प्रवृत्तिबाट देशलाई मुक्त बनाउँदै दुई दलले स्थिरता दिने संकल्प गरिसकेको बताएका हुन्। सरकार अहिले ढल्यो, भरे ढल्यो भनेर कसैले छाती पिट्नु र बिलौना गर्नुको कुनै विकल्प छैन। नेपाली काँग्रेस र नेकपा (एमाले)ले अब देशलाई स्थिरता दिने संकल्प गरिसकेका छन्। यसमा ढुक्क भए हुन्छ। प्रधानमन्त्री ओलीले आफूलाई रुघाखोकी लागेको समयमा अस्पतालको आइसीयुमा रहेका बेलामा तस्बिर सार्वजनिक गरेर भ्रम फैलाइएकामा टिप्पणी गर्दै उनले भने, मलाई रूघाखोकी लागेको थियो अहिले पनि निको भइसकेको छैन। एन्टीबायोटिकले अलि कमजोर बनाएको छ तर हाच्छ्युँ गरेको देख्यो भने आइसीयुकक्षकमा बसेको फोटो आइहाल्छ। खोक्न पाएको छैन, आइसीयूमा बसेको देखाउँछन्। जे आशामा साथीहरुले आइसीयुमा देखाउँछन् त्यता पुगिहाल्ने बेला भएको छैन। राजतन्त्रका पालामा शासन टिकाउनका लागि मरिमेट्दा विकास राम्ररी हुन नसकेको र लोकतन्त्रयताका विकास निर्माणको गति बेग्लै भएको बताए। सरकार अहिले ढल्यो, भरे ढल्यो भनेर कसैले छाती पिट्नु र बिलौना गर्नुको कुनै विकल्प नभएको उनको भनाई छ। अब नेपालमा विकासको क्रममा अगाडि बढेको छ। जो भए पनि विकास भइहाल्छ भन्ने कुरा सही होइन। राम्रो प्रणाली नभईकन विकास हुँदैन। काम गर्ने खालको पार्टी सरकारमा नभएर विकास हुँदैन। देश साँच्चै अप्ठ्यारोमा परेकाले दुई ठूला दलको सहकार्यमा देशलाई एकताबद्ध बनाउँदै सरकारले विकासको अगुवाइ गर्नेछ। सरकार अहिले ढल्यो, भरे ढल्यो भनेर कसैले छाती पिट्नु र बिलौना गर्नुको कुनै विकल्प छैन। नेपाली काँग्रेस र नेकपा (एमाले)ले अब देशलाई स्थिरता दिने संकल्प गरिसकेका छन्। यसमा ढुक्क भए हुन्छ। प्रधानमन्त्री ओलीले पूर्व सहमतिअनुसार अहिले आफूले काँग्रेसबाट पूराका पूरा साथ पाएको र भोलि काँग्रेस नेतृत्वको सरकारलाई पनि एमालेले पूराका पूरा साथ दिने स्पष्ट पारे। उनले संसदको हिउँदे अधिवेशनलाई कानुन निर्माणका व्यापक काम दिने पनि जनाउँदै सहमति भए छिट्टै संविधान संशोधन हुने र सहमति नभएमा केही समय लाग्ने स्पष्ट पारे। उनले भने, मलाई रुघाखोकी लागेको थियो अहिले पनि निको भइसकेको छैन। एन्टीबायोटिकले अलि कमजोर बनाएको छ तर हाँच्छ्यू गरेको देख्यो भने आइसियुकक्षकमा बसेको फोटो आइहाल्छ। खोक्न पाएको छैन, आइसियुमा बसेको देखाउँछन्। जे आशामा साथीहरुले आइसीयूमा देखाउँछन् त्यता पुगिहाल्ने बेला भएको छैन। प्रधानमन्त्री ओलीले सरकारको विरोध गर्ने नाममा सीमित संख्या भएकाहरुको मोर्चा शक्ति बनाएँ भनेर चेतावनी दिनेहरुको भ्रमबाट मुक्त हुन प्रचण्डलाई आग्रह गरे। प्रधानमन्त्री ओलीले नयाँ भवनलाई सदुपयोग गरेर अझ सहज र सरलताका साथ जनतालाई सेवा पुग्ने र आगामी योजनाबद्ध विकास बन्ने विश्वास व्यक्त गर्दै सोझा जनतालाई आतंकको छायाँमा राखेर चुनाव जित्ने जमाना सकिएकाले लोकतान्त्रिक अभ्यासबाट एकताबद्ध भएर अघि बढ्न आग्रह गरे।"
अन्तरिक्षबाट यस्तो देखियो प्रयागराजको महाकुम्भ मेला,"काठमाडौं : नासाका अन्तरिक्षयात्री डोनाल्ड पेटिटले हालै अन्तर्राष्ट्रिय अन्तरिक्ष स्टेसन (आइएसएस)बाट खिचिएका महाकुम्भ मेलाको तस्बिरहरू साझा गरेका छन्। सामाजिक सञ्जाल एक्समा गरिएको आफ्नो पोस्टमा पेटिटले टिप्पणी गरेका छन्, २०२५ महाकुम्भ मेला गंगानदी तीर्थयात्रा आइएसएसबाट रातको समयमा । संसारको सबैभन्दा ठुलो मानव जमघट निकै उज्यालो छ। प्रयागराजमा चलिरहेको महाकुम्भ मेलामा धार्मिक उत्सवको पहिलो १४ दिनमा नै ११ करोडभन्दा बढी मानिस सहभागी भइसकेका छन्। यसले महाकुम्भलाई विश्वको सबैभन्दा ठूलो आध्यात्मिक जमघटको रूपमा चिनाएको छ। प्रत्येक १२ वर्षमा हुने यस कार्यक्रमले सन् २०२५ फेब्रुअरी २६ मा यसको समापन नभएसम्म ठुलो भिडलाई आकर्षित गर्न जारी राख्ने अपेक्षा गरिएको छ। तीर्थयात्रीहरू गंगा, यमुना र सरस्वती (अहिले लोप भएको) नदीहरूको संगमस्थलमा पाप पखाल्ने र मोक्षको बाटो खोल्ने विश्वास गरिएको अनुष्ठानिक स्नानका लागि यात्रा गर्छन्। यो पवित्र स्नान सनातन धर्ममा निहित पर्वको आध्यात्मिक महत्त्वको केन्द्रविन्दु हो। यो जमघट खगोलीय पंक्तिबद्धताको समयमा हुन्छ जसले आध्यात्मिक शुद्धीकरण र भक्तिका लागि दुर्लभ र शुभ अवसर सिर्जना गर्छ। उत्सव जारी रहँदा अधिकारीहरूले जनवरी २९ को मौनी अमावश्यका लागि व्यापक तयारी गरिरहेका छन्। उक्त दिन अझै ठुलो भिडको अपेक्षा गरिएको छ। यस अवधिमा अनुमानित ४५ करोड आगन्तुकको अपेक्षित उपस्थितिले भारतका लागि एक ऐतिहासिक अवसर बनाउनेछ।"
प्री ओपन सेसनमा नेप्से परिसूचक सामान्य अंकले घट्यो,काठमाडौं : साताको दोस्रो सेयर कारोबार दिन सोमबार प्रि ओपन सेसनमा नेप्से परिसूचक सामान्य अंकले घटेर बन्द भएको छ। प्रि ओपन सेसनमा नेप्से परिसूचक १६३ अंकले घटेर २६४२३० विन्दुमा पुगेको छ। यो समयमा ६५ स्क्रिप्सको १५ हजार ६२१ कित्ता सेयर १ करोड ५ लाख ७२ हजार ५४० रुपैयाँमा खरिदबिक्री भए। कारोबारमा आएकामध्ये २८ वटा स्टक्सको मूल्य बढ्दा २८ वटाकै घट्यो। बाँकी ५ स्टक्सको मूल्य भने स्थिर रह्यो।
"भटमासको कच्चा तेल २४ अर्बको आयात, प्रशोधित तेल १९ अर्बको निर्यात","काठमाडौं : केही वर्षअघि निर्यातको उत्कृष्ट १० मा प्रशोधित पाम तेलले लामो समय ओगट्दै आएको थियो। कुल निर्यातको सबैभन्दा बढी हिस्सा नै यसले ओगट्थ्यो। गत वर्षसम्म पाम तेलको निकासीले नेपालको समग्र निर्यात व्यापारमा सुधार आएको थियो। तर, भारत सरकारले यस्ता वस्तुको आयातमा व्यापार नीति खुकुलो बनाएपछि नेपालबाट निर्यात सुस्ताएको हो। अहिले सबैभन्दा बढी निर्यात हुने पहिलो सूचीमा प्रशोधित भटमासको तेल भएको भन्सार विभागले सार्वजनिक गरेको चालु आर्थिक वर्षको ६ महिनाको तथ्यांकमा उल्लेख छ। उक्त तथ्यांकअनुसार चालु आर्थिक वर्षको ६ महिनासम्ममा १८ अर्ब ९१ करोड रुपैयाँ बराबरको निर्यात गर्न सफल भएको छ। यो गत आवको सोही अवधिको भन्दा धेरै बढी हो। गत आवको सोही अवधिमा ४२ करोड रुपैयाँको मात्रै निर्यात भएको थियो। यद्यपि अझै पनि नेपालमा भटमासको तेल उत्पादनका लागि स्वदेशी कच्चापदार्थ पर्याप्त छैन। अधिक कच्चापदार्थ आयात गरेरै त्यसमा २० प्रतिशत मूल्य अभिवृद्धि अर्थात भ्यालुएड हुने गरी अन्ततः प्रशोधित भटमासको तेल निकासी भइरहेको छ। यसअनुरूप नेपालले सोही अवधिमा भटमासको कच्चा तेल २४ अर्ब ३७ करोडको आयात गरेर प्रशोधनमार्फत बल्ल १९ अर्ब आसपास निर्यात गर्न सकेको तथ्यांकमा देखिन्छ। यसैगरी बढी निर्यातको दोस्रो सूचिमा सेन्थेटिक यार्न रहेको छ। गत आवको ६ महिनामा ५ अर्ब ७० करोड निर्यात भएको सेन्थेटिक यार्न यसवर्ष २०४ प्रतिशतले वृद्धि भएर ६ अर्ब ८६ करोड रुपैयाँ बराबरको भयो। यसैगरी नेपालको उनीको गलैंचा भन्नेबित्तिकै धेरै विकसित मुलुकहरू आकर्षित हुने गरेका छन्। अझ दशकअघि निर्यातको आधा हिस्सा ओगड्ने अहिले भने ह्वात्तै घटेको व्यवसायीहरू गुनासो गर्छन््। यद्यपि उनीको गर्लैचा कार्पेट निर्यातित वस्तुमध्ये उत्कृष्ट ३ मा पर्न सफल भएको छ। जुन चालु आवको पुससम्ममा ५ अर्ब ६१ करोड रुपैयाँको विदेशमा बिक्री गर्न सफल भयो। जबकी गत आवको सोही अवधिमा ५ अर्ब २३ करोड निर्यात भएको थियो। उक्त वस्तुको वार्षिक निर्यात ७२७ प्रतिशतले वृद्धि भएको छ। बढी निर्यातको चौथो सूचीमा सूर्यमुखीको प्रशोधित तेल रहेको छ। यो आवको पुससम्म ४ अर्ब ९८ करोड रुपैयाँको निर्यात भयो। यो निर्यात गत आवको सोही अवधिको तुलनामा ३२२० प्रतिशत अधिक हो। किनभने गत आव १५ करोड रुपैयाँको मात्र निर्यात भएको थियो। यसैगरी नेपालको पूर्वी क्षेत्रमा अधिक उत्पादन हुने अलैंची उत्कृष्ट निर्यातको पाँचौं स्थानमा रहेको छ। गत वर्ष ३ अर्ब ९१ करोडको निर्यात भएको अलैंची यसपटक १६८८ प्रतिशतले बढेर ४ अर्ब ५७ करोड रुपैयाँको निकासी भयो। नेपालले उत्पादन गरेका कपडाले पनि क्रमशः बजार लिन खोजेको छ। निर्यातको छैठौं स्थानमा रहेको तयारी कपडाको निर्यात ४ अर्ब ३८ करोड रुपैयाँको भएको छ। जबकी गत आव ४ अर्ब ६७ करोड रुपैयाँको भएको थियो। यसैगरी बढी निर्यात हुने सातौंमा प्लाइउड छ। जसको निर्यात ४ अर्ब २५ करोड बराबरको भएको छ। यो गत आवकोभन्दा २०२५ प्रतिशत बढी हो। यससँगै, बढी निर्यात हुने वस्तुमा क्रमशः फलामे पाता ४ अर्ब ८ करोडको, फलफूलको जुस ३ अर्ब ४५ करोड र चिया ३ अर्ब १७ करोड रूपैयाँको निर्यात भएको छ। यता नेपालले आयात गर्ने वस्तुमध्ये सबैभन्दा बढी हिस्सा सधैं पेट्रोलियम पदार्थकै छ। चालु आवको ६ महिनासम्म सबैभन्दा बढी डिजेल ५४ अर्ब ३५ करोड, पेट्रोल ३२ अर्ब १५ करोड, एलपी ग्यास २९ अर्ब ८० करोड रुपैयाँ बराबरको आयात भएको छ। तर यसवर्ष आयातित डिजेलको आकार १८२ प्रतिशतले घट्दा राजश्व पनि ४ प्रतिशतले कमी आएको छ। डिजेलबाट मात्रै मुलुकले २४ अर्ब २६ करोड राजश्व उठाएको छ। यस्तै पेट्रोल आयातवापत २१ अर्ब १० करोड र ग्यासबाट ५ अर्ब ५६ करोड रुपैयाँ भन्सार राजस्व संकलन गरेको छ। बढी राजस्व उठाउने वस्तु पनि यिनै हुन्। यसैगरी बढी आयात हुने अन्य वस्तुमा चौथोमा शुद्ध फलाम २५ अर्ब ७२ करोड आयात गर्दा ५ अर्ब ६ करोड राजश्व उठ्यो। यसैगरी क्रमशः पाँचौंमा भट्मासको तेल कच्चा २४ अर्ब ३७ करोड आयात गर्दा १ अर्ब ३० करोड सरकारले राजस्व संकलन गयो। यसैगरी तयारी कपडा २२ अर्ब १० करोडको, एचआर सिट २१ अर्ब २२ करोड, मोबाइल टेलिफोन १७ अर्ब ८५ करोड, अन्य एलोपेथिक औषधि १५ अर्ब ४३ करोड र सूर्यमुखीको कच्चा तेल १३ अर्ब ५७ करोड रुपैयाँ बराबरको आयात भएको छ। चालू आर्थिक वर्षमा वस्तु आयात ८ खर्ब २२ अर्ब ३७ करोड रूपैयाँ र निर्यात ९८ अर्ब ७९ करोड रुपैयाँ बराबरको भएको छ। जबकी गत आर्थिक वर्षको पुस मसान्तसम्म कुल वस्तु आयात ७ खर्ब ६८ अर्ब १७ करोड रुपैयाँ र निर्यात ७४ अर्ब ९७ करोड रूपैयाँको भएको थियो। यसअनुरूप गत आर्थिक वर्षको तुलनामा आयातमा ७०६ प्रतिशतले वृद्धि तथा निर्यातमा ३१७८ प्रतिशतले वृद्धि भएको छ। यसअवधिमा भएको आयातबाट भन्सार विभागले चालु आर्थिक वर्ष २०८१८२ को पुस मसान्तसम्म २ खर्ब २६ अर्ब ४७ करोड राजस्व संकलन गरेको छ। यो रकम वार्षिक लक्ष्य ५ खर्ब ८२ अर्ब ६७ करोडको ३८८७ प्रतिशत र पुस महिनासम्मको लक्ष्य २ खर्ब ८० अर्ब ३९ करोडको ८०७७ प्रतिशत हो। गत आर्थिक वर्षको सोही अवधिको तुलनामा यस आर्थिक वर्षमा राजस्व संकलनमा १०९३ प्रतिशतले वृद्धि भएको छ। अर्धवार्षिक राजस्व संकलनलाई शीर्षकगत रूपमा हेर्दा सबैभन्दा बढी भन्सार महसुल (पूर्वाधार करसमेत) १ खर्ब ९ अर्ब २१ करोड रहेको छ। जुन कुल राजस्व संकलनको ४८२२ प्रतिशत हो। त्यसैगरी, मूल्य अभिवृद्धि करबाट ९३ अर्ब १७ करोड रुपैयाँ (४११४ प्रतिशत), अन्तशुल्कबाट २२ अर्ब ५९ करोड रुपैयाँ (९९७ प्रतिशत) र हरित करबाट १ अर्ब ४८ करोड रूपैयाँ (०६५ प्रतिशत) राजस्व संकलन भएको छ। समग्रमा हेर्दा पुस मसान्तसम्मको लक्ष्यको तुलनामा राजस्व संकलन सन्तोषजनक देखिए पनि वार्षिक लक्ष्य हासिल गर्न थप प्रयास आवश्यक भएको भन्सार विभागले महसुस गरेको छ। अझ भन्सार विभागको प्रत्यक्ष अनुगमनबाट पुस मसान्तसम्म ४६ करोड ६६ लाख रुपैयाँ थप राजस्व असुली भएको जानकारी दिएको छ।"
"बाख्रा मात्र फर्के, फुपूभदैनी जंगलमा मृत भेटिए","अछाम : ढकारी गाउँपालिका८ की ईसरा र सरस्वती खडका शुक्रवार बाख्रा लिएर जंगल तिर गए। खाना खाएर नुहाइ धुवाइ गर्ने र बाख्रा पनि चराउने भन्दै उनीहरू षोडशा सामुदायिक वनतिर लागे। शनिवार कमलबजारमा हुने राष्ट्रपति रनिङ शिल्ड हेर्ने फुपू भदैनीको सल्लाह थियो। तर, शुक्रबार दिउँसो ३ बजे बाख्रा घर फर्किए। गोठालो गएकी १५ वर्षीया फुपू सरस्वती र १४ वर्षीया भदैनी ईसरा भने फर्केनन्। दिउँसो बाख्राले खेतमा गहुँ खाए, मृतक ईसराकी आमा कमलाले भनिन्,गोठाली गएकी कता हराइन् बाख्राले सरु खाए भनेर कराएँ। त्यही डरले आज घर आइनन् भन्ने लाग्यो। पछिल्लो दिनसम्म पनि नआएपछि पोइल गई होली लाग्यो। इसराको विगत एकडेढ वर्षदेखि एकजना केटासँग फोनमा कुरा हुने गरेको जानकारी परिवारलाई थियो। उनका परिवारका सदस्यले केटालाई फोन गरे। फोनमा केटाले आफूले बिहे गरेर नल्याएको र त्यही कतै खोज्नु भनेर फोनमा भनेपछि उनीहरूले खोजी गर्न थाले। बाख्रा चराउन लिएको वनतिर खोजी गर्नेक्रममा वडा नम्बर १ को षोडशा सामुदायिक वनको छिर्ने ओढारमा मृत अवस्थामा भेटिएका हुन्। मृत भेटिएको खबर शनिबार साँझ ६ बजेतिर प्रहरीलाई सूचना प्राप्त भएको थियो। दुवै जना मृत अवस्थामा फेला पर्नु घटना शंकास्पद रहेको आफन्तले बताएका छन्। दुवै जनाको यसरी रहस्यमय मृत्युको खबरले गाउँ नै स्तब्ध भएको पूर्ववडाध्यक्ष लालबहादुर भण्डारीले जानकारी दिए। उनले भने, दुवैको एकै प्रकृतिबाट कसरी मृत्यु हुनसक्छ, ? दुवैको मृत्यु भवितव्य हुनै सक्दैन। भीरबाट खसेर मृत्यु भएको होइन। हत्याको आशंका छ। निष्पक्ष अनुसन्धान हुनुपर्छ। शंकास्पद व्यक्तिको नाम मृतकका परिवारले प्रहरीलाई दिएको भण्डारीले बताए। ढकारी गाउँपालिकाका उपाध्यक्ष नेत्रकला शाहीले घटनास्थलको अवस्था हेर्दा भीरबाट खसेर मृत्यु भएको जस्तो नरहेको बताइन्। उनले भनिन्, त्यस्तो भीर नै छैन त्यहाँ। कसैले हत्या गरेर त्यो ठाउँमा लगेर फालेको जस्तो देखिन्छ। दुवैको अगाडी र पछाडिको भागमा चोट लागेको छ। हुन त प्रहरीको अनुन्धानपछि घटनाको वास्तविकता आउला। घटनास्थलमा दुई थान मोबाइल फेला परेको प्रहरी नायव उपरीक्षक डीएसपी ईश्वरीप्रसाद भण्डारीले बताए। दुई थान मोबाइल मृतक किशोरीको रहेको डीएसपी भण्डारीले जानकारी दिए। उनले भने, दुई जनाको मृत्यु भएको छ, आफन्तलाई हत्या हो भन्ने लाग्नु स्वाभाविक नै हो। यर्थाथ के हो अनुसन्धानपछि आउँछ। कोहलपुरबाट तालिम प्राप्त कुकुर ल्याएर घटनाको अनुसन्धान गरेका छौं। घटनास्थलबाट दुई थान मोबाइल भेटिएको छ। मृतकको टाउको र मुखमा चोट लागेको उनले बताए। शव पोष्टमार्टमका लागि जिल्ला अस्पताल मंगलसेन ल्याइएको भण्डारीले बताए। मृतक दुवै कमलबजार नगरपालिकाको विद्या प्रवोधन माविमा ७ र ८ कक्षामा अध्ययनरत थिए। मृतक दुवैका वुवा भारतमा रोजगारी गर्छन्।"
अन्नपूर्णसँग अरोमा टीको सहकार्य,"काठमाडौं : अन्नपूर्ण मिडिया नेटवर्कसँग अरोमा प्याकेजिङ इन्डिस्ट्रीले सहकार्य गरेको छ। सोमबार तीनकुनेस्थित अन्नपूर्ण मिडिया नेटवर्कको हेडक्वार्टरमा आयोजित एक समारोहमा सहकार्य सम्झौता भएको हो। सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत, मार्केटिकका विशाल कौरी र अरोमा प्याकेजिङ इन्डिस्ट्रीका प्रबन्ध निर्देशक राजेश गुप्ताले हस्ताक्षर गरेका थिए। अरोमा प्याकेजिङले अर्थोडक्स् टिमा ग्रिन टि, ब्ल्याक टि, गोल्डेन टि, ह्वाईट टि, स्पेशालिटी टि सहित सिटीसी चिया उत्पादन गरि बिक्री वितरण गर्दै आइरहेको छ। पछिल्लो समय अन्नपूर्ण मिडियाले गरेको ब्रान्डिङसहित प्रमोशनले हामीलाई आकर्षित गर्यो अरोमा प्याकेजिङ इन्डिस्ट्रीका प्रबन्ध निर्देशक राजेश गुप्ताले भने त्यही भएर हाम्रा उत्पादनहरूले पनि त्यही अनुरुपको बान्डिङ र प्रमोशन पाउने देखेर हामीले सहकार्य गरेका हौं। अरोमाको इलाममा आफ्नै चिया बगैँचा रहेको छ। स्वदेशदेखि विदेशसम्मलाई लक्षित गरेर अन्नपूर्णले मिडिया उद्योगमै नयाँ टेण्ड्रको सुरुवात गरी मुलुकभित्रका व्यवसायीहरूलाई प्रोत्साहन समेत गरिरहेको उनले सुनाए। अरोमा टि फ्रान्स, जर्मनी, चाइना, अरब मुलुक, भारत, अष्टेलिया लगायतका देशहरुमा निर्यात भइरहेका छ।"
साउदीको रियादमा मनाइयो सोनाम ल्होसार,"साउदी : नेपाल तामाङ घेदुङ प्रवास शाखा साउदी अरेबियाले मञ्जुश्री संवत २८६१ औं (डुल सापुख्री) गरुड सोनाम ल्होसार तथा बृहत सांस्कृतिक कार्यक्रम भव्यताका साथ मनाएको छ । शुक्रबार रियाद शहरको एक्जिट ९ मा नेपाली राजदूत डानरेश विक्रम ढकालको प्रमुख आतिथ्यमा कार्यक्रम सम्पन्न भएको हो। लामाद्वारा मन्त्रोउच्चारणसहित भगवान बुद्धको प्रतिमामा पूजा गरेर सुरू गरिएको कार्यक्रममा राजदूतलगायत अन्य अतिथीले संयुक्तरुपमा दिप प्रज्वलन गरेका थिए । मुसा,गाई,बाघ,खरायो, ड्रागन (मेघ), सर्प, घोडा, भेडा, बाँदर, चरा, कुकुर र सुँगुर गरी १२ वर्गमा सोनाम ल्होसारलाई विभाजन गरिएको यस पर्वलाई खरायो वर्षलाई बिदाइ गरी डुल सापुख्री वर्षलाई स्वागत गरिएको हो। कार्यक्रममा बोल्दै नेपाली राजदूत डाढकालले साउदी अरेबियामा विभिन्न क्षेत्रमा कार्यरत रहेका नेपालीहरूले जानेको ज्ञान सीपलाई देश निर्माणमा सदुपयोग गर्न आग्रह गर्दै साउदीमा रहेका नेपाली समुदायको हकहितको लागि दूतावास सदैव तत्पर रहेको बताए। उनले साउदीमा काम गर्दा देशको कानुनी,नियमको पालना गर्नुपर्नेमा जोड दिए। उनले कामदार पठाएका मेनपावरले पनि रकमको लागि मात्रै नभइ आफ्नो कर्तव्य पूरा गर्नुपर्ने बताए। बैदेशिक रोजगारीको क्रममा २००२ देखि २०२४ सम्म मृत्यु भएका नेपालीका परिवारलाई साउदी निकायसँग समन्वय गरि इन्सुरेन्स (गोसी) रकम उपलब्ध गराउन महत्वपूर्ण योगदान गरेको भन्दै दूतावासका प्रथम सचिव टीकाराम तिमल्सिना उपाध्यलाई सम्मान गरिएको थियो। यसैगरी साउदीमा अलपत्र परेका नेपालीको उद्धार कार्यमा सहयोग गर्ने सामाजिक व्यक्तित्व यम तमु तथा खेमराज भट्ट पनि सम्मानित भएका थिए। घेदुङ प्रवास शाखाका अध्यक्ष रुपक वाईबाको सभापतित्वमा सम्पन्न कार्यक्रममा तामाङसहित नेपालका विविधता झल्कने सांस्कृतिक प्रस्तुतिहरू प्रस्तुत गर्नुको साथै गायक रोज मोक्तान तामाङ र सेलो गायिका सुमिना लो तामाङको बेजोड प्रस्तुति रहेको थियो । शाखाले २०१७ देखि साउदीमा सोनाम ल्होसार मनाउँदै आएको छ। अध्यक्ष वाईबाले प्रवासमा पनि मौलिक संस्कृतिको संरक्षण र प्रचार प्रसारका लागि कार्यक्रम आयोजना गर्नुको साथै ऐतिहासिक र सांस्कृतिक महत्व राख्ने भाक्पा नृत्य प्रदर्शन गरिएको बताए।"
तेह्रथुम पुगे प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड तेह्रथुम पुगेका छन्। सोमबार बिहान माओवादी केन्द्रका उपमहासचिव वर्षमान पुन अनन्तलाई साथमा लिएर अध्यक्ष प्रचण्ड हेलिकोप्टरबाट तेह्रथुम पुगेका हुन्। त्यहाँ पुगेर अध्यक्ष प्रचण्डले लालीगुराँस२ चो:लुङ पार्क तथा संग्रहालयको अवलोकन गरेका छन्। त्यहाँबाट उनी प्रधानमन्त्री केपी शर्मा ओलीको जन्मथलो आठराई जाने कार्यक्रम छ। प्रचण्ड आज र भोलि दुई दिन तेह्रथुमका विभिन्न स्थानमा आयोजित कार्यक्रममा सहभागी हुनेछन्।
"पत्रकारिता व्यवस्थित, मर्यादित र अनुशासित हुनुपर्छ : गृहमन्त्री","काठमाडौं : गृहमन्त्री रमेश लेखकले पत्रकारिता लोकतन्त्रको वाहक र संरक्षक भएको बताएका छन्। सोमबार सिंहदरबारस्थित गृह मन्त्रालयमा नेपाल पत्रकार महासंघका नवनिर्वाचित पदाधीकारीहरूलाई बधाई दिँदै गृहमन्त्री लेखकले पत्रकारिता लोकतन्त्रको धर्ममिटर पनि भएको बताएका हुन्। 'हाम्रो संविधानले पूर्ण प्रेस स्वतन्त्रताको ग्यारेन्टी गरेको छ,'मन्त्री लेखकले भने,'स्वतन्त्र, व्यवसायिक,निष्पक्ष पत्रकारिताको वातावरण सरकारले सुनिश्चित गर्छ ।'उनले कुनै पनि तवरले पत्रकारिताको स्वतन्त्रता र व्यवसायिकतामाथि र निष्पक्षरुपले कलम चलाउन पाउने,बोल्ने पाउने सञ्चारगृह र सञ्चारकर्मीको आधारभूत अधिकारको सुनिश्चितता हुने विश्वास दिलाए। पत्रकारिता पनि मर्यादित,व्यवस्थित र सत्यमा आधारित हुनुपर्नेमा मन्त्री लेखकले जोड दिए। 'कपोकल्पित समाचारहरू सम्प्रेषण गर्ने, समाजमा अनावश्यक खालको भ्रमहरू सिर्जना गर्ने, व्यक्ति, समाज र समुदायको चरित्रहत्या गर्ने लगायतका गतिविधिबाट आफू र सञ्चारगृह जोगाउन तपाईहरूलाई आग्रह गर्दछु,'मन्त्री लेखकले भने,'त्यस्ता गतिविधि बढ्यो भने समग्र सञ्चार जगतप्रतिको विश्वास कमजोर हुन्छ ।'"
सांसदको कोड अफ कन्डक्ट !,"संसद् जनताको समस्या बोल्ने, समाधान गर्न नीति नियम बनाउने र सरकार बनाउने थलो हो। जहाँ सत्तापक्ष र प्रतिपक्ष वादविवाद तर्कवितर्क, खण्डनमण्डन, सहमतिअसहमति व्यक्त गर्दै संविधान नियम, कानुन र ऐनको खेल खेल्छन्। खेलको नियम बनाउँछन् र देशको भाग्य र भविष्यको रेखा कोर्छन्। मेट्छन् र हेर्छन्। यी सब घटना, परिघटना सरकार बनाउने, सरकार भत्काउने सबै प्रक्रिया देशको कानुनसम्मत भएर गर्छन्। कानुनसम्मत नभएको विषय अदालत पुग्छ र अदालतले न्याय निरूपण गर्छ। शक्ति सन्तुलनका लागि व्यवस्थापिका, कार्यपालिका र न्यायपालिकाको अवधारणाअन्तर्गत फ्रेन्च दार्शनिक मन्टेस्क्युको शक्ति पृथकीकरणको सिद्धान्त अवलम्बन गरिएको हुन्छ। शक्ति पृथकीकरण एउटै निकाय वा व्यक्तिमा शक्ति केन्द्रित गरिनु हुँदैन भन्ने सिद्धान्त हो। स्वेच्छाचरिता र तानाशाही तन्त्रलाई अन्त्य गर्न राज्यका तीन अंगको परिकल्पना गरिएको हो। यी तीन अंगमध्ये व्यवस्थापिका संसद् र त्यसको मर्यादा आजको विश्लेश्य विषय छ। संसद् जनप्रतिनिधिको सर्वाेच्च स्थल हो। जहाँ सबै किसिमका सांसदहरू देशको विभिन्न भूभाग र संस्कृति, परम्परा र परिवेशबाट आएका हुन्छन्। जहाँ पुरुष महिला, कम उमेरका बढी उमेरका अनुभवी र अनुभवहीन पनि हुन्छन्। थरीथरीका भेष, भूगोल र भाषाको प्रतिनिधित्व हुन्छ। जहाँ हर राष्ट्रिय विषयमा बहस हुँदा संवेदनशीलता आवश्यक हुन्छ। भाषाका कारण, संस्कृतिको कारण, भूगोलको कारण, लवजको कारण कहीँ कसैलाई चोट लाग्छ कि अमर्यादा हुन्छ कि भनेर बच्नुपर्ने हुन्छ। संसद्मा प्रतिनिधित्वका हिसाबले, कानुनी रूपमा सबैको मर्यादा बराबरी भए पनि संस्कार चलनचल्ती अनुभव र योगदानका हिसाबले राष्ट्रका लागि गहन र गुरुत्तर भूमिका निर्वाह गरेका व्यक्तिहरू पनि हुन्छन्। उनीहरूको मर्यादा, सम्मान र अनुभवको अतिरिक्त सामाजिक र राजनीतिक मूल्य पनि विशेष रहेको हुन्छ। त्यसैले संसद्मा बोलीको गरिमा विशेष र उल्लेखनीय हुन्छ। जसलाई सांसदहरूले पल पल पालना गरेर संसद्को पद र मर्यादाको ख्याल राख्नुपर्छ। सांसदको मर्यादा संसद्मा मात्र होइन, जतासुकै आवश्यक हुन्छ। त्यसैले संसद्लाई सरकारले आवश्यक सेवा र सहुलियत प्रदान गरेको हुन्छ। मर्यादाको लागि विशेष सहुलियत र सेवा जनशक्ति प्रदान गरेको पाइन्छ। तर सांसदहरू तदनुकूल आचरण र व्यवहार गरेका हुँदैनन्। हाम्रा सांसदहरू गजब गजब स्वभाव, आचरण र आदतका थिए र छन्। केही वर्षअघि सांसद विश्वेन्द्रकुमार पासवानले पनि संसदीय समितिमा लुगा च्यात्नेसम्मको हर्कत गरेर विरोधको शैली प्रदर्शन गरेका थिए। जतिबेला आजको जस्तो सामाजिक सञ्जालको पहुँच थिएन र त्यसको चर्चा परिचर्चा सीमित रूपमा मात्र भयो। गत वर्ष २०८० वैशाखमा र सदनमै अर्धनग्न बनेर विरोध गरेका सांसद अमरेशकुमार सिंहले देखाएको दृश्यले सामाजिक सञ्जाल तताएको थियो। एकजना सांसदले बोल्न पाइनँ भनेर लुगा खोलेर विद्रोह गर्नु कति उचित हो ? राजनीति क्षेत्रमा मात्रै होइन यो देश, विदेशमा चर्चाको विषय बनेको थियो। यसबाट नागरिकले के बुझ्छन् ? अहिलेका युवा पुस्ताले हामीले मागेको कुरा पाएनौं भने लुगा खोलेर विद्रोह गर्ने भन्ने नै बुझ्ने भए। संसद्मा त महिला सांसदहरू पनि प्रशस्तै छन्। उनीहरूको अगाडि लुगा खोल्नु भनेको लैंगिक हिंसा भएन र ? सांसदको गरिमाको विषयमा पनि त ठूलो आघात भयो। समाजले पचाउन नसक्ने व्यवहार उनले विरोधको नाममा संसद्मा देखाए। उनको विरोध गर्ने स्वतन्त्रता उपभोग गर्दा अन्य महिला सांसदहरूको स्थिति असामान्य बन्यो। के यस्तो विषय उचित हो ? आजको सवाल यही हो ? सांसदको अनुशासन मर्यादा र शैली हुन्छ कि हुन्न ? संसदीय भाषामा यो अमर्यादित संकेत इशारा र वर्जित विषय थियो कि थिएन ? बहस विमर्श यतातिर हुनुपर्छ। पार्टीहरूको ध्यान व्यक्ति सांसद स्वयंको ध्यान यतातिर जानु आवश्यक छ। गत बुधबार राष्ट्रिय स्वतन्त्र पार्टीकी सांसद विनिता कठायतको प्रतिनिधिसभा अन्तर्गतको कृषि, सहकारी तथा प्राकृतिक स्रोत समितिको बैठकमा व्यक्त आक्रोश उठेको विषय र उनले तीन मिनेट तीन सेकेन्डमा उडाएको संसद्को धज्जी आफैंमा गम्भीर लज्जाको विषय हो। जसले संसद्को समितिको गरिमा र स्वयं आक्रोशकर्ताको गरिमा पनि प्रश्नीय बन्यो। यसले के देखाउँछ भने हाम्रा सांसदहरूलाई बोल्ने विषय आचरण गर्ने विषयसंगत गर्ने विषय र भाषा विरोधको शैली स्थान र मर्यादाबारे प्रशस्त पढ्न पढाउन अत्यावश्यक छ। सांसद पद पाएर मात्रै हुँदैन। सांसदहरूसँग विशेष योग्यता पनि आवश्यक हुन्छ। त्यो योग्यता सांसद भएपछि पनि प्राप्त गर्न सकिन्छ। नयाँ आचरण र संस्कार विकास गर्न सकिन्छ। पदको मर्यादा र गरिमा कायम राख्ने बोली व्यवहार र तरिका विकास गर्न सकिन्छ। तर हाम्रा पार्टीहरू हाम्रा सांसदहरू त्यतातिर ध्यान दिँदैनन्। सांसदको लोगो लाएपछि आफूलाई सबैथोक सम्झन्छन्। आफूलाई सर्वज्ञानी ठान्दै मुखलाई थुतुनो बनाउन मरिमेट्छन्। कतै कसैसँग भएको अनौपचारिक असहमति राख्ने ठाउँ संसद्को फोरम हो ? तसर्थ हाम्रा सांसदहरू अयोग्य छन्। अनैतिक छन् र क्षमतावान् बन्न सकेका छैनन्। त्यसैले जाँड खाएको, लभ गरेको, लसपस गरेको कुरा गर्न संसद्को विभिन्न फोरम प्रयोग गर्दै दन्त बझान गरेर नग्न नृत्य देखाउँछन्। सांसदलाई शोकमा के बोल्ने ? खुसीमा कस्तो गित गाउने ? तरिका समेत थाहा हुँदैन। पिएर छेडखानी गरेको कुरा कहाँ र कतिबेला गर्ने ? आफ्नो मर्यादा के हो ? कसैले पिलाएपछि के गर्ने के नगर्ने ? आदि इत्यादि बारेमा जान्नु, बुझ्नु र सिक्नु जरुरी छ। सांसदलाई उनीहरूको कोड अफ कन्डक्ट देखाउन र बुझाउन सकिएन भने फलाना फलानीलाई मैले रंगेहात फेला पारेको किस्सा सुनाउने र एकले अर्कोेलाई होच्याउने, हियाउने व्यक्तिगत चरित्र र आदतबारे टीकाटिप्पणी गर्ने थलो संसद्को मञ्च बनाउने छन्। यहाँनेर म्याचुरिटी आवश्यक छ। म्यचुरिटी भनेको उमेरमात्र होइन, राजनीतिक कोर्सको विषय पनि हो। सांसदहरूका लागि खटकएको विषय कोड अफ कन्डक्ट हो। न्यायाधीशजस्तै सांसदहरूको पनि अनिवार्य कोड अफ कन्डक्ट हुनु वाञ्छनीय देखिन्छ। हाम्रो देशमा सांसद बनाउने प्रक्रियामा राजनीतिक पार्टीको आडमा विभिन्न स्वार्थ समूहहरू र एनजीओ आईएनजीओहरू हावी हुन्छन्। जसले लगानी गरेर संसद् बनाउने, संसद्को समिति रोजाउने र नीतिगत निर्णय आफ्नो पक्षमा गर्न लगाउने विषय पनि अनुसन्धानको एउटा क्षेत्र हुने सम्भावना छ। मिसेल फुकोले नलेज इज पावर भन्थे। अहिले नलेजसँगै मर्यादित आचरण र व्यवहार पनि पावरको रूपमा परिभाषित छ। जसले मानिसलाई शिष्ट सौम्य र सुसंस्कृत राख्छ, उसको मर्यादा स्वतः माथि हुन्छ। कुनै पनि पद आवधिक हुन्छ र त्यसको मर्यादा सीमित हुन्छ। तर मान्छेको आचरण चालचलन, शैली मर्यादित र अनुशासित जीवनको मूल्यबोध र संस्कारगत मानमनितो आजीवन रहन्छ। त्यसैले त्यो शक्ति हो। शक्ति असल आचरण र आदतबाट पनि हासिल गर्न सकिन्छ। उच्च आदर्श विशेष मर्यादा र अलौकिक त कोही छैन र हुनु पनि पर्दैन। तर न्यूनतम पदीय आचरण मर्यादा र इज्जतको मान राख्ने सांसद चै हुनुपर्ने देखिन्छ। पद मर्यादा होइन, पदलाई मान्छेले मर्यादित बनाउने र राख्ने हो तर यहाँ पदलाई सबैथोक सम्झने, पद पाएपछि सर्वज्ञाता हुने र नयाँ खोज अनुसन्धान प्रविधि र सूचना ज्ञान सबै आफैंमा रहेको भ्रम पाल्ने र अहंकार प्रदर्शन गर्ने माध्यम र सहज अवसर पदहरू बनेका छन्। कसैको विषय मुद्दा र प्रसंगको प्रतिवाद गर्ने उपयुक्तस्थल उपयुक्त भाषाशैली र स्वभाव हुन्छ। अनौपचारिक समयमा पिएर झगडा गरेको घोचपेच गरेको, प्रेम गरेको प्रसंग राष्ट्रिय बहस गर्ने संसद् र संसद्को समितिमा आइपुग्नु ज्यादै लाजमर्दाे विषय हो। सांसदहरूलाई भनौं, पद पायौं अब योग्यता पनि बढाऊ। संसद्को मोरल र इथिक्स कायम गर।"
पार्कर दिनेश सुनारले बनाए २१ औं विश्व कीर्तिमान,"न्यूयोर्क : पार्करका अन्तर्राष्ट्रिय ट्रेलब्लाजिङ खेलाडी दिनेश सुनारले २१ औं विश्व कीर्तिमान राखेका छन् । उनले करियर पार्कर र जिम्न्यास्टिकमा आश्चर्यजनक २१ विश्व रेकर्डहरू राखेका छन् । प्रभावशाली १४ ट्विस्टहरूसहित '३० सेकेन्डमा सबैभन्दा बटरफ्लाइ ट्विस्ट' को लागि गिनिज वल्र्ड रेकर्डमा नाम लेखाएर । पार्करमा लगातार विश्व रेकर्ड राखेपछि अमेरिकामा रहेका अल्पाइन स्पोर्टस् एसोसियसनले सुनारलाई मानार्थ सदस्यता समेत प्रदान गरेको छ । २१ औं पटक विश्व कीर्तिमान राखेर नेपालको नाम संसारभर चिनाउन पाउदा हर्षित छु,'उनले भने, त्यही कारण अमेरिकाको अल्पाइन स्पोर्टस् एसोसियसनले मानार्थ सदस्यता दियो यसमा गर्व लागेको छ । पार्कर खेलका प्रवर्तक समेत रहेका उनले २०७१ मा विराटनगरमा सम्पन्न सातौँ राष्ट्रिय खेलकुद र २०७४ सालमा नेपालगञ्जमा सम्पन्न आठौँ राष्ट्रिय खेलकुद प्रतियोगितामा जिम्न्यास्टिक विधातर्फ स्वर्णपदक जितेका थिए । जिम्न्यास्टिकअन्तर्गतको पार्कर विधा विभिन्न अवरोधहरूलाई सहज,छरितो र सुरक्षित तरिकाले पार गर्ने कला नौ पार्कर हो । जनवरी १९ तारिखमा अमेरिकाको न्युयोर्कस्थित क्विन्समा आयोजित एक समारोहमा तेम्बा शेर्पा,उर्गेन शेर्पा,न्गवाङ निमा शेर्पा,नन्दी प्रसाद ढकाल,अजित शाह र निक स्टेभको उपस्थितिमा दिनेशले आफ्नो २१ औँ पटकको रेकर्डका लागि सहभागिता जनाएका थिए । अन्नपूर्ण पोस्ट् राष्ट्रिय दैनिक उनको विश्व कीर्तिमान समारोहको अफिसियल मिडिया पार्टनर रहेको थियो ।"
फुपूभदै मृत्यु प्रकरण : सोधपुछ गर्न दुई जना पक्राउ,"अछाम : ढकारी गाउँपालिका ८ मा फुपू भदैनी मृत्युको घटनाको विषयमा सोधपुछ गर्न प्रहरीले दुई जनालाई नियन्त्रणमा लिएको छ। प्रहरीले आइतवार साँझ दुई जनालाई ढकारीबाट नियन्त्रणमा लिएको हो। नियन्त्रणमा लिएका दुई जना २० वर्ष मुनिका रहेका अछामका प्रहरी नायब उपरीक्षक डीएसपी ईश्वरी प्रसाद भण्डारीले जानकारी दिए। उनले भने, मृतकका आफन्तले शंका गरेका दुई जनालाई नियन्त्रणमा लिएका छौं। सोधपुछको लागि दुवै जनालाई मंगलसेन ल्याएका छौं। सूक्ष्म तरिकाले घटनाको अनुसन्धान भइरहेको छ। शुक्रवार बाख्रा चराउन गएका १४ वर्षीया ईसरा र १५ वर्षीया सरस्वती खड्का सम्पर्क विहीन भएका थिए। आफन्तहरूले खोजी गर्ने क्रममा शनिवार मात्र षोडशा सामुदायिक वनको छिन्ने ओढार भन्ने ठाउँमा उनीहरू मृत फेला परेका थिए। मृतकका परिवारले भने हत्याको आशंका गरेका छन्। शब पोस्टमार्टमका लागि नेपालगन्जको भेरी अस्पतालमा पठाइएको र प्रहरीले घटनाको थप अनुसन्धान गरिरहेको भण्डारीले जानकारी दिए।"
लुम्बिनीको मुहार फेर्ने गौरवका आयोजना,"बुटवल : भैरहवाबाटै विदेश उडान रुपन्देहीको भैरहवास्थित गौतमबुद्ध अन्तर्राष्ट्रिय विमानस्थल राष्ट्रिय गौरवको आयोजना हो। त्रिभुवन अन्तर्राष्ट्रिय विमानस्थलपछि उपत्यका बाहिर अन्तर्राष्ट्रिय उडान हुने यो नै एकमात्र विमानस्थल हो। पोखरामा पनि अन्तर्राष्ट्रिय विमानस्थल निर्माण त भएको छ, तर त्यहाँबाट उडान भइसकेको छैन। समग्र लुम्बिनी प्रदेशको आर्थिक क्षेत्रलाई चलायमान बनाउन गौतमबुद्ध अन्तराष्ट्रिय विमानस्थल कोसेढुंगा सावित हुने आशा गरिएको छ। निर्माण भएको वर्षौंसम्म पनि सञ्चालनमा नआएपछि यस क्षेत्रका नागरिकहरू निराश थिए। सरकारले ३५ अर्ब खर्च गरेर बनाएको यो विमानस्थल २०७९ सालदेखि नियमित सञ्चालनमा छ। लुम्बिनी प्रदेशका १२ जिल्लामध्ये आर्थिक राजधानी भनेर चिनिने क्षेत्र हो, बुटवल रुपन्देही। भारतीय सिमानाकासँग जोडिएको यस सहरमा विदेशी पर्यटक भिœयाउने र अन्तर्राष्ट्रिय व्यावसायिक सम्बन्ध स्थापित गर्न विमानस्थलले महत्वपूर्ण भूमिका निर्वाह गरेको छ। यहाँबाट अहिले फ्लाई दुबईले दिनहुँ र नेपाल वायुसेवा निगमले सातामा चार दिन उडान गरिरहेका छन्। यस विमानस्थलमा जहाज उडान र अवतरणका लागि आरएनपीएआर (रिक्वायर्ड नेभिगेसन पर्फर्मेसनअथोराइजेसन रिक्वायार्ड) प्रणाली हालै लागू गरिएको छ। अब बाक्लो हुस्सु लागेको बेला पनि भैरहवामा सहजै जहाज अवतरण हुने छन्। हुस्सु र कुहिरोमा पनि विमान सहज रूपमा उडान र अवतरणमा आइएलएस प्रणाली जडान गरिए पनि भारतले अनुमति नदिँदा उक्त प्रणाली प्रयोगमा ल्याउन सकिएको थिएन। कम्तीमा ९ सय मिटरको भिजिबिलिटीमा पनि जहाज सजिलै उडान र अवतरण हुनसक्ने विमानस्थलका सूचना अधिकारी दीपक बज्राचार्यले जानकारी दिए। यो प्रविधि सुचारु नहुँदा कम्तीमा १ हजार ८ सय मिटर भिजिबिलिटी चाहिन्थ्यो। लुम्बिनीका पहाडी जिल्ला प्यूठान, रोल्पा, पूर्वी रुकुम, पाल्पा, गुल्मी र अर्घाखाँचीका अधिकांश नागरिकहरूको रोजगारीको गन्तव्य मुलुक दुबई, कतार हो। उनीहरूलाई अन्तर्राष्ट्रिय विमानस्थल सञ्चालनमा आएपछि धेरै राहत मिलेको छ। ४६ हजार किसानको खेतबारीमा सिक्टाको सिँचाइ बाँकेका किसानहरूको जीवनशैली माथी उकास्ने राष्ट्रिय गौरवको आयोजना हो, सिक्टा सिँचाइ आयोजना। आर्थिक वर्ष ०६१०६२ देखि निर्माण थालिएको यो आयोजना आर्थिक वर्ष ०८९०९० मा पूरा गर्ने लक्ष्य छ। लुम्बिनी प्रदेशभित्र सञ्चालनमा आएको महत्वपूर्ण आयोजनाका रूपमा यसलाई लिइएको छ। सिक्टा सिँचाइ आयोजना कार्यालय बाँकेका सूचना अधिकारी एवं सिनियर डिभिजनल इन्जिनियर मनोजकुमार शाहका अनुसार हालसम्म आयोजनाको भौतिक प्रगति ४१ दशमलव ७७ प्रतिशत र आर्थिक प्रगति ४१ दशमलव शून्य ९ प्रतिशत पूरा भएको छ। गुरुयोजनाअनुसार आयोजनाको कुल लागत ५२ अर्ब ८९ करोड हो। विष्णुप्रसाद पौडेल, उपप्रधान एवं अर्थमन्त्री, नेपाल सरकार लुम्बिनीमा राष्ट्रले गौरव गर्ने खालका अझै थुप्रै परियोजना निर्माण गर्ने योजना छ। बुटवल नारायणगढ सडकजस्तो बुटवल गोरुसिंगे सडक खण्डमा ढिलाइ हुँदैन। यो सडक समयमै पूरा हुन्छ। सिद्धबाबा सुरुङमार्गदेखि गौतमबुद्ध अन्तर्राष्ट्रिय विमानस्थल निर्माण गर्दा कतिपयले टिकाटिप्पणी गरेका थिए। अहिले दुवै आयोजनाहरू सफल रूपमा निर्माण र सञ्चालन भएका छन्। रुपन्देहीसहित सिंगो लुम्बिनी प्रदेशलाई विकासमा नमुना प्रदेश बनाउने सपना हामीसँग छ। तिनाउ नदीमा सिग्नेचर पुल, बुटवल पोखरा सडक विस्तार, मेडिकल कलेज लगायतका आयोजनाहरू छिट्टै निर्माण गर्ने योजना सरकारको छ। तर, गुरुयोजनाअनुसार सरकारले बजेट विनियोजन नगर्दा कामले अपेक्षाकृत गति लिन नसकेको सूचना अधिकारी शाहले जानकारी दिए। चालु आर्थिक वर्षमा प्रस्तावित बजेट ३ अर्ब ४ करोड थियो, उनले भने, तर बजेट आयो १ अर्ब ६० करोड मात्रै। उनले आयोजना कार्यालयले प्रस्ताव गरेबमोजिमको बजेट सरकारले नपठाए समयमै काम पूरा हुन नसक्नेसमेत अनुभव सुनाए। बाँकेका राप्ती सोनारी, खजुरा, बैजनाथ, कोहलपुर, डडुवा लगायतका ४ लाख ४९ हजार नागरिक र ४६ हजार ७ सय १५ घर यस आयोजनाबाट प्रत्यक्ष लाभांवित हुनेछन्। ४२ हजार ७ सय ६६ हेक्टर क्षेत्रफल जग्गामा आयोजनाले बाह्रैमास सिञ्चित गर्ने छ। हालसम्म कुल २१ अर्ब ७३ करोड रुपैयाँ यस आयोजनामा खर्च भइसकेको छ। विश्वमा चिनाउने लुम्बिनी शान्तिका अग्रदूत भगवान् गौतमबुद्धको जन्मस्थल लुम्बिनीलाई सञ्चालन गर्ने गरी लुम्बिनी विकास कोषलाई पनि राज्यले आर्थिक वर्ष ०६९०७० देखि राष्ट्रिय गौरवको आयोजनाका रूपमा अघि सारेको छ। लुम्बिनीको विस्तृत गुरुयोजना बनाउने गरी ०७८ सालमा सरकारले सात अर्ब बजेट सुनिश्चित गरेको थियो। ०८० सालको तथ्यांकअनुसार लुम्बिनीमा वार्षिक ११ लाख पर्यटकले अवलोकन गर्ने गरेका छन्। त्यसमध्ये सात लाख पर्यटक आन्तरिक छन्। तीन लाख १० हजार भारतीय र एक लाख १० हजार पर्यटक तेस्रो मुलुकबाट आउने गरेको लुम्बिनी विकास कोषका सदस्य सचिव सानुराजा शाक्यले जानकारी दिए। गुरुयोजना निर्माणको काम हालसम्म ८८ प्रतिशत पूरा भइसकेको छ, शाक्यले भने, गत आर्थिक वर्ष भनेजति बजेट आएन। बजेट भएको भए अघिल्लो वर्ष नै गुरुयोजनाको सबै काम सकिन्थ्यो। उनले अघिल्लो आर्थिक वर्ष १ अर्ब ५० करोड बजेट आउनुपर्नेमा ४४ करोड रुपैयाँ विनियोजन हुँदा गुरुयोजनाले चाहेअनुसार गति लिन नसकेको जानकारी दिए। ०८३ सालभित्र गुरुयोजना पूरा हुनेसमेत उनले दाबी गरे। रुपन्देही, कपिलवस्तु र पश्चिम नवलपरासी लुम्बिनी विकास कोषको क्षेत्राधिकार हो। गौतमबुद्ध अन्तर्राष्ट्रिय विमानस्थल सञ्चालनमा आइसकेपछि लुम्बिनीको पर्यटन प्रबद्र्धनमा समेत टेवा पुगेको छ। लुम्बिनीले लुम्बिनी क्षेत्र मात्रै नभएर सिंगो देशलाई नै विश्वमाझ पहिचान दिलाएको छ। राष्ट्रिय गौरवपछि बल्ल गति लियो बबई आर्थिक वर्ष ०४५०४६ देखि निर्माण सुरु भए पनि बर्दियाको बबई सिँचाइ आयोजनाको निर्माण कार्यले राष्ट्रिय गौरबको आयोजनाको मान्यता पाएपछि मात्रै गति लिएको हो। आर्थिक वर्ष ०६९०७० बाट यसलाई सरकारले राष्ट्रिय गौरवको आयोजनाका रूपमा अघि सारेको थियो। बर्दियाभरि कुल ३६ हजार हेक्टर क्षेत्रफल जग्गामा बाह्रैमास सिँचाइ सुविधा पुयाउने उद्देश्यले आयोजना निर्माण गरिएको हो। हालसम्म २८ हजार हेक्टर क्षेत्रफल जग्गामा आयोजनाबाट सिञ्चित भएको छ। दिनेश पौडेल, सिनियर डिभिजनल इन्जिनियर, बबई सिँचाइ आयोजना, बर्दिया आर्थिक वर्ष २०४५४६ देखि निर्माण सुरु भए पनि आयोजनाको निर्माण कार्यले राष्ट्रिय गौरवको आयोजना भइसकेपछि मात्र गति लिएको हो। आर्थिक वर्ष २०६९०७० बाट यसलाई राष्ट्रिय गौरबको आयोजना भनिएको हो। ३६ हजार हेक्टर क्षेत्रफल जग्गामा बाह्रैमास सिँचाइ सुविधा पुर्याउने लक्ष्य छ। २८ हजार हेक्टर क्षेत्रफल जग्गामा अहिले सिँचाइ भइरहेको छ। पछिल्लो दुई आर्थिक वर्षमा काम भएर पनि बजेट निकासा भएन। काम गरेको भुक्तानी दिन सकिएन। दायित्व सरेर आयो। आर्थिक वर्ष २०८५०८६ सम्म योजना पूरा गर्छाैं । आयोजनाको हालसम्म कुल भौतिक प्रगति ७३ दशमलव ६१ प्रतिशत र वित्तीय प्रगति ७४ दशमलव ३८ प्रतिशत भइसकेको आयोजनाका सूचना अधिकारी एवं सिनियिर डिभिजनल इन्जिनियर दिनेश पौडेलले जानकारी दिए। यसको कुल स्वीकृत गुरुयोजना अनुसारको लागत बजेट १८ अर्ब ९६ करोड हो। त्यसमध्ये हालसम्म १४ अर्ब १० करोड रुपैयाँ खर्च भइसकेको सूचना अधिकारी पौडेलले जानकारी दिए। बितेको दुई आर्थिक वर्षमा काम भएर पनि बजेट निकासा नहुँदा भुक्तानी दिन सकिएन, पौडेलले भने, अघिल्लो वर्षको दायित्व सरेर आउँदा आयोजना समयमै पूरा नहुने देखिन्छ। उनले आर्थिक वर्ष २०८२०८३ सम्म आयोजना पूरा गर्ने सम्झौता भए पनि त्यस अवधिभित्र पूरा नभई २०८५०८६ सम्म पुग्ने जानकारी दिए। बर्दियाको पश्चिम क्षेत्रको ४१ किलोमिटरमध्ये १२ किलोमिटर मूल नहर निर्माण गर्न बाँकी रहेको उनले सुनाए। नहर निर्माण र सञ्चालन सँगैसँगै गर्नुपर्ने भएकाले वर्षमा पाँच महिनामात्र आयोजनाको काम हुने पौडेल सुनाउँछन्। चालु आर्थिक वर्षमा काम गर्ने गरी १ अर्ब ७९ करोड रुपैयाँ बजेट विनियोजन भएको उनको भनाइ छ। हाल बजेट समस्याले काम नरोकिएको उनले सुनाए। सुरुङले उत्साह बर्खाको समयमा यात्रा गर्दा जहिल्यै त्रसित हुने यात्रुहरू बुटवल पाल्पा सीमा क्षेत्रमा निर्माण भएको सिद्धबाबा सुरुङमार्गले उत्साहित भएका छन्। सुरुङमार्गको प्रधानमन्त्री केपी शर्मा ओलीले भर्चुअल माध्यमबाट यसै साता ब्रेक थु्र गरेका छन्। मुलुकमा दुईवटा मात्र सुरुङमार्ग बनेका छन्, त्यसमध्ये एक हो सिद्धबाबा। अर्को नागढुंगा सुरुङमार्ग हो। कडा चट्टान सहितको पहाड र माथीबाट आउने पहिरोले बुटवलबाट गुल्मी, पाल्पा, स्याङजा, पर्वत, अर्घाखाँचीलगायत जिल्लामा दैनिक पुग्ने नागरिकहरूलाई सिद्धबाबा क्षेत्रमा त्रास हुने गरेको थियो। सरकारको आफ्नै लगानीमा निर्माण गरिएको सुरुङमार्गमा कुल ८७ अर्ब ३४ करोड लगानी हुने छ। १ हजार १ सय २६ मिटरको यस सुरुङबाट दैनिक हजारौं सवारीसाधन ओहोरदोहोर गर्ने छन्। अबको, एक वर्षभित्र सुरुङमार्ग निर्माणको सबै काम पूरा भइसक्ने आयोजना कार्यालयका प्रमुख एवं सिनियर डिभिजनल इन्जिनियर कृष्णराज अधिकारीले जानकारी दिए। रुपन्देही २ का संघीय सांसद् एवं अर्थमन्त्री विष्णु पौडेलको सिद्धबाबामा सुरुङ मार्ग बनाउने सपना थियो। उनकै निरन्तरको जोडबलकै कारण सुरुङ निर्माण संभव भएको यहाँका नागरिकहरू सुनाउँछन्। लुम्बिनी प्रदेशकै ठूलो र गौरव गर्ने आयोजनाका रूपमा यसलाई लिइएको छ। कठिन बाटोकै कारण हालसम्म सयौं नागरिकहरूले यहाँ अकालमै ज्यान गुमाएका छन्। सुरुङमार्गको हालसम्मको भौतिक प्रगती ४० र वित्तीय प्रगति ३९ प्रतिशत पूरा भएको छ। अब ६ लेनमै सरर बुटवलगोरुसिंगे पूर्वपश्चिम महेन्द्र राजमार्गअन्तर्गत बुटवलदेखि कपिलवस्तुको गोरुसिंगेसम्मको सडक अब ६ लेनको बन्ने छ। यसै साता प्रधानमन्त्री केपी शर्मा ओलीले भर्चुअल माध्यमबाट योजनाको शिलान्यास गरे। करिब ६२ वर्षपछि यो सडक विस्तार गर्न थालिएको छ। पूर्वपश्चिम महेन्द्र राजमार्गको मध्यखण्डमा बुटवल पर्छ। पश्चिमका नागरिकहरूका लागि यो सडक लाइफलाइन हो। तीन वर्षभित्र योजना सम्पन्न गर्ने गरी चिनियाँ निर्माण कम्पनी सान्सी कन्स्ट्रक्सन इन्जिनियरिङ गु्रप कर्पोरेसन र चितवनको आशिष निर्माण सेवा जेभीले सडक निर्माणको जिम्मा लिएका छन्। बुटवल गोरुसिंगे योजना कार्यालयका प्रमुख एवं सिनियर डिभिजनल इन्जिनियर कुशलता न्यौपानेका अनुसार कुल १३ अर्ब ५५ करोडमा ठेक्का सम्झौता भएको छ। सडक अहिले दुई लेनको छ। नयाँ बन्ने सडक जंगल क्षेत्रमा चार लेन र सहरी क्षेत्रमा ६ लेनको बन्ने छ। २० किलोमिटर जंगल र ३० किलोमिटर क्षेत्र सहरी क्षेत्रमा पर्ने न्यौपानेले जानकारी दिइन्। कुल ५० किलोमिटरको सडक क्षेत्रभित्र ३० वटा पक्कीपुल बन्ने छन्। जंगल क्षेत्र धेरै भएकाले वन्यजन्तु आवतजातका लागि १९ वटा ठाउँमा क्रसिङ निर्माण गरिने न्यौपानेले बताइन्। विश्व बैंक र नेपाल सरकारको संयुक्त लगानीमा यो योजना निर्माण हुन लागेको हो। बुटवलबाट लुम्बिनीका पश्चिम क्षेत्रका जिल्लाहरू कपिलवस्तु, दाङ, प्यूठान, रोल्पा, अर्घाखाँचीसहित कर्णाली र सुदूरपश्चिम क्षेत्रका यात्रुहरू यस सडकबाट प्रत्यक्ष लाभांवित हुनेछन्। कृष्णप्रसाद शर्मा, अध्यक्ष, नेपाल उद्योग वाणिज्य महासंघ, लुम्बिनी प्रदेश राष्ट्रिय गौरव र ठूला आयोजनाहरू निर्माणमा सरकारले धेरै समय लगाउनु हुँदैन। एउटा योजना बनाउन दशौँ वर्ष किन लगाउने ? बरु थोरै योजना बनाउँ, तर समयमै सकौं। उद्योगी व्यवसायीहरूलाई झन्झट हुने खालका कतिपय नीतिगत निर्णयहरूलाई सहज बनाउनुपर्छ। निजी क्षेत्रसँग जोडिएका परियोजनाहरूलाई अझ छिटो सञ्चालन गर्ने गरी काम थाल्नुपर्छ। निजी क्षेत्रलाई शिथिल बनाएर समग्र अर्थतन्त्र चलायमान हुन सक्दैन। लुम्बिनीकै ठूलो अस्पताल लुम्बिनी प्रदेशका १२ वटै जिल्लाका नागरिकहरूको उपचार गर्ने प्रमुख थलो बुटवलमा यस क्षेत्रकै सबैभन्दा ठूलो र सुविधायुक्त अस्पताल निर्माणाधीन छ। लुम्बिनी प्रादेशिक अस्पताललाई १२ तलाको बनाइँदै छ। कुल ६ अर्ब १८ करोड ७५ लाख लागतमा ५ सय २० वटा शय्याको हुनेछ। यस अस्पताललाई लुम्बिनी प्रदेश सरकारले आफ्नो गौरबको आयोजनाको रुपमा अघि सारेको छ। चालु आर्थिक वर्षमै प्रदेश सरकारले १ अर्ब ८० करोड रुपैयाँ बजेट विनियोजन गरेको छ। प्रदेश पूर्वाधार विकास प्राधिकरणको निगरानीमा अस्पताल निर्माणाधीन अवस्थामा छ। लुम्बिनी प्रदेशका संस्थापक मुख्यमन्त्री एवं नेकपा एमालेका महासचिव शंकर पोखरेलको पालामा प्रदेशको गौरबको आयोजनाका रूपमा यसलाई अघि सारिएको थियो। प्रदेश सरकार मातहत भए पनि शय्याको संख्याका आधारमा यसलाई संघीय सरकार मातहत राख्नुपर्ने नागरिकहरूले सुझाव दिएका छन्। प्रदेश सरकारको स्रोतले यसलाई थेग्न सक्ने अवस्था देखिँदैन। रुपन्देही क्षेत्रमा नेकपा एमालेका उपाध्यक्ष एवं रुपन्देहीका संघीय सांसद् नेपाल सरकारका अर्थमन्त्री विष्णु पौडेल दुईपटक उपप्रधान एवं अर्थमन्त्री भए। उनकै कार्यकालमा रुपन्देहीमा कतिपय ठूला र गौरवका आयोजनाहरू अघि बढेका हुन्। उनी अहिले पनि बहालवाला अर्थमन्त्री हुन्। गौरव गर्ने थुप्रै योजना बनाउँछौं उपप्रधान एवं अर्थमन्त्री विष्णु पौडेलले यस क्षेत्रमा राष्ट्रले गौरब गर्ने खालका थुप्रै योजनाहरू निर्माण गर्ने प्रतिबद्धता सुनाएका छन्। सिद्धबाबा सुरुङ मार्गको ब्रेक थु्र लाई सम्बोधन गर्दै उनले सिंगो लुम्बिनीका नागरिकहरूलाई प्रत्यक्ष लाभ पुग्ने खालका ठूला आयोजनाहरू सञ्चालनको खाका तयार पारिएको सुनाएका छन्। बुटवल नारायणगढ सडक निर्माणमा आएका नागरिकहरूका आलोचनालाई स्वीकार्दै उनले त्यहाँको जस्तो अवस्था बुटवल गोरुसिंगे सडक खण्डमा नहुने समेत दाबी गरेका छन्। ५० किलोमिटरको बुटवल गोरुसिंगे सडक समयमै पूरा हुन्छ। नागरिक तहबाट पनि सहयोग गर्नुहोला, उनले भने, लुम्बिनीको मुहार फर्ने गरी अरू थुप्रै आयोजनाहरू बनाउँछौं। नागरिक तहबाट पनि सकारात्मक सल्लाह र सुझावको अपेक्षा गरेका र्छौं। सिद्धबाबा सुरुङमार्गदेखि गौतमबुद्ध अन्तर्राष्ट्रिय विमानस्थल निर्माण गर्दा कतिपयले टिकाटिप्पणी गरेको स्मरण गर्दै उनले अहिले दुवै आयोजनाहरू सफल रूपमा सञ्चालन निर्माण र सञ्चालन भएको बताए। देशले विकासका निम्ति कदम चालेको छ भने सवैले सहयोग गर्नुपर्छ,पौडेलले भने, हामी रुपन्देहीसहित सिंगो लुम्बिनी प्रदेशलाई विकासमा नमुना प्रदेश बनाउने सपना बोकेका छौं। सिद्धार्थ राजमार्गअन्तर्गत बुटवलदेखि पोखरासम्मको सडक विस्तार, तिनाउ नदीमा सिग्नेचर पुल, मेडिकल कलेज लगायतका आयोजनाहरू समेत छिट्टै निर्माण गर्ने योजनामा रहेको समेत उनले सुनाएका छन्। गौरव योजना बनाउन ढिलो गर्नुभएन नेपाल उद्योग वाणिज्य महासंघ लुम्बिनी प्रदेशका अध्यक्ष कृष्णप्रसाद शर्माले राष्ट्रिय गौरब र ठूला आयोजनाहरू निर्माणमा सरकारले समय लगाउन नहुने सुझाव दिएका छन्। एउटा योजना बनाउन दशौं वर्ष किन लगाउनु ? सरकारलाई प्रश्न गर्दै उनले भने, बरु थोरै योजना बनाउँ, तर समयमै सकौं। उनले उद्योगी व्यवसायीहरूलाई झन्झट हुने खालका कतिपय नीतिगत निर्णयहरूलाई सहज बनाएर लगानीमैत्री वातावरण बनाउन सरकारलाई सुझाव दिए। लुम्बिनी प्रदेशका विभिन्न जिल्लामा निर्माणधिन अवस्थामा रहेका ठूला र गौरवका योजनाहरू समयमै पूरा भएमा यस क्षेत्रका उद्योगी व्यवसायीहरूलाई धेरै राहत मिल्ने उनले सुनाए। निजी क्षेत्रसँग जोडिएका परियोजनाहरूलाई अझ छिटो सञ्चालन गर्ने गरी काम थाल्न उनले सुझाव दिएका छन्। निजी क्षेत्रलाई सिथिल बनाएर समग्र अर्थतन्त्र चलायमान हुन नसक्नेसमेत उनको धारणा छ।"
संरक्षित क्षेत्रका १९ हजार ७३६ मेगावाट समस्यामा,"काठमाडौं : सर्वोच्च अदालतको आदेशका कारण १९ हजार ७३६ मेगावाट क्षमताका २ सय ६७ वटा जलविद्युत् आयोजनाहरूले समस्या भोग्नु परेको छ। यसबाट राज्यलाई तिर्नुपर्ने शुल्क, रोयल्टी र राजस्व गरेर खर्बौंको नोक्सानी भएको स्वतन्त्र ऊर्जा उत्पादकहरूको संस्था नेपाल इप्पानले जनाएको छ। संरक्षित क्षेत्रभित्र भौतिक पूर्वाधार निर्माणका लागि जग्गा उपलब्ध गराउने कार्यविधि, २०८० मन्त्रिपरिषद्बाट २०८० पुस १७ मा जारी भएपछि विद्युत् विकास विभाग ऊर्जा जलस्रोत तथा सिँचाइ मन्त्रालयबाट अध्ययन सहमति उपलब्ध गराउनुअघि वन मन्त्रालयबाट प्राप्त गर्नुपर्ने सहमति नपाएर रोकिएका दर्जनौं आयोजनाहरू समेत करिब २५ हजार मेगावाट क्षमताका जलविद्युत् आयोजनाहरूको भविष्य संकटमा परेको छ, ईप्पानद्वारा जारी विज्ञप्तिमा भनिएको छ। यसमा आबद्ध भएका ६० लाख सर्वसाधारण नागरिक एवं निजी क्षेत्रको लगानी के हुने भन्ने प्रश्न गर्दै विद्युत् विकास विभागमा प्रक्रियामा रहेका र डेस्क स्ट्डी भइरहेका थप १५ हजार मेगावाटसमेत गरी ४० हजार मेगावाट क्षमताका आयोजनाको भविष्य अन्योल भएको जनाइएको छ। नेपाल राष्ट्रिय निकुञ्ज तथा वन्यजन्तु संरक्षण ऐन, २०२९ को (दफा ५ र दफा ६ मा भएको संशोधन) खारेजी गर्ने सर्वोच्च अदालतले फैसला गरेको थियो। आदेशले संरक्षण क्षेत्रमा कुनै पनि विकास निर्माणको काम गर्न नपाउने भनेको छ। हाम्रो देशको कुल भूभागको २३३९ प्रतिशत भूभाग संरक्षण क्षेत्र पर्दछ। जुन भौगोलिक हिसाबमा उत्तरी सिमानातर्फ पूर्व मेचीदेखि पश्चिम महाकालीसम्मको अधिकांश तल्लो तटीय हिमाली भाग र उच्च पहाडी क्षेत्रलाई समेटेर सीमांकन गरिएको छ। यो एसियाका अन्य मुलुकहरूको भन्दा बढी प्रतिशत हो। यो क्षेत्र जलविद्युत् उत्पादनका हिसाबमा अति सम्भाव्य र निर्विकल्प क्षेत्र हो। विद्युत् आयोजनाको हेडवर्क, सुरुङ, हेडरेस पाइप, पेनस्टक पाइप, पावर हाउस, ट्रान्समिसन लाइन टावर, प्रवेशमार्ग, स्विचयार्ड, डिसेन्डर वा क्याम्प आदिमध्ये कुनै न कुनै संरचना संरक्षित क्षेत्रको घेराभित्र पर्छ। यस्तो यथार्थता हुँदाहुँदै सरलताको सट्टा जटिलतातर्फ धकेल्ने गरी सर्वोच्चको फैसला आयोजनासँगै सेयर लगानीकर्ता सबैको विपक्षमा रहेको भनिएको छ। लगानी सम्मेलन २०८१ को पूर्वाद्र्धमा लगानीमैत्री वातावरण बनाउने उद्देश्यले मन्त्रिपरिषद्बाट लगानी सहजीकरणको लागि केही नेपाल ऐन संशोधन गर्न बनेको विधेयक २०८१ अध्यादेश बाट जारी गरेको थियो। यस विधेयकमार्फत भूमिसम्बन्धी ऐन, २०८१, राष्ट्रिय निकुञ्ज तथा वन्यजन्तु संरक्षण ऐन, २०२९, जग्गा प्राप्ति ऐन, २०३४, सार्वजनिक निजी साझेदारी तथा लगानी ऐन, २०७५, विदेशी लगानी तथा प्रविधि हस्तान्तरण ऐन, २०७५ र वन ऐन, २०७६ का केही अव्यावहारिक प्रावधानहरू संशोधन गरी लगानीकर्ताहरूमा सकारात्मक सन्देश दिएको थियो। तर, सर्वोच्चले यसविपरीत निर्णय गरेको छ। वन मन्त्रालयका अधिकारीहरूबाट सर्वोच्च अदालतको अन्तरिम आदेशपश्चात् संरक्षित क्षेत्रभित्र प्रस्ताव भएका आयोजनाहरूको पाइप लाइन भएकाको कामकारबाही, ईआईए स्वीकृति, अध्ययन सहमति, जग्गाको भोगाधिकार एवं रुख हटाउनेजस्ता कार्यहरू अनायसमै रोकिदिएको कारणले आयोजनाहरू ६ महिनादेखि प्रताडित भएका छन्।"
पारिस्थितिक पद्धति सन्तुलनका लागि मौरी,"मुना पौडेल सबै एपिस प्रजातिहरू अत्यन्त सामाजिक हुन्छन्। एपिस वंशज (जिनस) का सदस्यहरूलाई सामान्यतया मौरी भनेर चिनिन्छ। प्रत्येकलाई छुट्टाछुट्टै नामकरण पनि गरिएको छ। मौरी एक सामाजिक, मेहनती र लाभदायक किरा हो। यो गोला, घार वा गुँडमा बस्ने गर्छ, यसरी बस्दा बनावट र कार्यको आधारमा रानी मौरी, भाले मौरी र कर्मी मौरी भनी छुट्टिएर बस्ने गर्छन्। रानी मौरीले फूल पार्ने, भाले मौरीले रानी मौरीलाई गर्भाधान गराउने र कर्मी मौरीले फूलको रस जम्मा गर्ने, घारगोला बनाउने, लार्भाको हेरचाह गर्ने, शत्रुसँग लडी सबैलाई बचाउने भूमिका निर्वाह गर्छन्। जसको शारीरिक बनावटलाई तीन भागमा विभाजन गरी अध्ययन गर्न सकिन्छ: टाउको, छाती र पेट। सामान्यतः मौरी १११७ मिलिमिटरको आकारका हुन्छन् भने फरकफरक प्रजातिअनुसार फरकफरक आकारमा पाइन्छन्। मौरीले फूलको परागबाट मह संकलन गरी आवश्यकताअनुसार खाने र भण्डारण गरी राख्ने गर्छन्। यिनले फूल फुल्ने बिरुवाहरू पाइने ठाउँमा आफ्नो बासस्थान बनाउँछन् र बिरुवाको परागसेचनमा निकै ठूलो योगदान दिन्छन्। मौरीकै बारेमा नेपालका मौरीविज्ञ डा रत्न थापा भन्नुहुन्छ, मौरी साधारण किरा हो तर यसको महŒव संसारको कुनै अरू जीवसँग तुलना गर्न सकिन्न। तर विडम्बना प्रत्येक वर्ष ५० प्रतिशतको दरमा मौरीको संख्या घट्दो क्रममा छ। जसमध्ये एक सदस्य हो, एपिस फ्लोरिया, जसलाई नेपालीमा कठ्यौरी मौरी भनेर चिनिन्छ। यो झट्ट हेर्दा रातोखैरो रङको देखिन्छ। अन्य प्रजाति जसरी नै यो पनि आफ्नो गोलामा बस्छ भने गोला बनाउँदा खुल्ला ठाउँमा रहेको रुख वा रुखको हाँगामा जमिनदेखि ३५ मिटरको उचाइमा बनाएको पाइन्छ भने चाका ज्यादै सानो बनाउने गर्दछ। जसमा वार्षिक औसत ३४ किलोसम्मको मह उत्पादनभण्डारण गरेको पाइन्छ। यो मौरी पहाड र तराईमा विशेषगरी ३०० देखि ५०० मिटरको उचाइमा अवस्थित क्षेत्रमा पाइन्छ र ५० डिग्री सेल्सियससम्मको तापक्रममा बाँच्न सक्छ। यसको गोला सबैभन्दा उच्च उचाइ पूर्वी नेपालको खोटाङ जिल्लामा (२,२५० मिटर) सम्ममा अभिलेख छ। खानाको अभाव, तापक्रममा आउने परिवर्तन साथै अन्य सिकारीको आक्रमणको कारण यसले गोला स्थानान्तरण गर्ने गरेको पाइन्छ। के तपाईंलाई थाहा छ ?: टोक्न सक्ने क्षमता भए पनि, एपिस फ्लोरिया अन्य मौरीभन्दा कम आक्रामक हुन्छ। यो मौरी सबैभन्दा सानो आकारको हुन्छ जसको कर्मीमौरी ७१० मिलिमिटर लम्बाइको हुन्छ। दिनको समयमा चर्ने अधिकांश मौरीहरूको विपरीत, यो रातको समयमा चर्ने गर्दछ। एपिसका अन्य सदस्यभन्दा यसको ऐतिहासिक पृष्ठभूमि निकै पुरानो पाइएको छ। यसले अत्यन्तै छिटो गोलागुँड बनाउन सक्छ र गुँड बनाएको ८औं दिनमा मह उत्पादन गर्न सुरु गर्दछ। कठ्यौरी मौरीको महŒव: जंगली मौरीहरूले बाली र जंगली वनस्पतिहरूको परागसेचनमा महŒवपूर्ण भूमिका खेल्छन्। बालीको उत्पादनको मात्रा साथै गुणस्तर दुवै दृष्टिले सबैभन्दा बढी अथवा ८० प्रतिशत परागसेचन मौरीले नै गर्ने गर्छन्। परागसेचनले गर्दा मात्रै उच्च उचाइका प्राकृतिक वनहरूमा सीमित हुने वनस्पति प्रजातिहरूको निरन्तरता र खाद्य प्रणालीको सुनिश्चित सम्भव भइरहेको छ। यस्तो योगदानले पारिस्थितिक पद्धति सन्तुलन राखी संरक्षणमा टेवा पुर्याउँछ। मानव जीवन, वन र कृषिमा उल्लेखनीय भूमिका खेल्ने मौरीको महŒवको बारेमा प्रसिद्ध वैज्ञानिक अल्वर्ट आइस्टाइनले आफ्नो लेखमार्फत पृथ्वीबाट मौरी लोप भयो भने त्यसको चार वर्षपछि सम्पूर्ण मानव जगत् नै लोपोन्मुख हुनेछ भनी उल्लेख गर्नु भएको थियो। औषधिको रूपमा महले रातो रक्तकोषको संख्यामा टेवा पुर्याउन, रक्तचाप सन्तुलन राख्न, केमोथेरापीमा प्रयोग गर्न, योगसाधनामा शरीरलाई थप सक्रिय पार्न, रुघाखोकीको उपचार गर्न, रोगप्रतिरोधात्मक क्षमता वृद्धि गर्न र छालासम्बन्धी रोग निको पार्न प्रयोग गर्ने गरिन्छ। परागसेचनमा निकै ठूलो योगदान पुर्याउने मौरीमध्ये एपिस फ्लोरियाको महको बारेमा बुझ्दा यसले एकदमै कम अर्थात् वार्षिक औसत ३४ किलोसम्म मह उत्पादन गर्छ। नेपाली समाजमा यसको प्रयोग परापूर्वकालदेखि औषधीय र विभिन्न धार्मिक कार्यमा गर्दै आएको पाइन्छ। आयुर्वेद (परम्परागत चिकित्सा पद्धति) मा यो मह प्रयोग गरिन्छ। तर जंगली महमा विषाक्तता ग्रायानो टक्सिननामक विषाक्त पदार्थ हुने हुँदा मह सेवन गर्दा ध्यान दिनुपर्छ। हाम्रा पूर्वजहरूले यसलाई जलेको वा घाउ भएको साथै काँडा बिझेको ठाउँमा प्रयोग गरी पट्टीले छोपी घाउ निको पार्ने गर्थे। जंगली मौरीहरूको मह अत्यधिक पोषिलो हुन्छ। जसको संकलन र बिक्री वितरण गरी राम्रो आम्दानीको लाभ लिन सकिन्छ। हिन्दु परम्परामा मौरीलाई लक्ष्मी साथै धनकी देवी पनि भन्ने गरिन्छ। यस पवित्रताका कारण, महलाई पञ्चामृतमा प्रमुख सामग्रीको रूपमा प्रयोग गरिन्छ। एक मौरी मार्नु सात गाई मार्नुबराबरको पाप हो भन्ने नेपाली उखान छ। मानिसको जनसंख्या बडेसँगै मौरीले भोग्नुपर्ने चुनौती बढिरहेकै छन्। कठ्यौरी मौरीले झेल्नुपरेका चुनौतीहरू: हामी परम्परागत कृषि प्रणालीमा सन्तुष्टि भएनौं फलस्वरूप आधुनिक खेती प्रणालीको सुरुवात भयो। आधुनिक खेती प्रणालीसँगै विषादीको बढ्दो प्रयोग, विषादीको अनुगमन, नियन्त्रणसँग सम्बन्धित नीतिको अभाव र विद्यमान कानुन तथा नियमहरूको कमजोर कार्यान्वयनका कारण मौरीको चरणमा नकारात्मक असर पर्न जान्छ। अन्ततः यसको जनसंख्या घट्न पुग्छ। अव्यवस्थित र लापरबाही ढंगको मह सिकारमह काढ्ने विनाशकारी अभ्यासले मौरीको बासस्थान ह्रास हुन गई जनसख्या घटाउँछ। जंगली मौरी र यसको उचित व्यवस्थापनसँग सम्बन्धित परम्परागत ज्ञान ह्रास हुँदै जानु अर्को चुनौतीको पाटो छ। वन डढेलो, आगलागी साथै आक्रमणकारी किराहरू जस्तै अरिंगालको आक्रमणले कठ्यौरी मौरीले दिनहुँ दुःख दिइरहेको हुन्छ। समयसमयमा आक्रमण गर्ने रोगहरू जस्तै स्याक बोरर, ट्रेकियल माइट्स र जलवायु परिवर्तनले बिरुवाहरूको फूल फुल्ने समय हेरफेर गरी मौरीको आवास र खाद्य स्रोतमा समस्या आइरहेको छ। मौरीबाट उत्पादित वस्तुमध्ये नेपालमा व्यावसायिक रूपमा महलाई मात्र ध्यान दिने गरेको पाइन्छ। मौरीको संरक्षणको पाटोमा ध्यान दिँदै मौरीले उत्पादन गर्ने मह साथै रोयल जेली, परागकुट र प्रोपोलिस्मा पनि मध्यनजर गर्न सक्ने गरी नीति नियम, अध्ययन, अनुसन्धान र तालिमहरूको प्रवर्द्धन गर्न सके नेपालका कृषकका लागि अथाह सम्भावना छ। आज मौरीको संरक्षण गर्न नसके भोलिको दिनमा परागसेचनमा कमी आई खाद्यान्नको अभावले पृथ्वीका सबै जीवहरूको अस्तित्व संकटमा नपर्ला भन्न सकिन्न। नेपालमा पाइने ३२ प्रजातिका लालीगुराँस साथै अन्य वनस्पति आज जस्तै फुलिरहँलान् भन्न सकिन्न।"
आप्रवासी बोकेको सैनिक जहाज अवतरण गर्न दिएपछि कोलम्बियामाथि लगाएको प्रतिबन्ध अमेरिकाले हटायो,"एजेन्सी : ट्रम्प प्रशासनले निष्काशन गरेका आप्रवासी बोकेको जहाज अवतरण गर्न दिने भएपछि कोलम्बियामाथि लगाएको कर अमेरिकाले फिर्ता लिएको छ। आइतबार अमेरिकाले अवैध बसेका कोलम्बियाका नागरिकलाई दुईवटा जहाजबाट फिर्ता पठाएपछि त्यहाँका राष्ट्रपति गुस्ताभो पेट्रोले अमेरिकी सैन्य विमानलाई अवतरण गर्ने अनुमति दिएका थिएनन्। आफ्नो सैनिक जहाजलाई अवतरण गर्न नदिएपछि अमेरिकी राष्ट्रपति डोनाल्ड ट्रमले कोलम्बियामाथि कर लगाउने,त्यहाँका नागरिकमाथि अमेरिकी यात्रामा प्रतिबन्ध लगाउने,अमेरिकामा रहेका कोलम्बियालीहरूको भिसा रद्ध गर्ने आदेश जारी गरेका थिए। दुई पक्षीय वार्तापछि कोलम्बियाले आफ्ना नागरिक बोकेको सैनिक विमानलाई अवतरण गर्न दिएपछि ह्वाइट हाउसले उमाथिको सबै प्रतिबन्ध हटाएको छ। सैनिक हेलिकोप्टर अवतरण गर्न नदिएपछि राष्ट्रपति डोनाल्ड ट्रम्प र कोलम्बियाली राष्ट्रपति गुस्ताभो पेट्रोबीच व्यापार शुल्कको विषयमा तनाव बढेको थियो। ह्वाइट हाउसले अमेरिका र कोलम्बियाबीच बढेको तनाव अन्त्य भएको घोषणा गरेको छ भने अमेरिकाले अवैध आप्रवासी बोकेर पठाएको सैनिक जहाज कोलम्बियाले अवतरण गर्न समेत अनुमति दिएको जनाएको छ।"
विपद्मा गाउँले नै सहारा,"गोरखा : आगलागीका कारण उठिबास भएका भोटखोलाका एक विपन्न परिवारको घर बनाइदिन गाउँलेले हातेमालो गरेका छन्। चुमनुब्री६ ताजुका कुन्साङ लामाको घर निर्माणका लागि देश, विदेशमा रहेका सो भेगका बासिन्दाले आर्थिक स्रोत जुटाएका हुन्। सोही गाउँका धावा रिञ्जिन लामा र विदेशमा रहेका पेमा डुण्डुप लामाले उनको घर निर्माणका लागि राहत संकलन अभियान सञ्चालन गरेका छन्। अहिलेसम्म चार लाख रुपैयाँ संकलन भइसकेको धावा रिञ्जिनले जानकारी दिए। गोरखाको हिमाली भेगमा रहेको ताजुका कुन्साङ लामाका सँगै जोडिएका तीन घर गत बिहीबार आगलागीमा परी ध्वस्त भएको थियो। घरभित्र रहेका अन्नपात, लत्ताकपडा, भाँडाकुँडा नगद, गरगहना पनि आगोमै जलेपछि कुन्साङ लामाको पाँच जनाको परिवार अहिले बिल्लीबाठ भएको छ। घरको भुइँतलामा बाँधिएका १७ मध्ये सातवटा गाई र चार वटा गोरु पनि आगोमा जलेर मरे भने आठवटा कुखुरा पनि जलेर खरानी बनेको स्थानीय गोपाल लामाले जानकारी दिए। उनीहरू अहिले निर्माणाधीन गुम्बामा ओत लाग्दै आएका लामाको भनाइ छ। बिचल्लीमा परेका परिबारलाई उनले दुई थान त्रिपाल, दुई बोरा चामल, पाँच पोका नुन, तीन पोका खानेतेल, तीन माना चिनी, खुर्सानीलगायतका सामग्री प्रदान गरे। उनले मात्र होइन, सो परिवारलाई गाउँले छरछिमेकले खाने सामलदेखि ओड्ने, ओछ्याउने पनि सहयोग प्रदान गरेका स्थानीय धावा रिञ्जिन लामाले जानकारी दिए। बिहीबार रातभर त्यो परिबार सुत्न पाएनन्। भोलिपल्टदेखि गाउँमा बन्दै गरेको एउटा गुम्बाको कोठामा सुत्ने गरेका छन्, उनले भने, घरमात्र गएन, घरभित्रको सामान, अन्नपात सबै गयो। अहिले गाउँलेले पिठो, तेल, नुन, खुर्सानी, भाँडाकुँडा अलिअलि दिइरहेका छन्। आज खायो भोलि के खाम, भोलि खायो पर्सि के खाम भइरहेको छ। ओढ्ने, ओछ्याउने छैन। गुम्बाभित्र अस्थायी रूपमा बास बसेका छन्। निर्माणाधीन गुम्बाको फलेकले बारेर उनीहरूका लागि अस्थायी टहरो बनाउने काम भइरहेको लामाले जानकारी दिए। सो परिवारको बिचल्ली देखेपछि स्थानीय धावा रिञ्जिन लामाले राहत संकलन अभियान सञ्चालन गरेका छन्। बिहीबार त रातभरि गाउँका कोही पनि सुतेनौं, उनले भने, उहाँहरूको अवस्था देखेर एकदमै दुःख लाग्यो। ओढाल्ने पिठो, खाने थालसम्म पनि नभएको देखेर असाध्यै माया लाग्यो। घरमात्र गएन, गाईवस्तु जल्यो। एउटा घर मात्र उठाउन पाए हुन्थ्यो भनेर मैले फेसबुकमार्फत राहत संकलन अभियान सञ्चालन गरेको छु। अभियानमार्फत दुई दिनमा ५० जनाबाट चार लाख रुपैयाँभन्दा धेरै राहत रकम संकलन भएको उनले बताए। घर बनाएर पहिलेजस्तै घरभित्रको सरसामान जोड्न १२ लाखभन्दा बढी लाग्छ, उनले भने, तर मैले आठ, नौ लाखसम्म जुटाउन सक्छु कि भन्ने लक्ष्य छ। साथै फ्रान्समा रहेका चुमनुब्रीबासीबाट छिरिङ दोर्जे लामाले र अमेरिकामा बसोबास गर्ने चुमनुब्रीवासीसँग पेमा डुण्डुप लामाले राहत संकलन गरिरहेका उनले बताए। उहाँहरूले उठाएको राहत पनि मलाई नै उपलब्ध गराउनुहुन्छ उनले भने, जतिसक्दो छिटो एउटा सानो ओत लाग्ने घर बनाउन सकिन्छ कि भनेर खटिरहेका छौँ। लामो समयदेखि हिमपात नभएको तर ठूलो हावाहुरी चलेपछि अँगेनाको आगो उडाएर घरमा आगलागी भएको स्थानीय गोपाल लामाले बताए।"
कांग्रेसका सांसदलाई अध्यादेशबारे विज्ञको ब्रिफिङ,"काठमाडौं : सत्तासीन कांग्रेसले सरकारद्वारा हालै जारी अध्यादेशबारे पार्टीका सांसदहरूलाई जानकारी गराएको छ। प्रतिनिधिसभा र राष्ट्रियसभाका पार्टीका सांसदहरूलाई तीन जना विज्ञमार्फत अध्यादेशका विषयवस्तुबारे कांग्रेसले जानकारी गराएको हो। सरकारको सिफारिसमा राष्ट्रपति रामचन्द्र पौडेलले हालै पाँचवटा अध्यादेश जारी गरेका थिए। संसदलाई छलेर अध्यादेश ल्याइएको भन्दै केही नेताहरूले असन्तुष्टि जनाएपछि कांग्रेसले पार्टीका सांसदलाई अध्यादेशका विषयवस्तुबारे जानकारी गराएको हो। नयाँ बानेश्वरस्थित संघीय संसद् भवनको ल्होत्से हलमा आइतबार बसेको संसदीय दलको बैठकमा योजनाविद् प्रताप पौडेल, अधिवक्ताहरू सेमन्त दाहाल र अरूण पौडेलले सांसदहरूलाई अध्यादेशका अन्तरवस्तुबारे जानकारी दिएका थिए। कांग्रेसका तर्फबाट उनीहरूले अध्यादेश ल्याउनुअघि कानुनी सुधारका लागि काम गरेका थिए। संसद सुरु हुनेबित्तिकै प्रतिस्थापन विधेयक ल्याएर स्वीकृत गर्ने तयारीमा सरकार छ। कांग्रेस सभापति शेरबहादुर देउवाले संसद्मा अध्यादेशका पक्षमा उभिन शनिबार पनि पदाधिकारी, पूर्वपदाधिकारी, मन्त्री र संसदीय दलको कार्यसमिति बैठकमा निर्देशन दिएका थिए। उनले अध्यादेशबारे असन्तुष्टि भए संसदीय दलको बैठकमा राख्नुपर्ने तर संसद्मा भने अध्यादेशकै पक्षमा उभिन निर्देशन दिएका थिए। संघीय संसद्को प्रतिनिधिसभा र राष्ट्रियसभाको बैठक माघ १८ गतेका लागि बोलाइएको छ। हालै सरकारले ल्याएका अध्यादेशहरूमा कांग्रेसले आफ्ना फरक मत वा असहमति भए पनि संसद्मा त्यसलाई व्यक्त गर्न नपाइने निर्णय गरेको छ। यद्यपि संसद् छलेर एकपछि अर्को अध्यादेश ल्याएपछि कांग्रेसकै धेरै नेताले सरकारको आलोचना गर्दै आएका थिए। तर, सभापति देउवालगायतका पदाधिकारीले अहिलेको सरकारलाई अध्यादेश ल्याउनु वर्तमानको बाध्यात्मक आवश्यकता रहेको बताएका छन्। संसद्मा एउटै स्वरका साथ अध्यादेशका पक्षमा प्रस्तुत हुने निर्णय संसदीय दलको बैठकमा भएको पार्टीका प्रमुख सचेतक श्याम घिमिरेले जानकारी दिए। तीन जना विज्ञलाई सहभागी गराएर अध्यादेशका विषय वस्तुबारे छलफल गर्यौं, प्रमुख सचेतक घिमिरेले भने, उहाँहरूले अध्यादेशका विभिन्न पक्षबारे प्रकाश पार्नुभएको छ। अध्यादेशमा केही त्रुटि छन् कि, केही कन्टेन्ट सच्याउनुपर्छ कि भनेर उहाँहरूलाई सहभागी गराएर राय सुझाव लिइएको हो। प्रमुख सचेतक घिमिरेले केही कुरा छन् भने यहीभित्र कुरा राखौं, नेपाली कांग्रेस एक भएर संसद् अधिवेशनमा प्रस्तुत हुने र बाहिर पनि एक भएर प्रस्तुत हुन्छ भनेर सभापतिले सन्देश दिन खोजेको बताए। पार्टी प्रवक्ता डा प्रकाशशरण महतले आर्थिक गतिविधिलाई चलायमान बनाउन सरकारले अध्यादेश ल्याएको बताए। आर्थिक गतिविधिलाई चलायमान गर्न अध्यादेशमार्फत कानुन संशोधन गर्न छिटो हुन्छ भन्ने कुरा भएको छ, डा महतले भने,संयन्त्रको तर्फबाट पनि ब्रिफिङ भएको छ। त्यसलाई सबैबाट स्वागत भएको छ। अध्यादेश संसद्मा तत्कालै प्रस्तुत हुन्छन्। बैठकमा गृहमन्त्री रमेश लेखकले सरकारको काम कारबाही र अध्यादेशको औचित्यमाथि प्रकाश पारेका थिए। उनले देशको समग्र विकासलाई चलायमान बनाउन र सुशासनलाई बलियो बनाउन सरकारले अध्यादेश ल्याएको बताएका थिए। अध्यादेश देशको हितमा रहेकाले समग्र पार्टी पंक्ति एकढिक्का भएर लाग्नुपर्ने उनको भनाइ रहेको प्रमुख सचेतक घिमिरेले बताए। त्यस्तै, कांग्रेसएमालेबीच बनेका विभिन्न संयन्त्रका विषयमा पनि बैठकमा छलफल भएको थियो। महामन्त्री गगनकुमार थापाले संयन्त्रमार्फत सरकारको काम कारबाहीलाई छिटो छरितो बनाउन सहयोगी भूमिका खेलेको बताएका थिए। महामन्त्री थापाले सरकारलाई अझ प्रभावकारी रूपमा अगाडि बढाउनुपर्ने सुझाव दिएको प्रमुख सचेतक घिमिरेले जानकारी दिए। विवादास्पद अध्यादेश नल्याइएकाले प्रतिपक्षी दलहरूले विरोध गर्ने कारण छैन, घिमिरेले भने, प्रतिपक्षको आवाजसँग कांग्रेस कहिल्यै डराउँदैन। हामी प्रतिपक्षको आवाजसँग डराएका होइनौं। डराउनुपर्ने कारण पनि छैन। उनीहरूले विरोध गर्ने कारण पनि छैन। यहाँ कुनै राजनीतिक प्रकृति वा विवादस्पद कुरा प्रवेश गराइएको छैन। संसदीय दलको बैठक सोमबार पनि चल्ने छ। घिमिरेले भने, सांसदहरूका लागि फ्लोर ओपन गरिएको छ। भोलि उहाँहरूले आफ्नो कुरा राख्नुहुन्छ। नेताहरूले त्यसको जवाफ दिनुहुन्छ। कांग्रेसको पदाधिकारी बैठकले पनि सरकारले ल्याएको अध्यादेशको प्रतिरक्षा गर्ने निर्णय गरेको थियो। सिंहदरबारमा शनिबार बसेको बैठकले अध्यादेशका बारेका एकढिक्का भएर प्रतिरक्षा गर्ने निर्णय गरेको थियो। यसअघि एमालेले पनि कानुन सुधारका लागि काम गरेका विज्ञलाई संसदीय दल बैठकमा बोलाएर सांसदहरूलाई अध्यादेशका अन्तरवस्तुबारे जानकारी गराएको थियो। संसदीय दलको बैठकले एमालेसँगको गठबन्धनलाई २०८४ सम्मै लैजाने निष्कर्ष निकालेको सांसद रामहरि खतिवडाले बताए। खतिवडाले यो सरकार बनेपछि उत्साहजनक अवस्था सिर्जना भएको साथै अर्थतन्त्रमा सुधार आएको नेताहरूले ब्रिफिङ गरेको बताए। अहिले ३३ महिनामा विश्वासको मत लिने कुराको अन्त्य भएको छ। ०८४ सम्म यही सरकार निरन्तर लैजाने कुरामा छलफल भएको छ। प्रचण्ड प्रधानमन्त्री हुँदा पनि सदन अन्त्य लगत्तै ल्याएका हुन्। हामीले लगानीसम्बन्धी अध्यादेश पारित गर्यौं त। यो आवश्यकता र औचित्यको आधारमा ल्याउने विषय हो।"
अमेरिकाबाट सुरु भयो मेरो भ्वाइस युनिभर्स र मेरो डान्स युनिभर्सको अडिसन,"न्यूयोर्क : सबैभन्दा धेरै पुरस्कार राशी भएको विश्वस्तरीय नेपाली गायन र नृत्यका रियालिटी शोहरु मेरो भ्वाइस युनिभर्स र मेरो डान्स युनिभर्स सिजन दुईको अडिसन अमेरिकाको ओहायोबाट सुरु भएको छ । संसारका ५ महादेशहरूमा पर्ने १२ देशका १४ शरहरूमा तय गरिएका यी अडिसनहरुको शुरुवात अमेरिकाको कोलम्बसबाट जनवरी २५ र २६ मा भएको छ । अमेरिका र क्यानडाका नेपाली गायन र नृत्यका प्रतिभाहरु सम्मिलित एक भव्य समारोहका बीच आयोजक संस्था इन्ट्रा नेशनल वेलफेयर एण्ड सपोर्ट फाउण्डेसनका अध्यक्ष डिल्ली अधिकारीले पानसमा बत्ती बालेर शुभारम्भ गरेका थिए । विश्वभर छरिएर रहेका नेपाली मूलका कलाकारहरूबीच प्रतिष्पर्धा गराइने यी दुबै शोहरुका विजेताले १ करोड, उपविजेताले २५ लाख र तेस्रो हुनेले १० लाख पुरस्कार पाउने छन् । शुभारम्भका अवसरमा आयोजित समारोहलाई संवोधन गर्दै फाउण्डेसनका अध्यक्ष अधिकारीले संसारको जुनसुकै कुनामा बसे पनि आफ्नो मौलिक संस्कृतिलाई जीवन्त राख्न प्रयत्न गरिरहनु पर्ने बताए । उनले नेपाली जातिको अमूल्य संस्कृतिले नै आफूहरुलाई नेपाली बनाएको भन्दै यसलाई जोगाउन विश्वस्तरीय दुई शोहरु सुरु गरिएको बताए । नेपाली जातिको संस्कृतिलाई गीत, संगीत र नृत्यका माध्यमबाट अर्को पुस्तासम्म पुस्तान्तरण गर्ने, यही माध्यमबाट नेपाली जातिको एकतालाई संसारभर मजबुत पार्ने र जहाँसुकै बसे पनि नेपाली जातिलाई नेपालेसँग जोड्ने उद्देश्यले गैरनाफामुलक संस्था फाउण्डेसनले यी शोहरु आयोजना गर्दै आएको पनि उनले जानकारी दिए । अमेरिकाबाट शुरु भएको अडिसन युरोपका लण्डन र पोर्चुगल, जापानको टोकियो, चीनको हंगकंगमा फेब्रुअरी १५ र १६ मा हुंदै छ भने अष्ट्रेलियाको सिड्नीमा फेब्रुअरी २३, थाइल्याण्डको बैकक, युएईको दुवाईमा फेबु्रअरी २२ र २३ मा हुने जानकारी पनि दिइयो । त्यसैगरी कतारको दोहामा फेबु्रअरी २१ मा र भारतको मुम्बईमा मार्च १ र २ मा अडिसन हुने छन् । भारतको सिलगसडीमा मार्चको ८ र ९ तारिकमा अडिसन सम्पन्न गरेपछि नेपालका विभिन्न चार शहरहरु विर्तामोड, पोखरा, नेपालगञ्ज र काठमाडौं अडिसनहरु सम्पन्न गरी संसारभरबाट छनिएका प्रतिभाहरूलाई फाउण्डेसनले आफ्नै खर्चमा नेपाल लैजाने र बाँकी प्रतिष्पर्धालाई अघि बढाउने छ । दुवै शो हरू नेपाल टेलिभिजनबाट प्रसारण गरिने जानकारी पनि कार्यक्रममा दिइएको थियो । अमेरिका र क्यानडाका गीत र नृत्यका ६० भन्दा बढी प्रतिभाहरुले भाग लिएको सो अडिसनबाट गीततर्फ ६ जना र नृत्यतर्फ ५ जना छनौट गरिएको छ । अमेरिकाको फिल्ड अडिसनका लागि निर्णायकहरूका गायनतर्फ वरिष्ठ संगीतकार सुशील विश्वकर्मा , गायकहरू केशव पौडेल, अर्जुन रसाइली र संगीतकार मुस्कान बलम्पाकी मगर तथा नृत्यतर्फ नायक दिलीप रायमाझी, शंकर विसी, रुपेश उप्रेती र पार्वती राई थिए । कार्यक्रममा अध्यक्ष अधिकारीले फाउण्डेसनको संस्कृति विभागको प्रमुखमा पेन्सिलभेनिया निवासी ओमराज गुरुंगलाई नियुक्त गरिएको जानकारी पनि दिएका थिए । मेरो डान्स युनिभर्सको अमेरिका अडिसनका दिन इन्ट्रा डान्स स्कूल कोलम्बसका विद्यार्थीहरुले समेत आकर्षक नृत्यहरु देखाएका थिए ।"
क्रान्तिकारीहरूको डम्फु,"नामा घाम तापिरहेको थिएँ। अचानक सुपर्णखा देखा परे। मुस्कुराउँदै उनले भने, ए यहाँ पो रहेछन्, पूरा कोठा चोटा चाहारें। कतै कोही छैन। सबैतिर खुल्ला राखेर यहाँ ? कोही अरू पसेको भए तिम्रा कमाइ सबै उडाइदिन्थे। मैले भनें, को पस्छ ? त्यत्रा रक्षक तैनाथ छन्, चौबिसैघण्टा। तिनले हाम्रो स्वीकृतिबिना कसैलाई ढिम्किन दिन्छन् र ?खै मैले त कुनै रक्षक पनि देखिनँ, उनको भनाइमा जिज्ञाशा बुझिन्थ्यो। मैले मुस्कुराउँदै जवाफ दिएँ, तिमी पनि कस्तो लाटो मान्छे। यो विज्ञानको चमत्कारी आधुनिक जमानामा देखिने गरी रक्षक बस्छन् त ? उनीहरू चौबिसैघण्टा क्यामेरामा हेरिरहेका हुन्छन्। एउटा चरा पनि तिनका नजरबाट उम्किन सक्दैन, मान्छे त के कुरा ? अब कुरो रह्यो सुन र नगदको। तिमी त आफ्नो मित्र हौ। तिमीलाई भनेर मेरो अहित हुँदैन। हेर, अचेल सुन सबै बैंकको लकरमा हुन्छ, नगद विदेशी खातामा। कसैले सुइँको पनि पाउँदैन। खै म त कतै कुनै अवरोधबिनै चोटा कोठा चहार्दै यहाँसम्म आइपुगें। के हेरे त ती रक्षकले ?, उनले रक्षकको चनाखोपनप्रति आशंका व्यक्त गरे। मैले भनें, तिमी पनि साह्रै सोझो छौ। तिमीलाई मकहाँ र मलाई तिमीकहाँ कतै रोकतोक छ र ? उनले सजिलै भने, पुस्तौंदेखिको सम्बन्धमा पनि त्यस्तो हुन्छ र ? मैले मुस्कुराउँदै जवाफ दिएँ, अनि यो कुरा मेरा रक्षकहरूसबैलाई प्रस्ट रूपमा मैले भनेको छु। त्यसैले तिमी बेरोकटोक यहाँ घुस्न सक्छौ। उनले भने, साँच्ची, म तिमीसँग एउटा गम्भीर विषयमा कुरा गर्न आएको थिएँ। म त्यस विषयमा अनुसन्धान गर्दैछु र त्यो विषयमा तिमीलाई पनि धेरै जानकारी भएकोले तिमीसँग पनि कुरा गर्न आएको। मैले सोधें, के कुरा हो भनन। उनले सुरू गरे, तिम्रा जस्ता नाम भएका यहाँ थुप्रै राजनीतिक पार्टी छन्। सबैको उद्देश्य एउटै देखिन्छ। तैपनि एउटै पार्टी एकै ठाउँमा समाहित हुन् किन नसकेको हो ? मैले सरल भाषामा उनलाई बुझाउन खोजें, हेर, नाम उस्तै उस्तै भएर हुन्छ र, उद्देश्य पनि उस्तै लेख्दैमा हुन्छ र ? त्योअनुसार काम पनि गर्नुपर्यो नि। कोही नामका लागि मात्र नाम राख्छन्, कोही संशोधनवादी छन् त कोही प्रतिक्रियावादीका गोटी भएका छन्। हामी जस्तो क्रान्तिकारी तिनीहरू भएको भए पो एउटै पार्टी बनाउन हुन्थ्यो। हरेक पार्टीका नेताले आफू मात्र ठीक, आफू मात्र खाँटी सिद्धान्तवादी भन्छन्। अर्कोलाई अनेक विशेषण थोपरेर गाली गर्छन्। हामी जस्ता जनताले कसको कुरा ठीक ठान्ने, कसलाई पत्याउने ?, उनले प्रश्न तेस्र्याए। मैले मुस्कुराउँदै जवाफ दिएँ, त्यो त काम हेरन। हामीले जस्तो क्रान्ति कसले गरेको छ ? मेरो कुरा पूरा हुन् नपाउँदै उनी गर्जिए, हेर, मान्छे मार्नु नै क्रान्ति हो भने नेपालमा अहिले अस्तित्वमा रहेका पुराना राजनीतिक पार्टी कुन चैं छ जसले मान्छे मारेका छैनन् ? त्यसले तिनै पार्टीका नेता र केही पछुवाबाहेक कसको कल्याण भएको छ ? फेरि मान्छे मार्ने नै क्रान्तिकारी हुन्छ भने यो संसारमा सबैभन्दा क्रान्तिकारी सरकार अमेरिकी सरकार छ। त्यो सरकारले हिरोसिमा, नागासाकीमा नरसंहार गरेन कि भियतनाममा गरेन कि ! आधुनिक युगकै कुरा गर्ने हो भने पनि इरान, इराक, अफगानिस्तान मात्र हैन, भर्खरै पनि लेबनान, सिरियाको नरसंहारमा समेत त्यसको सिद्धहस्त चलायमान नैं छ। त्यसलाई फेरि तिमीहरू चैं क्रान्तिकारी मान्दैनौ। उल्टै अनेक नकारात्मक विशेषण थोपरेर गाली गर्छौ। तिमीहरूको क्रान्तिको परिभाषा मैले चैं बुझ्न सकिनँ। मैले संयम गर्दै भनें, हेर, अरूको कुरा म गर्दिनँ। हाम्रै देशको कुरा गर्छु। हामीले देशमा कत्रो परिवर्तन ल्यायौं। फेरि मेरो कुरा सक्न नपाउँदै उनी गर्जिए, के परिवर्तन ल्यायौ ? राजनैतिक ? त्यो पनि कसका लागि ? आफ्नो, आफ्नो सन्तान र हितैषीका लागि मनग्गे लुट्न छुट गरायौ। राजनीतिक अस्थिरता सिर्जना गर्यौ। आमजनताले के पायो ? युवालाई काम गरेर बस्ने, खाने व्यवस्था गर्न नसकेर विदेशीलाई बेचेर रकम कुम्ल्याउँदैछौ। यिनै परिवर्तनको लागि त रहेछ नि हैन तिम्रो परिभाषाको क्रान्ति ? मैले पनि अलि कडकएर भनें, तिमी बहकियौ। यही हो तिम्रो अनुसन्धान ? उनले अलि नर्मिएर भने, हैन, एउटै सिद्धान्त मान्ने भन्नेहरूबीच किन मेल हुँदैन, किन एकता हुँदैन, म भनिदिउँ ? मैले स्वाभाविक स्वरमा भनें, ल भन त, म पनि सुनिहालौं, तिम्रा अनुसन्धानले के देख्दो रहेछ। उनले भने, सबै मेचको खेल हो। सबैलाई ठूलो मेच चाहिएको छ। मैले मजैसित भन्दिएँ, हो त्यही हो तिमीहरूले नबुझेको कुरा। खुब बुझें भण्ठान्छौ, चुरोकुरो बुझेकै छैन। के चुरोकुरो बुझ्नु पर्यो ? सिधासाधालाई छकाउन सिद्धान्त नमिलेको भनिदियो, ठूलो मेच बनाएर थच्चियो। अवकाश पनि कहिल्यै लिन नपर्ने क्या आनन्दको जागिर। उनले व्यंग्य कसे। मैले मज्जाले जवाफ दिन लागेको थिएँ। बजार जानु भएको आमा टुप्लुक्क आइपुग्नु भयो। त्यसैले म चुप लागें। हाम्रो संवाद यहीं टुंगियो।"
सभामुख र प्रमुख राजनीतिक दलका मुख्य र प्रमुख सचेतकबीच छलफल जारी,काठमाडौं : सभामुख देवराज घिमिरे र संसदमा प्रतिनिधित्व गर्ने प्रमुख राजनीतिक दलका मुख्य सचेतक र प्रमुख सचेतकबीच छलफल सुरू भएको छ। सिंहदरबारस्थित सभामुखको कार्यकक्षमा दलका मुख्य सचेतक र प्रमुख सचेतकहरूसँग छलफल सुरु भएको सभामुखका प्रेस सल्लाहकार शेखर अधिकारीले जानकारी दिए। संसद्को हिउँदे अधिवेशनअघि सभामुख घिमिरेले संसद सञ्चालन र यसको तयारीबारे विभिन्न दलका प्रतिनिधित्वहरूसँग छलफल जारी राखेका छन्। आइतबार पनि सभामुख घिमिरेले सत्तारुढ दल र विपक्षी दलका प्रमुख सचेतकहरूसँग छलफल गरेका थिए। संसद् अधिवेशन माघ १८ गते आह्वान भएको छ।
नक्कली भुटानी शरणार्थी प्रकरण : सचिव पाण्डेको बन्दीप्रत्यक्षीकरणको रिटमा आज पनि सुनुवाइ नहुने,"काठमाडौं : नक्कली भुटानी शरणार्थी प्रकरणमा पक्राउ परेका सचिव टेकनारायण पाण्डेलाई थुनामुक्तको माग गर्दै सर्वोच्च अदालतमा दर्ता भएको बन्दीप्रत्यक्षीकरणको रिटमा आज सुनुवाइ नहुने भएको छ। प्रधानन्यायाधीश प्रकाशमान सिंह राउतको इजलासमा सुनुवाइका लागि रिटको पेशी तोकिएपनि 'हेर्न नमिल्ने' सूचीमा परेको छ। उक्त रिट आइतबार पनि प्रधानन्यायाधीश राउतको इजलासमा तोकिएको थियो। तर, पछि हेर्न 'नमिल्ने सूची'मा राखिएको थियो। आफ्ना पतिलाई गैरकानुनी रुपमा थुनामा राखेको भन्दै पाण्डेकी श्रीमती मञ्जु पाण्डेले शुक्रबार सर्वोच्चमा बन्दीप्रत्यक्षीकरणको रिट दायर गरेकी हुन्।प्रधानमन्त्री तथा मन्त्रिपरिषदको कार्यलय,गृह मन्त्रालय, काठमाडौँ जिल्ला अदालत ,महान्यायाधिवक्ताको कार्यालय ,काठमाडौँ जिल्ला सरकारी वकिलको कार्यालय,काठमाडौँ जिल्ला प्रहरी परिसर र सर्वोच्च अदालतलाई रिटमा विपक्षी बनाइएको छ। नक्कली भुटानी शरणार्थी प्रकरणमा पाण्डे गत बैशाख २० गते पक्राउ परेका थिए। नक्कली शरणार्थी प्रकरणमा जिल्ला अदालत काठमाडौंले बालकृष्ण खाँण,टोपबहादुर रायमाझी तथा सचिव पाण्डेसहित १६ जनालाई पुर्पक्षका लागि जेल चलान गर्ने आदेश गरेको थियो। जिल्ला अदालतको उक्त आदेशविरुद्ध खाँणसहित १६ जना उच्च अदालत पाटन पुगेका थिए। पछि खाँण उच्च अदालतको आदेशमा ३० लाख धरौटी बुझाएर रिहा भएका थिए। पाण्डेसहित अन्यलाई भने कारागारमै पठाएको थियो।"
समावेशिता र थ्रेसहोल्ड दुवै बढाऊँ,"संसद्मा धेरै दल हुने तर एउटै दलको बहुमत पुग्न कठिन हुने भनेर अहिलेको निर्वाचन कानुन परिवर्तनबारे बहस छ । संसद्मा उपस्थित हुन निश्चित मत प्रतिशत ल्याउनुपर्ने सीमा अर्थात् थ्रेसहोल्डसम्बन्धी व्यवस्थाको छलफल पेचिलो बनेको छ । निर्वाचन आयोगले निर्वाचनसम्बन्धी कानुन संशोधनको मस्यौदा तयार गर्दा राष्ट्रिय पार्टीका लागि ३ प्रतिशत मत ल्याई एउटा प्रत्यक्ष निर्वाचित हुनै पर्ने व्यवस्थाको प्रस्ताव गरेको छ । त्यो साविककै व्यवस्था हो । प्रदेशमा डेढको व्यवस्थालाई ३ बनाउनुपर्ने मत छ । तर गृह मन्त्रालयले भने राष्ट्रिय पार्टीका लागि ५ प्रतिशतको थ्रेस होल्ड बनाउनुपर्ने गरी मस्यौदामा हेरफेर गरेको छ । थोरै प्रतिशतको सीमा हुँदा धेरै थरीको प्रतिनिधित्व हुन्छ र समावेशिताको सिद्धान्त अझै बलियोसँग कार्यान्वयन हुन्छ भन्ने एकथरीको मत छ । नत्र ठूला दलको मात्रै रजगज भई मुलुक दुई दलीय व्यवस्थामा जान्छ भन्नेहरू छन् । हो समावेशिता हाम्रो संविधानको एउटा प्रमुख मूल मर्म हो । तसर्थ समावेशिताको सिद्धान्तविपरीत हुने गरी कानुन बन्नु हुँदैन । तर थ्रेसहोल्ड बढाउँदा पनि समावेशिता सुनिश्चित गर्ने अरू उपाय हुन सक्छन् । जस्तो प्रत्यक्ष निर्वाचनमा नै महिलाको ३३ प्रतिशत उम्मेदवारी दिनुपर्ने प्रस्ताव मनासिव छ । उम्मेदवार र प्रत्नििधित्वमा विभिन्न समुदाय र भूगोललाई निश्चित प्रतिशतको सुनिश्चितता गरियो भने थे्रसहोल्ड बढाउँदा पनि फरक पर्दैन । थोरै दलको उपस्थिति संसद्मा भए पनि समावेशी प्रतिनिधि तिनै दलहरूबाट हुन्छ । जस्तो नर्वेमा ४ प्रतिशत थ्रेसहोल्ड भए पनि महिला र अल्पसंख्यक समूहहरूको प्रतिनिधित्व उच्च छ । उम्मेदवार चयनमा दलहरूले विविधता अपनाउँछन् । हामीकहाँ पनि दलहरूले त्यसो गर्नुपर्छ । स्विडेन र इन्डोनेसियामा ४ प्रतिशतकै थ्रेसहोल्ड हुँदासमेत प्रादेशिक प्रतिनिधित्व उल्लेख्य छ । न्युजिल्यान्ड र जर्मनीमा ५ प्रतिशतको थ्रेसहोल्ड छ र पनि अल्पसख्ंयक र महिला प्रतिनिधित्व सुनिश्चित दलहरू आफैंले गर्छन् । धेरै प्रदेशबाट प्रतिनिधित्व गर्न नसक्ने एउटामात्रै मात्रै गर्ने दललाई प्रादेशिक नै मान्नुपर्छ । प्रदेश र संघमा मतदाताको मूल्यबराबरै हुने हुँदा थ्रेसहोल्ड प्रतिशत एउटै हुनुपर्ने मत पनि तर्कसंगत छ । प्रतिनिधित्व दलहरूको भन्दा पनि भूगोल र समुदायको आवश्यक हो । तसर्थ साना दल छुट्छन् कि धेरै थ्रेसहोल्ड राख्नु भन्नुभन्दा अल्पसंख्यकहरूको प्रतिनिधिसमेत सुनिश्चित हुनुपर्छ । विषय दलको मात्रै होइन, बहुजातीय र बहुभाषिक तथा बहुधार्मिक नेपालीको हो । थोरैथोरै मत ल्याएर पनि संसद् पुगेर आफ्नो राजनीतिको रोटी सेक्न चाहने नेता वा दलले भावनाको खेती गर्न खोज्छन् नै । तर सवाल दलहरूको नाङ्लो पसल खोल्न दिने कि नदिने भन्ने होइन, संसद्मा मुलुकको विविधिताको प्रतिनिधित्व हुन्छ कि हुँदैन भन्ने महŒवपूर्ण हो । तसर्थ थ्रेसहोल्ड बनाउने भन्ने विषय केवल प्रतिशत वा अंकको कुरा होइन । कसैको सरकार बनाउन बहुमत पुग्ने नपुग्ने भन्दा पनि नेपालका नेता र दलहरूको नियतको कुरा हो । यहाँ बहुमत ल्याएर पनि आफ्नै सरकार ढाल्नेहरू छन् । गठबन्धन दुई चार महिनामै टुटाउनेहरू छन् । जसको समाधान थ्रेसहोल्डको व्यवस्था होइन, उनीहरूको नैतिकता र इमान्दारीले मात्रै गर्न सक्छ । थ्रेसहोल्ड बढाउँदा दलहरूको संख्या न्यून होला, तर लोकतन्त्रको मर्म सकिन्न । दलहरूले नै विविधता र समावेशिता सुनिश्चित गर्ने व्यवस्था चाहिँ अवश्यक गर्नुपर्छ । बहुलवादी संविधानको मर्म नदिने सुनिश्चिता चाहिँ कानुनले नै गर्नुपर्छ ।"
राप्ती स्वास्थ्य विज्ञानका उपकुलपतिको योग्यतामा प्रश्न,"काठमाडौं : राप्ति स्वास्थ्य विज्ञान अध्ययन प्रतिष्ठानको उपकुलपतिमा नियुक्त डा विकास लामिछानेको योग्यता विवादमा परेको छ। आवश्यक योग्यता नपुगी लामिछानेलाई उपकुलपति नियुक्त गरिएको भन्दै परेको उजुरीमा राष्ट्रिय सतर्कता केन्द्रले छानबिन गरिरहेको छ । अख्तियार दुरुपयोग अनुसन्धान आयोगमा पनि लामिछानेको योग्यताबारे उजुरी परेको छ। प्रतिष्ठानको नियमावलीले मान्यता प्राप्त शिक्षण संस्थाबाट चिकित्साशास्त्र विषयमा कम्तीमा स्नातकोत्तर (एमडीएमएसपीएचडी उपाधि ) प्राप्त गरी प्राध्यापक पदमा कम्तीमा ५ वर्ष अनुभव हासिल गरेको व्यक्ति उपकुलपतिमा नियुक्त हुने प्रावधान छ। प्रतिष्ठानको सभाले बनाएको राप्ती स्वास्थ्य विज्ञान प्रतिष्ठान विभिन्न निकाय तथा पदाधिकारीको काम, कर्तव्य र अधिकारसम्बन्धी नियमावली ०७४ को परिच्छेद८ (पदाधिकारीको मापदण्ड, काम, कर्तव्य र अधिकार ) अन्तर्गत नियम ४० (क) मा यस्तो व्यवस्था छ। उपकुलपति डा नेपाल सरकारको एघारौं तहबाट अवकाश प्राप्त चिकित्सक हुन। उनले नियमावलीले किटान गरेको स्नातकोत्तर (एमडी एमएसपीएचडी उपाधि ) हासिल नगरेको उजुरीमा दाबी छ। त्रिवि शिक्षण अस्पतालमा एमबी बीएस अध्ययनपश्चात् अमेरिकास्थित जोन होप्किन्स विश्वविद्यालयबाट ११ महिने एमपीएच (मास्टर्स इन पब्लिक हेल्थ ) तालिम मात्र लिएको उजुरीमा उल्लेख छ । एमपीएच उत्तीर्ण गरेर कम्तीमा तीन वर्ष अध्ययन गरेर मात्र एमडीएमएसपीएचडी उपाधि नेपाललगायत संसारभर प्राप्त गर्न सकिन्छ, उजुरीमा भनिएको छ नियमावलीले तोकेको मापदण्ड (शैक्षिक योग्यता) उनले पूरा गरेका छैनन्। डा लामिछानेले अझै ३ वर्ष अध्ययन गर्नुपर्छ। लामिछानेको आवश्यक योग्यता नै नपुगी नियुक्ति भएको विषयमा पटकपटक उजुरी परेको सतर्कता केन्द्रले जनाएको छ। राप्ती स्वास्थ्य विज्ञान प्रतिष्ठान ऐन, २०७४ को दफा ८ (ग) ले प्रतिष्ठानको नियम बनाउने अधिकार प्रधानमन्त्री एवं प्रतिष्ठानका कुलपतिको अध्यक्षता र स्वास्थ्य तथा जनसंख्यामन्त्री एवं प्रतिष्ठानका सहकुलपतिको उपाध्यक्षतामा बस्ने सभा (सिनेट) लाई मात्र दिएको छ। सिनेटले बनाएको नियमावली सिनेटले मात्र संशोधन गर्न सक्छ। मुलुकभरका स्वास्थ्य विज्ञान प्रतिष्ठान र विश्वविद्यालयहरूमा यो नियम लागू हुन्छ।। नेपाल सरकार (मन्त्रिपरिषद्) वा मन्त्रालय (मन्त्रीसचिवस्तर) को निर्णयले सिनेटले बनाएको नियम परिवर्तन गर्न सक्दैन। यो विषयमा सतर्कता केन्द्रले मेडिकल काउन्सिललाई विवरण पनि मागेको थियो। सम्बन्धित निकायहरूसँग आवश्यक कागजात र विवरण मागिएको सतर्कता केन्द्रले पनि जनाएको छ। मेडिकल काउन्सिलको जवाफले उपकुलपति डा लामिछानेको ११ महिने एमपीएच डिग्री प्रतिष्ठानको नियमावलीले तोकेको स्नातकोत्तर (एमडीएमएसपीएचडी उपाधि सरह नरहेको स्पष्ट पारेको पनि उजुरीमा उल्लेख छ । राष्ट्रिय सतर्कता केन्द्रका सूचना अधिकारी हीरामणि सुवेदीले यस विषय छानबिन प्रक्रियामा रहेको जानकारी दिए। डा लामिछानेलाई उपकुलपति नियुक्ति गर्दा स्वास्थ्य मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, ०७३ लाई आधार मानेर ०७८ पुस ५ गते मन्त्रालयस्तरको निर्णयद्वारा उपकुलपति नियुक्त गरिएको उजुरीमा छ। प्रतिष्ठानको सिनेटले बनाएको नियमावली मिचेर राप्ती स्वास्थ्य विज्ञान प्रतिष्ठान उपकुलपति नियुक्ति कार्यविधि २०७८ स्वीकृत गरी सोही आधारमा नियुक्ति गरिएको उजुरीमा उल्लेख छ । ०७३ सालमा राप्ती स्वास्थ्य विज्ञान प्रतिष्ठानको स्थापना भएकै थिएन भने ०७४ सालमा प्रतिष्ठानको स्थापना भएपश्चात प्रतिष्ठानको सिनेटले राप्ती स्वास्थ्य विज्ञान प्रतिष्ठान विभिन्न निकाय तथा पदाधिकारीको काम कर्तव्य र अधिकारसम्बन्धी नियमावली ०७४ को परिच्छेद८ (पदाधिकारीको मापदण्ड, काम, कर्तव्य र (अधिकार) अन्तर्गत नियम ४० (क) मार्फत उपकुलपतिको नियुक्तिको मापदण्ड बनाइसकेको थियो। सिनेटले ०७४ सालमा बनाएको नियमावली मिचेर मन्त्रालयले वा नेपाल सरकार मन्त्रिपरिषद्ले मापदण्ड बनाउनु ऐनको भावना विपरित र गैर कानुनी हुन्छ भन्नेमा कुनै द्विविधा छैन, उजुरीमा उल्लेख छ। मन्त्रालयले आर्थिक लेनदेनको आधारमा उपकुलपति नियुक्ति गरिएको उजुरीमा आरोप छ। राप्ती स्वास्थ्य विज्ञान प्रतिष्ठान, उपकुलपति नियुक्ति कार्यविधि २०७८ को दफा २ (क) मा समेत चिकित्सा शास्त्रमा स्नातकोत्तर व्यक्ति मात्र उपकुलपति नियुक्त हुन सक्ने उल्लेख भएकोमा डा लामिछानेको सो योग्यता समेत नपुग्ने उजुरीमा छ। उपकुलपति डा लामिछानेले नियुक्तिपश्चात प्रतिष्ठानमा करोडौंका उपकरण स्रोत सुनिश्चितता बेगर खरिद गरेर प्रतिष्ठानलाई ऋणमा डुबाएको आरोप पनि उजुरीमा छ।"
समावेशिता र थ्रेसहोल्ड दुवै बढाऊँ,"संसद्मा धेरै दल हुने तर एउटै दलको बहुमत पुग्न कठिन हुने भनेर अहिलेको निर्वाचन कानुन परिवर्तनबारे बहस छ । संसद्मा उपस्थित हुन निश्चित मत प्रतिशत ल्याउनुपर्ने सीमा अर्थात् थ्रेसहोल्डसम्बन्धी व्यवस्थाको छलफल पेचिलो बनेको छ । निर्वाचन आयोगले निर्वाचनसम्बन्धी कानुन संशोधनको मस्यौदा तयार गर्दा राष्ट्रिय पार्टीका लागि ३ प्रतिशत मत ल्याई एउटा प्रत्यक्ष निर्वाचित हुनै पर्ने व्यवस्थाको प्रस्ताव गरेको छ । त्यो साविककै व्यवस्था हो । प्रदेशमा डेढको व्यवस्थालाई ३ बनाउनुपर्ने मत छ । तर गृह मन्त्रालयले भने राष्ट्रिय पार्टीका लागि ५ प्रतिशतको थ्रेस होल्ड बनाउनुपर्ने गरी मस्यौदामा हेरफेर गरेको छ । थोरै प्रतिशतको सीमा हुँदा धेरै थरीको प्रतिनिधित्व हुन्छ र समावेशिताको सिद्धान्त अझै बलियोसँग कार्यान्वयन हुन्छ भन्ने एकथरीको मत छ । नत्र ठूला दलको मात्रै रजगज भई मुलुक दुई दलीय व्यवस्थामा जान्छ भन्नेहरू छन् । हो समावेशिता हाम्रो संविधानको एउटा प्रमुख मूल मर्म हो । तसर्थ समावेशिताको सिद्धान्तविपरीत हुने गरी कानुन बन्नु हुँदैन । तर थ्रेसहोल्ड बढाउँदा पनि समावेशिता सुनिश्चित गर्ने अरू उपाय हुन सक्छन् । जस्तो प्रत्यक्ष निर्वाचनमा नै महिलाको ३३ प्रतिशत उम्मेदवारी दिनुपर्ने प्रस्ताव मनासिव छ । उम्मेदवार र प्रत्नििधित्वमा विभिन्न समुदाय र भूगोललाई निश्चित प्रतिशतको सुनिश्चितता गरियो भने थे्रसहोल्ड बढाउँदा पनि फरक पर्दैन । थोरै दलको उपस्थिति संसद्मा भए पनि समावेशी प्रतिनिधि तिनै दलहरूबाट हुन्छ । जस्तो नर्वेमा ४ प्रतिशत थ्रेसहोल्ड भए पनि महिला र अल्पसंख्यक समूहहरूको प्रतिनिधित्व उच्च छ । उम्मेदवार चयनमा दलहरूले विविधता अपनाउँछन् । हामीकहाँ पनि दलहरूले त्यसो गर्नुपर्छ । स्विडेन र इन्डोनेसियामा ४ प्रतिशतकै थ्रेसहोल्ड हुँदासमेत प्रादेशिक प्रतिनिधित्व उल्लेख्य छ । न्युजिल्यान्ड र जर्मनीमा ५ प्रतिशतको थ्रेसहोल्ड छ र पनि अल्पसख्ंयक र महिला प्रतिनिधित्व सुनिश्चित दलहरू आफैंले गर्छन् । धेरै प्रदेशबाट प्रतिनिधित्व गर्न नसक्ने एउटामात्रै मात्रै गर्ने दललाई प्रादेशिक नै मान्नुपर्छ । प्रदेश र संघमा मतदाताको मूल्यबराबरै हुने हुँदा थ्रेसहोल्ड प्रतिशत एउटै हुनुपर्ने मत पनि तर्कसंगत छ । प्रतिनिधित्व दलहरूको भन्दा पनि भूगोल र समुदायको आवश्यक हो । तसर्थ साना दल छुट्छन् कि धेरै थ्रेसहोल्ड राख्नु भन्नुभन्दा अल्पसंख्यकहरूको प्रतिनिधिसमेत सुनिश्चित हुनुपर्छ । विषय दलको मात्रै होइन, बहुजातीय र बहुभाषिक तथा बहुधार्मिक नेपालीको हो । थोरैथोरै मत ल्याएर पनि संसद् पुगेर आफ्नो राजनीतिको रोटी सेक्न चाहने नेता वा दलले भावनाको खेती गर्न खोज्छन् नै । तर सवाल दलहरूको नाङ्लो पसल खोल्न दिने कि नदिने भन्ने होइन, संसद्मा मुलुकको विविधिताको प्रतिनिधित्व हुन्छ कि हुँदैन भन्ने महŒवपूर्ण हो । तसर्थ थ्रेसहोल्ड बनाउने भन्ने विषय केवल प्रतिशत वा अंकको कुरा होइन । कसैको सरकार बनाउन बहुमत पुग्ने नपुग्ने भन्दा पनि नेपालका नेता र दलहरूको नियतको कुरा हो । यहाँ बहुमत ल्याएर पनि आफ्नै सरकार ढाल्नेहरू छन् । गठबन्धन दुई चार महिनामै टुटाउनेहरू छन् । जसको समाधान थ्रेसहोल्डको व्यवस्था होइन, उनीहरूको नैतिकता र इमान्दारीले मात्रै गर्न सक्छ । थ्रेसहोल्ड बढाउँदा दलहरूको संख्या न्यून होला, तर लोकतन्त्रको मर्म सकिन्न । दलहरूले नै विविधता र समावेशिता सुनिश्चित गर्ने व्यवस्था चाहिँ अवश्यक गर्नुपर्छ । बहुलवादी संविधानको मर्म नदिने सुनिश्चिता चाहिँ कानुनले नै गर्नुपर्छ ।"
विपद्मा गाउँले नै सहारा,"गोरखा : आगलागीका कारण उठिबास भएका भोटखोलाका एक विपन्न परिवारको घर बनाइदिन गाउँलेले हातेमालो गरेका छन्। चुमनुब्री६ ताजुका कुन्साङ लामाको घर निर्माणका लागि देश, विदेशमा रहेका सो भेगका बासिन्दाले आर्थिक स्रोत जुटाएका हुन्। सोही गाउँका धावा रिञ्जिन लामा र विदेशमा रहेका पेमा डुण्डुप लामाले उनको घर निर्माणका लागि राहत संकलन अभियान सञ्चालन गरेका छन्। अहिलेसम्म चार लाख रुपैयाँ संकलन भइसकेको धावा रिञ्जिनले जानकारी दिए। गोरखाको हिमाली भेगमा रहेको ताजुका कुन्साङ लामाका सँगै जोडिएका तीन घर गत बिहीबार आगलागीमा परी ध्वस्त भएको थियो। घरभित्र रहेका अन्नपात, लत्ताकपडा, भाँडाकुँडा नगद, गरगहना पनि आगोमै जलेपछि कुन्साङ लामाको पाँच जनाको परिवार अहिले बिल्लीबाठ भएको छ। घरको भुइँतलामा बाँधिएका १७ मध्ये सातवटा गाई र चार वटा गोरु पनि आगोमा जलेर मरे भने आठवटा कुखुरा पनि जलेर खरानी बनेको स्थानीय गोपाल लामाले जानकारी दिए। उनीहरू अहिले निर्माणाधीन गुम्बामा ओत लाग्दै आएका लामाको भनाइ छ। बिचल्लीमा परेका परिबारलाई उनले दुई थान त्रिपाल, दुई बोरा चामल, पाँच पोका नुन, तीन पोका खानेतेल, तीन माना चिनी, खुर्सानीलगायतका सामग्री प्रदान गरे। उनले मात्र होइन, सो परिवारलाई गाउँले छरछिमेकले खाने सामलदेखि ओड्ने, ओछ्याउने पनि सहयोग प्रदान गरेका स्थानीय धावा रिञ्जिन लामाले जानकारी दिए। बिहीबार रातभर त्यो परिबार सुत्न पाएनन्। भोलिपल्टदेखि गाउँमा बन्दै गरेको एउटा गुम्बाको कोठामा सुत्ने गरेका छन्, उनले भने, घरमात्र गएन, घरभित्रको सामान, अन्नपात सबै गयो। अहिले गाउँलेले पिठो, तेल, नुन, खुर्सानी, भाँडाकुँडा अलिअलि दिइरहेका छन्। आज खायो भोलि के खाम, भोलि खायो पर्सि के खाम भइरहेको छ। ओढ्ने, ओछ्याउने छैन। गुम्बाभित्र अस्थायी रूपमा बास बसेका छन्। निर्माणाधीन गुम्बाको फलेकले बारेर उनीहरूका लागि अस्थायी टहरो बनाउने काम भइरहेको लामाले जानकारी दिए। सो परिवारको बिचल्ली देखेपछि स्थानीय धावा रिञ्जिन लामाले राहत संकलन अभियान सञ्चालन गरेका छन्। बिहीबार त रातभरि गाउँका कोही पनि सुतेनौं, उनले भने, उहाँहरूको अवस्था देखेर एकदमै दुःख लाग्यो। ओढाल्ने पिठो, खाने थालसम्म पनि नभएको देखेर असाध्यै माया लाग्यो। घरमात्र गएन, गाईवस्तु जल्यो। एउटा घर मात्र उठाउन पाए हुन्थ्यो भनेर मैले फेसबुकमार्फत राहत संकलन अभियान सञ्चालन गरेको छु। अभियानमार्फत दुई दिनमा ५० जनाबाट चार लाख रुपैयाँभन्दा धेरै राहत रकम संकलन भएको उनले बताए। घर बनाएर पहिलेजस्तै घरभित्रको सरसामान जोड्न १२ लाखभन्दा बढी लाग्छ, उनले भने, तर मैले आठ, नौ लाखसम्म जुटाउन सक्छु कि भन्ने लक्ष्य छ। साथै फ्रान्समा रहेका चुमनुब्रीबासीबाट छिरिङ दोर्जे लामाले र अमेरिकामा बसोबास गर्ने चुमनुब्रीवासीसँग पेमा डुण्डुप लामाले राहत संकलन गरिरहेका उनले बताए। उहाँहरूले उठाएको राहत पनि मलाई नै उपलब्ध गराउनुहुन्छ उनले भने, जतिसक्दो छिटो एउटा सानो ओत लाग्ने घर बनाउन सकिन्छ कि भनेर खटिरहेका छौँ। लामो समयदेखि हिमपात नभएको तर ठूलो हावाहुरी चलेपछि अँगेनाको आगो उडाएर घरमा आगलागी भएको स्थानीय गोपाल लामाले बताए।"
राप्ती स्वास्थ्य विज्ञानका उपकुलपतिको योग्यतामा प्रश्न,"काठमाडौं : राप्ति स्वास्थ्य विज्ञान अध्ययन प्रतिष्ठानको उपकुलपतिमा नियुक्त डा विकास लामिछानेको योग्यता विवादमा परेको छ। आवश्यक योग्यता नपुगी लामिछानेलाई उपकुलपति नियुक्त गरिएको भन्दै परेको उजुरीमा राष्ट्रिय सतर्कता केन्द्रले छानबिन गरिरहेको छ । अख्तियार दुरुपयोग अनुसन्धान आयोगमा पनि लामिछानेको योग्यताबारे उजुरी परेको छ। प्रतिष्ठानको नियमावलीले मान्यता प्राप्त शिक्षण संस्थाबाट चिकित्साशास्त्र विषयमा कम्तीमा स्नातकोत्तर (एमडीएमएसपीएचडी उपाधि ) प्राप्त गरी प्राध्यापक पदमा कम्तीमा ५ वर्ष अनुभव हासिल गरेको व्यक्ति उपकुलपतिमा नियुक्त हुने प्रावधान छ। प्रतिष्ठानको सभाले बनाएको राप्ती स्वास्थ्य विज्ञान प्रतिष्ठान विभिन्न निकाय तथा पदाधिकारीको काम, कर्तव्य र अधिकारसम्बन्धी नियमावली ०७४ को परिच्छेद८ (पदाधिकारीको मापदण्ड, काम, कर्तव्य र अधिकार ) अन्तर्गत नियम ४० (क) मा यस्तो व्यवस्था छ। उपकुलपति डा नेपाल सरकारको एघारौं तहबाट अवकाश प्राप्त चिकित्सक हुन। उनले नियमावलीले किटान गरेको स्नातकोत्तर (एमडी एमएसपीएचडी उपाधि ) हासिल नगरेको उजुरीमा दाबी छ। त्रिवि शिक्षण अस्पतालमा एमबी बीएस अध्ययनपश्चात् अमेरिकास्थित जोन होप्किन्स विश्वविद्यालयबाट ११ महिने एमपीएच (मास्टर्स इन पब्लिक हेल्थ ) तालिम मात्र लिएको उजुरीमा उल्लेख छ । एमपीएच उत्तीर्ण गरेर कम्तीमा तीन वर्ष अध्ययन गरेर मात्र एमडीएमएसपीएचडी उपाधि नेपाललगायत संसारभर प्राप्त गर्न सकिन्छ, उजुरीमा भनिएको छ नियमावलीले तोकेको मापदण्ड (शैक्षिक योग्यता) उनले पूरा गरेका छैनन्। डा लामिछानेले अझै ३ वर्ष अध्ययन गर्नुपर्छ। लामिछानेको आवश्यक योग्यता नै नपुगी नियुक्ति भएको विषयमा पटकपटक उजुरी परेको सतर्कता केन्द्रले जनाएको छ। राप्ती स्वास्थ्य विज्ञान प्रतिष्ठान ऐन, २०७४ को दफा ८ (ग) ले प्रतिष्ठानको नियम बनाउने अधिकार प्रधानमन्त्री एवं प्रतिष्ठानका कुलपतिको अध्यक्षता र स्वास्थ्य तथा जनसंख्यामन्त्री एवं प्रतिष्ठानका सहकुलपतिको उपाध्यक्षतामा बस्ने सभा (सिनेट) लाई मात्र दिएको छ। सिनेटले बनाएको नियमावली सिनेटले मात्र संशोधन गर्न सक्छ। मुलुकभरका स्वास्थ्य विज्ञान प्रतिष्ठान र विश्वविद्यालयहरूमा यो नियम लागू हुन्छ।। नेपाल सरकार (मन्त्रिपरिषद्) वा मन्त्रालय (मन्त्रीसचिवस्तर) को निर्णयले सिनेटले बनाएको नियम परिवर्तन गर्न सक्दैन। यो विषयमा सतर्कता केन्द्रले मेडिकल काउन्सिललाई विवरण पनि मागेको थियो। सम्बन्धित निकायहरूसँग आवश्यक कागजात र विवरण मागिएको सतर्कता केन्द्रले पनि जनाएको छ। मेडिकल काउन्सिलको जवाफले उपकुलपति डा लामिछानेको ११ महिने एमपीएच डिग्री प्रतिष्ठानको नियमावलीले तोकेको स्नातकोत्तर (एमडीएमएसपीएचडी उपाधि सरह नरहेको स्पष्ट पारेको पनि उजुरीमा उल्लेख छ । राष्ट्रिय सतर्कता केन्द्रका सूचना अधिकारी हीरामणि सुवेदीले यस विषय छानबिन प्रक्रियामा रहेको जानकारी दिए। डा लामिछानेलाई उपकुलपति नियुक्ति गर्दा स्वास्थ्य मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, ०७३ लाई आधार मानेर ०७८ पुस ५ गते मन्त्रालयस्तरको निर्णयद्वारा उपकुलपति नियुक्त गरिएको उजुरीमा छ। प्रतिष्ठानको सिनेटले बनाएको नियमावली मिचेर राप्ती स्वास्थ्य विज्ञान प्रतिष्ठान उपकुलपति नियुक्ति कार्यविधि २०७८ स्वीकृत गरी सोही आधारमा नियुक्ति गरिएको उजुरीमा उल्लेख छ । ०७३ सालमा राप्ती स्वास्थ्य विज्ञान प्रतिष्ठानको स्थापना भएकै थिएन भने ०७४ सालमा प्रतिष्ठानको स्थापना भएपश्चात प्रतिष्ठानको सिनेटले राप्ती स्वास्थ्य विज्ञान प्रतिष्ठान विभिन्न निकाय तथा पदाधिकारीको काम कर्तव्य र अधिकारसम्बन्धी नियमावली ०७४ को परिच्छेद८ (पदाधिकारीको मापदण्ड, काम, कर्तव्य र (अधिकार) अन्तर्गत नियम ४० (क) मार्फत उपकुलपतिको नियुक्तिको मापदण्ड बनाइसकेको थियो। सिनेटले ०७४ सालमा बनाएको नियमावली मिचेर मन्त्रालयले वा नेपाल सरकार मन्त्रिपरिषद्ले मापदण्ड बनाउनु ऐनको भावना विपरित र गैर कानुनी हुन्छ भन्नेमा कुनै द्विविधा छैन, उजुरीमा उल्लेख छ। मन्त्रालयले आर्थिक लेनदेनको आधारमा उपकुलपति नियुक्ति गरिएको उजुरीमा आरोप छ। राप्ती स्वास्थ्य विज्ञान प्रतिष्ठान, उपकुलपति नियुक्ति कार्यविधि २०७८ को दफा २ (क) मा समेत चिकित्सा शास्त्रमा स्नातकोत्तर व्यक्ति मात्र उपकुलपति नियुक्त हुन सक्ने उल्लेख भएकोमा डा लामिछानेको सो योग्यता समेत नपुग्ने उजुरीमा छ। उपकुलपति डा लामिछानेले नियुक्तिपश्चात प्रतिष्ठानमा करोडौंका उपकरण स्रोत सुनिश्चितता बेगर खरिद गरेर प्रतिष्ठानलाई ऋणमा डुबाएको आरोप पनि उजुरीमा छ।"
"भटमासको कच्चा तेल २४ अर्बको आयात, प्रशोधित तेल १९ अर्बको निर्यात","काठमाडौं : केही वर्षअघि निर्यातको उत्कृष्ट १० मा प्रशोधित पाम तेलले लामो समय ओगट्दै आएको थियो। कुल निर्यातको सबैभन्दा बढी हिस्सा नै यसले ओगट्थ्यो। गत वर्षसम्म पाम तेलको निकासीले नेपालको समग्र निर्यात व्यापारमा सुधार आएको थियो। तर, भारत सरकारले यस्ता वस्तुको आयातमा व्यापार नीति खुकुलो बनाएपछि नेपालबाट निर्यात सुस्ताएको हो। अहिले सबैभन्दा बढी निर्यात हुने पहिलो सूचीमा प्रशोधित भटमासको तेल भएको भन्सार विभागले सार्वजनिक गरेको चालु आर्थिक वर्षको ६ महिनाको तथ्यांकमा उल्लेख छ। उक्त तथ्यांकअनुसार चालु आर्थिक वर्षको ६ महिनासम्ममा १८ अर्ब ९१ करोड रुपैयाँ बराबरको निर्यात गर्न सफल भएको छ। यो गत आवको सोही अवधिको भन्दा धेरै बढी हो। गत आवको सोही अवधिमा ४२ करोड रुपैयाँको मात्रै निर्यात भएको थियो। यद्यपि अझै पनि नेपालमा भटमासको तेल उत्पादनका लागि स्वदेशी कच्चापदार्थ पर्याप्त छैन। अधिक कच्चापदार्थ आयात गरेरै त्यसमा २० प्रतिशत मूल्य अभिवृद्धि अर्थात भ्यालुएड हुने गरी अन्ततः प्रशोधित भटमासको तेल निकासी भइरहेको छ। यसअनुरूप नेपालले सोही अवधिमा भटमासको कच्चा तेल २४ अर्ब ३७ करोडको आयात गरेर प्रशोधनमार्फत बल्ल १९ अर्ब आसपास निर्यात गर्न सकेको तथ्यांकमा देखिन्छ। यसैगरी बढी निर्यातको दोस्रो सूचिमा सेन्थेटिक यार्न रहेको छ। गत आवको ६ महिनामा ५ अर्ब ७० करोड निर्यात भएको सेन्थेटिक यार्न यसवर्ष २०४ प्रतिशतले वृद्धि भएर ६ अर्ब ८६ करोड रुपैयाँ बराबरको भयो। यसैगरी नेपालको उनीको गलैंचा भन्नेबित्तिकै धेरै विकसित मुलुकहरू आकर्षित हुने गरेका छन्। अझ दशकअघि निर्यातको आधा हिस्सा ओगड्ने अहिले भने ह्वात्तै घटेको व्यवसायीहरू गुनासो गर्छन््। यद्यपि उनीको गर्लैचा कार्पेट निर्यातित वस्तुमध्ये उत्कृष्ट ३ मा पर्न सफल भएको छ। जुन चालु आवको पुससम्ममा ५ अर्ब ६१ करोड रुपैयाँको विदेशमा बिक्री गर्न सफल भयो। जबकी गत आवको सोही अवधिमा ५ अर्ब २३ करोड निर्यात भएको थियो। उक्त वस्तुको वार्षिक निर्यात ७२७ प्रतिशतले वृद्धि भएको छ। बढी निर्यातको चौथो सूचीमा सूर्यमुखीको प्रशोधित तेल रहेको छ। यो आवको पुससम्म ४ अर्ब ९८ करोड रुपैयाँको निर्यात भयो। यो निर्यात गत आवको सोही अवधिको तुलनामा ३२२० प्रतिशत अधिक हो। किनभने गत आव १५ करोड रुपैयाँको मात्र निर्यात भएको थियो। यसैगरी नेपालको पूर्वी क्षेत्रमा अधिक उत्पादन हुने अलैंची उत्कृष्ट निर्यातको पाँचौं स्थानमा रहेको छ। गत वर्ष ३ अर्ब ९१ करोडको निर्यात भएको अलैंची यसपटक १६८८ प्रतिशतले बढेर ४ अर्ब ५७ करोड रुपैयाँको निकासी भयो। नेपालले उत्पादन गरेका कपडाले पनि क्रमशः बजार लिन खोजेको छ। निर्यातको छैठौं स्थानमा रहेको तयारी कपडाको निर्यात ४ अर्ब ३८ करोड रुपैयाँको भएको छ। जबकी गत आव ४ अर्ब ६७ करोड रुपैयाँको भएको थियो। यसैगरी बढी निर्यात हुने सातौंमा प्लाइउड छ। जसको निर्यात ४ अर्ब २५ करोड बराबरको भएको छ। यो गत आवकोभन्दा २०२५ प्रतिशत बढी हो। यससँगै, बढी निर्यात हुने वस्तुमा क्रमशः फलामे पाता ४ अर्ब ८ करोडको, फलफूलको जुस ३ अर्ब ४५ करोड र चिया ३ अर्ब १७ करोड रूपैयाँको निर्यात भएको छ। यता नेपालले आयात गर्ने वस्तुमध्ये सबैभन्दा बढी हिस्सा सधैं पेट्रोलियम पदार्थकै छ। चालु आवको ६ महिनासम्म सबैभन्दा बढी डिजेल ५४ अर्ब ३५ करोड, पेट्रोल ३२ अर्ब १५ करोड, एलपी ग्यास २९ अर्ब ८० करोड रुपैयाँ बराबरको आयात भएको छ। तर यसवर्ष आयातित डिजेलको आकार १८२ प्रतिशतले घट्दा राजश्व पनि ४ प्रतिशतले कमी आएको छ। डिजेलबाट मात्रै मुलुकले २४ अर्ब २६ करोड राजश्व उठाएको छ। यस्तै पेट्रोल आयातवापत २१ अर्ब १० करोड र ग्यासबाट ५ अर्ब ५६ करोड रुपैयाँ भन्सार राजस्व संकलन गरेको छ। बढी राजस्व उठाउने वस्तु पनि यिनै हुन्। यसैगरी बढी आयात हुने अन्य वस्तुमा चौथोमा शुद्ध फलाम २५ अर्ब ७२ करोड आयात गर्दा ५ अर्ब ६ करोड राजश्व उठ्यो। यसैगरी क्रमशः पाँचौंमा भट्मासको तेल कच्चा २४ अर्ब ३७ करोड आयात गर्दा १ अर्ब ३० करोड सरकारले राजस्व संकलन गयो। यसैगरी तयारी कपडा २२ अर्ब १० करोडको, एचआर सिट २१ अर्ब २२ करोड, मोबाइल टेलिफोन १७ अर्ब ८५ करोड, अन्य एलोपेथिक औषधि १५ अर्ब ४३ करोड र सूर्यमुखीको कच्चा तेल १३ अर्ब ५७ करोड रुपैयाँ बराबरको आयात भएको छ। चालू आर्थिक वर्षमा वस्तु आयात ८ खर्ब २२ अर्ब ३७ करोड रूपैयाँ र निर्यात ९८ अर्ब ७९ करोड रुपैयाँ बराबरको भएको छ। जबकी गत आर्थिक वर्षको पुस मसान्तसम्म कुल वस्तु आयात ७ खर्ब ६८ अर्ब १७ करोड रुपैयाँ र निर्यात ७४ अर्ब ९७ करोड रूपैयाँको भएको थियो। यसअनुरूप गत आर्थिक वर्षको तुलनामा आयातमा ७०६ प्रतिशतले वृद्धि तथा निर्यातमा ३१७८ प्रतिशतले वृद्धि भएको छ। यसअवधिमा भएको आयातबाट भन्सार विभागले चालु आर्थिक वर्ष २०८१८२ को पुस मसान्तसम्म २ खर्ब २६ अर्ब ४७ करोड राजस्व संकलन गरेको छ। यो रकम वार्षिक लक्ष्य ५ खर्ब ८२ अर्ब ६७ करोडको ३८८७ प्रतिशत र पुस महिनासम्मको लक्ष्य २ खर्ब ८० अर्ब ३९ करोडको ८०७७ प्रतिशत हो। गत आर्थिक वर्षको सोही अवधिको तुलनामा यस आर्थिक वर्षमा राजस्व संकलनमा १०९३ प्रतिशतले वृद्धि भएको छ। अर्धवार्षिक राजस्व संकलनलाई शीर्षकगत रूपमा हेर्दा सबैभन्दा बढी भन्सार महसुल (पूर्वाधार करसमेत) १ खर्ब ९ अर्ब २१ करोड रहेको छ। जुन कुल राजस्व संकलनको ४८२२ प्रतिशत हो। त्यसैगरी, मूल्य अभिवृद्धि करबाट ९३ अर्ब १७ करोड रुपैयाँ (४११४ प्रतिशत), अन्तशुल्कबाट २२ अर्ब ५९ करोड रुपैयाँ (९९७ प्रतिशत) र हरित करबाट १ अर्ब ४८ करोड रूपैयाँ (०६५ प्रतिशत) राजस्व संकलन भएको छ। समग्रमा हेर्दा पुस मसान्तसम्मको लक्ष्यको तुलनामा राजस्व संकलन सन्तोषजनक देखिए पनि वार्षिक लक्ष्य हासिल गर्न थप प्रयास आवश्यक भएको भन्सार विभागले महसुस गरेको छ। अझ भन्सार विभागको प्रत्यक्ष अनुगमनबाट पुस मसान्तसम्म ४६ करोड ६६ लाख रुपैयाँ थप राजस्व असुली भएको जानकारी दिएको छ।"
संरक्षित क्षेत्रका १९ हजार ७३६ मेगावाट समस्यामा,"काठमाडौं : सर्वोच्च अदालतको आदेशका कारण १९ हजार ७३६ मेगावाट क्षमताका २ सय ६७ वटा जलविद्युत् आयोजनाहरूले समस्या भोग्नु परेको छ। यसबाट राज्यलाई तिर्नुपर्ने शुल्क, रोयल्टी र राजस्व गरेर खर्बौंको नोक्सानी भएको स्वतन्त्र ऊर्जा उत्पादकहरूको संस्था नेपाल इप्पानले जनाएको छ। संरक्षित क्षेत्रभित्र भौतिक पूर्वाधार निर्माणका लागि जग्गा उपलब्ध गराउने कार्यविधि, २०८० मन्त्रिपरिषद्बाट २०८० पुस १७ मा जारी भएपछि विद्युत् विकास विभाग ऊर्जा जलस्रोत तथा सिँचाइ मन्त्रालयबाट अध्ययन सहमति उपलब्ध गराउनुअघि वन मन्त्रालयबाट प्राप्त गर्नुपर्ने सहमति नपाएर रोकिएका दर्जनौं आयोजनाहरू समेत करिब २५ हजार मेगावाट क्षमताका जलविद्युत् आयोजनाहरूको भविष्य संकटमा परेको छ, ईप्पानद्वारा जारी विज्ञप्तिमा भनिएको छ। यसमा आबद्ध भएका ६० लाख सर्वसाधारण नागरिक एवं निजी क्षेत्रको लगानी के हुने भन्ने प्रश्न गर्दै विद्युत् विकास विभागमा प्रक्रियामा रहेका र डेस्क स्ट्डी भइरहेका थप १५ हजार मेगावाटसमेत गरी ४० हजार मेगावाट क्षमताका आयोजनाको भविष्य अन्योल भएको जनाइएको छ। नेपाल राष्ट्रिय निकुञ्ज तथा वन्यजन्तु संरक्षण ऐन, २०२९ को (दफा ५ र दफा ६ मा भएको संशोधन) खारेजी गर्ने सर्वोच्च अदालतले फैसला गरेको थियो। आदेशले संरक्षण क्षेत्रमा कुनै पनि विकास निर्माणको काम गर्न नपाउने भनेको छ। हाम्रो देशको कुल भूभागको २३३९ प्रतिशत भूभाग संरक्षण क्षेत्र पर्दछ। जुन भौगोलिक हिसाबमा उत्तरी सिमानातर्फ पूर्व मेचीदेखि पश्चिम महाकालीसम्मको अधिकांश तल्लो तटीय हिमाली भाग र उच्च पहाडी क्षेत्रलाई समेटेर सीमांकन गरिएको छ। यो एसियाका अन्य मुलुकहरूको भन्दा बढी प्रतिशत हो। यो क्षेत्र जलविद्युत् उत्पादनका हिसाबमा अति सम्भाव्य र निर्विकल्प क्षेत्र हो। विद्युत् आयोजनाको हेडवर्क, सुरुङ, हेडरेस पाइप, पेनस्टक पाइप, पावर हाउस, ट्रान्समिसन लाइन टावर, प्रवेशमार्ग, स्विचयार्ड, डिसेन्डर वा क्याम्प आदिमध्ये कुनै न कुनै संरचना संरक्षित क्षेत्रको घेराभित्र पर्छ। यस्तो यथार्थता हुँदाहुँदै सरलताको सट्टा जटिलतातर्फ धकेल्ने गरी सर्वोच्चको फैसला आयोजनासँगै सेयर लगानीकर्ता सबैको विपक्षमा रहेको भनिएको छ। लगानी सम्मेलन २०८१ को पूर्वाद्र्धमा लगानीमैत्री वातावरण बनाउने उद्देश्यले मन्त्रिपरिषद्बाट लगानी सहजीकरणको लागि केही नेपाल ऐन संशोधन गर्न बनेको विधेयक २०८१ अध्यादेश बाट जारी गरेको थियो। यस विधेयकमार्फत भूमिसम्बन्धी ऐन, २०८१, राष्ट्रिय निकुञ्ज तथा वन्यजन्तु संरक्षण ऐन, २०२९, जग्गा प्राप्ति ऐन, २०३४, सार्वजनिक निजी साझेदारी तथा लगानी ऐन, २०७५, विदेशी लगानी तथा प्रविधि हस्तान्तरण ऐन, २०७५ र वन ऐन, २०७६ का केही अव्यावहारिक प्रावधानहरू संशोधन गरी लगानीकर्ताहरूमा सकारात्मक सन्देश दिएको थियो। तर, सर्वोच्चले यसविपरीत निर्णय गरेको छ। वन मन्त्रालयका अधिकारीहरूबाट सर्वोच्च अदालतको अन्तरिम आदेशपश्चात् संरक्षित क्षेत्रभित्र प्रस्ताव भएका आयोजनाहरूको पाइप लाइन भएकाको कामकारबाही, ईआईए स्वीकृति, अध्ययन सहमति, जग्गाको भोगाधिकार एवं रुख हटाउनेजस्ता कार्यहरू अनायसमै रोकिदिएको कारणले आयोजनाहरू ६ महिनादेखि प्रताडित भएका छन्।"
लुम्बिनीको मुहार फेर्ने गौरवका आयोजना,"बुटवल : भैरहवाबाटै विदेश उडान रुपन्देहीको भैरहवास्थित गौतमबुद्ध अन्तर्राष्ट्रिय विमानस्थल राष्ट्रिय गौरवको आयोजना हो। त्रिभुवन अन्तर्राष्ट्रिय विमानस्थलपछि उपत्यका बाहिर अन्तर्राष्ट्रिय उडान हुने यो नै एकमात्र विमानस्थल हो। पोखरामा पनि अन्तर्राष्ट्रिय विमानस्थल निर्माण त भएको छ, तर त्यहाँबाट उडान भइसकेको छैन। समग्र लुम्बिनी प्रदेशको आर्थिक क्षेत्रलाई चलायमान बनाउन गौतमबुद्ध अन्तराष्ट्रिय विमानस्थल कोसेढुंगा सावित हुने आशा गरिएको छ। निर्माण भएको वर्षौंसम्म पनि सञ्चालनमा नआएपछि यस क्षेत्रका नागरिकहरू निराश थिए। सरकारले ३५ अर्ब खर्च गरेर बनाएको यो विमानस्थल २०७९ सालदेखि नियमित सञ्चालनमा छ। लुम्बिनी प्रदेशका १२ जिल्लामध्ये आर्थिक राजधानी भनेर चिनिने क्षेत्र हो, बुटवल रुपन्देही। भारतीय सिमानाकासँग जोडिएको यस सहरमा विदेशी पर्यटक भिœयाउने र अन्तर्राष्ट्रिय व्यावसायिक सम्बन्ध स्थापित गर्न विमानस्थलले महत्वपूर्ण भूमिका निर्वाह गरेको छ। यहाँबाट अहिले फ्लाई दुबईले दिनहुँ र नेपाल वायुसेवा निगमले सातामा चार दिन उडान गरिरहेका छन्। यस विमानस्थलमा जहाज उडान र अवतरणका लागि आरएनपीएआर (रिक्वायर्ड नेभिगेसन पर्फर्मेसनअथोराइजेसन रिक्वायार्ड) प्रणाली हालै लागू गरिएको छ। अब बाक्लो हुस्सु लागेको बेला पनि भैरहवामा सहजै जहाज अवतरण हुने छन्। हुस्सु र कुहिरोमा पनि विमान सहज रूपमा उडान र अवतरणमा आइएलएस प्रणाली जडान गरिए पनि भारतले अनुमति नदिँदा उक्त प्रणाली प्रयोगमा ल्याउन सकिएको थिएन। कम्तीमा ९ सय मिटरको भिजिबिलिटीमा पनि जहाज सजिलै उडान र अवतरण हुनसक्ने विमानस्थलका सूचना अधिकारी दीपक बज्राचार्यले जानकारी दिए। यो प्रविधि सुचारु नहुँदा कम्तीमा १ हजार ८ सय मिटर भिजिबिलिटी चाहिन्थ्यो। लुम्बिनीका पहाडी जिल्ला प्यूठान, रोल्पा, पूर्वी रुकुम, पाल्पा, गुल्मी र अर्घाखाँचीका अधिकांश नागरिकहरूको रोजगारीको गन्तव्य मुलुक दुबई, कतार हो। उनीहरूलाई अन्तर्राष्ट्रिय विमानस्थल सञ्चालनमा आएपछि धेरै राहत मिलेको छ। ४६ हजार किसानको खेतबारीमा सिक्टाको सिँचाइ बाँकेका किसानहरूको जीवनशैली माथी उकास्ने राष्ट्रिय गौरवको आयोजना हो, सिक्टा सिँचाइ आयोजना। आर्थिक वर्ष ०६१०६२ देखि निर्माण थालिएको यो आयोजना आर्थिक वर्ष ०८९०९० मा पूरा गर्ने लक्ष्य छ। लुम्बिनी प्रदेशभित्र सञ्चालनमा आएको महत्वपूर्ण आयोजनाका रूपमा यसलाई लिइएको छ। सिक्टा सिँचाइ आयोजना कार्यालय बाँकेका सूचना अधिकारी एवं सिनियर डिभिजनल इन्जिनियर मनोजकुमार शाहका अनुसार हालसम्म आयोजनाको भौतिक प्रगति ४१ दशमलव ७७ प्रतिशत र आर्थिक प्रगति ४१ दशमलव शून्य ९ प्रतिशत पूरा भएको छ। गुरुयोजनाअनुसार आयोजनाको कुल लागत ५२ अर्ब ८९ करोड हो। विष्णुप्रसाद पौडेल, उपप्रधान एवं अर्थमन्त्री, नेपाल सरकारलुम्बिनीमा राष्ट्रले गौरव गर्ने खालका अझै थुप्रै परियोजना निर्माण गर्ने योजना छ। बुटवल नारायणगढ सडकजस्तो बुटवल गोरुसिंगे सडक खण्डमा ढिलाइ हुँदैन। यो सडक समयमै पूरा हुन्छ। सिद्धबाबा सुरुङमार्गदेखि गौतमबुद्ध अन्तर्राष्ट्रिय विमानस्थल निर्माण गर्दा कतिपयले टिकाटिप्पणी गरेका थिए। अहिले दुवै आयोजनाहरू सफल रूपमा निर्माण र सञ्चालन भएका छन्। रुपन्देहीसहित सिंगो लुम्बिनी प्रदेशलाई विकासमा नमुना प्रदेश बनाउने सपना हामीसँग छ। तिनाउ नदीमा सिग्नेचर पुल, बुटवल पोखरा सडक विस्तार, मेडिकल कलेज लगायतका आयोजनाहरू छिट्टै निर्माण गर्ने योजना सरकारको छ। तर, गुरुयोजनाअनुसार सरकारले बजेट विनियोजन नगर्दा कामले अपेक्षाकृत गति लिन नसकेको सूचना अधिकारी शाहले जानकारी दिए। चालु आर्थिक वर्षमा प्रस्तावित बजेट ३ अर्ब ४ करोड थियो, उनले भने, तर बजेट आयो १ अर्ब ६० करोड मात्रै। उनले आयोजना कार्यालयले प्रस्ताव गरेबमोजिमको बजेट सरकारले नपठाए समयमै काम पूरा हुन नसक्नेसमेत अनुभव सुनाए। बाँकेका राप्ती सोनारी, खजुरा, बैजनाथ, कोहलपुर, डडुवा लगायतका ४ लाख ४९ हजार नागरिक र ४६ हजार ७ सय १५ घर यस आयोजनाबाट प्रत्यक्ष लाभांवित हुनेछन्। ४२ हजार ७ सय ६६ हेक्टर क्षेत्रफल जग्गामा आयोजनाले बाह्रैमास सिञ्चित गर्ने छ। हालसम्म कुल २१ अर्ब ७३ करोड रुपैयाँ यस आयोजनामा खर्च भइसकेको छ। विश्वमा चिनाउने लुम्बिनी शान्तिका अग्रदूत भगवान् गौतमबुद्धको जन्मस्थल लुम्बिनीलाई सञ्चालन गर्ने गरी लुम्बिनी विकास कोषलाई पनि राज्यले आर्थिक वर्ष ०६९०७० देखि राष्ट्रिय गौरवको आयोजनाका रूपमा अघि सारेको छ। लुम्बिनीको विस्तृत गुरुयोजना बनाउने गरी ०७८ सालमा सरकारले सात अर्ब बजेट सुनिश्चित गरेको थियो। ०८० सालको तथ्यांकअनुसार लुम्बिनीमा वार्षिक ११ लाख पर्यटकले अवलोकन गर्ने गरेका छन्। त्यसमध्ये सात लाख पर्यटक आन्तरिक छन्। तीन लाख १० हजार भारतीय र एक लाख १० हजार पर्यटक तेस्रो मुलुकबाट आउने गरेको लुम्बिनी विकास कोषका सदस्य सचिव सानुराजा शाक्यले जानकारी दिए। गुरुयोजना निर्माणको काम हालसम्म ८८ प्रतिशत पूरा भइसकेको छ, शाक्यले भने, गत आर्थिक वर्ष भनेजति बजेट आएन। बजेट भएको भए अघिल्लो वर्ष नै गुरुयोजनाको सबै काम सकिन्थ्यो। उनले अघिल्लो आर्थिक वर्ष १ अर्ब ५० करोड बजेट आउनुपर्नेमा ४४ करोड रुपैयाँ विनियोजन हुँदा गुरुयोजनाले चाहेअनुसार गति लिन नसकेको जानकारी दिए। ०८३ सालभित्र गुरुयोजना पूरा हुनेसमेत उनले दाबी गरे। रुपन्देही, कपिलवस्तु र पश्चिम नवलपरासी लुम्बिनी विकास कोषको क्षेत्राधिकार हो। गौतमबुद्ध अन्तर्राष्ट्रिय विमानस्थल सञ्चालनमा आइसकेपछि लुम्बिनीको पर्यटन प्रबद्र्धनमा समेत टेवा पुगेको छ। लुम्बिनीले लुम्बिनी क्षेत्र मात्रै नभएर सिंगो देशलाई नै विश्वमाझ पहिचान दिलाएको छ। राष्ट्रिय गौरवपछि बल्ल गति लियो बबई आर्थिक वर्ष ०४५०४६ देखि निर्माण सुरु भए पनि बर्दियाको बबई सिँचाइ आयोजनाको निर्माण कार्यले राष्ट्रिय गौरबको आयोजनाको मान्यता पाएपछि मात्रै गति लिएको हो। आर्थिक वर्ष ०६९०७० बाट यसलाई सरकारले राष्ट्रिय गौरवको आयोजनाका रूपमा अघि सारेको थियो। बर्दियाभरि कुल ३६ हजार हेक्टर क्षेत्रफल जग्गामा बाह्रैमास सिँचाइ सुविधा पुयाउने उद्देश्यले आयोजना निर्माण गरिएको हो। हालसम्म २८ हजार हेक्टर क्षेत्रफल जग्गामा आयोजनाबाट सिञ्चित भएको छ। दिनेश पौडेल, सिनियर डिभिजनल इन्जिनियर, बबई सिँचाइ आयोजना, बर्दियाआर्थिक वर्ष २०४५४६ देखि निर्माण सुरु भए पनि आयोजनाको निर्माण कार्यले राष्ट्रिय गौरवको आयोजना भइसकेपछि मात्र गति लिएको हो। आर्थिक वर्ष २०६९०७० बाट यसलाई राष्ट्रिय गौरबको आयोजना भनिएको हो। ३६ हजार हेक्टर क्षेत्रफल जग्गामा बाह्रैमास सिँचाइ सुविधा पुर्याउने लक्ष्य छ। २८ हजार हेक्टर क्षेत्रफल जग्गामा अहिले सिँचाइ भइरहेको छ। पछिल्लो दुई आर्थिक वर्षमा काम भएर पनि बजेट निकासा भएन। काम गरेको भुक्तानी दिन सकिएन। दायित्व सरेर आयो। आर्थिक वर्ष २०८५०८६ सम्म योजना पूरा गर्छाैं । आयोजनाको हालसम्म कुल भौतिक प्रगति ७३ दशमलव ६१ प्रतिशत र वित्तीय प्रगति ७४ दशमलव ३८ प्रतिशत भइसकेको आयोजनाका सूचना अधिकारी एवं सिनियिर डिभिजनल इन्जिनियर दिनेश पौडेलले जानकारी दिए। यसको कुल स्वीकृत गुरुयोजना अनुसारको लागत बजेट १८ अर्ब ९६ करोड हो। त्यसमध्ये हालसम्म १४ अर्ब १० करोड रुपैयाँ खर्च भइसकेको सूचना अधिकारी पौडेलले जानकारी दिए। बितेको दुई आर्थिक वर्षमा काम भएर पनि बजेट निकासा नहुँदा भुक्तानी दिन सकिएन, पौडेलले भने, अघिल्लो वर्षको दायित्व सरेर आउँदा आयोजना समयमै पूरा नहुने देखिन्छ। उनले आर्थिक वर्ष २०८२०८३ सम्म आयोजना पूरा गर्ने सम्झौता भए पनि त्यस अवधिभित्र पूरा नभई २०८५०८६ सम्म पुग्ने जानकारी दिए। बर्दियाको पश्चिम क्षेत्रको ४१ किलोमिटरमध्ये १२ किलोमिटर मूल नहर निर्माण गर्न बाँकी रहेको उनले सुनाए। नहर निर्माण र सञ्चालन सँगैसँगै गर्नुपर्ने भएकाले वर्षमा पाँच महिनामात्र आयोजनाको काम हुने पौडेल सुनाउँछन्। चालु आर्थिक वर्षमा काम गर्ने गरी १ अर्ब ७९ करोड रुपैयाँ बजेट विनियोजन भएको उनको भनाइ छ। हाल बजेट समस्याले काम नरोकिएको उनले सुनाए। सुरुङले उत्साह बर्खाको समयमा यात्रा गर्दा जहिल्यै त्रसित हुने यात्रुहरू बुटवल पाल्पा सीमा क्षेत्रमा निर्माण भएको सिद्धबाबा सुरुङमार्गले उत्साहित भएका छन्। सुरुङमार्गको प्रधानमन्त्री केपी शर्मा ओलीले भर्चुअल माध्यमबाट यसै साता ब्रेक थु्र गरेका छन्। मुलुकमा दुईवटा मात्र सुरुङमार्ग बनेका छन्, त्यसमध्ये एक हो सिद्धबाबा। अर्को नागढुंगा सुरुङमार्ग हो। कडा चट्टान सहितको पहाड र माथीबाट आउने पहिरोले बुटवलबाट गुल्मी, पाल्पा, स्याङजा, पर्वत, अर्घाखाँचीलगायत जिल्लामा दैनिक पुग्ने नागरिकहरूलाई सिद्धबाबा क्षेत्रमा त्रास हुने गरेको थियो। सरकारको आफ्नै लगानीमा निर्माण गरिएको सुरुङमार्गमा कुल ८७ अर्ब ३४ करोड लगानी हुने छ। १ हजार १ सय २६ मिटरको यस सुरुङबाट दैनिक हजारौं सवारीसाधन ओहोरदोहोर गर्ने छन्। अबको, एक वर्षभित्र सुरुङमार्ग निर्माणको सबै काम पूरा भइसक्ने आयोजना कार्यालयका प्रमुख एवं सिनियर डिभिजनल इन्जिनियर कृष्णराज अधिकारीले जानकारी दिए। रुपन्देही २ का संघीय सांसद् एवं अर्थमन्त्री विष्णु पौडेलको सिद्धबाबामा सुरुङ मार्ग बनाउने सपना थियो। उनकै निरन्तरको जोडबलकै कारण सुरुङ निर्माण संभव भएको यहाँका नागरिकहरू सुनाउँछन्। लुम्बिनी प्रदेशकै ठूलो र गौरव गर्ने आयोजनाका रूपमा यसलाई लिइएको छ। कठिन बाटोकै कारण हालसम्म सयौं नागरिकहरूले यहाँ अकालमै ज्यान गुमाएका छन्। सुरुङमार्गको हालसम्मको भौतिक प्रगती ४० र वित्तीय प्रगति ३९ प्रतिशत पूरा भएको छ। अब ६ लेनमै सरर बुटवलगोरुसिंगे पूर्वपश्चिम महेन्द्र राजमार्गअन्तर्गत बुटवलदेखि कपिलवस्तुको गोरुसिंगेसम्मको सडक अब ६ लेनको बन्ने छ। यसै साता प्रधानमन्त्री केपी शर्मा ओलीले भर्चुअल माध्यमबाट योजनाको शिलान्यास गरे। करिब ६२ वर्षपछि यो सडक विस्तार गर्न थालिएको छ। पूर्वपश्चिम महेन्द्र राजमार्गको मध्यखण्डमा बुटवल पर्छ। पश्चिमका नागरिकहरूका लागि यो सडक लाइफलाइन हो। तीन वर्षभित्र योजना सम्पन्न गर्ने गरी चिनियाँ निर्माण कम्पनी सान्सी कन्स्ट्रक्सन इन्जिनियरिङ गु्रप कर्पोरेसन र चितवनको आशिष निर्माण सेवा जेभीले सडक निर्माणको जिम्मा लिएका छन्। बुटवल गोरुसिंगे योजना कार्यालयका प्रमुख एवं सिनियर डिभिजनल इन्जिनियर कुशलता न्यौपानेका अनुसार कुल १३ अर्ब ५५ करोडमा ठेक्का सम्झौता भएको छ। सडक अहिले दुई लेनको छ। नयाँ बन्ने सडक जंगल क्षेत्रमा चार लेन र सहरी क्षेत्रमा ६ लेनको बन्ने छ। २० किलोमिटर जंगल र ३० किलोमिटर क्षेत्र सहरी क्षेत्रमा पर्ने न्यौपानेले जानकारी दिइन्। कुल ५० किलोमिटरको सडक क्षेत्रभित्र ३० वटा पक्कीपुल बन्ने छन्। जंगल क्षेत्र धेरै भएकाले वन्यजन्तु आवतजातका लागि १९ वटा ठाउँमा क्रसिङ निर्माण गरिने न्यौपानेले बताइन्। विश्व बैंक र नेपाल सरकारको संयुक्त लगानीमा यो योजना निर्माण हुन लागेको हो। बुटवलबाट लुम्बिनीका पश्चिम क्षेत्रका जिल्लाहरू कपिलवस्तु, दाङ, प्यूठान, रोल्पा, अर्घाखाँचीसहित कर्णाली र सुदूरपश्चिम क्षेत्रका यात्रुहरू यस सडकबाट प्रत्यक्ष लाभांवित हुनेछन्। कृष्णप्रसाद शर्मा, अध्यक्ष, नेपाल उद्योग वाणिज्य महासंघ, लुम्बिनी प्रदेश राष्ट्रिय गौरव र ठूला आयोजनाहरू निर्माणमा सरकारले धेरै समय लगाउनु हुँदैन। एउटा योजना बनाउन दशौँ वर्ष किन लगाउने ? बरु थोरै योजना बनाउँ, तर समयमै सकौं। उद्योगी व्यवसायीहरूलाई झन्झट हुने खालका कतिपय नीतिगत निर्णयहरूलाई सहज बनाउनुपर्छ। निजी क्षेत्रसँग जोडिएका परियोजनाहरूलाई अझ छिटो सञ्चालन गर्ने गरी काम थाल्नुपर्छ। निजी क्षेत्रलाई शिथिल बनाएर समग्र अर्थतन्त्र चलायमान हुन सक्दैन। लुम्बिनीकै ठूलो अस्पताल लुम्बिनी प्रदेशका १२ वटै जिल्लाका नागरिकहरूको उपचार गर्ने प्रमुख थलो बुटवलमा यस क्षेत्रकै सबैभन्दा ठूलो र सुविधायुक्त अस्पताल निर्माणाधीन छ। लुम्बिनी प्रादेशिक अस्पताललाई १२ तलाको बनाइँदै छ। कुल ६ अर्ब १८ करोड ७५ लाख लागतमा ५ सय २० वटा शय्याको हुनेछ। यस अस्पताललाई लुम्बिनी प्रदेश सरकारले आफ्नो गौरबको आयोजनाको रुपमा अघि सारेको छ। चालु आर्थिक वर्षमै प्रदेश सरकारले १ अर्ब ८० करोड रुपैयाँ बजेट विनियोजन गरेको छ। प्रदेश पूर्वाधार विकास प्राधिकरणको निगरानीमा अस्पताल निर्माणाधीन अवस्थामा छ। लुम्बिनी प्रदेशका संस्थापक मुख्यमन्त्री एवं नेकपा एमालेका महासचिव शंकर पोखरेलको पालामा प्रदेशको गौरबको आयोजनाका रूपमा यसलाई अघि सारिएको थियो। प्रदेश सरकार मातहत भए पनि शय्याको संख्याका आधारमा यसलाई संघीय सरकार मातहत राख्नुपर्ने नागरिकहरूले सुझाव दिएका छन्। प्रदेश सरकारको स्रोतले यसलाई थेग्न सक्ने अवस्था देखिँदैन। रुपन्देही क्षेत्रमा नेकपा एमालेका उपाध्यक्ष एवं रुपन्देहीका संघीय सांसद् नेपाल सरकारका अर्थमन्त्री विष्णु पौडेल दुईपटक उपप्रधान एवं अर्थमन्त्री भए। उनकै कार्यकालमा रुपन्देहीमा कतिपय ठूला र गौरवका आयोजनाहरू अघि बढेका हुन्। उनी अहिले पनि बहालवाला अर्थमन्त्री हुन्। गौरव गर्ने थुप्रै योजना बनाउँछौं उपप्रधान एवं अर्थमन्त्री विष्णु पौडेलले यस क्षेत्रमा राष्ट्रले गौरब गर्ने खालका थुप्रै योजनाहरू निर्माण गर्ने प्रतिबद्धता सुनाएका छन्। सिद्धबाबा सुरुङ मार्गको ब्रेक थु्र लाई सम्बोधन गर्दै उनले सिंगो लुम्बिनीका नागरिकहरूलाई प्रत्यक्ष लाभ पुग्ने खालका ठूला आयोजनाहरू सञ्चालनको खाका तयार पारिएको सुनाएका छन्। बुटवल नारायणगढ सडक निर्माणमा आएका नागरिकहरूका आलोचनालाई स्वीकार्दै उनले त्यहाँको जस्तो अवस्था बुटवल गोरुसिंगे सडक खण्डमा नहुने समेत दाबी गरेका छन्। ५० किलोमिटरको बुटवल गोरुसिंगे सडक समयमै पूरा हुन्छ। नागरिक तहबाट पनि सहयोग गर्नुहोला, उनले भने, लुम्बिनीको मुहार फर्ने गरी अरू थुप्रै आयोजनाहरू बनाउँछौं। नागरिक तहबाट पनि सकारात्मक सल्लाह र सुझावको अपेक्षा गरेका र्छौं। सिद्धबाबा सुरुङमार्गदेखि गौतमबुद्ध अन्तर्राष्ट्रिय विमानस्थल निर्माण गर्दा कतिपयले टिकाटिप्पणी गरेको स्मरण गर्दै उनले अहिले दुवै आयोजनाहरू सफल रूपमा सञ्चालन निर्माण र सञ्चालन भएको बताए। देशले विकासका निम्ति कदम चालेको छ भने सवैले सहयोग गर्नुपर्छ,पौडेलले भने, हामी रुपन्देहीसहित सिंगो लुम्बिनी प्रदेशलाई विकासमा नमुना प्रदेश बनाउने सपना बोकेका छौं। सिद्धार्थ राजमार्गअन्तर्गत बुटवलदेखि पोखरासम्मको सडक विस्तार, तिनाउ नदीमा सिग्नेचर पुल, मेडिकल कलेज लगायतका आयोजनाहरू समेत छिट्टै निर्माण गर्ने योजनामा रहेको समेत उनले सुनाएका छन्। गौरव योजना बनाउन ढिलो गर्नुभएन नेपाल उद्योग वाणिज्य महासंघ लुम्बिनी प्रदेशका अध्यक्ष कृष्णप्रसाद शर्माले राष्ट्रिय गौरब र ठूला आयोजनाहरू निर्माणमा सरकारले समय लगाउन नहुने सुझाव दिएका छन्। एउटा योजना बनाउन दशौं वर्ष किन लगाउनु ? सरकारलाई प्रश्न गर्दै उनले भने, बरु थोरै योजना बनाउँ, तर समयमै सकौं। उनले उद्योगी व्यवसायीहरूलाई झन्झट हुने खालका कतिपय नीतिगत निर्णयहरूलाई सहज बनाएर लगानीमैत्री वातावरण बनाउन सरकारलाई सुझाव दिए। लुम्बिनी प्रदेशका विभिन्न जिल्लामा निर्माणधिन अवस्थामा रहेका ठूला र गौरवका योजनाहरू समयमै पूरा भएमा यस क्षेत्रका उद्योगी व्यवसायीहरूलाई धेरै राहत मिल्ने उनले सुनाए। निजी क्षेत्रसँग जोडिएका परियोजनाहरूलाई अझ छिटो सञ्चालन गर्ने गरी काम थाल्न उनले सुझाव दिएका छन्। निजी क्षेत्रलाई सिथिल बनाएर समग्र अर्थतन्त्र चलायमान हुन नसक्नेसमेत उनको धारणा छ।"
"बाख्रा मात्र फर्के, फुपूभदैनी जंगलमा मृत भेटिए","अछाम : ढकारी गाउँपालिका८ की ईसरा र सरस्वती खडका शुक्रवार बाख्रा लिएर जंगल तिर गए। खाना खाएर नुहाइ धुवाइ गर्ने र बाख्रा पनि चराउने भन्दै उनीहरू षोडशा सामुदायिक वनतिर लागे। शनिवार कमलबजारमा हुने राष्ट्रपति रनिङ शिल्ड हेर्ने फुपू भदैनीको सल्लाह थियो। तर, शुक्रबार दिउँसो ३ बजे बाख्रा घर फर्किए। गोठालो गएकी १५ वर्षीया फुपू सरस्वती र १४ वर्षीया भदैनी ईसरा भने फर्केनन्। दिउँसो बाख्राले खेतमा गहुँ खाए, मृतक ईसराकी आमा कमलाले भनिन्,गोठाली गएकी कता हराइन् बाख्राले सरु खाए भनेर कराएँ। त्यही डरले आज घर आइनन् भन्ने लाग्यो। पछिल्लो दिनसम्म पनि नआएपछि पोइल गई होली लाग्यो। इसराको विगत एकडेढ वर्षदेखि एकजना केटासँग फोनमा कुरा हुने गरेको जानकारी परिवारलाई थियो। उनका परिवारका सदस्यले केटालाई फोन गरे। फोनमा केटाले आफूले बिहे गरेर नल्याएको र त्यही कतै खोज्नु भनेर फोनमा भनेपछि उनीहरूले खोजी गर्न थाले। बाख्रा चराउन लिएको वनतिर खोजी गर्नेक्रममा वडा नम्बर १ को षोडशा सामुदायिक वनको छिर्ने ओढारमा मृत अवस्थामा भेटिएका हुन्। मृत भेटिएको खबर शनिबार साँझ ६ बजेतिर प्रहरीलाई सूचना प्राप्त भएको थियो। दुवै जना मृत अवस्थामा फेला पर्नु घटना शंकास्पद रहेको आफन्तले बताएका छन्। दुवै जनाको यसरी रहस्यमय मृत्युको खबरले गाउँ नै स्तब्ध भएको पूर्ववडाध्यक्ष लालबहादुर भण्डारीले जानकारी दिए। उनले भने, दुवैको एकै प्रकृतिबाट कसरी मृत्यु हुनसक्छ, ? दुवैको मृत्यु भवितव्य हुनै सक्दैन। भीरबाट खसेर मृत्यु भएको होइन। हत्याको आशंका छ। निष्पक्ष अनुसन्धान हुनुपर्छ। शंकास्पद व्यक्तिको नाम मृतकका परिवारले प्रहरीलाई दिएको भण्डारीले बताए। ढकारी गाउँपालिकाका उपाध्यक्ष नेत्रकला शाहीले घटनास्थलको अवस्था हेर्दा भीरबाट खसेर मृत्यु भएको जस्तो नरहेको बताइन्। उनले भनिन्, त्यस्तो भीर नै छैन त्यहाँ। कसैले हत्या गरेर त्यो ठाउँमा लगेर फालेको जस्तो देखिन्छ। दुवैको अगाडी र पछाडिको भागमा चोट लागेको छ। हुन त प्रहरीको अनुन्धानपछि घटनाको वास्तविकता आउला। घटनास्थलमा दुई थान मोबाइल फेला परेको प्रहरी नायव उपरीक्षक डीएसपी ईश्वरीप्रसाद भण्डारीले बताए। दुई थान मोबाइल मृतक किशोरीको रहेको डीएसपी भण्डारीले जानकारी दिए। उनले भने, दुई जनाको मृत्यु भएको छ, आफन्तलाई हत्या हो भन्ने लाग्नु स्वाभाविक नै हो। यर्थाथ के हो अनुसन्धानपछि आउँछ। कोहलपुरबाट तालिम प्राप्त कुकुर ल्याएर घटनाको अनुसन्धान गरेका छौं। घटनास्थलबाट दुई थान मोबाइल भेटिएको छ। मृतकको टाउको र मुखमा चोट लागेको उनले बताए। शव पोष्टमार्टमका लागि जिल्ला अस्पताल मंगलसेन ल्याइएको भण्डारीले बताए। मृतक दुवै कमलबजार नगरपालिकाको विद्या प्रवोधन माविमा ७ र ८ कक्षामा अध्ययनरत थिए। मृतक दुवैका वुवा भारतमा रोजगारी गर्छन्।"
काम देखाउन सरकारले अध्यादेश ल्यायो : रास्वपा,काठमाडौं : राष्ट्रिय स्वतन्त्र पार्टीले वर्तमान सरकारका कारण सम्पूर्ण व्यवस्थामाथि नै प्रश्नचिन्ह खडा हुने अवस्था सिर्जना भएको दाबी गरेको छ। बनस्थलीमा सोमबार बसेको रास्वपा सचिवालय बैठकले व्यवस्थामाथि नै प्रश्न चिन्ह खडा भएकाले त्यसको नैतिक जिम्मेवारी सत्ता साझेदार दलले लिनुपर्ने निष्कर्ष निकालेको हो। विगत ६ महिनामा गठबन्धन निर्माणको घोषित उद्देश्य अनुरुप कुनै पनि नजिता नदेखिएको अवस्थामा संसद् अघि हतास मनस्थितिमा काम देखाउन सरकारले अध्यादेश ल्याएको रास्वपाको ठहर छ। बैठकले अध्यादेशका अन्तर्वस्तुगत सारमाथि रास्वपा सांसदहरुले गुणदोषका आधारमा खरो बहस गर्ने निर्णय भएको रास्वपा कार्यवाहक प्रवक्ता प्रतिभा रावलले जानकारी दिइन्। बैठकले केन्द्रीय सचिवालय सदस्यको नेतृत्वमा आगामी फागुन महिनामा सातै प्रदेशमा सर्वाङ्गीण सम्वाद गर्ने निर्णय गरेको छ। त्यस्तै बैठकले प्रदेश समितिलाई प्रदेश तहमा तीन सदस्यीय कार्यदल बनाइ सम्बन्धीत प्रदेशभित्रका स्वतन्त्र जनप्रतिनिधहरुलाई रास्वपामा आवद्ध गर्न गराउन सुझाव सहितको प्रतिवेदन पार्टी महामन्त्रीलाई बुझाउन निर्देशन दिने निर्णय गरेको छ।
राष्ट्रिय राजनीति गरिरहेकी छु : पूर्वराष्ट्रपति भण्डारी,"विराटनगर : पूर्वराष्ट्रपति विद्यादेवी भण्डारीले आफू राष्ट्रिय राजनीतिमा सक्रिय रहेको बताएकी छन्। दलीय नभएर अहिले आफूले राष्ट्रिय राजनीति गरिरहेको उनले बताइन्। विराटनगरमा सोमबार पत्रकार सम्मेलन गर्दै उनले राष्ट्रले आवश्यकता महसुस गरेमा दलीय राजनीतिमा पनि आउनसक्ने संकेत गरिन्। राष्ट्रको आवश्यकताले खोजी भएमा दलीय राजनीतिमा पुनः सक्रिय हुने इच्छा भण्डारीले व्यक्त गरेकी हुन्। तर, अहिले नै कुनै दलमा आबद्ध हुने निर्णयमा आफू नपुगेको उनले स्पष्ट पारेकी छन्। नेकपा (एमाले)को सदस्यता नवीकरण गरेको र दलीय राजनीतिमा सक्रिय रहेको भनेर आएका हल्लाहरू गलत भएको उनको भनाइ छ। भण्डारीलाई दलीय राजनीतिमा फर्कने र एमालेको अध्यक्ष बन्ने प्रयासमा रहे नरहेको भन्दै पत्रकारले बारम्बार प्रश्न गरेका थिए। तर, उनले भने अहिले कुनै दलमा नरहेको र राष्ट्रको आवश्यकताले खोजी भए दलीय राजनीतिमा पुनः फर्कने बताइन्। राष्ट्रपति पद, गैरराजनीतिक पद होइन। राष्ट्रिय राजनीतिमा म सक्रिय नै छु। राष्ट्रिय राजनीतिका समग्र एजेन्डामा सबै पक्षहरूसँग छलफल गरिरहेको छु। शिक्षा, स्वास्थ्य, खानेपानी, जलवायु परिवर्तन, वैदेशिक रोजगारीमा जानुपर्ने युवाको बाध्यतालगायतका समस्या समाधानका लागि छलफल चलाइरहेको छु। म सबै राष्ट्रिय दललाई सहयोग गर्छु। खास एजेन्डामा रहेका दललाई सहयोग गर्छु। ती एजेन्डा पूरा गर्न कुनै दलमा आबद्ध हुनुपर्यो भने त्यतिबेला निर्णय गर्ने छु, भण्डारीले भन्छिन्। राष्ट्रिय राजनीति नै गरेर यो तहसम्मको जिम्मेवारी पूरा गरेको अवस्थामा नेपाललाई के गर्दा राम्रो हुन्छ भन्नेमा चासो रहने उनको स्पष्टोक्ति छ। दलीय राजनीतिमा सक्रिय हुँदा एमालेमै जाने संकेत उनको छ। एमालेको भावी अध्यक्षको भूमिका आउन चाहनुभएको हो भन्ने प्रश्नमा भण्डारीले भनिन्, जहाँसम्म दलीय राजनीतिमा लागेर पद जिम्मेवारी लिने कि नलिने भन्ने कुरामा मैले अहिले प्रवेश गरेकी छैन। भोलि कुन दलमा काम गर्ने भन्ने कुरा पनि आउँछ। भोलि जाँदा एमालेबाटै जन्मेर हुर्केर आएको हुनाले त्यही जानुपर्ने हुन्छ। तर, अहिले यो विषयमा छलफल भएको छैन। भण्डारीले मोरङ आफ्नो गृहजिल्ला भएको र विराटनगरबाटै राजनीतिक गतिविधि गरेको बताइन्। यो मेरो पुरानो गृह जिल्ला पनि हो। राजनीति गरेको स्थान हो। पुराना साथी र नयाँ पुस्तासँग पनि भेट हुने भएर म आएको हुँ। यही क्रममा तपाईँहरूसँग पनि भेट्न मन लाग्यो, पूर्वराष्ट्रपति भण्डारीले भनिन्। उनले मोरङ र सुनसरीमा हुने विभिन्न शैक्षिक कार्यक्रम एवं गतिविधिमा सहभागी हुन आफू आएको जानकारी दिइन्। नेपालको शिक्षा प्रणाली सुधार हुनुपर्छ भनेर आफूले बारम्बार कुरा उठाइरहेको भण्डारीले बताइन्। राजनीतिबाट अछुत कोही हुँदैन। तर, देशको सर्वोपरि हितलाई ध्यानमा राखेर सबैले काम गरौं। देशको स्थायित्व र शान्तिको विषयमा मेरो गहिरो चासो छ। राष्ट्रको हितमा सबै लड्नुपर्छ। यो सबैको दायित्व हो, भण्डारीले भनिन्। उनले विराटनगरको बिग होटलमा पार्टीका नेता, महिला नेतृ, युवा तथा विद्यार्थीहरूसँग छुट्टाछुट्टै भेटघाट गरेकी थिइन्। भण्डारीले पूर्वउपराष्ट्रपति नन्दबहादुर पुन नेकपा (माओवादी केन्द्र)को सक्रिय राजनीतिमा आउँदा आफूलाई खुसी लागेको बताएकी छन्। पुनका बारेमा पत्रकारले सोधेको प्रश्नको जवाफ दिँदै उनले भनिन्, खुसी लागेको छ। उहाँ युवा हुनुहुन्छ। अनुभव छ। राजनीति गरेर आउनु भएको हो। म राष्ट्रपति र उहाँ उपराष्ट्रपति भएर ७ वर्ष सहकार्य गरेको हो। उहाँलाई मेरो शुभेच्छा छ।"
संसदमा एकढिक्का भएर उभिने सत्तारुढ दलको निष्कर्ष,"काठमाडौं : सत्तारुढ दलहरूले संसद्मा एकमतका साथ प्रस्तुत हुने निर्णय गरेका छन्। प्रधानमन्त्री निवास बालुवाटारमा सोमबार बसेको सत्तारुढ दलको बैठकले संसदका काम कारबाही र सरकारका कामका बारेमा एकढिक्का भएर उभिने निर्णय गरेको हो। सत्तारुढ दलहरू एक ठाउँमा उभिएर सशक्त ढंगबाट सरकारका सकारात्मक कार्यहरूप्रति समर्थन जनाउँदै अघि बढ्ने निष्कर्ष निकालेको एमालेका मुख्य सचेतक महेश बर्तौलाले जानकारी दिए। उनले अध्यादेश संसदमा पेस गरिने र त्यसलाई फेल गराउने अधिकार संसदमा विद्यमान रहेको बताए। संसदको दिउँदे अधिवेशन माघ १८ गते सुरू हुँदैछ। बैठकअघि प्रधानमन्त्री केपी शर्मा ओलीले सत्तारुढ दलका नेताहरूसँग छलफल गरेका हुन्। उनले संसदलाई पर्याप्त विजनेस दिएर कानुन निर्माणका कामलाई तीव्रता दिन राजनीतिक दल र सांसद्हरूको प्रभावकारी भूमिका आवश्यक पर्ने उनको भनाइ थियो। बैठकमा नेपाली कांग्रेसका सभापति शेरबहादुर देउवा, एमालेका उपाध्यक्ष एवं उपप्रधानमन्त्री विष्णुप्रसाद पौडेल, कांग्रेसका उपसभापति पूर्णबहादुर खड्का, लोकतान्त्रिक समाजवादी पार्टी नेपालका अध्यक्ष महन्थ ठाकुर, नागरिक उन्मुक्ति पार्टीका अध्यक्ष रञ्जिता श्रेष्ठ, जनमत पार्टीका अध्यक्ष डा चन्द्रकान्त (सिके) राउत, जनता समाजवादी पार्टी नेपालका नेता राजकिशोर यादवलगायत सहभागी थिए।"
"२०८४ मा उथलपुथल हुन्छ, नयाँ तरिकाले सत्ताको नेतृत्व गर्ने चाहना छ : विप्लव","काठमाडौं : नेकपा कम्युनिस्ट पार्टीका महासचिव नेत्रविक्रम चन्द विप्लवले २०८४ को निर्वाचन सामान्य नभई उथलपुथल हुने दाबी गरेका छन्। सोमबार बुढानीलकण्ठमा पार्टीले सञ्चालन गर्न लागेको सी व्यापार केन्द्रको उद्घाटन कार्यक्रमलाई सम्बोधन गर्दै विप्लवले ८४ पश्चात नयाँ तरिकाले सत्ताको नेतृत्व गर्ने चाहना रहेको बताएका छन्। उनले सत्ता श्रमिकका लागि हुनुपर्ने धारणा राखे। सत्ताकै माग्ने चिज होइन नैसर्गिक अधिकार भएको उनले प्रष्ट पारे। उनले भने,सत्ता नै नभए राजनीति धरापमा पर्छ। सत्ताकै लागि हामीले राजनीति गरेको हो, यो माग्ने चिज होइन नैसर्गिक अधिकार हो। सत्ता मालिकलाई खुसी पार्नका लागि होइन। सत्ता श्रमिकका लागि हुनुपर्छ। उनले कसैसँग मागेर नभइ आफ्नै शक्तिमा सत्ताको नेतृत्व गर्न चाहेको धारणा राखे। महासचिव विप्लवले आगामी निर्वाचनमा समाजवादी शक्ति एक भएर चुनावमा भाग लिने जिकिर गरे। २०८४ सामान्य हुँदैन, उथलपुथल हुन्छ, कायाकल्प हुनसक्छ, एकपटक हामीले नयाँ तरिकाले सत्ताको नेतृत्व गर्ने चाहना छ। जनतासँग जोडिएर सत्ता यसरी चलाउन सक्छौं भनेर देखाउने चाहना छ। उनले भने, नेपालको राजनीतिलाई आकाशबाट धर्तीमा उभ्याउन चाहन्छौँ। नेपाली जनताले एक पटक समाज हेर्न चाहेका छन्। आगामी निर्वाचनमा समाजवादी शक्ति एक भएर चुनावमा भाग लिन्छौँ। उनले देशभर उत्पादन गरेको सामानको बजारीकरण गर्ने नीतिअनुरूप व्यापार केन्द्र खोलिएको उल्लेख गरे। नेकपाले उद्योग पनि सञ्चालन गरिरहेको उल्लेख गरे। उनले राज्यले कृषि क्षेत्रमा लगानी गर्नुपर्ने धारणा राखे। उनले अनुदानमा बजेट गएपनि उपलब्धि खासै नभएको पाइएको बताए। विप्लवले कम्युनिस्ट, समाजवादी, देशभक्त र अग्रगामीसँग आफूहरूको दुश्मनी नभएको उल्लेख गरे। २४ घण्टा राजनीति गर्नु जरुरी छैन, तीन घण्टा श्रममा जोडिनोस् भनेर मैले पार्टीका साथीहरूलाई भन्ने गरेको छु, उनले भने, उत्पादनले हामीलाई अहिले समस्या छैन। हाम्रो विश्वास के छ भने हामी घाटामा जाँदैनौँ।"
"प्रचण्डलाई ओलीको चेतावनी : ६४ सालको जस्तो जमाना छैन, पुरानो भाषा बोलेर जनतालाई आतंकित नबनाउनुस्","काठमाडौं : प्रधानमन्त्री तथा नेकपा एमालेका अध्यक्ष केपी शर्मा ओलीले नेकपा माओवादी केन्द्रका अध्यक्ष पुष्पकमल दाहाल प्रचण्डलाई जनतासमक्ष पुरानो भाषा बोल्न, भ्रम नछर्न चेतावनी दिएका छन्। भक्तपुरको सूर्यविनायक नगरपालिकाको कटुञ्जेस्थित नवनिर्मित प्रशासकीय भवनको आज उद्घाटन गर्दै प्रधानमन्त्री ओलीले अहिले २०६४ सालको जस्तो जमाना नभएको बताएका हुन्। गत शुक्रबार दाङको तुलसीपुरमा आयोजित खबरदारी सभालाई सम्बोधन गर्दै प्रचण्डले सरकार लोकतन्त्रको भावना विपरीत अपादर्शी ढंगले बनेको आरोप लगाउँदै आगामी निर्वाचन २०६४ मा जस्तै भोट दिएर बहुमतमा पुर्याउन आग्रह गरेका थिए। जनताको पक्षमा, सुशासन र समृद्धिको पक्षमा काम गरिरहेको आफ्नो नेतृत्वको सरकार ढालेर सुशासनको डरका नयाँ सरकार बनेको आरोप लगाएपछि एमाले अध्यक्ष ओलीले घृणाको राजनीति छाडेर देश बनाउने विचारमा प्रतिस्पर्धा गर्न आग्रह गरेका हुन्। ओलीले लोकतान्त्रिक प्रणालीमा लोकतान्त्रिक चरित्र चल्ने भएकाले अलोकतान्त्रिक गतिविधि नगर्न चेतावनी दिए। देशलाई एकताको सुत्रमा बाँध्नुपर्छ। राजनीति भनेको विकास र देशको एकताका लागि हुन्छ। गरीबि नियन्तणका लागि हुन्छ। राजनीति भनेको जातको, पहिचानको, घृणाको पनि हुन्छ र ? जात आफ्नो ठाउँमा होला तर त्यसकै नाममा झगडा किन गर्ने ? प्रचण्डको नाम नलिई एमाले अध्यक्षसमेत रहेका ओलीले थपे, हिजैको झल्को आउँछ होला। देशलाई आतंकको बुटमुनि कुल्चिएर राखेको सम्झना आउँछ होला तर ति दिन गए, अब पुरानो भाषा बोल्न छाड्नुस्। जनता तर्सिन्छन् भन्ने छोड्नुस्। ओलीले माओवादीको आतंक र त्रास भएकाले ६४सोझा जनताले जता भन्यो उतै भोट हालेको टिप्पणी गरे। उनले थपे,भ्रम नराख्नुस् अचम्मको कुरा, ६४ को जस्तै भोट दिनुस्, केके गर्छुगर्छु भन्नु भएछ एक ठाउँमा एक जनाले। ए जमाना गयो त्यो। क्याम्पमा लडाकु थिए, आतंक थियो, त्रास थियो। सोझा जनतालाई दुर्बिनले हेर्या हुन्छ, कहाँ भोट लगायो थाहा पाउँछौं हामी पछि ठिक लगाउँछौं भनेर उनीहरूका मान्छे मतपत्रमा छाप लगाएकै ठाउँबाट हेर्थे। तिमी सक्दैनौं म लगाइदिन्छु भनेर समेत भन्थे। सरकार र प्रशासन निरीह हुन्थ्यो, त्यो जमाना अब छैन, गयो त्यो जमाना। प्रधानमन्त्री ओलीले सरकारको विरोध गर्ने नाममा सीमित संख्या भएकाहरुको मोर्चा शक्ति बनाएँ भनेर चेतावनी दिनेहरुको भ्रमबाट मुक्त हुन प्रचण्डलाई आग्रह गरे। ओलीले भने, सरकार अहिले ढल्यो, भरे ढल्यो भनेर कसैले छाति पिट्नु र बिलौना गर्नुको कुनै विकल्प छैन। नेपाली काँग्रेस र नेकपा (एमाले)ले अब देशलाई स्थिरता दिने संकल्प गरिसकेका छन्। यसमा ढुक्क भए हुन्छ। पूर्वप्रधानमन्त्री प्रचण्डले खबरदारी सभामा आगामी निर्वाचनमा माओवादी केन्द्रलाई बहुमत दिन अपिल गरेका थिए। प्रचण्डले भनेका थिए, यो पटक म देशभर अपिल र अनुरोध गर्न म देशव्यापी अभियानमा गएको छु। हामीलाई ६४ मा मत दिनुभएका जनतालाई मेरो अनुरोध छ, आग्रह छ। हामीले हाम्रो गल्ती कमजोरी सच्याउँछौं।तपाईहरुले पनि आफ्नै छोराछोरी त हुन् नी भनेर एकचोटी ६४ मा जस्तै माया गरिदिनुभयो भने बहुमत दिनुभयो भने ८४ मा हामी बहुमतमा आउनेछौं। त्यो बहुमतले यो देशबाट भ्रष्टाचारलाई जरैदेखि उखेलेर फाल्ने छ। सामाजिक विवेधको अन्त्य गर्नेछ, न्याय स्थापित गर्नेछ। तपाईहरुले जनयुद्धमा साथ दिनुभयो। शान्ति प्रक्रियामा साथ दिनुभयो। अब भ्रष्टाचारविरुद्ध सामाजिक न्याय र आर्थिक समृद्धिको यो अभियानमा साथ दिनुहोस्। अब सुशासन सामाजिक न्याय र आर्थिक समृद्धिको लडाईमा तपाईंहरुको साथ चाहियो।"
राष्ट्रपति ट्रम्पको आदेशसँगै अमेरिकी अनुदानका सबै परियोजना रोक्न नेपाल सरकारलाई पत्राचार,"काठमाडौं : नेपालमा अमेरिकी अनुदान सहयोगमा सञ्चालित सबै कार्यक्रम निलम्बित भएका छन्। अमेरिकी राष्ट्रपति डोनाल्ड ट्रम्पको कार्यकारी आदेश लागू भएपछि अमेरिकी सरकारले नेपाल सरकारसँग सम्झौता गरेर अमेरिकी सहयोग नियोग (यूएसएआईडी) मार्फत चलिरहेका सानाठूला सबै परियोजना स्थगित भएको अर्थ मन्त्रालयले जनाएको छ। अर्थ मन्त्रालयका सहसचिव एवम् प्रवक्ता महेश भट्टराईले यूएसएआईडीले अनुदानबाट सञ्चालन भएका परियोजना रोक्न नेपाललाई पनि पत्राचार गरेको जानकारी दिए। उनका अनुसार ९० दिनको अवधिमा स्थगित भएका आयोजना अन्तर्गत यूएसएआईडी श्रोततर्फ कुनै दायित्व सिर्जना गर्ने कार्य नगर्न अर्थमन्त्रालयले सम्बन्धित सबै सम्बद्ध निकायहरुलाई जानकारी गराएको छ।  र नेपाल सरकारबीच ०५ मे २०२२ मा हस्ताक्षरित    () मार्फत नेपाललाई प्राप्त भएको अनुदान सहायता मध्ये बजेट प्रणाली मार्फत सर्वसंचित कोषबाट भुक्तानी हुने प्रकृतिका ( ) चार वटा आयोजनाहरु क्रमशः     ,     ,      र       मा प्राप्त अनुदान सहयोग तत्काल ९० दिनका लागि स्थागित भएको  नेपालले पत्रमार्फत जानकारी गराएको छ। प्रेस विज्ञप्तिमा भनिएको छ, यस ९० दिनको अवधिमा स्थगित भएका आयोजना अन्तर्गत  श्रोततर्फ कुनै दायित्व सिर्जना गर्ने कार्य नगर्न सम्बन्धित सबै सम्बद्ध निकायहरुलाई जानकारी गराइएको छ। ट्रम्पले सबै वैदेशिक विकास अनुदान तत्काल स्थगन गर्ने र ९० दिनको समीक्षापछि निर्क्योल गरिने उल्लेख गरेका छन्। गत सोमबार राष्ट्रपति ट्रम्पले वैदेशिक अनुदान पुनर्मूल्यांकनसम्बन्धी कार्यकारी आदेशमा हस्ताक्षर गरेका हुन्।"
अध्यादेशको औचित्य प्रस्ट पार्न कांग्रेस नेतृत्वसँग सांसदहरूको माग,"काठमाडौं : नेपाली कांग्रेसका सांसदहरूले अध्यादेशका विषयमा प्रश्न उठाएका छन्। नयाँ बानेश्वरमा जारी कांग्रेस संसदीय दलको बैठकमा उनीहरूले सरकारले ल्याएको अध्यादेशको औचित्यबारे प्रश्न उठाएका हुन्। कांग्रेसका प्रमुख सचेतक श्याम घिमिरेले बैठकमा १८ जना सांसदहरूले आफ्नो धारणा राखेको बताए। 'उहाँहरूले संसद बैठकमा कांग्रेस कसरी अगाडि बढ्ने?, सरकारले ल्याएको अध्यादेशको औचित्य के हो?, विकास निर्माणका बजेटहरू किन खर्च हुँदैनन्?, लगायतका विषयमा प्रश्न गर्नुभएको छ,' घिमिरेले भने। कतिपय सांसदहरूले पार्टीको काम कारबाहीका विषयमा पनि प्रश्न गरेका थिए। 'उहाँहरूले मनन गर्नेखालका विषय नै उठाउनुभएको छ। सबैको बोल्ने पालो सकिएपछि शीर्ष नेतृत्वले जवाफ दिनुहुनेछ,' उनले भने। उनका अनुसार कांग्रेस संसदीय दलको अर्को बैठक माघ १८ गते बिहान ८ बजे बस्नेछ। सोही बैठकमा शीर्ष नेतृत्वले जवाफ दिने उनको भनाइ छ। त्यस्तै प्रमुख सचेतक घिमिरेले सरकार परिवर्तनको विषयमा कसैले प्रश्न नगरेको बताए। 'सरकार परिवर्तनको विषय उठेको छैन। यो हुनेवाला पनि छैन। संसदको बाँकी अवधिसम्म यही सरकार चल्नेछ,' उनले भने। यसअघि आइतबारको बैठकमा कांग्रेस सांसदहरूलाई तीन जना विज्ञहरूले अध्यादेशका बारेमा ब्रिफिङ गरेका थिए। अध्यादेशको कन्टेन्टका विषय विज्ञहरूले सांसदहरूलाई प्रशिक्षित गरेको कांग्रेसले जनाएको छ। अध्यादेशमा केही त्रुटि छन् कि भन्ने कोणबाट पनि छलफल भइरहेको प्रमुख सचेतक घिमिरेले बताए।"
"बालुवाटारमा सत्तारुढ दलको बैठक जारी, प्रधानमन्त्री ओलीले के भने?","काठमाडौं : सत्तारुढ दलहरूको बैठक प्रधानमन्त्री निवास बालुवाटारमा जारी छ। संघीय संसद्को हिउँदे अधिवेशनमा सत्ता पक्षको तयारी र सरकारका कामको प्रभावकारितालगायत विषयमा छलफल गर्न प्रधानमन्त्री केपी शर्मा ओलीले बैठक बोलाएका हुन्। बैठकको सुरुवातमा प्रधानमन्त्री ओलीले जनतालाई सेवा दिन र विकास निर्माणका कामलाई गति दिन अत्यावश्यक भएका अध्यादेशहरूलाई संसद्को पहिलो दिनमै पेस गर्ने र छिट्टै प्रतिस्थापन विधेयक प्रस्तुत गर्नुपर्ने बताए। संसदलाई पर्याप्त विजनेस दिएर कानुन निर्माणका कामलाई तीव्रता दिन राजनीतिक दल र सांसद्हरूको प्रभावकारी भूमिका आवश्यक पर्ने उनको भनाइ छ। बैठकमा सहभागी नेताहरूले बोल्ने क्रम जारी रहेको प्रधानमन्त्री सचिवालयले जनाएको छ। बैठकमा नेपाली कांग्रेसका सभापति शेरबहादुर देउवा, एमालेका उपाध्यक्ष एवं उपप्रधानमन्त्री विष्णुप्रसाद पौडेल, कांग्रेसका उपसभापति पूर्णबहादुर खड्का, लोकतान्त्रिक समाजवादी पार्टी नेपालका अध्यक्ष महन्थ ठाकुर, नागरिक उन्मुक्ति पार्टीका अध्यक्ष रञ्जिता श्रेष्ठ, जनमत पार्टीका अध्यक्ष डा चन्द्रकान्त (सिके) राउत, जनता समाजवादी पार्टी नेपालका नेता राजकिशोर यादवलगायत सहभागी छन्।"
"शेखर कोइरालाको प्रश्न : दुई तिहाई भएकाले विधेयक सजिलै पास हुन्छ, किन अध्यादेश ल्याउनुपर्यो ?","काठमाडौं : नेपाली कांग्रेसका नेता डा शेखर कोइरालाले सरकारले हतार गरेर अध्यादेश ल्याएको भन्दै आलोचना गरेका छन्। सोमबार विराटनगरमा आयोजित कार्यक्रममा कोइरालाले संसदलाई ढकेलेर अध्यादेश ल्याउनु गलत भएको बताएका हुन्। उनले दुईतिहाईको बहुमत भएको बेलामा विधेयक सजिलै पास हुने भएकाले अध्यादेशले आम जनमानसमा नराम्रो सोच आउने धारणा राखे। संसद छलेर अध्यादेश ल्याउने गलत प्रवृतिलाई अन्त्य गर्नुपर्ने उनको जोड छ। कोइरालाले दुई तिहाइको बहुमत भएको बेलामा विधेयक सजिलै पास हुन्छ नि, किन अध्यादेश ल्याउनुपर्यो ? भन्दै प्रश्न गरे।"
सहकारीको नियमन गर्न सरकारले स्थापना गर्यो राष्ट्रिय सहकारी नियमन प्राधिकरण,"काठमाडौं : बचत तथा ऋण सहकारी संस्थाको नियमनका लागि सरकारले राष्ट्रिय सहकारी नियमन प्राधिकरण स्थापना गरेको छ। ललितपुरको पुल्चोकमा स्थापना गरिएको राष्ट्रिय सहकारी नियमन प्राधिकरणको सोमबार भूमि व्यवस्था, सहकारी तथा गरिबी निवारण मन्त्री बलराम अधिकारीले उद्घाटन गरेका हुन्। उद्घाटन समारोहलाई सम्बोधन गर्दै मन्त्री अधिकारीले अहिलेको आवश्यकता र मागका आधारमा प्राधिकरणले आफ्नो काम गर्नुपर्नेमा जोड दिए। उनले प्राधिकरण गठन भएसँगै सहकारीको नियमन हुने र अनियमितता गर्नेमाथि छानबिन हुने स्पष्ट पारे। प्राधिकरण स्वायत्त र अधिकारसम्पन्न भएकाले कहीकतैबाट हस्तक्षेप नहुने उनको भनाई छ। सहकारी सम्बन्धी केही नेपाल ऐनलाई संशोधन गर्न बनेको अध्यादेशमार्फत सहकारी क्षेत्रको सुधारका लागि प्राधिकरणको कार्यालय स्थापना गरिएको हो। प्राधिकरणले संघ, प्रदेश र स्थानीय तहको कार्यक्षेत्रभित्रका बचत तथा ऋणको कारोबार गर्ने सहकारी संस्थाको नियमन गर्नेछ। नियम पालना नगर्ने सहकारीलाई कारवाही गर्नेसम्मको अधिकार प्राधिकरणलाई दिइएको छ। कार्यक्रममा राष्ट्रिय सहकारी नियमन प्राधिकरणका पदाधिकारीलाई सपथ गराइएको थियो।"
तेह्रथुम पुगे प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड तेह्रथुम पुगेका छन्। सोमबार बिहान माओवादी केन्द्रका उपमहासचिव वर्षमान पुन अनन्तलाई साथमा लिएर अध्यक्ष प्रचण्ड हेलिकोप्टरबाट तेह्रथुम पुगेका हुन्। त्यहाँ पुगेर अध्यक्ष प्रचण्डले लालीगुराँस२ चो:लुङ पार्क तथा संग्रहालयको अवलोकन गरेका छन्। त्यहाँबाट उनी प्रधानमन्त्री केपी शर्मा ओलीको जन्मथलो आठराई जाने कार्यक्रम छ। प्रचण्ड आज र भोलि दुई दिन तेह्रथुमका विभिन्न स्थानमा आयोजित कार्यक्रममा सहभागी हुनेछन्।
ओलीले भने : मैले हाच्छ्युँ गरेको देख्यो भने आइसीयूमा बसेको फोटो आइहाल्छ तर त्यस्तो आस नगर्नू,"प्रधानमन्त्री ओलीले पूर्व सहमतिअनुसार अहिले आफूले काँग्रेसबाट पूराका पूरा साथ पाएको र भोलि काँग्रेस नेतृत्वको सरकारलाई पनि एमालेले पूराका पूरा साथ दिने स्पष्ट पारे। भक्तपुर : प्रधानमन्त्री केपी शर्मा ओलीले दुई ठूला दलको सहकार्यमा रहेको अहिलेको सरकारले विकास र स्थिरताको बलियो आधार तयार गरेरै छाड्ने प्रतिबद्धता जनाएका छन्। भक्तपुरको सूर्यविनायक नगरपालिकाको कटुञ्जेस्थित नवनिर्मित प्रशासकीय भवनको आज उद्घाटन गर्दै प्रधानमन्त्री ओलीले सत्ताको खिचातानीमा मात्रै केन्द्रित हुने प्रवृत्तिबाट देशलाई मुक्त बनाउँदै दुई दलले स्थिरता दिने संकल्प गरिसकेको बताएका हुन्। प्रधानमन्त्री ओलीले आफूलाई रुघाखोकी लागेको समयमा अस्पतालको आइसीयुमा रहेका बेलामा तस्बिर सार्वजनिक गरेर भ्रम फैलाइएकामा टिप्पणी गर्दै उनले भने, मलाई रूघाखोकी लागेको थियो अहिले पनि निको भइसकेको छैन। एन्टीबायोटिकले अलि कमजोर बनाएको छ तर हाच्छ्युँ गरेको देख्यो भने आइसीयुकक्षकमा बसेको फोटो आइहाल्छ। खोक्न पाएको छैन, आइसीयूमा बसेको देखाउँछन्। जे आशामा साथीहरुले आइसीयुमा देखाउँछन् त्यता पुगिहाल्ने बेला भएको छैन। राजतन्त्रका पालामा शासन टिकाउनका लागि मरिमेट्दा विकास राम्ररी हुन नसकेको र लोकतन्त्रयताका विकास निर्माणको गति बेग्लै भएको बताए। सरकार अहिले ढल्यो, भरे ढल्यो भनेर कसैले छाती पिट्नु र बिलौना गर्नुको कुनै विकल्प नभएको उनको भनाई छ। अब नेपालमा विकासको क्रममा अगाडि बढेको छ। जो भए पनि विकास भइहाल्छ भन्ने कुरा सही होइन। राम्रो प्रणाली नभईकन विकास हुँदैन। काम गर्ने खालको पार्टी सरकारमा नभएर विकास हुँदैन। देश साँच्चै अप्ठ्यारोमा परेकाले दुई ठूला दलको सहकार्यमा देशलाई एकताबद्ध बनाउँदै सरकारले विकासको अगुवाइ गर्नेछ। सरकार अहिले ढल्यो, भरे ढल्यो भनेर कसैले छाती पिट्नु र बिलौना गर्नुको कुनै विकल्प छैन। नेपाली काँग्रेस र नेकपा (एमाले)ले अब देशलाई स्थिरता दिने संकल्प गरिसकेका छन्। यसमा ढुक्क भए हुन्छ। प्रधानमन्त्री ओलीले पूर्व सहमतिअनुसार अहिले आफूले काँग्रेसबाट पूराका पूरा साथ पाएको र भोलि काँग्रेस नेतृत्वको सरकारलाई पनि एमालेले पूराका पूरा साथ दिने स्पष्ट पारे। उनले संसदको हिउँदे अधिवेशनलाई कानुन निर्माणका व्यापक काम दिने पनि जनाउँदै सहमति भए छिट्टै संविधान संशोधन हुने र सहमति नभएमा केही समय लाग्ने स्पष्ट पारे। प्रधानमन्त्री ओलीले सरकारको विरोध गर्ने नाममा सीमित संख्या भएकाहरुको मोर्चा शक्ति बनाएँ भनेर चेतावनी दिनेहरुको भ्रमबाट मुक्त हुन प्रचण्डलाई आग्रह गरे। प्रधानमन्त्री ओलीले नयाँ भवनलाई सदुपयोग गरेर अझ सहज र सरलताका साथ जनतालाई सेवा पुग्ने र आगामी योजनाबद्ध विकास बन्ने विश्वास व्यक्त गर्दै सोझा जनतालाई आतंकको छायाँमा राखेर चुनाव जित्ने जमाना सकिएकाले लोकतान्त्रिक अभ्यासबाट एकताबद्ध भएर अघि बढ्न आग्रह गरे।"
देशभक्तिको भावना कमी र माटोको माया नगर्नाले विदेश जाने प्रवृति बढ्यो : प्रचण्ड,"उनले भने, हामी आफैँ धनी, आफैँ आत्मनिर्भर बन्नेबाटो तर्फ प्रेरित गरौं। विदेश पठाउन हतार नगरौं। तेह्रथुम : नेकपा (माओवादी केन्द्र)का अध्यक्ष पुष्पकमल दाहाल प्रचण्डले युवा जनशक्तिमा विदेश पलायन हुने कुरामा अवसरभन्दा पनि दृष्टिकोण मुख्य कारण भएको टिप्पणी गरेका छन्। लसुनेमा धनरूप स्मृति पार्कको उद्घाटन गर्दै अध्यक्ष प्रचण्डले देशभक्तिको भावना कमी, माटोको माया नगर्ने प्रवृत्तिका कारण विदेश जाने प्रवृति बढ्दै बताएका हुन्। मलाई कता कता आज भोलि देशभक्तिको भावना कमि हुँदै गएको होकि ?, आफ्नो माटोप्रतिको प्रेम कमजोर हुँदै गएको होकी ? भन्ने चिन्ता लागेको छ। उनले भने, म आम समुदायलाई अपिल गर्न चाहान्छु। हामी हाम्रा छोराछोरीहरुलाई , हाम्रा सन्ततिहरूलाई देशको माया, माटोको माया हाम्रो प्रकृतिले दिएका साधन स्रोतको सदुपयोग गरेर हामी आफैँ धनी, आफैँ आत्मनिर्भर बन्नेबाटो तर्फ प्रेरित गरौं। विदेश पठाउन हतार नगरौं। प्रचण्डले अहिले अमेरिकामा ट्रम्प राष्ट्रपति बनेपछि एउटै आदेशले हजारौं प्रवासीलाई विस्तापित भएको उल्लेख गरे। उनले भने,विदेशमा पनि टुंग्गो छैन। कहाँ के हुने हो ? अहिले अमेरिकामा ट्रम्प राष्ट्रपति बनेपछि एउटै आदेशले हजारौं प्रवासीलाई विस्तापित गरिँदै छ। कतिबेला हजारौं नेपालीहरु फर्केर नेपाल आउनुपर्ने हो टुंगो छैन। त्यसैगरी, मध्यपूर्वमा पनि कति बेला ठूलो लडाई भएर नेपालीहरु फर्किन पर्ने हो टुंगो छैन। हामीले आफ्नै देशको माटोमा पौरख गरौं। स्रोत र साधनको सदुपयोग गरेर देशमै भविष्य खोज्ने वातावरण तयार गरौं। देश प्राकृतिक साधन स्रोत जनशक्तिको दृष्टिकोणले, नागरिकको मिहनेत र पराक्रमका दृष्टिले अब्बल रहेको बताए। उनले भने, हाम्रो देश साधन स्रोतविहीन देश होइन, हाम्रो देश साधन स्रोतले सम्पन्न देश हो। हाम्रो देश प्राकृतिक साधन स्रोत जनशक्तिको दृष्टिकोणले, मेहनत र पराक्रमका दृष्टिले सबल र क्षमता र साहसकोको दृष्टिकोणले अब्बल मानिस हौं। उनले भने, देशमा भौतिक पूर्वाधारको पनि विकास र सहजता हुँदै गएको छ। तर युवाहरुलाई हामीले किन देशमै राख्न सकेका छैनौं भने देशमा टेक्नोलोजीको विकासमार्फत उत्पादनमा गुणात्मक वृद्धि गर्न सकियोस् भने अर्को दृष्टिकोणको कुरा हो। हामीप्रति देश र माटोप्रतिको माया भए दुःख गरेर भएपनि देशमै बसेर माटोमै रहेका आफै आत्मनिर्भर हुने काम गर्छ। अध्यक्ष प्रचण्डले आफू भ्रष्टाचारकाविरुद्ध सुशासनको पक्षमा, सामाजिक विभेदका विरुद्ध, सामाजिक न्यायका पक्षमा र आर्थिक पछौटेपनका विरुद्ध आर्थिक समृद्धिका पक्षमा अपिल गर्दै देशको पूर्वदेखि पश्चिसम्म विभिन्न कार्यक्रममा सहभागी भैरहेको जानकारी गराए।"
अपराधजन्य कार्यबाट प्राप्त सम्पत्ति वित्तीय प्रणालीमा प्रवेश हुन दिनुहुँदैन : प्रधानमन्त्री ओली,"सम्पत्तिको आपराधिक उपयोगबाट अर्थतन्त्रका साथै शासकीय स्वच्छतामा नै चुनौती खडा हुने हुँदा यसको निवारणमा थप प्रभावकारिता वृद्धि गरौं। काठमाडौं : प्रधानमन्त्री केपी शर्मा ओलीले वित्तीय अपराध न्यूनीकरणका लागि सम्पत्ति शुद्धीकरण निवारण प्रणालीसँग सम्बन्धित निकायबीच समन्वयात्मक प्रयास अपरिहार्य भएको बताएका छन्। सम्पत्ति शुद्धीकरण निवारण प्रथम राष्ट्रिय दिवस, २०८१ का अवसरमा शुभकामना सन्देश दिँदै प्रधानमन्त्री ओलीले यस प्रणालीमा आवद्ध सूचक संस्था, नियामक निकाय, कानुन कार्यान्वयन गर्ने निकाय र न्यायिक निकायसमेतको समन्वयमा जोड दिएका हुन्। अपराधजन्य कार्यबाट प्राप्त सम्पत्तिको प्रवेश वित्तीय प्रणालीमा हुन नदिई वित्तीय स्वच्छता कायम गर्न सम्पत्ति शुद्धीकरण निवारण प्रणालीले प्रभावकारी रुपमा काम गर्नुपर्छ।, प्रधानमन्त्री ओलीको सन्देशमा भनिएको छ, सम्पत्तिको आपराधिक उपयोगबाट अर्थतन्त्रका साथै शासकीय स्वच्छतामा नै चुनौती खडा हुने हुँदा यसको निवारणमा थप प्रभावकारिता वृद्धि गर्दै आगामी दिनमा वित्तीय स्वच्छता कायम गर्न अझ हौसला प्रदान गरोस् भन्ने शुभकामना व्यक्त गर्दछु। उनले असल मनसायका साथ आफ्नो पेशा, व्यापार, व्यावसाय गर्नु हुने सबैमा विचलित नभई आफ्नो व्यावसायिक एवं पेशागत जीवन निर्धक्क भइ काम गर्न समेत आग्रह गरे। प्रधानमन्त्री ओलीको सन्देश कार्यक्रमस्थलमा वाचन गरी प्रस्तुत गरिएको थियो। वित्तीय क्रियाकलापमा पारदर्शिता सम्पत्ति शुद्धीकरण निवारणमा प्रतिबद्धता भन्ने मूल नाराका साथ सम्पत्ति शुद्धीकरण अनुसन्धान विभागको आयोजनामा पहिलो पटक यो दिवस मनाइएको हो। सम्पत्ति शुद्धीकरण (मनी लाउन्डरिङ) निवारण ऐन, २०६४ जारी भएको अवसर पारेर नेपाल सरकारले यस वर्षदेखि प्रत्येक माघ १४ गते यो दिवस मनाउने निर्णय गरेको हो।"
सभामुख र प्रमुख राजनीतिक दलका मुख्य र प्रमुख सचेतकबीच छलफल जारी,काठमाडौं : सभामुख देवराज घिमिरे र संसदमा प्रतिनिधित्व गर्ने प्रमुख राजनीतिक दलका मुख्य सचेतक र प्रमुख सचेतकबीच छलफल सुरू भएको छ। सिंहदरबारस्थित सभामुखको कार्यकक्षमा दलका मुख्य सचेतक र प्रमुख सचेतकहरूसँग छलफल सुरु भएको सभामुखका प्रेस सल्लाहकार शेखर अधिकारीले जानकारी दिए। संसद्को हिउँदे अधिवेशनअघि सभामुख घिमिरेले संसद सञ्चालन र यसको तयारीबारे विभिन्न दलका प्रतिनिधित्वहरूसँग छलफल जारी राखेका छन्। आइतबार पनि सभामुख घिमिरेले सत्तारुढ दल र विपक्षी दलका प्रमुख सचेतकहरूसँग छलफल गरेका थिए। संसद् अधिवेशन माघ १८ गते आह्वान भएको छ।
"पत्रकारिता व्यवस्थित, मर्यादित र अनुशासित हुनुपर्छ : गृहमन्त्री","काठमाडौं : गृहमन्त्री रमेश लेखकले पत्रकारिता लोकतन्त्रको वाहक र संरक्षक भएको बताएका छन्। सोमबार सिंहदरबारस्थित गृह मन्त्रालयमा नेपाल पत्रकार महासंघका नवनिर्वाचित पदाधीकारीहरूलाई बधाई दिँदै गृहमन्त्री लेखकले पत्रकारिता लोकतन्त्रको धर्ममिटर पनि भएको बताएका हुन्। 'हाम्रो संविधानले पूर्ण प्रेस स्वतन्त्रताको ग्यारेन्टी गरेको छ,'मन्त्री लेखकले भने,'स्वतन्त्र, व्यवसायिक,निष्पक्ष पत्रकारिताको वातावरण सरकारले सुनिश्चित गर्छ ।'उनले कुनै पनि तवरले पत्रकारिताको स्वतन्त्रता र व्यवसायिकतामाथि र निष्पक्षरुपले कलम चलाउन पाउने,बोल्ने पाउने सञ्चारगृह र सञ्चारकर्मीको आधारभूत अधिकारको सुनिश्चितता हुने विश्वास दिलाए। पत्रकारिता पनि मर्यादित,व्यवस्थित र सत्यमा आधारित हुनुपर्नेमा मन्त्री लेखकले जोड दिए। 'कपोकल्पित समाचारहरू सम्प्रेषण गर्ने, समाजमा अनावश्यक खालको भ्रमहरू सिर्जना गर्ने, व्यक्ति, समाज र समुदायको चरित्रहत्या गर्ने लगायतका गतिविधिबाट आफू र सञ्चारगृह जोगाउन तपाईहरूलाई आग्रह गर्दछु,'मन्त्री लेखकले भने,'त्यस्ता गतिविधि बढ्यो भने समग्र सञ्चार जगतप्रतिको विश्वास कमजोर हुन्छ ।'"
धरौटीमा छोड्ने कास्की जिल्ला अदालतको आदेश बदरको माग गर्दै रवि पुगे उच्च,"काठमाडौं : पोखराको सूर्यदर्शन सहकारी ठगी मुद्दामा जिल्ला अदालत कास्कीको आदेश बदरको माग गर्दै राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछाने उच्च अदालत पोखरामा निवेदन दिएका छन्। जिल्ला न्यायाधीश नीतिज राईको एकल इजलासले सूर्यदर्शन सहकारी ठगी मुद्दामा लामिछानेलाई गत पुस २५ गते ६५ लाख धरौटीमा छोड्न आदेश दिएको थियो। उक्त धरौटी रकम बुझाएर उनी रिहा भएका छन्। सोही आदेशमा चित्त नबुझेपछि आफूलाई साधारण तारेखमा छाड्न माग गर्दै उनी उच्च अदालत पुगेका हुन्। कास्की जिल्ला अदालतले पुस २५ गते थुनछेक सम्बन्धी सुनुवाईको आदेशमा फौजदारी कार्यविधि संहिताको दफा ६८ बमोजिम धरौटी माग गरेकोमा चित्त नबुझी सो बेरितको आदेश बदर गरि दफा ६९ बमोजिम साधारण तारेखमा बसी मुद्दा पुर्पक्ष गरि पाउँ भनी लामिछानेले उच्च अदालत पोखरामा दफा ७३ बमोजिम निवेदन दर्ता गराएको लामिछानेको सचिवालयले जनाएको छ। यसअघि लामिछानेलाई धरौटीमा छोड्ने कास्की जिल्ला अदालतको आदेश बदर गरी पुर्पक्षका लागि थुनामै पठाउन माग गर्दै उच्च सरकारी वकिलको कार्यालयले उच्च अदालतमा रिट दायर गरेको थियो। सो मुद्दामा उच्च अदालतले लामिछानेलाई धरौटीमा छोड्नुको कारण पेश गर्न आदेश जारी गरेको छ। सूर्यदर्शन सहकारीका बचतकर्ताको रकम अपचलन गरेको आरोपमा लामिछाने गत कात्तिक २ गते काठमाडौंबाट पक्राउ परेका थिए। लामिछानेमाथि कास्की जिल्ला अदालतमा सहकारी ठगीसँगै सङ्गठित अपराध र सम्पत्ति शुद्धीकरण कसुरमा समेत मुद्दा दायर भएको छ । यही पुस ७ गते सरकारी वकिलको कार्यालय,कास्कीले सहकारी ठगीको आरोपमा लामिछानेसहित ४४ जनालाई प्रतिवादी बनाएर मुद्दा दर्ता गरेको थियो। लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै पूर्वडीआईजी जोशी, छविलाल,लिला,रामबहादुर,मीना,कृष्णबहादुर र आरतीविरुद्ध सम्पत्ति शुद्धिकरणमा मुद्दा दायर गरिएको छ। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ।"
कांग्रेसका सांसदलाई अध्यादेशबारे विज्ञको ब्रिफिङ,"काठमाडौं : सत्तासीन कांग्रेसले सरकारद्वारा हालै जारी अध्यादेशबारे पार्टीका सांसदहरूलाई जानकारी गराएको छ। प्रतिनिधिसभा र राष्ट्रियसभाका पार्टीका सांसदहरूलाई तीन जना विज्ञमार्फत अध्यादेशका विषयवस्तुबारे कांग्रेसले जानकारी गराएको हो। सरकारको सिफारिसमा राष्ट्रपति रामचन्द्र पौडेलले हालै पाँचवटा अध्यादेश जारी गरेका थिए। संसदलाई छलेर अध्यादेश ल्याइएको भन्दै केही नेताहरूले असन्तुष्टि जनाएपछि कांग्रेसले पार्टीका सांसदलाई अध्यादेशका विषयवस्तुबारे जानकारी गराएको हो। नयाँ बानेश्वरस्थित संघीय संसद् भवनको ल्होत्से हलमा आइतबार बसेको संसदीय दलको बैठकमा योजनाविद् प्रताप पौडेल, अधिवक्ताहरू सेमन्त दाहाल र अरूण पौडेलले सांसदहरूलाई अध्यादेशका अन्तरवस्तुबारे जानकारी दिएका थिए। कांग्रेसका तर्फबाट उनीहरूले अध्यादेश ल्याउनुअघि कानुनी सुधारका लागि काम गरेका थिए। संसद सुरु हुनेबित्तिकै प्रतिस्थापन विधेयक ल्याएर स्वीकृत गर्ने तयारीमा सरकार छ। कांग्रेस सभापति शेरबहादुर देउवाले संसद्मा अध्यादेशका पक्षमा उभिन शनिबार पनि पदाधिकारी, पूर्वपदाधिकारी, मन्त्री र संसदीय दलको कार्यसमिति बैठकमा निर्देशन दिएका थिए। उनले अध्यादेशबारे असन्तुष्टि भए संसदीय दलको बैठकमा राख्नुपर्ने तर संसद्मा भने अध्यादेशकै पक्षमा उभिन निर्देशन दिएका थिए। संघीय संसद्को प्रतिनिधिसभा र राष्ट्रियसभाको बैठक माघ १८ गतेका लागि बोलाइएको छ। हालै सरकारले ल्याएका अध्यादेशहरूमा कांग्रेसले आफ्ना फरक मत वा असहमति भए पनि संसद्मा त्यसलाई व्यक्त गर्न नपाइने निर्णय गरेको छ। यद्यपि संसद् छलेर एकपछि अर्को अध्यादेश ल्याएपछि कांग्रेसकै धेरै नेताले सरकारको आलोचना गर्दै आएका थिए। तर, सभापति देउवालगायतका पदाधिकारीले अहिलेको सरकारलाई अध्यादेश ल्याउनु वर्तमानको बाध्यात्मक आवश्यकता रहेको बताएका छन्। संसद्मा एउटै स्वरका साथ अध्यादेशका पक्षमा प्रस्तुत हुने निर्णय संसदीय दलको बैठकमा भएको पार्टीका प्रमुख सचेतक श्याम घिमिरेले जानकारी दिए। तीन जना विज्ञलाई सहभागी गराएर अध्यादेशका विषय वस्तुबारे छलफल गर्यौं, प्रमुख सचेतक घिमिरेले भने, उहाँहरूले अध्यादेशका विभिन्न पक्षबारे प्रकाश पार्नुभएको छ। अध्यादेशमा केही त्रुटि छन् कि, केही कन्टेन्ट सच्याउनुपर्छ कि भनेर उहाँहरूलाई सहभागी गराएर राय सुझाव लिइएको हो। प्रमुख सचेतक घिमिरेले केही कुरा छन् भने यहीभित्र कुरा राखौं, नेपाली कांग्रेस एक भएर संसद् अधिवेशनमा प्रस्तुत हुने र बाहिर पनि एक भएर प्रस्तुत हुन्छ भनेर सभापतिले सन्देश दिन खोजेको बताए। पार्टी प्रवक्ता डा प्रकाशशरण महतले आर्थिक गतिविधिलाई चलायमान बनाउन सरकारले अध्यादेश ल्याएको बताए। आर्थिक गतिविधिलाई चलायमान गर्न अध्यादेशमार्फत कानुन संशोधन गर्न छिटो हुन्छ भन्ने कुरा भएको छ, डा महतले भने,संयन्त्रको तर्फबाट पनि ब्रिफिङ भएको छ। त्यसलाई सबैबाट स्वागत भएको छ। अध्यादेश संसद्मा तत्कालै प्रस्तुत हुन्छन्। बैठकमा गृहमन्त्री रमेश लेखकले सरकारको काम कारबाही र अध्यादेशको औचित्यमाथि प्रकाश पारेका थिए। उनले देशको समग्र विकासलाई चलायमान बनाउन र सुशासनलाई बलियो बनाउन सरकारले अध्यादेश ल्याएको बताएका थिए। अध्यादेश देशको हितमा रहेकाले समग्र पार्टी पंक्ति एकढिक्का भएर लाग्नुपर्ने उनको भनाइ रहेको प्रमुख सचेतक घिमिरेले बताए।त्यस्तै, कांग्रेसएमालेबीच बनेका विभिन्न संयन्त्रका विषयमा पनि बैठकमा छलफल भएको थियो। महामन्त्री गगनकुमार थापाले संयन्त्रमार्फत सरकारको काम कारबाहीलाई छिटो छरितो बनाउन सहयोगी भूमिका खेलेको बताएका थिए। महामन्त्री थापाले सरकारलाई अझ प्रभावकारी रूपमा अगाडि बढाउनुपर्ने सुझाव दिएको प्रमुख सचेतक घिमिरेले जानकारी दिए। विवादास्पद अध्यादेश नल्याइएकाले प्रतिपक्षी दलहरूले विरोध गर्ने कारण छैन, घिमिरेले भने, प्रतिपक्षको आवाजसँग कांग्रेस कहिल्यै डराउँदैन। हामी प्रतिपक्षको आवाजसँग डराएका होइनौं। डराउनुपर्ने कारण पनि छैन। उनीहरूले विरोध गर्ने कारण पनि छैन। यहाँ कुनै राजनीतिक प्रकृति वा विवादस्पद कुरा प्रवेश गराइएको छैन। संसदीय दलको बैठक सोमबार पनि चल्ने छ। घिमिरेले भने, सांसदहरूका लागि फ्लोर ओपन गरिएको छ। भोलि उहाँहरूले आफ्नो कुरा राख्नुहुन्छ। नेताहरूले त्यसको जवाफ दिनुहुन्छ। कांग्रेसको पदाधिकारी बैठकले पनि सरकारले ल्याएको अध्यादेशको प्रतिरक्षा गर्ने निर्णय गरेको थियो। सिंहदरबारमा शनिबार बसेको बैठकले अध्यादेशका बारेका एकढिक्का भएर प्रतिरक्षा गर्ने निर्णय गरेको थियो। यसअघि एमालेले पनि कानुन सुधारका लागि काम गरेका विज्ञलाई संसदीय दल बैठकमा बोलाएर सांसदहरूलाई अध्यादेशका अन्तरवस्तुबारे जानकारी गराएको थियो। संसदीय दलको बैठकले एमालेसँगको गठबन्धनलाई २०८४ सम्मै लैजाने निष्कर्ष निकालेको सांसद रामहरि खतिवडाले बताए। खतिवडाले यो सरकार बनेपछि उत्साहजनक अवस्था सिर्जना भएको साथै अर्थतन्त्रमा सुधार आएको नेताहरूले ब्रिफिङ गरेको बताए। अहिले ३३ महिनामा विश्वासको मत लिने कुराको अन्त्य भएको छ। ०८४ सम्म यही सरकार निरन्तर लैजाने कुरामा छलफल भएको छ। प्रचण्ड प्रधानमन्त्री हुँदा पनि सदन अन्त्य लगत्तै ल्याएका हुन्। हामीले लगानीसम्बन्धी अध्यादेश पारित गर्यौं त। यो आवश्यकता र औचित्यको आधारमा ल्याउने विषय हो।"
प्रधानमन्त्री ओलीले किन बोलाए सत्तारूढ दलहरूको बैठक ?,"प्रतिनिधि सभा र राष्ट्रिय सभाको हिउँदे अधिवेशन आगामी माघ १८ गते शुक्रबारबाट सुरु हुँदैछ। उनका अनुसार समसामयिक राजनीति, हिउँदे अधिवेशन, संसदमा लगिने विधेयकलगायतका विषयमा छलफल केन्द्रित हुनेछ। सरकारमा अहिले नेकपा एमाले, नेपाली कांग्रेस, जनता समाजवादी पार्टी (जसपा), नागरिक उन्मुक्ति पार्टी, लोकतान्त्रिक समाजवादी र जनमत पार्टी सहभागी छन्। प्रतिनिधि सभा र राष्ट्रिय सभाको हिउँदे अधिवेशन आगामी माघ १८ गते शुक्रबारबाट सुरु हुँदैछ। उक्त दिन प्रधानमन्त्रीसहित प्रमुख शीर्ष नेताले सम्बोधन गर्दैछन्। सरकारले ल्याएको अध्यादेशको विषयमा विपक्षी दलले विरोध गरेपनि सत्तारुढ दलले भने नागरिकलाई छिटो सेवा दिन र अर्थतन्त्र चलायमान बनाउन अध्यादेश ल्याइएको बताउँदै आएका छन्। सत्तासीन कांग्रेस र एमालेले सरकारद्वारा हालै जारी अध्यादेशबारे पार्टीका सांसदहरूलाई विज्ञ बोलाएर संसदीय दलमा जानकारी गराएको छ। सरकारको सिफारिसमा राष्ट्रपति रामचन्द्र पौडेलले हालै पाँचवटा अध्यादेश जारी गरेका थिए। संसदलाई छलेर अध्यादेश ल्याइएको भन्दै केही नेताहरूले असन्तुष्टि जनाएपछि कांग्रेसले पार्टीका सांसदलाई अध्यादेशका विषयवस्तुबारे आइतबार जानकारी गराएको थियो। पार्टीका केही सांसदले आलोचना गर्न थालेपछि कांग्रेस सभापति शेरबहादुर देउवाले संसद्मा अध्यादेशका पक्षमा उभिन सांसदलाई निर्देशन दिएका छन्।"
भूकम्पीय जोखिम न्यूनीकरणमा ध्यान दिन नसक्दा जनधनको क्षति : मन्त्री सिंह,काठमाडौं : उपप्रधान एवं सहरी विकासमन्त्री प्रकाशमान सिंहले भूकम्पबाट हुने क्षति कम गर्न संरचनाहरु भूकम्प प्रतिरोधी बनाउनुपर्नेमा जोड दिएका छन्। सोमबार काठमाडौंमा आयोजित कार्यक्रममा सिंहले राष्ट्रिय भवन संहिताको पूर्ण परिपालना गर्दै भूकम्पबाट हुने क्षति कम गर्न संरचनाहरू भूकम्प प्रतिरोधी बनाउनुपर्नेमा जोड दिएका हुन्। भूकम्पीय जोखिम न्यूनीकरणमा ध्यान दिन नसक्दा र भूकम्प प्रतिरोधी थेग्न नसकेरै भौतिक संरचनाहरु विनाश भएका कारण अथाह जनधनको क्षति हुने गरेको उनको भनाई छ। उनले प्राकृतिक प्रकोपबाट हुने जोखिमलाई ध्यान दिँदै संवेदनशील भूउपयोगको योजनाको कार्यान्वयनमा सबैको हातेमालो जरुरी रहेको उल्लेख गरे। त्यस्तै सिंहले विपद्का घटनाहरुबाट सुरक्षित हुन आवश्यकता अनुसार पूर्वतयारी तथा खोज उद्धार अवस्थामा सुधार गर्नुपर्ने बताए। उनले कानुनको प्रभावकारी कार्यान्वयनका साथै नयाँ योजना तर्जुमा गरेर बस्तीहरूलाई सुरक्षित राख्नुपर्ने धारणा राखे।
प्रतिपक्षीले अध्यादेशमा उठाएका विषयलाई सदनमा नै छलफल हुने,"काठमाडौं : प्रतिनिधिसभाका सभामुख देवराज घिमिरेले संसदको हिउँदे अधिवेशनको क्यालेन्डरका विषयमा विभिन्न दलका प्रमुख सचेतक र सचेतकसँग छलफल गरेका छन्। संघीय संसद् सचिवालयले तयार गरेको क्यालेन्डरलाई प्रभावकारीरुपमा कार्यान्वयन गर्ने सन्दर्भमा सभामुख घिमिरेले विभिन्न दलसँग छलफल गरेका हुन्। सचिवालयले माघ १८ गतदेखि ३० गतेसम्मको क्यालेन्डर तयार पारेको छ। माघ १८ गते बस्ने पहिलो बैठकमा अध्यादेशहरु टेबल गर्ने र प्रधानमन्त्री लगायत शीर्ष नेताहरुले सम्बोधन गर्ने तय भएको कांग्रेसका प्रमुख सचेतक श्याम घिमिरेले बताए। त्यस्तै यस अधिवेशनलाई विधेयक अधिवेशनका रुपमा सफल बनाउन सभामुखले आग्रह गरेको उनले बताए। घिमिरेले प्रतिपक्षीले अध्यादेशका विषयमा उठाएका विषयहरूलाई सदनमा नै छलफल गर्ने तयारी भएको उल्लेख गरे। त्यस्तै एमाले प्रमुख सचेतक महेश बर्तौलाले १८ गते सुरु भइ २२, २३ र २४ गते संसद बैठक बस्ने जानकारी दिए। १८ गते बस्ने बैठकमा अध्यादेश पेश हुने र २२ गते निर्णयार्थ प्रस्तुत हुने उनको भनाई छ। उनले माघ २५, २६ र २७ गते संसदीय समितिको बैठक बस्ने र २८, २९ र ३० गते गते संसद बैठक बस्ने जानकारी दिए। संसदको सुरुका दिन शीर्ष नेताहरूले सम्बोधन गर्दा विश्वासको वातावरण निर्माण हुने बर्तौलाले विश्वास व्यक्त गरे। माघ १८ संसद बैठक बस्नुअघि कार्यसूची तय गर्न माघ १५ गते मंगलबार कार्यव्यवस्था परामर्श समितिको बैठक बस्ने संसद सचिवालयले जनाएको छ।"
क्यानडा र जापान पठाइदिन्छु भनी ठगी गर्ने दुई जना पक्राउ,काठमाडौं : वैदेशिक रोजगारीमा आकर्षक तलबको प्रलोभनमा पारी क्यानडा र जापान पठाइदिन्छु भन्दै रकम ठगी गरेको अभियोगमा २ जनालाई प्रहरीले पक्राउ गरेको छ। पर्सागढी नगरपालिका३ घर भई काठमाडौं महानगरपालिका३२ बस्ने ३९ वर्षीया शारदा कार्की र गुल्मीको सत्यवती गाउँपालिका१ घर भई काठमाडौं महानगरपालिका८ बस्ने ३० वर्षीय रविन श्रेष्ठ पक्राउ परेका हुन्। पक्राउमध्ये शारदाले क्यानडा पठाइदिन्छु भन्दै ५ जना पीडितहरूबाट ६ लाख ८५ हजार ५ सय रूपैयाँ र रविनले जापान पठाइदिन्छु भन्दै १ जना पीडितबाट २० लाख ५० हजार रूपैयाँ लिई सम्पर्कबिहीन भएको भन्ने पीडितहरूको उजुरीको आधारमा काठमाडौं उपत्यका अपराध अनुसन्धान कार्यालय टेकुले पक्राउ गरेको जनाएको छ। प्रहरीले शारदालाई काठमाडौं टेकुबाट आइतबार र रविनलाई काठमाडौं कालोपुलबाट पक्राउ गरेको हो। शारदालाई आवश्यक अनुसन्धान तथा कारवाहीको लागि जिल्ला प्रहरी परिसर काठमाडौं पठाइएको छ भने रविनलाई वैदेशिक रोजगार विभाग ताहाचल काठमाडौं पठाइएको प्रहरीले जनाएको छ।
अमेरिकाबाट दुई नेपाली निष्कासित,काठमाडौं : अमेरिकाले दुई जना नेपालीलाई निष्कासित गरेको छ। गैरकानुनी तरिकाले बसरहेका उनीहरूलाई अमेरिकाले गत साता निष्कासित गरेको हो। स्रोतका अनुसार शेर शाङ्बु शेर्पा र सारुन श्रेष्ठलाई अमेरिकाले निष्कासित गरेको हो। अध्यागमन कानुन उल्लंघन गरेको आरोपमा उनीहरूलाई निष्कासित गरिएको स्रोतको भनाइ छ। शेर्पालाई एयर इन्डियाको विमान र श्रेष्ठलाई कतार एयरलायन्सको विमानबाट नेपाल फर्काइएको थियो। त्यस्तै क्यानडाले पनि एक जना नेपालीलाई निष्कासित गरेको छ। अध्यागमन कानुन उल्लंघन गरेको आरोपमा क्यानडाले रविन ढकाललाई डीपोर्ट गरेको स्रोतले बतायो। अमेरिकाको ४७औं राष्ट्रपतिका रूपमा सपथ लिएपछि डोनाल्ड ट्रम्पले आप्रवासन नीतिमा कडाइ गरेका छन्। उनले पहिलो दिन नै गैरकानुनी तरिकाले बस्ने आप्रवासीहरूलाई फिर्ता पठाउने कार्यदेशमा हस्ताक्षर गरेका थिए। त्यसअन्तर्गत ट्रम्प प्रशासनले धमाधम गैरकानुनी रूपमा बसिरहेका आप्रवासीहरूलाई देश निकाला गरिरहेको छ। अफ्रिकालगायतका देशहरूमा सेनाको विमानबाटै आप्रवासीहरूलाई फिर्ता पठाइँदैछ।
अन्नपूर्णकर्मी रत्नप्रसाद आचार्यलाई पितृशोक,"विराटनगर : अन्नपूर्णकर्मी रत्नप्रसाद आचार्यलाई पितृशोक परेको छ। अन्नपूर्ण पोस्ट्का सुनसरी समाचारदाता रत्न प्रसादका बुवा ७७ वर्षीय रुद्रप्रसाद आचार्यको सोमबार बिहान निधन भएको हो। नसा, मुटु र मधुमेहजस्ता समस्याबाट पीडित रहेका रुद्रप्रसादको उपचारका क्रममा काठमाडौं मेडिकल कलेजमा बिहान १०:५० बजेतिर निधन भएको पारिवारिक स्रोतले बतायो। खोटाङको दिक्तेलरुपाकोटमझुवागढी नगरपालिका१ (साविकको दिक्तेल गाविस३) मा २००४ साल वैशाख १५ गते जन्मिएका उनको परिवार हाल सुनसरीको रामधुनी नगरपालिका५ झुम्कामा बसोबास गर्दै आएको छ। परिवारमा श्रीमती, ५ छोरा र १ छोरी छन्। शवलाई सुनसरी ल्याएर मंगलबार इटहरीको बूढीगंगा घाटमा दाहसंस्कार गरिने परिवारले जनाएको छ।"
"यातायात कार्यालय सार्न लागिएकोमा विरोध : एमाले पार्टी कार्यालयमा तालबन्दी, नेताहरू भित्रै थुनिए","ओखलढुंगा : ओखलढुंगाको रुम्जाटारमा रहेको यातायात कार्यालय कोसी प्रदेश सरकारले हर्कपुरमा सार्न लागेको भन्दै स्थानीय र रुम्जाटारका एमाले कार्यकर्ताहरूले एमाले पार्टी कार्यालयमा तालबन्दी गरेका छन् । नारा जुलुससहित आएका युवा,स्थानीय र एमालेका कार्यकर्ताहरूले तालाबन्दी गरेका हुन् । जिल्ला कमिटी बैठकको तयारीका लागि परामर्श बैठक बसिरहेका बेला आक्रोशित समूहले ताला लगाएको हो । ताला लगाएपछि नेताहरू कार्यालय भित्रै थुनिएका छन् । कोसी प्रदेश सरकार एमाले नेतृत्वकै रहेकाले रुम्जाटारबाट कार्यालय सार्न खोजिएको भन्दै उनीहरूले एमाले कार्यालयमा ताला लगाइदिएका हुन्। चार वर्ष पहिले कार्यालय स्थापना भइ सेवा दिइरहेको र जग्गा प्राप्तिका लागि स्थानीयले जग्गा दिए पनि प्रदेश सरकारले पास गर्न सहमति नदिइरहेको अवस्थामा मानेभञ्ज्याङको हर्कपुर स्थापनाको तयारी भइ पत्राचार भएको थियो । स्थानीय र एमाले नेता अम्बीर गुरुङलगायतको दबाबपछि आन्तरिक मामिला तथा कानुन मन्त्रालयले हर्कपुर पटके कर संकलन केन्द्र राख्न अर्को पत्र पठाएको छ । स्थानीय भने सार्ने षड्यन्त्र भएको भन्दै आन्दोलनमा उत्रिएका छन् । कार्यालय रुम्जाटारमै राख्ने र जग्गा प्राप्तिका लागि अनुमति नदिएसम्म आन्दोलन जारी रहने विवेक तामाङले बताए । यस कार्यालयबाट सवारी नवीकरण चालक अनुमतिपत्र वितरण कर संकलनलगायतका काम ओखलढुंगा,खोटाङ र सोलुखुम्बु जिल्ला कार्य क्षेत्र रहने गरि सेवा प्रदान हुँदै आएको छ ।"
५ लाख बराबरको चिनियाँ मदिरा बरामद,हुम्ला : उत्तरी चीनको सीमा हिल्सानाका अवैधरूपमा भित्र्याइएको चिनियाँ मदिरा झिनिगिन्टी रक्सी हुम्ला प्रहरीले बरामद गरेको छ। सिमकोट गाउँपालिका बजार कालिञ्चोकचोकबाट प्रहरीले परिमाण चिनियाँ अवैध मदिरा बरामद गरेको हो। २९ बोरा ८७ काटुन चिनियाँ झिनिगिन्टी रक्सी बरामद गरेको जिल्ला प्रहरी कार्यालय हुम्लाले जनाएको छ। ८७ काटुनमा १ हजार ४४ बोतल रहेको प्रहरीले जनाएको छ। बरामद गरेको अवैध चिनियाँ मदिरा ५ सय दरले बिक्री हुँदा ५ लाख मुख्यको रहेको छ।
हेटौंडा उपमहानगरको सबै केन्द्रबाट क्यान्सरविरुद्ध खोप,"हेटौंडा : हेटौंडा उपमहानगरपालिकाको सबै स्वास्थ्य केन्द्रबाट महिलाका लागि पाठेघर क्यान्सरविरुद्धको एचपीभी खोप दिइने भएको छ । सोमबार हेटौंडा उपमहानगरपालिका स्तरीय खोप समन्वय समितिले आयोजना गरेको अभिमुखिकरण कार्यक्रममा नगरभित्र रहेका स्वास्थ्य केन्द्र र विद्यालयमा हुने सेसन (केन्द्र) बाट खोप अभियान सञ्चालन गर्ने जानकारी दिइएको हो । उपमहानगरपालिका क्षेत्रमा रहेका ८९ विद्यालयमा कक्षा ६ देखि १० सम्मका छात्रा र विद्यालय नगएका १० देखि १४ वर्षका किशोरीलाई माघ २२ देखि २८ गतेसम्म पाठेघरको मुखको क्यान्सरविरुद्धको खोप अभियान सञ्चालन गर्न लागेको उपमहानगरपालिका स्वास्थ्य शाखाका प्रमुख सुर्यप्रसाद तिवारीले जानकारी दिए । उनका अनुसार उपमहानगर मार्फत सञ्चालित १ सय ११ स्वास्थ्य केन्द्र र विद्यालयमा हुने १ सय १८ सेसनबाट कुल ९ हजार २३८ जना लाई खोप दिइनेछ । अभियानलाई आगामी वर्षबाट विद्यालय स्तरमा ६ देखि १० कक्षासम्मका छात्रालाई नियमित खोप दिने शाखा प्रमुख तिवारीले जानकारी दिए । उपमहानगरपालिकाका खोप समन्वय समितिका प्रमुख तथा नगर प्रमुख मीनाकुमारी लामाको अध्यक्षतामा भएको अभिमुखिकरणमा उपमहानगरका प्रमुख प्रशासकीय अधिकृत सुर्यप्रसाद गौतम,विभिन्न वडाका अध्यक्ष, कार्यपालिका सदस्य, बिभिन्न महशाखा तथा शाखाका प्रमुखहरूको सहभागिता रहेको थियो ।"
"उमागौरीका अध्यक्ष अदालत हाजिर, बयान नसकिएपछि प्रहरीको जिम्मा","विराटनगर : मोरङको धनपालथान गाउँपालिका४ स्थित कर्सिया बजारमा रहेको उमागौरी कृषि सहकारी संस्थाका अध्यक्ष शम्भुप्रसाद रौनियार अदालतमा हाजिर भएका छन्। सहकारीको रकम अपचलन गरेको विषय बाहिरएपछि लामो समयदेखि फरार रहेका उनी सोमबार बिहान जिल्ला अदालत मोरङमा आफैं उपस्थित भएका हुन्। रौनियारसहित २६ जनालाई प्रतिवादी बनाएर सहकारीको बचत अपचलन मुद्दा अदालतमा दर्ता भएको छ। न्यायाधीश अरुणकुमार झाको इजलासमा रौनियारको बयान भएको छ। तर, बयान सकिएन। बयान नसकिएपछि उनलाई मंगलबार उपस्थित गराउने गरी प्रहरीको जिम्मा लगाएर पठाइएको अदालतका सूचना अधिकारी हेमबहादुर बुढाथोकीले बताए। बयान नसकिएपछि प्रहरीको जिम्मा लगाइएको छ। बाँकी बयान मंगलबार लिइने छ। बयान सकिएपछि थुनछेक बहस हुन्छ, उनले भने। वादी नेपाल सरकार र प्रतिवादीतर्फका कानुन व्यवसायीबीच थुनछेक बहस भएपछि अदालतले रौनियारलाई पुर्पक्षका लागि थुनामा पठाउने अर्थात् धरौटी वा साधारण तारेखमा छाड्नेमध्ये एउटा आदेश दिने छ। सरकारी लामो समयदेखि बन्द गरेर रौनियार फरार भएका थिए। उमागौरी सहकारीको बचत अपचलन मुद्दामा सहकारीका अध्यक्ष रौनियार, संघीय संसदको सार्वजनिक लेखा समितिका सभापति ऋषिकेश पोखरेलकी पत्नी अन्जला कोइराला, रंगेली नगरपालिका२ का वडाध्यक्ष सन्तलाल खवास, धनपालथान गाउँपालिका४ का पूर्ववडाध्यक्ष रोशन चौधरीलगायत २६ जनालाई प्रतिवादी बनाइएको छ। प्रहरीले बुझाएको मिसिल (अनुसन्धान प्रतिवेदन)का आधारमा सरकारी वकिल कार्यालयले अभियोगपत्र तयार पार्दै मंसिर २७ गते अदालतमा मुद्दा दायर गरेको थियो। हिनामिना भएको २२ करोड ४८ लाख २७ हजार ७ सय रुपैयाँ बिगो मागदाबीसहित मुद्दा दर्ता गरिएको हो। मुद्दाको अनुसन्धानका क्रममा पूर्ववडाध्यक्ष चौधरीमात्रै पक्राउ परेका थिए। उनलाई अदालतको पुर्पक्षका लागि थुनामा राख्न आदेश दिएको थियो। आदेशलगत्तै उनलाई कारागार चलान गरिएको छ। गत पुस २४ गते अदालतमा उपस्थित भएकी अञ्जला अदालतले धरौटीबापत माग गरेको १० लाख रूपैयाँ बुझाएर छुटेकी थिइन्। वडाध्यक्ष खवास ५ लाख धरौटी बुझाएर छुटेका थिए।"
"वीरगन्जको आदर्शनगरको गोदाममा सशस्त्र प्रहरीको छापा, ५० लाख बढीको सामान बरामद","वीरगन्ज : आदर्शनगरको एक गोदाममा सशस्त्र प्रहरीले छापा मारेर ५० लाख रुपैयाँभन्दा बढी मूल्यको कपडा र हार्डवेयरका सामानहरू नियन्त्रणमा लिएको छ। भारतबाट भन्सार राजश्व छलेर वीरगन्जमा ल्याई गोदममा भण्डारण गरिएको आशंकामा सशस्त्र प्रहरीले ५० लाख रुपैयाँभन्दा बढी मूल्यको कपडा र हार्डवेयरका सामानहरू नियन्त्रणमा लिएको हो। सोमबार बिहान ७ बजेतिर प्रतावित सीमा सुरक्षा गुल्म वीरगन्जका सशस्त्र प्रहरी नायब उपरीक्षक लोकेन्द्र सुब्बाको नेतृत्वमा खटिएको टोलीले आदर्शनगरको ट्रान्सपोर्ट क्षेत्रमा रहेको एक गोदाममा छापा मारेको थियो। त्यसक्रममा गोदमभित्र भण्डरण गरी राखिएका ३० पोका कपडा र हार्डवेयरका सामानहरू सशस्त्र प्रहरीले बरामद गरेको सशस्त्र प्रहरी बल १३ नम्बर गण हेडक्वाटर पर्साका सूचना अधिकारी सशस्त्र प्रहरी नायब उपरीक्षक नरेन्द्र सिंह धामीले जानकारी दिए। नियन्त्रणमा लिइएका ती सबै सामान भन्सार राजश्व छलेर चोरी पैठारी गरेर ल्याइएका सामानहरू रहेको उनले दाबी गरे। बरामद कपडा र हार्यवेयरका सामानको बजार मूल्य ५० लाख ९३ हजार ७ सय रुपैयाँ रहेको पनि जानकारी दिँदै उनले ती सबै सामान आवश्यक कारबाहीका लागि सोमबार अपरान्ह वीरगन्ज भन्सार कार्यालयमा बुझाइएको बताए। सोमबार आदर्शनगरबाट सशस्त्र प्रहरीले छापा मारेर सामान बरामद गरेको गोदाम ट्रान्सपोर्ट कारोबारी सन्तोष साहको रहेको स्रोतले जनाएको छ। तर, सशस्त्र प्रहरीले भने गोदाम धनीको नाम भने खुलाएको छैन।"
"बाख्रा मात्र फर्के, फुपूभदैनी जंगलमा मृत भेटिए","अछाम : ढकारी गाउँपालिका८ की ईसरा र सरस्वती खडका शुक्रवार बाख्रा लिएर जंगल तिर गए। खाना खाएर नुहाइ धुवाइ गर्ने र बाख्रा पनि चराउने भन्दै उनीहरू षोडशा सामुदायिक वनतिर लागे। शनिवार कमलबजारमा हुने राष्ट्रपति रनिङ शिल्ड हेर्ने फुपू भदैनीको सल्लाह थियो। तर, शुक्रबार दिउँसो ३ बजे बाख्रा घर फर्किए। गोठालो गएकी १५ वर्षीया फुपू सरस्वती र १४ वर्षीया भदैनी ईसरा भने फर्केनन्। दिउँसो बाख्राले खेतमा गहुँ खाए, मृतक ईसराकी आमा कमलाले भनिन्,गोठाली गएकी कता हराइन् बाख्राले सरु खाए भनेर कराएँ। त्यही डरले आज घर आइनन् भन्ने लाग्यो। पछिल्लो दिनसम्म पनि नआएपछि पोइल गई होली लाग्यो। इसराको विगत एकडेढ वर्षदेखि एकजना केटासँग फोनमा कुरा हुने गरेको जानकारी परिवारलाई थियो। उनका परिवारका सदस्यले केटालाई फोन गरे। फोनमा केटाले आफूले बिहे गरेर नल्याएको र त्यही कतै खोज्नु भनेर फोनमा भनेपछि उनीहरूले खोजी गर्न थाले। बाख्रा चराउन लिएको वनतिर खोजी गर्नेक्रममा वडा नम्बर १ को षोडशा सामुदायिक वनको छिर्ने ओढारमा मृत अवस्थामा भेटिएका हुन्। मृत भेटिएको खबर शनिबार साँझ ६ बजेतिर प्रहरीलाई सूचना प्राप्त भएको थियो। दुवै जना मृत अवस्थामा फेला पर्नु घटना शंकास्पद रहेको आफन्तले बताएका छन्। दुवै जनाको यसरी रहस्यमय मृत्युको खबरले गाउँ नै स्तब्ध भएको पूर्ववडाध्यक्ष लालबहादुर भण्डारीले जानकारी दिए। उनले भने, दुवैको एकै प्रकृतिबाट कसरी मृत्यु हुनसक्छ, ? दुवैको मृत्यु भवितव्य हुनै सक्दैन। भीरबाट खसेर मृत्यु भएको होइन। हत्याको आशंका छ। निष्पक्ष अनुसन्धान हुनुपर्छ। शंकास्पद व्यक्तिको नाम मृतकका परिवारले प्रहरीलाई दिएको भण्डारीले बताए। ढकारी गाउँपालिकाका उपाध्यक्ष नेत्रकला शाहीले घटनास्थलको अवस्था हेर्दा भीरबाट खसेर मृत्यु भएको जस्तो नरहेको बताइन्। उनले भनिन्, त्यस्तो भीर नै छैन त्यहाँ। कसैले हत्या गरेर त्यो ठाउँमा लगेर फालेको जस्तो देखिन्छ। दुवैको अगाडी र पछाडिको भागमा चोट लागेको छ। हुन त प्रहरीको अनुन्धानपछि घटनाको वास्तविकता आउला। घटनास्थलमा दुई थान मोबाइल फेला परेको प्रहरी नायव उपरीक्षक डीएसपी ईश्वरीप्रसाद भण्डारीले बताए। दुई थान मोबाइल मृतक किशोरीको रहेको डीएसपी भण्डारीले जानकारी दिए। उनले भने, दुई जनाको मृत्यु भएको छ, आफन्तलाई हत्या हो भन्ने लाग्नु स्वाभाविक नै हो। यर्थाथ के हो अनुसन्धानपछि आउँछ। कोहलपुरबाट तालिम प्राप्त कुकुर ल्याएर घटनाको अनुसन्धान गरेका छौं। घटनास्थलबाट दुई थान मोबाइल भेटिएको छ। मृतकको टाउको र मुखमा चोट लागेको उनले बताए। शव पोष्टमार्टमका लागि जिल्ला अस्पताल मंगलसेन ल्याइएको भण्डारीले बताए। मृतक दुवै कमलबजार नगरपालिकाको विद्या प्रवोधन माविमा ७ र ८ कक्षामा अध्ययनरत थिए। मृतक दुवैका वुवा भारतमा रोजगारी गर्छन्।"
फुपूभदै मृत्यु प्रकरण : सोधपुछ गर्न दुई जना पक्राउ,"अछाम : ढकारी गाउँपालिका ८ मा फुपू भदैनी मृत्युको घटनाको विषयमा सोधपुछ गर्न प्रहरीले दुई जनालाई नियन्त्रणमा लिएको छ। प्रहरीले आइतवार साँझ दुई जनालाई ढकारीबाट नियन्त्रणमा लिएको हो। नियन्त्रणमा लिएका दुई जना २० वर्ष मुनिका रहेका अछामका प्रहरी नायब उपरीक्षक डीएसपी ईश्वरी प्रसाद भण्डारीले जानकारी दिए। उनले भने, मृतकका आफन्तले शंका गरेका दुई जनालाई नियन्त्रणमा लिएका छौं। सोधपुछको लागि दुवै जनालाई मंगलसेन ल्याएका छौं। सूक्ष्म तरिकाले घटनाको अनुसन्धान भइरहेको छ। शुक्रवार बाख्रा चराउन गएका १४ वर्षीया ईसरा र १५ वर्षीया सरस्वती खड्का सम्पर्क विहीन भएका थिए। आफन्तहरूले खोजी गर्ने क्रममा शनिवार मात्र षोडशा सामुदायिक वनको छिन्ने ओढार भन्ने ठाउँमा उनीहरू मृत फेला परेका थिए। मृतकका परिवारले भने हत्याको आशंका गरेका छन्। शब पोस्टमार्टमका लागि नेपालगन्जको भेरी अस्पतालमा पठाइएको र प्रहरीले घटनाको थप अनुसन्धान गरिरहेको भण्डारीले जानकारी दिए।"
विपद्मा गाउँले नै सहारा,"गोरखा : आगलागीका कारण उठिबास भएका भोटखोलाका एक विपन्न परिवारको घर बनाइदिन गाउँलेले हातेमालो गरेका छन्। चुमनुब्री६ ताजुका कुन्साङ लामाको घर निर्माणका लागि देश, विदेशमा रहेका सो भेगका बासिन्दाले आर्थिक स्रोत जुटाएका हुन्। सोही गाउँका धावा रिञ्जिन लामा र विदेशमा रहेका पेमा डुण्डुप लामाले उनको घर निर्माणका लागि राहत संकलन अभियान सञ्चालन गरेका छन्। अहिलेसम्म चार लाख रुपैयाँ संकलन भइसकेको धावा रिञ्जिनले जानकारी दिए। गोरखाको हिमाली भेगमा रहेको ताजुका कुन्साङ लामाका सँगै जोडिएका तीन घर गत बिहीबार आगलागीमा परी ध्वस्त भएको थियो। घरभित्र रहेका अन्नपात, लत्ताकपडा, भाँडाकुँडा नगद, गरगहना पनि आगोमै जलेपछि कुन्साङ लामाको पाँच जनाको परिवार अहिले बिल्लीबाठ भएको छ। घरको भुइँतलामा बाँधिएका १७ मध्ये सातवटा गाई र चार वटा गोरु पनि आगोमा जलेर मरे भने आठवटा कुखुरा पनि जलेर खरानी बनेको स्थानीय गोपाल लामाले जानकारी दिए। उनीहरू अहिले निर्माणाधीन गुम्बामा ओत लाग्दै आएका लामाको भनाइ छ। बिचल्लीमा परेका परिबारलाई उनले दुई थान त्रिपाल, दुई बोरा चामल, पाँच पोका नुन, तीन पोका खानेतेल, तीन माना चिनी, खुर्सानीलगायतका सामग्री प्रदान गरे। उनले मात्र होइन, सो परिवारलाई गाउँले छरछिमेकले खाने सामलदेखि ओड्ने, ओछ्याउने पनि सहयोग प्रदान गरेका स्थानीय धावा रिञ्जिन लामाले जानकारी दिए। बिहीबार रातभर त्यो परिबार सुत्न पाएनन्। भोलिपल्टदेखि गाउँमा बन्दै गरेको एउटा गुम्बाको कोठामा सुत्ने गरेका छन्, उनले भने, घरमात्र गएन, घरभित्रको सामान, अन्नपात सबै गयो। अहिले गाउँलेले पिठो, तेल, नुन, खुर्सानी, भाँडाकुँडा अलिअलि दिइरहेका छन्। आज खायो भोलि के खाम, भोलि खायो पर्सि के खाम भइरहेको छ। ओढ्ने, ओछ्याउने छैन। गुम्बाभित्र अस्थायी रूपमा बास बसेका छन्। निर्माणाधीन गुम्बाको फलेकले बारेर उनीहरूका लागि अस्थायी टहरो बनाउने काम भइरहेको लामाले जानकारी दिए। सो परिवारको बिचल्ली देखेपछि स्थानीय धावा रिञ्जिन लामाले राहत संकलन अभियान सञ्चालन गरेका छन्। बिहीबार त रातभरि गाउँका कोही पनि सुतेनौं, उनले भने, उहाँहरूको अवस्था देखेर एकदमै दुःख लाग्यो। ओढाल्ने पिठो, खाने थालसम्म पनि नभएको देखेर असाध्यै माया लाग्यो। घरमात्र गएन, गाईवस्तु जल्यो। एउटा घर मात्र उठाउन पाए हुन्थ्यो भनेर मैले फेसबुकमार्फत राहत संकलन अभियान सञ्चालन गरेको छु। अभियानमार्फत दुई दिनमा ५० जनाबाट चार लाख रुपैयाँभन्दा धेरै राहत रकम संकलन भएको उनले बताए। घर बनाएर पहिलेजस्तै घरभित्रको सरसामान जोड्न १२ लाखभन्दा बढी लाग्छ, उनले भने, तर मैले आठ, नौ लाखसम्म जुटाउन सक्छु कि भन्ने लक्ष्य छ। साथै फ्रान्समा रहेका चुमनुब्रीबासीबाट छिरिङ दोर्जे लामाले र अमेरिकामा बसोबास गर्ने चुमनुब्रीवासीसँग पेमा डुण्डुप लामाले राहत संकलन गरिरहेका उनले बताए। उहाँहरूले उठाएको राहत पनि मलाई नै उपलब्ध गराउनुहुन्छ उनले भने, जतिसक्दो छिटो एउटा सानो ओत लाग्ने घर बनाउन सकिन्छ कि भनेर खटिरहेका छौँ। लामो समयदेखि हिमपात नभएको तर ठूलो हावाहुरी चलेपछि अँगेनाको आगो उडाएर घरमा आगलागी भएको स्थानीय गोपाल लामाले बताए।"
मलेसियाले किन निष्काशन गर्यो १६ जना नेपालीलाई ?,"पछिल्लो समय मलेसियाले अवैध बसेका कामदारहरूमाथि कडाइ गरेको छ। काठमाडौं : मलेसिया सरकारले गैह्रकानुनीरुपमा बसेका १६ जना नेपालीलाई निष्काशन (डिपोर्ट) गरेको छ। वैदेशिक रोजगारीका लागि विभिन्न मेनपावरमार्फत् त्यहाँ पुगेका नेपालीहरूले मलेसियाको अध्यागमन कानुन उल्लंघन गरेपछि सरकारले निष्काशन गरेको हो। अध्यागमन प्रहरीले पक्राउ गरेपछि उनीहरुलाई मालिन्दो एयरलाइन्स र बाटिका एयरको जहाजबाट नेपाल पठाएको स्रोतले बतायो। उनीहरू गत साता काठमाडौं आइपुगेका छन् । उच्च स्रोतका अनुसार मलेसियाबाट निस्कासन हुनेहरुमा प्रकाश लिम्बु, डम्बर बहादुर बोहरा, रामदास केवत,सुरजदेव शाह तेली, रामबहादुर सुनुवार, राजेश शाह, अमित कुमार राम, गणेश परियार, मक्का लामा, दिपेन्द्र सुब्बा, भीम बहादुर तामाङ ,अर्बिन कुमार यादव, करणकुमार मोचि, प्रदीप चोखाल, राजनकुमार शाही, चित्रबहादुर खत्री रहेका छन्। उनीहरु मलेसिया पुगेपनि कम्पनी फेर्ने, प्रवेशाज्ञा (भिसा)को म्याद सकिएपछि समेत काम गर्ने लगायतका अध्यागमन कानुन उल्लंघन गरेपछि नेपाल फर्काइदिएको हो। मलेसियाको अध्यागमन प्रहरीले गैरकानुनी रुपले काम गरेको भेटिएपछि फरकफरक समयमा उनीहरूलाई पक्राउ गरेको हो। पछिल्लो समय मलेसियाले अवैध बसेका कामदारहरूमाथि कडाइ गरेको छ। केही व्यक्ति श्रम सम्झौताविपरीत अर्कै कम्पनीमा काम गरेको थिए भने केही भिसाको म्याद सकिएपछि पनि बसेको पाएपछि त्यहाँको अध्यागमनले पक्राउ गरी हिरासतमा राखेको स्रोतले बतायो। मलेसियामा बस्ने एक नेपालीका अनुसार कतिपयले नेपालको राहदानी फ्याकेर गैरकानुनी र असुरक्षित ढंगले काम गर्दै आएका छन्। मलेसिया पुगेपछि कम्पनी फेर्ने, प्रवेशाज्ञा (भिसा)को म्याद सकिएपछि समेत काम गर्ने (ओभर स्टे) र आपराधिक गतिविधिमा संलग्न आप्रवासीहरु मलेसिया सरकारको निशानामा पर्ने गरेको उनको भनाई छ।"
नक्कली भुटानी शरणार्थी प्रकरण : सचिव पाण्डेको बन्दीप्रत्यक्षीकरणको रिटमा आज पनि सुनुवाइ नहुने,"काठमाडौं : नक्कली भुटानी शरणार्थी प्रकरणमा पक्राउ परेका सचिव टेकनारायण पाण्डेलाई थुनामुक्तको माग गर्दै सर्वोच्च अदालतमा दर्ता भएको बन्दीप्रत्यक्षीकरणको रिटमा आज सुनुवाइ नहुने भएको छ। प्रधानन्यायाधीश प्रकाशमान सिंह राउतको इजलासमा सुनुवाइका लागि रिटको पेशी तोकिएपनि 'हेर्न नमिल्ने' सूचीमा परेको छ। उक्त रिट आइतबार पनि प्रधानन्यायाधीश राउतको इजलासमा तोकिएको थियो। तर, पछि हेर्न 'नमिल्ने सूची'मा राखिएको थियो। आफ्ना पतिलाई गैरकानुनी रुपमा थुनामा राखेको भन्दै पाण्डेकी श्रीमती मञ्जु पाण्डेले शुक्रबार सर्वोच्चमा बन्दीप्रत्यक्षीकरणको रिट दायर गरेकी हुन्।प्रधानमन्त्री तथा मन्त्रिपरिषदको कार्यलय,गृह मन्त्रालय, काठमाडौँ जिल्ला अदालत ,महान्यायाधिवक्ताको कार्यालय ,काठमाडौँ जिल्ला सरकारी वकिलको कार्यालय,काठमाडौँ जिल्ला प्रहरी परिसर र सर्वोच्च अदालतलाई रिटमा विपक्षी बनाइएको छ। नक्कली भुटानी शरणार्थी प्रकरणमा पाण्डे गत बैशाख २० गते पक्राउ परेका थिए। नक्कली शरणार्थी प्रकरणमा जिल्ला अदालत काठमाडौंले बालकृष्ण खाँण,टोपबहादुर रायमाझी तथा सचिव पाण्डेसहित १६ जनालाई पुर्पक्षका लागि जेल चलान गर्ने आदेश गरेको थियो। जिल्ला अदालतको उक्त आदेशविरुद्ध खाँणसहित १६ जना उच्च अदालत पाटन पुगेका थिए। पछि खाँण उच्च अदालतको आदेशमा ३० लाख धरौटी बुझाएर रिहा भएका थिए। पाण्डेसहित अन्यलाई भने कारागारमै पठाएको थियो।"

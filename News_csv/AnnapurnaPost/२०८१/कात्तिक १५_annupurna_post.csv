शीर्षक,विवरण
बर्दियामा पटाका नष्ट,"गुलरिया : सशस्त्र प्रहरी बल नेपाल नम्बर ३१ हेडक्वाटर बर्दिया मातहतमा रहेका सशस्त्र प्रहरीले गस्तीका क्रममा नियन्त्रणमा लिएका अवैध पटाकाहरू नष्ट गरेको छ। दीपावलीको अवसर पारेर भारतबाट अवैध रूपमा भित्र्याइएका विष्फोटक लगायत वातावरणीय मापदण्ड विपरीतका पटाकाहरू नष्ट गरिएको हो। सशस्त्र प्रहरीले नियन्त्रणमा लिएका पटाकाजन्य विष्फोटक पदार्थहरू पत्रकार महासंघ लगायत पत्रकारहरू, नेपाल प्रहरीको रोहबरमा सशस्त्र प्रहरी हेडक्वाटर कार्यालय परिसरमा नष्ट गरिएको सशस्त्र प्रहरी नम्बर ३१ हेडक्वाटरका गणपति सशस्त्र प्रहरी उपरीक्षक चित्रांगत दाहालले बताए। बरामद सबै पटाकाजन्य सामाग्रीहरू खाल्डोमा हाली पानी भरेर नष्ट गरि पुरिएको छ। सुतली बम, रकेट, चटाई, पोपट, लसुन, झिरझिरे, मस्ताज, जलेवी, सर्प लगायतका पटाकाजन्य पदार्थ नष्ट गरिएको उनले जानकारी दिए। कुल १ लाख ३ हजार १ सय रुपैयाँ बजार मूल्य बराबरको विष्फोटक पदार्थ नष्ट गरिएको छ। बर्दियामा दीपावलीका बेला अत्यधिक पट्काइने पटाकाजन्य पदार्थ स्थानीय प्रशासनले कडाइ गरेपछि कम मात्रामा पट्किएको स्थानीयले बताएका छन्।"
"महोत्तरीमा महिलाको हत्या, दुई जना पक्राउ",महोत्तरी : अनुहार जलाएर महिलाको हत्या गरेको आरोपमा महोत्तरीमा २ जना पक्राउ परेका छन्। प्रहरीले मटिहानी नगरपालिका५ का २२ वर्षीय राकेश नायक र उनकी श्रीमती वर्ष २५ की रिनादेवी महरालाई नियन्त्रणमा लिएको छ। उनीहरूले गत सोमबार धनुषा गणेशमान चारनाथ नगरपालिका गोदारका २६ वर्षीय लक्ष्मीनियाँदेवी मण्डलको हत्या गरेको जिल्ला प्रहरी कार्यालय महोत्तरीले जनाएको छ। विवाहोत्तर सम्बन्धमा कारण पारिवारिक तनाव र कलहका कारण उनीहरूले मण्डलको हत्या गरिएको प्रहरीले अनुसन्धानको क्रममा तथ्य फेला पारेको छ। विवाह भएको लामो समयसम्म रीनालाई सन्तान नभएपछि राकेशको मालतीसँग विवाहोत्तर सम्बन्ध कायम रहेको प्रहरी भनाइ छ। सोही अवैध सम्बन्ध लुकाउनका लागि उनको हत्या गरिएको प्रहरीको भनाइ रहेको छ। जिल्लाको पिपरा गाउँपालिका७ स्थित दनौलीमा स्थानीय अशोक ठाकुरको बगैँचा नजिकै रहेको डिलमा मालती मण्डलसँग अवैध सम्बन्धपछि घाटीमा सल बेरेर हत्या गरिएको र त्यसपछि अनुहार जलाएर उनीहरू फरार रहेको महोत्तरीका प्रहरी प्रवक्ता विशाल सिंहले जानकारी दिएका छन्। राकेश र रीना अहिले प्रहरीको नियन्त्रणमा रहेको र उनीहरूमाथि थप अनुसन्धान भइरहेको प्रहरी निरीक्षक सिंहले जानकारी दिएका छन्। यस्तो छ हत्याको कारण विगत ५ वर्षदेखि राकेश र रीना भारतको विभिन्न शहरमा मजदुरी गरी गत साउनमा नेपाल फर्किएका हुन्। नेपाल आएपछि रीनालाई घरमा राखि राकेश काम गर्नका लागि भाइसँग भैरहवा जान्छ। भदौको अन्तिमतिर घर आएका भाइले जनकपुरबाट लक्ष्मीनियाँदेवीलाई भैरहवा लिएर जान्छ। जहाँ राकेश र लक्ष्मीनियाँबीचमा अवैध सम्बन्ध कायम हुन पुग्दछ। कात्तिक १ गते देवरसँग लक्ष्मीनियाँदेवी राकेशको घर पिपरा आउँछिन्। उनी आएपछि घरायसी विवाद उग्र भएपछि राकेश पनि कात्तिक ३ गतेका दिन घर आएका थिए। घरमा श्रीमती हुँदाहुँदै आफूसँग विवाह गरेको भन्दै लक्ष्मीनियाँले राकेशसँग अंश मागेका थिए। पछि कानुनी प्रक्रियामार्फत अंश लिइने लक्ष्मीनियाँदेवीले दाबी गरिएपछि उनको हत्या गरिएको राकेश दम्पतीले प्रहरीसमक्ष बयान दिएका छन्। गत कात्तिक ११ गतेका दिन एउटै कोठामा राकेश दम्पती र लक्ष्मीनियाँदेवी बीच धेरै बेरसम्म विवाद चलेको थियो। सोही क्रममा लक्ष्मीनियाँदेवी घरबाट निस्किएपछि राकेश र उनकी जेठी श्रीमती पनि उनको पछि पछि बाहिर निस्कन्छ। सोही क्रममा स्थानीय अशोक ठाकुरको आँप बगैँचामा आएपछि उनीहरूबीच कुटाकुट हुनपुग्छ। सोही क्रममा राकेश र श्रीमती रीनाले मृतक लक्ष्मीनियाँले ओढेको सल घाँटीमा कसेर हत्या गरिएको उनीहरू प्रहरीसमक्ष बयान दिएका छन्। लक्ष्मीनियाँदेवीको हत्या भएपछि मृतककै व्यागमा रहेको साडी उनको मुखमा राखि अनुहार जलाएर उनीहरू फरार भएका थिए। उनीहरूलाई हिजोराति प्रहरीले नियन्त्रणमा लिन सफल भएको जिल्ला प्रहरी कार्यालय महोत्तरीले जनाएको छ।
देशभर तिहारको झिलिमिली,"काठमाडौं : प्रत्येक वर्ष कार्तिक कृष्ण त्रयोदशीदेखि सुरु हुने हिन्दूहरुको दोस्रो ठुलो चाड यमपञ्चक अर्थात् तिहारका अवसरमा देशभर तिहारको झिलिमिली छाएको छ । सयपत्री र मखमली फूल, बत्तीको झिलिमिली तथा सप्तरङ्गी पर्वका रूपमा मानिने तिहारमा नागरिकका घर, निजी तथा सरकारी कार्यालय सरसफाइ गरी झिलिमिली बत्तीले सजिएका देखिन्छन् । विशेषगरी काठमाडौँ उपत्यकासहित प्रमुख सहरका व्यापारिक कम्प्लेक्स झिलिमिली बत्तीबाट सजिएका छन् । दीपावलीले काठमाडौँ उपत्यकालगायत प्रमुख सहर झिलिमिली बनेको छ । उज्यालोले घरबाहिरको वातावरण नै आज उल्लासमय बनेको छ । काठमाडौँको नयाँ सडक, नयाँ बनेश्वर, असन, इन्द्रचोकलगायत व्यापारिक क्षेत्रमा तिहारको किनमेलका लागि सर्वसाधरणको घुइँचो लागेको छ । सफासुग्घर र लिपपोत नगरिएको घरमा लक्ष्मीले बास गर्दिनन् भन्ने मान्यताका आधारमा आज बिहानै घर सफासुग्घर र लिपपोत गरी दीपावली गरेर लक्ष्मीलाई आमन्त्रण गरिएको छ । घरका झ्याल, ढोका, चोटा, कोठा, सङ्घार, कौसी, अटाली, भर्याङलगायत स्थानमा सरसफाइ गरिएका छन् । प्रत्येक वर्ष कार्तिक कृष्ण त्रयोदशीदेखि कार्तिक शुक्ल द्वितीयासम्म मनाइने हिन्दुको दोस्रो ठुलो चाड यमपञ्चक अर्थात् तिहार मङ्गलबारदेखि सुरु भएको हो । चान्द्रमासअनुसार कार्तिक कृष्ण त्रयोदशीदेखि शुक्ल द्वितीयासम्म पाँच दिन झिलीमिलीको पर्व तिहार मनाइन्छ ।"
लक्ष्मी पूजामा झिलिमिली काठमाडौं (फोटो फिचर),"काठमाडौं : तिहार पर्व अर्थात् लक्ष्मी पूजाको दिन काठमाडौं उपत्यका झिलीमिली देखिएको छ। बिहीबार साँझ काठमाडौं उपत्यका झिलिमिली देखिएको हो। तिहारको रौनक उज्यालो र झिलिमिली बत्ती हो। केही वर्ष यता माटोको दियोको बदलामा विद्युतीय झिलिमिली बत्तीको प्रयोग बढ्दो छ विशेषगरी सहरी क्षेत्रका घर, पसललगायत व्यावसायिक प्रतिष्ठानहरू बत्तीले सजाइएका छन्।"
पेट्रोलियम पदार्थको मूल्य घट्यो,"काठमाडौं : पेट्रोलियम पदार्थको मूल्य घटेको छ। निगम सञ्चालक समितिको आज बसेको बैठकले डिजेल र मट्टितेलको साविकको खुद्रा बिक्री मूल्यमा प्रतिलिटर एक रुपैयाँका दरले घटाएको हो। इण्डियन आयल कर्पोरेशनबाट आज प्राप्त पेट्रोलियम पदार्थको नयाँ खरिद मूल्य अनुसार प्रतिलिटर पेट्रोलमा ०२५ रुपैयाँ र डिजेलमा १०४ रुपैयाँले घटेर तथा मट्टितेलमा २२४ रुपैयाँ, हवाई इन्धनमा ३२३ रुपैयाँ र एलपि ग्यासमा प्रतिसिलिण्डर ५७० रुपैयाँले बढेर आएको नेपाल आयल निगमले जनाएको छ। आम उपभोक्ताको हितलाई मध्यनजर गरी हवाई इन्धन र एलपि ग्यासको मूल्य बढेर आएपनि हाललाई यथावत् राखिएको निगमले जनाएको छ।"
माओवादी केन्द्र घरदैलो अभियानमा केन्द्रित छ : प्रचण्ड,"भक्तपुर : नेपाल कम्युनिष्ट पार्टी (माओवादी केन्द्र) का अध्यक्ष एवं पूर्वप्रधानमन्त्री पुष्पकमल दाहाल 'प्रचण्ड'ले आफ्नो पार्टी घरदैलो अभियानमा केन्द्रित रहेको बताएका छन् । नेकपा (माओवादी केन्द्र) मध्यपुरथिमि नगर कमिटीले नेपाल सम्वत् १४४५ नयाँ वर्षको अवसरमा आयोजना गरेको शुभकामना आदानप्रदान कार्यक्रममा अध्यक्ष दाहालले आफ्नो नेतृत्वको सरकारको पालामा जनताको पक्षमा भए गरेका कामहरुबारे जानकारी दिन घरदैलोमा जाने बताए । उनले भने, 'मैले नेतृत्व गरेको सरकारले जनताको पक्षमा धेरै काम गरेको छ, यसबारे जनतालाई जानकारी दिन जरुरी छ । जनताले २०८४ सालको निर्वाचनमा माओवादी केन्द्रलाई बहुमतका साथ जिताएर पठाउँछन् ।' त्यसअघि अध्यक्ष दाहालले शंखधर चोक नयाँ थिमिस्थित शंखधर साख्वाको प्रतिमामा माल्यार्पण गरेका थिए ।"
स्याङ्जामा राति १० बजेपछि देउसी भैलो खेल्न नपाइने,"स्याङ्जा : स्याङ्जा जिल्ला प्रशासन कार्यालयले रातको १० बजेसम्म देउसी भैलो खेल्न जिल्लावासीसँग अनुरोध गरेको छ। रातको समयमा हुनसक्ने झै झगडा, लुटपाट चोरी, ध्वनि प्रदूषणलाई मध्यनजर गर्दै स्याङ्जा प्रशासनले स्थानीयवासीलाई सो अनुरोध गरेको हो। नेपालीहरूको महान पर्वहरू तिहार, नेपाल सम्वत् र छठ पर्वका अवसरमा गरिने नाचगान सहित मनोरञ्जनलाई आ आफ्ना संस्कृति, रीतिरिवाज र परम्परा अनुरूप मनाउन सुझाव दिँदै १० बजेपछि देउसी भैलो नखेल्न आग्रह गरेको हो। एकआपसमा भाइचारा र आत्मीयता अभिवृद्धिसँगै एक अर्काको धर्मसंस्कृति र परम्पराप्रति ठेस नपुग्ने गरी सौहार्दपूर्ण तरिकाले मनाउन प्रशासनको आग्रह हो। सहायक प्रमुख जिल्ला अधिकारी दीपक पौडेलद्वारा हस्ताक्षरित ८ बुँदे सूचना मार्फत जुवा तास, कौडा, लङ्गुरबुर्जा लगायतका खेललाई पैसाको हारजित हुनेगरी नखेल्न नखेलाउन भनिएको छ। बजारमा कृत्रिम अभाव, कालोबजारी, सवारी साधनमा तोकिएको भन्दा बढी भाडा दर, क्षमता भन्दा बढी यात्रु, अस्वाभाविक मूल्यवृद्धि, म्याद गुज्रेका भाइमसला खरिद बिक्री नगर्न सूचित गरिएको छ। झैझगडा गर्ने, अशोभनीय व्यवहार देखाउने, व्यक्तिगत तथा सामाजिक हित विपरीतका गतिविधि तथा क्रियाकलाप भएगरेको पाइएमा प्रचलित कानुन बमोजिम कारबाही गर्ने जनाइएको छ। स्याङ्जामा विभिन्न समूह बनाई यमपञ्चकको पहिलो दिन काग तिहारदेखि नै देउसी, भैलो खेल्ने गर्छन्। यसरी भैलो तथा देउसी खेलेर आर्जित रकम विभिन्न सामाजिक काममा समेत उपयोग गर्ने गरिएका हुन्छन्। भने केहीले रमाइलो गरेर खर्चिने गर्छन्।"
एलन मस्कलाई अदालतमा उपस्थित हुन आदेश,"वासिङ्टन : अर्बपति एलन मस्कलाई बिहीबार फिलाडेल्फियाको एक अदालतमा उपस्थित हुन आदेश दिइएको छ। फिलाडेल्फियास्थित अदालतका एक न्यायाधीशले निर्वाचनमा बढी मत भएका र प्रतिस्पर्धातमक हुने देखिएका राज्यहरूमा दर्ता भएका अमेरिकी मतदाताहरूलाई दिने भनी घोषणा गरिएको १० लाख अमेरिकी डलरको उपहारको कार्यक्रम रोक्न माग गर्दै दायर गरिएको मुद्दाको सुनुवाइमा उपस्थित हुन आदेश दिएका हुन्। फिलाडेल्फियाका मुख्य अभियोजक ल्यारी क्रास्नरले मस्कको परियोजनालाई अवैध चिट्ठा योजना भन्दै सोमबार मुद्दा दायर गरेका थिए। न्यायाधीश एनी मेरी कोयलले भनिन्, सुनुवाइको समयमा सबै पक्ष उपस्थित हुनुपर्ने आदेश जारी गरिएको छ। मस्कले यसै महिना दैनिक प्रतिस्पर्धाको घोषणा गरेपछि विवाद उत्पन्न भएको थियो। मस्कले ५ नोभेम्बरमा हुने चुनावसम्म व्यापक प्रतिस्पर्धा रहेका सात वटा राज्यमा दैनिक एक मतदातालाई १० लाख अमेरिकी डलर अर्थात् पुरस्कार दिने घोषणा गरेका थिए। यो योजनाअन्तर्गत विजेताको छनोट डोनाल्ड ट्रम्पलाई समर्थन गर्ने मस्कको अमेरिकन पीएसी नामक समूहको उपस्थिति पुस्तिकामा हस्ताक्षर गर्नेहरूबाट गरिनेछ। यसका लागि योग्य मतदाता हुनु अनिवार्य छ। पेनसिल्वेनियामा मस्कले यस्तो गर्नेहरूलाई १०० डलर दिइरहेका छन् र अरूलाई रिफर गर्नेलाई थप १०० डलर दिइरहेका छन् भने राज्यहरूमा अरूलाई मतदान गर्न रिफर गर्नेहरूलाई ४७ डलर दिइरहेका छन्। स्पेसएक्स र एक्सका मालिक ५३ वर्षीय मस्कले गत जुलाईमा रिपब्लिकन पार्टीका तर्फबाट राष्ट्रपति पदका उम्मेदवार डोनाल्ड ट्रम्पलाई समर्थन गरेयता आफ्नो समय र पर्याप्त प्रभाव लाखौँ अमेरिकीलाई पारेका छन्। विश्वका सबैभन्दा धनी व्यक्ति मस्कले ट्रम्प समर्थक राजनीतिक कार्य समितिलाई आफ्नो व्यक्तिगत सहयोग ११ करोड ८० लाख अमेरिकी डलर सहयोग गरेका छन्। राससएएफपी"
अछाममा जीप दुर्घटना हुँदा चार घाइते,"अछाम : अछामको रिडिकोटमा जीप दुर्घटना हुँदा चार जना घाइते भएका छन् । लु१ज ४७११ नम्बरको जीप ब्रेक फेल हुँदा बाजुराका चार जना घाइते भएका हुन् । बयलपाटाबाट बाजुरा जाँदै गरेको जीप रिडिकोटस्थित मध्यपहाडी लोकमार्गको नालीमा पल्टिदा बाजुराको त्रिवेणी नगरपालिका६ बस्ने १९ वर्षीया नन्दा बुढा, बुढीगङ्गा नगरपालिका४ बस्ने २७ वर्षीय राजेन्द्र लुहार र उहाँका छोरा छ वर्षीय सक्षम लुहार तथा बाजुराकै खप्तड छेडेदह गाउँपालिका३ का गाडी चालक २३ वर्षीय रोहित रावत घाइते भएका जिल्ला प्रहरी कार्यालय अछामका प्रमुख प्रहरी नायब उपरीक्षक ईश्वरीप्रसाद भण्डारीले जानकारी दिए । घाइतेमध्ये नन्दा बुढाको टाउको र मुखमा गम्भीर चोट लागेको छ भने अन्य सबैको अवस्था सामान्य छ । घाइतेको अछामस्थित न्याय हेल्थ बयलपाटामा उपचार भइरहेको छ । गाडी चालक प्रहरीको नियन्त्रणमा छन् ।"
बालिकालाई वेश्यावृत्तिको काममा लगाउने मसाज सञ्चालिका पक्राउ,काठमाडौं : बालिकालाई वेश्यावृत्तिको काममा लगाउने मसाज सञ्चालिका पक्राउ परेकी छन्। पक्राउ पर्नेमा लमजुङको बेसीशहर नगरपालिका८ की ३८ वर्षीया सपना खवास रहेकी छन्। काठमाण्डौ महानगरपालिका१६ ठमेल सातघुम्तीस्थित खवासले सञ्चालन गरेको हिमालयन आयुर्वेदिक स्पामा परिवर्तित नाम २६ बबरमहल (३४३) समेतलाई आर्थिक प्रलोभनमा पारी ललाई फकाई गरी वेश्यावृत्तिमा लगाएको खुलेको मानव बेचबिखन अनुसन्धान ब्युरोले जनाएको छ। मसाजमा शारीरिक सम्पर्क राख्न आउने प्रति ग्राहकबाट एक पटकको पन्ध्र सय लिने र शारीरिक सम्पर्क राख्ने बालिकालाई पाँच सय तथा २५ प्रतिशत दिने भनी प्रलोभन देखाई रकम समेत नदिई दिनमा ४५ जना पुरुष ग्राहकसँग वेश्यावृत्तिको काममा लगाउने गरेको खुलेको ब्युरोका सूचना अधिकारी एवं प्रहरी उपरीक्षक भावेष रिमालले बताए। अभियुक्तहरुले बिभिन्न पुरुष ग्राहकहरु खोजी नाबालिकाहरु मध्ये एकजनालाई छान्न लगाई मसाजमा रहेका कोठाहरुमा ग्राहकसँग एक्ट्रा सर्भिस भनी शारीरिक सम्पर्क राख्न लगाउने गरेको खुल्न आएको उनको भनाइ छ। अभियुक्तहरुले बालिकालाई पुरुष ग्राहकसँग शारीरिक सम्पर्क राखेको कुरा आफन्त लगायत साथिहरुलाई भनि दिने भनि डर त्रासमा पारी महिनावारी भएको बेलामा समेत वेश्यावृत्तिको काममा लगाउने गरेको खुलेको छ। पीडित बालिकाले यस ब्यूरोमा जाहेरी दरखास्त पेश गरेपछि अनुसन्धानको लागि खटिएको प्रहरी टोलीले मसाज सञ्चालिका खवासलाई काठमाडौंको नागार्जुन नगरपालिका१ बाट पक्राउ गरेको हो। उनलाई मानव वेचबिखन तथा ओसारपसार मुद्दामा काठमाडौं जिल्ला अदालतबाट ७ दिनको म्यादथप अनुमति लिई आवश्यक अनुसन्धान कार्य भइरहेको छ।
"खेल, राजनीति, युद्ध र परिवार सामूहिकता चल्छन् : पूर्वप्रधानमन्त्री भट्टराई","काठमाडौं : पूर्वप्रधानमन्त्री बाबुराम भट्टराईले खेल, राजनीति, व्यवसाय, युद्ध, परिवार सामुहिकताले चल्ने बताएका छन्। साफ महिला फुटबलको फाइनल खेललाई लक्षित गर्दै उनले टिमसंस्था निर्माण गर्न सुझाव दिएका हुन्। उनले भने,आफ्नै घरेलु मैदानमा भएको दक्षिण एशियाली महिला फुटबल प्रतियोगिताको फाइनल खेलमा नेपालले हार्दा हामी सबैलाई नमिठो लागिरहेछ। भनिन्छ हारेको सेनाले बढी सिक्छ। हामीले पनि सिक्नुपर्छ र अर्कोचोटि जित्ने कोसिस गर्नुपर्छ। बंगलादेशका खेलाडीले पास मिलाएर अधिकांश समय आफ्नो पहुँचमा बल राखेका थिए। राम्रो टिम वर्क अर्थात सामुहिक कर्म भएकाले नेपाललाई बंगलादेशले पराजित गरेको उनको भनाई छ। मेरो विचारमा हामीले हार्नु र बंगलादेशले जित्नुमा, अरू कुराहरूका अतिरिक्त, मुख्य रूपमा हाम्रोभन्दा उनीहरूको राम्रो टिम वर्क अर्थात सामुहिक कर्म हो। निजी रूपमा त हाम्रा फरवार्डस्ट्राइकर, गोलकिपर लगायतका खेलाडी बेजोड देखिन्थे! भट्टराईले सामाजिक सञ्जालमार्फत भनेका छन्,खेल, राजनीति, व्यवसाय, युद्ध, परिवार सामुहिकताले चल्छन्। अत: सबैतिर हिरोहिरोइन पूजा गर्नु सट्टा टिमसंस्था निर्माण गर्न ध्यान दिऊँ! घरेलु टोली नेपाल दक्षिण एसियाली फुटबल महासंघ (साफ) महिला च्याम्पियनसिपमा उपविजेता बनेको छ। त्रिपुरेश्वरस्थित दशरथ रंगशालामा बुधबार भएको फाइनलमा बंगलादेशसँग २१ गोलले पराजित हुँदै नेपाल छैटौं पटक उपविजेतामै सीमित बनेको हो। बंगलादेशलाई लगातर दोस्रो पटक च्याम्पियन बनाउन मोनिका चक्मा र रितु पोर्ना चक्माले एकएक गोल गरेका थिए। एक गोलले पछि परेको अवस्थामा अमिसा कार्कीले गोल गर्दै खेल बराबरी गरे पनि दोस्रो हाफको अन्तिम समयमा बंगलादेशले गोल गर्दै लगातार दोस्रोपटक उपाधि उचालेको हो। साफ च्याम्पिनसिपमा नेपालले छैटौं फाइनलमा हार बेहोर्दा दशरथ रंगशालामा उपस्थित करिब साढे १५ हजार घरेलु दर्शक स्तब्ध बनेका थिए।"
वीरगन्जमा लागुऔषधसहित चारजना पक्राउ,"वीरगन्ज : वीरगन्जबाट प्रहरीले लागुऔषधसहित चारजनालाई पक्राउ गरेको छ । वीरगन्ज भन्सार क्षेत्रबाट सशस्त्र प्रहरीले २ जना र वीरगन्ज१४ गण्डक चोकबाट नेपाल प्रहरीले २ जनालाई पक्राउ गरेको हो । वीरगन्ज भन्सार क्षेत्रमा खटिएको सशस्त्र प्रहरीले लागू औषधसहित दुई भारतीय नागरिकलाई पक्राउ गरेको हो । पक्राउ पर्नेहरूमा भारत बिहारको पूर्वी चम्पारण जिल्लाको रघुनाथपुर ग्राम पञ्चायत१ का २५ वर्षीय सत्यम शर्मा र आमुदेही ग्राम पञ्चायत३ का २४ वर्षीय कयस अली रहेका छन् । उनीहरूको साथबाट डाईजापाम १०० एम्पुल, नोर्फिन १०० एम्पुल र प्रोमेफाजिन १०० एम्पुल गरी कूल ३ सय एम्पुल बरामद गरिएको सशस्त्र प्रहरी नायब उपरीक्षक नरेन्द्रसिंह धामीले जानकारी दिए । लागुऔषधसहित पक्राउ परेका दुवैजनालाई आवश्यक कारबाहीका लागि नेपाल प्रहरीलाई जिम्मा दिइएको धामीले जानकारी दिए । यस्तै वीरगन्ज महानगरपालिका १४ गण्डकचोकबाट नेपाल प्रहरीले लागू औषधसहित बाराको महागढीमाई नगरपालिका वडा नम्बर ७ तेलकुवाका २० वर्षीय ओमबाबु कुशवाहा र २० वर्षीय शैलेश यादवलाई पक्राउ गरेको छ । वीरगन्जबाट काठमाडौँ जाँदै गरेको ना ६ ख ७२२७ नम्बरको यात्रुवाहक बसमा प्रहरीले चेकजाँच गर्ने क्रममा ओमबाबुको साथबाट नुरफिन,डाइजेपाम र फेनारगन गरी १ हजार ४ सय ८१ एम्पुल र शैलेशको साथबाट नुरफिन,डाइजेपाम र फेनारगन गरी १ हजार ५ सय १५ एम्पुल फेला परेको जिल्ला प्रहरी कार्यालय पर्साका प्रवक्ता प्रहरी नायब उपरीक्षक दीपक भारतीले जानकारी दिए ।"
लक्ष्मीप्रसाद देवकोटाको १ सय १६ औँ जन्मजयन्ती मनाइयो,"काठमाडौं : महाकवि लक्ष्मीप्रसाद देवकोटाको १ सय १६ औँ जन्मजयन्ती विभिन्न कार्यक्रमको आयोजना गरि मनाइएको छ । देवकोटाको १ सय १६ औँ जन्मजयन्तीका अवसरमा महाकवि लक्ष्मीप्रसाद देवकोटा सङ्ग्रहालयका रहेको उनको पूर्णकदको शालिकमा माल्यार्पण गरिएको थियो । महाकवि देवकोटाको जन्म विसं १९६६ मा कात्तिक कृष्ण औँसी अर्थात् लक्ष्मीपूजाका दिन काठमाडौंको डिल्लीबजारमा भएको थियो । दश वर्षको उमेरमा कविता लेख्न सुरु गरेका देवकोटाका थुप्रै महाकाव्य, खण्डकाव्य,निबन्ध,कथा,नाटक,उपन्यास,गीत,समालोचना र फुटकर कविता प्रकाशित छन् । देवकोटाको जन्मजयन्तीका अवसरमा नेपाल प्रज्ञा प्रतिष्ठान साहित्य(पद्यकाव्य) विभागले देवकोटा सङ्ग्रहालयमा कविता बाचन कार्यक्रमको आयोजना गरेको थियो । कविता वाचन कार्यक्रममा कविहरुले मुलुकको राजनीतिक परिस्थितिका साथै विभिन्न प्रसंगका साथ कविता वाचन गरेका थिए । नेपाली साहित्यमा आधुनिक महाकाव्य लेखनको थालनी गरेका देवकोटाको मुनामदन खण्डकाव्य नेपाली भाषामा प्रकाशित अहिलेसम्म सबैभन्दा बढी बिक्री भएको पुस्तक हो । २०१६ सालमा उनी शिक्षा तथा स्वायत्त शासनमन्त्री हुँदा नेपालभर नेपाली भाषालाई अनिवार्य विषयका रूपमा लागू गराएका थिए। देवकोटाको घरलाई सरकारले महाकवि लक्ष्मीप्रसाद देवकोटा सङ्ग्रहालयका रूपमा स्थापित गरेको छ । नेपाली साहित्यमा महत्वपूर्ण योगदान दिएका देवकोटाको २०१६ साल भदौ २९ गते निधन भएको थियो ।"
रेडक्रस उदयपुरको आर्थिक अनियमितता छानबिन गरिने,"उदयपुर : केन्द्रको विवादले जिल्ला तहसम्म पुगेको नेपाल रेडक्रस सोसाइटी अन्ततः विवाद समाधानसँगै आफ्नो लयमा फर्कन सुरु गरेको छ। तर जिल्ला तह विवाद निरुपणमा केही असहजता देखिएको छ। केन्द्रीय नेतृत्वको विवाद निरुपणसँगै उदयपुर रेडक्रसमा शम्भु पौडेल नेतृत्वको समूह नै आधिकारिक भएको परिपत्र जारी भएपछि मदनराज कटुवालको नेतृत्वले कार्यालयको बरबुझारथ गरेको छैन। गत असोज ९ गते पौडेलले केन्द्रबाट वैधानिकता पाए पनि कार्यालयका ताला चाबी कटुवाल नेतृत्वमा रहेपछि उनी कार्यालय प्रवेश गर्न पाएका थिएनन्। कटुवालले आफू नै वैधानिक भएको जिकिर गर्दै कार्यालयको ताला चाबी राखेपछि एक महिना पछि पौडेलले ताला चाबी फुटाएर कार्यालय प्रवेश गरेका छन्। कार्यालय प्रवेशसँगै हिसाबकिताब र चलअचल सम्पति बुझाउन पटकपटक आग्रह गर्दासमेत कटुवालले बेवास्ता गरेको भन्दै पौडेलले पत्रकार सम्मेलन आयोजना गरी गतिविधि बाहिर ल्याएका छन्। उनले विनोदकुमार बस्नेतको नेतृत्वमा रहेको जिल्ला कार्यसमिति विघटन गरी दफा ३५ (१) अनुसार ६ महिनामा अधिवेशन गर्ने गरी आफ्नो नेतृत्वमा १३ सदस्यीय जिल्ला तदर्थ समिति गठन गरिएको दाबि गरे। पौडेलले भने, कटुवाल नेतृत्वको समिति अवैध रहेको र निजको नेतृत्वमा भएका सबै कार्यहरू विधि विधान विपरीत भएको हुँदा विधि विधान मिचेर भए गरेका कामहरू सबै रद्द हुन्छ। कटुवाल नेतृत्वले विधि मिचेर सदस्यता विस्तार गरेको, नगरपालिकासँग सम्झौता गरेकाले सबै खारेजी हुन्छ, उनले भने, यद्यपि सदस्यताका सन्दर्भमा केन्द्रमा पठाएर अभिलेख राखिएको भए वा वितरण गरिएको सदस्यताको शुल्कसहित नामावली जिल्लामा पठाए त्यसलाई वैधानिकता दिन आफूहरूले प्रयास गर्नेछौं। बिनोदकुमार नेतृत्वको समितिले रक्तसञ्चार केन्द्रका नाममा रहेको अक्षयकोष हिनामिना गरेको, कार्यालय अगाडि रहेको सटर भाडा आफूखुशी लिई हिनामिना गरेको र कार्यालयमा आर्थिक अपचलन र अपारदर्शी कार्य गरेको कटुवाल समूहको आरोप छ नि भन्ने पत्रकारको प्रश्नमा पौडेलले सबै कुराको छानबिनका लागि जिल्ला प्रशासन कार्यालय र आफूहरूले छुट्टै समिति बनाई अघि बढ्ने बताए। उनले भने, आर्थिक अपचलन भएको कटुवाल समूह र अक्षयकोष दाता समूहले उठाउँदै आएका छन्, त्यसैलाई आधार मानेर प्रशासनलाई छानबिन गर्न भनेका छौं र हामी पनि छिट्टै समिति बनाएर वास्तविक कुरा बाहिर ल्याउँछौ। उनले कार्यालयमा आर्थिक अपारदर्शिता भेटिए जो कोही कारबाहीको दायरमा ल्याइने बताए। जिल्ला समितिका सचिव सन्तोष कोइरालाले कार्यालयका सामान बेवारिसे अवस्थामा रहेको, दराज फोडेर विगतका आर्थिक प्रतिवेदन, सदस्यता अभिलेख जस्ता महत्वपूर्ण कागजातहरू लगेको, सवारी साधनका पाटपुर्जा लगेको तथा ल्यापटप कम्प्युटर प्रिन्टर लगायतका सामान सबै काम नलाग्ने अवस्थामा फेला परेको बताए। उनले कटुवाल नेतृत्वको समहुले कार्यालयका आन्तरिक आम्दानी बैंक खाता नै सञ्चालन नगरी आफूखुशी चलाएर हिनामिना गरेकाले आफूहरू आए लगत्तै बैंक खाता सञ्चालनमा ल्याएको बताए। कोइरालाले विगतमा झै बाढी पहिरो, अग्निपीडित तथा भूकम्प पीडित जस्ता दैवी प्रकोप तथा विपद्का समयका पीडितहरूलाई गरिने सहयोगलाई निरन्तरता दिइने बताए।"
त्रियुगाका ३५ परिवारलाई सहयोग,"उदयपुर : चाडपर्वको मुखमा दुई छाक टार्न मुस्किल परेका उदयपुरको त्रियुगा नगरपालिका क्षेत्रका ३५ परिवारलाई वैदेशिक रोजगारमा रहेका नेपालीहरूले राहत उपलब्ध गराएका छन्। आर्थिक विपन्नतालाई आधारमानी नगरपालिकाको सिफारिसमा दाजुभाइ समूह दोहा (कतार)ले उनीहरूलाई नगद तीन हजार, जाडोमा ओढ्ने फाइबर सिरक र झुल उपलब्ध गराएको हो। उदयपुर स्थायी घर भई वैदेशिक रोजगार दोहा (कतार)मा रहेका नेपालीहरूले आर्थिक संकलन गरी समूहमार्फत सहयोग उपलब्ध गराएका हुन्। बिहीबार साँझ समूहले चाडपर्वका अवसरमा सदरमुकाम गाईघाटमा आयोजना गरेको सांस्कृतिक साँझ कार्यक्रममा राहत उपलब्ध गराइएको संयोजक सन्दीप भट्टराईले बताए। भट्टराईले विगतमा पनि समूहले कोभिड१९, भूकम्प, दैवी प्रकोप जस्तो महामारीमा राहतहरू उपलब्ध गराउँदै आएको बताए। उनले भने, कुनै संघसंस्थाको सहयोग नभई हामीले विदेशमा प्रचण्ड गर्मीमा पसिना बगाइ दुःख गरेर कमाएको रकम आफ्नो ठाउँका जनताको विपत्तिमा केही सहयोग गरौं भनेर गरेका हौं। उनले स्थानीय सरकारको सहजीकरणमा बाँकी ठाउँहरूमा पनि क्रमशः सहयोग गर्दै जाने लक्ष्य रहेको बताए। आफ्नो पालिकाका जनतालाई राहत उपलब्ध गराएकोमा धन्यवाद व्यक्त गर्दै त्रियुगा नगरपालिकाका उपमेयर महेश्वरी राईले आगामी दिनमा पनि सहकार्य गर्दै जाने बताइन्। उनले जनतालाई धनी बनाउने योजना नगरपालिकाको रहे पनि स्रोत साधनको अभावमा कार्यान्वयनमा जटिलता रहेको बताइन्। उनले जनता धनी बनाउने योजना स्थानीय सरकारबाट मात्र सम्भव नभएकाले तीनै तहका सरकार एक हुनु पर्ने धारणा व्यक्त गरिन्।"
"किशोरी बेपत्ता प्रकरणमा हवल्दार जोशी कारागार चलान, सेवाबाट निलम्बन","कात्तिक : बैतडीको पञ्चेश्वर गाउँपालिका२ की किशोरी बेपत्ता बनाएको आरोप लागेका प्रहरी हवल्दार कृष्णराज जोशीलाई पूर्पक्षका लागि कारागार चलान गरिएको छ। मंगलबार जिल्ला अदालत बैतडीले हवल्दार जोशीलाई पूर्पक्षका लागि कारागार पठाउन आदेश दिएको हो। गत असोज १५ गते पञ्चेश्वर गाउँपालिका२ डिम्मरकी १७ वर्षीया किशोरीलाई बेपत्ता बनाएको आरोपमा पक्राउ परेका जोशीलाई अदालतको आदेश अनुसार कारागार चलान गरिएको जिल्ला प्रहरी कार्यालय बैतडीका प्रवक्ता, प्रहरी निरीक्षक जनकराज ढुंगानाले जानकारी दिए। पञ्चेश्वर२ कै महाकाली प्रहरी चौकीमा कार्यरत हवल्दार जोशीले प्रहरी चौकीसँगै जोडिएको डिम्मर गाउँकी १७ वर्षीया किशोरीलाई बेपत्ता बनाएको आरोप लागेको थियो। असोज २५ गते बिहान पानी भर्न गएकी किशोरी बेपत्ता भएपछि दिउँसो स्थानीयहरूले नै हवल्दार जोशीलाई महाकाली नदीको पारीपट्टी भारतीय क्षेत्रबाट भाग्दै गरेको अवस्थामा नियन्त्रणमा लिएर प्रहरीलाई बुझाएका थिए। त्यसपछि अनुसन्धान थालेको प्रहरीले आजसम्म किशोरीको अवस्थाबारे पत्ता लगाउन सकेको छैन। जिल्ला अदालत बैतडीले हवल्दार जोशीलाई पूर्पक्षको लागि कारागार पठाउन आदेश दिएको भएपनि किशोरीको अवस्था भने अझै पत्ता लाग्न सकेको छैन। बेपत्ता किशोरीको खोजी भइरहेको प्रहरी निरीक्षक ढुंगानाले बताए।"
लाङटाङमा चिज उत्पादन घट्यो,"काठमाडौं : नेपालको पहिलो चिज उत्पादन केन्द्र लाङटाङमा यस वर्ष चिज उत्पादन घटेको छ। गत वर्षको तुलनामा यो वर्ष चिज उत्पादन घटेको हो। रसुवाको गोसाइँकुण्ड गाउँपालिका४ क्यान्जिनमा रहेको चिज उत्पादन केन्द्रले यो पटक एक हजार ७ सय केजी चिज उत्पादन गरेको छ। यो वर्ष ५ हजार केजी चिज उत्पादनको लक्ष्य राखिएको भएपनि उत्पादन गर्न नसकिएको केन्द्र प्रमुख ग्याल्बु तामाङले बताए। यसपटक लक्ष्यको तुलनामा कम उत्पादन भएको छ, उनले भने। पछिल्लो समय यस क्षेत्रमा चौरीपालक किसान घट्दै गएका कारण दूध उत्पादन घटेको छ। पछिल्लो समय चौरीपालक किसान घटेका छन्। अहिले यहाँ होटल व्यवसाय गर्ने बढेका छन्। भूकम्प जानूपूर्व केन्द्रले वार्षिक ५ हजार केजी चिज उत्पादन गर्दै आएको थियो। पछिल्लो समय भने क्षमताभन्दा कम उत्पादन हुँदै आएको छ। केन्द्रको वार्षिक चिज उत्पादन क्षमता ६ हजार केजी रहेको छ। केन्द्रले हाल क्यान्जिन, छेप्चे र लाङसिसाबाट चिज उत्पादन गर्दै आएको छ। केन्द्रले चिज प्रतिकेजी १ हजार ४ सय र मखन प्रतिकेजी १ हजार २ सय रुपैयाँमा बिक्री गर्दै आएको छ। पर्यटकीय क्षेत्र लाङटाङको क्यान्जिनमा रहेको चिज उत्पादन केन्द्र २००९ सालमा स्थापना भएको थियो। जिल्लाको गोसाइँकुण्ड गाउँपालिकास्थित पाङ्लेखर्क, चन्दनबारी र लाङटाङ तथा आमाछोदिङ्मो गाउँपालिकाको गत्लाङमा चिज उत्पादन हुँदै आएको छ। वार्षिक ३६ हजार केजी चिज उत्पादन गर्ने क्षमता रहेको भएपनि पर्याप्त मात्रमा दुध संकलन हुन नसक्दा ३४ हजारको हाराहारीमा चीज उत्पादन हुने गरेको केन्द्रहरूले जनाएका छन्। गत्लाङ, धुन्चे र चन्दनबारीको केन्द्रमा वार्षिक १० हजार किलो र लाङटाङमा ६ हजार किलो चिज उत्पादन गर्ने क्षमता रहेको छ। जिल्लामा वैशाखदेखि असोज मसान्तसम्म चीज उत्पादन हुने गरेको छ।"
पञ्चमहालक्ष्मी मन्दिरमा विशेष पूजा,"काठमाडौं : श्री पञ्चमहालक्ष्मी मन्दिरमा प्रत्येक वर्षझैँ यस वर्ष पनि श्री पञ्चमहालक्ष्मीको विशेष पूजा आरधना सम्पन्न भएको छ। बिहीबार लक्ष्मीपूजाका अवसरमा विशेषरूपमा भक्तपुरस्थित उक्त मन्दिरमा पञ्चमहालक्ष्मीको पूजा आरधना गरिएको हो। पाँच लक्ष्मीको विधिवतरूपमा पूजा आरधना गरिने यस पूजामा सम्पन्न लक्ष्मी, भोग लक्ष्मी, ज्ञान लक्ष्मी, मोक्ष लक्ष्मी, महालक्ष्मीसहित पञ्च महालक्ष्मीको विशेष पूजा गरिएको हो। मुक्तिनाथ पिठाधिश्वर स्वामी कमलनयनाचार्यको संकल्पमा आयोजित सो पूजामा काठमाडौं, भक्तपुर, ललितपुर लगायतका ठाउँहरूको भक्तजनको सहभागिता रहेको थियो।"
शान्ति सेनामा जाने सैनिक कुकुरको यसरी गरियो पूजा,"काठमाडौं : नेपाली सेनाको श्री भैरव वाहन गुल्ममा कुकुर पूजा गरिएको छ । बिहीबार सेनाको भक्तपुरको सानो थिमिस्थित भैरव बहान गुल्ममा सैनिक डग प्रदर्शनी मा रेस्क्यु कलाका साथै गुल्ममा रहेका कुकुरहरूको पूजा गरिएको थियो । कुकुरलाई यमराजको दूतको रूपमा र भगवान भैरवको वहानको रूपमा पुजिने गरिन्छ । सेनाले उमेर र काम गर्ने क्षमताका आधारमा छनोट गरी डग केनलबाट शान्ति मिसनमा कुकुर पठाउने गरेको छ । कुकुरको सहयोगमा शान्ति सैनिकलाई सम्पिएको जिम्मेवारी पूरा गर्न सहज भएपछि नेपाली सेनाले द्वन्द्वरत मुलुकमा हातहतियार तथा विष्फोटक पदार्थ पत्ता लगाउन र सुरक्षा गार्डमा कुकुरको प्रयोग गर्दै आएको छ। सामान्यतया एउटा स्वस्थ्य ककरले आठ वर्षको उमेरसम्म पूर्ण रुपमा काम गर्दछ । सेनाले कुकुरलाई समयानुकुल तालिम प्रदान गर्न डग हाण्डलरलाई भारत, पाकिस्तान र बंगलादेशा पठाउने गरेको जनाएको छ। यसका अतिरिक्त सुरक्षा फौजले सञ्चालन गरेको विभिन समारोहमा खेलकुद र मनोरन्जनका लागि कुकुरको प्रयोग गर्दै आएको छ।"
क्यान्सर पीडितलाई सहयोग,"उदयपुर : त्रियुगा छठ पूजा समितिले क्यान्सर पीडित महिलालाई एक लाखभन्दा बढी रकम सहयोग गरेको छ। समितिमा आबद्ध त्रियुगा नगरपालिका१२ का सानु साहलाई समितिले एक लाख दुई हजार २६० रुपैयाँ हस्तान्तरण गरिएको हो। विभिन्न निकायको सहयोगबाट संकलित उक्त रकम साहलाई उपचार खर्चमा सहयोग गरिएको छठ पूजा व्यवस्थापन समितिका प्रमुख सल्लाहकार खेमनारायण यादव (राहुल)ले बताए। उनले भने, बिरामीको अवस्था बुझ्न घरमा जाँदा आर्थिक अवस्था दयनीय देखिएको र उपचारमै समस्या देखेपछि साथीहरू र व्यापारीसँग सहयोग मागेर उपलब्ध गराएका हौं। दुःख परेको बेला साथ दिनु नै हाम्रो कर्म हो, उनले भने, ठूलो रकम सहयोग गर्न नसके पनि तत्काल उपचार पाओस् भन्ने मान्यताले सहयोग गरेका हौं। समितिले यसअघि पनि गाईघाट बजारकै राधा मास्केलाई उपचार खर्च ६५ हजार रुपैयाँ सहयोग गरिएको अध्यक्ष चन्दनकुमार साहले बताए। संस्थासँग स्रोत नभएपनि अप्ठ्यारोमा परेकाहरूलाई सबैसँगको सहकार्यमा संकलन गरी सहयोग गर्दै आएको उनको भनाइ छ।"
थाई एयर एसियाले कात्तिक १८ गतेदेखि काठमाडौं र भैरहवामा उडान गर्ने,"काठमाडौं : थाई एयर एसियाको यही कात्तिक १८ गते आइतबारदेखि काठमाडौंको त्रिभुवन अन्तर्राष्ट्रिय विमानस्थल र भैरहवाको गौतमबुद्ध अन्तर्राष्ट्रिय विमानस्थलबाट एकसाथ उडान सञ्चालन गर्ने भएको छ। यही कात्तिक ११ गते अनुमति बिना काठमाडौं आएको थाई एयर एसियाको विमानलाई नियामक नेपाल नागरिक उड्डयन प्राधिकरणले कारबाही गरेको थियो। एयरलाइन्सले प्राधिकरणसँग माफी मागेपछि उसको निलम्बित उडान फुकुवा भएको हो। प्राधिकरणका सूचना अधिकारी ज्ञानेन्द्र भूलका अनुसार एयर एसियाले गल्ती महसुस गरेर माफी मागेपछि काठमाडौं र भैरहवा दुवै गन्तव्यबाट उडान गर्ने सर्तसहित उडान अनुमति फुकुवा गरिएको छ। कम्पनीलाई सातामा काठमाडौंमा चार र भैरहवामा दुई वटा उडान गर्नेगरी अनुमति दिइएको छ। भैरहवाको उडान बन्द गरेमा काठमाडौंको उडान स्वतः रद्द हुने सर्त समेत राखी उडान फुकुवा गरिएको छ। 'नोभेम्बर ३ तारिखदेखि साताको दुई उडान भैरहवाबाट गर्ने उडान तालिका पेस गरेपछि, जुन दिनबाट भैरहवाबाट उसले उडान गर्छ, त्यही मितिबाट काठमाडौंबाट पनि उडान पुनः सुरु गर्ने सर्तमा थाई एयर एसियालाई नेपालमा उडान अनुमति फुकुवा गरिएको छ। एप्रुभल सेड्युल अनुसार काठमाडौं र भैरहवासँगै उडान गर्नुपर्नेछ', उनले भने। थाई एयर एसियाले स्पष्टीकरण पेस गरेर माफी मागेपछि उसको सम्पूर्ण उडान फुकुवा गरिएको सूचना अधिकारी भूलले बताए। बिना अनुमति थाइल्याण्डबाट काठमाडौं आएको थाई एयर एसियाको विमानलाई झण्डै एक घण्टा होल्ड भएपछि विमान काठमाडौं विमानस्थलमा अवतरणका लागि अनुमति दिइएको थियो। एयरलाइन्सको नेपालका लागि आधिकारिक एजेन्ट (जीएसए)लाई पनि कारबाही गरिएको थियो। थाइ एयर एसियाले अक्टोबर २६ अर्थात् कात्तिक १० गतेसम्मका लागि मात्रै उडान अनुमति लिएको थियो। प्राधिकरणले कात्तिक ११ गतेदेखि अन्तर्राष्ट्रिय उडानको विन्टर सेड्युल बनाएको थियो। अनुमति नलिई उडान विमान अवतरण गर्न खोजेपछि प्राधिकरणले कारबाही गरेको हो। प्राधिकरणले (२७ अक्टोबर २०२४ देखि ३१ मार्च २०२५) सम्मको उडान तालिका सार्वजनिक गरेको छ। थाई एयर एसियाले गत असोज १६ गतेबाट त्रिभुवन अन्तर्राष्ट्रिय विमानस्थलमा पुनः उडान सुरु गरेको गरेको थियो।"
"पहिलो महिला राष्ट्रपति बन्छिन् या, ट्रम्प दोहोरिएलान् ?","अमेरिका : विकासको छलाङ मारेर विश्वशक्ति केन्द्र बनेको अमेरिकामा राष्ट्रपति चुन्नका लागि भोटिङ भइरहेको छ। निर्धारित मितिपूर्व नै भोट हाल्न पाउने संवैधानिक व्यवस्थाअनुसार हाल अर्ली इलेक्सन भइरहेको छ। राष्ट्रपतीय निर्वाचनका कारण संसारकै ध्यान अमेरिकामा छ। अमेरिकाले इतिहासमा पहिलो महिला राष्ट्रपति पाउँछ या पूर्वराष्ट्रपति डोनाल्ड ट्रम्पले दोस्रो कार्यकालको नेतृत्व लिने सौभाग्य प्राप्त गर्ने छन् ? त्यसका लागि केही समय कुर्नै पर्ने हुन्छ। आजको अमेरिका विकासका हिसाबले विश्वको सर्वोच्च देश हो। अमेरिकामा मुख्य गरी दुईवटा मुद्दामा चुनाव भइरहेको छ, भन्दा सायद फरक नपर्ला। पहिलो हो, उग्रराष्ट्रवादको मुद्दा त्यसको नेतृत्व पूर्वराष्ट्रपति डोनाल्ड ट्रम्पले गरिरहेका छन्। दोस्रो हो, निम्नमध्यम वर्गीय तथा मध्यमवर्गीय परिवारको उत्थान। जसको नेतृत्व कमला ह्यारिसले गरिरहेकी छन्। दुवैले आआफ्ना दाबी जनता सामु प्रस्तुत गरिसकेका छन्। दुवैका दाबी देश विकासको चरणलाई उपल्लो स्तरमा पुयाउनु हो। यिनै मुद्दा लिएर राष्ट्रपतिका उम्मेदवार महिनौंदेखि देश दौडाहामा छन्। विशेषगरी स्विङ स्टेटहरूको भ्रमणमा उनीहरूले समय खर्चिरहेका छन्। स्विङ स्टेट अर्थात् परिवर्तनशील नागरिक बस्ने राज्य। अमेरिकालाई हेर्दा विकासको परिभाषा आजका मितिमा फरक छ, विकास भनेको बाटो घाटो, बिजुली, पुल, कुल कुलेसामात्रै होइनन्। विकास भनेको नियम कानुन परिमार्जनदेखि जनताको दैनिक जीवनस्तर उन्नति मुख्य हो। राष्ट्रपतिका दुवै उम्मेदवारले अमेरिकालाई अब्बल बनाउने प्रतिबद्धता सार्वजनिक गरिसकेका छन्। पूर्वराष्ट्रपति ट्रम्पले मेक ग्रेट अमेरिका अगेन अर्थात् आजको अमेरिका र अमेरिकनहरूको भविष्य माथिल्लो स्तरको बनाउने नारा घन्काइरहेका छन्, भने अर्का उम्मेदवार ह्यारिसले अमेरिकाको सामाजिक, आर्थिक तथा विश्व नेतृत्वको धरातललाई थप बलियो बनाउँदै जनजीविका सुधार गर्ने नाराको नेतृत्व गरिहेकी छन्। यस पटकको निर्वाचनले अमेरिकामा विभेदको घृणा थप थपिन्छ या अमेरिकाले पूर्ण प्रजातन्त्रको अभ्यासलाई थप गिज्याउँछ त्यो पनि रोचक विषय छ, भन्दा हुन्छ। संसारभरका मानिसहरूको तन, मन, धन र बुद्धिले बनेको हो, आजको अब्बल अमेरिका। तिनै आप्रवासीहरूले भोग्दै आएको लाञ्छना, हेपाहा थप खेप्नु पर्ने हो साथै अमेरिकामा थप घृणा, गाली गलौजको थप बहस हुन्छ, त्यो यसै भन्न सकिन्न्। पूर्वराष्ट्रपति ट्रम्पले आप्रवासीहरूलाई फोहोरको थुप्रो, कुकुर बिराला खाने मनुष्य, आतंककारीलगायतका आक्षेप लगाउँदै आएका छन्। अर्को तर्फ कमला ह्यारिसले अमेरिका र अमेरिकी राष्ट्रपतिको विश्वभरको हैसियत अझै उचो बनाउने, बन्दुक आतंक नियन्त्रण गर्ने, विश्वभर मानवअधिकार, पूर्ण प्रजातन्त्रलगायतका पक्षमा जसरी वकालत गर्दै आएको छ, त्यसैगरी नेतृत्व लिने बताएकी छन्। पछिल्लो सम्बोधनका क्रममा पनि ह्यारिसले युक्रेनजस्ता देशहरूको सार्वभौम अधिकारका पक्षमा उभिने सार्वजनिक प्रतिबद्धता व्यक्त गरेकी छन्। सोलोडोलो हेर्दा अमेरिकामा मानिसहरूले भटाभट अधिकार प्राप्त भएको जस्तो देखिन्छ तर अमेरिकामा अश्वेत र श्वेतको लडाइँ आज पनि उस्तै देखिन्छ। महिलाले सामान्य भोट खसाल्ने अधिकार अमेरिका स्वतन्त्र भएको १ सय ४४ वर्षपछि अर्थात् सन् १९२० मा प्राप्त भएको हो। अमेरिका सन् १७७६ मा स्वतन्त्र भएको थियो। संविधानको १९औं संशोधनपछि मात्रै महिलाले भोट हाल्ने अधिकार पाएका थिए। यो त भयो महिला र पुरुषबीचको विभेद। त्योभन्दा पहिले पुरुष पुरुषहरूका बीचमा पनि छालाको रंगमा विभेद थियो। अर्थात् अश्वेतहरूले १८६५ पछिमात्रै मतदानको अधिकार प्राप्त गरेका थिए। त्यो पनि ठूलै युद्ध जितेर। आज पनि अमेरिकामा श्वेत, अश्वेत, महिला, पुरुष, आप्रवासी, आदिवासी भन्ने विषयमा मन युद्ध छ। संसारलाई चुनाव, प्रजातन्त्र, मानवअधिकार, महिला अधिकार समान हुनुपर्ने चर्को नारा धन्काइरहेको अमेरिकाले आजसम्म महिला राष्ट्रपति निर्वाचित गर्न सकेको छैन। बल्ल तल्ल उपराष्ट्रपति बनेकी कमला ह्यारिसले श्वेतहरूको चर्को हेपाहा प्रवृत्ति खेप्नु परेकै कारण चुनाव पेचिलो बनेको हो। यदि अमेरिकनहरूले २१औं शताब्दीमा महिला राष्ट्रपति बनाउने अवसरका रूपमा लिएको भए, एक पटक परीक्षण भइसकेका पूर्वराष्ट्रपति ट्रम्पका लागि यो चुनाव केही असहज हुने थियो। तर आजका मितिमा चुनाव एक प्रतिशतमा मात्रै फरकमा छ। त्यो भनेको सार्वजनिक भएका पोलहरूलाई आधार मान्ने हो भने दुवैको अंकमा झिनो मतान्तर छ। कसरी हुन्छ अमेरिकामा राष्ट्रपतीय निर्वाचन, इलेक्टोरल भनेको के हो ? अमेरिकामा राष्ट्रपतिको चुनाव प्रत्यक्ष नभई अप्रत्यक्ष रूपमा हुन्छ। त्यो भनेको मतदाताले सीधै राष्ट्रपतिलाई भोट हाल्ने होइनन्। पहिले इलेक्टोरल कजेज भनिने प्रतिनिधिहरूलाई चुनिन्छ। जसले अन्ततः राष्ट्रपति छनोट गर्नेछन्। यो प्रणाली प्रत्येक राज्यको जनसंख्याका आधारमा निश्चित संख्यामा इलेक्टोरल कलेज सदस्य छानिन्छन्। प्रत्येक राज्यका इलेक्टोरलहरूको संख्या त्यस राज्यका दुई सिनेटर र तिनका जनप्रतिनिधिहरूको संख्या मिलाएर तोकिन्छ। ठूला राज्यहरू क्यालिर्फोनिया र टेक्ससजस्ता राज्यहरूमा धेरै इलेक्टोरल हुन्छन्, भने साना राज्यहरूमा थोरै। अमेरिकामा कुल ५ सय ३८ इलेक्टोरहरू हुन्छन्। त्यो भनेको राष्ट्रपतिका उम्मेदवारले कम्तीमा २ सय ७० मत पाउनुपर्ने हुन्छ। यो प्रणालीमा पनि मत खेर जाने कि नजाने भन्ने कुरा राज्यको चुनावी प्रणालीमा भर पर्दछ। यदि यो संख्या कुनै उम्मेदवारले पुयाउन नसकेमा अमेरिकी प्रतिनिधिसभाले राष्ट्रपतिको छनोट गर्दछ। अमेरिकामा अधिकांश राज्यहरूले विनर टेक्स अल नामक नियम प्रयोग गर्दछन्। जसको अर्थ हुन्छ चुनाव जित्ने उम्मेदवारले त्यो राज्यका सबै इलेक्टोरल भोट प्राप्त गर्छन्। यसो गर्दा अन्य उम्मेदवारलाई दिइएको मत भने खेर जान्छ। यसमध्येमा पनि मेन र नेब्रास्कामा फरक छ। त्यो भनेको प्राप्त इलेक्टोरल मतहरू कंग्रेस डिस्ट्रिकअनुसार बाँडफाँट गरिन्छ। जनताले मतदान गरेर यसरी इलेक्टोरल प्रतिनिधि छनोट गर्छन्, भने यसरी छनोट भएका प्रतिनिधिले अन्ततः राष्ट्रपति र उपराष्ट्रपति चयन गर्छन्। जुन उम्मेदवारले राज्यमा जित्दैन्, उसका लागि खसाइएका मत भने खेर जान्छ। त्यो भनेको प्राप्त मतका आधारमा यदी इलेक्टोरलले जितेन भने त्यो मत खेर गयो। यसो हुँदा राष्ट्रपति या समर्थक पार्टीका उम्मेदवारलाई दिइएका भोटहरू खेर गए। स्विङ स्टेट भनेको के हो ? जुन राज्यमा डेमोक्र्याट र रिपब्लिकनको स्थिर बहुमत हुँदैन्, ती राज्यहरूलाई स्विङ राज्य भनिन्छ। हालसम्मको नतिजालाई हेर्दा त्यस्ता राज्यहरूनै चुनावी नतिजाका लागि निर्णायक हुने गरेका छन्। राष्ट्रपतिका उम्मेदवारहरू तीनै राज्यमा दौडधुप बढाइरहेका छन्। किनकि त्यहाँको मत परिणाम परिर्वतनशील हुन्छ। अमेरिकामा स्विङ राज्य भन्नाले फलोरिडा, पेन्सलभेनिया, ओहायो, मिसिगन, विस्सकन्सिन, एरिजोना, जर्जिया र नर्थ क्यारोलिनालाई चिनिन्छ। अमेरिकामा चुनावी प्रणालीको पनि चर्को अलोचना हुने गरेको छ। यस अघि पूर्वराष्ट्रपति ट्रम्पसँग चुनावमा भिडेकी हिलरी क्लिन्टनले लोकप्रिय मत धेरै प्राप्त गरेकी थिइन्। यस्तो चुनावी प्रणालीले जनमतको सही कदर नभएको भन्दै आलोचना हुने गरेको छ भने यस्तो चुनावी प्रणालीले साना राज्यहरूको प्रभाव पनि सुनिश्चित गर्ने र अमेरिकाको संघीय संरचनालाई समर्थन गर्छ भनेर भनिन्छ। नोभेम्बरमा हुने अन्तिम निर्वाचनमार्फत अमेरिकाले पहिलो महिला राष्ट्रपति पाउँछ, या पूर्वराष्ट्रपति डोनाल्ड ट्रम्प दोस्रो कार्यकालका लागि राष्ट्रपति हुन पाउँछन्, त्यो भने केही साता कुर्नै पर्ने हुन्छ।"
बारामा खुकुरी प्रहार गरेर हत्या गर्ने व्यक्ति पक्राउ,बारा : बारामा कार्तिक ७ गते ५५ वर्षीय पुरुषको हत्या गर्ने अभियुक्तलाई प्रहरीले पक्राउ गरी बिहीबार सार्वजनिक गरेको छ। बाराको महागढीमाई नगरपालिका१ सेमरा तेगछीयाका ५५ वर्षीय भूमि सुधार भन्ने नारायण प्रसाद यादवको कात्तिक ७ गते बेलुकी ८ बजे गर्दनमा धारिलो हतियार(खुकरी)ले प्रहार गरी हत्या भएको थियो। यादवको गर्दनमा खुकुरीले प्रहार गरी हत्या गर्ने यादवकै गाउँका ६४ वर्षीय सोगाई खाँ थारूलाई प्रहरीले पक्राउ गरेर बिहीबार सार्वजनिक गरेको हो। बिहीबार जिल्ला प्रहरी कार्यालय बारामा आयोजित पत्रकार सम्मेलनमा प्रहरी नायब उपरीक्षक प्रकाश सापकोटाले थारूलाई यादवको हत्या भएकै दिन पक्राउ गरिएको बताए। घरबाटै पक्राउ गरिएका थारूले जग्गा सम्बन्धी पुरानो रिसिबीको कारण यादवको हत्या गरेको बयान प्रहरीलाई दिएको सापकोटाले बताए। प्रहरीका अनुसार थारूले यादवको जग्गा वर्षौदेखि अधियाँमा कमाउँदै आएका थिए। वर्षौदेखि आफूले अधियाँमा कमाउँदै आएको जग्गामा मोही हक लाग्ने भन्दै थारूले भनेपछि यादवले आफ्नो जग्गा थारूबाट फिर्ता लिएका थिए। त्यसैको आक्रोशमा थारूले यादवको हत्या गरेको प्रहरीको भनाइ छ। यादवको हत्यामा थारूले प्रयोग गरेको खुकुरी भने थारूले आफ्नै घर पछाडिको झाडीमा लुकाएर राखेको अवस्थामा बिहीबार बरामद गरिएको प्रहरी नायब उपरीक्षक सापकोटाले जानकारी दिए। पक्राउ परेका थारूलाई प्रहरी हिरासतमा राखेर ज्यान सम्बन्धी कसुरमा थप अनुसन्धान कार्य भइरहेको उनले बताए।
उपविजेता नेपाली टोलीलाई सरकारले जनही ३ लाख पुरस्कार दिने,"काठमाडौं : प्रधानमन्त्री केपी शर्मा ओलीले साफ महिला च्याम्पियनसिप फुटबलमा उपविजेता बनेको नेपाली टोलीलाई नेपाल सरकारले तिहारको बिदालगत्तै पुरस्कार प्रदान गर्ने घोषणा गरेका छन्। प्रधानमन्त्री निवास बालुवाटारमा आज राष्ट्रिय टोलीका महिला फुटबल खेलाडीसँगको भेटघाटका क्रममा प्रधानमन्त्री ओलीले खेल क्षेत्रको विकास र खेलाडीलाई प्रोत्साहनमा कुनै कन्जुस्याइँ नगर्ने स्पष्ट गर्दै तिहारलगत्तै पुरस्कार प्रदान गर्ने जानकारी गराएका हुन्। उक्त खेलमा दोस्रो भएको नेपाली टोलीका खेलाडीले जनही तीन लाख रुपैयाँका दरले पुरस्कार पाउनेछन्। विगतका कतिपय खेलका पुरस्कार अझै प्राप्त नभएको गुनासो आइरहेका बेला प्रधानमन्त्री ओलीको निर्देशनमा पछिल्ला अन्तर्राष्ट्रिय प्रतियोगितामा पदक पाउने खेलाडीलाई छिटो पुरस्कार दिन थालिएको छर। साथै पुरस्कारमा कर लाग्ने व्यवस्था हटाइएको छ। युवा तथा खेलकुदमन्त्री तेजुलाल चौधरी, काठमाडौं महानगरपालिकाका उपप्रमुख सुनिता डङ्गोल, अखिल नेपाल फुटबल संघ (एन्फा)का अध्यक्ष पंकजविक्रम नेम्वाङलगायत सहभागी कार्यक्रममा प्रधानमन्त्री ओलीले नेपाली टोलीको बंगलादेशविरुद्धको प्रदर्शन उत्कृष्ट भए पनि प्राविधिक कारणवश दोस्रो हुनुपरेको उल्लेख गर्दै आगामी सातौँ संस्करणमा हामी जित्छौँ भन्ने मर्मका साथ लाग्न आग्रह गरे। विजेता भइएन भन्दैमा दुःख नमानौँ । तेञ्जिङ नोर्गे पनि एकै पटकमा नभई आठौँ पटकमा सर्वोच्च शिखर सगरमाथा पुग्न सफल भएका थिए। आगामी यस्ता खेलमा हामीले जित्ने प्रयासलाई अघि बढाउनुपर्छ। प्रधानमन्त्री ओलीले ५० हजारसम्म दर्शक अट्ने रंगशाला निर्माणका लागि सरकारले उचित स्थानमा जग्गा खोजिरहेको पनि जानकारी गराए। सो अवसरमा खेलाडीहरूले खेल सकिएको भोलिपल्टै खेलमाथिको प्रतिक्रियासहित आगामी दिनमा पूर्वाधार विकासका प्राथमिकता दिने प्रतिबद्धता व्यक्त गरेमा खुसी व्यक्त गरेका थिए।"
नयाँ प्रमुख नियुक्त गरेर छिट्टै सुरक्षण मुद्रण केन्द्रलाई अघि बढाउँछौं : सञ्चारमन्त्री गुरुङ,"काठमाडौं : सञ्चार तथा सूचनाप्रविधिमन्त्री पृथ्वीसुव्वा गुरुङले छिट्टै नयाँ प्रमुख नियुक्त गरेर सुरक्षण मुद्रण केन्द्रलाई अघि बढाउने बताएका छन्। नेकपा एमाले बागमती प्रदेश सम्पर्क कमिटीले बिहीबार काठमाडौंमा आयोजना गरेको शुभकामना आदानप्रदान कार्यक्रममा गुरुङले केन्द्रका यसअघिका प्रमुख भ्रष्टाचार प्रकरणमा मुछिएकाले नयाँ प्रमुख खोजेर केन्द्रलाई अघि बढाउने बताए। उनले नागरिकता, राष्ट्रिय परिचयपत्र, राहदानी, अन्तःशुल्क स्टिकर लगायत केन्द्रबाट छपाई गर्न सके देशको अर्बौं रकम जोगिने जिकिर गरे। समाजवादको लक्ष्य पूरा गर्नका लागि सूचना प्रविधि क्षेत्रलाई प्राथमिकता दिँदै सरकार अघि बढिरहेको उनले बताए। मन्त्री गुरुङले भ्रष्टाचारलाई अन्त्य गर्दै सुशासन स्थापित गर्न सरकारको ध्यान केन्द्रित रहेको पनि बताए। एमाले नेता समेत रहेका गुरुङले पार्टीभित्र भएका कमीकमजोरीलाई सच्चाउँदै अघि बढ्नुपर्ने र कार्यकर्ताहरूलाई देशको शासन व्यवस्थाका बारेमा राम्रोसँग प्रशिक्षण दिनुपर्ने बताए।"
सुनको मूल्य हालसम्मकै उच्च,काठमाडौं : नेपाली बजारमा सुनको मूल्य हालसम्मकै उच्च पुगेको छ। लगातार उकालो लागेको सुनको मूल्यमा आज फेरि वृद्धिपछि हालसम्मकै उच्च बिन्दुमा पुगेको हो । नेपाल सुनचाँदी व्यवसायी महासंघका अनुसार नेपालीको दोस्रो ठूलो पर्व तिहारको अवसरमा सुनको मूल्यमा उच्च वृद्धि भइ कीर्तिमान कायम गरेको हो । बुधबार प्रतितोला २२ सय रुपैयाँले बढेर १ लाख ७० हजार ७ सयमा कारोबार भएको छापावाला सुन आज तीन सय रुपैयाँले बढेर १ लाख ७१ हजार पुगेको छ। यस्तै चाँदीको मूल्य तोलामा ३० रुपैयाँले घटेको छ । बुधबार प्रतितोला २ हजार १२० रुपैयाँमा कारोबार भएको चाँदी आज २ हजार ९० रुपैयाँमा कारोबार भइरहेको महासंघले बताएको छ।
संस्कृतिको संरक्षणले मात्रै राष्ट्रियताको जगेर्ना गर्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले राष्ट्रिय एकतालाई अझ बढि बलियो बनाउनेमा सबैको ध्येय रहेको बताएका छन्। राष्ट्रिय लोक सञ्चारकर्मी नेपालले बिहीबार प्रचण्ड निवास खुमलटारमा आयोजना गरेको देउसी भैलो कार्यक्रममा प्रचण्डले कलाकार, पत्रकार सबैको ध्येय राष्ट्रिय एकतालाई अझ बढि बलियो बनाउनेमा रहेको बताएका हुन्। राष्ट्रिय स्वाधिनतालाई सुदृढ गर्दै नेपाली जनताको उज्वल भविष्का लागि सबै एक हुनुपर्ने उनले बताए । उनले आफू शान्ति प्रक्रियामा आएदेखि नै कला र खेलकुदको क्षेत्रलाई उच्च प्राथमिकता दिँदै आएको धारणा राखे । कला संस्कृतिको जगेर्ना नगरिकन राष्ट्रको अस्मिताको जगेर्ना हुन नसक्ने उनको भनाइ छ । उनले तिहारका अवसरमा देश र विदेशमा रहेका नेपालीप्रति शुभकामना व्यक्त गरे। कार्यक्रममा कलाकारहरूले देउसी भैलो खेल्दै सांस्कृतिक प्रस्तुति देखाएका थिए ।"
श्रीमती र युवकको प्रेमका कारण भयो वीरेन्द्रको हत्या,वीरगन्ज : वीरगन्ज३ छपकैयाका युवक वीरेन्द्र साह सोनारको हत्यामा संलग्न युवकलाई बारा प्रहरीले बिहीबार सार्वजनिक गरेको छ। वीरगन्ज महानगरपालिका३ छपकैयाका अन्दाजी २६ वर्षीय युवक वीरेन्द्र साह सोनारको शव हत्या गरिएको अवस्थामा बाराको प्रसौनी गाउँपालिका१ स्थित गण्डक नहरको त्रिवेणी पुल नजिक कात्तिक १ गते फेला परेको थियो। असोज २७ गते बाराको मुसहर्वामा लाग्ने मेला हेर्न भनेर घरबाट निस्किएका सोनारको शव कात्तिक १ गते पुल नजिक टाउको पछाडि चोट लागेको अवस्थामा भेटिएको थियो। सोनारको हत्यामा संलग्न मुख्य आरोपित पर्साको बहुदरमाई नगरपालिका वडा नम्बर ९ का २८ वर्षीय विजयकुमार साह कलवारलाई बारा प्रहरीले सोनारको हत्या भएको एक हप्तापछि भारतको रक्सौलबाट पक्राउ गरेकोमा बिहीबारमात्रै पत्रकार सम्मेलन गरेर सार्वजनिक गरेको हो। सोनारको शव भेटिएकै दिन प्रहरीले सोनारकी श्रीमति मनिषा देवीलाई पनि नियन्त्रणमा लिएको थियो। बिहीबारको पत्रकार सम्मेलनमा बाराका प्रहरी नायब उपरीक्षक प्रकाश सापकोटाले सोनारकी श्रीमती मनिषा र विजयबीच प्रेम सम्बन्ध रहेको र त्यसैका कारण विजयले सोनारको हत्या गरेको जानकारी दिए। असोज २७ गते मुसहर्वाको मेला हेरेर फर्कने क्रममा राति ९३० बजेको समयमा विजयले पछाडिबाट गम्छाले सोनारको घाँटीमा कसेर हत्या गरेको र शव गण्डक नहर छेउको त्रिवेणी पुलमुनि फालेर हिंडेको अनुसन्धानका क्रममा खुलेको प्रहरी नायब उपरीक्षक सापकोटाले बताए। सोनारको हत्यामा उनकी श्रीमती मनिषाको पनि मिलोमतो रहेको देखिएकाले उनलाई पनि प्रहरी हिरासतमा राखेर कानुनी कारबाही प्रक्रिया अगाडि बढाइएको उनले बताए।
कांग्रेसएमालेबीचको सहकार्य ०८४ सम्मै रहन्छ : ईश्वर पोखरेल,काठमाडौं : नेकपा एमालेका वरिष्ठ उपाध्यक्ष ईश्वर पोखरेलले सहकारी प्रकरणमा दोषी देखिएका सबैमाथि अनुसन्धान र कारवाही हुने बताएका छन्। नेकपा एमाले ओखलढुङ्गा काठमाडौं सम्पर्क मञ्चले बिहीबार काठमाडौंमा आयोजना गरेको शुभकामना आदान प्रसाद कार्यक्रममा पोखरेलले संसदीय छानविन समितिको प्रतिवेदन अनुसार सहकारी प्रकरणमा छवि र रविदेखि दोषि देखिएका सबैमाथि अनुसन्धान र कारवाही हुने बताएका हुन् । सबै दलका प्रतिनिधि रहेको संसदीय छानविन समितिको प्रतिवेदन कार्यान्वयन गर्दा सबैले स्वभाविक रुपमा लिनुपर्ने उनले बताए। पोखरेलले सहकारी प्रकरणमा अनावश्यक विरोध प्रदर्शन र दोषारोपण गरेर अहिले मुलुकलाई अराजकतातर्फ लैजाने षडयन्त्र भइरहेको धारणा समेत राखे । उनले अराजकताका विरुद्ध खवरदारी गर्न कार्यकर्तालाई आग्रह गरे। पोखरेलले पार्टी कार्यालय निर्माणका लागि एमाले निकट मीन बहादुर गुरुङले दिएको जग्गा पारदर्शीरुपमा पार्टीले ग्रहण गरेको र अपारदर्शी ढंगले कुनै काम नभएको दावी गरे। पोखरेलले कांग्रेसएमालेबीचको सहकार्य आगामी चुनावसँग रहने र त्यसपछि पार्टी एक्लै चुनाव लड्ने जिकिर गरे। मुलुकमा संकट देखा परेकाले ठूला दुई दल मिल्नुपरेको भन्दै उनले कांग्रेसएमालेको गठबन्धनलाई अन्यथा नलिन उनले आग्रह गरे।
परीक्षा तयारीको क्रममा ध्यान दिनुपर्ने विषय,"व्यक्तिले जीवन जिउने क्रममा आर्जित विभिन्न तह वा चरणको ज्ञान र अनुभवको परीक्षण नै वास्तवमा परीक्षा हो। नेपाली बृहत् शब्दकोषअनुसार परीक्षा भन्नाले योग्यता, विशेषता, सामर्थ्य, गुण आदिको स्तर निर्णय गर्नका निम्ति ठीकसँग पारख गर्ने काम, जाँच गर्ने काम, जाँच जँचाइको कार्य भनिएको छ। परीक्षा तर्क र प्रमाणको आधारमा निष्पक्ष ढंगले गर्ने गरिन्छ। परीक्षाले नै व्यक्तिको भाबी जीवनलाई डोर्याउने गर्दछ। जसले जीवनको परीक्षा फेस गर्न सक्छ, ऊ रमाउँछ, जसले सक्दैन ऊ हराउँछ। तसर्थ परीक्षालाई स्वाभाविक प्रकियाको रूपमा लिनुपर्छ र फेस गर्दै जानुपर्छ। पूर्वीय दर्शनले मानिसमा धैर्य, संयमता, पवित्रता, शुद्ध आचरण, विवेक र यथार्थ ज्ञान हुनुपर्छ भनेको छ। परीक्षामा सो ज्ञान भए नभएको समेत परीक्षण गर्ने गरिन्छ। व्यक्तिको व्यक्तित्व विकास गरी जीवन र जगत्को वास्तविक रहस्य बुझी सुख, स्वर्ग तथा मोक्ष प्राप्तिका लागि आश्रम व्यवस्था अनिवार्य मानिएको छ। यसको माध्यमबाट व्यक्तिले पूर्णता र पूर्णसन्तोष प्राप्त गर्न सक्छ भन्ने विश्वास रही आएको छ। मानव जीवनका चार आश्रममध्येका सुरू दुई आश्रमः ब्रम्हाचर्य र गृहस्थ आश्रममा परीक्षाको भार बढी रहने गर्दछ। यो चरणमा सामना गर्ने परीक्षा र सो को सफलताले व्यक्तिको बाँकी जीवनको व्यक्तित्व निर्माणको आधार तय हुन जान्छ र जीवन सुखी र आनन्दित हुन पुग्छ। परीक्षामा सफल र अग्रणी हुने चाहना कसको हुन्न। नर्सरी पढ्ने बच्चाको त हुन्छ। झन् जागिर पाउने, जागिरमा बढुवा हुने, परीक्षामा अग्र स्थानका साथ सफल हुने चाहना सबैको हुन्छ तर सबै सफल हुन्नन्। सफलताका पूर्व सर्तहरू पनि रहन्छन्। त्यसैले त नाम नै परीक्षा राखिएको होला। तथापि, हामीले के बिर्सनु हुन्न भने एउटा ढोका बन्द हुँदा व्यक्तिको व्यक्तित्व विकासका लागि सयौं ढोका खुल्ने गर्छन्। यो नै प्रेरणाको स्रोत हो र विश्वका सफल व्यक्तिका कथा पढ्दा यस्ता विषय थप प्रष्ट हुन जान्छ। हालैसालै लोकसेवा आयोगले सहसचिव र उपसचिव पदको खुल्ला र आन्तरिक प्रतिस्पर्धामार्फत कर्मचारी भर्नाका लागि विज्ञापन गरेको छ। विज्ञापनसँगै लिखित परीक्षाको कार्यतालिका पनि सार्वजनिक भएको छ। उक्त परीक्षामा सहभागी हुन पाउने योग्य उम्मेदवारको तनावको स्तर विज्ञापन भएसँगै बढेको छ। परीक्षामा सफल भएका साथी भाइसँग सल्लाह लिने, सामाग्री संकलन गर्ने र ट्युशन लिने क्रम ह्वात्तै बढेको देखिन्छ। परीक्षाको तयारी कसरी गर्दा सफल भइने हो? कस्तो प्रश्न आउने हो? कसरी लेख्ने हो? कतिसम्म लेख्ने हो? समय व्यवस्थापन कसरी गर्ने हो? र, के कस्तो ढाँचामा लेखे सफल भइने हो? भन्ने विषयले परीक्षामा सहभागी हुने उम्मेदवारलाई सताउने गर्दछ। परीक्षाको तयारी गर्ने सन्दर्भमा भन्ने गरिन्छ डन्ट वर्क हार्ड, वर्क स्मार्ट अर्थात्, धेरै कडा मिहिनेत नगर बरु बुद्धिमतापूर्ण तवरले मिहिनेत गर। अर्थात् स्मार्ट तरिकाले पढ् र तयारी गर, जसले गर्दा पढेको कुरा याद गर्न सक्छौं र परीक्षामा लेख्न सक्छौं। पढ र पढेका विषय मनन गर। जुनसुकै र जस्तोसुकै परीक्षामा सफल हुन उम्मेदवारले योजनाबद्ध ढंगबाट अध्ययन र लेखन अभ्यासको कार्यलाई अगाडि बढाउनुपर्ने हुन्छ। परीक्षामा सामेल हुने उम्मेदवार के मा ढुक्क हुनुपर्छ भने प्रश्न पाठ्यक्रममा उल्लेख भएका विषयबाट नै आउने हुन र मैले प्रश्नलाई राम्रोसँग अध्ययन गरी प्रश्न केन्द्रित भएर उत्तर लेख्नुपर्छ। कयौं विषय अन्तर सम्बन्धित हुन्छन्। जस्तैः लगानी रोजगारी गरिबी सुशासन। त्यस्ता विषय अध्ययन गर्दा सोसँग सम्बन्धित प्रचलित कानुन र अभ्यास तथा आगामी कार्यदिशा स्पष्ट हुनेगरी फ्रेममा रहेर अध्ययन गर्नुपर्ने हुन्छ। परीक्षा तयारीको क्रममा ध्यान दिनुपर्ने विषय  परीक्षामा सफल हुन र सोही अनुसारको तयारी गर्न सर्वप्रथम व्यक्ति स्वयं दृढ र प्रतिबद्ध हुनुपर्छ। परीक्षामा सफल हुन सहभागी भएको हुँ र जुन परीक्षामा सहभागी हुँदैछु उक्त परीक्षामा जसरी सफल हुनु छ भन्ने दृढ विश्वास लिएर अगाडि बढेमा अवश्य सफलता हासिल हुन्छ। प्रतिबद्धता अनुसारको कार्य गर्न चिन्ता हैन सकारात्मक सोच र चिन्तनको जरुरत पर्दछ साथै संकल्पबाट विचलित हुनु हुन्न।  परीक्षाको तयारी अर्को वर्ष वा दसैं तिहार बिदापछि वा भोलिबाट भन्ने होइन, आज र अहिलेबाट सुरु गर्नुपर्छ साथै यसले निरन्तरता पाउनुपर्दछ। हाम्रो लक्ष्य रातारात हासिल गर्न सक्दैनौं। तर, लक्ष्य हासिल गर्ने तौर तरिकामा परिवर्तन गर्न सक्छौं, जुन आफ्नै बशमा हुन्छ र सफल पनि भइन्छ।  प्रतिबद्धतालाई कार्यरुप दिन अध्ययन कार्ययोजना बनाइ अध्ययन र लेखन अभ्यासलाई व्यवस्थित र परिणाममुखी बनाउनुपर्छ। अध्ययनका विषयको प्राथमिकीकरण गर्नुपर्छ। विभिन्न पेपरको पाठ्यक्रममा उल्लेख भएका विषयलाई लिंक गरी अध्ययन गर्न सक्नुपर्छ।  अध्ययन कार्य पाठ्यक्रम केन्द्रित बनाउन पाठ्यक्रममा उल्लेख भएका विषयको समेत बीच बीचमा अध्ययन गरिरहनुपर्छ।  अध्ययन सामाग्री संकलन गर्नेः पाठ्यक्रममा उल्लेख भएका विषयको अध्ययन गरी सम्बन्धित अध्ययन सामाग्रीको मात्र संकलन गर्नुपर्छ। अन्यथा अनावश्यक अध्ययन सामाग्रीको उपलब्धताले अन्यौलताको सिर्जना हुन्छ। मन आतिन्छ। सकेसम्म आधिकारिक वेवपेज, विषय सन्दर्भ किताब वा सामाग्रीको मात्र अध्ययन गर्ने बानी बसाल्नुपर्छ। संविधान, आवधिक योजना, बजेट, संवैधानिक निकायका वार्षिक प्रतिवेदन र अन्य पाठ्यक्रमसँग सम्बन्धित प्रतिवेदन अध्ययन गरी सो को सार खिच्न सक्नुपर्छ।  संकलित सामाग्री पाठ्यक्रमको शीर्षकअनुसार क्लस्टरिङ गर्ने र सोही अनुसार छुट्टाछुट्टै नोट बनाउनुपर्छ। बनाइएका नोटको अध्ययनका लागि समय छुट्याउनुपर्छ। कहिलेकाहीँ नोट बनायो बनायो पढ्ने समय नै रहन्न यसतर्फ ध्यान दिनुपर्छ।  नेपाल सरकारबाट जारी भएका महत्वपूर्ण नीति र सुधारको कार्ययोजना समेत अध्ययन गर्ने र पाठ्यक्रमको विषयसँग आबद्ध गर्नुपर्छ। नेपाल सरकारले के कस्ता नीति जारी गर्नुपर्ने वा भएका कुन नीतिको पुनरावलोकन हुन आवश्यक छ, सो को लिष्ट तयार गरी नीति मस्यौदाको ढाँचा तयारीको अभ्यास गर्ने।  पाठ्यक्रमको विषय सम्बद्ध राष्ट्रिय र अन्तर्राष्ट्रिय असल अभ्यासको विवरण तयार गर्ने। तीनै तहका सरकार, सार्वजनिक निकाय र नीजि क्षेत्रले गरेका असल अभ्यास भए सो समेत टिपोट गर्ने। उत्तर लेख्दा सन्दर्भ मिलेमा उक्त अभ्यास प्रस्तुत गर्ने।  महत्वपूर्ण र अपडेटेड तथ्य र तथ्याङ्कको टिपोट गर्ने। समसामयिक विषयमा अपडेट हुने। दैनिक समाचार सुन्ने पत्रपत्रिका पढ्ने। महत्वपूर्ण बुँदा भएमा नोट कपीमा थप गर्दै जाने।  साथीहरूसँगको सहकार्य : विविध क्षेत्रका साथीहरू समेटिने गरी ४५ जनाको समूह बनाइ छलफल गरी अध्ययन गर्ने। समूहमा छलफल गरिएका विषय याद हुने हुनाले सामूहिक छलफलपश्चात् लेखन अभ्यास गर्ने एकले अर्काको लेखाइको टिप्पणी गर्नेपृष्ठपोषण दिने। मिल्ने साथीहरू समेटिने गरी  ग्रुप बनाइ अध्ययन गरिएका विषय छलफल गर्ने।  परीक्षाको तयारी गर्दा मानसिक स्वास्थ्यको विशेष ख्याल राख्ने। एक घण्टा अध्ययन गरेपश्चात १५२० मिनेट ब्रेक लिने। स्वस्थकर खानपीनमा जोड दिने। कम्तीमा दैनिक १५२० मिनेटमात्र भए पनि योगध्यान गर्ने। संगीतको आनन्द लिने। परिवारका सदस्यले अध्ययनकर्त्ताको लागि अध्ययनको माहोल बनाइदिने। नियमित औषधि सेवन गर्ने व्यक्तिको हकमा समयमा नै औषधि सेवन गर्ने वा गर्न सम्झाइदिने।  विगतका प्रश्नको संगालो पटकपटक हेर्ने र उत्तर लेख्ने समकक्षीका साथै सिनियरबाट पृष्ठपोषण लिने। एकिन नभएका विषयमा उपलब्ध भएसम्म विषयका जानकार व्यक्तिसँग सल्लाह सुझाव लिने।  पाठ्यक्रममा उल्लेखित विषयको प्रवृति विश्लेषण ( ) गर्ने कम्तीमा पछिल्लो तीन वर्षको। जस्तैः संघीयता कार्यान्वयनपश्चात् विकास सहायताको प्रवृत्ति विश्लेषण, लगानी र रोजगारीको अवस्थाको विश्लेषण, वैदेशिक रोजगारीः अवसर र चुनौतीको विश्लेषण, सार्वजनिक संस्थानको आवश्यकता र औचित्यको विश्लेषण। तथ्य र तथ्याङ्कमा रहेर गर्ने।  समय व्यवस्थापन आफैंमा एक परीक्षा भएकाले उत्तर अभ्यास गर्दा समय व्यवस्थापन भए नभएको एकीन गर्ने। नभएमा समय व्यवस्थापन गर्ने गरी लेखन अभ्यासलाई निरन्तरता दिने।  अध्ययनको क्रममा कलेज विश्वविद्यालयमा पढेको विषय र कार्यअनुभवलाई समेत पाठ्यक्रमको विषयसँग आबद्ध गर्ने।  विषय विज्ञ र लोकसेवा आयोगको परीक्षामा सफल भएका व्यक्तिहरूको लेख रचना र अन्तरवार्त्ता पढ्ने र सुन्ने।  परीक्षाको दिन प्रश्नपत्र पाएपश्चात् सो को राम्रोसँग अण्डरलाइन गरी अध्ययन गर्ने। प्रश्नले खोजेको के हो पहिचान गर्ने र लेख्न सुरु गर्ने। पृष्ठभूमि वा विषयप्रवेशमा धेरै समय नखर्चिने। प्रश्नको मागबाट विचलित नभइ उत्तर लेख्ने। समय व्यवस्थापनमा ध्यान दिने। मिलेसम्म कार्य अनुभवका विषयलाई पनि उत्तरमा जोड्न प्रयत्न गर्ने। अन्त्यमा, तिहारको बिदा छ। हामी सबै आआफ्नो घर टोल सरसफाइ तथा दिपावली गर्न र भाइ टीकाको तयारीमा जुटिसकेका छौं। चाडपर्वले माहोल रमाइलो बनेको छ। हरेकको मनमा उमंग र उत्साह थपिएको छ। सँगसँगै लोकसेवा आयोगको परीक्षाको तयारी गरिरहनुभएका मित्रहरू तिहारको बिदामा रमाइलो कम अध्ययनमा बढी समय व्यतित गरिरहनुभएको छ। परीक्षामा सहभागी हुने व्यक्ति चाडपर्वमा खुलेर रमाउन सक्दैन, किनकि लगत्तै परीक्षा आइरहेको हुन्छ। तथापि, वर्ष दिनमा आउने चाडपर्व मनाउदै परीक्षाको तयारी गर्नुको विकल्प हुन्न हामीसँग। यसको लागि समय व्यवस्थापन महत्वपूर्ण रहन्छ। हामीले जीवनमा धेरै परीक्षाको सामना गर्नुपर्ने हुन्छ। परीक्षालाई तनावको रूपमा नलिई सहजरूपमा लिनुपर्छ। तयारीको क्रममा आफू स्वयंप्रति इमान्दार र प्रतिबद्ध हुनुपर्छ। माथि उल्लेख भएका बुँदालाई मनन गर्दै कार्ययोजना पछ्याउँदै दृढ संकल्प र उच्च मनोबलका साथ परीक्षामा सहभागी भएमा अवश्य सफल हुन सकिन्छ। परीक्षामा सामेल हुने सबै उम्मेदवारलाई सफलताको शुभकामना!  लेखक नेपाल सरकारका सहसचिव हुन्।"
"खेल, राजनीति, युद्ध र परिवार सामूहिकता चल्छन् : पूर्वप्रधानमन्त्री भट्टराई","काठमाडौं : पूर्वप्रधानमन्त्री बाबुराम भट्टराईले खेल, राजनीति, व्यवसाय, युद्ध, परिवार सामुहिकताले चल्ने बताएका छन्। साफ महिला फुटबलको फाइनल खेललाई लक्षित गर्दै उनले टिमसंस्था निर्माण गर्न सुझाव दिएका हुन्। उनले भने,आफ्नै घरेलु मैदानमा भएको दक्षिण एशियाली महिला फुटबल प्रतियोगिताको फाइनल खेलमा नेपालले हार्दा हामी सबैलाई नमिठो लागिरहेछ। भनिन्छ हारेको सेनाले बढी सिक्छ। हामीले पनि सिक्नुपर्छ र अर्कोचोटि जित्ने कोसिस गर्नुपर्छ। बंगलादेशका खेलाडीले पास मिलाएर अधिकांश समय आफ्नो पहुँचमा बल राखेका थिए। राम्रो टिम वर्क अर्थात सामुहिक कर्म भएकाले नेपाललाई बंगलादेशले पराजित गरेको उनको भनाई छ। मेरो विचारमा हामीले हार्नु र बंगलादेशले जित्नुमा, अरू कुराहरूका अतिरिक्त, मुख्य रूपमा हाम्रोभन्दा उनीहरूको राम्रो टिम वर्क अर्थात सामुहिक कर्म हो। निजी रूपमा त हाम्रा फरवार्डस्ट्राइकर, गोलकिपर लगायतका खेलाडी बेजोड देखिन्थे! भट्टराईले सामाजिक सञ्जालमार्फत भनेका छन्,खेल, राजनीति, व्यवसाय, युद्ध, परिवार सामुहिकताले चल्छन्। अत: सबैतिर हिरोहिरोइन पूजा गर्नु सट्टा टिमसंस्था निर्माण गर्न ध्यान दिऊँ! घरेलु टोली नेपाल दक्षिण एसियाली फुटबल महासंघ (साफ) महिला च्याम्पियनसिपमा उपविजेता बनेको छ। त्रिपुरेश्वरस्थित दशरथ रंगशालामा बुधबार भएको फाइनलमा बंगलादेशसँग २१ गोलले पराजित हुँदै नेपाल छैटौं पटक उपविजेतामै सीमित बनेको हो। बंगलादेशलाई लगातर दोस्रो पटक च्याम्पियन बनाउन मोनिका चक्मा र रितु पोर्ना चक्माले एकएक गोल गरेका थिए। एक गोलले पछि परेको अवस्थामा अमिसा कार्कीले गोल गर्दै खेल बराबरी गरे पनि दोस्रो हाफको अन्तिम समयमा बंगलादेशले गोल गर्दै लगातार दोस्रोपटक उपाधि उचालेको हो। साफ च्याम्पिनसिपमा नेपालले छैटौं फाइनलमा हार बेहोर्दा दशरथ रंगशालामा उपस्थित करिब साढे १५ हजार घरेलु दर्शक स्तब्ध बनेका थिए।"
अपराध अनुसन्धानमा खटिने कुकुरहरूको यसरी गरियो पूजा (तस्बिरसहित),काठमाडौं : तिहारको दोस्रो दिन आज देशभर कुकुरको पूजासहित मीठामीठा खानेकुरा खान दिएर कुकुर तिहार मनाइएको छ। यसै अवसरमा प्रहरी प्रधान कार्यालय केनाइन महाशाखा महाराजगंजमा बिहीबार आयोजित कार्यक्रममा कुकुरको पूजा गरिएको हो। कार्यक्रममा महाशाखाका प्रहरी कर्मचारी र कुकुरहरूले विभिन्न कला प्रदर्शन गरेका थिए। नेपाल प्रहरीको अनुसन्धान प्रक्रियालाई तथ्यपरक र प्रमाणमुखी बनाउने उद्देश्यका साथ विगत लामो समयदेखि अपराध अनुसन्धान तथा खोज कार्यमा तालिम प्राप्त कुकुरहरूको प्रयोग हुँदै आएको छ । कुकुरको पूजा गरी मीठामीठा परिकार खान दिए यमराजको ढोकामा द्वारपालका रुपमा बस्ने श्याम र सबल नामका कुकुरले यमलोक जाँदा बाटो छोडिदिने धार्मिक विश्वासका आधारमा कुकुर तिहार मनाउने गरिएको बैवस्वत मन्वन्तरको कुलमा जन्मिएको कुकुरले धर्मराज युधिष्ठिरलाई स्वर्गको यात्रामासमेत साथ दिएको धार्मिक विश्वास छ। कुकुरलाई आज्ञापालक र सुरक्षामा भरपर्दो घरपालुवा जनावरका रुपमा लिइन्छ। घरमा कुकुर पाल्नाले मुटु र मधुमेह रोग लाग्दैन भनी विश्वास गर्नेहरू समेत छन् ।
वीरगन्जमा लागुऔषधसहित चारजना पक्राउ,"वीरगन्ज : वीरगन्जबाट प्रहरीले लागुऔषधसहित चारजनालाई पक्राउ गरेको छ । वीरगन्ज भन्सार क्षेत्रबाट सशस्त्र प्रहरीले २ जना र वीरगन्ज१४ गण्डक चोकबाट नेपाल प्रहरीले २ जनालाई पक्राउ गरेको हो । वीरगन्ज भन्सार क्षेत्रमा खटिएको सशस्त्र प्रहरीले लागू औषधसहित दुई भारतीय नागरिकलाई पक्राउ गरेको हो । पक्राउ पर्नेहरूमा भारत बिहारको पूर्वी चम्पारण जिल्लाको रघुनाथपुर ग्राम पञ्चायत१ का २५ वर्षीय सत्यम शर्मा र आमुदेही ग्राम पञ्चायत३ का २४ वर्षीय कयस अली रहेका छन् । उनीहरूको साथबाट डाईजापाम १०० एम्पुल, नोर्फिन १०० एम्पुल र प्रोमेफाजिन १०० एम्पुल गरी कूल ३ सय एम्पुल बरामद गरिएको सशस्त्र प्रहरी नायब उपरीक्षक नरेन्द्रसिंह धामीले जानकारी दिए । लागुऔषधसहित पक्राउ परेका दुवैजनालाई आवश्यक कारबाहीका लागि नेपाल प्रहरीलाई जिम्मा दिइएको धामीले जानकारी दिए । यस्तै वीरगन्ज महानगरपालिका १४ गण्डकचोकबाट नेपाल प्रहरीले लागू औषधसहित बाराको महागढीमाई नगरपालिका वडा नम्बर ७ तेलकुवाका २० वर्षीय ओमबाबु कुशवाहा र २० वर्षीय शैलेश यादवलाई पक्राउ गरेको छ । वीरगन्जबाट काठमाडौँ जाँदै गरेको ना ६ ख ७२२७ नम्बरको यात्रुवाहक बसमा प्रहरीले चेकजाँच गर्ने क्रममा ओमबाबुको साथबाट नुरफिन,डाइजेपाम र फेनारगन गरी १ हजार ४ सय ८१ एम्पुल र शैलेशको साथबाट नुरफिन,डाइजेपाम र फेनारगन गरी १ हजार ५ सय १५ एम्पुल फेला परेको जिल्ला प्रहरी कार्यालय पर्साका प्रवक्ता प्रहरी नायब उपरीक्षक दीपक भारतीले जानकारी दिए ।"
लक्ष्मीप्रसाद देवकोटाको १ सय १६ औँ जन्मजयन्ती मनाइयो,"काठमाडौं : महाकवि लक्ष्मीप्रसाद देवकोटाको १ सय १६ औँ जन्मजयन्ती विभिन्न कार्यक्रमको आयोजना गरि मनाइएको छ । देवकोटाको १ सय १६ औँ जन्मजयन्तीका अवसरमा महाकवि लक्ष्मीप्रसाद देवकोटा सङ्ग्रहालयका रहेको उनको पूर्णकदको शालिकमा माल्यार्पण गरिएको थियो । महाकवि देवकोटाको जन्म विसं १९६६ मा कात्तिक कृष्ण औँसी अर्थात् लक्ष्मीपूजाका दिन काठमाडौंको डिल्लीबजारमा भएको थियो । दश वर्षको उमेरमा कविता लेख्न सुरु गरेका देवकोटाका थुप्रै महाकाव्य, खण्डकाव्य,निबन्ध,कथा,नाटक,उपन्यास,गीत,समालोचना र फुटकर कविता प्रकाशित छन् । देवकोटाको जन्मजयन्तीका अवसरमा नेपाल प्रज्ञा प्रतिष्ठान साहित्य(पद्यकाव्य) विभागले देवकोटा सङ्ग्रहालयमा कविता बाचन कार्यक्रमको आयोजना गरेको थियो । कविता वाचन कार्यक्रममा कविहरुले मुलुकको राजनीतिक परिस्थितिका साथै विभिन्न प्रसंगका साथ कविता वाचन गरेका थिए । नेपाली साहित्यमा आधुनिक महाकाव्य लेखनको थालनी गरेका देवकोटाको मुनामदन खण्डकाव्य नेपाली भाषामा प्रकाशित अहिलेसम्म सबैभन्दा बढी बिक्री भएको पुस्तक हो । २०१६ सालमा उनी शिक्षा तथा स्वायत्त शासनमन्त्री हुँदा नेपालभर नेपाली भाषालाई अनिवार्य विषयका रूपमा लागू गराएका थिए। देवकोटाको घरलाई सरकारले महाकवि लक्ष्मीप्रसाद देवकोटा सङ्ग्रहालयका रूपमा स्थापित गरेको छ । नेपाली साहित्यमा महत्वपूर्ण योगदान दिएका देवकोटाको २०१६ साल भदौ २९ गते निधन भएको थियो ।"
नेपाल एकीकरणमा हिलिहाङ,"नेपाल एकीकरणका अभियन्ता बडामहाराजधिराज पृथ्वीनारायण शाहका समकालीन हुन्, तत्कालीन लिम्बुवानका अन्तिम राजा हिलिङ योङहाङ । दुवै राजाले साझा विशाल नेपालको परिकल्पना गरेर पटक पटक १७औं पटकसम्मको युद्धपछि सम्झौता गर्ने निर्णय गरे । १८३१ सालमा गोर्खाली लिम्बूबीच एक ऐतिहासिक दूरदर्शी सम्झौता गरी वर्तमान नेपालको नक्सा कोर्न सफल भएको इतिहास छ । जसमा हाङ हिलिहाङ योङहाङले सहजीकरण गरेका थिए । जुन सम्झौतामा स्थानीय स्वतः अधिकारसहित पाँचबँुदे अकाट्यकालजयी, मेलमिलाप गरी गोर्खालाई केन्द्रीय सरकार मान्ने र गोर्खाली शाहलाई दाजु र लिम्बुवान (हिलिहाङका सन्तान) लाई भाइ मान्ने गरी सुनपानी वाचा गरेका थिए । विशाल नेपालको परिकल्पनासहित अगाडि बढाउन दुवै सेनाद्वारा संयुक्त भई छिमेकी मुलुकहरू तिब्बत र सिक्किमलगायत अन्य मुलुकको सम्भावित आक्रमणलाई रोक्न संयुक्त सैन्य दस्ता खडा गरी लड्ने निर्णय गरेका थिए । जुन सम्झौता भएपश्चात् विशाल अधिराज्य नेपालको नक्सा बनाएका राष्ट्र निर्माता योद्धाहरूको स्मरण गर्दै जानु र लानु, सारा नेपालीको कर्तव्य र अधिकार हो भन्ने बुझ्न सके सुनमा सुगन्ध हुनेछ । सार्वभौम राष्ट्र स्वतन्त्र राज्य र विशाल नेपाल देश बन्न र बनाउनलाई विभिन्न कालखण्डहरूमा विभिन्न पर्व तथा कोतपर्व नभएका होइन । जुन कोतपर्वहरूमा बहुुभाषिक, बहुधार्मिक र बहुसांस्कृतिक सम्बोधन गराउन थुप्रै योद्धहरूले शहादत प्राप्त गरेका थिए । उनै प्रत्येक योद्धाहरूको इतिहास खोतल्नु र पुस्ता हस्तान्तरण गर्दै बुझाउँदै जानु र लानु तथा स्मृति गान गर्दै एक कालखण्डको पुनः ताजकी नै इतिहास हो । तर कुन इतिहास महत्त्वपूर्ण र सम्झनलायक छ त ! हामी सबै नेपालीहरूले हेक्का राख्दै सबै जाति, वर्ग, समुदायहरूले उनीहरूको पुर्खाको योगदानको आधार प्रमाणले देश, मुलुक र राज्य बनाउन कति योगदान थियो त ? भन्ने सन्दर्भ कोट्ट्याउनु, बुझाउँदै जानु पर्दछ । इतिहाससँगै जोडिएर आउने सभ्यता, संस्कार संस्कृतिहरू जगेर्ना गर्ने भाइचारा हिसाबले राज्यले हेरिनु हँुदैन । तब मात्र देश सिमाना सुरक्षित मुलुक अखण्डता र राज्यका फूलबारी ढकमक्क फुुल्न फल्न र सुगन्ध दिई हराभरा हुन सक्छ । त्यसकारण दुवै राजा पृथ्वीनारायण शाह र हिलिहाङ योङहाङ नेपालका एकताका प्रतीक हुन् । दुवैले दूरदर्शी सम्झौता गरी सारा नेपालीलाई नासोको रूपमा छाडेर गए । नेपाल एकीकरण गर्ने सन्दर्भमा सानासाना राजा महाराजा र उनीहरूद्वारा चलाएका टुक्रे राज्यहरूलाई राजनीतिक, रणनीतिक र कूटनीतिकद्वारा साना ठूला खेस्रा सम्झौता गर्ने सेनकालीनवाट सुरु गरी पूर्वपश्चिम उत्तरदक्षिण गाभ्दै विशाल नेपालको परिकल्ना अभियान सफल गरेका थिए । नेपालको इतिहासमा उन (पृथ्वीनारायण शाह) को गाथाहरू सबै नेपालीले शिरोधार गर्नै पर्छ । उनले परिकल्पना नगरेको भए आजसम्म टुक्रे राज्यहरू यथावत् रहन्थे होला सायद विशाल अधिराज्य नेपाल नामकरण गर्ने सन्दर्भमा नेपालको इतिहासमा बिर्सनै नहुने नाम तत्कलीन लिम्बुवानका अन्तिम राजा हिलिहाङ योङहाङ हो । जसले सहजीकरणको नेतृत्व गरेका थिए । नेपालको इतिहासमा धेरै सम्झौताहरू नभएका होइन तर गोर्खालीलिम्बुवानबीचको सम्झौता लालमोहर एक काल खण्डको एक ऐतिहासिक एवं कालजयी दस्तावेज बनेर बसेको छ । त्यो सम्झौतापत्र लालमोहर, ताम्रपत्र धेरै लेख पुस्तकहरूमा पढ्न र देख्न सकिन्छ । र, नेपालको कुनाकाप्चाहरूमा प्रशस्त फोटो कापीहरू पनि पाउन सकिन्छ । त्यसकारण यी यस्ता दस्तावेजहरू राज्य र समाजका लागि सम्पत्तिको रूपमा ग्रहण गर्नु पर्दछ । इतिहास भनेको एक जिउँदो दस्तावेज हो । सहअस्तित्वको प्रमाण र जिउने आधार र चिनारीको माध्यम हो । त्यसकारण सबैले आआफ्नो इतिहास लेख्नु, देख्नु र बुझ्नु पर्दछ र सबैलाई बुझाउँदै जानु र लानु पर्दछ । कुनै पनि वर्ग, जाथि र समुदायको इतिहास छैन भने अन्यको जातिको अगाडि जिउँदो सहिद भएर एक पटक मात्र होइन पटकपटक मरिरहनु पर्दछ । त्यसैले हरेक जातिको इतिहास भनेको अनुशासनको कडी हो । विद्यान हो, संविधान हो, देश, भूगोल र राज्यभित्र रहेका सबै जनतालाई उनको इतिहासबारे बुझ्न र जान्न अधिकार पनि हो । भूगोलभित्रका सबै जाति, वर्ग समुदायका, धर्म कर्म रहनसहन, रीतिरिवाजलाई सम्मान गर्दै सद्भाव देखाउनु पर्दछ । बहुजाति, बहुभाषिक र बहुसांस्कृतिक एकसूत्र एकै मालामा बाँधिने माध्यम र आधार एकीकरण सँगसँगै पृथ्वीनारायण शाह र हिलिहाङ योङहाङबीचको ऐतिहासिक सम्झौता दस्तावेजले सधैंभरि सार्वभौम विशाल अधिराज्य नेपालको परिकल्पना गरेको देखिन्छ । राष्ट्रनिर्माता पृथ्वीनारायण शाह र तत्कालीन लिम्बुवानका राजा हाङ हिलिहाङ योङहाङबीचको दूरदर्शी अभियानलाई सदैव नेपालीले सगौरव सम्झनुपर्ने हुन्छ । किनकि, सयांै टुक्रे राजाहरू एकीकरण गराउने ठूलो भूमिकालाई नजर अन्दाज गर्नु पर्दछ । जुन पृथ्वीनारायण शाहको अभियानमा साथमा साथ नगरेकोे भए सायद विशाल नेपालको परिकल्पना अधुरो रहने थियो । तर सबै विषयमा हाङ हिलिहाङले सहजीकरणको ठूलो भूमिका रहेको देखिन्छ जस कारण दुवैको इच्छा, आकांक्षा र चाहनाले सम्भव तुल्याएको थियो । हामीले एक स्वतन्त्र राज्यका नागरिकको रूपमा स्मरण गरिरहने छौं । गोरखाका राजा पृथ्वीनारायण शाह र लिम्बुवानका अन्तिम राजा हिलिहाङ योङहाङ अन्य राजा रजौटाहरू भन्दा पृथक् हिसाबले राज्य निर्माणको अभियानमा लागेका थिए । उनीहरूले एक ऐतिहासिक र कालजयी सम्झौता गर्न दूरदर्शिता नदेखाएर एकीकरण नगरेको भए सार्वभौम भएर बस्ने वातावरण बन्ने थिएन । त्यसकारण उनी (पृथ्वीनारायण शाह र हिलिहाङ योङहाङ) हरू दुवैलाई राष्ट्र निर्माताको रूपमा मानेर जानु र लानु हामी सबैको कर्तव्य र अधिकार हुन आउँछ । जिउँदो इतिहासका पात्रहरूको तत्काीिन दरबार पुरातात्विक हिसाबले राज्यले सम्बोधन, संरक्षण र प्रवद्र्धन गर्नु पर्दछ । जसरी गोर्खास्थित दरबारलाई पुरापुरातात्विक, ऐतिहासिक र विश्वसम्पदा सूचीमा सूचीकृत राज्यले गराए जसरी नै हिलिहाङको दरबार पनि संरक्षण गरिनु पर्छ । त्यसो गरेमा सबै नेपाली एकै फूलबारी भएर ढकमक्क फुलेको महसुस गर्नेछन् । हिलिहाङ दरबार पान्थर जिल्लाको उत्तर पश्चिम तमोर काबेली खोला आड लिएर बसेको छ, हिलिहाङ गाउँपालिका । उनै हाङ हिलिहाङ योङहाङ राजाको स्मृतिमा बनाइएको गाउँपालिका हो । यो दरबार समुद्र सतहबाट करिक १४१५ सय उचाइमा रहेको छ । यस दरबारबाट सगरमाथा, कञ्चनजंघा पाथीभरा (मुकुम्लुङ) मन्दिर, मधेसका समतल फाँटहरू दृश्यलोकन तथा अवलोकन गर्र्न सकिन्छ । पर्यटकीय हिसाबले अत्यन्तै सम्भावना बोकेर बसेको हिलिहाङ दरबार नेपालको पूर्वाञ्चलकै एक नमुना र सम्भाव्य पर्यटकीयस्थलको रूपमा लिन सकिन्छ । पर्यटकीय हिसाबले मात्र नभएर ऐतिहासिक विशेषता पुराताŒिवक सम्पदा र कुनै एक काल खण्डको जिउँदो इतिहास भएकोले तपाईं हामी सबै नेपालीको एक अध्ययनअनुसन्धान केन्द्र हुन सक्छ । इतिहासबिनाको देश र सभ्यता बिनाको मानव सदैव, अपूर्ण र अधुरो हुनेछ करिब २ सय ५० वर्षपछि राज्यद्वारा सम्बोधन भई इतिहास पुनर्ताजगी गर्ने संघ, प्रदेश र स्थानीय निकायद्वारा बजेट विनियोजन भई हिलिहाङ प्रवेशद्वार, हिलिहाङ संग्रहालय निर्माण सम्पन्न भइसकेको छ । (योङहाङ, हिलिहाङ फाउन्डेसनका अध्यक्ष हुन् ।)"
"डडेल्धुरामा मोटरसाइकल दुर्घटना, एक युवकको मृत्यु","डडेल्धुरा : डडेल्धुराको जोगबुडामा मोटरसाइकल दुर्घटनामा एक जना युवकको मृत्यु भएको छ। बुधबार परशुराम नगरपालिका६ छेलास्थित तातोपानीबाट वडा नं ४ कटालमा रहेको आफ्नो घर तर्फ आउँदै गर्दा बा ०२ ०२२ प २१४५ नम्बरको मोटरसाइकल दुर्घटना हुँदा कटाल गाउँका २८ वर्षीय भुपेन्द्र भट्टको मृत्यु भएको हो । उनी आफैँले मोटरसाइकल चलाएका थिए । पछाडि सवार सोही ठाउँका ३० वर्षीय सिद्धराज भट्ट घाइते भएका छन् । उनको टाउको, मुख र खुट्टामा चोट लागेकोले उपचारको लागि धनगढी रिफर गरिएको छ।"
"लक्ष्मीपूजामा प्रधानमन्त्रीको शुभकामना : सबैको घरआँगन उज्यालो होस्, परिवारमा सुखशान्ति छाओस्","काठमाडौं : प्रधानमन्त्री केपी शर्मा ओलीले लक्ष्मीपूजाको अवसरमा शुभकामना दिएका छन्। प्रधानमन्त्री ओलीले सामाजिक सञ्जालमार्फत् स्वदेश तथा विदेशमा रहेका सम्पूर्ण दाजुभाइ तथा दिदीबहिनीहरू लक्ष्मीपूजाको शुभकामना दिएका हुन्। प्रधानमन्त्री ओलीले समाजिक सञ्जालमा लेखेका छन्,'आज तिहारको लक्ष्मीपूजा, सबैको घरआँगन उज्यालो होस् ,सबैको परिवारमा सुखशान्ति छाओस्।' सन्देशमा उनले तिहारमा दीपको उज्यालो जग्मगाउने र फूलको सुगन्ध फैलने तथा पशुपन्छी र मानवबीचको सम्बन्ध, अनि दाजुभाइ दिदीबहिनीको स्नेह सम्झाउने उल्लेख गरेका छन्। आज तिहारको दोस्रो दिन। यस वर्षको तिथिको घटबढका कारण बिहान कुकुर पूजा र साँझा लक्ष्मीको पूजा गरिँदैछ। ऐश्वर्य, धनधान्य र सम्पन्नताकी देवी लक्ष्मीको पूजा आराधाना गरी श्रद्धाभक्तिपूर्वक लक्ष्मीपूजा पर्व मनाइँदैछ। लक्ष्मी पूजाका लागि आज साँझ आँगनदेखि मूलढोका हुँदै लक्ष्मी स्थापना गरी पूजा गर्ने कोठासम्म गाईको गोबर रातो माटोले लिपपोत गरेर चामलको पीठो र अवीरले लक्ष्मीको पाइला बनाइ लक्ष्मी आउने बाटो देखाइन्छ। लक्ष्मी पूजा गरिने कार्तिक कृष्ण औँसीको रातलाई सुखरात्रि पनि भनिन्छ। वर्षभर मनाइने चार प्रमुख रात्रिमध्ये यो पनि एक हो। लक्ष्मी पूजाका लागि आज साँझ आँगनदेखि मूलढोका हुँदै लक्ष्मी स्थापना गरी पूजा गर्ने कोठासम्म गाईको गोबर र रातोमाटोले लिपपोत गरेर चामलको पीठो र अबीरले लक्ष्मीको पाइला बनाई लक्ष्मी आउने बाटो देखाइन्छ। दीपावली गरिसकेपछि पूजा कोठामा दियो, कलश र गणेशसहित लक्ष्मी, कुबेर स्थापना गरेर गरगहना, पैसा, धान, चामल, फलफूल, सेलरोटी र फूलमाला चढाइ विधिपूर्वक लक्ष्मीको पूजा आराधना गरिन्छ। लक्ष्मीपूजा पछि कन्या केटी र छोरी चेलीलाई लक्ष्मीको प्रतीक मानी पूजा गरी दक्षिणासमेत दिने प्रचलन छ। आज घरमा लक्ष्मीपूजा गरेपछि धनदौलत वा अन्य सामान घरबाहिर पठाए लक्ष्मी बाहिर जान्छिन् भन्ने धार्मिक विश्वास छ। आज साँझ युवतीहरु समूह बनाई घरघरमा भैलो खेल्छन्। भगवान् विष्णुले यमपञ्चकको पाँच दिन स्वर्ग, मर्स्य र पाताल तीनै लोकको शासन गर्ने वरदान बलिराजालाई दिएका थिए। वरदान पाएका बलिराजाले भलो होस् भनी घरघरमा गाउन लगाएको सम्झनामा भैलो खेल्ने गरिएको हो। आज भैलो खेल्न आउनेलाई धान, चामल, फूलमाला, पैसा र सेलरोटी दिइन्छ। भैलो खेल्न आउनेलाई दिइने दान कात्तिकको दान भएकाले नदिएमा राम्रो नहुने र दिएमा पुण्य प्राप्त हुने धार्मिक विश्वास छ। लक्ष्मी पूजाका अवसरमा आज सहर बजारमा दीपावली गरी झिलीमिली बनाइन्छ।"
"तिहारले पौराणिक, सांस्कृतिक र वैज्ञानिक महत्त्व बोकेको छ : राष्ट्रपति","काठमाडौं : राष्ट्रपति रामचन्द्र पौडेलले तिहार पौराणिक, सांस्कृतिक र वैज्ञानिक महत्त्व बोकेको उज्यालो पर्व भएको बताएका छन्। तिहारको अवसरमा शुभकामना दिँदै उनले तिहार पर्वले नेपालीहरूबीच आपसी सद्भाव, सहिष्णुता र भ्रातृत्वको भावना अभिवृद्धि गर्न उत्प्रेरित गरोस् भन्ने कामना गरेका छन्। पौराणिक, व्यावहारिक, सांस्कृतिक, मनोवैज्ञानिक एवं वैज्ञानिक महत्त्व बोकेको तिहार उज्यालो र प्रकाशको पर्व पनि हो । त्यसैले तिहारलाई हामी दीपावलीको नामबाट समेत जान्दछौँ । उज्यालो आफैँमा प्रेरणाको विम्ब हो । सन्देशमा भनिएको छ, तिहारका माध्यमबाट प्रकट हुने मानवीय उज्यालोले हाम्रो जीवनमा प्रकाश छरी हामी सबैलाई सत्य र न्यायको मार्गमा अग्रसर रहन प्रेरित गरोस् भन्ने कामना गर्दछु । नेपाल मौलिक संस्कृतिले भरिपूर्ण मुलुक उनको भनाई छ। नेपालमा मनाइने विभिन्न चाड पर्वहरूले विविधतालाई एकतामा वाध्ने कार्य गर्दै आएको छ । यस्ता पर्वहरू मध्ये दसैँ तिहार हिन्दुहरूको महान् चाड पनि हो । यी चाडहरूले विभिन्न जातजाति, भाषाभाषि र संस्कृतिलाई एकतामा बाध्ने गरेको छ । सन्देशमा भनिएको छ, बडा दसैँमा शक्तिकी श्रोत देवीको पूजा आराधना गरी मनाईन्छ भने तिहारमा काग, कुकुर, गाई, गोरु, पर्वत, लक्ष्मी र दाजुभाइको पूजा अर्चना गरी मनाइने चलन छ । मानव र प्रकृतिबीच अन्योन्याश्रित सम्बन्धका स्वरूप गोवर्द्धन पर्वत, मानव र अन्य जनावरबीचको सुमधुर सम्बन्धलाई स्थापित गर्न काग, कुकुर, गाईलगायत जनावर एवम् पंक्षीको पूजा गरी अन्तिम दिन दिदीबहिनी र दाजुभाइ बीचको अक्षुण्ण सम्बन्धको प्रतीकका रूपमा भाइटीका लगाएर यो चाड समापन गरिने सन्देशमा उल्लेख छ । गाई पूजा गरी देउसी भैलो खेल्ने प्रचलनले मौलिक संस्कृति संरक्षण गर्ने अर्को महत्त्वपूर्ण कडीका रूपमा पनि यो पर्वलाई हेरिन्छ । नेवार समुदायले म्हपूजा गरी आत्माशुद्धि गर्ने चलन पनि यसै पर्वको महत्त्वपूर्ण पक्ष होसन्देशमा भनिएको छ।"
तिहारको झिलिमिली (तस्बिर),"काठमाडौं : नेपालीका घरघरमा तिहार भित्रिसकेको छ। बजारमा तिहार लक्षित किनमेल र चहलपहल बढेको छ। तिहारको रौनक उज्यालो र झिलिमिली बत्ती हो। केही वर्ष यता माटोको दियोको बदलामा विद्युतीय झिलिमिली बत्तीको प्रयोग बढ्दो छ। विशेषगरी सहरी क्षेत्रका घर, पसललगायत व्यावसायिक प्रतिष्ठानहरू बत्तीले सजाइएका छन्। एक प्रकारले बत्ती नबालेसम्म तिहार आएजस्तै हुन्न। तिहारमा बालिने बत्ती अधिकांश लिडजन्य रोप लाइट हुन्छ। आज साँझ लक्ष्मी पूजाका दिन काठमाडौं उपत्यका बत्तीले झन् धपक्कै देखिने छ। हेर्नुहोस् ललितपुरको पिमबहल क्षेत्रमा विकेश शाक्यको क्यामरामा कैद भएका तस्बिर :"
शान्ति सेनामा जाने सैनिक कुकुरको यसरी गरियो पूजा,"काठमाडौं : नेपाली सेनाको श्री भैरव वाहन गुल्ममा कुकुर पूजा गरिएको छ । बिहीबार सेनाको भक्तपुरको सानो थिमिस्थित भैरव बहान गुल्ममा सैनिक डग प्रदर्शनी मा रेस्क्यु कलाका साथै गुल्ममा रहेका कुकुरहरूको पूजा गरिएको थियो । कुकुरलाई यमराजको दूतको रूपमा र भगवान भैरवको वहानको रूपमा पुजिने गरिन्छ । सेनाले उमेर र काम गर्ने क्षमताका आधारमा छनोट गरी डग केनलबाट शान्ति मिसनमा कुकुर पठाउने गरेको छ । कुकुरको सहयोगमा शान्ति सैनिकलाई सम्पिएको जिम्मेवारी पूरा गर्न सहज भएपछि नेपाली सेनाले द्वन्द्वरत मुलुकमा हातहतियार तथा विष्फोटक पदार्थ पत्ता लगाउन र सुरक्षा गार्डमा कुकुरको प्रयोग गर्दै आएको छ। सामान्यतया एउटा स्वस्थ्य ककरले आठ वर्षको उमेरसम्म पूर्ण रुपमा काम गर्दछ । सेनाले कुकुरलाई समयानुकुल तालिम प्रदान गर्न डग हाण्डलरलाई भारत, पाकिस्तान र बंगलादेशा पठाउने गरेको जनाएको छ। यसका अतिरिक्त सुरक्षा फौजले सञ्चालन गरेको विभिन समारोहमा खेलकुद र मनोरन्जनका लागि कुकुरको प्रयोग गर्दै आएको छ।"
समृद्धिको सेतु कोरला नाका,"जोमसोम : कोरला नाका अन्तर्राष्ट्रिय नाकाको रुपमा विधिवतरुपमा प्रारम्भ भएको छ। बुधबार गृहमन्त्री रमेश लेखकले कोरला नाकामा स्थापना भएको अध्यागमन कार्यालयको औपचारिक उद्घाटन गरेसँगै उक्त नाका विधिवतरुपमा सञ्चालनमा आएको हो। अध्यागमन कार्यालयको औपचारिक उद्घाटन गर्दै गृहमन्त्री लेखकले नाकालाई विधिवत प्रारम्भ गर्न अध्यामगन कार्यालय स्थापना गरिएको स्पष्ट पारेका थिए। अध्यागन विभागको आयोजना तथा जिल्ला प्रशासन र उपल्लो मुस्ताङको दुई गाउँपालिकाको समन्वयमा आयोजित अध्यागन कार्यालय समुद्घाटनमा गृहमन्त्री लेखकले नेकपा एमालेसहितको वर्तमान सरकारले १०८ दिनमा कोरलानाकामा अध्यागमन कार्यालय स्थापना गर्न सफल भएको दावी गरे।नेपालचीन २ देशबीचका नागरिकमा मात्रै प्रवेश पत्रका आधारमा सीमित रहेको थियो,कोरला नाकाबाट चीन र चीनबाट नेपाल आवतजावत गर्नका लागि भिसा भएर सेवा प्रारम्भ भएको छ,'गृहमन्त्री लेखकले भने,यो सरकारको ऐतिहासिक उपलब्धि हो । यसलाई सरकारले पूर्वाधारका साथै सेवा विस्तारमा जोड दिनेछ । कोरलानाका मुस्ताङका लागि मात्रै नभई गण्डकी प्रदेशकै लाइफ लाइन भएको दावी गरे । यो नाकालाई नेपालकै महत्वपूर्ण नाकाका रुपमा विकास हुने गृहमन्त्री लेखकको भनाइ थियो । गृहमन्त्रीले लेखकले नेपालचीनबीच व्यापार,पर्यटन,धार्मिक पर्यटनलगायतको नाकाको रुपमा विकास हुने बताए । कोरलानाका हुँदै भारतसम्मको आउजाउ गर्न प्रमुख नाका हुने भएकाले यसलाई ऐतिहासिक र महत्वपूर्ण उपलब्धको रुपमा सरकारले लिएको गृहमन्त्री लेखकले उल्लेख गरे । गृहमन्त्री लेखकले कोरलानाका जोड्ने सडकलाई राम्रै बनाउँदै यसलाई सरकारले पूर्णता दिने र यस नाकालाई समृद्ध नाका बनाउन सबैकुरा सरकारले पहल थाल्ने जनाए । कोरलानाकामा अध्यागमन कार्यालय उद्घाटन गर्न गृहमन्त्री लेखकसँग कोरला पुगेका गण्डकी प्रदेशका मुख्यमन्त्री सुरेन्द्रराज पाण्डेले गण्डकी प्रदेशलाई आर्थिक समृद्धिको यात्रातर्फ अघि बढाउन गण्डकी प्रदेश सरकारको मुख्य लक्ष्य रहेको बताए । यसका लागि संघीय तथा स्थानीय सरकारसँग सहकार्य गरी अघि बढ्ने मुख्यमन्त्री पाण्डेको धारणा थियो । यो नाकाहुँदै मानसरोबर जाने पर्यटकलाई गण्डकी प्रदेशमा भित्र्याउने सरल रुपमा जाने धार्मिक पर्यटकीय गन्तवय स्थल बनाउने प्रदेशको योजना रहेको मुख्यमन्त्री पाण्डेले बताए । मुख्यमन्त्री पाण्डेले कोरलानाका खुलेको र कोरलात्रिवेणी नाकाबीचमा समृद्ध सडक बनाउन आफ्नो पहल रहने जनाए । नैपालचीन कोरला नाकाबाट व्यापार गरेर गण्डकी प्रदेशलाई समृद्धिका यात्रातर्फ लैजाने गण्डकी प्रदेशको योजना रहेको सुनाए । मुख्यमन्त्री पाण्डेले कोरलानाका सञ्चालनमा रहेको अव्यवस्थित फुटपाथे पसललाई व्यवस्थित गर्ने अस्थायी सेल बनाउने सोच रहेको उल्लेख गरे । गण्डकी प्रदेशले मुस्ताङ र समग्र गण्डकी प्रदेशको विकासका लागि गर्नुपर्ने कार्य इमान्दारितापूर्वक पूरा गर्ने बताए । अध्यागनम समुद्घाटनमा संघीय प्रतिनिधिसभा सदस्य योगेश गौचन थकाली,प्रदेश सभासदस्य नम्डु गुरुङ, संविधानसभा सदस्य श्रीमाया थकाली,लोमान्थाङ गाउँपालिकाका अध्यक्ष टसीनर्बु गुरुङ र लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले कोरलानाकालाई समृद्धि नाका बनाउन सडक तथा पूर्वाधारमा जोडदिनुपर्ने बताए । अध्यागन कार्यालय उद्घाटनका अवसरमा जिल्ला समन्वय समितिसहित मुस्ताङका ५ वटै पालिकाका अध्यक्षउपाध्यक्षहरूले गृहमन्त्री लेखक समक्ष २ बुँदे संयुक्त ज्ञापनपत्र बुझाएका छन् । उनीहरुले उपल्लो मुस्ताङलाई निषेधित तथा नियन्त्रित क्षेत्रमा राख्दा पर्यटन व्यवसायमा प्रतिकुल असर पुगेको भन्दा निषेधित तथा नियन्त्रित क्षेत्र हटाउन लिखित पत्रसहित माग गरेका हुन् । उनले निषेधित क्षेत्र कायम रहँदा सम्म नाका खुलेको सार्थक नहुने र यसैका कारण यसनाका हुँदै नेपालचीन आवतजावत प्रभावित स्पष्ट पारेका छन् । ज्ञापनपत्रमा मुस्ताङमा कालिगण्डकी नदी उकासले तटीय क्षेत्रका बस्तीहरु बर्सेनि उच्चजोखिममा परेको र ढुंगा गिट्टी बालुवा समुचित उत्खनन गर्न कानुनी जटिलता कायम रहेकाले यसको समाधानको मार्ग पहिल्याउन गृहमन्त्री लेखकसमक्ष सरकारको ध्यानार्कषण गराएका हुन् । अध्यागन कार्यालयका निर्देशक टिकाराम ढकालले चीन तथा अन्यमुलुकबाट आउने विदेशी पर्यटकलाई कोरलानाको अध्यागन कार्यालय ५ महिनाको भिसा उपलब्ध गराउने बताए । उनले विभिन्न कारणले नेपाल आएका विदेशी नागरिकहरू थप बस्न चाहेमा भिसा ट्रान्सफरको सुविधा कार्यालय गर्ने बताए । यसैगरी कोरला अध्यागमन कार्यालयले कोरला नाका हुने नेपालचीन आउजाउ गर्ने नागरिकको अभिलेख राख्ने विदेशी नागरिक नाका छली गरी आएमा कारवाही वा कारवाहीका लागि पेश गर्ने विभागका निर्देशक ढकालको भनाइ छ । गृहमन्त्री लेखकले कोरलानाकामा स्थापना गरिएको अध्यागमन कार्यालयको उद्घाटन गरेलगत्तै लोमान्थाङ१ छोसेर स्थित नेचुङमा रहेको सशस्त्र प्रहरी बोर्डर आउटपोस्ट (बीओपी)को नवनिर्मित भवनको उद्घाटन गरेका हुन् । कोरला नाकामा अध्यागमन र बीओपी उद्घाटनका लागि गृहमन्त्री लेखकसँगै नेपाल प्रहरी,सशस्त्र प्रहरी ,अध्यागमन विभाग र राष्ट्रिय अनुसन्धानका महानिर्देशकसहितको टोली कोरलानाका पुगेको थियो । त्यसपछि गृहमन्त्रीसहितको टोली प्रसिद्ध धार्मिक स्थल दामोदरकुण्डको भ्रमण गरी काठमाडौं फर्किएको थियो। सरकारले कोरला नाकालाई उत्तरदक्षिण व्यापारिक हबको रुपमा लैजाने दीर्घकालिन लक्ष्य लिएर राष्ट्रिय गौरवको बेनीजोमसोमकोरला सडक विस्तार गरिरहेको छ । कोरलानाकामा अध्यागनम कार्यालयको अस्थायी भवन बनाउन गण्डकी प्रदेश सरकारले गतवर्ष ५० लाख बजेट विनियोजन गरेको थियो । त्यहाँ अध्यागमन कार्यालयलाई चाहिने बिद्युतीय उपकारको समेत व्यवस्थापन गरिएको छ । सशस्त्र प्रहरी बस्ने बीओपी भवन ६ करोड ३५ लाख लागतमा २ वर्ष अघि भवन निर्माण सम्पन्न भएको थियो ।"
"पहिलो महिला राष्ट्रपति बन्छिन् या, ट्रम्प दोहोरिएलान् ?","अमेरिका : विकासको छलाङ मारेर विश्वशक्ति केन्द्र बनेको अमेरिकामा राष्ट्रपति चुन्नका लागि भोटिङ भइरहेको छ। निर्धारित मितिपूर्व नै भोट हाल्न पाउने संवैधानिक व्यवस्थाअनुसार हाल अर्ली इलेक्सन भइरहेको छ। राष्ट्रपतीय निर्वाचनका कारण संसारकै ध्यान अमेरिकामा छ। अमेरिकाले इतिहासमा पहिलो महिला राष्ट्रपति पाउँछ या पूर्वराष्ट्रपति डोनाल्ड ट्रम्पले दोस्रो कार्यकालको नेतृत्व लिने सौभाग्य प्राप्त गर्ने छन् ? त्यसका लागि केही समय कुर्नै पर्ने हुन्छ। आजको अमेरिका विकासका हिसाबले विश्वको सर्वोच्च देश हो। अमेरिकामा मुख्य गरी दुईवटा मुद्दामा चुनाव भइरहेको छ, भन्दा सायद फरक नपर्ला। पहिलो हो, उग्रराष्ट्रवादको मुद्दा त्यसको नेतृत्व पूर्वराष्ट्रपति डोनाल्ड ट्रम्पले गरिरहेका छन्। दोस्रो हो, निम्नमध्यम वर्गीय तथा मध्यमवर्गीय परिवारको उत्थान। जसको नेतृत्व कमला ह्यारिसले गरिरहेकी छन्। दुवैले आआफ्ना दाबी जनता सामु प्रस्तुत गरिसकेका छन्। दुवैका दाबी देश विकासको चरणलाई उपल्लो स्तरमा पुयाउनु हो। यिनै मुद्दा लिएर राष्ट्रपतिका उम्मेदवार महिनौंदेखि देश दौडाहामा छन्। विशेषगरी स्विङ स्टेटहरूको भ्रमणमा उनीहरूले समय खर्चिरहेका छन्। स्विङ स्टेट अर्थात् परिवर्तनशील नागरिक बस्ने राज्य। अमेरिकालाई हेर्दा विकासको परिभाषा आजका मितिमा फरक छ, विकास भनेको बाटो घाटो, बिजुली, पुल, कुल कुलेसामात्रै होइनन्। विकास भनेको नियम कानुन परिमार्जनदेखि जनताको दैनिक जीवनस्तर उन्नति मुख्य हो। राष्ट्रपतिका दुवै उम्मेदवारले अमेरिकालाई अब्बल बनाउने प्रतिबद्धता सार्वजनिक गरिसकेका छन्। पूर्वराष्ट्रपति ट्रम्पले मेक ग्रेट अमेरिका अगेन अर्थात् आजको अमेरिका र अमेरिकनहरूको भविष्य माथिल्लो स्तरको बनाउने नारा घन्काइरहेका छन्, भने अर्का उम्मेदवार ह्यारिसले अमेरिकाको सामाजिक, आर्थिक तथा विश्व नेतृत्वको धरातललाई थप बलियो बनाउँदै जनजीविका सुधार गर्ने नाराको नेतृत्व गरिहेकी छन्। यस पटकको निर्वाचनले अमेरिकामा विभेदको घृणा थप थपिन्छ या अमेरिकाले पूर्ण प्रजातन्त्रको अभ्यासलाई थप गिज्याउँछ त्यो पनि रोचक विषय छ, भन्दा हुन्छ। संसारभरका मानिसहरूको तन, मन, धन र बुद्धिले बनेको हो, आजको अब्बल अमेरिका। तिनै आप्रवासीहरूले भोग्दै आएको लाञ्छना, हेपाहा थप खेप्नु पर्ने हो साथै अमेरिकामा थप घृणा, गाली गलौजको थप बहस हुन्छ, त्यो यसै भन्न सकिन्न्। पूर्वराष्ट्रपति ट्रम्पले आप्रवासीहरूलाई फोहोरको थुप्रो, कुकुर बिराला खाने मनुष्य, आतंककारीलगायतका आक्षेप लगाउँदै आएका छन्। अर्को तर्फ कमला ह्यारिसले अमेरिका र अमेरिकी राष्ट्रपतिको विश्वभरको हैसियत अझै उचो बनाउने, बन्दुक आतंक नियन्त्रण गर्ने, विश्वभर मानवअधिकार, पूर्ण प्रजातन्त्रलगायतका पक्षमा जसरी वकालत गर्दै आएको छ, त्यसैगरी नेतृत्व लिने बताएकी छन्। पछिल्लो सम्बोधनका क्रममा पनि ह्यारिसले युक्रेनजस्ता देशहरूको सार्वभौम अधिकारका पक्षमा उभिने सार्वजनिक प्रतिबद्धता व्यक्त गरेकी छन्। सोलोडोलो हेर्दा अमेरिकामा मानिसहरूले भटाभट अधिकार प्राप्त भएको जस्तो देखिन्छ तर अमेरिकामा अश्वेत र श्वेतको लडाइँ आज पनि उस्तै देखिन्छ। महिलाले सामान्य भोट खसाल्ने अधिकार अमेरिका स्वतन्त्र भएको १ सय ४४ वर्षपछि अर्थात् सन् १९२० मा प्राप्त भएको हो। अमेरिका सन् १७७६ मा स्वतन्त्र भएको थियो। संविधानको १९औं संशोधनपछि मात्रै महिलाले भोट हाल्ने अधिकार पाएका थिए। यो त भयो महिला र पुरुषबीचको विभेद। त्योभन्दा पहिले पुरुष पुरुषहरूका बीचमा पनि छालाको रंगमा विभेद थियो। अर्थात् अश्वेतहरूले १८६५ पछिमात्रै मतदानको अधिकार प्राप्त गरेका थिए। त्यो पनि ठूलै युद्ध जितेर। आज पनि अमेरिकामा श्वेत, अश्वेत, महिला, पुरुष, आप्रवासी, आदिवासी भन्ने विषयमा मन युद्ध छ। संसारलाई चुनाव, प्रजातन्त्र, मानवअधिकार, महिला अधिकार समान हुनुपर्ने चर्को नारा धन्काइरहेको अमेरिकाले आजसम्म महिला राष्ट्रपति निर्वाचित गर्न सकेको छैन। बल्ल तल्ल उपराष्ट्रपति बनेकी कमला ह्यारिसले श्वेतहरूको चर्को हेपाहा प्रवृत्ति खेप्नु परेकै कारण चुनाव पेचिलो बनेको हो। यदि अमेरिकनहरूले २१औं शताब्दीमा महिला राष्ट्रपति बनाउने अवसरका रूपमा लिएको भए, एक पटक परीक्षण भइसकेका पूर्वराष्ट्रपति ट्रम्पका लागि यो चुनाव केही असहज हुने थियो। तर आजका मितिमा चुनाव एक प्रतिशतमा मात्रै फरकमा छ। त्यो भनेको सार्वजनिक भएका पोलहरूलाई आधार मान्ने हो भने दुवैको अंकमा झिनो मतान्तर छ। कसरी हुन्छ अमेरिकामा राष्ट्रपतीय निर्वाचन, इलेक्टोरल भनेको के हो ? अमेरिकामा राष्ट्रपतिको चुनाव प्रत्यक्ष नभई अप्रत्यक्ष रूपमा हुन्छ। त्यो भनेको मतदाताले सीधै राष्ट्रपतिलाई भोट हाल्ने होइनन्। पहिले इलेक्टोरल कजेज भनिने प्रतिनिधिहरूलाई चुनिन्छ। जसले अन्ततः राष्ट्रपति छनोट गर्नेछन्। यो प्रणाली प्रत्येक राज्यको जनसंख्याका आधारमा निश्चित संख्यामा इलेक्टोरल कलेज सदस्य छानिन्छन्। प्रत्येक राज्यका इलेक्टोरलहरूको संख्या त्यस राज्यका दुई सिनेटर र तिनका जनप्रतिनिधिहरूको संख्या मिलाएर तोकिन्छ। ठूला राज्यहरू क्यालिर्फोनिया र टेक्ससजस्ता राज्यहरूमा धेरै इलेक्टोरल हुन्छन्, भने साना राज्यहरूमा थोरै। अमेरिकामा कुल ५ सय ३८ इलेक्टोरहरू हुन्छन्। त्यो भनेको राष्ट्रपतिका उम्मेदवारले कम्तीमा २ सय ७० मत पाउनुपर्ने हुन्छ। यो प्रणालीमा पनि मत खेर जाने कि नजाने भन्ने कुरा राज्यको चुनावी प्रणालीमा भर पर्दछ। यदि यो संख्या कुनै उम्मेदवारले पुयाउन नसकेमा अमेरिकी प्रतिनिधिसभाले राष्ट्रपतिको छनोट गर्दछ। अमेरिकामा अधिकांश राज्यहरूले विनर टेक्स अल नामक नियम प्रयोग गर्दछन्। जसको अर्थ हुन्छ चुनाव जित्ने उम्मेदवारले त्यो राज्यका सबै इलेक्टोरल भोट प्राप्त गर्छन्। यसो गर्दा अन्य उम्मेदवारलाई दिइएको मत भने खेर जान्छ। यसमध्येमा पनि मेन र नेब्रास्कामा फरक छ। त्यो भनेको प्राप्त इलेक्टोरल मतहरू कंग्रेस डिस्ट्रिकअनुसार बाँडफाँट गरिन्छ। जनताले मतदान गरेर यसरी इलेक्टोरल प्रतिनिधि छनोट गर्छन्, भने यसरी छनोट भएका प्रतिनिधिले अन्ततः राष्ट्रपति र उपराष्ट्रपति चयन गर्छन्। जुन उम्मेदवारले राज्यमा जित्दैन्, उसका लागि खसाइएका मत भने खेर जान्छ। त्यो भनेको प्राप्त मतका आधारमा यदी इलेक्टोरलले जितेन भने त्यो मत खेर गयो। यसो हुँदा राष्ट्रपति या समर्थक पार्टीका उम्मेदवारलाई दिइएका भोटहरू खेर गए। स्विङ स्टेट भनेको के हो ? जुन राज्यमा डेमोक्र्याट र रिपब्लिकनको स्थिर बहुमत हुँदैन्, ती राज्यहरूलाई स्विङ राज्य भनिन्छ। हालसम्मको नतिजालाई हेर्दा त्यस्ता राज्यहरूनै चुनावी नतिजाका लागि निर्णायक हुने गरेका छन्। राष्ट्रपतिका उम्मेदवारहरू तीनै राज्यमा दौडधुप बढाइरहेका छन्। किनकि त्यहाँको मत परिणाम परिर्वतनशील हुन्छ। अमेरिकामा स्विङ राज्य भन्नाले फलोरिडा, पेन्सलभेनिया, ओहायो, मिसिगन, विस्सकन्सिन, एरिजोना, जर्जिया र नर्थ क्यारोलिनालाई चिनिन्छ। अमेरिकामा चुनावी प्रणालीको पनि चर्को अलोचना हुने गरेको छ। यस अघि पूर्वराष्ट्रपति ट्रम्पसँग चुनावमा भिडेकी हिलरी क्लिन्टनले लोकप्रिय मत धेरै प्राप्त गरेकी थिइन्। यस्तो चुनावी प्रणालीले जनमतको सही कदर नभएको भन्दै आलोचना हुने गरेको छ भने यस्तो चुनावी प्रणालीले साना राज्यहरूको प्रभाव पनि सुनिश्चित गर्ने र अमेरिकाको संघीय संरचनालाई समर्थन गर्छ भनेर भनिन्छ। नोभेम्बरमा हुने अन्तिम निर्वाचनमार्फत अमेरिकाले पहिलो महिला राष्ट्रपति पाउँछ, या पूर्वराष्ट्रपति डोनाल्ड ट्रम्प दोस्रो कार्यकालका लागि राष्ट्रपति हुन पाउँछन्, त्यो भने केही साता कुर्नै पर्ने हुन्छ।"
खाना पकाउने क्रममा कुकर पड्किँदा घाइते भएकी महिलाको मृत्यु,विराटनगर : मोरङमा प्रेसर कुकर पड्किँदा घाइते भएकी महिलाको बिहीबार बिहान मृत्यु भएको छ । मोरङ प्रहरीका प्रवक्ता डीएसपी वेदप्रकाश जोशीले बेलबारी नगरपालिका६ सोमबारे बोराबाँधकी ३८ वर्षीया सविना मगरको मृत्यु भएको जानकारी दिए । उनका अनुसार घरमा खाना पकाउने क्रममा कात्तिक ३ गते बिहान प्रेसर कुकर विस्फोट हुँदा मगर घाइते भएकी थिइन् । उनको १२ दिनपछि मृत्यु भएको हो । कुकरको सिट्ठीले निधारमा लागेर घाइते भएपछि मगरलाई उपचारका लागि मोरङको बूढीगंगास्थित विराट शिक्षण अस्पतालमा भर्ना गरिएको थियो । मगरको उपचारकै क्रममा बिहान ८ बजेतिर मृत्यु भएको जोशीले बताए । कानुनी प्रक्रिया पूरा गरेर शवलाई पोस्टमार्टमका लागि लैजाने तयारी भइरहेको प्रहरीले जनाएको छ । प्रहरीका अनुसार घटनाको थप अनुसन्धान भइरहेको छ ।
नेपाल फेरि उपविजेता,काठमाडौं : घरेलु टोली नेपाल दक्षिण एसियाली फुटबल महासंघ (साफ) महिला च्याम्पियनसिपमा फेरि उपविजेता बनेको छ। त्रिपुरेश्वरस्थित दशरथ रंगशालामा बुधबार भएको फाइनलमा बंगलादेशसँग २१ गोलले पराजित हुँदै नेपाल छैटौं पटक उपविजेतामै सीमित बनेको हो। बंगलादेशलाई लगातर दोस्रो पटक च्याम्पियन बनाउन मोनिका चक्मा र रितु पोर्ना चक्माले एकएक गोल गरेका थिए। एक गोलले पछि परेको अवस्थामा अमिसा कार्कीले गोल गर्दै खेल बराबरी गरे पनि दोस्रो हाफको अन्तिम समयमा बंगलादेशले गोल गर्दैै लगातार दोस्रोपटक उपाधि उचालेको हो। साफ च्याम्पिनसिपमा नेपालले छैटौं फाइनलमा हार बेहोर्दा दशरथ रंगशालामा उपस्थित करिब साढे १५ हजार घरेलु दर्शक स्तब्ध बनेका थिए। नेपाल खेलको दोस्रो मिनेटमै गोल खानबाट जोगिएको थियो। रक्षक गीता रानामगरले प्रहार गरेको बल अनियन्त्रित हुँदा बंगलादेशी कप्तान सविना खातुनले भेट्टाएकी थिइन्। उनले बक्स बाहिरबाट गरेको प्रहार बारमा लागेर फर्किएको थियो। १०औं मिनेटमा नेपालले पहिलो अवसर सिर्जना गरेको थियो। सावित्रा भण्डारीको पासलाई नियन्त्रणमा लिँदै अमिसा कार्कीले बक्स नजिकैबाट प्रहार गरेको बल फितलो बन्दा नेपालले अग्रता लिन सकेन। २८औं मिनेटमा सावित्राको पासलाई अमिसा चुक्दा घरेलु दर्शक निरास बनेका थिए। पहिलो हाफ बराबरीमा सकिएको खेलको ५२औं मिनेटमा मोनिका चक्माले गोल गर्दा दशरथ रंगशाला शान्त बनेको थियो। सविनाले खातुनले नेपालका तीन रक्षकलाई बिट गर्दै मोनिकालाई सुन्दर पास उपलब्ध गराइदिएकी थिइन्। बंगलादेशले त्यो अग्रता पाँच मिनेट पनि टिकाउन सकेन। ५६औं मिनेटमा प्रिति राईले चार विपक्षी खेलाडीलाई बिट गर्दै दिएको पासमा अमिसाले गोल गरेकी थिइन्। उनले वान भर्सेस वानमा गोलरक्षक रुपना चक्मालाई बिट गरेकी थिइन्। बराबरी गोल फर्काएको पाँच मिनेटपछि नेपालले अर्को गोलको अवसर सिर्जना गरेको थियो। सावित्रा भण्डारीको प्रहार फितलो हुँदा नेपालले अग्रता लिन सकेन। निर्धारित समय सकिन नौ मिनेट बाँकी रहँदा रितुको दर्शनीय गोलमा बंगलादेशले अग्रता लिएको थियो। रितुको प्रहारले नेपाली कप्तान एन्जिलालाई बिट गर्दै दोस्रो बारको जाली चुमेको थियो। अन्तर्राष्ट्रिय फुटबलमा नेपाली महिला टोलीको यो १२औं हार हो। बंगलादेशले दशरथ रंगशालामै सन् २०२२ मा पहिलोपटक साफ च्याम्पियनसिपको उपाधि जितेको थियो। त्यतिबेला बंगलादेशले घरेलु टोली नेपाललाई ३१ गोलले निराश पारेको थियो।
बारामा महाकवि लक्ष्मीप्रसाद देवकोटाको शालिक अनावरण,"सिमरा : बाराको जीतपुरसिमरा उपमहानगरपालिका वडा नम्बर १६ नमुना चोकमा बिहीबार महाकवि लक्ष्मीप्रसाद देवकोटाको शालिक अनावरण गरिएको छ । महाकवि देवकोटाको ११६औं जन्मजयन्तीको अवसर पारेर शालिक अनावरण गरिएको हो । जीतपुरसिमरा उपमहानगरपालिका वडा नम्बर १६ को सहयोगमा निर्माण भएको उक्त शालिकको बारा क्षेत्र नम्बर ३ की प्रतिनिधिसभा सदस्य एवम् पूर्वमन्त्री ज्वालाकुमारी साहले अनावरण गरेकी हुन् । शालिक अनावरण भएसँगै नमुना चोकलाई देवकोटा चोकको रूपमा घोषणा गरिएको छ । वडाध्यक्ष हरिदेव खरेलको अध्यक्षतामा सम्पन्न कार्यक्रममा मधेस प्रदेश सभा सदस्य देवनारायण चौधरी, जीतपुरसिमरा उपमहानगरपालिकाका उपप्रमुख भोलाप्रसाद अधिकारी, सशस्त्र प्रहरी उपरीक्षक मोहनबहादुर बस्नेत, नेकपा एमाले बाराका सचिव सृजन बजगाईं,साहित्यकार हृदयनारायण चौधरी, वडा नम्बर १२ का वडाध्यक्ष श्यामबाबु खाँ, वडा नम्बर १३ का वडाध्यक्ष हेमनारायण चौधरी, वडा नम्बर १८ का वडाध्यक्ष चतुरबाबु वाग्ले, जीतपुरसिमरा १६ का पूर्व वडाध्यक्ष केदारनाथ बजगाईं,सिमरा साहित्य समाजका अध्यक्ष रामप्रसाद अधिकारीलगायतको उपस्थिति रहेको थियो । स्थानीय नवराज रिमालको अध्यक्षतामा गठित उपभोक्ता समितिमार्फत महाकवि देवकोटाको शालिक निर्माण भएको हो । शालिक अनावरण कार्यक्रममा स्थानीय युवा साहित्यकार अविनाश सापकोटाद्वारा लिखित गजल संग्रह अग्राखको लोकार्पण समेत गरिएको थियो । कार्यक्रममा साहित्यिक स्रष्टा र विद्यार्थीले आफ्नो रचना प्रस्तुत गरेका थिए । कार्यक्रममा सहभागी विद्यार्थीलाई वडा कार्यालयद्वारा सम्मान गरिएको थियो ।"
संस्कृतिको संरक्षणले मात्रै राष्ट्रियताको जगेर्ना गर्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले राष्ट्रिय एकतालाई अझ बढि बलियो बनाउनेमा सबैको ध्येय रहेको बताएका छन्। राष्ट्रिय लोक सञ्चारकर्मी नेपालले बिहीबार प्रचण्ड निवास खुमलटारमा आयोजना गरेको देउसी भैलो कार्यक्रममा प्रचण्डले कलाकार, पत्रकार सबैको ध्येय राष्ट्रिय एकतालाई अझ बढि बलियो बनाउनेमा रहेको बताएका हुन्। राष्ट्रिय स्वाधिनतालाई सुदृढ गर्दै नेपाली जनताको उज्वल भविष्का लागि सबै एक हुनुपर्ने उनले बताए । उनले आफू शान्ति प्रक्रियामा आएदेखि नै कला र खेलकुदको क्षेत्रलाई उच्च प्राथमिकता दिँदै आएको धारणा राखे । कला संस्कृतिको जगेर्ना नगरिकन राष्ट्रको अस्मिताको जगेर्ना हुन नसक्ने उनको भनाइ छ । उनले तिहारका अवसरमा देश र विदेशमा रहेका नेपालीप्रति शुभकामना व्यक्त गरे। कार्यक्रममा कलाकारहरूले देउसी भैलो खेल्दै सांस्कृतिक प्रस्तुति देखाएका थिए ।"
तिहारमा बजार अनुगमन : म्याद गुज्रिएका सामग्री छ्यापछ्याप्ती,"रुकुमपूर्व : रुकुम पूर्वको भूमे गाउँपालिकामा ठूलो मात्रामा म्याद गुज्रिएको सामान बरामद गरिएको छ । कार्तिक ११, १२ र १३ गते भूमे गाउँपालिकाका उपाध्यक्ष सविना बुढा मगरको संयोजकत्वमा बजार अनुगमन टोलीले ठूलो मात्रामा म्याद गुज्रिएको सामान बरामद गरेको हो। भूमे गाउँपालिकाको ३, ४, ५, ६, ७, ८ र ९ नम्बर वडाहरूमा बजार अनुगमन गर्दा १ लाख ५ हजार ५ सय ५० रुपैयाँ बराबरको सामान बरामद गरिएको भूमे गाउँपालिकाका उपाध्यक्ष तथा बजार अनुगमन समितिका संयोजक सविना बुढा मगरले बताए । बजार अनुगमन गर्दा प्रायः म्याद गुज्रिएको सामानहरू भेटिएको, सामानहरूको लेवलिङ नगरिएको, मुल्य सूची नराखेको,व्यवसाय दर्ता तथा नवीकरण नगरेकोलगायतका कमीकमजोरीहरू भेटिएको भूमे गाउँपालिकाका प्रशासन इकाई प्रमुख चेतन बुढा मगरले जनाएका छन् । गाउँपालिकाको वडा नम्बर ३ को सिसाघारी,दोमै, मोरावाङ वडा नम्बर ४ को काँडा र तल्लो साकिम वडा नम्बर ५ को सेराबाङ र उपल्लो साकिम वडा नम्बर ६ को महत वडा नम्बर ७ को धर्मशाला र लावाङ वडा नम्बर ८ को कोर्जा र सिमखोला र वडा नम्बर ९ को गैरीगाउँ बजार, लाखर बजार र सिमचौर बजार अनुगमन गर्दा ठूलो मात्रामा सामान बरामद गरिएको छ ।"
कसरी सफाई पाए पूर्वमुख्यसचिव अर्यालले ?,"काठमाडौं : सुरक्षण मुद्रण केन्द्रअन्तर्गत अन्तःशुल्क स्टिकर छपाइ प्रकरणमा तत्कालीन मुख्यसचिव बैकुण्ठ अर्यालले सफाइ भएका छन् भने केन्द्रका कार्यकारी निर्देशक विकल पौडेललाई दोषी ठहर गरिएको छ। पौडेलसँगै राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठलाई दोषी ठहर गरिएको छ। अर्यालसहित ९ जनाले सफाइ पाएका छन्। विशेष अदालतका अध्यक्ष न्यायाधीश टेकनारायण कुँवर, सदस्य न्यायाधीशद्वय खुशीप्रसाद थारू र रितेन्द्र थापाको संयुक्त इजलासले केन्द्रका कार्यकारी निर्देशक पौडेलसहित दुई जनालाई दोषी ठहर गरेको छ भने पूर्वमुख्यसचिव अर्यालसहित ९ जना व्यक्ति र एक कम्पनीलाई सफाइ दिएको छ। आन्तरिक राजस्व विभागका तत्कालीन महानिर्देशक रितेशकुमार शाक्य र तत्कालीन उपमहानिर्देशक टंकप्रसाद पाण्डे, आन्तरिक राजस्व विभागका तत्कालीन निर्देशक गणेश विक्रम शाही, आन्तरिक राजस्व विभागका तत्कालीन शाखा अधिकृत रवीन्द्रप्रसाद पौड््याल, सुरक्षण मुद्रण केन्द्रका तत्कालीन खरिदविज्ञ शक्तिप्रसाद श्रेष्ठ, सुरक्षण मुद्रण केन्द्रका तत्कालीन शाखा अधिकृत हरिबल्लभ घिमिरे, सुरक्षण मुद्रण केन्द्रका तत्कालीन लेखा अधिकृत विष्णुप्रसाद गौतम सफाइ पाएका छन्। स्टीकर छपाइमा मिलोमतो गरेको भनिएको प्रिन्ट सेल प्रणाली ललितपुर र त्यसका मुख्य व्यक्ति (निर्देशक एवं सञ्चालक) केशव शर्माले पनि सफाइ पाएका छन्। प्रतिवादी डा वैकुण्ठ अर्यालले राष्ट्रिय सुरक्षण मुद्रण केन्द्रका लागि राष्ट्रिय बजेटबाट नै एलएमबीएस माध्यमबाट बजेट विनियोजन भएको देखिएको सुरक्षण मुद्रण केन्द्रका निर्देशक प्रतिवादी विकल पौडेलले सो बजेट र खरिद योजना स्वीकृतिका लागि प्रतिवादी रहेका निज सचिवसमक्ष पेस गरेको, निजले मन्त्रालयको सचिवको हैसियतमा बजेट र खरिद गुरुयोजना स्वीकृत गर्दा सो बजेट हुबहु स्वीकृत गरेको देखिँदा बजेटको भावनामा तात्विक फरक पर्ने अवस्था देखिन आएन, फैसलामा भनिएको छ , निजले राष्ट्रिय आवश्यकता र महत्वको आयोजना कार्यान्वयन गर्ने सवनियतले काम गरेको देखिँदा निज प्रतिवादीबाट नेपाल सरकारको सम्पत्ति हानिनोक्सानी गरेको र आफूलाई निजी लाभ लिने बदनियत लिएको भन्ने आरोपवादी पुष्टि हुन नसकी निज प्रतिवादीले आरोपित कसुरबाट सफाइ पाउने ठहर्छ। असार ९ गते अख्तियार दुरुपयोग अनुसन्धान आयोगले बहालमा रहँदै अर्यालविरुद्ध मुद्दा हालेको थियो। त्यसपछि उनी निलम्बनमा परेका थिए। सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जना व्यक्तिविरुद्ध विशेष अदालतमा मुद्दा दायर गरेको थियो। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको थियो। अख्तियारले कर्मचारी र मिलोमतोमा सुरक्षण मुद्रण विकास समितिअन्तर्गतको सुरक्षण मुद्रण केन्द्रले २०७८०७९ मा विनियोजन भएको बजेट, स्वीकृत खरिद गुरुयोजना, सञ्चार तथा सूचना प्रविधि मन्त्रालयका सचिव (प्रथम पक्ष) र सुरक्षण मुद्रण केन्द्रका कार्यकारी निर्देशक (दोस्रो पक्ष) बीच भएको कार्यसम्पादन सम्झौताविपरीत अन्तःशुल्क स्टिकरको खरिद कार्य अगाडि बढाएको अनुसन्धानमा देखिएको आरोप पत्रमा उल्लेख छ। सुरक्षण मुद्रण केन्द्रका रहेका मेसिनलाई थन्काएर अन्तःशुल्क स्टिकर महँगो मूल्य छाप्न प्रिन्ट सेल प्रालिलाई दिइएको देखिएको अख्तियारले आरोपपत्र थियो। अख्तियारका अनुसार मुद्रण केन्द्रले आन्तरिक राजस्व विभागबाट यो वर्ष ४३ करोड ३२ लाख स्टिकर छाप्ने अनुमति पाएको थियो। सम्झौता भएको स्टिकरको लागत ३८ करोड ५५ लाख ४८ हजार हुन आएको थियो। आन्तरिक राजस्व विभागले योभन्दा अघि जनक शिक्षा सामग्री केन्द्र साथै अन्तर्राष्ट्रिय प्रतिस्पर्धामा विदेशी कम्पनीबाट छपाइ गर्दै आएको थियो। त्यो पनि बढीमा ३५ रूपैया प्रतिस्थान स्टिकर प्रिन्ट सेललाई भने ८९ रुपैयाँ प्रतिस्थानको दरमा छाप्न दिएर अनियमितता गरेको अनुसन्धानमा देखिएको आरोप पत्रमा छ। सञ्चार मन्त्रालयका तत्कालीन सचिव एवं सुरक्षण मुद्रण विकास समितिका तत्कालीन अध्यक्ष अर्यालसहितको मिलोमतोमा अन्तःशुक्क छाप्ने काम निजी कम्पनी दिएको देखिएको भन्दै अख्तियारले मुद्दा हालेको थियो। दोषी ठहर भएका तत्कालिन कार्यकारी निर्देशक पौडेल र निर्देशक श्रेष्ठको सजाय निर्धारणका लागि आगामी मंसिर २५ गतेको पेसी तोकिएको विशेष अदालतका सूचना अधिकारी यज्ञराज रेग्मीले जानकारी दिए। दोषी ठहर भएको हकमा मंसिर २५ गते सजाय तोकिनेछ, उनले भने। अर्याल निलम्बन भएपछि उनको दरबन्दी राष्ट्रिय योजना आयोगमा कायम गरिएको थियो। असार १० को मन्त्रिपरिषद््ले राष्ट्रिय योजना आयोगमा राजपत्रांकित विशिष्ट श्रेणीको मुख्यसचिव सरहको विशेष पद सिर्जना गरेको थियो ।"
जो नेपाली साहित्यका लागि जन्मे,"नयाँ मानिससित सम्पर्क गर्न तथा नयाँ ठाउँ घुम्न मन पराउने देवकोटामा यायावरीय प्रवृत्ति थियो। लक्ष्मीप्रसाद देवकोटा नेपाली साहित्यका महाकवि र नेपाली भाषालाई व्यवस्थित रूपमा सर्वग्राह्य बनाउने व्यक्तित्व हुन्। देवकोटा शिक्षामन्त्री भएको समयमा विद्यालय तहमा अनिवार्य विषयको रूपमा नेपालीलाई लागु गरिएको थियो। त्यसपछि विद्यालय पढ्ने हरेकले नेपाली भाषा बोल्न, पढ्न तथा लेख्न अनिवार्य भएको हो। नेपाली भाषाको विस्तारमा यसलाई विशिष्ट घटनाको रूपमा स्वीकार गरिएको छ। तिलमाधव देवकोटा र अमरराज्यलक्ष्मी देवीको सन्तानको रूपमा १९६६ कात्तिक २७ गते लक्ष्मीपूजाको दिन राति ९ बजेर ९४ मिनेटमा काठमाडौंको धोबीधारामा उनको जन्म भएको हो। औंसीको घनघोर अँध्यारोमा जन्मेका देवकोटाले समग्र नेपाली साहित्यलाई सात सूर्यले झैं मानवचेतना रहेसम्मका लागि प्रकाश पारे। १० वर्षको उमेरदेखि कविता लेख्न थालेका देवकोटाले विद्यालय तहमा पढ्दा नै कोपिलाउँदो कवि को उपाधि आफ्ना गुरुहरूबाट पाएका थिए। साहित्यिक प्रतिभा पैतृक सम्पत्तिको रूपमा पिताबाट प्राप्त गरेका देवकोटाको पहिलो कविता पूर्णिमाको जलधि १९९१ मंसिर १५ मा गोरखापत्रमा प्रकाशन भएसँगै साहित्य प्रकाशमा आएका हुन्। उनको पहिलो कृति मुनामदन खण्डकाव्य हो जसको प्रकाशन १९९२ मा भएको हो। देवकोटालाई सर्वाधिक मनपर्ने यो कृति नेपाली साहित्यकै सर्वाधिक चर्चित कृति हो। प्रथम कविता प्रकाशित भएको एक वर्षमै खण्डकाव्य प्रकाशन भएपछि उनलाई साहित्यिक वृत्तमा कविजी भनेर बोलाइन थालिएको थियो। देवकोटाको पहिलो महाकाव्य शाकुन्तल २००२ सालमा प्रकाशित भएपछि उनलाई नेपाली साहित्यमा नचिन्ने कोही भएनन्। चुरोट खान र जुवा खेल्न पोख्त देवकोटा मिठाई र मासु असाध्यै मन पराउँथे। नयाँ मानिससित सम्पर्क गर्न तथा नयाँ ठाउँ घुम्न मन पराउने देवकोटामा यायावरीय प्रवृत्ति थियो। हिमाल, पहाड र तराई मधेस डुलेका देवकोटा २००४ मा प्रेमबहादुर कंसाकारसित वाराणसी पुगेका थिए भने सोही वर्ष देवेन्द्रराज उपाध्याय तथा रामहरि जोशीसित कलकत्ता पुगेका थिए। यतिबेलासम्म देवकोटा नेपाल र भारतका साहित्यकारहरूबीच परिचित भइसकेका थिए। २०१३ मा भारतको दिल्लीमा सम्पन्न एसियाली लेखक सम्मेलनमा भीमनिधि तिवारी, माधवप्रसाद घिमिरेसमेतको सहभागिता रहेको टोलीको नेतृत्व देवकोटाले नै गरेका थिए। यसै गरी २०१५ मा तासकन्द, रुसमा भएको अफ्रोएसियाली लेखक सम्मेलनमा सहभागी भई साहित्य, संस्कृति, राष्ट्रिय स्वतन्त्रता, एकता आदि विषयमा छलफल गरेका थिए। देवकोटाको कणकण र क्षणक्षणमा साहित्य नै साहित्य थियो। हिमालदेखि तराई मधेससम्म पुग्दा साहित्य देख्थे, साहित्य लेख्थे। साहित्यका लागि नै जन्मेका उनलाई जब फाट्टफुट्ट वा अनौपचारिक रूपमा महाकवि भनिन थालिएको थियो, तब उनलाई भेट्ने नवसर्जक तथा युवा साहित्यकारहरूले निकै प्रश्न गर्ने गरेका थिए। देवकोटालाई पनि मानिसको संगत खुब मन पथ्र्यो। भाषा, साहित्य र जीवनदर्शनसम्बन्धी प्रश्नको उत्तर उनी कहिले दार्शनिक रूपमा दिन्थे त कहिले प्रश्नलाई गम्भीरतापूर्वक नलिई जवाफ फर्काउँथे। देशमा प्रजातन्त्र आइसकेपछि वातावरण झन् खुल्ला हुन आएको थियो। यस अवस्थामा देवकोटालाई देशको विभिन्न भागमा बोलाउने र उनको प्रवचन सुन्ने, साक्षात्कार गर्ने र सम्मान गर्ने चलनमा निकै विस्तार भएको थियो। देवकोटाको लेखनको जादु र धारा प्रवाह प्रभावशाली मन्तव्यले श्रोताहरू मन्त्रमुग्ध हुन्थे। देवकोटाको प्रभाव नेपाली समाजमा स्थापित भइसकेको थियो। २०१० चैत १० मा रौतहट सदरमुकाम गौर बजारमा साहित्यिकसांस्कृतिक समारोहको आयोजन गरिएको थियो। २००४ मा स्थापित शारदा पुस्ताकलय (२०१४ मा नाम परिवर्तन भएर कलाकुञ्ज पुस्तकालय बनेको)ले आयोजना गरेको साहित्यिकसांस्कृतिक गोष्ठीमा नेपाली साहित्यमा ख्यातिप्राप्त लक्ष्मीप्रसाद देवकोटा र श्यामप्रसाद शर्माको सहभागिता रहेको थियो। अमलेखगन्जबाट शर्माले देवकोटालाई रौतहट सदरमुकामसम्म पुर्याएका थिए। शर्मा २००४ देखि नै रौतहट आवतजावत गरेकाले उनी रौतहटको बाटोघाटो तथा अन्य पक्षसित सम्बन्धित थिए। शर्मा, रौतहटको महम्मदपुरमा भएको नेपालको पहिलो किसान सम्मेलनमा पनि मकवानपुरको किसान प्रतिनिधिको रूपमा सहभागी भइसकेका थिए। महाकवि देवकोटाको लेखनको जादु र धारा प्रवाह प्रभावशाली मन्तव्यले स्रोताहरू मन्त्रमुग्ध हुन्थे। विश्वभर नेपाली भाषा र साहित्यको विस्तार भइरहँदा महाकवि देवकोटाको जन्मदिवस साहित्य दिवसकै रूपमा मनाइन थालिएको छ। मनमोहन अधिकारीका भाइ जनकमोहन अधिकारी नै सम्भवतः गौरमा माल अड्डाको हाकिम भएको बेला हुनुपर्छ साहित्यिकसांस्कृतिक कार्यक्रम भएको। सम्भवतः कथाकार गुरुप्रसाद मैनालीको सरुवा पनि गौरबाट भइसकेको थिएन। र, कार्यक्रममा भारतका साहित्यिकसांस्कृतिक टोलीको पनि सहभागिता थियो। भारतीय कवि रामदेव द्विवेदी अलमस्तको नेतृत्वमा भारतीय टोलीको सहभागिता थियो। सीमावर्ती नेपाली र भारतीय क्षेत्रका स्थानीय साहित्य तथा संस्कृतिमा परिचितहरूको सहभागिता हुने नै भयो। एक दृष्टिकोणले अन्तर्राष्ट्रिय साहित्यिकसांस्कृतिक कार्यक्रम थियो त्यो। कार्यक्रम आरम्भ हुनुभन्दा पहिले त्यहाँ भेला भएका केही युवकहरूले देवकोटासित प्रश्न सोध्न चाहन्थे। देवकोटाको परोपकार पत्रिकामा प्रकाशित कविताको बारेमा जिज्ञासा राख्न चाहेका थिए युवाहरूले। वास्तवमा देवकोटासित औपचारिक संवाद गर्ने चाहना थियो युवाहरूको। पहिले त युवाहरूले श्यामप्रसाद शर्मासित प्रस्ताव गरे कविताको अर्थ राम्ररी बुझिएन। शर्माले जबाफ दिए आज राम्रो मौका छ। कविजीसँग नै सोध्नुहो न। अनि देवकोटासित युवाहरूले प्रश्न गरे कविताको अर्थ राम्ररी स्पष्ट पारिदिनुहुन्थ्यो कि ? देवकोटालाई आफ्नो रचना दोहोर्याएर हेर्न फुर्सद पनि हुँदैनथ्यो। एउटा रचनाको साफी गरुञ्जेल अर्को रचना तयार भइसक्थ्यो। कुन भाव र मुडमा कस्तो सिर्जना भयो भन्ने मूल्यांकन गर्ने र परिमार्जन गर्ने फुर्सद देवकोटालाई नहुनु स्वाभाविक हो। उनले प्रश्नकर्तातर्फ नै तपाईंको दृष्टिमा अर्थ के होला ? भनी प्रश्न फर्काइदिए। महाकवि देवकोटाजस्तो विराट व्यक्तित्वहरूको विशाल उपस्थिति रहेको कार्यक्रममा देवकोटाका अगाडि कसैले कस्तो अर्थ राख्ने हिम्मत गरेका होलान्, अनुमान गर्न सकिन्छ। देवकोटाका अगाडि आफूले बुझेको अर्थ बताए। देवकोटा नेपाली, नेवारी, तामाङ, तिब्बती, हिन्दी, अंग्रेजी, बंगाली, जर्मन, फ्रेन्च, चिनियाँ, इटाली र रुसी गरी १३ भाषामा दक्खल थियो। कार्यक्रममा सहभागीहरू नेपाली वा हिन्दीमा बोले पनि देवकोटाले सम्पूर्णतः भाव नबुझ्ने कुरै थिएन। परोपकार पत्रिका नेपाली भाषामा प्रकाशित हुन्थ्यो, मासिक रूपमा र सम्पादक थिए श्यामप्रसाद शर्मा। नेपाली भाषामा प्रकाशित कविताबारे युवाहरूले सोधेको प्रश्नको जवाफ युवाहरूबाटै सुनेपछि देवकोटाले प्रतिक्रिया जनाए यस्तो होला। अर्थात् देवकोटाले सम्भावनार्थ सहमति जनाए। आफूले जबाफ दिएनन् वा दिन चाहेनन्। कुनै पनि रचनाको बारेमा बुझ्ने स्वतन्त्रता तथा सार्वभौमिकता पाठकमा हुनुपर्छ। पाठकमाथि लेखकको बोध हस्तक्षेप हुनु हुँदैन। स्वतन्त्रताप्रेमी देवकोटाले पाठकको अर्थबोधमा हस्तक्षेप गर्न चाहेनन्। उनी यस प्रकृतिका छँदा पनि थिएनन्। त्यत्ति बेलासम्म पूर्वपश्चिम राजमार्ग बनिसकेको थिएन। देवकोटालाई शर्माले छिमेकी भारतीय बजार बैरगनियाबाट रेलको बाटो रक्सौलसम्म पुर्याए। विश्वभर नेपाली भाषा र साहित्यको विस्तार भइरहँदा महाकवि देवकोटाको जन्मदिवस पनि लगभग साहित्य दिवसकै रूपमा मनाइन थालिएको छ। जुन कुनै नेपाली भाषामा पनि देवकोटाको प्रियता उत्तिकै छ। सम्पूर्ण नेपालीका प्रिय महाकवि लक्ष्मीप्रसाद देवकोटाप्रति युवाहरूको आकर्षण पहिलेदेखि थियो। र अहिले पनि उत्तिकै रहेको छ। सर्वाधिक प्रिय र निर्विवाद व्यक्तित्व महाकवि देवकोटाको सम्मान नवयुवाहरूमा अझ विस्तार भइरहनु सुखद पक्ष हो।"
संखुवासभाको मकालुमा टिपर दुर्घटना : दुई भारतीय मजदुरको मृत्यु,संखुवासभा : संखुवासभामा टिपर दुर्घटना हुँदा अरुण तेस्रो जलविद्युत परियोजनामा कार्यरत दुईजना भारतीय मजदुरको मृत्यु भएको छ । दुर्घनामा दुईजना घाइते भएका छन् । घाइते हुनेहरू पनि भारतीय नागरिक नै हुन् । दुर्घटनामा ज्यान गुमाउनेमा टिपर चालक भारतीय नागरिक ५७ वर्षीय शैलेन्द्र प्रताप सिंह र टिपरमा सवार २९ वर्षीय सारुक महमद रहेको जानकारी संखुवासभा प्रहरी प्रमुख डीएसपी दक्षकुमार बस्नेतले जानकारी दिए। दुवैजनालाई उपचारका लागि जिल्ला अस्पताल खाँदबारी ल्याइएको थियो । चिकित्सकले बिहीबार बिहान करिब पौने ४ बजेतिर मृत घोषणा गरेका हुन् । दुवैको शव खाँदबारी अस्पतालमै छ । दुर्घटनामा परेर टिपरमा सवार भारतीय नागरिक २८ वर्षीय योगेन्द्र पाल र ४० वर्षीय ईश्वर पासवान घाइते भएको बस्नेतले बताए । उनीहरू पनि अरुण तेस्रोकै मजदुर हुन् । डीएसपी बस्नेतका अनुसार मकालु गाउँपालिका५ फ्याक्सिन्दा दोभानमा एचपी ११४९३३ नम्बरको टिपर बुधबार साँझ दुर्घटनामा परेको हो । अरुण तेस्रो जलविद्युत परियोजनाको काममा लगाइएको टिपर ड्याम साइडमा काम गरेर फर्किने क्रममा साँझ ७ बजेतिर आफै अनियन्त्रित भएर दुर्घटनामा परेको उनले बताए । टिपर सडकबाट करिब ५० मिटर तल खसेको थियो । घाइतेमध्ये गम्भीर अवस्थाका पासवानलाई थप उपचारका लागि बीपी कोइराला स्वास्थ्य विज्ञान प्रतिष्ठानतर्फ पठाइएको छ । सामान्य अवस्थाका पालको खाँदबारी अस्पतालमै उपचार भइरहेको छ । डीएसपी बस्नेतका अनुसार पासवान बिहार र पाल उत्तर प्रदेशका बासिन्दा हुन् । भिरालो ठाउँमा टिपर दुर्घटना भएका कारण उद्धारमा कठिनाइ भएको थियो । प्रहरीका अनुसार कच्ची सडक र खाल्डाखुल्डीका कारण दुर्घटना भएको हो । घटनास्थल सदरमुकाम खाँदबारीबाट करिब ५६ किलोमिटर उत्तरमा पर्छ । प्रहरीले घटनाको थप अनुसन्धान गरिरहेको छ ।
कर्णालीमा जलवायु अनुकूलनका कार्यक्रमको जरुरी,"पृथ्वीको तापक्रम बढ्दै गएको छ। हिमालहरू पग्लिन थालेका छन्। औद्योगिक उत्पादन अत्यधिक गरिरहेका विश्वका शक्तिशाली राष्ट्रहरूले गरिरहेको कार्बन उत्सर्जन नै पृथ्वी छिटोछिटो तात्नुको मुख्य कारण हो। तर त्यसको जोखिम भने कमजोर मुलुकहरू नेपाललगायतमा परिरहेको छ। सबैभन्दा बढी हिमाली क्षेत्र विश्वतापमान वृद्धि र जलवायु परिवर्तनको जोखिममा छ। बेमौसममा पानी पर्ने र चाहिने बेला खडेरी लाग्ने जलवायु परिवर्तनकै प्रभाव हो। त्यही परिवर्तनले खाद्यबाली, तरकारी र फलफूलको उत्पादनमा पनि गिरावट आएको छ। नेपालको कर्णाली प्रदेशको मात्रै कुरा गर्ने हो भने त्यहाँको कृषि उत्पादनमा प्रष्ट नकारात्मक असर जलवायु परिवर्तनले पारेको देखिन्छ। उत्पादनमा ह्रासमात्रै आएको छैन, खेतीयोग्य जमिन बाँझो रहन थालेका छन्। कर्णाली मानव विकास सूचकांकलगायत सूचमा हेर्दा पिछडिएको देखिन्छ। तर स्रोतसाधनले गरिब ठाउँ होइन। तर जलवायु परिवर्तनले भने यहाँका बासिन्दालाई थप गरिबीतिर धकेल्न सक्छ। जे फल्दै आएको खेतीपाती थियो, त्यो घट्न थालेपछि गरिबी बढ्नु त स्वाभाविक नै हुनेछ। सुन्तला फल्ने जिल्लाहरू सुर्खेत र दैलेखतिर अचेल सुन्तलामा रोग छ। अन्त मकैमा फौजी तथा तरुलमा किरा लाग्ने, धानको डाँठ सेतो भएर सुक्ने, गोलभेँडाको दानाभित्र कालो भएर कुहिनेजस्ता समस्या बढिरहेका छन्। कर्णालीमा ० दशमलव ०२७ प्रतिशतका दरले प्रतिवर्ष तापक्रम वृद्धि भइरहेको छ। ८२ हजार ४ सय ५९ हेक्टर खेतीयोग्य जमिनमा खेतीपाती छैन, अर्थात् बाँझो छ। हिमालतिर हिउँ छैन। कालीकोटका गाउँ जहाँ हिउँ परिरहन्थ्यो, २०६० सालयता हिउँ परेको छैन। हिमाली जिल्लाहरूमा त्यसो सोझो असर स्याउ खेतीमा परेको छ। अनि यहाँका रैथाने बालीहरू चिनोलगायतमा पनि छ। जलवायु परिवर्तनले निम्त्याएको विपद् त कर्णालीवासीले व्यहोरेकै छन्। जलवायु परिवर्तन कम्ती गर्ने तागत नेपालसँग छैन, विश्व मञ्चहरूले देशले आवाज उठाएकै छ। तर देशभित्रै चाहिँ बढाउनुपर्ने सचेतना पर्याप्त मात्रामा बढाइएको छैन। जलवायु परिवर्तनसँग अनुकूलन हुने खेतीपातीमा ध्यान दिइएको छैन। कर्णालीमा बाँझो जमिन नराख्ने, खाद्यबालीको उत्पादनलाई घट्न नदिने हो भने अनुकूलनको सिद्धान्तलाई आत्मसात् गर्नुपर्छ। जुन बालीमा रोगकिरा देखिन थालेको छ, तिनमा पनि तत्काल उपचार खोजिनुपर्छ। त्यसका लागि स्थानीय तह र प्रदेशले मात्रै होइन संघ सरकारले नै ध्यान दिन जरुरी छ। यो पनि पढ्नुहोस उजाडिदै हिमाल, जोखिममा हिमताल उजाड बन्न थाले डाँडाकाँडा, बाँझो हुँदै गयो जमिन"
"पुल मर्मत भएन, धादिङ र गोरखाका स्थानीयलाई सास्ती","गोरखा : गत असोज ११ गते त्रिशूलीको बाढीले क्षति पुर्याएको गण्डकी गाउँपालिका ७ धवादीघाटको पुल एक महिनासम्म पनि मर्मत नहुँदा त्यस आसपासका बासिन्दालाई राजमार्ग आउजाउ गर्न कठिन भएको छ। मुख्य चाडबाड दसैं, तिहारका बेला धेरै आउजाउ गर्नुपर्ने बेला पुल नहुँदा असाध्यै समस्यामा परेको स्थानीय भूमि रेग्मी बताउँछन्। अहिले पुलको कतिपय डेकहरू झरेका छन् भने लठ्ठा बटारिएर हिँड्नै नमिल्ने भएको छ। पुल जीर्ण हुँदा गोरखाको गण्डकी गाउँपालिका ७ धवादीघाट आसपासका ४७ सय घरधुरीलाई दैनिक आवतजावत गर्न समस्या भएको छ। दसैंको मुखैमा पुल क्षतिग्रस्त भएकाले चाडपर्व मनाउने क्रममा वारिपारि गर्न नपाएका स्थानीय रेग्मीको भनाइ छ। समयमै पुल मर्मत नहुँदा दैनिक नियमित काममा आवतजावत गर्न मात्रै नभएर यहाँका कृषकले उत्पादन गरेका कृषिउपजहरू बजार पठाउन समेत सास्ती भइरहेको स्थानीय दिपकान्त थपलिया बताउँछन्। क्षति भएपछि घरायसी काम तथा स्थास्थ्य उपचार गर्न राजमार्ग जानुपर्नेलाई कठिनाइ भैरहेको स्थानीयवासीको गुनासो छ। यहाँ मोटरेबल पुल बनाउन ठेक्कासमेत भइसकेको छ तर अहिलेसम्म काम अघि नबढेको स्थानीयको भनाइ छ। संघ, प्रदेश र स्थानीय तीनवटै सरकारले पुल बनाउन गम्भीरता नदेखाएकाले समस्या परेको यहाँका बासिन्दा बताउँछन्। गोरखाको धवादी क्षेत्रका स्थानीयको दैनिक उपभोग्य वस्तुहरू किन्न राजमार्ग आवत जावत गर्न यही पुलको प्रयोग गर्छन्। धवादी क्षेत्रमा उत्पादन भएको तरकारी बिक्री गर्न पनि धादिङको चरौदी बजार ल्याउनुपर्ने भएकाले थप समस्या भएको स्थानीय विजय रुपाखेतीको भनाइ छ। आवतजावतमा सकस भएपछि यथाशीघ्र पहल गरिदिन प्रतिनिधिसभा सांसद राजेन्द्र बजगाईँ, गण्डकी गाउँपालिकाका अध्यक्ष दीपक तिमिल्सिनालगायतका जनप्रतिनिधिसँग आग्रह गरेका छन्। अहिले केही दिनदेखि पुल मर्मत गर्न सुरु गरेको स्थानीय भूमि रेग्मीको भनाइ छ। अहिले झोलुङ्गे पुल बिभागले केही दिनदेखि मर्मत गर्न सुरु त गरेको छ, उनी भन्छन्, लठ्ठा, डेकहरू पुरानै प्रयोग गर्ने भनेका छन्। फेर्नुपर्ने जति फेर्ने नपर्ने जति त्यही प्रयोग गर्ने गरेर बल्ल मर्मतको काम सुरु गरेका छन्। अझै दुईदेखि तीन महिना लाग्छ भनेको छ। जनतालाई धेरै दुःख भएको छ।"
अनुगमनमा अखाद्य वस्तु बरामद,"नुवाकोट : चाडपर्वको समयमा बजारमा गुणस्तरहीन वस्तुको बिक्री वितरण भइरहेको गुनासो आएपछि नुवाकोटका विभिन्न बजार अनुगमन गरिएको छ । अनुगमनका क्रममा अखाद्य वस्तु जफत गरिएको छ । संयुक्त बजार अनुगमन टोलीले नुवाकोटको पूर्वीभेगमा रहेको ककनी गाउँपालिकाको विभिन्न वजारमा रहेका किराना तथा खाद्यान्न सप्लायर्स, होटल, खाजाघर र बेकरी उद्योगहरूको स्थलगत अनुगमन गरेको हो । सहायक प्रमुख जिल्ला अधिकारी कृष्णप्रसाद हुमागाईंको नेतृत्वमा गएको संयुक्त टोलीले विभिन्न २० वटा पसल तथा उद्योगहरूमा अनुगमन गरिएको उद्योग वाणिज्य कार्यालय नुवाकोटले जनाएको छ । संयुक्त बजार अनुगमन समितिद्वारा ककनी गापा ४ र ६ मा रहेको जुरेथुम, पैंतीसकिलो, रानीपौवा बजार र काउलेथानमा संयुक्त बजार अनुगमन गरिएको हो । अनुगमनका क्रममा अखाद्य वस्तु फेला परेपछि जफत गर्नुका साथै नगद जरिवानासमेत गरिएको छ । संयुक्त बजार अनुगमन समितिद्वारा विभिन्न १२ वटा खाद्यान्न, किराना पसल, ६ वटा होटल तथा खाजा घर र दुइटा वेकरी उद्योगको अनुगमन गरिएको अनुगमन समितिका सदस्य सचिव तथा उद्योग बाणिज्य कार्यालय नुवाकोटका प्रमुख किशोर सापकोटाले जानकारी दिए । उनका अनुसार ती बजारहरूबाट २२ हजार २५ रुपैयाँ बराबरको अखाद्य वस्तु जफत गरिएको छ । प्रमुख सापकोटाले अनुगमन गरिएका पसलहरूमध्ये लामिछाने बेकरी उद्योगले आवश्यक मापदण्ड पूरा नगरेका कारण तत्काल नगद जरिवाना गरिएको बताए । उपभोक्ता संरक्षण ऐन २०७५ बमोजिम पाँच हजार रुपैयाँ जरिवाना गरिएको जानकारी दिए । चाडपर्वको समयमा बजारमा गुणस्तरहीन वस्तुको बिक्री वितरण भइरहेको गुनासो संयुक्त बजार टोलीले नुवाकोटको पूर्वीभेगमा रहेको ककनी गाउँपालिकाको विभिन्न वजारमा अनुगमन अनुगमनमा अखाद्य वस्तु फेला परेपछि जफत गर्नुका साथै नगद जरिवाना अनुगमनका क्रममा पसलमा बिलबिजक अद्यावधिक नगरिएको, आवश्यक कागजात उपलब्ध नभएको र न्यूनतम् मापदण्डसमेत पूरा नगरेको पाइएको छ । अनुगमन टोलीले अखाद्य विभिन्न १० प्रकारका वस्तुहरू नियन्त्रणमा लिएर सामग्री नष्ट गरिएको छ । कतिपय किराना पसल तथा सप्लायर्सलाई सचेत गराई सुधार गर्ने आवश्यक निर्देशन दिइएको छ । सरोकारवालासहितको संयुक्त बजार अनुगमन टोलीले उपभोक्तासँग प्रत्यक्षसँग सरोकार रहेको पसलको स्थलगत अनुगमन गरिएको कार्यालयका प्रमुख किशोर सापकोटाले जानकारी दिए । उनका अनुसार अनुगमनका क्रममा अखाद्य वस्तु फेला परेपछि त्यसलाई नियन्त्रणमा लिइएको छ । बरामद गरिएका अखाद्य वस्तुहरू कतिपयलाई तत्काल र कपितपयलाई खाल्डो खनेर नष्ट गरिने अनुगमन टोलीका संयोजकसमेत रहेका सहायक प्रजिअ कृष्णप्रसाद हुमागाईंले जानकारी दिए । अनुगमनका क्रममा अधिकांश पसल तथा व्यवसायले न्युनतम् मापदण्डसमेत पुरा नगरेको पाइएको अनुगमन टोलीले जनाएको छ । पसलमा मूल्य सूची नराखेको, बिलबिजक जारी र नवीकरण नगरेकोे पाइएको थियो । अनुगमनका क्रममा अधिकांश पसल मापदण्डविपरीत रहेको पाइएको जिल्ला प्रशासन कार्यालय नुवाकोटले जनाएको छ । अधिकांश पसलहरू मापदण्ड अनुसार सञ्चालन नभएको पाइएको र पहिलो पटकलाई सचेत गराइएको सहायक प्रजिअ कृष्णप्रसाद हुमागाईंले बताए ।"
आज कुकुर तिहार मनाइँदै,"काठमाडौं : तिहारअन्तर्गत आज कुकुरलाई पूजा आराधना गरी मनाइँदैछ। नेपाल पञ्चाङ्ग निर्णायक विकास समितिका अनुसार कार्तिक कृष्ण चतुर्दशीका दिन कुकुरको पुजा गरी मीठा मीठा परिकार खान दिए यमराजको ढोकामा द्वारपालका रुपमा बस्ने श्याम र सबल नामका कुकुरले यमलोक जाँदा बाटो छोडिदिने धार्मिक विश्वासका आधारमा कुकुर तिहार मनाउने गरिएको हो। वैवस्वत मन्वन्तरको कुलमा जन्मिएको कुकुरले धर्मराज युधिष्ठिरलाई स्वर्ग यात्रामा समेत साथ दिएको धार्मिक विश्वास छ । कुकुरलाई आज्ञापालक र सुरक्षामा भरपर्दो घरपालुवा जनावरका रूपमा लिइन्छ । घरमा कुकुर पाल्नाले मुटु र मधुमेह रोग लाग्दैन भनी विश्वास गर्नेहरूको सङ्ख्यासमेत बढ्न थालेको छ । नरक चतुर्दशी आज बिहानै अरुणोदयकालमा विभिन्न तीर्थ, नदी वा तलाउमा गई स्नान, तर्पण गरेर यमदीप दक्षिण फर्काएर बालेर बगाउनाले मृत्युपश्चात् नरकको दर्शन गर्नु नपर्ने धार्मिक विश्वासका कारण नरक चतुर्दशीमा नुहाउने विधिसमेत रहेको धर्मशास्त्रविद् भट्टराईले बताए। यसरी बत्ती बालेर बगाउनुलाई नरके बगाउने भनिन्छ । यमपञ्चक अर्थात् तिहारका पाँचै दिन तिलको तेल लगाएर स्नान गर्ने प्रचलन छ ।"
महाकवि लक्ष्मीप्रसाद देवकोटाको ११६ औँ जन्मजयन्ती मनाइँदै,"काठमाडौं : महाकवि लक्ष्मीप्रसाद देवकोटाको ११६औँ जन्मजयन्ती आज विभिन्न कार्यक्रमको आयोजना गरी मनाइँदैछ । विसं १९६६ सालमा कात्तिक कृष्ण औँसी अर्थात् लक्ष्मीपूजाका दिन महाकवि देवकोटाको काठमाडौँको डिल्लीबजारमा जन्म भएको थियो । देवकोटाका थुप्रै महाकाव्य, खण्डकाव्य, निबन्ध, कथा, नाटक, उपन्यास, गीत, समालोचना र फुटकर कविता प्रकाशित छन् । नेपाली साहित्यमा आधुनिक महाकाव्य लेखनको थालनी गरेका उनको मुनामदन खण्डकाव्य नेपाली भाषामा प्रकाशित हालसम्म सबैभन्दा बढी बिक्री भएको पुस्तक हो । नेपाली साहित्यमा स्वच्छन्दतावादीप्रगतिवादी धाराका प्रवर्तक देवकोटाका रचनामा मानवतावाद, प्रकृतिप्रेम र क्रान्तिकारिता झल्कन्छ । उनका सृजनामा पूर्वीय र पाश्चात्य दर्शनको संयोजन पाइन्छ । विदेशी भाषामा नेपाली कृतिको अनुवाद र विदेशमा भएका विभिन्न सम्मेलनमा नेपालको प्रतिनिधित्व गरी नेपाली साहित्यको विश्वव्यापी प्रचारप्रसारमा समेत उनले महत्वपूर्ण योगदान दिएका थिए। देवकोटाको निधन २०१६ साल भदौ २९ गते भएको थियो । महाकवि देवकोटा जयन्तीका अवसरमा गत हप्तादेखि नै साताव्यापी कार्यक्रम भइरहेको छ ।"

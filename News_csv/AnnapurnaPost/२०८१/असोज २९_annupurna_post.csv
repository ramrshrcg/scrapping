शीर्षक,विवरण
बमको धम्कीले अमेरिकाको सिकागो जाँदै गरेको एयर इन्डियाको उडान क्यानडा डाइभर्ट,"नयाँ दिल्ली : अमेरिकाको सिकागो जाँदै गरेको एयर इन्डियाको उडान मंगलबार क्यानडाको एउटा विमानस्थलमा बमको धम्कीपछि डाइभर्ट गरिएको अधिकारीहरूले बताएका छन्। दिल्लीबाट उडेको विमानलाई अनलाइन बमको धम्की प्राप्त भएपछि क्यानाडातर्फ डाइभर्ट गरिएको हो। उक्त विमान क्यानाडाको इक्लुइट विमानस्थलमा अवतरण गराइएको एजेन्सीहरूले उल्लेख गरेका छन्। त्यस्तै सोमबार मुम्बईबाट न्युयोर्कका लागि उडेको एयर इन्डियाको विमानलाई बमको धम्कीपछि दिल्लीतर्फ डाइभर्ट गरिएको थियो। तर, चेकजाँचका क्रममा कुनै शंकास्पद वस्तु भेटिएन। भारतको नागरिक उड्डयन सुरक्षा निकाय र नागरिक उड्डयन सुरक्षा ब्यूरोले जुनमा यस्तो धम्की दिनेहरूलाई पाँच वर्षको उडान प्रतिबन्धको प्रस्ताव गरेको थियो।  सिन्ह्वा"
"चार महिनाअघि दुलही बनेर भित्रिएकी निङमाको हत्या भएको दाबी, श्रीमान प्रहरी हिरासतमा","उदयपुर : उदयपुरको लिमचुङबुङ गाउँपालिका३ बाराहा पिप्लेकी २० वर्षीया निङमा याङजी शेर्पा आत्महत्या प्रकरण शंकास्पद देखिएको छ। चार महिनाअघि मात्र नयाँ दुलहीको रूपमा भित्रिएकी शेर्पा आइतबार घरभित्रै मृत भेटिएकी छन्। दसैं टीकाको भोलिपल्ट राति घरमै डोरीको पासो लगाएर आत्महत्या गरेको भनिए पनि निङमाको माइती पक्षले भने हत्या गरेको दाबी गरेको छ। निङमा घाँटीको डोरी फुकाएको अवस्थामा मृत भेटिएको प्रहरीले जनाएको छ। घाँटीको डोरी फुकाएको भेटिएकाले निङमाले आत्महत्या नभई हत्या भएको भन्दै बुबा गञ्जु शेर्पाले निष्पक्ष छानबिन गरी दोषीलाई कडा कारबाहीको माग गर्दै किटानीसहित जिल्ला प्रहरी कार्यालयमा जाहेरी दिएका छन्। दसैं टीकाको दिन माइतीससुराली आएका छोरीज्वाइँलाई भोलिपल्ट घरसम्म पुर्याउन लगेको बताउँदै शेर्पाले सोही रात छोरीले आत्महत्या गर्नुपर्ने कुनै कारण नभएको दाबी गरेका छन्। शेर्पाले भने, राम्रोसँग घर पुर्याएकी मेरी छोरीले आत्महत्या गर्नुपर्ने कुनै कारण थिएन। झुण्डिएको भए घाँटीमा डोरी छैन्। ज्वाइँ र परिवार मिलेर मारेको हो। छोरीको हत्या नै भएको भन्दै शेर्पाले आत्महत्या दुरुत्साहनको जाहेरी प्रहरीमा दिएका छन्। उता श्रीमान क्षेत्र भुजेलले भने झुण्डिएको देखेर बचाउन सकिन्छ कि भनेर हतार हतार डोरी काटेर खुस्काइदिएको बताएका छन्। श्रीमती कोठामा झुण्डिएको देखेर बचाउन सकिन्छ कि भनेर डोरी काटेर खाटमा राखेको तर, त्यसबेलासम्म निङमाको प्राण गइसकेको क्षेत्रले प्रहरीसँग बयान दिएका छन्। वडाध्यक्ष गुरुमणि कुमाईले घटना घटेको हो तर, हत्या हो वा आत्महत्या भन्ने कुरा प्रहरी अनुसन्धान र पोष्टमार्टम रिपोर्टबाट मात्र भन्न सकिने बताए। उनले दुबै पक्षबीचको अघात मायाप्रेमबाटै शेर्पा र भुजेलको बिहे सामाजिक परम्पराअनुसार गत जेठ १० गते भएको बताए। वैदेशिक रोजगारीबाट फर्केका क्षेत्र र निङमाबीच अहिले पनि प्रेम घटेको थिएन। तर, पछिल्लो समय क्षेत्र घर नबस्ने, गाउँतिर बढी घुम्न जाने, तास खेल्ने, कहिलेकाहीँ त बास बस्न घरै नआउने गरेपछि निङमाले उनलाई सँगै बस्न नसक्ने चेतावनी दिँदै माफी मगाएको वडाध्यक्ष कुमाईले सुनाए। मृतकको शव मंगलबार जिल्ला अस्पतालमा पोष्टमार्टमपछि आफन्तको जिम्मा लगाइएको छ। जिल्ला प्रहरी कार्यालयका सूचना अधिकारी डीएसपी राजन चापागाईले घट्नाबारे अनुसन्धान सुरु भइसकेको तर, पोष्टमार्टम रिपोर्ट नआएसम्म यसै हो भन्न नसकिने बताए। माइती पक्षको जाहेरीका आधारमा नियन्त्रणमा लिइएका मृतकका श्रीमान क्षेत्र भुजेललाई हिरासतमा राखेर अनुसन्धान कार्य अघि बढाइएको डीएसपी चापागाईँले बताए।"
विभिन्न जिल्लामा जुवातास खेलिरहेको २७ जना पक्राउ,"काठमाडौं : भिमदत्त नगरपालिका४ बजारस्थित हिक्मत ऐरको घरमा जुवातास खेलिरहेको अवस्थामा सोही नगरपालिका३ बस्ने ४० वर्षीय उत्तम बहादुर बिष्ट समेत ९ जनालाई सोमबार बेलुकी प्रहरीले पक्राउ गरेको छ। जिल्ला प्रहरी कार्यालय कञ्चनपुरबाट खटिएको प्रहरीले उनीहरूलाई नगद ६३ हजार ३ सय ९० रुपैयाँ र २ सय ८ पत्ति ताससहित पक्राउ गरेको हो। त्यस्तै पोखरा महानगरपालिका१७ ड्यामसाईडस्थित खेमराज आचार्यको होटल सिड्नी बोल्ममा जुवातास खेलिरहेको अवस्थामा स्याङ्जा गल्याङ नगरपालिका४ घर भई कास्की पोखरा महानगरपालिका१७ विरौटा बस्ने ३८ वर्षीय नविन थापा समेत ६ जनालाई सोमबार साँझ प्रहरीले पक्राउ गरेको छ। वडा प्रहरी कार्यालय बैदामबाट खटिएको प्रहरीले उनीहरूलाई नगद १ लाख ८८ हजार ४ सय २६ रूपैयाँ, भारतीय ५ सय रूपैयाँ र २ सय ७ पत्ती तास सहित पक्राउ गरेको हो। त्यस्तै शिवसताक्षी नगरपालिका९ दुधे बस्ने बिनोद खरेलको घरमा रहेको सगरमाथा होटलमा जुवातास खेलिरहेको अवस्थामा खरेल समेत १२ जनालाई सोमबार राति प्रहरीले पक्राउ गरेको छ। इलाका प्रहरी कार्यालय दमक र इलाका प्रहरी कार्यालय झिलझिलेबाट खटिएको प्रहरीले उनीहरूलाई नगद ५ लाख ४ हजार ३० रूपैयाँ र १ बुक तास सहित पक्राउ गरेको हो।"
गीत गजल सञ्चालकमाथि विराटनगरमा खुकुरी प्रहार,विराटनगर : विराटनगरको एउटा गीत गजलका सञ्चालकमाथि मंगलबार साँझ खुकुरी प्रहार भएको छ। मुन गीत गजलका सञ्चालक दिलिपकुमार भगतमाथि खुकुरी प्रहार भएको प्रहरीले जनाएको छ। खुकुरी प्रहारबाट देब्रे हातमा र नाकको डाँडीमा चोट लागेका भगतको अवस्था सामान्य रहेको मोरङ प्रहरीका निमित्त प्रवक्ता एवं इन्स्पेक्टर हेमराज ओलीले जानकारी दिए। उनलाई उपचारका लागि कोशी अस्पताल भर्ना गरिएको छ। गीत गजलमा भएको विवादलाई लिएर उनीमाथि खुकुरी प्रहार भएको हुनसक्ने प्रहरीको अनुमान छ। विराटनगर महानगरपालिका९ का सावन दास र विनोद रायले साँझ करिब ६ बजेतिर भगतमाथि खुकुरी प्रहार गरेको प्रहरीको भनाइ छ। घटनापछि दास र राय फरार भएका छन्। उनीहरूको खोजी भइरहेको इन्स्पेक्टर ओलीले बताए। घटना भएको गीत गजल विराटनगरको भूमि प्रशासन चोकमा छ। खुकुरी प्रहार हुनुको कारण खुल्न बाँकी रहेको र घटनाको अनुसन्धान सुरु गरिएको जानकारी ओलीले दिए।
पेट्रोल र डिजेलको मूल्य बढ्यो,"काठमाडौं : नेपाल आयल निगमले पेट्रोलियम पदार्थको मूल्य वृद्धि गरेको छ। निगम सञ्चालक समितिको बैठकले मंगलबार रातिदेखि लागू हुने गरी पेट्रोलमा प्रतिलिटर एक रुपैयाँ, डिजेल र मट्टितेलमा प्रतिलिटर चार रुपैयाँ वृद्धि गरेको हो। मूल्य समायोजनसँगै पेट्रोलको मूल्य पहिलो वर्गमा प्रतिलिटर एक सय ५६।५०, दोस्रो वर्गमा एक सय ५८ र तेस्रो वर्गमा एक सय ५९ रुपैयाँ तथा डिजेल र मट्टितेल पहिलो वर्गमा एक सय ४८।५०, दोस्रो वर्गमा क सय ५० र तेस्रो वर्गमा एक सय ५१ रुपैयाँ कामय भएको छ। निगमले पहिलो वर्गअन्तर्गत चारआली, विराटनगर, जनकपुर, अमलेखगञ्ज, भलवासी, नेपालगञ्ज, धनगढी र वीरगञ्ज, दोस्रो वर्गअन्तर्गत सुर्खेत र दाङ तथा तेस्रो वर्गअन्तर्गत काठमाडौं, पोखरा र दिपायलस्थित डिपोलाई वर्गीकरण गरेको छ।"
लागूऔषध सहित चार जना पक्राउ,काठमाडौं : भद्रपुर नगरपालिका५ बसपार्कस्थित न्यू बान्तवा होटलबाट अवैध लागूऔषध ब्राउन सुगर जस्तो देखिने पदार्थ करिब ५२ ग्राम २ सय ९० मिलिग्रामसहित भारत बिहार किसानगंज ठाकुरगंज पंचायत उर्दु कोलोनी८ बस्ने ३८ वर्षीय जमकोद खान र निजको छोरा १७ वर्षीय किशोरलाई सोमबार दिउँसो प्रहरीले पक्राउ गरेको छ। वडा प्रहरी कार्यालय भद्रपुरबाट खटिएको प्रहरीले उनीहरूलाई उक्त पदार्थसहित पक्राउ गरेको हो। त्यस्तै गोदावरी नगरपालिका१ भरतपुरबाट अवैध लागूऔषध चरेश ५ सय ४५ ग्राम सहित सोही ठाउँ बस्ने ५९ वर्षीय सहदेव भण्डारीलाई सोमबार साँझ प्रहरीले पक्राउ गरेको छ। इलाका प्रहरी कार्यालय मालाखेतीबाट खटिएको प्रहरीले उनको घर तलासी गर्दा उक्त लागूऔषध फेला पारी पक्राउ गरेको हो। त्स्तै धनगढी उपमहानगरपालिका७ मनेहराबाट अवैध लागूऔषध ब्राउन सुगर जस्तो देखिने पदार्थ १ सय ८० मिलिग्राम सहित सोही ठाउँ बस्ने २९ वर्षीय प्रकाश रानालाई सोमबार साँझ प्रहरीले पक्राउ गरेको छ। जिल्ला प्रहरी कार्यालय कैलालीबाट खटिएको प्रहरीले उनलाई उक्त पदार्थ सहित पक्राउ गरेको हो।
"१५ वर्षीया किशोरी खाल्डोमा अचेत भेटिइन्, अस्पताल पुर्याउनसाथ मृत्यु",विराटनगर : मोरङको सुनवर्षीमा पानी जमेको खाल्डोमा डुबेर अचेत भएको अवस्थामा फेला परेकी एक किशोरीको मृत्यु भएको छ। प्रहरीका अनुसार सुनवर्षी नगरपालिका६ की १५ वर्षीया प्रीतिकुमारी पासवानको मृत्यु भएको हो। घरदेखि अन्दाजी ६ सय मिटर उत्तरपूर्वस्थित डाइनियाअमरदह भित्री सडक खण्डको पानी जमेको खाल्डोमा मंगलबार बिहान ११ बजेतिर घोप्टो परेको अवस्थामा बालिकालाई फेला पारिएको मोरङ प्रहरीका निमित्त प्रवक्ता एवं इन्स्पेक्टर हेमराज ओलीले बताए। उनका अनुसार बेहोस अवस्थामा भेटिएकी बालिकालाई उद्धार गरेर उपचारका लागि रंगेली अस्पताल लगिएको थियो। अस्पताल पुर्याउनसाथ चिकित्सकले मृत घोषित गरेको जानकारी ओलीले दिए। प्रहरीका अनुसार बालिका बिहान घरबाट साइकलमा निस्किएकी थिइन्। घर फर्किएर नआएपछि खोजी गर्ने क्रममा पानी जमेको खाल्डोमा घोप्टो परेको अवस्थामा उनी भेटिएको प्रहरीले जनाएको छ। साइकल भने सडकमै लडिरहेको अवस्थामा फेला परेको थियो। शवलाई पोस्टमार्टमका लागि रंगेली अस्तपालमै राखिएको छ। मृतक प्रीतिकुमारीका बुबा रामप्रसाद पासवान वैदेशिक रोजगारीमा दुबईमा रहेको प्रहरीले जनाएको छ। छोरीको मृत्युको खबर सुनेपछि उनी नेपाल फर्किने तयारीमा रहेको बताइएको छ। बुबा आएपछि मात्रै शवको पोस्टमार्टम गर्ने तयारी प्रहरीले गरेको छ। बालिकाको मृत्युको कारण खुल्न बाँकी रहेको र घटनाको अनुसन्धान सुरु गरिएको जानकारी इन्स्पेक्टर ओलीले दिए। इलाका प्रहरी कार्यालय रंगेलीका इन्स्पेक्टर सन्तोषकुमार खड्का नेतृत्वको टोलीले घटनाको थप अनुसन्धान अघि बढाएको छ।
भदौ महिनामा भित्रियो दुई खर्ब ६३ अर्ब रेमिट्यान्स,काठमाडौं : चालु आर्थिक वर्ष २०८१८२ को भदौ महिनामा दुई खर्ब ६३ अर्ब १४ करोड रेमिट्यान्स भित्रिएको छ। समीक्षा अवधिमा रेमिट्यान्स आप्रवाह १५ दशमलव दुई प्रतिशतले वृद्धि भएको नेपाल राष्ट्र बैंकले जनाएको छ गत भदौ महिनामा दुई खर्ब २८ अर्ब ३७ करोड रेमिट्यान्स भित्रिएको थियो। राष्ट्र बैंकले आज सार्वजनिक गरेको देशको वर्तमान आर्थिक तथा वित्तीय स्थितिअनुसार अघिल्लो वर्षको सोही अवधिमारेमिट्यान्स आप्रवाह १८ दशमलव ७ प्रतिशतले बढेको थियो। अमेरिकी डलरमा रेमिट्यान्स आप्रवाह एक अर्ब ९६ करोड पुगेको छ। अघिल्लो वर्ष यस्तो आप्रवाह एक अर्ब ७३ करोड थियो। गत साउन महिनामा एक खर्ब ३६ अर्ब ९३ करोड रेमिट्यान्स भित्रिएको केन्द्रीय बैंकको तथ्यांक छ। समीक्षा अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको सङ्ख्या ७६ हजार चार सय ८५ र पुनः श्रम स्वीकृति लिनेको सङ्ख्या ४० हजार पाँच सय ८३ रहेको राष्ट्र बैंकले जनाएको छ। अघिल्लो वर्षको सोही अवधिमा यस्तो सङ्ख्या क्रमशः ७४ हजार चार सय ५५ र ३२ हजार चार रहेको थियो। रासस
"साफ महिला च्याम्पियनसिपको तयारी पूरा, कस्तो छ नेपालको तयारी?","काठमाडौं : दक्षिण एसियाली फुटबल महासंघ (साफ) महिला च्याम्पियनसिप कात्तिक १ गतेदेखि काठमाडौंमा सुरु हुँदैछ। च्याम्पियनसिपको सम्पूर्ण तयारी पूरा भएको अखिल नेपाल फुटबल संघ (एन्फा)ले जनाएको छ। मंगलबार एन्फा कम्प्लेक्स सातदोबाटोमा पत्रकार सम्मेलन गर्दै एन्फाले च्याम्पियनसिप कात्तिक १ देखि १४ गतेसम्म दशरथ रंगशालामा हुने र त्यसका लागि आवश्यक सम्पूर्ण तयारी पूरा भएको जानकारी दिएको छ। प्रतियोगितामा नेपाल लगायत माल्दिभ्स, पाकिस्तान, श्रीलंका, भारत, भुटान र बंगलादेश गरी सात टिमले सहभागिता जनाउँदैछन्। सहभागी टोलीहरूमध्ये पाकिस्तान, माल्दिभ्स र बंगलादेश नेपाल आइसकेको छ भने भारत र भुटानको टीम बुधबारसम्म नेपाल आउने एन्फा प्रवक्ता सुरेश शाहले जानकारी दिए। प्रतियोगिताको तयारीका लागि २३ सदस्यीय नेपाली राष्ट्रिय महिला टोली मुख्य प्रशिक्षक राजेन्द्र तामाङ्गको नेतृत्वमा बन्द प्रशिक्षणमा रहेको छ। प्रतियोगितामा सहभागी टोलीलाई एन्फा कम्प्लेक्सको खेल मैदान, नेपाली सेनाकी भद्रकाली र लगनखेल खेल मैदान र सेन्ट जेभियर्सको खेल मैदानमा प्रशिक्षण गर्ने व्यवस्था गरिएको प्रवक्ता शाहले बताए। प्रतियोगिताको समूह चरणका खेलको टिकट दर साधारण प्यारापिटतर्फ तीन सय र भीआइपीतर्फ पाँचसय तोकिएको छ भने नकआउट चरणका खेलहरुको टिकट दर साधारण प्यारापिटतर्फ पाँच सय र भीआइपीतर्फ एक हजार कायम गरिएको प्रवक्ता शाहले जानकारी दिए। च्याम्पियनसिपका लागि दशरथ रंगशालालाई पूर्णरूपमा तयार पारिएको एन्फाले जनाएको छ। च्याम्पियनसिपमा सहभागी ७ टोली दुई समूहमा विभाजन भएका छन्। साविक विजेता बंगलादेशसहित भारत र पाकिस्तान समूह ए मा छन्। समूह बी मा नेपालसँगै भुटान, श्रीलङ्का र माल्दिभ्स छन्। प्रतियोगिताको उद्घाटन खेलमा भारत र पाकिस्तान प्रतिस्पर्धा गर्नेछन् भने नेपालले आफ्नो पहिलो खेलमा कात्तिक २ गते भुटानसँग खेल्नेछ। त्यस्तै दोस्रो खेलमा ६ गते माल्दिभ्स र तेस्रो खेलमा कात्तिक ८ गते श्रीलङ्कासँग खेल्नेछ। दुवै समूहको शीर्ष दुई टोली सेमिफाइनल प्रवेश गर्नेछन्। फाइनल खेल कात्तिक १४ गते हुने एन्फाले जनाएको छ।"
वीरगन्ज नाकाको मितेरी पुल छेउमा गोली चल्यो,"वीरगन्ज : विरगन्जरक्सौल नाकास्थित नेपाल तर्फको भूभागमा मंगलबार दिउँसो गोली चलेको छ । भारत तर्फबाट चारजना व्याक्तिलाई खेद्दै आएका भारतीय सीमा सुरक्षा बल (एसएसबी) का जवानले नेपाली भूमीमै छिरेर गोली चलाएको प्रत्यक्षदर्शीले बताएका छन् । नेपालभारत सीमामा अवस्थित मितेरी पुलको तलतिरको नेपाली भूभागमै प्रवेश गरेर एसएसबीले गोली चलाएको प्रत्यक्षदर्शी एक महिलाले बताइन् । कबाड संकलन गर्ने दुई महिला र दुई पुरुषलाई भारतीय भूमीमा पर्ने अहरिवा टोलाबाट खेद्दै आएका एसएसबीका एक जवानले गोली चलाएको ती महिलाले बताइन् । एसएसबीले चलाएको गोली भने कसैलाई नलागेको ती प्रत्यक्षदर्शी महिलाले जानकारी दिइन् । एसएसबीले गोली चलाएपछि भने कबाडीहरू भने नेपालतर्फ भागेको उनले बताइन् । एसएसबीले गोली चलाउनुको कारण भने खुल्न सकेको छैन । जिल्ला प्रहरी कार्यालय पर्साका प्रवक्ता प्रहरी नायब उपरीक्षक दीपक भारतीले भने घटनास्थलमा एउटा गोलीको खोका भेटिएको बताए ।नेपालभारत सीमास्थित मितेरी पुलको छेउमा रहेको नेपाली भूभागमा इन्सास राइफलमा लाग्ने एउटा गोलीको खोका भेटिएको उनले बताए । प्रहरी नायब उपरीक्षक भारतीले भने,गोलीको खोका भेटिएको छ । तर गोली नै चलेको भन्ने पुष्टि भइसकेको छैन । घटटनास्थलमा प्रहरीको टोली पुगेर अनुसन्धान गगरिरहेको छ ।'"
"मुस्ताङमा कार र मोटरसाइकल ठोकियो, एकको मृत्यु",जोमसोम : मुस्ताङमा कार र मोटरसाइकल ठोकिँदा एक जनाको मृत्यु भएको हो। जोमसोमबाट लेतेतर्फ जाँदै गरेको ना१च ७६९२ नम्बरको कार र बेनीबाट जोमसोमतर्फ आउँदै गरेको मोटरसाइकल घरपझोङ२ मार्फा नजिकैकाे सडकमा मंगलबार साँझ ठोकिएको प्रहरीले जानकारी दिएको छ। घटनामा आरु चनौटे९ गोरखाका मोटरसाइकल चालक अन्दाजी ३२ वर्षीय सञ्जय खड्काको मृत्यु भएको जिल्ला प्रहरी कार्यालय मुस्ताङले जनाएको छ। जिल्ला प्रहरी कार्यालय मुस्ताङका प्रहरी नायव उपरीक्षक सूर्यबहादुर बोगटीका अनुसार काठमाडौंबाट अप्पर मुस्ताङको भ्रमणका लागि आउँदै गर्दा मोटरसाइकल चालक खड्काको कारसँग ठोकिएर मृत्यु भएको हो। दुर्घटनाबाट घाइते भएका खड्कालाई मुस्ताङ अस्पतालमा पुर्याए पनि चिकित्सकले मृत घोषणा गरेको प्रहरी नायव उपरीक्षक बोगटीले जानकारी दिए। दुर्घटनापछि प्रहरीले कार चालक सुन्दर ट्वाटीलाई नियन्त्रणमा लिएको छ।
पशुपति धर्मशालामा मारवाडी सेवा समितिलाई मोहियानी हक लाग्ने कुनै प्रमाण छैन : पशुपति विकास कोष,"काठमाडौं : पशुपति क्षेत्र विकास कोषले पशुपति धर्मशालामा मारवाडी सेवा समितिलाई मोहियानी हक पाउने कुनै प्रमाण नभएको बताएको छ। कोषले मंगलबार पत्रकार सम्मेलन गर्दै समितिलाई मोहियानी हक पाउने कुनै आधार र प्रमाण नभएको स्पष्ट पारेको हो। मारवाडी सेवा समितिले पशुपति गौशाला धर्मशालामा मोहियानी हकका लागि दावी गरेपछि कोषले यसबारे प्रष्ट पारेको हो। काठमाडौं जिल्ला अदालतले केही दिनअघि मात्रै पशुपति क्षेत्र विकास कोष र मारवाडी सेवा समितिबीचको पशुपति गौशाला धर्मशाला सञ्चानसम्बन्धी सम्झौता खारेजी सदर गरिदिएको थियो। तर, मारवाडीहरूले पशुपति गौशाला धर्मशालामा मोही भएको दावी गरेका छन्। उनीहरूले धर्मशाला खाली गर्न मानेका छैनन्। पशुपति क्षेत्र विकास कोष सञ्चालक परिषदले २०८० साल साउन १७ गते मारवाडी सेवा समितिसँग भएको सम्झौता खारेज गर्ने निर्णय गरेपछि समितिले दायर गरेको रिटमा अदालतले दावी नपुग्ने फैसला गरेको थियो। तर उनीहरू उक्त मुद्दाको अन्तिम किनारा लाग्न बाँकी रहेको भन्दै विरोधमा उत्रिएका छन्। केही दिनअघि मात्रै धर्मशाला खाली गराउन काठमाडौं महानगरपालिकाको टोली पुगेको थियो। तर उनीहरूले आफूहरूले मोहियानी हक पाउनुपर्ने भन्दै विरोधमा उत्रिएका थिए। मारवाडीसँग भएको सम्झौता रद्ध भएपछि महानगर र पशुपति क्षेत्र विकास कोषबीच गौशाला धर्मशाला सञ्चालन गर्नेबारे सम्झौता भएको छ। पशुपति क्षेत्र विकास कोषले कानुनी प्रावधान र प्रक्रिया अनुसार नै पशुपति धर्मशालाको जिम्मेवारी कोषले लिएको स्पष्ट पारेको छ । कोषले मारवाडी सेवा समितिसँग करार रद्द गर्ने निर्णयविरुद्ध परेको मुद्धामाथि अदालतले नै कोषको पक्षमा फैसला गरेकाले कानुनी प्रावधान र प्रक्रिया अनुसार नै पशुपति धर्मशालाको जिम्मेवारी कोषले लिएको स्पष्ट पारेको हो । अदालतको फैसलापछि धर्मशाला सञ्चालन व्यवस्थापनको नीति बनाई सञ्चालनका लागि काठमाडौं महानगरसँग सहमति भएको कोषले जनाएको छ । पशुपतिनाथको जग्गा र जग्गामा रहेको सम्पत्ति सेवासँग जोडेर कोही कसैले पनि गलत ढंगले अतिक्रमण गर्न नपाउने कोषले जनाएको छ । पशुपति क्षेत्र विकास कोष अविच्छिन्न उत्तराधिकारवाला स्वशासित र संगठित संस्था भएकोले विधि, कानुन बमोजिम नै सञ्चालन हुने कोषले जनाएको छ। पशुपति गौशाला धर्मशालाको सम्बन्धमा कानुनी प्रावधान अनुसार नै अगाडि बढिरहेको र आगामी दिनमा पनि कानुनी प्रक्रिया अनुसार रीत पुयाई अगाडि बढ्ने कोषको दावी छ। गौशाला धर्मशालाको मोहीका सम्बन्धमा २०२१ सालको नापीमा गौशाला रहेको र २०४२ मा गाइगोड र धर्मशाला भनेर नापी भएको कोषले जनाएको छ । कोही कसैले कुनै व्यक्ति विशेष वा कुनै निकायलाई अन्यथा लेखिदिएकै भएपनि सोही आधारमा कानुनी हक प्राप्त गरेको मान्न नसकिने कोषले स्पष्ट पारेको छ । कोषले आफू मोही हो भने भूमिसुधारको पत्र ल्याउन पनि मारवाडी सेवा समितिलाई चुनौति दिएको छ । २०५८ मा गौशाला धर्मशाला शब्द मिलाएर मिल्दोजुल्दो हुनेगरी जिल्ला प्रशासन कार्यालयमा मारवाडी सेवा समिति नेपाल नामक संस्था दर्ता गरिएको देखिएको कोषले जिकिर गरेको छ । यो पनि पढ्नुहोस तिर्ने भाडा वर्षको ५१ हजार, उठाउने दिनकै लाख"
गोदावरी चापागाउँ क्षेत्रको बाढी प्रभावित क्षेत्रमा खानेपानी सेवा छिटो सुचारु गर्न मन्त्री यादवको निर्देशन,"काठमाडौं : खानेपानीमन्त्री प्रदीप यादवले गोदावरी नगरपालिकाअन्तर्गत चापागाउँस्थित बाढीले प्रभावित भएको क्षेत्रमा खानेपानी सेवा तत्काल सुचारु गर्न निर्देशन दिएका छन्। मंगलबार ललितपुरको नल्लु, बासुकी र देवकी मुहान क्षेत्रमा बाढीका कारण भएको खानेपानी मुहानको क्षतिको जानकारी लिन पुगेका मन्त्री यादवले काठमाडौं उपत्यका खानेपानी लिमिटेड (केयुकेएल) तथा खानेपानी तथा ढल व्यवस्थापन विभागका अधिकारीहरुलाई उक्त निर्देशन दिए। उनले बाढी पहिरोका कारण गोदावरी नगरपालिकास्थित चापागाउँ क्षेत्रमा अवरुद्ध भएको खानेपानी सेवा आपूर्ति तत्काल सुचारु गर्न कुनै ढिलाइ नगर्नसमेत निर्देशन दिए। उनले भने, 'खानेपानी नागरिकको आधारभूत अधिकार हो। संघीय सरकार, स्थानीय सरकार र प्राविधिक निकायबीच समन्वय गर्दै तीन दिनभित्र यहाँको खानेपानी पुनःस्थापना कार्य सुरु गर्नु होला।' मन्त्री यादवले सरकार स्थानीय बासिन्दाको समस्याप्रति संवेदनशील रहेको प्रस्ट पार्दै भने, 'जनताको समस्या समाधान गर्नु हाम्रो प्राथमिकता हो। म व्यक्तिगतरूपमा यस कार्यको प्रगतिमा अनुगमन गर्नेछु र समस्या समाधान नगरी हिँड्दिनँ।' उनले भविष्यमा यस्ता विपद्हरू दोहोरिन नदिन दिगो पूर्वाधार र दीर्घकालीन योजनाको खाँचो औँल्याउँदै भने, 'अबको समय संकट समाधानमात्र होइन। दीर्घकालीन सुधारको हो। हामी छिटो प्रतिक्रिया दिन सक्ने प्रणाली विकास गर्दैछौं।' त्यस्तै पुनःस्थापनामा स्थानीय समुदायको सहभागिता र सहयोग सुनिश्चित गर्न उनले आग्रह गरे। 'पुनर्निर्माणमा सबैको हातेमालो आवश्यक छ। संकट समाधानमा हामी सफल हुन्छौं भन्ने विश्वास छ,' उनले भने। उनले पुनःस्थापनाको प्रयासमा स्थानीय बासिन्दाहरूको सहकार्य अपरिहार्य रहेको उल्लेख गरे। 'तपाईँहरूको सहकार्य बिना पुनःस्थापनाको प्रयास सफल हुँदैन। म विश्वास दिलाउन चाहन्छु कि पानी सेवा छिट्टै पुन: सञ्चालनमा आउँछ। यस्ता विपद्हरूमा अझ तयारीका साथ सामना गर्न हामी सक्षम हुँदैछौं,' उनले भने। गत असोज ११ गतेदेखिको अविरल वर्षाका कारण आएको बाढीपहिरोका कारण क्षति पुर्याएको नल्लु, बासुकी र देवकी मुहान क्षेत्रको जानकारी लिएर फर्किएका थिए। मन्त्री यादवले पानी सुचारुका लागि अविलम्ब सबै प्रक्रिया पूरा गरी पुनःस्थापना र पुन:निर्माण कार्य सुरु गर्न निर्देशन दिएसँगै अहिले आफूहरूको प्राविधिक टोलीसहित बाढीले भत्काएको मुहानको पुनःस्थापना र पुन:निर्माणका लागि फिल्डमा खटिएको काठमाडौं उपत्यका खानेपानी लिमिटेड (केयुकेएल) का प्रमुख कार्यकारी निर्देशक (सिइओ) अशोक पौडेलले जनकारी दिए। 'मन्त्रीज्युको निर्देशनपछि अहिले हाम्रो प्राविधिकसहितको टोली फिल्डमा खटिएको छ। हामी जतिसक्दो चाँडो क्षतिको इष्टिमेट तयार गरी भत्काएको मुहानको पुनःस्थापना र पुन: निर्माणको काम थाल्ने छौं,' उनले भने।"
लेबनानमा शान्ति सैनिकमाथि आक्रमण भएपछि सेनाले भन्यो नेपाली शान्ति सैनिक सुरक्षित छन्,"काठमाडौं : संयुक्त राष्ट्रसङ्घको आह्वानमा शान्ति स्थापनार्थ लेबनानमा खटिएका सम्पूर्ण नेपाली शान्ति सैनिक सुरक्षित रहेका नेपाली सेनाले जनाएको छ। सैनिक प्रवक्ता गौरवकुमार केसीले शान्ति मिसनमा त्यहाँ रहेका नेपाली फौजसँग नियमित सम्पर्क भइरहेको र सम्पूर्ण फौज सुरक्षित रहेको जानकारी दिए। प्रवक्ता केसीले लेबनानको विकसित परिस्थितिका आधार संयुक्त राष्ट्रसङ्घ र मिसन मुख्यालयबाट हुने निर्णय र निर्देशानुसार नेपाली शान्ति सैनिक खटाइने बए। 'शान्ति मिसन वरपर छिटपुट घटना भएका छन्। यसबाट दैनिकी र कार्यसम्पादनमा असर परिरहेको छ। संयुक्त राष्ट्रसङ्घको निर्देशन नेपाली शान्ति सेनाले पालना गर्नेछ,' सैनिक प्रवक्ता केसीले भने। हालः लेबनानमा ८७७ नेपाली शान्ति सैनिक छन्।"
भारत र क्यानडा आमने सामने,"काठमाडौं : क्यानडाका प्रधानमन्त्री जस्टिन ट्रुडोले क्यानडामा निज्जरको हत्यामा भारतीय एजेन्टहरू संलग्न रहेको आरोप लगाएपछि भारत र क्यानडाले कूटनीतिक सङ्कटको सामना गरिरहेका छन्। भारतले भने क्यानडाको आरोपलाई आधारहीन तथा राजनीतिबाट प्रेरित भन्दै अस्वीकार गरेको छ। सन् २०२३ मा ब्रिटिस कोलम्बियामा खालिस्तानी आतङ्कवादी हरदीप सिंह निज्जरको हत्याको अनुसन्धानको सम्बन्धमा क्यानडाले सोमबार छ जना भारतीय कूटनीतिज्ञ तथा अधिकारीहरूलाई निष्कासन गरेको थियो। त्यस्तै भारतले पनि भारतबाट क्यानडाका कार्यवाहक उच्चायुक्त स्टेवार्ड रस ह्विलर, उपउच्चायुक्त प्याट्रिक हेबर्टलगायत छ जना क्यानडाली कूटनीतिज्ञलाई निष्कासन गर्ने निर्णय घोषणा गरेको छ। रोयल क्यानेडियन माउन्टेड प्रहरी आयुक्त माइक डुहेमले सोमबार भारत सरकारका एजेन्टहरूले गरेका केही आपराधिक गतिविधिका बारेमा जानकारी प्राप्त भएको दाबी गरे। उनले क्यानडाका सम्बन्धित निकायले सफलतापूर्वक अनुसन्धान गरेको बताउँदै हत्या र हिंसाजन्य आपराधिक कार्यहरूमा उनीहरूको संलग्नता रहेको आरोप लगाए। सोमबारको विज्ञप्तिमा भारतले क्यानडाको कूटनीतिक सञ्चारलाई अस्वीकार गर्दै भारतीय उच्चायुक्त र अन्य कूटनीतिज्ञहरू अनुसन्धानमा चासोका व्यक्तिहरू थिए यसलाई निराधार आरोपहरू र तथा जस्टिन ट्रुडो सरकारको राजनीतिक एजेन्डाको हिस्सा भनेको छ। विदेश मन्त्रालय (एमइए) ले क्यानडाका प्रधानमन्त्री जस्टिन ट्रुडोको भारतप्रतिको शत्रुता लामो समयदेखि रहेको उल्लेख गर्दै क्यानडा सरकारले आतङ्ककारीलाई क्यानडामा भारतीय कूटनीतिज्ञ तथा नेताहरूलाई उत्पीडन र धम्की दिने ठाउँ प्रदान गरेको जनाएको छ। सन् २०२३ मा हरदीप सिंह निज्जरको हत्यापछि भारतक्यानडा सम्बन्ध थप चिसिएको छ भने नियमितका घटनाको शृङ्खलाले दुई राष्ट्रबिचमा तनावपूर्ण अवस्था सिर्जना भएको छ। खालिस्तानी आतङ्कवादी हरदीप सिंह निज्जरलाई सन् २०२३ जुन १८ मा ब्रिटिस कोलम्बियाको गुरुद्वारा बाहिर गोली हानिएको थियो। जी२० शिखर सम्मेलनका क्रममा ट्रुडोसँगको वार्तामा भारतीय प्रधानमन्त्री नरेन्द्र मोदीले क्यानडामा भएका भारतविरोधी गतिविधिहरूबारे चिन्ता व्यक्त गर्दै खतराहरूको सामना गर्न एक आपसमा सहयोग गर्न आवश्यक रहेको बताएका थिए सन् २०२३ को सेप्टेम्बर १८ मा ट्रुडोले हाउस अफ कमन्समा गुरुद्वारा बाहिर हरदीप निज्जरको हत्यामा भारत सरकारको संलग्नता रहेको खुलासा गरेका थिए। त्यसपछिको समयमा भारतले यस मुद्दामा आफ्नो संलग्नतालाई अस्वीकार गर्दै आएको छ। विदेश मन्त्रालयले लिखित जवाफ दिँदै क्यानडाले भारतविरोधी तत्त्वलाई निरन्तर स्थान दिएको जनाएको छ। क्यानडाले हालसम्म निज्जरको हत्याको दाबीलाई समर्थन गर्ने कुनै प्रमाण प्रस्तुत गरेको छैन। ट्रुडोले गत जुनमा निज्जरको हत्यामा भारत सरकारको संलग्नता रहेको आरोप लगाएपछि भारतले क्यानडामा आफ्नो भिसा सेवा पनि निलम्बन गरेको थियो। राससएएनआई"
"दशैं बिदापछिको पहिलो कारोबार दिन ३१ अंकले बढ्यो नेप्से, ३ अर्बको कारोबार","काठमाडौं : दशैं बिदापछिको पहिरो कारोबार दिन मंगलबार नेप्से परिसूचक दोहोरो अंकले बढेर बन्द भएको छ। नेप्से परिसूचक ३१४८ अंकले बढेर २६९९६६ विन्दुमा पुगेको छ। सेन्सेटिभ इण्डेक्स ५९० अंकले बढेर बन्द भएको छ। यसदिन ३०७ स्क्रिप्सको ६५ हजार १७ हजार २६७ कित्ता सेयर ३ अर्ब ६ करोड २३ लाख ३७ हजार ७९९ रुपैयाँमा खरिदबिक्री भए। दोहोरो अंकले बढेको बजारमा दुईवटा कम्पनीको सेयर सकारात्मक सर्किट लेभलमा कारोबार भयो। जानकी फाइनान्स र मिथिला लघुवित्त वित्तीय संस्थाको सेयर १० प्रतिशतले बढेको हो। यसैगरी मल्टीप्रपोज फाइनान्सको ९३२,समृद्धि फाइनान्सको ६८४ र एनआईबी समृद्धि फण्ड २ को सेयर ६७४ प्रतिशतले बढ्यो। कारोबार रकमका आधारमा गुडविल फाइनान्स शीर्षस्थानमा रह्यो। सो कम्पनीको १८ करोड मूल्य बराबरको सेयर कारोबार भयो। यसदिन मनु एण्ड प्रो समूहको उपसूचकबाहेक अन्यको उपसूचक सकारात्मक देखिएका छन्। नेपाल फाइनान्सको ११ करोड मूल्य बराबरको सेयर कारोबार हुँदा हिमालयन रिइन्स्योरेन्स र सीईडीबी हाइड्रोपावर डेभलपमेन्ट कम्पनीको १०१० करोड बराबरको सेयर कारोबार भयो। फाइनान्स समूहको उपसूचक सर्वाधिक ४६१ प्रतिशतले बढ्यो। कारोबारमा आएका २०५ स्टक्सको मूल्य बढ्दा ३२ वटाको घट्यो। बाँकी ६ स्टक्सको मूल्य भने स्थिर रह्यो।"
"गौशाला धर्मशालामा निरन्तर प्रदर्शन, काठमाडौं महानगरले माग्यो प्रशासनसँग सुरक्षा","काठमाडौं : काठमाडौं महानगरपालिकाले पशुपति गौशाला धर्मशाला सञ्चालन र व्यवस्थापनका लागि जिल्ला प्रशासन कार्यालय काठमाडौंसँग सुरक्षा माग गरेको छ। गत असोज २२ गते महानगरपालिका र पशुपति क्षेत्र विकास कोषबीच भएको सम्झौताअनुसार धर्मशाला सञ्चालन र व्यवस्थापनका लागि प्रशासनसँग सुरक्षा माग गरिएको हो। मारवाडी सेवा समितिले मोहियानी हक लाग्ने दाबी गर्दै दिनहुँ प्रदर्शन गर्न थालेपछि काठमाडौं महानगरपालिकाले प्रशासनसँग गुहार माग्नुपरेको प्रमुख प्रशासकीय अधिकृत सरोज गुरागाईंले जानकारी दिए। धर्मशाला सञ्चालन तथा व्यवस्थापनका लागि पशुपति क्षेत्र विकास कोषले असो २० गते महानगरलाई पत्राचार गरेको थियो। त्यसलगत्तै असोज २२ गते बसेको महानगरको कार्यपालिका बैठकले त्यसलाई अनुमोदन गरेको थियो। काठमाडौं जिल्ला अदालतले पनि असोज १६ गते फैसला सुनाउँदा गौशाला धर्मशालामा मारवाडी सेवा समितिको दाबी नपुग्ने ठहर गरेको थियो। यता, मारवाडी सेवा समितिले धर्मशालामा निरन्तर विरोध प्रदर्शन गर्दै आएको छ। धर्मशालामा आफ्नो मोहियानी हक लाग्ने र यस सम्बन्धी मुद्दाको अन्तिम किनारा नलागेसम्म आफ्नो न्यायिक अधिकार सुनिश्चित हुनुपर्ने प्रदर्शनकारीको माग छ।"
पुबुदु दासानायके जनकपुर बोल्ट्सको मुख्य प्रशिक्षकमा नियुक्त,"काठमाडौं : नेपाल प्रिमियर लिग (एनपीएल) को जनकपुर बोल्ट्सले मुख्य प्रशिक्षकमा पुबुदु दासानायके नियुक्त गरेको छ। नेपालको राष्ट्रिय क्रिकेट टिमका पूर्व प्रशिक्षक पुबुदुलाई जनकपुर बोल्ट्सको मुख्य प्रशिक्षकमा अनुबन्धन गरेको हो। नेपालको राष्ट्रिय क्रिकेट टिमले पहिलो पटक पुबुदुको नेतृत्वमा सन् २०१४ को विश्वकप क्रिकेट खेलेको थियो। उनले दुई पटक नेपाली राष्ट्रिय टोली सम्हालेका थिए। जनकपुरको मार्की खेलाडी आसिफ शेख छन्। पुबुदुले नेपाल प्रिमियर लिग एसोसियट राष्ट्रहरुमध्येको उत्कृष्ट फ्रेन्चाईज लिग हुन गइरहेको भन्दै खुसी व्यक्त गरेका छन्। जनकपुरको टिमले अक्सनमार्फत ललित राजवंशी, अनिल साहलगायतका खेलाडीलाई अनुबन्धन गरेको छ। नेपाल क्रिकेट संघ (क्यान) ले आगामी मंसिर १५ देखि पुस ६ गतेसम्म प्रतियोगिताको आयोजना गर्दैछ।"
"मदिरा सेवनपछि बाबुछोराबीच विवाद, छोराले आफ्नै पेटमा हाने चक्कु",दाङ : पेटमा चक्कु प्रहार गर्दा दाङको बबई गाउँपालिका४ मा एक युवकको मृत्यु भएको छ। मृत्यु हुनेमा २८ वर्षीया अनिल तामाङ रहेको इलाका प्रहरी कार्यालय तुलसीपुरका प्रहरी प्रवक्ता प्रकाश थापाले जानकारी दिए। बुबासँग विवाद भएपछि तामाङले पेटमा चक्कु प्रहार गरेको प्रहरीको भनाइ छ। प्रहरीका अनुसार तामाङले मदिरा सेवन गरेर बुबासँग विवाद भएको थियो। चक्कु प्रहारबाट घाइते भएका अनिललाई राप्ती प्रादेशिक अस्पताल तुल्सीपुरमा उपचारका लागि लगिए पनि उनको आज बिहान ११ बजेतिर मृत्यु भएको प्रहरीले जानकारी दिएको छ।
पशुपति गौशाला धर्मशालामाथिको हस्तक्षेप रोक्न माग गर्दै वीरगन्जमा प्रदर्शन,"वीरगन्ज : काठमाडौंमा रहेको पशुपति गौशाला धर्मशालामा पशुपति क्षेत्र विकास कोष र काठमाडौं महानगरपालिकाको हस्तक्षेप रोक्न माग गर्दै वीरगन्जका मारवाडी समुदायले वीरगन्जमा शान्तिपूर्ण प्रदर्शन गरेका छन्। मारवाडी समुदाय सम्बद्ध विभिन्न संघसंगठनहरुले मंगलबार वीरगन्जमा शान्तिपूर्ण जुलुश निकालेर प्रदर्शन गर्दै पर्साका प्रमुख जिल्ला अधिकारीमार्फत प्रधानमन्त्रीलाई ज्ञापनपत्रपनि बुझाएका छन्। मारवाडी समाज सेवक संघ, मारवाडी सेवा ट्रष्ट, टिबडेवाल धमार्थ ट्रष्ट, वीरगन्जजीतपुर गौशाला, जैन श्वेताम्भर सभा र महेश्वरी समाज वीरगन्जले संयुक्तरूपमा आदर्शनगरस्थित राणीसती धर्मशालाबाट शान्तिपूर्ण जुलुश निकालेर जिल्ल प्रशासन कार्यालयमा पुगेर ज्ञापनपत्र बुझाएका हुन्। उक्त ज्ञापनपत्रमा भनिएको छ, 'अदालतबाट मुद्धाको अन्तिम किनारा नलागेकै अवस्थामा पशुपति क्षेत्र विकास कोषले पशुपति गौशाला धर्मशाला मारवाडी सेवा समितिबाट खोसेर महानगरपालिकालाई सञ्चालन दिने कार्यको भत्र्सना गर्दछौ। काठमाडौं महानगरपालिकाले गुण्डागर्दी शैलीमा पशुपति गौशाला धर्मशाला कब्जा गर्न गएकोमा घोर भर्त्सना गर्छौं। पशुपति गौशाला धर्मशाला माथिको आक्रमण मारवाडी समुदायमाथि मात्रै नभएको भन्दै यो हिन्दूहरूको आराध्य देव भगवान् पशुपतिनाथसँग सम्बन्धित पवित्र भूमि माथिको आक्रमण भएको ठहर छ। विश्वभरबाट आउने हिन्दू श्रद्धालुहरूको बसोबास र भोजनको व्यवस्थापनसँगै गौशालामा गो पालन हुँदै गरेको र झन्डै एक सय जना मिर्गौला रोगी को निःशुल्क डाइलेसिस भइरहेको अवस्थामा उक्त भवनलाई प्रचलित कानुन तथा विभिन्न समयमा भएको सम्झौता विपरीत काठमाडौं महानगरपालिकालाई सञ्चालनको जिम्मा दिएर पशुपति क्षेत्र विकास कोषका सदस्य सचिवले भूमाफियाबाट ठूलो आर्थिक लाभ प्राप्त गरेको आरोपपनि मारवाडी समुदायले लगाएका छन्। मारवाडी सेवा समितिले नै धर्मशालाको सञ्चालन गर्न पाउनु पर्ने तथा पशुपति क्षेत्र विकास कोष र काठमाडौं महानगरपालिकाको गैरकानूनी हस्तक्षेप रोक्नु पर्ने माग उनिहरुको छ।"
पेस्तोल र ३ राउण्ड गोलीसहित एक जना पक्राउ,काभ्रेपलाञ्चोक : पनौती नगरपालिका१ बाट १ थान पेस्तोल र ३ राउण्ड गोलीसहित एक जना पक्राउ परेका छन्। पक्राउ पर्नेमा भक्तपुर सूर्यविनायक नगरपालिका८ रानीकोट बस्ने ३६ वर्षीय प्रेम तामाङ रहेको प्रहरीले जानकारी दिएको छ। उनी सोमबार दिउँसो पक्राउ परेका थिए। जिल्ला प्रहरी परिसर भक्तपुरबाट खटिएको प्रहरीले उनको घरमा खानतालसी गर्दा उक्त पेस्तोल फेला पारी पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
बेपत्ता भएका ९ वर्षीय बालक मृत भेटिए,"नुवाकोट : शिवपुरी खोलामा बेपत्ता भएका बालकको शव भेटिएको छ। खोलाको दहमा डुबेका बालकको खोजीका क्रममा एक दिनपछि शव फेला परेको हो। आफन्तकोमा दसैंको टीका थाप्न गएका ९ वर्षीय सिशान तामाङ सोमबार पौडी खेल्ने क्रममा खोलाले बगाएपछि बेपत्ता भएका थिए। उनको स्थानीयबासी, सशस्त्र प्रहरी र प्रहरीले खोजी गर्ने क्रममा एक दिनपछि फेला पारेको प्रहरी नायब उपरीक्षक तीलक भारतीले जानकारी दिए। उनका अनुसार काठमाडौंको नागार्जुन नगरपालिका८ भिमढुङ्गाका दिनेश तामाङ र अप्सरा तामाङका छोरा सिशान तामाङसँगै आफन्तकोमा टीका लगाउन गएका थिए।"
बीपी राजमार्गमा निर्वाध चल्न थाले सवारी साधन,काठमाडौं : बाढी र पहिरोबाट क्षतिग्रस्त बीपी राजमार्गमा मंगलबारबाट यसअघिजस्तै सवारी आवागमन खुल्ला गरिएको छ । साना सवारी साधनलाई मात्रै अनुमति दिइएको राजमार्गमा साविकमा यातायात सञ्चालनका लागि अनुमति पाएका सबै सवारी साधन सञ्चालन गर्न खुल्ला गरिएको सडक डिभिजन कार्यालय भक्तपुरले जनाएको छ । बाढी पहिरोका कारण बीपी राजमार्गको भकुण्डेबेसी वर्षेखोला खण्डको करिब ८ किलोमिटरभन्दा बढी लम्बाईको सडक पूर्णरुपमा बगाएकाले हाल नयाँ ट्रयाक निर्माण गरी सवारी साधनको लागि आवागमन खुलाइएको सडक डिभिजन कार्यालयले जनाएको छ ।
युरोपेली आयोगले इरानमाथि लगायो प्रतिबन्ध,"लक्जेम्बर्ग : युरोपेली आयोगले सोमबार युक्रेनविरुद्ध प्रयोग गर्न रुसलाई क्षेप्यास्त्र र ड्रोन हस्तान्तरण गरेको आरोपमा प्रमुख इरानी अधिकारीहरू र एयरलाइन्ससहितका संस्थाहरू विरुद्ध प्रतिबन्ध लगाएको छ। युरोपेली आयोगका विदेशमन्त्रीले इरान एयरलगायत सात संस्थाहरू र उपरक्षामन्त्री सैयद हम्जेह घलान्डारी र रिभोलुसनरी गार्ड्स कुद्स फोर्सका वरिष्ठ अधिकारीहरूसहित सात जना व्यक्तिमाथि प्रतिबन्ध लगाएको छ। प्रमुख युरोपेली शक्तिहरू बेलायत, फ्रान्स र जर्मनीले गत महिना रुसमा इरानी क्षेप्यास्त्र हस्तान्तरणलाई लिएर यस्तै प्रतिबन्ध जारी गरेका थिए। युरोपेली आयोगका अध्यक्ष उर्सुला भोन डेर लेयनले सम्पूर्ण ब्लकले अपनाएको प्रतिबन्धलाई स्वागत गर्दै भने, 'युक्रेनविरुद्ध रुसको आक्रामक युद्धलाई इरानी शासनको समर्थन अस्वीकार्य छ र यो बन्द हुनुपर्छ।' इरानी विदेश मन्त्रालयका प्रवक्ता इस्माइल बाघाईले प्रतिबन्धलाई 'अन्यायपूर्ण र अन्तर्राष्ट्रिय कानुन विपरीत' भन्दै अस्वीकार गरेका छन्। उनले रुसलगायत अन्य देशसँग रक्षा र सैन्य सहयोग गर्ने इरानको अपरिहार्य अधिकारलाई पनि जोड दिएको इरानको आधिकारिक समाचार एजेन्सीले जनाएको छ। इरानको कट्टर प्रतिद्वन्द्वी इजरायलले पनि आयोगको यस कदमको प्रशंसा गरेको छ। त्यसैगरी प्रतिबन्धले रकेट र मिसाइल प्रक्षेपण गर्न प्रयोग हुने प्रणोदक उत्पादनमा संलग्न दुई कम्पनीलाई पनि लक्षित गरेको छ। इरानले भने युक्रेनविरुद्ध प्रयोग गर्न रुसलाई क्षेप्यास्त्र हस्तान्तरण गरेको पश्चिमी आरोपलाई अस्वीकार गरेको छ। राससएएफपी"
नसुनाई दिनु है !,"आफ्नैले जब पराइ ठान्न थाल्दो रैछ, जस्को लागि रहर साँच्यो उसले गाल्न थाल्दो रैछ । रहरसंग खुशी साट्दै उमेरैले नेटो काट्दा १ आफ्नै जीवन आफैंलाई भारी लाग्न थाल्दो रैछ । उहाँ भन्दै जानु भयो । म सुन्दै गएँ । कहिले उहाँको बोली बोल्दाबोल्दै रोकिन्थे । आमा छेवैमा चाख मानेर सुनिरहनु भएको थियो । धोतीको सप्कोले कहिले आँखा पुछ्दै आँखाबाट झरेका आँसुहरुलाई लुकाउने असफल प्रयासमा मेरा नजर छल्दै हुनुहुन्थ्यो । उहाँले पोखेका शब्दहरुले पिडा वर्षाइरहेका थिए । चोटै चोटले छियाछिया परेको मुटु लिएर जीवनसंगिनीका लागि हाँसिरहको एउटा बिम्व झल्किरहेको थियो । दिउँसोको मध्य घाम शिरमा परेको सूर्यको किरणले पसिना बगिरहेका थिए । समी रुखको शितल छहारीले चौतारीमा शितल दिई रहेको थियो । त्यही चौतारीमा थकाइ मारिरहनु भएको करिव ८०८५ वर्षका वृद्ध बाबाआमा । बाबाले पोखेका वेदनाका वाणहरुले भावुक बनाइरहेको थियो । शितल पवनलाई चर्को घामले चुनौती दिइरहेको थियो । हल्का हल्का चलिरहेको हावा र शितलताले घामको तापलाई मन्द मन्द पनि बनाइरहेको थियो । सहरको वसाइले होला गाउँमा पैदल हिँड्ने बानीलाई पन्छाइसकेको थिएँ । धेरैपछिको पैदल यात्रा त्यो पनि भदौरे चर्को घाम । चौतारीको बसाइले मेरा पसिनाहरु ओभाउँदै थिए । घामको किरण छलिने छायापट्टी उहाँहरु हुनुहुन्थ्यो । चौतारीमा ठडिएको समीको हाँगा छिचोल्दै चर्को घामले हिर्काइ रहेको थियो । भन्नुभयो त्यता घाम छ नानी अलि वर आउ । उहाँहरुको बोलीमा स्नेह र ममता भरिएको थियो । उहाँहरुको नजिकै गएँ । बाबाले सोध्नु भयो बाबु कताबाट आयौ यो चर्को घाममा! उकाली बाटो चर्को घाम! बाटो काट्न गाह्रै हुन्छ । बाबाको त्यो स्नेहमिस्रित बोलीले मलाई कता कता आफ्नै बाबाआमाले सुझाएको आभास हुन थाल्यो । आमा बित्नु भएको करिव १७ वर्ष र बाबा गुमाएको पनि करिव ९ वर्ष बितिसकेका थिए । बाबाले अन्तिम स्वास लिँदै गाउँको पुर्यख्यौली जग्गा मध्ये केही विद्यालयलाई दिएको छु । तैंले पनि त्यो घरतलको साब्जेको गरो विद्यालयलाई दान गरिदिनु है उहाँको आदेश कार्यान्वयनका लागि गाउँतर्फ लागेका मेरा पाइलाहरु चौतारीको बसाइमा आफ्ना उही बाबाआमालाई भेटेझैं भइरहेको थियो । हामी विचका एकैछिनको कुराकानीले निकटता वढ्दै थियो । उहाँ पनि मसंग खुल्दै हुनुहुन्थ्यो । मनभित्रका विरहका पोकाहरु खोल्दै हुनुहुन्थ्यो । मैले आफ्नो झोला खोलें । बाटोमा हिँड्दा आफुले चाहेका खानेकुराहरु नपाउन सक्छ । त्यसैमा, म शाकाहारी जहाँ पायो त्यहाँ बसेर खान नरुचाउने परेँ । झोलामा केही फलफूलहरु स्याउ र केरा पनि बोकेको थिएँ । झोलाबाट केरा झिकेर बाबा र आमालाई दिएँ । बाबा पर्दैन बाबु पर्दैन भन्दैहुनुहुन्थ्यो तर आमाले समाउनु भयो । मेरा आँखा उहाँको आँखासंग जुधे । आमाका आँखा रसाइसकेका थिए । एक छोरी र एक छोरा सहितको चारजनाको परिवार खेतीपाती किसानी जीवनसंग रमाउँदै राम्रैसंग गुज्रिरहेको थियो । छोराछोरीको चाहना अनुसार छोरा र छोरीलाई उच्च अध्ययनका लागि काठमाण्डौ पठाउने निर्णय गरी सहरमा पढाउँदै थिए । छोराछोरीको पढाइको क्रम चल्दै गयो । सहरको महंगो वसाईलाई खेतीपाती र किसानीले धान्न सकिरहेको थिएन । साहुसंग ऋण लिँदै जसोतसो छोराछोरीको खर्च धान्दै आएका वृद्ध दम्पतीले ऋण चुकाउन र सहरमा खर्च पठाउनकै लागि आफ्नो घरजग्गा विक्री गरे । ऋण चुक्तागरी बाँकी रहेका पैसा छोराछोरीलाई पठाउने र आफुहरु पनि सहरमा छोराछोरीसंगै बस्ने निर्णयमा पुगे । छोराछोरीहरु पनि पढाइको शिलशिलामा काठमाण्डौ गएको दशवर्ष वितिसकेको थियो । दशवर्षसम्म त जसोतसो धान्दै आए । उमेरले लछार्दै लगेको कमजोर शरीरमा थप आयआर्जन गाउँमै गर्न सक्ने शक्ति हराउँदै थिए । श्रीमतीसंगको सल्लाहमा सहरतर्फ लागे । वृद्ध दम्पतीले सहर आएपछि चाल पाए । दाजु बहिनी साथमा थिएनन् । आफैंले रोजेर छोरीले वैवाहिक जीवन सुरु गरिसकेकी रहेछिन् । छोराले पनि घरजम बसाइसकेको रहेछ । घरमा भएका बाबाआमालाई थाहै नदिइ वैवाहिक जीवनमा गाँसिएका छोराछोरीको चालाले वृद्ध बाबाआमाको चित्त दुखायो । आफूले खाइ नखाइ छोराछोरीको लागि गरेको दुःखको नतिजा आफूले सोचेअनुसार नपाउँदा अतितलाई झलझली सँझिरहेका थिए । तर पनि संयम हुँदै वर्तमानको डोरी समाएर अगाडि बढ्न कस्सिए । छोरीसँग भेट हुन पाइसकेको थिएन । छोराको घरमा बसेको पनि करिब तीन महिना बित्दै थियो । छोरा र बुहारी दुबै जागिरे । घर कुरेर छोरा बुहारीसमेतका लागि खाना पकाएर राति अबेरसम्म पर्खनु नियमित तालिका बनिसकेको थियो । छोराबुहारीहरुको खानपान, घरको सरसफाइ दैनिकी बन्यो । दिनहरु बित्दै थिए । घर बाहिर निस्कन बन्देजजस्तै थियो । नचिनेको नजानेको ठाउँ एकलै जानु पनि त कता! गाउँबाट सहर झरेका ती वृद्धवृद्धालाई सहरका गल्ली बाटाहरूको जानकारी पनि थिएन । काठमाडौं आएर पशुपतिनाथको दर्शनसम्म गर्न पाएका थिएनन् । एकदिन! शनिबारको त्यो दिन । छोराबुहारी दुवैको बिदा थियो । बिदाको दिन छोरा र बुहारी ढिलै ओछ्यान छोड्ने बानीबाट परिचित थिए बृद्ध बाबाआमा । छोराबुहारीको कोठाको ढोका खुल्यो । छोराबुहारी दुबै कोठाबाट बार्दलीमा गए । बार्दलीमा राखिएको कुर्सीमा बस्दै आमा खोइ चिया भन्दै थिए । आमा भने अगाडिदेखि नै चिया तयार गरेर छोराबुहारीको पर्खाइमा थिइन् । चिया लिएर बार्दलीतर्फ गएकी आमासँग बाबा पनि साथै गए । सायद छोरासँग केही भन्न चाहन्थे । तर बाबाले मुख खोल्न चाहेनन् । आफ्ना पतीको चाहनाप्रति वृद्धा भने जानकार थिइन् । आमाले बुहारीसँग आफूहरू मन्दिर र यसो सहर घुम्न पाए हुन्थ्यो भन्ने चाहना राखिन् । बुहारीको जवाफ नआउँदै छोराको कर्कश स्वरले वृद्ध बाबाआमाको मुटु छेड्यो । सात दिनमा एक दिन बिदा हुन्छ । यसो आराम गर्न तपाईंकी बुहारीसँग बाहिर खाना नखाएको पनि महिनौं भइसक्यो । फुर्सद कहाँ पाउनु तपाइँहरुलाई घुमाउन । घरको काम उस्तै छ । सरसफाइ गर्न खोइ हात लागेकै देखिएन । गाउँको मान्छे त काम गर्न सिपालु पो हुन्छन् भन्थे । यो सहर हो सुतेर खान पाइँदैन । फेरि यो बुढेसकालमा छोराबुहारीलाई दुःख दिन पनि कति जानेको? हामीलाई हाम्रो जीवन बाँच्न दिनोस् । तपाईँहरुले रोजेको र खोजेको यहाँ पाइँदैन । हामीले चाहे अनुसार बस्न सक्ने भए बसुँ नत्र। छोराको वाक्य टुंगिसकेको थिएन । बुहारी हातमा बोकेको चियासँगै कोठातिर लागिन् । आमाको छाती चर्कियो । वृद्धवृद्धा चुपचाप बाहिरिए । आँगन बढार्न कुचो समाए बाबाले । धुन तयार पारेका लुगाहरुको पोको समाएर धारातिर लम्किन आमा । वृद्ध दम्पती एकआपसमा नजर जुधाउन नसकेर आफैंबाट भागिरहेका थिए । उमेरले नेटो काटिसकेका ती वृद्ध दम्पती एक आपसमा कहिलै रुखो व्यवहार नगरेका नसुनेका । यद्यपि छोरा र बुहारीको व्यवहारबाट बाबा आफू त चिन्तित थिएनन् । तर आफूले कहिल्यै नमिठो नबोलेको आफ्नो जीवन संगिनीउपर प्रहार भएका चोटिला वचन र छोरा बुहारीले देखाएको व्यवहारले भने अति नै दुःखी थिए । एकैछिनमा छोराको आदेश आयो । भान्सामा भात छ खानु । धोएका कपडाहरु समयमै उठाउनु । हामी आज लन्च र डिनर बाहिरै लिन्छौं भन्दै छोरा र बुहारी बाहिरिए । बन्द कोठामा एक अर्कासँग भक्कानिएर रुँदै थिए । एक्कासी मलिन आवाजमा दुबैले सल्लाह गरे आजै घर छाड्ने र कतै वृद्धाश्रममा बास खोज्ने । गाउँबाट छोराछोरी भेट्ने रहरमा सहर आउँदा धोतीको फेरमा गाँठो पारेर राखेको दुइवटा हजारका नोट सुरक्षित थिए । एउटा झोलामा एकसरो लाउने लुगा र नियमित खाँदै आइरहेका दबाइहरू बोकेर बाहिरिए ठूलो संसारमा बासको खोजी गर्दै। छोरा, बुहारी, छोरी, ज्वाइँ अर्थात् नाता सम्वन्धिबाट टाढिएको आज सात वर्ष वितिसकेछ । बासको खोजाइमा भौंतारिँदै आफ्नै गाउँ पुगेका ती वृद्ध दम्पतीलाई गाउँलेले बनाइदिएको सानो घर आज उनलाई विशाल महल भन्दा कम लागेको छैन । सहयोगी मनहरूको सहयोगमा रमाउँदै मृत्युको पर्खाइमा रहेका ती वृद्ध दम्पती एक अर्काका लागि जीवन बाँचिरहेका छन् । बाबाले आफ्ना अतीत सुनाइरहँदा आमाले पनि उत्तिकै चाख लिएर सुनिरहनु भयो । केही छुटेका सन्दर्भहरूलाई आमाले बीच बीचमा समेट्दा उहाँहरूबीचको समर्पण स्पष्ट झल्किरहेको थियो । म पनि उहाँहरूको जीवनकथा सुन्दै गएँ । कतिखेर आँखाबाट आँशु झरिसकेछन् थाहै पाइनँ । एक्कासी वृद्ध आमाको बोलीले झस्किएँ । आँखाबाट झरेका आँसु पुछ्दै सामान्य बन्ने कोसिस गरेँ । उहाँ भन्दै हुनुहुन्थ्यो नानी खुशी भनेको पाउनुमात्रै होइन रहेछ । हामी दुखी छैनौं । तर, पनि आफुले जन्माएका छोराछोरीको माया सजिलै कहाँ मेटिँदो रहेछ र! नाती नातीना कस्ता भए होलान्! कत्रा भए होलान् १ तिनीहरूको जीवनमा सधैं खुशियाली छाइरहोस् । अनि बाबु पनि सहरको मान्छे कतै हाम्रा छोराछोरोसँग पनि भेट हुन सक्दो हो! कदाचित भेट भइहाल्यो भने पनि हाम्रो कथा चाहिँ नसुनाई दिनु है। बुबा अर्कोतिर फर्केर गुनगुनाइ रहनुभएको थियो । मुर्छिँदै बौराउँदै भएपनि साँच्नु पर्दो रहेछ जीवन, रुनकै लागि भएपनि हाँस्नु पर्दो रहेछ जीवन । खुशीका बली दिएर आँसु पिउँदै किन नहोस् ! मर्नकै लागि भएपनि बाँच्नु पर्दो रहेछ जीवन ।।"
"सहकारीले खोल्यो दूध संकलन केन्द्र , दैनिक १४० लिटर जम्मा हुँदै","बेनी : म्याग्दीको अन्नपूर्ण गाउँपालिका६ बिरौटामा दूध संकलन केन्द्र स्थापना भएको छ । गाउँका कृषकले उत्पादन गरेको दूध बजारीकरण गर्ने उद्देश्यले सिद्ध बहुउद्देश्यीय सहकारी संस्थाले संकलन केन्द्र स्थापना गरेको हो । करिव सात लाख रुपैयाँको लगानीमा डिपफ्रिज, चिलिङ र मिल्क एनालाइजर मेसिन खरिद गरी संकलन केन्द्र सञ्चालन गरेको सहकारीका कोषाध्यक्ष युवराज बरुवालले जानकारी दिए । हिमालयन चिज उद्योग कोरोना महामारीका कारण बन्द भएपछि घाराका कृषकले उत्पादन गरेको दूधले बजार पाउन सकेको थिएन । गाउँका कृषकबाट दूध संकलन गरेर पोखरेबगर, भुरुङ्गतातोपानी, नारच्याङ, दाना, घोडेपानीमा लगेर बेच्ने व्यवस्था मिलाएको बरुवालले बताए । ३५ जना कृषकहरूले दैनिक एक सय ४० लिटरका दरले संकलन केन्द्रमा दूध ल्याउने गरेका छन् । थोरै दूध उत्पादन गर्ने कृषकले पनि बेचेर आम्दानी गर्ने तथा व्यवसायिक गाईभैसीपालन गरेका कृषकको समयको बचत र बजारको सुनिश्चित भएको छ । बजारमा बिक्री नभएको दूध प्रसोधन गरेर चिज उत्पादन गर्ने तयारी गरेको सहकारीका अध्यक्ष बिमल बरुवालले बताए । बचत तथा ऋणको मात्र कारोबार गर्दै आएकोमा अब दूध संकलन र बिक्री वितरण गर्न थालेको हो, उनले भने विस २०६६ मा स्थापना भएको सहकारीलाई पछिल्लो छ वर्षयता नियमित सञ्चालन गरेका छौ । अन्नपूर्ण गाउँपालिकाका अध्यक्ष भारतकुमार पुनले दूध, तरकारी, फलफुल, आलु दूवानीका लागि कृषि एम्बुलेन्स सञ्चालन गरेको बताए ।"
सरकारी कार्यालय खुलेसँगै काठमाडौंमा चहलपहल बढ्यो,काठमाडौं : बडादशैंका अवसरमा बन्द रहेका सरकारी तथा सार्वजनिक संस्थानहरू मंगलबारदेखि खुला भएका छन् । फूलपातीका दिनदेखि द्वादशीसम्म बन्द रहेका कार्यालय मंगलबारदेखि खुला भएका हुन् । सरकारी तथा सार्वजनिक कार्यालय खुल्ने भएकाले काठमाडौं उपत्यकासहित देशभरका सहरमा चहलपहल बढ्न थालेको छ । सरकारी कार्यालयहरू खुलेपनि कर्मचारी र सेवाग्राहीको संख्या भने न्यून नै देखिएको छ । त्यस्तै दशैंमा गाउँ गएकाहरू फर्कन थालेसँगै सहरमा फेरि सवारी चाप बढ्न थालेको छ ।
सरकारी कार्यालयमा मंगलबार आधा कर्मचारी अनुपस्थित,"नुवाकोट : दसैंको पाँच दिन लामो बिदापछि मंगलबार सरकारी कार्यालयहरू खुलेका छन्। तर, नुवाकोटका अधिकांश कर्मचारीहरू कार्यालयमा अनुपस्थित रहेका छन्। पहाडी संरचना रहेको नुवाकोटमा कार्यरत सरकारी तथा संस्थानअन्तर्गतका कार्यालयमा कार्यरत ५० प्रतिशत कर्मचारी दसैं बिदा सकेएर कार्यालय खुलेको दिन अनुपस्थित रहे। नुवाकोटमा सरकारी र संस्थानमा ५ सय बढी कर्मचारी कार्यरत छन्। तीमध्ये मंगलबार आधा कर्मचारी पनि उपस्थित नभएको पाइएको हो। कतिपय कार्यालयका प्रमुख तथा कर्मचारी टीका थाप्न टाढा टाढा पुगेका कारण उपस्थित हुन नसकेको सम्बन्धित कार्यालयले जनाएको छ। कर्मचारी नहुँदा सेवाग्राहीहरू मारमा परेका छन्। कार्यालयहरूमा कर्मचारी कम उपस्थित रहेको आफूले पनि जानकारी पाएको नुवाकोटका सहायक प्रमुख जिल्ला अधिकारी कृष्णप्रसाद हुमागाइले बताए।"
"एकैदिन १४ सय रुपैयाँले बढ्यो सुन, तोलाको कति पुग्यो ?",काठमाडौं : नेपाली बजारमा सुनको मूल्य एकैदिन १४ सयले बढेको छ। दशैं बिदापछि आज खुलेको बजारमा १४ सय रुपैयाँले बढेर सुन प्रतितोला १ लाख ६० हजार ५०० रुपैयाँ पुगेको छ। नेपाल सुन चाँदी व्यवसायी महासंघका अनुसार मंगलबार तोलामा १४ सय रुपैयाँले बढेर सुन प्रतितोला १ लाख ६० हजार ५०० रुपैयाँमा खरिदबिक्री भइरहेको छ। यसैगरी सुनको मूल्यसँगै चाँदीको भाउ पनि बढेको छ। आज चाँदी २५ रुपैयाँले बढेर प्रतितोला १९२५ रुपैयाँमा कारोबार भइरहेको महासंघले जनाएको छ। यसअघि असोज २३ गते प्रतितोला सुन १ लाख ५९ हजार १०० सय रुपैयाँ कारोबार भएको थियो। सोही दिन प्रतितोला चाँदी १९ सय रुपैयाँमा खरिदबिक्री भएको महासंघले जनाएको छ।
निज्जर हत्या अनुसन्धानमा भारतले सहयोग नगरेको जस्टिन ट्रुडोको दाबी,"नयाँदिल्ली : भारतले ६ क्यानाडाली कूटनीतिज्ञलाई देश निकाला गर्ने र भारतीय उच्चायुक्त सञ्जयकुमार वर्मालाई फिर्ता बोलाउने निर्णय गरेपछि क्यानडाका प्रधानमन्त्री जस्टिन ट्रुडोले पत्रकार सम्मेलन गरेका छन् । ट्रुडोले राजधानी ओटावामा आयोजित पत्रकार सम्मेलनमा क्यानडाका अधिकारीहरूले आफ्ना भारतीय समकक्षीहरूलाई आपराधिक गतिविधिको प्रमाण दिएको तर भारत सरकारले सहयोग नगरेको दाबी गरेका हुन्। ट्रुडोले भने, 'भारतीय सरकारी एजेन्टहरूले सार्वजनिक सुरक्षालाई खतरामा पार्ने भूमिका खेलेको प्रमाण छ। यो अस्वीकार्य छ।' उनले भने, क्यानडाभारतबीच जनताजनताको सम्बन्ध, व्यापार र वाणिज्यको लामो इतिहास छ । तर हामीले अहिले भइरहेको कुरा सहन सक्दैनौं। क्यानडाले भारतको सार्वभौमसत्ता र क्षेत्रीय अखण्डतालाई पूर्ण रूपमा सम्मान गर्छ। हामी भारत सरकारले क्यानडाको लागि पनि त्यस्तै गर्ने अपेक्षा गर्दछौं।' क्यानडाको भूमिमा हरदीप सिंह निज्जरको हत्यामा भारतको सम्भावित संलग्नताबारे गुप्तचर निकायले आशंका व्यक्त गरेपछि यस विषयमा भारत सरकारसँग सहयोगका लागि अपिल गरिएको ट्रुडोले बताए। बीबीसी"
श्रीमतीको हत्या गरेको अभियोगमा श्रीमान् पक्राउ,झापा : आफ्नै श्रीमती ३७ वर्षीया मुना चौहानको हत्या गरेको अभियोगमा अर्जुनधारा नगरपालिका३ जुङ्घेघारी बस्ने ४६ वर्षीय वीरबहादुर चौहानलाई प्रहरीले पक्राउ गरेको छ । वीर बहादुरले अर्जुनधारा नगरपालिका३ दार्जिलङ डाँडास्थित धारिलो हतियार प्रहार गरी मुना चौहानको हत्या गरेको भन्ने खबर प्राप्त हुनासाथ अस्थायी प्रहरी चौकी खुदुनाबारी र इलाका प्रहरी कार्यालय अनारमनीबाट खटिएको प्रहरीले उनलाई पक्राउ गरेको हो । घटनाबारे प्रहरीले आवश्यक अनुसन्धान गरिरहेको छ ।
"देशभर चिसो बढ्दै, यस्तो छ आजको मौसम","काठमाडौं : देशभरबाट मनसुन बाहिरिएको छ । पछिल्लो केही दिनदेखि देशभरकै तापक्रम क्रमश घटिरहेको मौसम पूर्वानुमान महाशाखाले जनाएको छ। गत असोज २७ गते नेपालबाट मनसुन पूर्ण रुपमा बाहिरिएको मौसमविदहरुले बताएका छन् । पछिल्ला दिनमा पश्चिमी वायुका साथै स्थानीय वायुको प्रभावले मुलुकका कतिपय स्थानमा बदली र वर्षा भइरहेको छ । मनसुन सकिएर पोष्ट मनसुन चलिरहेकाले क्रमशः चिसो बढ्दै गएको जनाइएको छ। काठमाडौं उपत्यकामा पछिल्लो एकसातामा चिसो क्रमिक रुपमा बढिरहेको महाशाखाले जनाएको छ । असोज १५ गते काठमाडौँको न्यूनतम तापक्रम २० डिग्रिसेल्सियस हाराहारी थियो। एकसातापछि न्यूनतम तापक्रम १७ डिग्री हाराहारीमा छ । पछिल्लो १५ दिनमा तापक्रम विस्तारै घट्दै गइरहेको छ । महाशाखाको विवरणमा आइतबार काठमाडौँको न्यूनतम तापक्रम १४ दशमलव ७ डिग्रिसेल्सिय पुगेको थियो । सोमबार १७ डिग्रिसेल्सियस थियो । काठमाडौंसहित देशका अधिकांश स्थानमा ह्वात्तै तापक्रम घटेको छ । मौसमविद् अधिकारीले दुई सातामा ५ डिग्री तापक्रम घट्नुले चिसो बढाएको देखिएको उनको भनाइ छ । पोस्ट मनसुनपछि चिसो मौसम सुरु हुने भएकाले आवश्यक सतर्कता अपनाउन अनुरोध गरिएको छ । लुम्बिनी, सुदूरपश्चिम, कर्णाली र गण्डकी प्रदेशमा पश्चिमी वायुको प्रभाव सामान्य र कोशी प्रदेश, मधेस र बाग्मती प्रदेशमा आंशिक प्रभाव पर्नुका साथै स्थानीय वायुको पनि आंशिक प्रभाव रहेको महाशाखाले जनाएको छ । आज दिउँसो कोशी, बाग्मती र गण्डकी प्रदेशका पहाडी भूभागमा आंशिक बदलीदेखि मौसम मुख्यतया सफा रहनेछ । तीनवटै प्रदेशको पहाडी भूभागका एकदुई स्थानमा मेघ गर्जनचट्याङ्गसहित हल्का वर्षाको सम्भावना छ । रातिको समयमा पनि कोशी प्रदेशका पहाडी भूभागका एकदुई स्थानमा हल्का वर्षाको सम्भावना छ ।"
जनतासँग जोडिएको विकास मात्र दिगो हुन्छ : महासचिव पोखरेल,"दाङ : नेकपा एमालेका महासचिव शंकर पोखरेलले अर्थतन्त्रमा सकारात्मक सुधार आएको बताएका छन्। तुल्सिपुरमा आयोजित अगुवा कार्यकर्ता भेलालाई सम्बोधन गर्दै महासचिव पोखरेलले कांग्रेसएमाले नेतृत्व सरकार गठन भएसँगै अर्थतन्त्रमा सुधार हुन थालेको बताएका हुन्। धेरै दलहरू हुँदा सरकार अस्थिर भएको उनको भनाई छ। उनले सरकारका लागि दुई दलको मात्रै विकल्प रहेको उल्लेख गरे। पछिल्लो समय पोखरेलले नेपाललाई दुई दलीय प्रणालीमा लैजानुपर्ने बताउँदै आएका छन्। हंग पार्लियामेन्ट नीतिको कार्यान्वयनमा चुनौती हुने गरेको उनको बुझाई छ। पोखरेलले विकासमा जनताको प्रत्यक्ष सहभागिता भएमात्रै दिगोपन आउने बताए। उनले योजनाको पहिचान र छनोट, कार्यान्वयन र प्रतिफल वितरणसम्म जनतालाई जोड्न सके विकास छिटो र दिगो हुने बताए। महासचिव पोखरेलले विकासमा राजनीतिक सहमति आवश्यक रहेको धारणा राखे। जनतालाई आशाको सन्देश प्रवाह गर्न कार्यकर्ताहरुलाई निर्देशन दिँदै उनले जनताले नयाँ कुरा अपेक्षा राख्नु स्वभाविक भएकाले सरकारले अघि सारेका नयाँ कुरा जनतामा पुर्याउन आग्रह गरे। उनले तीन तहकै सरकारबीच समन्वय र सहकार्यबाट जनताले विकासको प्रत्यक्ष अनुभूति गर्न सक्ने स्पष्ट पारे।"
सतर्कता र व्यवसायिकताका साथ काम गर्न सुरक्षा निकायलाई गृहमन्त्रीको निर्देशन,"काठमाडौं : गृहमन्त्री रमेश लेखकले संघीय संसदको आगामी अधिवेशनबाट प्रहरी सम्बन्धी विधेयक पारित गर्ने लक्ष्य रहेको बताएका छन्। ६९ औं प्रहरी दिवसको अवसरमा प्रहरी प्रधान कार्यालय नक्सालमा मंगलबार आयोजित श्रद्धाञ्जली कार्यक्रममा उनले प्रहरी संगठनको बृहत्तर हित र उन्नतिका लागि आफू प्रतिबद्ध रहेको बताए। गृह मन्त्रालयले प्रहरी ऐन, २०१२ लाई प्रतिस्थापन गरी नेपाल प्रहरीको सुदृढीकरण गरी सेवाको विशिष्टिकरण, प्रहरी कर्मचारीको हित र कल्याणका नयाँ र उत्कृष्ट प्रावधानहरू पहिचान गरी विधेयकमा समाविष्ट गरिएको छ,उनले भने,गृह मन्त्रालयले यसलाई छिटो भन्दा छिटो प्रतिनिधिसभा समक्ष पेश गर्ने लक्ष्य राखेको छ । प्रस्तावित विधेयकले ऐनको हैसियत प्राप्त गरे पश्चात नेपाल प्रहरीको बृहत्तर हित र वर्षौं वर्ष देखिका हाम्रा अपेक्षाहरू पूरा हुने विश्वास मैले राखेको छु । कार्यक्रममा गृहमन्त्री लेखकले कर्तव्यपालनका क्रममा मृत्युवरण गरेका र घाइते भएका प्रहरी कर्मचारीहरूको योगदानको उच्च मूल्याङ्कन गर्न हुने बताए । वर्तमान सरकार गठन भएलगत्तै संक्रमणकालीन न्याय सम्बन्धी कानुनलाई पूर्णता दिइएको छ । सत्य निरुपण तथा मेलमिलाप र बेपत्ता भएका व्यक्तिको छानविन सम्बन्धी कानुन बनेको छ, मन्त्री लेखकले भने,'यसले द्वन्द्वको बेलामा मुत्युवरण गर्ने सुरक्षा निकायका व्यक्तिहरुको परिवारलाई पनि पीडित सरह परिपूर्ण दिने व्यवस्था गरिएको छ । द्वन्द्वको बेलामा घाइते तथा अपाङ्ग हुनु भएका सुरक्षा निकायका व्यक्तिलाई पीडित सरह व्यवहार गरिने व्यवस्था गरिएको छ । सुरक्षा निकायको कमी कमजोरीले सरकारले नै आलोचना व्यहोर्नुपर्ने भएकाले थप सतर्कताका साथ काम गर्न गृहमन्त्री लेखकले निर्देशन दिए । नेपाल प्रहरीसहितका सुरक्षा निकायहरूले परिश्रमका साथ आफ्नो कर्तव्य निर्वाह गरी रहेका छन् । कहिले कही सुरक्षा निकायबाट हुने कमी कमजोरीका कारण नागरिकबाट ठूलो आलोचना हुन्छ र मन्त्री वा सरकारले आलोचना बोक्नुपर्ने अवस्था सिर्जना हुन्छ । तसर्थ थप सचेतना, सतर्कता र व्यवसायिकताका साथ काम गर्न म निर्देशन गर्दछु ,उनले भने। २०१२ सालमा स्थापना भएको नेपाल प्रहरी अहिले मुलुकको अपरिहार्य र महत्वपूर्ण संस्थाका रूपमा स्थापित भइसकेको उनको भनाइ छ । आम नागरिकको सारथि र जीवनदेखि मरणसम्मको सहयात्री हुन सफल भएको छ । यो महत्वपूर्ण उपलब्धी र आम विश्वास प्रति गौरवबोध गर्दछु। यस अवसरमा नेपाल प्रहरी परिवारलाई हार्दिक बधाई छ, उनले भने । राज्यको नागरिकसँग सम्पर्क शुत्र नै प्रहरी भएको भन्दै नेपाल प्रहरीको संस्थागत हित र दिगो उन्नतीका लागि आफू भूमिका सदैव सहयोगी रहने विश्वास गृहमन्त्री लेखकले विश्वास दिलाए । मुलुकभर महिला तथा बालबालिकामाथि हुने हिंसा,कसुरजन्य कार्य,भेदभाव छुवाछुतलगायतका अपराधिक कार्यमा संलग्नलाई शून्य सहनशीलताको नीति लिएर कानुनको दायरामा ल्याउन गृहमन्त्री लेखकले प्रहरीलाई निर्देशन दिए।"
ब्राउन सुगरसहित भारतीय बुबाछोरा पक्राउ,झापा : भद्रपुरमा लागूऔषध ब्राउन सुगरसहित भारतीय बुबा छोरा पक्राउ परेका छन्। लागूऔषधसहित भारत विहार किसनगञ्ज जिल्ला ठाकुरगञ्ज पञ्चायत उर्दु कोलोनी ८ बस्ने ३८ वर्षीय जमकोद खान र उनका छोरा १८ वर्षीय आयान खानलाई पक्राउ गरिएको जिल्ला प्रहरी कार्यालय झापाले जनाएको छ। उनीहरूलाई वडा प्रहरी कार्यालय भद्रपुरबाट खटिएको टोलीले सोमबार दिउँसो साढे १ बजे भद्रपुर ५ बसपार्कस्थित न्यु बान्तवा होटेलबाट ५८ ग्राम १० मिलिग्राम ब्राउन सुगरसहित पक्राउ गरेको प्रहरी कार्यालय झापाका डीएसपी कृष्णकुमार चन्दले जानकारी दिए। होटेलमा लागू औषधको कारोबार भइरहेको जानकारी पाएपछि प्रहरी टोली होटेलमै पुगेर बुबाछोराको शरीर तलासी गर्दा ब्राउन सुगर फेला परेको थियो। पक्राउ परेका दुवै जनालाई जिल्ला प्रहरी कार्यालयमा राखेर थप अनुसन्धान गरिरहेको जनाइएको छ।
उत्तरी लेबनानमा इजरायलको हवाई आक्रमणबाट कम्तिमा २१ जनाको मृत्यु,"इजरायल : उत्तरी लेबनानमा इजरायलको हवाई आक्रमणबाट कम्तिमा २१ जनाको मृत्यु भएको छ। इजरायलको हवाई आक्रमणबाट उत्तरी लेबनानमा २१ जनाको मृत्यु भएको लेबनानको स्वास्थ्य मन्त्रालयले पुष्टि गरेको छ। मन्त्रालयका अनुसार उक्त घटनामा अन्य केही मानिस घाइते भएका छन्। उत्तरी लेबनानको अयोटोमा रहेको एक आवासीय भवनमा इजरायली हवाई हमला भएको हो । यस क्षेत्रमा अधिकांश क्रिस्चियनहरूको बसोबास छ। बीबीसीका अनुसार इजरायलले हिजबुल्लाहलक्षित आक्रमण गर्ने क्षेत्रबाट अयोटा टाढा छ। स्थानीयका अनुसार यस ग्रामीण इलाकामा द्वन्द्वका कारण विस्थापित एक परिवार बस्थ्यो। इजरायली सेनाले भने यस आक्रमणबारे अहिलेसम्म केही बताएको छैन। तर, यसअघि इजरायलका प्रधानमन्त्री बेन्जामिन नेतान्याहुले बेरुतसहित हिजबुल्लाहका क्याम्प भएका सबै क्षेत्रमा हमला गरिने बताएका थिए। लेबनानको स्वास्थ्य मन्त्रालयका अनुसार पछिल्लो एक महिनादेखि जारी इजरायली हमलामा हालसम्म १७ सय जनाको मृत्यु भइसकेको छ।"
वायु प्रदुषण नियन्त्रणका लागि नयाँदिल्लीमा आतिशबाजी प्रतिबन्ध,"नयाँ दिल्ली : वायु प्रदुषण नियन्त्रणका नयाँदिल्लीमा आतिशबाजी गर्न प्रतिबन्ध लगाइएको छ। सोमबार प्रशासनले उक्त प्रतिबन्ध लगाएको जनाएको थियो। दीपावलीमा पटाकाको प्रयोग अत्यधिक हुने गरेको छ। भारतीय प्रशासनले सुरक्षा र प्रदूषणलाई ध्यानमा राख्दै यसअघि पनि आतिशबाजीको प्रयोगमा रोक लगाएको थियो। दिल्ली प्रदूषण नियन्त्रण समितिले एक विज्ञप्ति जारी गर्दै भनेको छ, 'सबै प्रकारका पटाका पड्काउन, उत्पादन, भण्डारण र बिक्री गर्न पूर्ण प्रतिबन्ध लगाइनेछ ।' उच्च वायु प्रदूषण नियन्त्रण गर्न सार्वजनिक हितको लागि उक्त निर्णय गरिएको समितिले जनाएको छ । दिपावलीमा आतिशबाजीलाई उत्सवको अभिन्न अङ्गको रूपमा लिन्छन्। यो पर्व अन्धकारमाथि प्रकाशको विजयको प्रतीकको रुपमा मनाइन्छ। यसमा हिन्दू देवी लक्ष्मीको आराधना गरिन्छ। करिब तीन करोड जनसङ्ख्या रहेको नयाँ दिल्लीमा यसअघि लगाइएको प्रतिबन्धलाई पूर्ण पालना भने गरिएको थिएन। नयाँदिल्ली हरेक शरद ऋतुमा धुवाँ र धुलोका कारण बढी प्रदूषित हुनेगरेको छ । नयाँदिल्लीले शहरमा प्रदूषण बढ्नुको कारण मुख्यतया छिमेकी क्षेत्रका किसानहरूले छापो पोल्नु (पराल जलाउनु) पनि भएको बताउने गरेको छ । दीपावली (दिवाली) को आसपास आतिशबाजीमा वृद्धिले प्रदूषणको समस्यालाई जटिल बनाउने उनीहरुले बताएका छन्। फोक्सोको माध्यमबाट रक्तप्रवाहमा प्रवेश गर्ने पीएम २५ प्रदूषकको रूपमा चिनिने क्यान्सर पैदा गर्ने सूक्ष्म कणहरूको स्तर नयाँदिल्लीमा विश्व स्वास्थ्य सङ्गठनको खतरा सीमाभन्दा ३० गुणा बढीसम्म हुने गर्छ । सन् २०२० मा ल्यान्सेटको एक रिपोर्टअनुसार वायु प्रदूषणका कारण सन् २०१९ मा दिल्लीमा करिब १७ हजार ५०० जनाको मृत्यु भएको थियो । यो प्रतिबन्ध सन् २०२४ को अन्त्यसम्मका लागि जारी रहने जनाइएको छ ।"
आजदेखि सरकारी कार्यालय खुल्ने,काठमाडौं : आजदेखि सरकारी कार्यालय खुल्ने भएका छन्। बडादसैंको फूलपातीका दिनदेखि बिदा रहेका सरकारी कार्यालय आजबाट खुल्न लागेका हुन्। सरकारले दसैं मनाउन ५ दिन बिदा दिएको थियो। आजबाट कार्यालय खुल्ने भएपछि सोमबारबाट दसैंको अन्य दिनको तुलनामा उपत्यकामा सवारी आवागमन बढेका छन्। दशैंको टीका लगाउने सर्वसाधारणको आवतजावतका साथै उपत्यका बाहिर गएका सर्वसाधारणहरू समेत उपत्यका फर्कन थालेपछि उपत्यकामा सवारी आवागमन बढेको हो। यस वर्षको दशैंमा झण्डै १३ लाख सर्वसाधारण उपत्यकाबाट बाहिरिएका थिए। आश्विन शुक्ल प्रतिपदादेखि नवमीसम्म नवदुर्गाको साधना गरिएको प्रसादस्वरुप विजयादशमीका दिनदेखि सुरु भएको टीका र जमरा लगाउने क्रम आश्विन शुक्ल पूर्णिमासम्म जारी रहन्छ।
मुस्ताङको दुर्गम गाउँ साङ्ता सञ्चारले जोडिँदै,"जोमसोम : मुस्ताङ र डोल्पाको सिमानावर्ती गाउँ साङ्तामा सञ्चारको पहुँच स्थापित हुने पक्का भएको छ। नेपाल दूरसञ्चार प्राविधिकरण अन्तर्गत नेपाल टेलिकमको समन्वयमा मुस्ताङको अति दुर्गम बस्ती साङ्ता गाउँमा सञ्चारको पहुँच स्थापित गर्ने तयारी गरिएको ह। वारागुङ मुक्तिक्षेत्र गाउँपालिका५ का वडाध्यक्ष सुरेन्द्र गुरुङको पहलमा नेपाल टेलिकमले साङ्ता गाउँमा सञ्चारको पहुँच पुर्याउन हालै प्रारम्भिक सर्वे सम्पन्न गरेको जनाएको छ। यसका लागि नेपाल टेलिकमले वारागुङ५ को घिउँला डाँडामा रहेको माइक्रो वेभ रेडियो लिंकको रिपिटर टावरबाट साङ्ता गाउँमा टेलिफोन तथा थ्रिजी इन्टरनेट चलाउनका लागि बेस्ट ट्रान्समिसन स्टेशन (बिटीएस) सँगको सेटलाई रेडियो लिंक छनौट गर्न थप एक रिपिटर टावर स्थापना गर्ने जनाइएको छ। नेपाल टेलिकम जोमसोमका प्राविधिक उदयबहादुर पुर्जाले साङ्ता गाउँमा टेलिफोन सेवा पुर्याउन सर्वे अध्ययन पूरा भएको बताए। उनले साङ्तामा बिटिएस टावर मार्फत सञ्चारको पहुँच जोड्न साङ्ता गाउँ र घिउला डाँडाको बीचमा माइक्रो वेभ रेडियो लिंकको रिपिटर टावर राख्ने निर्णय भएको जनाए। साङ्ता गाउँमा बिटिएस टावरको लिंक जोड्नका लागि बीचको स्थानमा सञ्चार इकुमेन्ट राख्ने रिपिटर गृह आवश्यक पर्नेछ। यस्तै साङ्ता गाउँमा बिटिएस टावरको लागि बिटिएस इकुमेन्ट व्यवस्थापन गर्न बिटिएस गृहको भौतिक सञ्चार आवश्यक पर्दछ। यसै प्रयोजनका लागि वारागुङ५ का वडाध्यक्ष सुरेन्द्र गुरुङको पहलमा स्थानीय नागरिकहरूले साङ्ता र घिउँला डाँडाबीचको स्थानमा रेडियो लिंकको रिपिटर टावर गृह निर्माणमा जुटेका छन्। रिपिटर टावर गृह निर्माणको काम स्थानीय जनश्रमदानबाट अन्तिम चरणमा पुगेको वडाध्यक्ष गुरुङले जानकारी दिए। रिपिटर टावर गृह अन्तिम चरणमा पुगेको र त्यसपछि तत्कालै साङ्ता गाउँमा पनि बिटिएस टावर गृह निर्माणको प्रक्रिया सुरु गरिने बताए। मुस्ताङको ९६ वटा गाउँबस्तीमध्ये मुस्ताङको साङ्ता गाउँमा सञ्चारको पहुँच स्थापित हुन सकेको थिएन। गाउँमा टेलिफोन र इन्टरनेट सुविधा जोडिने भएपछि त्यहाँका स्थानीय नागरिक निकै उत्साहित भएका वडाध्यक्ष गुरुङले उल्लेख गरे। साङ्तामा सञ्चार सुविधा स्थापित हुने भएकाले स्थानीय नागरिक खुसी भएका छन्',उनले भने,त्यसका लागि स्थानीय नागरिकहरू स्वतस्फूर्त श्रमदान गर्न तयारी भएर लागिपरेका छन्। भौगोलिक रूपले अत्यन्तै विकट स्थानमा रहेको साङ्ता गाउँ मुस्ताङको निषेधित तथा नियन्त्रित क्षेत्र अन्तर्गत पर्दछ। नेपालकै पछि पत्ता लागेको कान्छो गाउँ भनिएको साङ्ता गाउँमा नेपाल टेलिकमले चालु आर्थिक वर्षभित्रै सञ्चारको पहुँच स्थापित गर्ने गरी पहल अघि बढाएको छ। साङ्ता गाउँ र उपल्लो डोल्पाका नागरिकलाई मुस्ताङ आउजाउ गर्दा आवश्यक पर्ने सञ्चारको सुविधा नहुँदा त्यस क्षेत्रका स्थानीय नागरिक इन्टरनेट र टेलिफोन सुविधाबाट वञ्चित थिए। नेपाल टेलिकमले रिडियो लिंक मार्फत साङ्तामा बिटीएस प्रविधि मार्फत सञ्चार सुविधाको पहुँच जोड्न पहल गरेकाले त्यहाँका स्थानीय नागरिकले न्यूनतम रूपमा प्राप्त गर्ने सञ्चार सुविधाको उपयोग गर्न पाउने पक्का भएको हो। भौगोलिक रुपमा विटक साङ्ता गाउँमा ३ महिनाअघि मात्रै १० किलोवार्ड क्षमताको सौर्यउर्जा विद्युतीकरण सम्पन्न भएको वडध्यक्ष सुरेन्द्र गुरुङले बताए। गाउँपालिकाको समन्वयमा वैकल्पिक उर्जा प्रर्वद्धन केन्द्रले मुस्ताङको साङ्ता गाउँमा सोलार जडान गरेर त्यहाँका १३ घुरधुरीलाई लक्षित गरी विद्युतीकरण कार्य सम्पन्न गरेको उनले बताए। सौर्य उर्जा जडानका लागि आवश्यक इकुमेन्ट व्यवस्थापन गर्न गाउँपालिकाले सौर्य उर्जा विद्युत गृह निर्माण गरेको वडाध्यक्ष गुरुङको भनाइ छ। गत वर्षसम्म मुस्ताङको साङ्ता गाउँमा विद्युत र सञ्चारको पहुँच नहुँदा त्यहाँका नागरिकहरू अन्धकारमा बस्नु पर्ने अवस्था रहेको थियो। यस्तै सञ्चार सुविधा नहुँदा टेलिफोन सम्पर्क गर्न, इमेल इन्टरनेट चलाउन , टिभी हेर्न र देशमा भइरहेका ताजा घटनाको सुविधा थाहा पाउन वञ्चित थिए। सांङतामा सौर्य उर्जा जडानपछि त्यहाँका नागरिकहरूले उज्यालो बस्न पाउने अधिकार प्राप्त गरेका हुन्। वडाध्यक्ष सुरेन्द्र गुरुङले आफू वडाध्यक्षमा निर्वाचित भएपछि विकटको साङ्ता गाउँमा विद्युत र सञ्चारको पहुँच स्थापित गर्न अहोरात्र जुटिरहेको सुनाए। मुस्ताङ जिल्लाकै सबैभन्दा बढी पिछडिएको विपन्न साङ्ता गाउँमा १३ घरधुरी मात्रै छ। जहाँ एक सयभन्दा बढी नागरिक छैनन्। भौगोलिक विकटता र कम जनसंख्या भएकै कारण त्यहाँ नागरिकहरूलाई आवश्यक पर्ने विद्युत र सञ्चारको सुविधा पुर्याउन कठिनाइ परेको थियो। मुस्ताङबाट उपल्लो डोल्पाको पदमार्गसमेत रहेको साङ्ता गाउँमा संघीय सरकारले पछिल्लो ५ वर्षदेखि डोल्पा जोड्ने कच्ची सडक विस्तार गरिरहेको छ। नेपाली भाषा शुद्ध समेत बोल्न नजान्ने त्यहाँका नागरिकहरूलाई आधारभूत सेवा अन्तर्गत विद्युत सञ्चार नहुँदा निकै कठिन परिस्थिति झेल्दै आइरहेका थिए।"
लेबनानमा शान्ति सैनिकमाथि इजरायलले गरेको आक्रमणको नेपालसहित ३४ राष्ट्रले गर्यो भर्त्सना,"काठमाडौं : लेबनानमा शान्ति सेनामाथि इजरायलले गरेको आक्रमणको नेपालसहित ३४ राष्ट्रले भर्त्सना गरेका छन्। संयुक्त राष्ट्रसंघको शान्ति सेनामा योगदान गर्दै आएका नेपालसहित ३४ देशले संयुक्त विज्ञप्ति जारी गर्दै इजरायली सेनाबाट शान्ति सैनिकामाथि भएको आक्रमणको निन्दा गरेका छन्। उनीहरूले सैनिकहरूको शान्ति सुरक्षाको सुनिश्चितता गर्न माग समेत अनुरोध गरेका छन्। उनीहरूले यस्ता कार्य तत्काल रोकिनुपर्ने र उचित छानबिन हुनुपर्ने माग गरेका छन्। नेपालसँगै अर्मेनिया,अष्ट्रिया,बंगलादेश,ब्राजिल,कम्बोडिया,चीन,साइप्रस,एलसाल्भाडोर,इस्टोनिया,फिजी,फिनल्याण्ड फ्रान्स,घाना ग्वाटेमाला, हंगेरी, इन्डोनेसिया आयरल्याण्ड,इटली कजकिस्तान,कोरिया , लात्भिया, मलेसिया, माल्टा,मंगोलिया, नेदरल्याण्ड पोल्याण्ड, कतार, सियरालियोन, स्पेन, श्रीलंका टर्की, युक र तान्जानिया छन्। आइतबार लेबनानमा रहेको युनआईएफआइएफलको बेसमा इजरायली डिफेन्स फोर्सले आक्रमण गरेको थियो। सो आक्रमणमा परी कम्तिमा १५ जना सामान्य घाइते भएको जनाइएको छ। आजै मात्रै उत्तरी लेबनानमा इजरायलको हवाई आक्रमणबाट कम्तिमा २१ जनाको मृत्यु भएको छ। इजरायलको हवाई आक्रमणबाट उत्तरी लेबनानमा २१ जनाको मृत्यु भएको लेबनानको स्वास्थ्य मन्त्रालयले पुष्टि गरेको छ। मन्त्रालयका अनुसार उक्त घटनामा अन्य केही मानिस घाइते भएका छन्। उत्तरी लेबनानको अयोटोमा रहेको एक आवासीय भवनमा इजरायली हवाई हमला भएको हो । तर, यसअघि इजरायलका प्रधानमन्त्री बेन्जामिन नेतान्याहुले बेरुतसहित हिजबुल्लाहका क्याम्प भएका सबै क्षेत्रमा हमला गरिने बताएका थिए। लेबनानको स्वास्थ्य मन्त्रालयका अनुसार पछिल्लो एक महिनादेखि जारी इजरायली हमलामा हालसम्म १७ सय जनाको मृत्यु भइसकेको छ।"
प्रि ओपन सेसनमा नेप्से परिसूचक झिनो अंकले बढ्यो,काठमाडौं : दशैंपछिको पहिलो कारोबार दिन मंगलबार प्री ओपन सेसनमा नेप्से परिसूचक झिनो अंकले बढेको छ। नेप्से परिसूचक ००९ अंकले घटेर २६६८०८ विन्दुमा झरेको छ। यसदिन प्री ओपन सेसनमा २३ स्टक्सको १ हजार ३१२ कित्ता सेयर ६ लाख ५८ हजार २०८ रुपैयाँमा खरिदबिक्री भए। जसमध्ये ७ स्टक्सको मूल्य बढेको छ भने १५ स्टक्सको मूल्य घटेको छ। बाँकी १ स्टकको मूल्य यो समयमा स्थिर रह्यो।
घर बगेपछि टहरोमै मनाए दशैं,"नुवाकोट : यही असोज १२ गते घरमाथिबाट खसेको पहिरोमा घर गुमाएका नुवाकोटको दक्षिणी भेगका भुवनेश्वर खतिवडाको परिवारले बारीमा अस्थायी टहरो बनाएर बसेका छन् । अविरल वर्षासँगैको पहिरोमा परि पूर्णरुपमा घर क्षति भएका बेलकोटगढी नगरपालिका ७ केउरेपानीका भुवनेश्वर खतिवडाको ७ जनाको परिवार अहिले बारीमा अस्थायी टहरो बनाइ बसिरहेका छन् । उनीहरूले यस वर्षको वडादशैं अस्थायी टहरोमै मनाइरहेका छन् । केही संस्था र व्यक्ति मिलेर पहिरोपीडितलाई चामल, चिनी, चिउरा, तेल, मसला, सरसफाइलगायतका गरि २३ प्रकारका सामग्री सहयोग गरेका थिए। यो सहयोगले दशैं मनाउने केही सहज भएको उनीहरुले बताएका छन्।"
"ट्रम्पको र्यालीबाहिर हतियारसहित एक व्यक्ति पक्राउ, हत्या प्रयासको आशंका","वासिङटन डिसी : अमेरिकी पूर्व राष्ट्रपति तथा रिपब्लिकन पार्टीका राष्ट्रपतिका उम्मेदवार डोनाल्ड ट्रम्पमाथि हत्या प्रयासको आशंका गरिएको छ । सीएनएनका अनुसार ट्रम्पले शनिबार अक्टोबर १२ मा क्यालिफोर्नियाको कोचेलामा एक र्यालीलाई सम्बोधन गर्दै थिए। यसैबीच सुरक्षाकर्मीले एक हतियारधारीलाई पक्राउ गरेको थियो। प्रहरीले संदिग्धको गाडीबाट एक थान भरुवा बन्दुक, एक थान ह्यान्डगन र १ थान उच्च क्षमताको म्यागजिन बरामद गरेको सञ्चारमाध्यममा उल्लेख छ । उनीसँग नक्कली प्रेस र भिआईपी पासहरू पनि रहेकोले शंका उत्पन्न गरेको जनाइएको छ। ४९ वर्षीय अभियुक्तको नाम वेम मिलर रहेको प्रहरीले आइतबार जनाएको छ । संदिग्ध मिलरलाई दुई हतियार राखेको आरोप लगाइएको छ। ५ हजार डलर तिरेपछि रिहा गरिएको छ। उनलाई २ जनवरी २०२५ मा अदालतमा पेश गरिनेछ। तीन महिना अघि पेन्सिलभेनियाको बटलर शहरमा एक र्यालीलाई सम्बोधन गर्ने क्रममा ट्रम्पमाथि गोली प्रहार भएको थियो। त्यस्तै सेप्टेम्बर १६ मा पनि ट्रम्पमाथि घातक हमला गर्ने प्रयास गरिएको थियो ।"
"आज दसैँको टीकाको चौंथो दिन, मान्यजनको हातबाट टीका लगाइँदै",काठमाडौं : बडादसैंअन्तर्गत टीकाको चौंथो दिन मंगलबार मान्यजनको हातबाट नवदुर्गाको प्रसादका रूपमा शुभ साइतको प्रतीक रातो टीका र जमरा लगाउने क्रम जारी छ। आश्विन शुक्लपक्ष त्रयोदशीका दिन आज पनि मान्यजनबाट आशीर्वादस्वरुप नवदुर्गाको प्रसादका रुपमा टीका र जमरा लगाउने क्रम निरन्तर रहन्छ । आश्विन शुक्ल प्रतिपदादेखि नवमीसम्म नवदुर्गाको साधना गरिएको प्रसादस्वरुप विजयादशमीका दिनदेखि सुरु भएको टीका र जमरा लगाउने क्रम आज पनि जारी रहनेछ । मान्यजन टाढा टाढा हुने आफन्त विजयादशमीदेखि आश्विन शुक्ल पूर्णिमासम्म आशीर्वाद थाप्न घर घरमा जाने गर्छन् । बडादसैँको सार्वजनिक बिदा सोमबार सकिएर आजदेखि सरकारी कार्यालय खुल्ने भए पनि टीका र आशीर्वाद थाप्ने क्रम भने कोजाग्रत पूर्णिमामा अखिल बलि पूर्ति नभएसम्म निरन्तर चलिरहन्छ । यस वर्ष असोज ३० गते बुधबार अखिल बलिपूर्ति र कात्तिक १ गते बिहीबार कोजाग्रत पूर्णिमा परेको नेपाल पञ्चाङ्ग निर्णायक विकास समितिले स्वीकृति दिएका पात्रो (पञ्चाङ्ग) मा उल्लेख छ । कात्तिक १ गतेदेखि नेपालीको महान् चाड बडादसैँ सकिने छ।
देशको अर्थतन्त्र जोगाउन ग्रामीण महिलाहरूको भूमिका महत्त्वपूर्ण छ,"ग्रामीण महिला परिवर्तनका संवाहक हुन्। अनिता बस्नेतपंचकाजी श्रेष्ठ । ७० प्रतिशतभन्दा बढी ग्रामीण महिलाहरूले नेपालको कृषि थेग्दै आएका छन्। जसको पसिना र श्रमबाट हामी उत्पादन गरि खाइरहेका छौं। उनीहरुको सम्मान गर्न सकेका छैनौं। बिहानै उठेर घर आँगन सरसफाई, भाँडाकुँडा, वस्तुभाउको हेरचाह, खानपान व्यवस्था, मेलापात, खेतीपाती, बालबच्चा हेरचाह, घाँस दाउराका साथै बैठक, भेला लगायतका कार्य गरि कामको बोझ खपेर हाम्रा ग्रामीण महिलाहरू कृषि र देशको योगदान गरिरहेका छन्। आफ्ना पारिवारिक जीवनमा बढी व्यस्त रहनाले उनीहरूले आफ्नो व्यक्तिगत जीवनको निर्णय लिन सकिरहेका छैनन्। कृषि गणना २०७८ अनुसार कुल ४१ लाख ३० हजार ८ सय किसान घर परिवारमध्ये कृषिमा संलग्न महिलाको संख्या ६० प्रतिशत रहेको छ। महिलाहरु बालीको तुलनात्मक मूल्य पाउन असक्षम छन्। जीविकोपार्जनका लागि अत्यावश्यक भूमि, कृषिजन्य उत्पादनका साधन, बजार, उच्च मूल्यका कृषि खाद्य शृङ्खलामा उनीहरूको पहुँच छैन। रैथाने कृषि पद्धतिको अन्त्य भई आयातित कृषि प्रणालीको विकाससँगै नेपाली महिलाहरु ठूलो मारमा परेका छन्। परापूर्वकालदेखि गरिँदै आएको नेपालको सांस्कृतिक कृषिलाई तोडमोड गरेर व्यावसायिकताका नाममा ग्रामीण महिला एवं समुदायले अवलम्बन गर्दै आएको परम्परागत ज्ञान सीपलाई ध्वस्त पारिँदैछ। बिना ज्यालामा पारिवारिक हेरचाह तथा घरभित्रका जिम्मेवारीलाई उनीहरूले पुरा गरिरहेका हुन्छन्। कृषि कर्मलाई निरन्तरता दिइरहेका हुन्छन् र पनि महिला किसानहरू पुरुषहरूका लागि परिपूरक उत्पादक र उद्यमी जस्तै मात्र रहँदै आएका छन्। ग्रामीण महिलाका विकराल अवस्थाको चर्चा परिचर्चा गर्दै उनीहरूको योगदानको कदर स्वरूप सन् २००७ मा १५ अक्टुवरलाई संयुक्त राष्ट्रसंघले ग्रामीण महिला दिवस मनाउने घोषणा गर्यो। नेपाल सरकारले पनि लोलीमा बोली मिलाउँदै उक्त घोषणालाई स्विकार गर्यो तर दिवस मनाउन सकेन, ग्रामीण महिलाहरूलाई वर्षको १ दिन पनि सम्झन सकेन। यो दिवसले कृषि र ग्रामीण विकासमा सुधारको लागि आदिवासी महिलाहरूसहित ग्रामीण महिलाहरूको महत्त्वपूर्ण भूमिका र योगदानलाई मान्यता दिन्छ। खाद्य सुरक्षा र ग्रामीण गरिबी उन्मूलनमा उनीहरूको योगदानलाई सम्झन्छ। दिवसले भोकमरी र कुपोषण विरुद्ध लड्न लैंगिक समानता र महिला सशक्तीकरणको भूमिकालाई उजागर गर्दछ। वातावरण र जैविक विविधतामा आधारित कार्यमा व्यस्त रहँदा विश्वको आधार खाद्य उत्पादनको लागि महिलाहरू जिम्मेवार रहन्छन्। महिला किसानले जलवायु परिवर्तनसँग कसरी जुध्ने र अनुकूलन गर्ने भनेर व्यवहारिक अभ्यास गर्दै आएका छन्। प्रकृतिसँग अन्योन्याश्रित सम्बन्ध स्थापना गर्दै, जैविक माटो व्यवस्थापन साथै समुदायमा आधारित पुनर्स्थापनाका प्रयासमा उनीहरू तल्लीन छन्। यसर्थ यस वर्ष संयुक्त राष्ट्रसंघले हाम्रो सामूहिक भविष्यको लागि प्रकृतिलाई दिगो बनाउने ग्रामीण महिला : जलवायु लचिलोपनाको निर्माण, जैविक विविधताको संरक्षण र लैंगिक समानता र महिला किशोरीहरूको सशक्तीकरणतर्फ भूमिकाको हेरचाह "" भन्ने नाराको साथ ग्रामीण महिलाको सम्मानका साथ प्राथमिकता दिएको छ। उनीहरुको कामलाई प्रवर्द्धन गर्न आह्वान गरेको छ। समुदायको निर्णय प्रक्रियामा उनीहरूको अर्थपूर्ण भूमिकालाई उजागर गरेको छ। ग्रामीण क्षेत्रको प्रवर्द्धनलाई प्राथमिकतामा राखेको छ। राष्ट्रिय कृषक समूह महासंघ, नेपालले कृषिमा महिलाकरण : अवसरमा रूपान्तरण भन्ने नाराका साथ महिला किसानको उद्यमशीलता रूपान्तरण गर्दै मूल्य श्रृंखलामा उनीहरूको सहभागिता स्थापित गर्दै आर्थिक सशक्तिकरण साथै नीतिगत पैरवीलाई प्रभावकारी बनाउन, महासंघका तहगत संरचनामा रहेका महिला किसानको क्षमता अभिवृद्धि एवं महासंघले सञ्चालन गर्ने गतिविधि तथा कार्यक्रमहरूको महिलामैत्री दृष्टिबाट लैंगिकता समावेशीकरणका लागि महासंघ महिला किसान मञ्च सञ्चालन कार्यविधि, २०८१ मार्फत ग्रामीण महिला किसानको सवाललाई मूल प्रवाहीकरण गरेको छ। महासंघको सबै तहगत संरचनामा ५१ प्रतिशत महिलाको सहभागिताको नीतिगत सुनिश्चितता र अभ्यास गर्दै आएको छ। ग्रामीण जीविकोपार्जनमा जलवायु परिवर्तनका नकारात्मक प्रभावहरुको विरुद्धमा उनीहरूलाई क्षमतावान बनाउनु आजको आवश्यकता हो। खाद्य सुरक्षा तथा पोषण, भूमि तथा प्राकृतिक श्रोत व्यवस्थापनसँग सम्बन्धित तिनीहरूको ज्ञान र अनुभवलाई राज्यले कृषि विकासको आधारको रुपमा लिन सक्नुपर्दछ। महिलाको योगदानको सम्मानका खातिर महिला मैत्री वातावरणको लागि सम्बन्धित सरोकारवालालाई ध्यानाकर्षण गराउने उद्देश्यले राष्ट्रिय कृषक समूह महासंघ नेपालले यस दिवस नेपालमा सन् २०१४ देखि मनाउन थालेको हो। देशको ग्रामीण अर्थतन्त्र जोगाउन ग्रामीण महिलाहरूले खेलेको भूमिकालाई कदर गर्न आवश्यक छ। ग्रामीण र तुलनात्मक रुपमा विपन्न महिलाहरूले समानताको महसुस गर्ने वातावरण बनाउनुपर्दछ। श्रेष्ठ राष्ट्रिय कृषक समूह महासंघ नेपालका अध्यक्ष र बस्नेत उपाध्यक्ष हुन्।"
"होटेलभित्र तास खेल्ने १२ जना पक्राउ, ५ लाख बरामद",झापा : प्रहरीले छापा मारेर झापाका एक होटेलबाट नगदसहित १२ जना जुवाडेलाई पक्राउ गरेको छ। तास खेल्दै गरेको जानकारी पाएपछि प्रहरी टोलीले गएराति साढे ८ बजेतिर शिवसताक्षी नगरपालिका९ दुधेस्थित सगरमाथा होटेलमा छापा मारेको हो। घरको तेस्रो तलामा प्रहरीले छापा मारेर तास र नगद ५ लाख ४ हजार ३० रुपैयाँ बरामद गरेको छ। उनीहरूलाई नियन्त्रणमा लिई इलाका प्रहरी कार्यालय दमकमा राखेर थप अनुसन्धान अघि बढाइएको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए।

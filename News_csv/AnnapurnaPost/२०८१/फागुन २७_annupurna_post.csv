शीर्षक,विवरण
सीप विकासका लागि शैक्षिक मेला,"दोलखा : शैक्षिक गुणस्तरलाई सुधार गर्न र शिक्षामा सीप विकासका लागि दोलखाको तिखातल प्राथमिक विद्यालयमा शैक्षिक मेला सञ्चालन गरिएको छ। शैक्षिक मेला विद्यार्थीले वर्षभरिमा सिकेका कुराहरू प्रदर्शन गर्ने एक किसिमको पर्व हो। मेला आयोजनाले शैक्षिक गुणस्तर सुधारसँगै बालबालिकाको शैक्षिक, शारीरिक, मानसिक, चारित्रिक विकास, विद्यालयको पूर्वाधार, शिक्षकहरूको क्षमता विकास लगायतका कार्यक्रमको विम्ब समेटेको छ। सिकाइमा सीप विकासका लागि निरन्तर अभियानअन्तर्गत शैक्षिक गुणस्तरलाई सुधार गर्न विद्यार्थीमा व्यावहारिक ज्ञान बढाउने र अभिभावक, विद्यार्थीमा आआफ्नो जिम्मेवारीको बोध गराउने उद्देश्यले मेलाको आयोजना गरिएको विद्यालयका प्रधानाध्यापक तीर्थबहादुर जोशीले बताए। घर तथा विद्यालयमा सिकाइ संस्कार विकास गरी बालबालिकामा राम्रो आनीबानीको विकास गराउन र विद्यार्थीले कक्षाकोठामा सिकेका सीपलाई स्वयं उपस्थित भएर प्रदर्शन गर्न मेला आयोजना गरिएको हो, प्रधानाध्यापक जोशीले भने। उनका अनुसार विद्यालयले छैटौं पटक शैक्षिक मेला आयोजना गरिसकेको छ। शैक्षिक मेलामा २१ वटा स्टलहरू रहेका थिए। आधारभूत तहदेखि नै विद्यार्थीलाई व्यावहारिक सीप सिकाउन उत्प्रेरित गर्ने उद्देश्यले टपरी गाँस्ने, कपासको बत्ती कात्ने, बाटेको धूप बनाउने तथा अंग्रेजी विषय, गणित विषय, नेपाली विषय, सामाजिक विषय, विज्ञान विषय र अन्य समसामयिक विषयका क्रियाकलापहरू समेटेर स्टलहरू तयार गरिएका थिए। अर्को एउटा स्टलमा अभिभावकले आफ्नै बारीमा फलाएका बन्दा, काउली, साग, मुला, लसुन, केराउका कोसा लगायतका तरकारीहरू राखिएका थिए। कार्यक्रमको उद्घाटन गर्दै प्रमुख अतिथि भीमेश्वर नगरपालिकाका उपमेयर कमला बस्नेतले बालबालिकाको शैक्षिक गुणस्तर बढाउन मेलाले निकै महत्त्व राख्ने बताइन्। सामुदायिक विद्यालयहरूको शैक्षिक गुणस्तर खस्किँदै गएको जुन हल्ला छ, यस्ता कुराहरूलाई चिर्न शैक्षिक मेला सहयोगी हुने पनि उनले बताइन्। शैक्षिक मेला महत्त्वपूर्ण कार्यक्रम हो, यस्तो मेलाले विद्यार्थीको क्षमता विकास हुने त छँदै छ। यसले शिक्षकहरूको पनि क्षमता मूल्यांकन हुन्छ, उनले भनिन्। प्राथमिक तहदेखि नै बालबालिकामा व्यावहारिक सीप आवश्यक हुन्छ भन्ने कुराको प्रमाण यस विद्यालयले दिएको शिक्षा, युवा तथा खेलकुद शाखाका उपनिर्देशक अर्जुनबहादुर कार्कीले बताए। बालबालिकामा अन्तर्निहित क्षमता प्रस्फुटन गर्न शैक्षिक मेला सहयोगी सावित हुने उनको भनाइ छ।"
"वीरगन्जमा टाटाको कर्भ ईभी, नेक्सन के३ ईभी र टाटा सफारी सार्वजनिक","टाटा मोटर्सको नेपालका लागि एकमात्र आधिकारिक वितरक सिप्रदी ट्रेडिङले टाटाको नेपालमा हालै लन्च भएको कर्भ ईभी, नेक्सन के३ ईभी र टाटा सफारी वीरगन्जमा लन्च गरेको छ। वीरगन्जस्थित प्राइम मोटर्समा बहुप्रतीक्षित गाडीहरू कर्भ ईभी, नेक्सन के३ र टाटा सफारी लन्च भएका छन्। सो कार्यक्रममा भूमि व्यवस्था, कृषि तथा सहकारी मन्त्री, मदेश प्रदेश  जनार्दन सिंह क्षेत्रीको साथ सिप्रदी ट्रेडिङ प्रालिका तर्फबाट प्यासेन्जर भेहिकलका बिजनेस युनिटका प्रमुख सावन्त जंग सिजापती र टाटा मोटर्सको लागि नेपालका कन्ट्री म्यानेजर प्रसन्न रंगनाथान सहभागी थिए। कार्यक्रममा बोल्दै सिप्रदी ट्रेडिंगका प्यासेन्जर भेहिकलका बिजनेस युनिटका प्रमुख सावन्त जंग सिजापतीले भने, "" आज वीरगन्जमा टाटाका नयाँ गाडीहरू लन्च गर्न पाउँदा अत्यन्त उत्साहित छौं। अब ग्राहकहरूले नेपालको बाटो सुहाउँदो, सुरक्षित टाटाको गाडीहरू आफ्नो बजेट र इच्छा अनुसारले रोज्न सक्नु हुन्छ। र बिक्रिपछिको सेवाको लागि सिप्रदी तत्पर लागिरहेको छ। त्यसैले टाटा मोटर्सको स्टाइलिश, प्रिमियम नयाँ गाडीहरू ढुक्क भएर लिन सक्नु हुन्छ। सिप्रदीको सुरुवात देखि नै बिक्रिपछिको सेवालाई जोड दिदै आएको हो र आज ४४ वर्ष पछि पनि त्यसलाई निरन्तरता दिँदै गाडीको बिक्रिपछिको सेवाहरू  सर्भिस र चार्जिङ नेटवर्कलाई प्राथमिकतामा रहेको छ।"" त्यस्तै प्राइम मोटर्सका प्रोपाइटर सुवोध सापकोटाले वीरगन्जमा टाटा मोटर्सको आधुनिक र प्रिमियम गाडीहरू लन्च गर्न पाउँदा हर्सित भएको बताए। विशेषगरि भारतमा निकै रुचाइएको टाटा कर्भ ईभीको धेरै ग्राहकहरूले प्रतीक्षा गरिरहेका र आजबाट गाडी डेलिभरी गर्न पाउँदा उत्साहित भएको कुरा सुवोध सापकोटाले बताए। कार्यक्रममा बोल्दै प्रमुख अथिति जनार्दन सिंह क्षेत्रीले भने,""सिप्रदीको सर्भिस सुविधा देखेर अत्यन्त प्रभावित भएको छु। यसमा अझै थप विकाश हुदै जाओस भन्ने कामना व्यक्त गर्न चाहन्छु।"" टाटा मोटर्सको लागि नेपालका कन्ट्री म्यानेजर प्रसन्न रंगनाथानले कर्भ ईभीमा सिंगल चार्जमै लामो दुरीको यात्राकाठमाडौं, भारतको पटना, मुज्जफापुर सजिलै आवत जावत गर्न सकिने कुरामा जोड दिए। आजबाट वीरगन्जको ग्राहकहरूले शोरुममा गएर लन्च भएको गाडीहरू कर्भ ईभी, नेक्सन के३ र टाटा सफारीको टेस्ट ड्राइभ गर्न सक्नेछन्।"
अवैध सम्पत्ति शुद्धीकरण न्यूनीकरणका लागि सम्झौता,"काठमाडौं : ग्राहकहरूको वित्तीय सुरक्षा सुनिश्चित गर्न तथा वित्तीय प्रणालीलाई अझ स्थिर र सुरक्षित बनाउनका लागि सिद्धार्थ बैंक र मनीपाल टेक्नोलोजिज लिमिटेड बीच सम्झौता भएको छ। यस पहलले एन्टी मनी लाउन्डरिंग प्रविधिको सुदृढीकरण गरी नेपाल राष्ट्र बैंकका नियामकीय आवश्यकता अनुरूप वित्तीय अपराधको जोखिमलाई न्यूनीकरण गर्ने प्रतिबद्धतालाई थप सुदृढ बनाउने विश्वास बैंकले लिएको छ। यस सोलुसनले सिद्धार्थ बैंकलाई कृत्रिम बुद्धिमत्ता र मेसिन लर्निङको प्रयोग गरी कारोबार अनुगमन, ठगी नियन्त्रण तथा ग्राहक पहिचान पद्धति अवलम्बन गर्न सक्षम बनाउनेछ। सिद्धार्थ बैंकले मनीपाल टेक्नोलोजिजसँगको सहकार्यमा अवैध सम्पत्ति शुद्धीकरण न्यूनीकरण प्रणालीलाई अन्तर्राष्ट्रिय स्तरको बनाउने लक्ष्य लिएको छ। साथै यस पहलले बैंकिङ उद्योगमा नयाँ मापदण्ड स्थापित गर्ने अपेक्षा गरिएको छ।"
साउदीमा अमेरिका र युक्रेनबीच वार्ता : रचनात्मक छलफल भएको दाबी,"काठमाडौं : युक्रेनले अमेरिकासँगको वार्ता 'धेरै रचनात्मक' भएको दाबी गरेको छ। साउदी अरेबियाको पहलमा मंगलबारदेखि जेदाहमा सुरू भएको द्विपक्षीय वार्तामा अमेरिका र युक्रेन अधिकारीबीच जारी वार्ता सकारात्मक बनेको दाबी गरिएको हो। युक्रेनी राष्ट्रपति भोलोदिमिर जेलेन्स्कीका कार्यालय प्रमुख एन्ड्री यरमाकले उक्त दाबी गरेका हुन्। 'अमेरिकी टोलीसँगको बैठक धेरै रचनात्मक तरिकाले सुरु भयो। हामी न्यायपूर्ण र दिगो शान्तिको लागि काम गरिरहेका छौं,' टेलिग्राममा उनले भनेका छन्। रुसयुक्रेनबीचको जारी युद्ध अन्त्य गर्ने उद्देश्यसाथ भइरहेको वार्तामा युक्रेनका विदेशमन्त्री एन्ड्री सैबिया, रक्षा मन्त्री रुस्तम उमिरोभ, अमेरिकी विदेशमन्त्री मार्को रुबियो र राष्ट्रिय सुरक्षा सल्लाहकार माइक वाल्टज, साउदी अरबका विदेशमन्त्री फैजल बिन फरहान र राष्ट्रिय सुरक्षा सल्लाहकार मोसम बिन मोहम्मद अल अैबान सहभागी थिए। बीबीसीसँगको कुराकानीमा मार्कोले वार्ता राम्रो हुने बताएका थिए। उनले रुस र युक्रेनबीच कसरीट्ठ युद्धबिराम गर्ने सकिने विषयमा वार्ता केन्द्रित रहने बताएका थिए। यता रसियाले साउदी अरबियाको वार्ताबाट आफूहरूले धेरै अपेक्षा नगरेको बताएको छ। साउदीका लागि राजदूत रहिसकेका एन्ड्रे बाक्लानोभले अमेरिकी र युक्रेनी अधिकारीहरूबीच भइरहेको वार्ताबाट धेरै अपेक्षा गर्न नसकिने बताएका हुन्। उनले जेलेन्स्कीलाई आफूहरूले वास्तविक राष्ट्रपति नमान्ने गरेको बताए। 'जेलेन्स्कीलाई हामीले वास्तविक राष्ट्रपति मान्दैनौं। किभका अधिकांश राष्ट्रवादी भनिएका नेताहरू हाम्रो आपराधिक सूचीमा छन्। ती अपराधिसँग हामीले गम्भीरतापूर्वक कुरा गर्न सक्दैनौं,' उनले अलजाजीरासँग भनेका छन्। यसअघि अमेरिकी राष्ट्रपति डोनाल्ड ट्रम्प र युक्रेनका राष्ट्रपति जेलेन्स्कीबीच ह्वाइट हाउसमा भेटवार्ता भएको थियो। खनिजसम्बन्धी सम्झौता र रुससँगको युद्धबारे ठूलो सहमति हुनसक्ने त्यतिबेला आकलन गरिए पनि ट्रम्प र जेलेन्स्कीबीचको छलफल वादविवादमा टुंगिएको थियो।"
मलाई वादविवादमा अल्झिन मन छैन : प्रधानमन्त्री ओली,"विराटनगर : प्रधानमन्त्री केपी शर्मा ओलीले मुलुकलाई अघि बढाउन उद्यमशीलतामा जोड दिनुपर्ने बताएका छन्। कोशी प्रदेशसभा बैठकलाई मंगलबार विशेष सम्बोधन गर्दै उनले नेपाल विकासशील राष्ट्रमा परिणत हुने क्रममा रहेको उल्लेख गरे। ओलीले प्रदेशसभा बैठकलाई १ घण्टा ५ मिनेट सम्बोधन गरेका थिए। त्यस क्रममा उनले वादविवादमा अल्झिन मन नभएको र देशको मुहार फेर्नेतर्फ आफू केन्द्रित भएको उल्लेख गरे। जनताका कुरा सुन्न र जनताका भावनालाई सम्बोधन गर्न आफूले चाहेको ओलीको भनाइ छ। उद्यमशीलता बिना मुलुक अघि बढ्न नसक्ने उल्लेख गर्दै ओलीले अरुको सहायतामा बाँच्छु भन्ने कुरालाई त्याग्नुपर्नेमा जोड दिए। प्रधानमन्त्री ओलीले नेपाली अब आफ्नै बलमा बाँच्नुपर्ने बताए। विभिन्न उत्पादनसँग कृषकलाई जोड्न सकिन्छ। साना उद्योग स्थापना गर्न जनतालाई सहयोग गर्नुपर्छ। नजानेमा सिकाउनुपर्छ। जनप्रतिनिधिले पुलको काम गरौं। यसो भयो भने जनतालाई विकासमा जोड्न सकिन्छ, ओलीले भने। भावनामा बगेर नभइकन देशलाई अघि बढाउनेतर्फ केन्द्रित हुनुपर्नेमा प्रधानमन्त्रीको जोड छ। दुनियाँ अगाडि बढिसकेको हुन्छ। हामी ठूला कुरा गरेर बस्छौं। अनि पछाडि पर्छौं। हाम्रो देश गरिब भइरहन्छ, ओलीले भने, जनतालाई बचतको स्थितिमा पुर्याउन सकियो भने र आम्दानीलाई बचतमा परिणत गरियो भने देश धनी हुन्छ। जनता धनी हुन्छन्। जनताको जीवनस्तर पनि उक्सिन्छ। उत्पादन, शिक्षा, स्वास्थ्य सबै क्षेत्रका लागि विज्ञान र प्रविधिको प्रयोग गर्नुपर्नेमा उनको जोड छ। ओलीले मानव जातिले विकास गरेका सुविधाको समुचित प्रयोगमा ध्यान दिँदा सुखी नेपाली, समृद्ध नेपाल बनाउन सकिने बताए। मुलुकमा केही नभएको हैन, विकास धेरै भएको छ। ३३ प्रतिशत महिला आज पार्लियामेन्टमा हुनुहुन्छ। हामीले आरक्षणभन्दा पनि क्षमता वृद्धिको अवसरतिर ध्यान दिनुपर्छ। दक्ष नागरिक उत्पादन आजको आवश्यकता हो। सबै कुरा मानवको हित, कल्याण र भविष्यका लागि हाम्रा प्रयासलाई सचेत र योजनाबद्ध ढंगले अगाडि बढाउनुपर्छ, प्रधानमन्त्रीले भने। उनले प्रदेशसभाले राम्रा काम तर्जुमा गर्ने र त्यसको कार्यान्वयन प्रदेश सरकारले राम्ररी अगाडि बढाउने विश्वास लिएका छन्। उनले प्रदेश सरकारलाई सहयोग गर्न संघीय सरकार तयार रहेको बताए। जनता र जनप्रतिनिधिका कुरा सुन्नका लागि सरकार बनेको उनको जिकिर छ। ओलीले राजनीतिक व्यवस्थासँगै मुलुकको अवस्था पनि परिवर्तन भएको बताए। उनले केही भएन भन्ने भाष्य गलत भएको दाबी गरे। जनताको अवस्थामा पनि सुधार भएको उनको भनाइ छ। देश विकासका लागि शान्ति चाहिएको छ। अब पछाडि फर्कन सक्दैनौं। आफ्नो क्षमताको हिसाबले जो पनि अघि बढ्न सक्छ, उनले भने। उनले नागरिक सर्वोच्चता भएको प्रणालीबारे आफू स्पष्ट रहेको बताए। २ पटकको संविधानसभाले जनतालाई शक्तिशाली बनाउने संविधान निर्माण गरेको बताउँदै उनले यसलाई दुई तिहाइले संशोधन गर्नसक्ने उल्लेख गरे। सबैसँगको सहमतिमा संविधान संशोधन गर्न सकिने उनको भनाइ छ। प्रधानमन्त्री ओलीले कृषिको क्षेत्रमा अलि ध्यान नपुगिरहेको बताए। कृषिलाई विकास र समृद्धिको आधार बनाउने योजनामा सरकार रहेको ओलीले बताए। आधारभूत आवश्यकता पूरा गरी गरिबी हटाएर समृद्धिको बाटोमा लाग्न सरकार प्रतिबद्ध रहेको ओलीको भनाइ छ। सरकारले कृषि, पर्यटन, व्यापारसहित बृहत् क्षेत्रमा काम गरिरहेको बताउँदै उद्यमशीलताको विकासका लागि सरकारले ध्यान दिइरहेको उनले बताए। सरकारी जागिर थोरैले प्राप्त गर्ने बताउँदै उनले उद्यमशीलतामा जोड दिनुको विकल्प नहुने बिचार राखे। ओलीले देशलाई आवश्यक पर्ने श्रमिकको संख्या पर्याप्त नभएको पनि बताएका छन्। मुलुकको निर्माण व्यवसायको क्षेत्रमा मात्रै २० लाख श्रमिक आवश्यक रहेको उनको भनाइ छ। निर्माण व्यवसायको क्षेत्रमा नै २० लाख श्रमिक चाहिएको छ। तर, ६७ लाख मात्रै श्रमिक छन्। त्यो पनि पारिपट्टी (भारत)बाट ल्याएर काम गर्नु परेको छ, ओलीले भने। ओलीले श्रमिकमा दक्षता र व्यावसायिक तालिमको अभाव रहेको बताए। श्रमिकलाई व्यावसायिक तालिमको अभाव छ। जसका कारण श्रमिकले काम नपाउने समस्या छ। अनि काम पाइएन भनेर मान्छे विदेश जान्छन्। प्रविधिको प्रयोग गर्न श्रमिकले सकेका छैनन्। प्रविधिको प्रयोगमा श्रमिकलाई दक्ष बनाउन हामीले पहल गरिरहेका छौं, उनी भन्छन्। उनले केही गैरसहकारी तत्व सहकारीमा प्रवेश गरेको पनि बताए। गैरसहकारी तत्वलाई सहकारीमा प्रवेश गर्न दिन हुँदैन थियो। त्यसले गर्दा सहकारीको बदनाम भयो, उनले भने। कृषि क्षेत्रलाई आधुनिकीकरण र व्यवस्थित गर्नेतर्फ सरकारले काम गरिरहेको उनको भनाइ छ। मुलुकलाई पछाडि फर्काउने हैन। अगाडि बढाउने हो। मदन भण्डारी राजमार्ग, मध्य पहाडी लोकमार्गजस्ता ठूलो आयोजनाको काम तीव्र गतिमा भइरहेको छ। दिगो विकास लक्ष्य भेट्नका लागि मुलुकमा ४८ प्रतिशत काम अघि बढेको छ, ओलीले भने। उनले कोशी प्रदेशमा गरिबी निवारण चाँडो गर्न सकिनेसमेत बताए। २० प्रतिशतभन्दा बढी नागरिक निरपेक्ष गरिबीको रेखामुनि रहेको भन्दै उनले कोशी प्रदेशमा निरपेक्ष गरिबीको संख्या अलि थोरै रहेको उल्लेख गरे। कोशी ओलीको गृहप्रदेश पनि हो। उनले कोशी प्रदेशको विकास तीव्र गतिमा हुनुपर्नेमा जोड दिएका छन्। व्यवस्थाविरुद्ध आवाज उठ्न थालेको भन्दै उनले योभन्दा राम्रो प्रणाली के हो ? भनेर प्रश्नसमेत गरेका छन्। राम्रो प्रणालीका लागि तयार रहेको बताउँदै उनले लोकतान्त्रिक प्रणालीको बाटोबाट नै सरकार अघि बढ्ने स्पष्ट पारे। मुलुकमा अहिले शान्ति र एकता चाहिएको छ। हाम्रो देश विविधतायुक्त भएकाले हामीमा एकता हुनुपर्छ। यति सानो देश यति विविधतायुक्त छ। यसमा एकता पनि छ। पहिले विभेद थिए। राजनीतिक प्रणालीले नै विभेद हुर्काएको थियो। अहिले हामी त्यो प्रणालीमा छैनौं। जनतन्त्रमा छौं, ओलीले भने। सामाजिक न्याय र समानता कायम गर्दै सामाजिक सद्भावमार्फत राष्ट्रिय एकता कायम गर्ने ढंगले अघि बढ्नुपर्ने आवश्यता रहेकोमा ओलीको जोड छ।"
ज्योति विकास बैंकका ग्राहकहरूलाई डेकर प्यालेस मा विशेष छुट,"ज्योति विकास बैंकले काठमाडौं नयाँबजारस्थित ""डेकर प्यालेस"" मा बैंकका ग्राहकहरूलाई विशेष छुट प्रदान गर्ने सम्बन्धी सम्झौता गरेको छ। यस सम्झौतापश्चात्, ज्योति विकास बैंकका ग्राहकहरूले उक्त फर्निचर शोरुममा १५ सम्म छुट प्राप्त गर्न सक्नेछन्। डेकर प्यालेस मा घर तथा अफिसहरूको लागि चाहिने सम्पूर्ण फर्निचर, सोफा, कार्पेट लगायतका विभिन्न गुणस्तरीय सामाग्री उपलब्ध छ। ज्योति विकास बैंकले ग्राहकहरूको सुविधालाई प्राथमिकतामा राख्दै, देशका अन्य विभिन्न व्यवसायहरूसँग निरन्तर सहकार्य गर्दै ग्राहकहरूलाई विशेष छुट र सुविधा प्रदान गर्दै आइरहेको छ। हालै बैंकले नगरकोटस्थित प्रचलित रिसोर्टहरू ""क्लब हिमालय र ""होटल हिमालयन भिल्ला "" मा १० सम्मको विशेष छुट प्रदान गर्ने सम्झौता पनि गरेको छ। संस्थागत सुशासनलाई शिरोपर गर्दै, समाजप्रति उत्तरदायी यस विकास बैंकले नवीनतम चिन्तनका साथ समाजको अभ्युदय र दिगो परिवर्तनको संवाहक बन्दै समस्त नागरिकको जीवन जाज्वल्यमान बनाउने उद्देश्यलाई सदैव उच्च प्राथमिकतामा राख्ने कार्यलाई निरन्तरता प्रदान गर्ने र आगामी दिनहरू पनि परिवर्तनको ज्योति बन्ने अठोट प्रति प्रतिबद्ध रहेको छ। आफ्नो खुद मुनाफाबाट नेपालमा हाल सञ्चालनमा रहेका अन्य बैंक तथा वित्तीय संस्थाहरूले सामाजिक उत्तरदायित्व अन्तर्गत समाजिक कार्यमा गर्ने योगदान भन्दा ५० प्रतिशत बढी रकम छुट्याई समाजप्रति थप उत्तरदायी बनेको यस विकास बैंकले नागरिकको सर्वोत्तम हित सदा उच्च प्राथमिकतामा राखेको छ। स्वस्थ्य र सुदृढ जनशक्ति नै राष्ट्र निर्माणको मेरुदण्ड हो भन्ने दृढ मान्यतालाई शिरोधार्य गर्दै यस विकास बैंकले नवजात शिशुको अकाल मृत्यु रोकथाम र जीवन रक्षा गर्न चालेको स्पष्ट पहलकदमी तथा योगदानले ५४ वटा न्यानो नानी मार्फत हरेक वर्ष १९९८ भन्दा बढी नेपाली शिशुहरूको अमूल्य जीवन रक्षा गर्न सफल भएको छ। यस्ता जिवन रक्षण गर्ने अतिप्रमुख क्षेत्रमा नेपालमा रहेका बैंक तथा वित्तीय संस्थाहरू मध्ये ज्योति विकास बैंकले अग्रस्थानमा रही काम गर्दै समाजमा एक सकारात्मक परिवर्तनको बीजारोपण गरेको छ। यस विकास बैंकले राष्ट्र प्रति आफ्नो दायित्व पूर्ति गर्दै गएको आर्थिक वर्षमा ४० करोड कर तिरेको छ। साथै, चालु आर्थिक वर्षको पौष मसान्तसम्म १५ करोड कर स्वरूप बुझाइसकेको छ। ज्योति विकास बैंकले उपत्यका र उपत्यकाबाहिर गरी हाल १२१ शाखा कार्यालय, ३ विस्तारित काउन्टर तथा ७५ वटा एटीएम मार्फत बैंकिङ सेवा उपलब्ध गराउँदै आइरहेको छ।"
जापानले गलत कागजात पेस गर्ने ६ नेपालीलाई गर्यो निष्कासन,"काठमाडौं : जापानले ६ जना नेपालीलाई निष्कासन गरेको छ। गलत कागजात पेस गरेको आरोपमा उनीहरूलाई जापानको अध्यागमनले निष्कासन गरेको हो निष्कासनमा पर्नेमा चौधरी, कार्की, खड्का, गौतम, घर्ती मगर र भट्टचन थरीका एकएक जना रहेका छन्। उनीहरूलाई आइतबार नेपाल फर्काइएको हो। स्रोतका अनुसार दुई जनालाई थाइ एयरको विमानबाट र तीन जनालाई श्रीलंकन एयरलायन्सको विमानबाट काठमाडौं फर्काइएको हो। झुटो कागजात पेस गरेका आरोपमा उनीहरूलाई जापानको अध्यागमन प्रहरीले पक्राउ गरेको थियो। पक्राउपछि उनीहरूलाई सोधपुछ गरी आवश्यक डकुमेन्ट बन्दोबस्ती गरेर नेपाल फर्काइएको स्रोतले बताएको छ। कस्तो खालको कागजात पेस गरिएको भन्ने विषयमा भने खुलाइएको छैन। अघिल्लो साता दुई जनालाई जापानले निष्कासन गरेको थियो। अध्यागमन कानुन उल्लंघन गरेको आरोपमा पुन र भुजेललाई नेपाल फर्काइएको थियो।"
"पाकिस्तानमा रेलमाथि हतियारधारी समूहको आक्रमण, यात्रुलाई बन्धक बनाएको दाबी","काठमाडौं : पाकिस्तानको बलुचिस्तानमा एक्सप्रेस रेलमा आक्रमण भएको छ। क्वेटाबाट पेशावर गइरहेको ११ डिब्बा भएको रेलमा आक्रमण भएको बुलचिस्तान सरकारका प्रवक्ता शाहिद रिन्दले जानकारी दिए। हतियारधारी समूहले गरेको आक्रमणमा परी रेलका ड्राइभर घाइते भएका छन्। पाकिस्तान रेलवेका सुरक्षा अधिकारी जिया काकरका अनुसार चुंकी भन्ने स्थानमा ट्रेनमा हतियारधारीले आक्रमण गरेको हो। उक्त क्षेत्रमा नेटवर्कको समस्याका कारण सम्पर्क हुन नसकिरहेको उनले बीबीसी उर्दुलाई जानकारी दिएका छन्। रेलवेका वरिष्ठ अधिकारी मुहम्मद शरीफका अनुसार उक्त रेल मंगलबार विहान ९० बजे क्वेटाबाट पेशावरका लागि छुटेको थियो। राज्य सरकारले सो क्षेत्रमा रहेको सिब्बी अस्पतालमा आपतकाल घोषणा गरेको छ। घटना भएको क्षेत्रमा एम्बलेन्स पनि पठाइएको प्रवक्ता शाहिदले बताए। सुरक्षा अधिकारी पनि सो क्षेत्रमा पठाइएको उनले बताए। चरमपन्थीले उक्त घटना घटाएको हुनसक्ने सरकारले आकलन गरेको छ। त्यस विषयमा छानबिन भइरहेको प्रवक्त शाहिदको भनाइ छ। उक्त क्षेत्रमा पहाडी एवं अति दुर्गम रहेको बताइएको छ। यता, बलुच लिबरेशन आर्मीले उक्त रेलमाथि आक्रमण गरी ४५० जनालाई बन्धक बनाएको जानकारी दिएको छ। उनीहरूमाथि कारबाही गरिए यात्रुहरूलाई मार्ने धम्कीसमेत दिइएको भारतीय सञ्चारमाध्यमहरूले उल्लेख गरेका छन्। उनीहरूले ६ जना सैनिकको हत्यासमेत गरेको बताइएको छ। रेलमा रहेका बच्चा र महिलालाई भने रिहा गरिएको दाबी गरिएको छ। उक्त समूहले पाकिस्तान र चीनविरुद्ध युद्ध गर्ने घोषणा गरेका थिए।"
व्यवस्थाविरोधी आवाज उठाउन आवश्यक छैन : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सरकारले सुशासन र समृद्धिको बाटोमा तीव्रताका साथ काम गरेर मुलुकलाई अगाडि बढाउन थालेको बताएका छन्। मंगलबार कोशी प्रदेशसभालाई सम्बोधन गर्दै प्रधानमन्त्री ओलीले संघीय लोकतान्त्रिक गणतन्त्रलाई सुदृढ बनाउँदै सरकारले सुशासन र समृद्धिको बाटोमा तीव्रताका साथ काम गरेर मुलुकलाई अगाडि बढाउन थालेको बताए। उनले जनताको बलिदानी संघर्षको बलमा प्राप्त संविधानको रक्षा गरी आवश्यकतानुसार जनता र संघीय लोकतान्त्रिक गणतन्त्रका पक्षमा संशोधन गर्दै जाने स्पष्ट पारे। उनले लोकतान्त्रिक प्रणालीमा जो कोही पनि प्रतिस्पर्धा गर्न पाउने भएकाले व्यवस्थाविरोधी आवाज उठाउन आवश्यक नभएको जिकिर गरे। प्रधानमन्त्री ओलीले संविधानसम्मत्, शान्तिपूर्ण र सुशासनको बाटोबाट यस व्यवस्थालाई अझ उन्नत बनाउन सकिने बताए। उनले देशलाई पछाडि फर्काउने नभइ प्राप्त उपलब्धिहरूको रक्षा गर्दै संविधानबमोजिम तीनै तहका सरकारले सहकार्य गरेर देश विकासमा लाग्नुपर्नेमा जोड दिए। देशको मुहार फेर्नकै लागि आफू प्रतिबद्ध रहेको भन्दै जनताको कुराबाहेक अरु केही कुरामा वादविवाद गर्न आफूलाई रुची नभएको उनले बताए। प्रधानमन्त्री ओलीले देशको भौगोलिक, सांस्कृतिक र जातीय विविधतालाई मनन् गरेर विविधताबीच एकता कायम गरेर ज्ञान र गौरवको यस नेपाललाई विश्व मानचित्रमा सार्वभौम, लोकतान्त्रिक र समृद्ध बनाउन आग्रह गरे। उनले कोशी प्रदेशमा रहेका प्रचुर सम्भावनाका क्षेत्रलाई प्रदेश सरकारले ध्यान दिनुपर्ने जिकिर गरे। प्रदेश सरकारलाई समस्या परेका बेला संघीय सरकार सदैव साथमा रहेको उनको भनाइ छ।"
"आर्थिक वर्ष २०८२०८३ बजेटबारे कृषि मन्त्रालयसँग छलफल, अनुदानलाई व्यवस्थित गरिने","काठमाडौं : सरकारले कृषि क्षेत्रमा उपलब्ध गराउने अनुदान र सहुलियतलाई व्यवस्थित र प्रभावकारी बनाइने भएको छ। आर्थिक वर्ष २०८२०८३ वर्षको बजेट सम्बन्धी अर्थ मन्त्रालयले कृषि तथा पशुपछी विकास मन्त्रालयसँग गरेको बैठकमा हाल कार्यान्वयनमा रहेका अनुदान कार्यक्रमहरू बारे गम्भीर समीक्षा गरी नयाँ ढंगले अघि बढ्ने र नतिजामुखी बनाउनेबारे छलफल भएको छ। उपप्रधानमन्त्री एवं अर्थमन्त्री विष्णुप्रसाद पौडेलले कृषकहरूलाई प्रोत्साहन गर्न र उत्पादन बढाउन अनुदानका कार्यक्रम ल्याइए पनि तिनिहरूको समीक्षा गरी समय सान्दर्भिक र प्रतिफलमुखी बनाउन जरुरी रहेको बताए। कृषिमन्त्री रामनाथ अधिकारीले अनुदानलाई परिणाममुखी बनाउँदै कृषि क्षेत्रमा उत्पादन वृद्धि गरी निश्चित कृषि वस्तुमा आत्मनिर्भर हुनु पर्नेमा जोड दिए। कृषि मन्त्रालयले रासायनिक मल, बाली तथा पशुपछी बिमाको प्रिमियम अनुदान, उखु खेती प्रवर्द्धनका लागि किसानलाई प्रोत्साहन अनुदान लगायतका अनुदान दिँदै आएको छ। अर्थ मन्त्रालयका अनुसार यस्तो अनुदान तथा सहुलियतका लागि चालु आर्थिक वर्षमा करिब ३६ अर्ब रुपैयाँ विनियोजन भएको छ। छलफलमा सहभागीहरूले अनुदानलाई उत्पादन प्रोत्साहनसँग जोड्नु पर्ने धारणा व्यक्त गरेका थिए। संवैधानिक कार्यजिम्मेवारी अनुसार प्रदेश र स्थानीय तहको क्षेत्राधिकारसँग मिल्ने तर संघीय तहबाट हाल कार्यान्वयनमा रहेका निश्चित कार्यक्रमहरूलाई तल्लो तहका सरकारमा पठाउनु पर्नेमा छलफलका सहभागीहरूको जोड रहेको थियो। बजेट छलफलमा राष्ट्रिय योजना आयोगका उपाध्यक्ष प्राडा शिवराज अधिकारी, अर्थ सचिव, कृषि सचिव, विभागीय प्रमुख लगायतको उपस्थिति थियो।"
समाजवादी मोर्चाले चैत १५ गते गणतन्त्रको पक्षमा प्रदर्शन गर्ने,काठमाडौं : समाजवादी मोर्चाले आगामी चैत १५ गते काठमाडौंमा विरोध प्रदर्शनसहितको सभा गर्ने निर्णय गरेको छ। नेकपा एकीकृत समाजवादीको पार्टी कार्यालय आलोकनगरमा मंगलबार बसेको मोर्चाको बैठकले देशलाई प्रतिगमनतर्फ लैजाने षड्यन्त्रलाई प्रतिकार गर्नका लागि भन्दै चैत १५ गते काठमाडौंमा विरोध प्रदर्शनसहितको सभा गर्ने निर्णय गरिएको नेकपाका प्रवक्ता खड्गबहादुर विश्वकर्माले जानकारी दिए। गणतन्त्रको पक्षमा र प्रतिगमनविरुद्ध विरोध प्रदर्शनसहितको सभा गर्न लागिएको उनले बताए। त्यसअघि चैत १ गते बुद्धिजीवीसँग अन्तरक्रिया गर्ने र त्यही दिन पत्रकार सम्मेलन गर्ने निर्णय गरिएको विश्वकर्माले बताए। उनले देशलाई प्रतिगमनतर्फ लैजाने हरकत सह्य नहुने निष्कर्ष निकालिएको जानकारी दिए। उनले देशलाई अशान्तितर्फ धकेल्ने घटनालाई प्रतिकार गर्नका लागि आम जनतामा अपील गरिने बताए।
मालपोत कार्यालयका खरदार र लेखापढी गर्ने व्यक्ति घुससहित पक्राउ,महोत्तरी : बर्दिवासस्थित अख्तियार दुरुपयोग अनुसन्धान आयोगले ३५ हजार रुपैयाँ घुससहित दुई जनालाई नियन्त्रणमा लिएको छ। भूमि सुधार तथा मालपोत कार्यालय जलेश्वरमा कार्यरत खरदार र लेखापढी व्यवसायी गरि दुई जनालाई सो रकमसहित नियन्त्रणमा लिएको हो। कार्यालय स्रोतका अनुसार पक्राउ पर्नेमा खरदार मुन्नुकुमार दास र लेखापढी व्यवसायी जिवछ महतो रहेका छन्। उनीहरूले कार्यालय परिसरभित्र सेवाग्राहीबाट लिएको ३५ हजार रुपैयाँ रकमसहित कार्यालयबाटै पक्राउ गरेको आयोगले जनाएको छ। उनीहरूमाथि थप अनुसन्धान भइरहेको आयोगको कार्यालयले जनाएको छ।
हिमालयन एभरेष्ट इन्स्योरेन्सको वार्षिक साधारणसभा सम्पन्न,"काठमाडौं : हिमालयन एभरेष्ट इन्स्योरेन्सको ३१ औं वार्षिक साधारणसभा सम्पन्न भएको छ। साधारणसभा अध्यक्ष महेन्द्र कृष्ण श्रेष्ठको अध्यक्षतामा काठमाडौंको शंखमुलमा सम्पन्न भएको थियो। साधारणसभा र लाभांश वितरणको प्रयोजनका लागि कम्पनीको शेयरधनी दर्ता २०८१ फागुन १५ गतेका लागि बन्द गरिएको थियो। २०८१ फागुन १४ गतेसम्म कायम शेयरधनीले साधारणसभामा उपस्थित भएका थिए। उक्त साधारणसभाबाट आव २०८००८१ को सञ्चालक समितिको वार्षिक प्रतिवेदन, वासलात, नाफा नोक्सान हिसाब, नगद प्रवाह विवरण, ईक्विटीमा भएको परिवर्तन आदि पारित गर्नुका साथै सोही आव को मुनाफाबाट शेयरधनीहरूलाई चुक्ता पूँजीको ८७५ प्रतिशतका दरले हुन आउने रकम २१ करोड ८७ लाख ६३ हजार ७७३ रुपैयाँ बराबरको नगद लाभांश समेत पारित गरियो। यसै साधारणसभाबाट आव २०८१०८२ को लागि कम्पनीको बाह्रय लेखापरीक्षकको नियुक्ति र पारिश्रमिक समेत लेखापरीक्षण समितिले सिफारिस गरिए बमोजिम अनुमोदन गरियो। साधारणसभालाई सम्बोधन गर्दै कम्पनीका अध्यक्ष श्रेष्ठले कम्पनीले प्रविधि र प्रतिभामा वर्तमानमा गरेको लगानीको माध्यमबाट दीर्घकालीन रूपमा श्रोतहरूको परिचालन गरि दिगो लाभ लिन सकिनेमा विश्वास लिएको बताए। साथै उनले सबै सरोकारवालाहरूको विश्वास र सहयोगबाट कम्पनीलाई गतिशील बनाउँदै निर्जीवन बीमा क्षेत्रमा अग्रणी रूपमा स्थापित हुनेमा आफू पूर्ण रूपमा विश्वस्त रहेको पनि उल्लेख गरे। साधारणसभामा स्वागत मन्तव्य राख्दै कम्पनीका प्रमुख कार्यकारी अधिकृत अन्जु श्रेष्ठले नविनतम प्रविधिको प्रयोगबाट निर्जीवन बीमाका ग्राहकहरूलाई गुणस्तरीय सेवा प्रदान गर्दै राष्ट्रिय तथा अन्तर्राष्ट्रिय स्तरमै प्रतिष्ठित संस्था बनाउन आफ्नो अधिकतम प्रयास रहने बताए।"
अमेरिका जाने चक्करमा ५३ लाख गुमाए पर्यटक गाइडले,"काठमाडौं : सोलुखुम्बुका ३६ वर्षीय नोर्बु लामा नाम परिवर्तन काठमाडौंमा बसेर टुर गाइडको काम गर्छन्। विदेशीहरूलाई नेपाल घुमाउने र यहाँको प्राकृतिक सुन्दरता वर्णन गर्ने काममा उनी खारिएकै छन्। कहिले कताको ट्रेकिङ त कहिले कताको टुरमा उनी प्रायः काठमाडौं बाहिर गई रहन्छन्। गाइडको कामबाट उनले राम्रै पैसा पनि कमाएका थिए। तर जब उनको भेट ताप्लेजुङका ललित बहादुर लिम्बुसँग भयो। उनको निद बिग्रियो। लिम्बुले उनलाई अमेरिका पुर्याइदिने प्रलोभन दिन थाले, यता लामा बेचैन बन्न लागे। ललित र उनका भाइ दीपेश लिम्बुले उनीबाट पटक पटक गरी ५३ लाख ठगी गरे। उपत्यका अपराध अनुसन्धान कार्यालयका प्रवक्ता काजी कुमार आचार्यका अनुसार अमेरिका लैजाने भन्दै ठगी गर्ने दाजु भाइलाई नै प्रहरीले नियन्त्रणमा लिएको छ। ताप्लेजुङ सिरिजंगां १ घर भै हाल काठमाडौंको बूढानीलकण्ठ बस्ने ४० वर्षीय ललितबहादुर लिम्बु र ३३ वर्षीय दीपेश लिम्बुलाई बूढानीलकण्ठबाट पक्राउ गरिएको हो। उपत्यका अपराध अनुसन्धान कार्यालयको वैदेशिक ठगी हेर्ने शाखाका डीएसपी शिवराज बुढाथोकीका अनुसार दीपेश केही समय अघि मात्रै कोरियाबाट फर्किएका हुन्। उनीहरूको ४ जना दाजुभाइ मध्ये २ जना रोजगारीका लागि कोरिया गएका थिए। सुरुमा उनीहरूले सोलुखुम्बुका ती टुर गाइडलाई कोरिया लैजाने भनेर प्रलोभन दिएका छन्। महिनामा लाखौं कमाइ हुने प्रलोभनमा पारेर उनीहरूले पटक पटक ललितले २८ लाख र दीपेशले २५ लाख ठगी गरेका हुन्। कोरिया लैजान नसकेपछि दाजुभाइ मिलेर उनलाई तलो बाटो हुँदै अमेरिका पुर्याउने बताएका थिए। कहिले एजेन्टलाई बुझाउने त कहिले प्लेन टिकटलाई भनेर उनले ५३ लाख आरोपीहरूको खातामा जम्मा गरेका थिए। तर उनीहरूले पैसा लिएर सम्पर्कविहीन भएका थिए। प्रवक्ता आचार्यका अनुसार पक्राउ परेको ललित र दीपेशले अन्य धेरैलाई ठगी गरेको सूचना आएको छ। अमेरिका लैजाने भन्दै उनीहरूले पीडितहरूसँग मोटो रकम उठाएका थिए। अन्य पीडितहरूका विषयमा अनुसन्धान भइरहेको आचार्यले बताए। आचार्य भन्छन्, अमेरिका, क्यानडा तथा युरोपियन देश जाने भन्नासाथ मानिसहरूले आँखा चिम्म गरेर पैसा दिने गरेका छन्। न त कुनै कागज न कुनै लिखित प्रमाण नै विना पीडितहरूले पैसा बुझाउँदा ठगी गर्ने गिरोहलाई सहज भएको हो। उपत्यका अपराध अनुसन्धान कार्यालयमा दैनिक ८ देखि १० वटा उजुरी आउने गरेको उनले जानकारी दिए। वैदेशिक रोजगारीका लागि भन्दै प्रमाण भएका उजुरी वैदेशिक रोजगार विभागमा दर्ता हुने गर्छ। प्रमाण नभएका घटनाहरू ठगी मुद्दा लिएर उपत्यका कार्यालय आउनेको संख्या बढ्दो छ। उपत्यका अपराध अनुसन्धान कार्यालयका डीएसपी शिवराज बुढाथोकी भन्छन्, उजुरी लिएर आउने पीडितहरूसँग प्रायः प्रमाण नै हुँदैन। फेसबुकमा, टिकटक तथा सोसल मिडियामा विज्ञापन देखेको भरमा व्यक्तिले सजिलै पैसा बुझाउने गर्छन्। यस्तो अवस्थामा मुद्दा दर्ता गर्न पनि प्रमाण पुगिरहेको हुँदैन। पछिल्लो समय वैदेशिक रोजगारको बहानामा स्क्याम गर्ने, अनलाइन ठगी गर्ने गिरोह नै सक्रिय छन्। नक्कली भिसा र टिकट देखाएर पनि ठगी गर्नेहरू निकै छन्। वैदेशिक रोजगारीको बहानामा अन्तर्वार्ता लिने, प्रक्रिया अगाडि सार्ने भन्दै पनि रकम उठाएका छन्। व्यक्तिगत रूपमा कारोबार गर्ने, पैसा लेनदेनको कुनै पनि कागजात नहुँदा ठगी गर्नेलाई कानुनी दायरामा ल्याउन कठिन हुने डीएसपी बुढाथोकीले बताए। उनी भन्छन्, कारोबार गरेको केही न केही प्रमाण त हुनुपर्यो नि। कतिपय मुद्दामा त कसलाई पैसा दिएको हो भन्ने पनि थाहा नपाउने पीडितहरू हुनुहुन्छ। यस्तो अवस्थामा उजुरी दर्ता गरेर अनुसन्धान अगाडि बढाउन पनि कठिन हुन्छ।"
बास्तोलालाई सीआईसीए अन्तर्राष्ट्रिय विश्वविद्यालयबाट मानव सेवामा दर्शनशास्त्रको डाक्टर उपाधि,"न्युयोर्क : अमेरिकाको सीआईसीए अन्तर्राष्ट्रिय विश्वविद्यालयले समाजसेवी विश्वराज बास्तोलालाई मानव सेवामा दर्शनशास्त्रको डाक्टर मानार्थ उपाधि प्रदान गरेको छ। बास्तोलालाई शिक्षा, समाजसेवा, र मानव अधिकारका क्षेत्रमा उल्लेखनीय योगदान पुर्याएको सम्मान स्वरूप विश्वविद्यालयले उपाधि प्रदान गरेको हो। उनले यसअघि वेस्टर वे नगरबाट प्रभावकारी संस्था र मानव अधिकार रक्षकका रूपमा सर्वोच्च सम्मान, न्युयोर्कको नासाउ काउन्टीबाट उनलाई नगरको गर्विलो सामाजिक नेता, नेपाल भिजन इन्कबाट कोभिड१९ मा विशेष भूमिका निर्वाह गरेको भन्दै विशेष सम्मान, संयुक्त राज्य अमेरिकाको राष्ट्रपतिको सम्बन्धित कार्यालयबाट राष्ट्रपति स्वयंसेवी सेवा पुरस्कार प्राप्त गरेका छन्। यसैगरी अमेरिकी कांग्रेसका सदस्य थोमस आर सुओजीद्वारा न्युयोर्कको थर्ड कंग्रेसनल डिस्ट्रिक्ट तर्फबाट रक्तदान प्रवर्द्धनमा पुर्याएको योगदानको कदर गर्दै विशेष प्रमाणपत्र प्रदान गरिएको थियो। बास्तोलाले त्यहाँ ५१ पटक रक्तदान गरेका छन्। सन् २०१० मा अमेरिका गएका बास्तोला न्युयोर्कका स्थायी बासिन्दा हुन्। उनी जनसम्पर्क समिति, सीसीएनसी युएसए, अन्तर्राष्ट्रिय कास्की समाज, हेमजा समाज, बहिरा समाज, एनआरएन लगायत संस्थामा आवद्ध छन्। उनी एनआरएन अमेरिकाको वर्ड अफ डाईरेक्टर भइसकेका छन्। उनी बीटी फाउन्डेसन युएसएका अध्यक्ष हुन् र टाउन अफ वेस्टरवेमा साउथ एसियन एडभाईजरी कमिटीका सदस्य रहेका छन्।"
राष्ट्रिय सुरक्षामा देखा पर्नसक्ने चुनौतीको सामना गर्न प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले राष्ट्रिय सुरक्षामा देखा पर्नसक्ने चुनौतीको सामना गर्नुपर्ने बताएका छन्। राष्ट्रिय सुरक्षा परिषद्को सचिवालयको २४औं वार्षिकोत्सवका अवसरमा सिंहदबारमा आयोजित कार्यक्रममा परिषद्का अध्यक्ष प्रधानमन्त्री ओलीले परम्परागत सुरक्षा चुनौतीका अतिरिक्त सूचना र प्रविधिको द्रूत विकाससँगै यसको दुरुपयोगका कारण उत्पन्न साइबर अपराध, अन्तरदेशीय अपराध, जलवायु परिवर्तन, लागु औषध दुर्व्यसन, सामाजिक सञ्जालको दुरुपयोगजस्ता कारणले राष्ट्रिय सुरक्षालाई संवेदनशील बनाउने बताए। उनले क्षेत्रीय तथा अन्तर्राष्ट्रिय सुरक्षा वातावरणमा विभिन्न नयाँ आयाम र नवीन प्रवृत्तिहरू देखा पर्न थालेका र यसबाट राष्ट्रिय सुरक्षामा के कस्ता असर, प्रभाव र चुनौतीहरू सिर्जना हुन सक्ने भएकाले समयमै आकलन तथा विश्लेषण गरी तदनुसार उपयुक्त रणनीति तय गर्न आवश्यक हुने बताए। प्रधानमन्त्री ओलीले मुलुकको स्वतन्त्रता, सार्वभौमसत्तता, भौगोलिक अखण्डता, स्वाधीनता र राष्ट्रिय एकतालाई थप मजबुत बनाउन सम्बन्धित निकाय, राजनीतिक दललगायत सबैले एकापसमा उचित समन्वय र सहकार्य गरेर अघि बढ्न आवश्यक रहेको जोड दिँदै राष्ट्रिय सुरक्षाको सन्दर्भमा होल अफ द नेशनको अवधारणाअनुसार काम गर्न आवश्यक रहेको बताए। नेपालको संविधान भाग २८ मा राष्ट्रिय सुरक्षासम्बन्धी व्यवस्था गरिएको छ। उक्त भागको धारा २६६ को उपधारा (१) मा नेपालको समग्र राष्ट्रिय हित, सुरक्षा र प्रतिरक्षा सम्बन्धी नीति तर्जुमा गर्न तथा नेपाली सेनाको परिचालन वा नियन्त्रण गर्नका लागि नेपाल सरकार, मन्त्रिपरिषदलाई सिफारिस गर्न प्रधानमन्त्रीको अध्यक्षतामा परिषद् गठनको प्रबन्ध गरिएको छ। विसं २०५८ साल फागुन २७ गतेबाट राष्ट्रिय सुरक्षा परिषद्को सचिवालयको स्थापना भएको थियो। सचिवालयले राष्ट्रिय सुरक्षा परिषद्को कार्यलाई सहजीकरण गर्ने, आवश्यक राय सुझाव दिने तथा सुरक्षा विश्लेषण प्रतिवेदन तयार गर्ने कार्यहरू गर्दै आइरहेको छ।"
मुक्तिनाथ विकास बैंकद्धारा वृहत् वित्तीय साक्षरता कार्यक्रम सम्पन्न,"साक्षर बनौं,सक्षम बनौं भन्ने मुलमन्त्रलाई आत्मसाथ गर्दै मुक्तिनाथ विकास बैंकले सामाजिक उत्तरदायित्त्व कार्यक्रम अन्तर्गत यस फागुन महिनामा सातै प्रदेशहरूको विभिन्न स्थानका जनसमुदाय माझ वृहत् वित्तीय साक्षरता कार्यक्रम सम्पन्न गरेको छ। उक्त कार्यक्रम विशेषगरी कृषक, उद्यमी, महिला तथा युवा लाई लक्षित गरी आयोजना भएको थियो। यस कार्यक्रम अन्तर्गत व्यावसायिक योजनाको तयारी, बजारीकरणको सम्भावना, बजार व्यवस्थापनका रणनीति, व्यक्तिगत बजेट, पारिवारिक बजेट, आम्दानी खर्चको सन्तुलन, नगद प्रवाह, बचत परिचालन, कर्जा परिचालन, बिमा, विप्रेषण, डिजिटल बैंकिङ सेवाहरू, डिजिटल माध्यमबाट हुनसक्ने रकम अपचलन, ग्राहकको अधिकार लगायतका विषय बस्तुहरू समेटिएको थियो। वृहत वित्तीय साक्षरता कार्यक्रममा उपस्थित व्यक्तिहरूले यस्ता किसिमका कार्यक्रमले आफूमा भएका दुविधाहरू हट्ने र भविष्यमा आइपर्ने जोखिमहरूलाई समयमा नै व्यवस्थापन गर्न सहजीकरण हुने आसय व्यक्त गरेका थिए। बैंकले आर्थिक सामाजिक उत्तरदायित्वलाई आत्मसाथ गर्दै यस किसिमका कार्यक्रमहरू विगतमा पनि सञ्चालन गर्दै आएको र भविष्यमा पनि यसलाई निरन्तरता दिने र यस किसिमको कार्यक्रमले जनमानसको बैंक वित्तीय संस्था प्रतिको नकारात्मक धारण हट्ने र वास्तविक सूचना जनसमुदाय माझ पुग्ने भएकोले यसको सकारात्मक प्रभावकारिता रहेको कुरा बैंकको धारणा छ । बैंकले हालै मोबाइल एक फाइदा अनेक लिन सक्ने मुक्तिनाथ फाइदा एप सञ्चालनमा ल्याएको छ। त्यसै गरी मोबाइल बैंकिङ, क्यूआर कोड स्क्यान, अनलाइन कर्जा आवेदन, अनलाइन खाता खोल्ने, इन्टरनेट बैंकिङ, खातामै रेमिट्यान्स जम्मा आदि जस्ता कार्यहरू बैंकको शाखामा उपस्थित नभई घरबाट गर्न सकिने व्यवस्था गरिएको छ।"
विराट गोल्डकप : उपाधिका लागि चर्च ब्वाइज र थ्रीस्टार भिड्दै,"विराटनगर : विराट गोल्डकप फुटबल प्रतियोगिताको नवौं संस्करणको फाइनलमा चर्च ब्वाइज युनाइटेड र थ्रीस्टार क्लबबीच बुधबार प्रतिस्पर्धा हुँदैछ। दुवै टोली विराटनगरको सहिद रंगशालाबाट उपाधि उचालेर प्रतियोगिताको नवौं संस्करण सुखद् हिसाबले समापन भएको सन्देश दिन चाहन्छन्। सहिद स्मारक ए डिभिजन लिग च्याम्पियन चर्च ब्वाइज पहिलोपटक विराट गोल्डकपको फाइनलमा पुगेको हो। लिग लिडर चर्च ब्वाइज सेमिफाइनलमा विभागीय टोली नेपाल पुलिस क्लबमाथि १० गोल अन्तरले हाबी हुँदै उपाधि होडमा पुग्न सफल भएको हो। पहिलोपटक उपाधि जित्ने लक्ष्यमा रहेको उसले क्वाटरफाइनलमा एनआरटीलाई २० ले निराश बनाएको थियो। थ्रीस्टार दोस्रोपटक विराट गोल्डकपको उपाधि उचाल्ने योजनामा छ। थ्रीस्टार पनि सेमिफाइनलमा अर्को विभागीय टोली त्रिभुवन आर्मी क्लबलाई ३२ गोल अन्तरले पाखा लगाउँदै उपाधिनजिक पुगेको टिम हो। थ्रीस्टारले क्वाटरफाइनलमा मच्छिन्द्र क्लबलाई २१ गोल अन्तरले स्तब्ध बनाएको थियो। प्रतियोगिताको अन्तिम प्रतिस्पर्धाका लागि मैदानमा उत्रने तयारीमा रहेका दुवै टोली उपाधि हत्याउन भने आत्मविश्वासी देखिएका छन्। गोल्डकपको फाइनल खेल बुधबार साँझ ६:३० बजेपछि सुरु हुने आयोजकले जनाएको छ। दुवै टिम यो सिजनमा उपाधि रक्षाका लागि पहिलोपटक आमनेसामने हुन लागेका हुन्। चर्च ब्वाइज त्यसै पनि लिग विजेता टिम हो। विराट गोल्डकपमा एनआरटी र पुलिस क्लबजस्ता सशक्त टिमको चुनौती पन्छाउँदै अघि बढेको चर्चका खेलाडीको मनोबल उच्च देखिन्छ। मच्छिन्द्र र आर्मीलाई पाखा लगाएर अघि बढेको थ्रीस्टारका खेलाडी पनि दोस्रोपटक गोल्डकप उचालेर इतिहास रच्ने दाउमा छन्। थ्रीस्टार पाँचौं संस्करणको विराट गोल्डकप विजेता हो। त्यतिबेला आर्मीलाई ३० गोल अन्तरले हराउँदै गोल्डकप च्याम्पियन बनेको थियो। सिजनका ४ वटा गोल्डकपको उपाधि जित्ने योजनासाथ चर्च ब्वाइज विराट गोल्डकपको फाइनलमा मैदान प्रवेश गर्दै छ। सिजनमा ९ वटा प्रतियोगितामा भाग लिएको चर्च ब्वाइजले ६ वटाको फाइनल खेलिसकेको छ। ३ वटाको उपाधि उचाल्न सफल हुँदा ३ वटाको उपविजेतामा सीमित भयो। चर्च ब्वाइजले सिजनमा पाँचथरको फागुनन्द, झापा कप र बागमती गोल्डकपको उपाधि जितेको हो। थ्रीस्टार भने सिजनका आहारारा र बागमती गोल्डकप तथा केपी ओली कप लगायतका ५ वटा प्रतियोगितामा मात्रै सहभागी बन्यो। तर, सेमिफाइनलबाटै बाहिरियो। कुनै पनि प्रतियोगितामा फाइनल पुग्न सकेन। थ्रीस्टार विराट गोल्डकपमा सिजनकै पहिलोपटक फाइनल यात्रा तय गर्न सफल भएको हो। सहिद रंगशालमा मंगलबार भएको प्रीम्याच कन्फ्रेन्समा दुवै टिमका प्रशिक्षक र कप्तानले उपाधि जित्नकै लागि खेल्ने बताए। चर्च ब्वाइजका प्रशिक्षक सुमन श्रेष्ठले विराट गोल्डकपमा पहिलोपटक फाइनलमा पुगेको बताउँदै टिमको लक्ष्य उपाधि जित्नु रहेको उल्लेख गरे। यो सिजनमा हामीले मोफसलमा भएको ३ वटा गोल्डकपको उपाधि जितेका छौं। विराट गोल्डकपको फाइनलमा पुगेका छौं। उपाधि उचालेर इतिहास रच्ने हाम्रो लक्ष्य छ। विराट गोल्डकपसहित सिजनमा ४ वटाको उपाधि भित्र्याउन चाहन्छौं। जसरी पनि जित्ने गरी खेल्छौं, प्रशिक्षक श्रेष्ठले भने। चर्च ब्वाइजका कप्तान एकराज बुढाथोकीले घरेलु दर्शकको साथ र हौसलाले उपाधि जित्ने दाबी गरे। पहिलोपटक फाइनलमा पुग्नु उपलब्धि भएको भन्दै उनले उपाधि जित्ने विश्वास व्यक्त गरे। थ्रीस्टार पनि राम्रो टिम हो। उपाधि कब्जा गर्ने एक मात्रै लक्ष्यसाथ फाइनलमा हामी टेक्निकल खेल प्रदर्शन गर्नेछौं, बुढाथोकीले भने। थ्रीस्टारका प्रशिक्षक गणेश खड्काले मोफसलमा हुने प्रतिष्ठित विराट गोल्डकपको उपाधि उचाल्न फाइनलमा उत्कृष्ट प्रदर्शन गरिने बताए। तर, थ्रीस्टारका लागि मैदानमा कप्तान योगेश गुरुङको अभाव खड्किने छ। यसअघि २ वटा पहेंलो कार्ड पाएका कारण गुरुङले फाइनल खेल गुमाउने छन्। कसको कप्तानीमा मैदानमा जाने भनेर थ्रीस्टारले सार्वजनिक गरेको छैन। फाइनलमा हामीले कप्तान योगेश गुरुङलाई धेरै मिस गर्नेछौं। डबल यल्लो कार्ड पाएकाले फाइनलमा योगेशको खेल हेर्न पाउने छैनौं। तर, पनि हामी उत्कृष्ट खेलाडी ल्याउनेछौं, प्रशिक्षक खड्काले भने। उनले भने, अहिले हामी टिम वर्क र छलफलमा छौं। कप्तानको विषय खेलअघि मात्रै थाहा हुन्छ। अहिल्यै टुंगो लागिसकेको छैन। कप्तान गुरुङ फाइनलमा आफूले मैदान प्रवेश गर्न नपाए पनि राम्रो टिम वर्कका कारण उपाधि थ्रीस्टारले जित्ने दाबी गर्छन्। प्रतिस्पर्धी टिम बलियो भए पनि रणनीति अनुरूप खेल्दै टिमले उपाधि जित्नेमा ढुक्क रहेको उनले बताए। फागुन १९ गतेबाट सुरु भएको गोल्डकपमा २ विदेशीसहित १० टिमको सहभागिता रहेको थियो। प्रतियोगितामा पुरस्कारबापत विजेताले ११ लाख र उपविजेताले ५ लाख रुपैयाँ नगद पाउने छन्। सर्वोत्कृष्ट खेलाडीलाई ५१ हजार तथा उत्कृष्ट प्रशिक्षक, गोलरक्षक र सर्वाधिक गोलकर्तालाई १५१५ हजार रुपैयाँ दिइने छ। दैनिक भएको खेलमा उत्कृष्ट खेलाडीले नगद ११ हजार पाएका थिए।"
अमेरिकाले थप एक नेपालीलाई गर्यो निष्कासन,काठमाडौं : अमेरिकाले थप एक जना नेपालीलाई निष्कासन गरेको छ। गैरकानुनी रूपमा बसोबास गर्दै आएका ती नेपालीलाई अमेरिकाले निष्कासन गरेको हो। निष्कासनमा पर्नेमा थापा थरीका एक जना रहेको स्रोतले जानकारी दिएको छ। उनलाई एयर इन्डियाको जहाजबाट गत साता नेपाल फर्काइएको हो। राष्ट्रपति डोनाल्ड ट्रम्पले सपथ लिएसँगै अमेरिकामा आप्रवासनसम्बन्धी नयाँ कार्यकारी आदेश जारी भएको छ। सोही नीतिअन्तर्गत अवैध नेपालीहरूलाई अमेरिकाले धमाधम नेपाल फर्काउन थालेको हो। हालै अमेरिकाले चार्टर जहाजमार्फत ११ जना नेपालीलाई काठमाडौं ल्याएको थियो। स्रोतका अनुसार अमेरिकाले प्रत्येक हप्ता अवैध नेपालीहरूलाई नेपाल फर्काउने गरेको छ। पछिल्लो दुई महिनाको तथ्यांक हेर्ने हो भने ४० भन्दा बढी नेपालीलाई अमेरिकाले निष्कासन गरिसकेको छ। अहिले पनि ठूलो संख्यामा नेपालीहरू त्यहाँको अध्यागमन प्रहरी आइसीईको निगरानीमा रहेको छ। अमेरिकाको अध्यागमन अदालतले फैसलाबमोजिम अवैध नेपालीहरूलाई आइसीई प्रहरीले नियन्त्रणमा लिएर नेपाल फर्काउन थालिएको हो।
नेप्से परिसूचक घट्ने क्रम अझै रोकिएन,काठमाडौं : आज पनि नेप्से परिसूचक दोहोरो अंकले घटेको छ। गत साताको सोमबारदेखि परिसूचक निरन्तर रूपमा घटिरहेको छ। यसदिन नेप्से परिसूचक ३२२१ अंकले घटेर २७१९२० विन्दुमा अडिएको छ। ३०३ स्क्रिप्सको १ करोड ५५ लाख ५९ हजार ६८३ कित्ता सेयर ८ अर्ब ३९ करोड ११ लाख ४९ हजार ५० रुपैयाँमा खरिदबिक्री भयो। नेप्से परिसूचक घटेपनि महालक्ष्मी विकास बैंक र जीन नेपाल लघुवित्तका लगानीकर्ताले कमाएका छन्। कारोबार रकमका आधारमा हिमालयन रिइन्सुरेन्स कम्पनी शीर्ष स्थानमा रह्यो। सो कम्पनीको ५८ करोड ६५ लाख बढीको सेयर कारोबार भयो। आज विकास बैंकको सूचकबाहेक सबैको घटेको छ। यसअघि बजार निरन्तर ९ दिन बढेको थियो। त्यसपछि बजार करेक्सनमा गएको हो।
राजावादीको प्रदर्शनबारे गगन थापाले भने व्यवस्थालाई बलियो बनाउन सबै दल मिलौं,काठमाडौं : नेपाली कांग्रेसका महामन्त्री गगनकुमार थापाले संविधान विपरीत हुने कुनै पनि षड्यन्त्रविरुद्ध सबै दल एक भएर अघि बढ्नुपर्ने बताएका छन्। मंगलबार प्रतिनिधिसभाको विशेष समयमा बोल्दै महामन्त्री थापाले मुलुकको परिवर्तनविरुद्धको आक्रमण कुनै पनि हालतमा स्वीकार्य नभएको भन्दै संविधान विपरीत हुने कुनै पनि षड्यन्त्रविरुद्ध सबै दल एक भएर अघि बढ्नुपर्ने बताए। विभिन्न कारणले जनता आक्रोशित भएको भन्दै उनले एकताबद्ध भएर समस्याको समाधान खोज्नुपर्नेमा जोड दिए। संविधान र लोकतन्त्रप्रति माओवादी अध्यक्ष प्रचण्डले राखेको प्रतिवद्धता सकारात्मक भएको भन्दै उनले संविधान र व्यवस्थाको रक्षाको लागि कांग्रेस दृढताका साथ उभिएको धारणा राखे। महामन्त्री थापाले सत्तामा आफू हुँदा ठीक र आफू नहुँदा सबै बिग्रियो भन्ने भ्रम त्याग्नुपर्ने बताए। उनले संविधान निर्माण गर्ने दलहरू नै संविधानमा रहेका व्यवस्थाका विषयमा विभाजित हुनु उचित नभएको बताए। एक अर्कालाई दोष लगाउनुभन्दा पनि व्यवस्थालाई बलियो बनाउनका लागि साझा धारणा बनाउनुपर्ने उनले बताए। त्यस्तै थापाले विभिन्न प्रकरणका विषयमा सदनमा उठेको भन्दै राज्यले गरेका अनुसन्धानमा असन्तुष्टि भए छानबिन समिति बनाउन छलफल गर्नुपर्ने उल्लेख गरे। उनले सरकारले पनि देश र जनतामा केन्द्रित भएर काम गर्नुपर्ने र जनतामा विश्वासको वातावरण बनाउन सक्नुपर्ने बताए।
सहकारी ठगीमा यक्ष प्रश्न,"नियतै खराब हुनेहरू ठगेर चम्पट कस्छन्। यस्ताहरू योजनाबद्ध ढंगले काम गर्छन्। ठगीका प्रमाण असरल्ल छोड्दैनन्। सहकारीको रकम अपचलन, गोर्खा मिडियाको लगानी र डुबानीमा रवि छविको संलग्नता रहे, नरहेको जाँच पड्तालको विषय अदालतमा प्रवेश गरिसकेको छ। अब यो अदालतीय क्षेत्राधिकारको मुद्दा भयो, बोल्नु भएन। त्यसैले रवि र सहकारी ठगीको विषय सञ्चारमाध्यमबाट लगभग हराएको हो। अदालतले ग्रहण गरिसकेका विषयहरू विस्तारै यसरी नै जनचर्चाबाट हराउँछन्। जनताले बिर्सन्छन्। त्यसैले त राजनीतिमा लागेका अभियुक्तहरू अदालतबाट दोषी नै ठहरिएर दण्डसजाय भुक्तान गरी समाजमा फर्कंदा फूलमाला र अबिरले रंगिन्छन्। चलन जो यहाँको यस्तै छ। चलन चल्तीका कुरा मान्नेले मान्छन्, नमान्नेले मान्दैनन्। यसमा बिनासित्तै के को टाउको दुखाइ ? यहाँ मलाई अदालतमा प्रवेश गरेको विषय समाजले बिर्सिनु वा बिर्साइनु हुन्न भन्ने लागेर मात्र हो। फैसला र निर्णय त अदालतबाट आउँछ र त्यसलाई मान्नै पर्छ। पक्कै मानिन्छ। आजकल सहकारी ठगी प्रकरण र तत्सम्बन्धित रविछविका समाचार आउन छोडे। भुटानी शरणार्थीलगायतका प्रकरणका अभियुक्तहरू पार्टीको कुन कुनामा लुकेर खासखुस गर्दै होलान् थाहा पाउन वीरबल खोज्न काहाँ जाने ? त्यसो त, सहकारीबारे मलाई धेरै थाहा छैन। विज्ञहरूले लेखे भनेकोबाट सामान्य जानकारी प्राप्त भएअनुसार सहकारीबाट ऋण लिन सम्बन्धित सहकारीको सदस्य हुनैपर्छ। सदस्य नबनी ऋण लिन मिल्दैन। सहकारीको त्यस्तै नियम होला, छ। यसबाट सामान्य रूपमा के बुझियो भने सहकारीबाट ऋण लिन निवेदन दिएर मात्र हुँदैन। पहिला त्यस सहकारीको सदस्य बन्नुपर्छ। अनि निवेदन दिन पाइन्छ। त्यसपछि बल्ल ऋणको प्रक्रिया सुरु हुन्छ। कसैले पनि सहकारीबाट ऋण लिएको छ भने ऊ त्यो सहकारीको सदस्य रहेको स्पष्टै देखिन्छ। लुकाएर लुक्दैन। रवि लामिछानेले सहकारीहरूबाट ऋण लिएको देखिएन भेटिएन भनी संसदीय समितिले नै आफ्नो प्रतिवेदनमा उल्लेख गरेपछि उनी सहकारीका ऋणी हुन् र उनले त्यो ऋण समयमा तिरेनन्, धितो राखेका थिएनन् अथवा राखेको धितोले ऋण असुल उपर गर्दा पुगेन। त्यसैले रविले सहकारीको ऋण लिएर नतिरी सहकारी डुबाए, उनी खराब ऋणीको कालोसूचीमा पर्छन् भन्ने मान्न मिलेन। तर समितिको अनुसन्धान यतिमा सकिँदैन। ती जुन जुन सहकारीको करोडौंको रकम केही व्यक्तिको नाममा बाहिरिएको र गोर्खा मिडियामा गएको भेटियो, जसमा रवि लामिछाने केही अंशको श्रमसेयरसहित कार्यकारी प्रमुख थिए। उनी कार्यकारी प्रमुखसमेत रहेको गोर्खा मिडियाबाट सञ्चालित ग्यालेक्सी टीभीमा तिनै सहकारीको अपचलित रकम लगानी भएको भेटियो। संसदीय समितिको प्रतिवेदनको सार यस्तै छ। सहकारीले सोझै गोर्खा मिडियामा चेक काटेर ऋण वा सापटी दिएको छैन। यस मानेमा सहकारीबाट नियमले निषेध गरेको ठाममा लगानी गरेको मान्न पनि मिलेन। तर ती सहकारीहरूबाट केही व्यक्तिहरूलाई करोडौं ऋण दिएको र त्यो ऋण गोर्खा मिडियामा प्रकारान्तरले लगानी भएको अनि गोर्खा मिडियाले केही रकम किस्ता वा ब्याज तिरेको समेत देखिएको छ। यसमा त्यो मिडियाका सञ्चालकहरूले आफूहरू संगठित रूपमा मिलेर योजना बनाई पैसा झिकेको हो वा जीबी राईले एक्लै त्यो काम गरेका हुन् भन्ने स्पष्ट हुन जरुरी हुन्छ। गोर्खा मिडियाका सञ्चालक अरूहरूले के गरेभन्दा पनि रविको खाताबाट करोडौंको रकम यताउता भएको हो भने त्यो रकम कहाँबाट कसरी आयो खोज्दा पुग्थ्यो। सहकारीबाट पैसा झिक्दै रविको खातामा राख्दै अनि त्यो पैसा अन्त पनि कतै घुमाएर टीभीमा लगेको भए रविले थाहा छैन भन्नु हास्यास्पद हुन्छ। आफ्नो खातामा जम्मा भएको पैसा कहाँबाट कसले किन राखिदियो भन्ने जानकारी सामान्य हो जोसुकैले पनि थाहा राखेको हुन्छ। थाहा पाउन नसके खर्च गर्न असलहरू डराउँछन्। अब आफन्तले ल दुई चार अर्ब तपाईंको खातामा राख्देको छ जे मन लाग्छ गर्नुस् भनेको भए रविलाई बात लाग्दैन। त्यसमा पनि त्यो आफन्तको आर्थिक हैसियत शुद्ध हुनुपर्छ। छोरोले चोरेर सन्दुक भरिदिने अनि बाबुआमाले सप्ताह लगाएर वा मन्दिर बनाउँदैमा चोखो होइन्न। जीबी राई वा अन्य कसैको नाममा तत्तत् सहकारीबाट पैसा ल्याएर गोर्खा मिडियासम्म पुगेकोमा शंका नरहेको हो भने त्यो रकम ल्याउने योजना बनाउनेहरू को को थिए भन्ने खोज्नु जरुरी छ। उनीहरूलाई थाहा रहेछ कि सहकारीबाट सोझै मिडियामा लगानी गर्न पाइन्न। त्यसैले उनीहरूको मिलोमतो वा एक कसैले अरूलाई पत्तै नदिई आफू र आफ्नाको नाममा सहकारीबाट करोडौं पैसा झिक्यो। लगानी भयो। गोर्खा मिडिया डुब्यो। सहकारीलाई पैसा फिर्ता गएन। सहकारीका बचतकर्ताले पैसा चाहेको बेला झिक्न पाएनन्। भएको त यस्तै रहेछ। यो प्रकरणका मुख्य भनिएका व्यक्ति जीबी राई एक्लैले रवि छवि आदिलाई पत्तै नदिई सहकारीको पैसा आफू र आफन्तको नाममा झिक्दै लगानी गर्दै गरेको हो वा सबैको सहमति भनौं वा संयुक्त योजनामा त्यसो गरेको हो यो प्रश्नको उत्तर जीबी राईले दिन सक्थे। यसमा प्रथम दृष्टिमा जजस्को नाममा जुन जुन सहकारीबाट पैसा झिकिएको छ ती ती व्यक्ति उपर अनुसन्धान हुनुपर्ने हो। अनुसन्धानकै क्रममा त्यसमा को को संलग्न थिए भन्ने पाटो खुल्थ्यो। अन्यको संलग्नता र योजना नै भएमा संगठित ठगी भन्न सकिने थियो। त्यसैले यो प्रकरणमा अनुसन्धानको पहिलो पात्र हुन् जीबी राई। ती सहकारीमा उनकै हालीमुहाली भएको बताइएको छ। तर उनी सरकारको संज्ञान र प्रहरीको पहुँचमा रहेको देखिएन। प्रहरी अनुसन्धान अधुरो देखियो। अधुरो प्रमाण अदालतमा चल्दैन। यो किन अधुरो भएको होला ? सहकारीलगायत चर्चामा रहेका अन्य अनियमित, भ्रष्टाचार, ठगी, राजस्व छली आदिका फाइलहरू निष्पक्ष तबरले कहिले खुल्लान् र हाम्रो मुलुकमा कानुनी शासन छ भन्ने प्रत्याभूति जनतालाई कहिले होला ? यसबारे राष्ट्र, दल चलाइरहेका र अब चलाउँछु भन्नेहरू कत्तिको खरो उत्रेलान् यस मानेमा। कसैले आफू एक्लैले ऋण लिएको र लगानी गरेको भनेमा र त्यो भनाइ सत्य प्रमाणित भए धेरै माथापच्ची गर्नै परेन। सक्किगो। जो हो त्यो गयो। प्रहरीले त्यसमा अन्यको संलग्नताको प्रमाण पेस गरेकोमा त्यो सही ठहरे सबै गए। अब अदालतमा पेस भएका प्रमाणहरूबाट जे सिद्ध हुन्छ त्यो निर्णयमा आउने हो। कुरा धेरै घुमाउनै पर्ने नै छैन। राजनीतिमा लागेका व्यक्तिहरू अथवा नेता नै भनम्, उनीहरूको चरित्रमा दाग नलागेको होस् भन्ने जनताको आशा हुन्छ। राजनीतिक सोच र सिद्धान्त नमिले पनि चरित्र शुद्ध नेतालाई जनताले गाली गर्दैनन्। चुनावमा मत नदिए पनि सम्मान गर्छ। अतः सबै पार्टीका नेता जनताको नजरमा सधैं सम्मानित रहुन्, चुनावी हारजित र सत्ताको खेल त चलिरहन्छ। आशय के भने नेता जो सुकै होस् बिनाआधार प्रमाण राज्यले डाम्नु जनआशा र विश्वासमा घात हो। कोही कसैका प्रति फेसबुके सामाजिक सञ्जालमा गरिने स्तुति र निन्दाको खासै अर्थ रहन्न। राज्य, उसका निकाय र अदालत संयम, शालीन, निष्पक्ष र न्यायिक हुनुपर्छ। आशा यत्ति हो। सहकारीबारे कुरा गर्दा थप यो भन्नै पर्नेहुन्छ कि यी वित्तीय निकायले प्राइभेट कम्पनीहरूमा सोझै लगानी गर्न पाउँदैनन् भन्ने नियम हो भने सहकारीलाई करोड हैन, अर्बाैं निक्षेप संकलन गर्ने अनि ब्याज पनि १४१५ प्रतिशतसम्म दिने अनुमति भएपछि लगानीको ठूलो बाटो छेक्ने त्यो नियम किन बनाको ? ८१० वटा बाख्रा वा २४ वटा भैंसी वा बंगुर पाल्नेलाई ऋण दिएर त्यो निक्षेप खपत गर्न त सकिँदैन। सहकारी शुद्धीकरणको सन्दर्भमा यो प्रश्नको उत्तर खोज्नु पर्ला। ताकि फेरिफेरि यस्ता प्रकरण नदोहोरिऊन्। संसारभरका उद्यमी व्यवसायीले पैसा वित्तीय संस्थाबाटै लिन्छन्, लिएका हुन्छन्। करोडौं अर्बौं लिन्छन्। उद्योग व्यवसाय सफल भए तिर्छन्। गर्दा गर्दै नसके तिर्दैनन्। कैयौं टाट पल्टेका छन्। तिनको हकमा राज्यले किञ्चित सहानुभूति राख्छ। नियतै खराब हुनेहरू ठगेर चम्पट कस्छन्। यस्ताहरू योजनाबद्ध ढंगले काम गर्छन्। ठगीका प्रमाण असरल्ल छोड्दैनन्। प्रमाण जुटाउन धौ धौ नै पर्छ। यसकारण कि तिनीहरू प्रहरी प्रशासनभन्दा एक पाइला अघि नै हुन्छन्। तर भेट्टाउने भनेकै अघि भएकोलाई हो, हैन त ? सहकारीलगायत चर्चामा रहेका अन्य अनियमित, भ्रष्टाचार, ठगी, राजस्व छली आदिका फाइलहरू निष्पक्ष तबरले कहिले खुल्लान् र हाम्रो मुलुकमा कानुनी शासन छ भन्ने प्रत्याभूति जनतालाई कहिले होला ? यसबारे राष्ट्र, दल चलाइरहेका र अब चलाउँछु भन्नेहरू कत्तिको खरो उत्रेलान् यस मानेमा। आशा गर्न त छाड्नु हुँदैन तर कहिलेसम्म ? आम जनताको यो यक्ष प्रश्नको जवाफ कहिले पाइएला ?"
प्रतिक्रियावादी शक्तिसँग माओवादीले आवश्यकताभन्दा बढी सहकार्य गर्दा जनतामा भ्रम पर्यो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले प्रतिक्रान्तिकाहरुलाई पूर्णरुपमा परास्त गर्ने जिम्मेवारी आएको बताएका छन् । पार्टीको सहायक संगठन वाइसिएल नेपालको बैठक उद्घाटन गर्दै उनले गणतन्त्रको विकल्प कुनै पनि नामको निरंकुशता नहुने बताएका हुन्। गणतन्त्रको विकल्प कुनै पनि नामको निरंकुशता नभई समाजवादी गणतन्त्र भएकाले यसमा बल दिएर अगाडि जानुपर्ने बेला आएको उनको भनाई छ । उनले जनताले अस्वीकार गरेका र वैधानिक रुपमा जनताले मिल्काइसकेका शक्तिले बेलाबेलामा टाउको उठाउने प्रयास गर्नु अस्वभाविक नहुने बताए। प्रचण्डले त्यस्ता प्रयासका विरुद्ध अझ बढी संगठित र सशक्त भएर उनीहरुलाई पूर्णरुपमा परास्त गर्नु क्रान्तिकारीहरुको दायित्व हुने बताए। उनले युवालाई प्रतिगमनको मतियार बनाउने खतरा बढेकाले आम युवाहरुलाई अग्रगमनका लागि थप सचेत र संगठित गर्नुपर्ने बेला आएको पनि बताए । वर्ग संघर्षको विशिष्ट मोडमा नेपाल रहेको उल्लेख गर्दै अध्यक्ष प्रचण्डले सबै खाले प्रतिक्रान्तिकारी हर्कतलाई परास्त गरी संविधानलाई अझै परिमार्जन गरेर जनताका अधिकारलाई पूर्णता दिंदै सुशासन, सामाजिक न्याय र समृद्धिमार्फत समाजवादी क्रान्तिको तयारी गर्नु आजको प्रमुख आवश्यकता भएको बताए। प्रतिक्रियावादी शक्तिहरुसँग आवश्यकताभन्दा बढी सहकार्य र सम्झौता गर्दा जनतामा भ्रम पर्न गएको र परिवर्तनका एजेण्डा भनेजस्तो गरी कार्यान्वयन हुन नसकेको ठहरसहित पार्टीले गत केन्द्रीय समिति बैठकबाट गम्भीर आत्मसमीक्षा गरेर आफ्नै वर्ग र समुदायतर्फ फर्कने प्रक्रिया सुरु गरेको उनले बताए। पछिल्लो पटक सरकारको तर्फबाट सुशासन, सामाजिक न्याय समृद्धिको पक्षमा गरेका पहलका कारण जनतामा सकारात्मक वातावरण बन्दै गएको र पार्टीले जनस्तरबाटै समाजवाद निर्माणको पहल थालेको उल्लेख गरे।"
ह्वावे डिजिटल पावर नेपाल र सिएनआईको सौर्य पीभी र ऊर्जा भण्डारणमा दिगोपन संवाद,"काठमाडौं : ह्वावे डिजिटल पावर नेपालले दिगो हरित ऊर्जा समाधान केन्द्रित कार्यक्रम सौर्य पीभी र ऊर्जा भण्डारण संवादको आयोजना गरेको छ। काठमाडौंको हात्तीसारस्थित ह्वावे प्रदर्शनी केन्द्रमा आयोजित यस विशेष कार्यक्रमले नेपालको ऊर्जा, व्यावसायिक र औद्योगिक क्षेत्रका ८० भन्दा बढी प्रभावशाली सरोकारवालाहरूलाई एकै ठाउँमा ल्याएको छ। नेपाल उद्योग परिसंघ (सिएनआई)सँगको संयुक्त सहकार्यमा आयोजना गरिएको यस कार्यक्रमले नेपालको ऊर्जा परिदृश्यलाई रूपान्तरण गर्न, देशलाई ग्रिनर र दिगो भविष्यतर्फ डोऱ्याउन सौर्य फोटोभोल्टिक प्रणाली र ऊर्जा स्टोरेज समाधानहरूको सम्भावना अन्वेषण गर्न विशेष प्लेटफर्म प्रदान गरेको छ। यस कार्यक्रमलाई नेपाल उद्योग परिसंघ, वैकल्पिक ऊर्जा प्रवर्द्धन केन्द्र, ऊर्जा नियामक आयोग लगायत समेत आयोजक रहेको यस कार्यक्रमलाई नेपालको औद्योगिक ऊर्जा क्षेत्रको विकास प्रति प्रतिबद्धता देशको दिगो भविष्यमा संक्रमणको लागि महत्त्वपूर्ण मानिएको छ। कार्यक्रममा अतिथि वक्ताहरूले छलफलमा आफ्ना बहुमुल्य विचार व्यक्त गरेका थिए। वक्ताहरूमा ह्वावे नेपालका सीईओ जिम हुआङ, ऊर्जा विकास परिषदका अध्यक्ष आशिष गर्ग, ह्वावे नेपाल डिजिटल पावर विभागका निर्देशक जेम्स झाङ, वैकल्पिक ऊर्जा प्रवर्द्धन केन्द्रका उपनिर्देशक शुभलक्ष्मी श्रेष्ठ, एनएमबी बैंकमा दिगो ऊर्जा बैंकिङका प्रमुख दिनेश दुलाल, विद्युत नियमन आयोगका सदस्य डा मधुसूदन अधिकारी, टोङवेईका प्राविधिक विज्ञ ग्यारी, साथै शिव शक्ति समूह, डिजेपीएल समूह र चौधरी समूह जस्ता अग्रणी उद्योगहरूका प्रबन्ध निर्देशकहरू थिए। कार्यक्रमले सौर्य पीभी र ऊर्जा भण्डारणको नवीनतम प्रवृत्तिदेखि नेपालमा यी प्रविधिहरूको व्यावहारिक अनुप्रयोगहरू सम्मका प्रमुख विषयहरूलाई समेटेर छलफल गरेको थियो। वक्ताहरूले यी समाधानले उद्योगहरूलाई कसरी डिकार्बोनाइज गर्न, ऊर्जा लागत घटाउन र दिगो अभ्यासहरूलाई प्रवर्द्धन गर्न मद्दत गर्न सक्छन् भन्ने बारेमा गहन दृष्टिकोण प्रदान गरेका थिए। कार्यक्रममा ह्वावेले आफ्नो नवीनतम आविष्कारहरू, ह्वावे फ्युजन सोलार सी एन्ड आई ओएसिस सोलुसन, जसमा १ सी१५० के र २१५१०८ केडब्लुएच सी एण्ड आई ब्याट्री इनर्जी स्टोरेज सिस्टम (बिइएसएस) पनि अनावरण गरेको थियो। आधिकारिक सुरुवात ह्वावे नेपालका सीईओ जिम हुआङ, हुवावे नेपालका प्रमुख प्राविधिक अधिकृत लिक्सियाओवेई र ह्वावे दक्षिण एसिया डिजिटल पावर बिजनेस डिपार्टमेन्टका प्रबन्ध निर्देशक निक्सियाओपेङको नेतृत्वमा भएको थियो। यी उन्नत समाधानहरू नेपाली उद्योगहरूलाई ऊर्जा लागत घटाउन र उनीहरूको बिजुली आपूर्तिको विश्वसनीयता सुधार गर्न मद्दत गर्न डिजाइन गरिएको हो। यसका अतिरिक्त फ्युजनसोलार सी एन्ड आई ओएसिस स्मार्ट पीभी र ईएसएस सोलुसन प्रस्तुत गरिएको थियो, जसले शपिङ मल, कारखाना र कार्यालय पार्क जस्ता व्यावसायिक र औद्योगिक एप्लिकेसनहरूको लागि बढेको सुरक्षा सुविधाहरू प्रदान गर्दछ। यी आविष्कारहरू कार्बन उत्सर्जन घटाउन र कमकार्बन, सर्कुलर अर्थतन्त्र निर्माणमा योगदान पुर्याउने विश्वव्यापी प्रयासहरूलाई सहयोग गर्ने गरि गरिएको छ। आफ्नो स्वागत भाषणमा ह्वावे नेपालका प्रमुख कार्यकारी अधिकृत जिम हुआङले भने 'हामीलाई ऊर्जाको भविष्यलाई आकार दिन नेपालले राखेको अविश्वसनीय सम्भावनाको सम्झना गराइयो। हामीसँगै यो यात्रा सुरु गर्दा हामी सहकार्य र नवीनता मार्फत हामी दिगो समाधानहरू प्रयोग गर्न सक्छौं, कार्बन फुटप्रिन्टहरू कम गर्न सक्छौं र ग्रिनरी डिजिटल रूपमा सशक्त ऊर्जा पारिस्थितिक प्रणाली निर्माण गर्न सक्छौं भन्नेमा स्पष्ट थियौं। नेपाली उद्योग परिसंघका ऊर्जा विकास परिषद्का अध्यक्ष आशिष गर्गले नेपालको औद्योगिक क्षेत्रमा दिगो ऊर्जा संक्रमणको आवश्यकतामाथि प्रकाश पार्दै भने, 'नेपालको औद्योगिक क्षेत्रको भविष्य कुशल मात्र नभई दिगो हुने ऊर्जा समाधानहरू अपनाउने कुरामा निर्भर गर्दछ। सौर्य ऊर्जा, ऊर्जा भण्डारण समाधानहरू र हरित उत्पादनहरू उत्पादन गर्न नेपाली उद्योगहरूको डिकार्बोनाइजेशन यस रूपान्तरणको प्रमुख हुनेछ, जसले नेपालको स्वच्छ ऊर्जा लक्ष्यहरूमा योगदान पुर्याउँदै उद्योगहरू फस्टाउन सक्छन् भन्ने कुरा सुनिश्चित गर्नेछ। उनले नेपाली उद्योगहरूलाई डिकार्बोनाइज गर्नु केवल वातावरणीय जिम्मेवारी मात्र नभई दीर्घकालीन विश्वव्यापी प्रतिस्पर्धात्मकता र दिगोपन सुनिश्चित गर्नको लागि एक महत्वपूर्ण रणनीति भएकोमा जोड दिए। साथै दिगो अभ्यासहरूलाई एकीकृत गरेर नेपाली उद्योगहरूले नयाँ विकास अवसरहरू अनलक गर्न, विश्वव्यापी लगानी आकर्षित गर्न र विकसित हुँदै गइरहेको हरित अर्थतन्त्रमा नेतृत्वदायी स्थान सुरक्षित गर्न सक्ने उनले बताए। 'ह्वावेमा हामी नवीन डिजिटल पावर समाधानहरू मार्फत नेपालभरका उद्योगहरूलाई उनीहरूको ऊर्जा लक्ष्यहरू प्राप्त गर्न मद्दत गर्न प्रतिबद्ध छौं। सौर्य ऊर्जा र ऊर्जा भण्डारणको एकीकरणले नेपाली व्यवसायहरूको लागि अझ लचिलो र लागतकुशल भविष्यको लागि मार्ग प्रशस्त गर्नेछ। हामी हाम्रा नयाँ प्रविधिहरू प्रदर्शन गर्न र यस रूपान्तरणमा उद्योगका प्रमुखहरूसँग सहकार्य गर्न उत्साहित छौं, ह्वावे नेपाल डिजिटल पावर विभागका निर्देशक जेम्स झाङले भने। नेपाल उद्योग परिसंघका वरिष्ठ उपाध्यक्ष वीरेन्द्र राज पाण्डेले आफ्नो समापन मन्तव्यमा भने, 'यो कार्यक्रमले नेपालको नवीकरणीय ऊर्जा क्षेत्रको विकासमा एउटा महत्त्वपूर्ण कदम चालेको छ। हामी स्वच्छ, भरपर्दो ऊर्जाद्वारा संचालित भविष्यतर्फ हेर्दै गर्दा आज प्रस्तुत गरिएका समाधानहरूले हामीलाई परम्परागत ऊर्जा स्रोतहरूमा हाम्रो निर्भरता कम गर्न र अझ दिगो र ऊर्जाकुशल भविष्यतर्फ अघि बढ्न मद्दत गर्नेछ भन्ने कुरामा म विश्वस्त छु। यो रूपान्तरणलाई अगाडि बढाउन ह्वावे र स्थानीय उद्योग सरोकारवालाहरू बीचको सहकार्य आवश्यक छ।' अन्त्यमा, सौर्य ऊर्जा र ऊर्जा भण्डारण संवाद एक महत्वपूर्ण कार्यक्रम थियो, जसले अत्याधुनिक नवीकरणीय ऊर्जा समाधानहरू अपनाउनको लागि नवप्रवर्तनलाई अगाडि बढाउन र रणनीतिक साझेदारीलाई बढावा दिन ह्वावे डिजिटल पावर नेपालको प्रतिबद्धता देखिएको छ। कार्यक्रम समापन हुँदै जाँदा दिगो, कम कार्बन भविष्यमा नेपालको संक्रमणलाई तीव्र बनाउन ह्वावे र उद्योगीहरू बीचको सहकार्य आवश्यक रहेको स्पष्ट भएकोछ। स्वच्छ ऊर्जा प्रविधिहरूको शक्तिलाई उपयोग गर्ने साझा दृष्टिकोणका साथ यो छलफल र अन्तर्दृष्टिले ग्रीनरी डिजिटल रूपमा सशक्त ऊर्जा इकोसिस्टमको लागि बलियो जग बसालेको छ। ह्वावे डिजिटल पावर नेपाल नेपालको लागि उज्ज्वल र दिगो भविष्यतर्फको बाटो निरन्तर नवीनता र सहकार्यले प्रशस्त गर्नेतर्फ सुनिश्चितता गर्दै यस रूपान्तरणप्रति समर्पित रहेको छ।"
राजावादीले पञ्चायतकालीन राष्ट्रिय गान बजाएर संविधान विरोधी गतिविधि गरे : एमाले,"मुख्य सचेतक बर्तौलाले लोकतन्त्रको विकल्प राजतन्त्र नहुने धारणा राखे। काठमाडौं : नेकपा एमालेले पूर्वराजा ज्ञानेन्द्र शाहको उक्सावटमा संविधान विपरीतका कार्यहरू भइरहेको बताएको छ। प्रतिनिधि सभाको आजको बैठकमा एमालेका मुख्य सचेतक महेश बर्तौलाले पूर्वराजा ज्ञानेन्द्र शाहको उक्सावटमा पञ्चायतकालीन राष्ट्रिय गान बजाइएको भन्दै आपत्ति जनाएका हुन्। संविधानको पालना गर्नु प्रत्येक नागरिकले पालना गर्नुपर्ने लेखिएपनि पूर्वराजा र उनका समर्थकहरूले संविधान विपरीत कार्यहरू गरेकाले सरकारले त्यसलाई नियन्त्रण गर्नुपर्ने बर्तौलाले माग गरे। पछिल्लो समयमा पूर्वराजाको नामबाट, उहाँको निर्देशनबाट, उहाँको उक्सावटबाट, समाजमा संविधान विपरीतका कार्यहरू भइरहेका छन् पञ्चायतकालीन राष्ट्रिय गानहरू गाउने, मुलुकको राष्ट्रिय गानको अवमूल्यन गर्ने अपमान गर्ने र संविधान विरोधी गतिविधि, क्रियाकलापहरू भइरहेका छन्। तीसबै काम गर्न पूर्वराजा ज्ञानेन्द्र शाह स्वयमले उक्साइरहेका छन्। स्वयम् उपस्थिति हुने काम भइरहेका छन्। उनले थपे, यतिमात्र होइन, र्यालीहरुमा विदेशी, विशेषगरी भारतका उत्तर प्रदेशका मुख्यमन्त्रीको पोस्टरहरुसहितका र्यालहरु भइरहेका देखेका छौं। यसले हाम्रो संविधान विपरीतको कार्य हो। यो राष्ट्रहित प्रतिकूल हुने कार्य हो। यसलाई कानुनी दायरामा ल्याउनुपर्छ, यसलाई सरकारले गम्भीरताका साथ लिनुपर्छ, नियन्त्रणमा राख्नुपर्छ। राजावादीले पोखरा, काठमाडौँलगायत ठाउँमा कार्यक्रम गर्दा पञ्च्यायतीकालीन राष्ट्रिय गान गाएका थिए। मुख्य सचेतक बर्तौलाले लोकतन्त्रको विकल्प राजतन्त्र नहुने धारणा राखे। उनले भने,लोकतन्त्रको विकल्प राजतन्त्र हुन सक्दैन। लोकतन्त्रको विकल्प निरंकुशतन्त्र हुन सक्दैन। संग्रहालयमा थन्किएको राजतन्त्रले हुकुमप्रमांगीबाट देश चलाउने दिवा सपना नदेख्न उनले चेतावनी दिए।"
राखेपका बोर्ड सदस्य हटाउने मन्त्रीको निर्णय कार्यान्वयन नगर्न सर्वोच्चको आदेश,"काठमाडौं : राष्ट्रिय खेलकुद परिषद(राखेप)का ४ बोर्ड सदस्य हटाउने युवा तथा खेलकुद मन्त्री तेजुलाल चौधरीको निर्णय कार्यान्वयन नगर्न सर्वोच्च अदालतले आदेश दिएको छ। मंगलबार डा मनोजकुमार शर्मा र टेक प्रसाद ढुंगानाको इजलासले उक्त फैसला गरेको हो। राखेप बोर्ड सदस्य अन्जन धमला, प्रकाश कुसारी, जनक बर्तौला र मोहम्मद फाजिलले आफूहरू विरुद्ध अन्याय भएको भन्दै सर्वोच्चमा रिट दायर गरेका थिए। मन्त्रीको निर्णयविरुद्ध उनीहरूले २०८१ माघ २१ गते सर्वोच्चमा मुद्दा दायर गरेका थिए।"
तानाशाही राजाहरूको अन्त्य कसरी भएको हो भन्ने बिर्सनु भएन : प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले सरकारको विश्वसनियता सकिएका कारण पुरातनवादी शक्तिहरू हौसिएको बताएका छन्। मंगलबार प्रतिनिधिसभा बैठकलाई सम्बोधन गर्दै प्रचण्डले सरकारको बेथिति र असफलताले व्यवस्थाप्रति मोहभंग भएको र त्यसका कारण देखिएको असन्तुष्टिका कारण पुरातनवादी शक्तिहरू हौसिएको बताए। प्रचण्डले सरकार असफल भइरहेको र पुरातनवादीले समेत प्रतिगमन र प्रतिक्रान्तिको तरबार चलाउने सपना देखिरहेकाले सरकारका गलत क्रियाकलाप र प्रतिगामी चलखेलविरुद्ध जुध्नुपर्ने विशिष्ट अवस्था सिर्जना भएको बताए। राजावादीको चहलपहलको पछाडि देशभित्र र बाहिरका संगठित चलखेल देखिएको उनले बताए। संसारका विभिन्न देशहरूमा तानाशाही राजाहरूको अन्त्य कसरी भएको छ भन्ने बिर्सिएर नेपालको शान्ति प्रक्रिया र गणतन्त्रको मौलिकतालाई कम नआक्न उनले चेतावनीसमेत दिए। उनले लोकतन्त्रभित्र आफ्नो ठाउँ खोज्न पूर्वराजा ज्ञानेन्द्र शाहलाई सुझाव दिए। आफू ८ महिना अघिसम्म सरकारका रहँदा नदेखिएको असन्तुष्टि अहिलेको सरकार बनेपछि जनतामा असन्तुष्टि र आक्रोश बढ्दै गएको उनले बताए। प्रचण्डले दुई तिहाइको घोडा सरकारका प्रधानमन्त्री र मन्त्रीले चलाएको आफूले नदेखेको भन्दै सरकारलाई विचौलियाले चलाइरहेको आरोपसमेत लगाए। प्रचण्डले सरकारले संसद् सञ्चालनमा प्रतिपक्षलाई कति स्पेश दिइएको छ भन्दै प्रश्न गरे। प्रमुख प्रतिपक्षी दलको नेता रोस्टममा उभिँदा निरन्तर अनुपस्थित रहनु कुण्ठा हो कि घमण्ठ हो भन्दै उनले प्रधानमन्त्रीलाई प्रश्न गरे। प्रचण्डले प्रतिपक्षी दलका नेता रवि लामिछानेलाई अनुचित ढंगले निलम्बन गरिएको तर्क गरे। आफ्नो कार्यकालमा महत्त्वपूर्ण विधेयक ल्याए पनि अहिले सरकारकै कारण अघि बढ्न नसकेको उनले बताए।
"युवा संघका कार्यकर्तामाथि आक्रमण, तीन जना घाइते","झापा : झापाको बिर्तामोडमा राष्ट्रिय युवा संघ नेपाल जिल्ला इन्चार्ज खगेन्द्रराज आङ्देम्बेसहित तीनजना माथि गएराति धारिलो हतियार प्रयोग गरी आक्रमण गरिएको छ । प्रहरीले घटनामा संलग्न खगेन्द्र खालिङ राईलाई पक्राउ गरेको छ । घटनामा संलग्न अन्य केही फरार रहेका छन् । घटना पश्चात् उनलाई बिर्तामोड नगरपालिका२ स्थित चारपानेबाट पक्राउ गरिएको जिल्ला प्रहरी कार्यालय झापाका डीएसपी खगेन्द्र खड्काले जानकारी दिए । उनलाई प्रहरी कार्यालय झापामा राखेर अनुसन्धान अघि बढाएका छौँ, डीएसपी खड्काले भने, घटनामा संलग्न अन्य व्यक्तिहरूको खोजी कार्य जारी छ । आक्रमणबाट घाइते हुनेहरू जिल्ला इन्चार्ज बिर्तामोड नगरपालिका४ का अन्दाजी ३७ वर्षीय आङदम्बे, एमाले बिर्तामोड नगर कमिटी सदस्य तथा बिर्तामोड९ का अन्दाजी ३५ वर्षीय विश्वद्वीप राजवंशी र एमालेकै कार्यकर्ता बिर्तामोड४ का अन्दाजी ३० वर्षीय अजय खवास रहेका छन् । घाइतेहरूको बिएण्डसी हस्पिटल बिर्तामोडमा उपचार भइरहेको छ । इन्चार्ज आङ्देम्बेको आइसियुमा र अन्य दुई जनाको अर्थोवार्डमा राखेर उपचार भइरहेको छ । आङ्देम्बेमाथि खुकुरी प्रहार भएको थियो । खुकुरीबाट उनको अनुहारमा गम्भीर चोट लागेको छ भने अन्यको हात र शरीरका विभिन्न भागमा चोट लागेको छ । घटना बिर्तामोड४ स्थित कर्णाली सहकारीको कार्यालयदेखि पश्चिमपट्टि ४५ वर्षीय खगेन्द्र खालिङ बस्ने डेराको अगाडि भएको थियो । गएराति पौने १ बजेको समयमा भद्रपुर रोडस्थित दरबार रेस्टुरेन्टमा उनीहरूले सँगै खाएका थिए । त्यसपछि खगेन्द्र खालिङ र उनका भतिजा दुर्गा खालिङ कोठातर्फ लागेका थिए । कोठा पुगेर खालिङले आङदम्बेलाई त्यही बोलाएर हत्या गर्ने योजनाका साथ खुकुरी प्रहार गरेको बताइएको छ । पाँचथरको हिलिहाङ गाउँपालिकाको भालुचोक घर भएका खालिङले ताप्लेजुङको कावेली हाइड्रोपावरसँगको लेनदेनको विषयमा दुवै साथीबीच विवाद भइ घटना घटेको जनाइएको छ।"
कांग्रेस पार्टी कार्यालयमा शिक्षकको धर्ना,काठमाडौं : नेपाल शिक्षक महासंघले दोस्रो चरणको आन्दोलनका क्रममा कांग्रेस केन्द्रीय कार्यालय सानेपामा धर्ना दिएका छन्। सरकारले यसअघि भएका सहमति कार्यान्वयन नगरेको भन्दै शिक्षकहरूले कांग्रेस पार्टी कार्यालयमा धर्ना दिएका हुन्। सबै खाले शिक्षक र विद्यालय कर्मचारीका मुख्य मुद्दाहरू अब जारी हुने विद्यालय शिक्षा विधेयकले समेट्नुपर्ने महासंघले जनाएको छ। यसअघि भएको सहमतिका आधारमा विद्यालय शिक्षा विधेयकलाई पारित गर्नका लागि दबाब दिने उद्देश्यले महासंघले विभिन्न राजनीतिक दलका कार्यालयमा धर्ना दिन सुरु गरेका हुन्। दोस्रो चरणको आन्दोलनका कार्यक्रमअन्तर्गत फागुन २७ देखि चैत ५ गतेसम्म विभिन्न राजनीतिक दलका केन्द्रीय कार्यालयमा धर्ना दिने महासंघले जनाएको छ। त्यस्तै चैत ७ गतेदेखि १५ गतेसम्म काठमाडौंमा रिले अनशन र चैत २० गतेबाट अनिश्चितकालीन काठमाडौं केन्द्रीत सडक आन्दोलन गर्ने महासंघको भनाइ छ।
खानेपानी मन्त्री यादव र मुख्यमन्त्री आचार्यबीच भेटर्वार्ता,"काठमाडौं : खानेपानी मन्त्री प्रदीप यादव र लुम्बीनी प्रदेशका मुख्यमन्त्री चेतनारायण आचार्यबीच खानेपानी आयोजनाका विषयमा छलफल भएको छ। मुख्यमन्त्री आचार्यले लुम्बीनी प्रदेशमा संघीय सरकारको बजेटबाट सञ्चालन भइरहेका कतिपय खानेपानीका आयोजनाहरूमा ८० प्रतिशत काम सम्पन्न भएका तथा १५ देखि २० प्रतिशत रकम थपेर सम्पन्न हुने अवस्थामा रहेकाले ती आयोजना सम्पन्न गराउनका लागि आवश्यक बजेट विनियोजन गर्न आग्रह गरे। 'संघीय सरकारबाट लुम्बीनी प्रदेशमा खानेपानीका आयोजनामा करिब अढाइ करोडभन्दा बढी रकम लगानी भइसकेको छ। थोरै रकम अभावमा केही योजना सम्पन्न गर्न बाँकी छन्। ती योजना सम्पन्न गरिदिन रकमान्तर गरेर भएपनि बजेट विनियोजन गर्न मेरो आग्रह छ,' उनले भने। लुम्बीनी प्रदेशमा कम्तिमा पनि एक, डेढ अर्बमात्रै बजेट विनियोजन भए संघीय सरकारबाट सञ्चालित खानेपानीका आयोजना सबै सम्पन्न हुने मुख्यमन्त्री आचार्यले जानकारी गराएका थिए। उनले भने, 'संघले सुरु गरेका खानेपानीका आयोजना संघले नै सम्पन्न गर्नु पर्ने हाम्रो माग छ। यात संघले बजेट थप दिनु पर्यो, होइन भने आफैं आयोजना सम्पन्न गर्नु पर्यो।' उक्त अवसरमा मन्त्री यादवले थोरै रकमले काम सम्पन्न गर्न सकिने र नागरिकलाई शुद्ध खानेपानी वितरण गर्न सकिने खानेपानी आयोजनाका विषयमा प्रदेश सरकारले लिखितरूपमा मन्त्रालयमा जानकारी गराएको खण्डमा ती आयोजनाहरू सम्पन्न गराउनेतर्फ मन्त्रालय अघि बढ्ने बताए। उनले भने, 'बजेट अभाव छ। नयाँ योजना नराखौं। ८० प्रतिशत काम सम्पन्न भएका र थोरै लगानीमा पूर्व रूपमा काम सम्पन्न हुने अवस्थामा रहेका आयोजनाहरूका विषयमा जानकारी दिनुहोला। आयोजना सम्पन्न गर्न हाम्रोबाट पूर्ण सहयोग रहने छ।'"
मधेशको विजयी सुरुवात,"काठमाडौं : प्रधानमन्त्री कप पुरुष राष्ट्रिय प्रतियोगितामा कोशी प्रदेशलाई १६५ रनले हराउँदै मधेश प्रदेशले विजयी सुरुवात गरेको छ। सिद्धार्थनगरस्थित सिद्धार्थ रंगशाला टस जितेर ब्याटिङ गरेको मधेशले निर्धारित ५० ओभरमा ६ विकेट गुमाउँदै २८४ रन बनाएको थियो। मधेशले दिएको २८५ रनको बलियो लक्ष्य पछ्याएको कोशीले ३३ ओभरमा ११९ रन बनाउँदै अलआउट भएको हो। कोशीका दुवै ओपनर डकआउट हुँदा तेस्रो क्रमका ब्याटर सकिब हकले सर्वाधिक २५ रन बनाए। उनले ४७ बलमा २ चौका प्रहार गरे। सुजन थपलियाले २४, फिर्दोस अन्सारीले २१ रन बनाउँदा दिपेश कँडेल २० रन बनाउँदै बोल्ड भए। मधेशका लागि रुपेश सिंहले उत्कृष्ट बलिङ स्पेल देखाए। उनले ९ ओभरमा २९ रन खर्चेर ५ विकेट लिए। राजेश यादवले ३ विकेट लिँदा हरिशंकर शाह र प्रदिप पाश्वानले ११ विकेट लिए। त्यसअघि ब्याटिङ गरेको मधेशका लागि पवन सरार्फले सर्वाधिक ९२ रन बनाए। ८५ बलमा ११ चौका र २ छक्का प्रहार गरे। कप्तान अनिल शाह र पवन सरार्फको उत्कृष्ट पारीमा मधेशले निर्धारित ५० ओभरमा ६ विकेट गुमाउँदै २८६ रन बनाएको हो। ओपनर अनिल शाहले ७५ बलमा १० चौकासहित ७५ रन बनाए। अर्का ओपनर मयन यादवले १० रन बनाउँदै क्याच भए। रुपेश सिंह इनिङ्सको अन्तिम बलमा १० रन बनाउँदै क्याच आउट भए। डेब्युटेन्ट दिपेश दास ५६ रनमा अविजित रहे। कोशी प्रदेशका लागि विपिन महतो र प्रकाश कार्कीले समान २२ विकेट लिए। फिर्दोस अन्सारी र दीपेश कँडेलले ११ विकेट लिए। कोशी पहिलो खेलमा लुम्बिनी प्रदेशसँग २६ रनले पराजित भएको थियो।"
प्रतिनिधिसभा बैठक जारी (),"काठमाडौं : प्रतिनिधिसभा बैठक जारी रहेको छ। संसद भवन नयाँ बानेश्वरमा जारी बैठकमा मन्त्रिहरुले विधेयक छलफलका लागि प्रस्ताव गर्ने कार्यसूची छ। संसद् सचिवालयका महासचिव पद्मप्रसाद पाण्डेयका अनुसार बैठकमा कानून, न्याय तथा संसदीय मामिला मन्त्री अजय कुमार चौरसियाले उपभोक्ता अदालतको गठन सम्बन्धी सूचना टेबुल गर्ने, सञ्चार तथा सूचना प्रविधि मन्त्री पृथ्वी सुब्बा गुरुङले राष्ट्रियसभामा उत्पत्ति भएको आमसञ्चार परिषद विधेयक, २०८१ लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने र वन तथा वातावरण मन्त्री ऐन बहादुर शाही ठकुरीले मोन्ट्रियल प्रोटोकल किगाली संशोधनमाथि सदनमा छलफल र अनुमोदन गरियोस् भन्ने प्रस्ताव प्रस्तुत गर्ने कार्यसूची छ । यसैगरी आजको बैठकमा प्रमुख प्रतिपक्ष दल नेकपा माओवादी केन्द्रका अध्यक्ष पुष्पकमल दाहाल प्रचण्डले सम्बोधन गर्ने कार्यक्रम पनि रहेको छ।"
लोकतन्त्रभित्रै आफ्नो ठाउँ खोज्न राजावादीहरूलाई प्रचण्डको आग्रह,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले राजावादीको चहलपहलका पछाडि देशभित्र र बाहिरको चलखेल मिसिएको बताएका छन्। प्रतिनिधिसभाको आजको बैठकमा विशेष समय लिएर सम्बोधन गरेका प्रचण्डले लोकतन्त्रभित्रै आफ्नो ठाउँ खोज्न राजावादीहरूलाई आग्रह गरेका हुन्। उनले भने, सडकबाटै राजतन्त्र पुनर्स्थापनाको चुनौती दिन थालेका छन्। राजावादीको यो चलहपहलका पछाडि संगठित प्रयास भएको कुरा हामीलाई थाहा छ। यसमा देशभित्र र बाहिरका चलखेल पनि मिसिएका छन्। उनले सत्तामा रहेका पार्टीले प्रदर्शन गरेका शासकीय शैली र त्यसबाट उत्पन्न असन्तोष मूल कारण भएको आरोप लगाए। सरकारका गलत क्रियाकलापका विरुद्ध र अर्कातिर प्रतिगामी चलखेलका विरुद्ध एकैसाथ जुध्नुपर्ने विशिष्ट अवस्था सिर्जना भएको छ।"
अरुण जलविद्युत् आयोजना चाँडो निर्माण गरेर मुलुकले फाइदा लिनुपर्छ : ऊर्जामन्त्री,"काठमाडौं : ऊर्जा, जलस्रोत तथा सिँचाइमन्त्री दीपक खड्काले अरुण नदीमा बन्ने जलविद्युत् आयोजना चाँडो निर्माण गरी फाइदा लिनुपर्ने बताएका छन्। अरुण नदीमा निर्माण हुने माथिल्लो अरुण र अरुण चौथो जलविद्युत् आयोजनाबारे सोमबार मन्त्रालयमा आयोजित छलफलका क्रममा मन्त्री खड्काले लामो समय जलविद्युत् आयोजना नबन्दा राज्यले ठूलो क्षति बेहोर्नुपरेको उल्लेख गर्दै माथिल्लो अरुण, अरुण चौथो लगायतका आयोजनालाई समयमै सम्पन्न गरेर मुलुकले अत्यधिक फाइदा लिनुपर्ने बताएका हुन्। काम गर्ने सिलसिलामा समस्या आउने भन्दै यसलाई समाधान गरेर अगाडि बढ्नुपर्ने उनको भनाइ थियो। ऊर्जामन्त्री खड्काले लगानी सुरक्षित हुने र मुलुकलाई अत्यधिक फाइदा हुनेगरी काम सम्पन्न गर्नुपर्ने उल्लेख गरे। उनले आयोजना निर्माण हुँदा हजारौँ व्यक्तिले रोजगारी पाउनुका साथै मुलुकको आर्थिक विकास हुने भएकाले आयोजना निर्माणलाई उच्च प्राथमिकता दिनुपर्ने बताए। छलफलमा मन्त्री खड्कासँगै मन्त्रालयका सचिव सुरेश आचार्य, मन्त्रालयका वरिष्ठ ऊर्जा विज्ञ प्रबल अधिकारी, मन्त्रालयका सहसचिव सन्दीपकुमार देव, विद्युत् विकास विभागका महानिर्देशक नवीनराज सिंह, माथिल्लो अरुणको प्रमुख कार्यकारी निर्देशक फणिन्द्र जोशी, नेपाल विद्युत् प्राधिकरणका निर्देशक नसिवमान प्रधान, माथिल्लो अरुणका आयोजना प्रमुख रामचन्द्र पौडेल लगायतको सहभागिता थियो। छलफलमा सहभागीले दुवै आयोजनाबाट मुलुकले कसरी अधिकतम फाइदा लिन सकिन्छ त्यसतर्फ लाग्नुपर्ने बताएका थिए। यस सम्बन्धमा अध्ययन गरी निष्कर्षमा पुग्नका लागि एक प्राविधिक समिति गठन गरिने भएको छ।"
"नक्कली अस्पताल, नक्कली डाक्टर, नक्कली औषधी तर सक्कली बिरामी हुँदा अवस्था के हुन्छ ?","काठमाडौं : नेपाली कांग्रेसका सांसद रामहरी खतिवडाले मधेशमा प्रदेशमा अनुगमनका क्रममा नक्कली अस्पताल फेला परेको भन्दै सरकारको ध्यानाकर्षण गराएका छन्। प्रतिनिधि सभाको आजको बैठकमा बोल्दै राज्य व्यवस्था समितिका सभापतिसमेत खतिवडाले नक्कली अस्पताल, नक्कली डाक्टर र नक्कली औषधी हुँदा सक्कली बिरामीको अवस्था के हुन्छ भन्दै प्रश्न उठाएका हुन्। उनले भने,मधेशमा प्रदेशमा ९६ वटा अस्पतालको निरीक्षण गर्दाखेरि ८१ वटा हस्पिटल नक्कली फेला परेछन्। नक्कली अस्पताल, नक्कली डाक्टर, नक्कली औषधी र सक्कली बिरामी हुँदा बिरामीको अवस्था के हुन्छ?, सरकारले देशभरी त्यतातिर ध्यान होस्। खतिवडाले अस्पतालमा बीमाको रकम नपुग्दा बिरामीले उपचार पाउन समस्या भएको बताए। उनले बोल्ने तर काम नगर्नाले जनतामा निराशा छाएको उल्लेख गरे।"
फिलिपिन्सका पूर्व राष्ट्रपति रोड्रिगो डुटेर्टे पक्राउ,मनिला : फिलिपिन्सका पूर्व राष्ट्रपति रोड्रिगो डुटेर्टेलाई प्रहरीले पक्राउ गरेको छ। अन्तर्राष्ट्रिय फौजदारी अदालत (आईसीसी) ले मानवता विरुद्धको अपराधको आरोप लगाउँदै उनीविरुद्ध पक्राउ वारेन्ट जारी गरेको थियो। हङकङबाट फर्किएपछि फिलिपिन्सको राजधानी मनिला विमानस्थलमा प्रहरीले डुटेर्टेलाई पक्राउ गरेको थियो। सन् २०१६ देखि २०२२ सम्म दक्षिणपूर्वी एसियाली राष्ट्रको राष्ट्रपति रहँदा डुटेर्टेले लागूऔषध विरोधी कारबाहीको नेतृत्व गरेका थिए जसमा हजारौंको मृत्यु भएको थियो। यसअघि आफ्नो सम्भावित गिरफ्तारीको बारेमा बोल्दै उनले आफू जेल जान तयार रहेको बताएका थिए।
दिपक डुम्रेको अर्धशतकमा गण्डकीले कर्णालीलाई जित्यो,"काठमाडौं : प्रधानमन्त्री कपमा पुरुष राष्ट्रिय प्रतियोगितामा कर्णालीलाई ४ विकेटले हराउँदै गण्डकीले प्रतियोगितामा पहिलो जित दर्ता गरेको छ। टस हारेर ब्याटिङ गरेको कर्णाली २७२ ओभरमा ९१ रन बनाउँदै अलआउट भएको थियो। कर्णालीले दिएको ९२ रनको सामान्य लक्ष्य पछ्याएको गण्डकीले २९१ ओभरमा ६ विकेट गुमाउँदै ९५ रन बनाउँदै खेल जितेको हो। गण्डकीका लागि दिपक डुम्रेको सम्हालिएको अर्धशतकले गण्डकीलाई खेल जितायो। ११६ ओभरमा ६ विकेट गुमाउँदै २२ रन बनाएको गण्डकीको लागि चौथो क्रममा ब्याटर दिपक डुम्रेले आठौं क्रमका ब्याटर सुजन गौतमसँग ७३ रनको अविजित साझेदारी गर्दै खेल जिताए। गण्डकीका लागि दिपकले ७८ बलमा ७ चौकासहित अविजित ५० रनको अर्धशतकीय पारी खेले। सुजन गौतमले ४६ बलमा ३ चौकासहित २२ रनमा अविजित रहे। कर्णालीका लागि कप्तान दिवान पुनले सर्वाधिक ३ विकेट लिए। दिपेन्द्र रावतले २ विकेट लिँदा युनिश विक्रम ठकुरीले १विकेट लिए। त्यसअघि ब्याटिङ गरेको कर्णालीका लागि विपिन शाहीले ५७ बलमा २ चौकासहित सर्वाधिक २० रन बनाए। ओपनर विपिन रावलले १५ रन बनाए। हिमान्शु शाही १२ रन बनाउँदै रन आउट भए। अर्का अर्जुन घर्ती पनि १७ रनमा रनआउट भए। गण्डकीका लागि सुवास भण्डारी, चन्द्र पौडेल र कप्तान विपिन खत्रीले समान २२ विकेट लिए। सन्दीप पराजुली र अमृत गुरुङले ११ विकेट लिए। गण्डकीले पहिलो खेलमा सुदूरपश्चिम प्रदेशसँग ६ विकेटले पराजित भएको थियो। त्यस्तै, पहिलो खेलमा कर्णालीले सुदूरपश्चिममाथि ७९ रनको जित हात पारेको थियो। आज यी दुवै टिमको दोस्रो खेल हो। दुवै टोली १जित र १ हारसहित समान २ अंक बटुलेका छन्। तर अंक तालिकामा कर्णालीले पहिलो खेलमा फराकिलो जित निकाल्दा तालिकाको तेस्रो स्थानमा रहेको छ।"
संसद्को भूमिका अझ प्रभावकारी बनाउनुपर्छ : राष्ट्रपति,"काठमाडौं : राष्ट्रपति रामचन्द्र पौडेलले सरकारलाई जिम्मेवार र जनताप्रति उत्तरदायी बनाउन संसद्को भूमिका अझ प्रभावकारी बनाउनुपर्ने बताएका छन्। मंगलबार शितल निवासमा आयोजित कार्यक्रममा उनले संघीयता, सुशासन, पारदर्शिता र विधिको शासनलाई सुदृढका साथै सरकारलाई जिम्मेवार र जनताप्रति उत्तरदायी बनाउन संसद्को भूमिका अझ प्रभावकारी बनाउनुपर्नेमा जोड दिए। संसदलाई सार्वभौम जनताको आवाज मुखरित हुने थलोको रूपमा विकसित गर्न अग्रसरता र तत्परताको आवश्यक रहेको उनले बताए। राष्ट्रपति पौडेलले संसद्ले प्रभावकारी कानुन निर्माण, बजेट निर्माण, नीति निर्धारण र जनताका आवाज बुलन्द बनाउने थलोका रूपमा आफूलाई उभ्याउनुपर्ने धारणा राखे। संसदले समावेशी, दीर्घकालीन र विकासमैत्री कानुनी संरचनाहरू निर्माण गर्न तथा र प्रभावकारी संसदीय निगरानीको प्रक्रिया अपनाउनुपर्ने राष्ट्रपति पौडेलको भनाइ छ। राष्ट्रपति पौडेललाई पोखरा घोषणापत्र हस्तान्तरण गर्दै प्रतिनिधिसभाका सभामुख देवराज घिमिरेले संसदले बनाएका कानुन कार्यान्वयनको परीक्षण गर्न कानुनमा नै व्यवस्था गनुपर्ने बताए।"
"लोकतन्त्रको विकल्प राजतन्त्र होइन, जनताले लुटतन्त्रको विकल्प खोजेको हो : कमल थापा","काठमाडौं : राष्ट्रिय प्रजातन्त्र पार्टी नेपालका अध्यक्ष कमल थापाले लोकतन्त्रको विकल्प राजतन्त्र नखोजेको बताएका छन्। जनताले लोकतन्त्रको सट्टा निरंकुशता नखोजेको बताएका हुन्। आज सामाजिक सञ्जालमार्फत उनले जनताले लोकतन्त्रको विकल्प नभई राजासहितको लोकतन्त्र खोजेको टिप्पणी गरेका हुन्। थापाले भनेका छन्,लोकतन्त्रको विकल्प राजतन्त्र होइन, हुन सक्दैन। त्यो सबैले बुझेका छन्। जनताले लोकतन्त्रको सट्टा निरंकुशता खोजेको होइन। जनताले लोकतन्त्रको विकल्प खोजेको पनि होइन, राजासहितको लोकतन्त्र खोजेको हो। लोकतन्त्रको नाममा हाल कायम छाडातन्त्र, सिण्डिकेटतन्त्र र लुटतन्त्रको विकल्प खोजेको हो। मर्यादित र जवाफदेही लोकतन्त्र खोजेको हो। थापाले भनेका छन्,राजासहितको प्रजातन्त्र विश्वमा सर्वाधिक सफल प्रजातन्त्र मानिन्छ। बेलायत, जापान, नर्वे लगायतका कैयौं मुलुक त्यसको ज्वलन्त उदाहरण हुन्। जनताले चाहेको त्यस्तै प्रजातन्त्र हो। थापाले सच्चा लोकतन्त्रवादीले राजा आउँदा आत्तिनु नपर्ने धारणा राखे।"
अनेक सन्दर्भमा विश्वव्यापी फागु पर्व,"फागु पर्वका सकारात्मक सन्देश तथा सत्यमेव जयते आदिलाई मनन् गर्न आवश्यक छ। त्यसैले खासमा फागु विकृति र विसंगतिमा मनलाई भुलाई रमाउने मानिसको नैसर्गिक स्वभावलाई प्रतिबिम्बित गर्ने पर्व हो। सद्भाव र भ्रातृत्वको पर्व फागुले सत्यमेव जयतेको सन्देश दिन्छ। सत्ययुगको पौराणिक कथामा आधारित यो पर्व भगवान् विष्णुका परम शत्रु दैत्यराज हिरण्यकशिपु, उनका छोरा विष्णुका अनन्य भक्त प्रल्हाद र आगोले नडढ्ने वरदान पाएकी उनकी बहिनी होलिकासँग जोडिएको छ। हिरण्यकशिपुले अन्य राज्यसँग लडी लडाइँ जिती आफ्नो साम्राज्य भूभाग बढाउँदै गए। घमण्डले उन्मक्त भई ईश्वरभन्दा माथि आफूलाई राख्ने इच्छा राखे। आफ्ना राज्यका जनतालाई ईश्वर पुज्न रोक लगाए र आफैंलाई पुज्ने बाध्य पार्न थाले। तर दानव कुलमै भए पनि हिरण्यकशिपुका छोरा प्रल्हाद गर्भदेखि नै विष्णुभक्त थिए। उनले आफ्नो पितालाई कर्तव्यपालन गर्न र अकर्मण्यबाट टाढा रहन धेरै नै सम्झाए बुझाए तर सफल हुन सकेनन्। मुख्यतः ईश्वरमा आस्था नराख्दा पिताप्रति प्रल्हादमा वितृष्णा पैदा भयो। प्रल्हादले गुरुकुलको शिक्षाको स्मरण र आफ्नै आंँटले आमजनमानसमा झ्याली पिटाउँदै ठोकुवा गरे, राजा ईश्वर होइन, हुन पनि सक्दैन, ईश्वर त परमात्मा हुन जो कण कणमा बस्छन् तर सजिलै देख्न सकिन्न। अनि बाबुछोराको मतभेदले जघन्य रूप लियो। हिरण्यकशिपुले छोरालार्ई मार्न मराउन कर्मचारीलाई हात्तीले कुल्चाउन, भीरबाट लडाउन, आगोको राफमा धकेली दिन आदि अनैतिक काममा खटायो। कर्मचारीहरूले मनमा अन्याय गर्यौं भन्ने भावले भक्कानिँदै राजाको आदेश पालना गरे। तर त्यस्ता कुकर्मका प्रयासहरू असफल हुँदा अन्त्यमा भर्भराउँदो अग्निकुण्ड निर्माण गरे। शिव महादेवबाट कुनै पनि आगोको राफ विशेषले नडढ्ने वरदान पाएकी बहिनी होलिकालाई भदाहा प्रल्हादलाई काखमा लिए। दाजुको उद्देश्य पूरा गर्न अग्निमा पस्दा अग्निदेवले होलिकालाई झट्टै नडढाई उसको चित्कारडाह सबैले देखुन् भन्ने मनशायले होलिकालाई आधा डढेकै अवस्थामा अग्निमा राखे। पछिमात्र भष्म गराएर प्रल्हादलाई अग्नि कुण्डबाट सकुशल उतारे। त्यति हुँदामा पनि हिरण्यकाशिपुको तुजुकमा कुनै सुधार आएन। तत्पश्चात् पत्थरको खम्बाबाट आधा मानिस आधा सिंह अवतारको नृसिंह उत्पन्न भई हिरण्यकशिपुलाई चिरफार गरे। त्यसै अवस्थाको रगतबाट होली तथा फागु खेलिएको र त्यो तिथि पूर्णिमा जुरेको पौराणिक कथनमा उल्लेख छ। अर्को प्रसंग, द्वापर युगमा अत्याचारी कंशले आफ्नो भावी हत्यारा बालक श्रीकृष्ण र अन्य बालबालिकासमेतलाई मार्ने षड्यन्त्र रचे। राक्षसी अवतारको बहिनी पुतनालाई गोकुलका सबै बालबालिकालाई खोजीखोजी विष पोतिएको दूध चुसाउँदै मारिदिए। त्यही नियतले बालक कृष्णलाई दूध चुसाउने निहुँमा काखमा लिँदा कृष्णले पुतनाको दूध भण्डार चुसेको चुस्यै गरेर मारिदिए। त्यस उपलक्ष्यमा गोकुलवासी सबैले खुसीयाली मनाउँदै पुतनालाई आगोमा डढाएर खरानी बनाए। त्यही खरानीमा अबिर मिसाएर खेल्दै रमाइलो गरेको उल्लेख पौराणिक कथामा पाइन्छ। फागु तथा होली मनाउने तौरतरिका, रीतिरिवाज, खानपान, सफासुग्घर आदिमा भौगोलिक र सामाजिक विविधताका कारणमा फरक ढाँचा देखिन्छ। तर ती सबैमा पाइने साझा पक्ष र संस्कृति चाहिँ परस्परमा सद्भाव स्नेह राख्ने, नाचगान गर्ने, अबिर परस्परमा लगाउने गरिन्छ। तराई भेगका कुनै गाउँमा होरी (हाली)को एक महिना अघिदेखि नै गाउँमा छरिएका सबै फोहोरमैला एकै ठाउँमा थोपरिन्छ। त्यसलाई सम्मत सम्बोधन गरी होरी पूर्णिमा तिथिमा आगो लगाई खरानी बनाइन्छ। एकआपसमा त्यसलाई छ्यापाछ्याप गरेर टीका लगाइन्छ। ज्योतिषीय मतमा पूर्णिमा तिथिको आफ्नै महत्त्व राखिएको छ। नवविवाहिता जोडीले सुन्दर सन्तानको कामना गर्दै पूर्णिमा तिथिको राति पूर्ण चन्द्रमाको दर्शन गरी मह चाटेर सहवास गर्नु उपयुक्त हुने जनविश्वास छ। आधुनिक समाजमा प्रचलित हनिमुन शब्द मह र चन्द्रदर्शनसँग जोडिएको कुरा डा बासुदेवकृष्ण शास्त्रीको भनाइ छ। होलीको पौराणिक पृष्ठ भूमिकामा हिमालयमा शिव पार्वतीले, द्वारकामा गोपिनीहरूले, युद्धमा रावणलाई विजय गरेपछि अयोध्यावासीसँग राजा रामले कृष्णको प्रेमलीला प्रसंगमा, भारतको वृन्दावन क्षेत्रमा खोलिएका रंगको उत्सव आदि होली उदाहरणीय र प्रसिद्ध मानिएका छन्। श्री हर्षदेव रचित रत्नावली नाटिकामा कौसाम्बिक सहरमा शुद्ध अबिर केसरी, जटामसी मिसिएका रस परस्परमा छेप्दा रमाइलो उमंग हुँदा उक्त सहर हिलाम्मे भएको वर्णनको उल्लेख पाइन्छ। प्राचीन कालखण्डमा प्रत्येक वर्षको पहिलो सिजनमा उब्जाइएको जौ, मकै, गहुँ, आदि अन्नहरू वैश्यदेव यज्ञमा आहुति दिइन्छ। उक्त भष्मलाई श्रद्धालु व्यक्तिहरूले टीका लगाउने प्रथालाई होलिकोत्सव अथवा फागु उत्सव भनिएको पाइन्छ। नेपालमा होलीको थालनी गोपाल राज वंशावलीअनुसार मल्लकालमा मल्ल राजाहरूले, शाहकालमा शाह राजाहरूले होली मनाइएका तिथिहरू फागुन महिनाको पूर्णिमा उल्लेख छ। गोपालराज वंशावलीअुनसार भक्तपुरको मालतीचोकस्थित ६७ हरफको शिलालेखमा कुँदिएको श्री मानदेवपोष्यपूर्णमयी होली कृतम् तेनशान्ति भवती वाक्यले पौष शुक्ल पूर्णिमाबाट होली खेल्न थालनी गरेको इतिहासकारहरूको भनाइ छ। मल्लकाल, राणाकाल, शाहकालमा यो पर्व, नाचगान उल्लास र उमंगसँग दरबारभित्र मनाउने गरिन्थ्यो। पछि गएर त्यस्तो स्थितिमा चित्त नबुझाउने विशेष भक्तपुर क्षेत्रका साहसिला युवाले जुजुया होली मयजुला मयाला अर्थात् राजाहरूले मात्र रमाइलो गर्ने हामीलाई छैन भन्ने व्यंग्य प्रहार गरे। अनि राजदरबार र प्रतिष्ठित ठाउँमा खेलिने होली पछिल्लो समयमा सबै वर्ग र समुदायले काठमाडौं उपत्यका र अन्या ठाउँमा साझा पर्वको रूपमा विकसित भएको पाइन्छ। भक्तपुरको अर्को प्रसंगमा भक्तपुरका नेवार समुदायका युवाले वैवाहिक सम्बन्ध प्रगाढ बनाउने तरिकामा विवाहयोग्य युवतीले सागमुलाको माला घरका मुख्य व्यक्तिको मञ्जुरीमा घरको माझतलाको झ्यालमा झुन्ड्याउँछन्। उनै युवती माला नजिकै बस्ने र विवाहयोग्य युवकले सडकमा होली खेल्ने क्रममा झ्याले च्वंगु टुक म्हा वहे ल्यासे जितमा अर्थात झ्यालमा झुन्ड्याइएको तोरीको सागको माला र त्यही केटी मलाई चाहिन्छ भन्छन्। त्यही केटी नपाएमा भात नखाने अडानका गीत गाउन थालेका र फागु सकिएपछि उनै केटीसँग विवाह भएपछि अबिरयाः होली तँचायाला ल्यासे अर्थात् अबिरको होलीमा अलिकटी रंग लगाएर तिमी रिसायौ कि ? भनी सोध्ने चलन थियो। तर खासमा विवाहयोग्य केटाकेटीले दाम्पत्य सम्बन्धमा गाँसिन फागुपर्व नै माध्यम भएको चलन पाइन्छ। वास्तवमा दाम्पत्य सम्बन्धमा जोडिन झक्झक्याउने र मायापिरती गाँस्ने माध्यमको रूपमा पनि फागुपर्वलाई अवसरको रूपमा लिइन्छ। फागु पर्वको अनौठो तथा रोचक प्रसंग भक्तपुरमा दत्तात्रेय मन्दिरसँगैको भैरव मन्दिरमा काठबाट निर्मित भीमसेनको लिंग र द्रौपदीको योनीको प्रतीकमा यौन समागमका रूपमा जुधाएर होली पर्वको सुरुवात गरिने बताइन्छ। भीमसेनको लिंगलाई घर, पसल, टोल वरपर सबै ठाउँ ठाउँमा दर्शनको निमित्त घुमाउने गरिएको र भक्तजनले काठको लिंगलाई ढोगेर दक्षिणा दिने भनाइ पाइन्छ। उक्त लिंग बोकेर ब्रम्हायणी मन्दिर नजिकैको खोलामा सफा गर्ने लिंग बोक्नेको त्यसै सालमा छोरा जन्मिएको पाइन्छ। लिंग बोक्न छोरा नहुनेका बीच प्रतिस्पर्धा हुने गरेको छ। होलीलाई वसन्त उत्सव पनि भनिन्छ। वास्तवमा वसन्त ऋतु र होली पर्वका बीचमा जुन तादात्म्य पाइन्छ, त्यसले प्रवाह गर्ने सन्देश पनि यौटै हो। होलीजस्तै रंगको पर्व नेपाल र भारतमा मात्र होइन, अन्य मुलुकमा पनि विशेष सद्भावना प्रेम प्रदर्शन हँसीमजाक गर्ने सिलसिलामा मनाउने गरिन्छ। त्यसै सिलसिलमा नेपालका राणा प्रधानमन्त्री जुद्धशमशेरले रसिलो ठट्यौलो मनोरञ्जन गरेका थिए। फागु खेलेर रमाइलो गर्नेहरूका निमित्त दरबार प्रांगणमा निःशुल्क रूपमा बोराका बोरा अबिरको गोदाममा कुनै बोराभित्र दाह्रा नंग्रा झिकिएको तालिम प्राप्त सानो चितुवा राख्न लगाए। जुद्धशमशेरले आदेश दिएपछि उपस्थित रसिला हँसिला व्यक्तिहरूले तँछाडमछाड गर्दै बोराबाट अबिर झिक्न लाग्दा एउटा बोराभित्र चितुवा देखे। सबै भागाभाग गर्दा जुद्धशमशेरलगायत सबै रानीमैयाँहरू पेट मिचीमिची हाँसे। तिनको पिसाब चुहिएको प्रसंग रमाइलो छ। अन्य देशमा पनि यो पर्व मनाइन्छ। रुसमा हास्यपर्वको रूपमा, बेल्जियममा हाँसोठट्टाको रूपमा आआफ्नो जुत्ता बालेर मनाउँछन्। थाइल्यान्डमा पानीको पूजाअर्चना गरी बौद्ध मठका भिक्षुलाई किताब आदि दान गरेर सुगन्धित जल परस्परमा सेचन गरेर मनाइन्छ। हंगेरीमा विशेष चिनजान भएका मन मिल्ने युवायुवती रंगपानी छ्यापाछ्याप गरेर उल्लासमय वातावरणमा मनाउँछन्। जापान र सुमात्रा आदि देशमा नाचगानको साथै वर्षमा नयाँ उब्जाइएको उपलक्ष्यमा रंगको पर्व मनाउँछन्। बेलायतको लेस्टर सहरमा होली परेडको आयोजना गरी अँगालो हाल्दै अबिरको टीका लगाएर खुसीयाली मनाउँछन्। इटालीमा रेडिका नामको पर्व विभिन्न ठाउँमा दाउरा काठपात बालेर स्थानीय देवी पलोरालाई प्रसन्न पार्ने गर्छन्। जसबाट इटालीबासीमा शान्ति प्राप्त हुने विश्वास छ। स्विट्जरल्यान्डमा होली जस्तै पर्व तीन दिनसम्म हर्षोल्लासपूर्वक मनाइन्छ। पहिलो दिन विभिन्न ठाउँमा आआफ्नो समूह जम्मा भई विभिन्न प्रकारका टोपी, मुखुण्डो लगाई घुम्छन्। दोस्रो दिनमा अन्य मनोरञ्जनात्मक कार्यक्रमको आयोजना गर्छन्। तेस्रो दिनमा सामूहिक भोजको आयोजना गरी भोजको परिकारको आनन्द लिएर परस्परमा विभिन्न रंगपानी छ्याप्दै नाचगान गरी मनाइन्छ। चीनको एक प्रान्तमा ताई जातिका पुरुषहरूले महिला वर्गहरूमा प्रशस्त पानी छ्यापेर पोयावामा पर्व मनाउँछन्। महिला विशेषमा धेरै पानी छ्याप्ने कारण चाहिँ चीनका छुङपिङ राक्षसले महिलाको समूह देख्नासाथ कुनै न कुनै कारणले आफ्नो काबुमा राख्ने नै हो। यसरी बन्धक बनाउने अनैतिक काम गरेकोमा त्यस अवस्थाबाट सबैलाई मुक्त गराउन काम हुन्छ। पूर्वीय संस्कृतिमा नराम्रो प्रभाव पारेकी पौराणिक कालकी हिरण्यकशिपुकी बहिनी होलिकासँग मिल्ने बोगाको कथा अफ्रिकाका देशको प्राचीन ग्रन्थमा छ। उसले स्थानीय जनतालाई धेरै नै अन्याय र अत्याचार गरेपछि सहन नसकी उक्त बोगालाई अफ्रिकावासीले ज्युँदै जलाउने सफल प्रयास गरे। बोगाको क्रूर शासनबाट मुक्ति पाइएको खुसीयालीमा प्रत्येक वर्षको मार्च र अप्रिल महिनाको मध्यतिर बोगाको पुतला बनाई विजयोत्सवको रूपमा जलाइन्छ। युनानमा नेपोल नामको पर्व मनाइन्छ। जसमा युनानी सहरको चोकचोकमा खम्बा तथा कुनै लिंगो गाडेर काठहरू जम्मा गरेर आगोको धुनी जगाउँदा युनानी वंशको देवता डायनोसिस खुसी हुने विश्वास छ। यसैक्रममा युनानीहरूले रंगपानीसमेतको मनोरञ्जन लिएको भनाइ पाइन्छ। अस्ट्रेलियामा २१ मार्चका दिन बैली नामक पर्वमा अस्ट्रेलियनहरू आपसमा विभिन्न रंग खेलेर विभिन्न मनोरञ्जन लिने गर्छन्। अन्त्यमा माथि वर्णन गरिएका रोचक र अनौठा प्रसंगहरूबाट हुन आउने निचोड चाहिँ फागु पर्वका सकारात्मक सन्देश तथा सत्यमेव जयते आदिलाई मनन् गर्न नितान्त आवश्यक देखिन्छ। त्यसका अतिरिक्त विकृति, विसंगतिमा मनलाई भुलाई रमाउने मानिसको नैसर्गिक स्वभावलाई प्रतिविम्बित गर्ने पर्व हो होली।"
विपद् जोखिम न्यूनीकरणका लागि सबै मिलेर काम गर्नुपर्छ : गृहमन्त्री,धनगढी : गृहमन्त्री रमेश लेखकले विपद् जोखिम न्यूनीकरण तथा व्यवस्थापनका लागि सरोकारवाला सबै मिलेर काम गर्नुपर्ने बताएका छन्। कैलालीको धनगढी उपमहानगरपालिका १३ स्थित प्रादेशिक आपतकालिन गोदामघर हस्तान्तरण कार्यक्रममा गृहमन्त्री लेखकले काठमाडौंमा रहेको आपतकालिन गोदामघरलाई केन्द्रीय आपतकालिन गोदामघरको रुपमा विकास गर्ने सरकारी योजना रहेको बताएका हुन्। उनले वैदेशिक सहयोगबाट प्राप्त सामाग्री तथा सरकारले खरिद गरेरै प्रदेशमा रहेका आपतकालिन गोदामघरमा आवश्यक विपद् सामाग्री उपलब्ध गराइने बताए। सरकारले प्रदेशलाई हस्तान्तरण गरिएका आपतकालिन गोदामघरको रेखदेख गर्ने जिम्मेवारी अब प्रदेश सरकार भएको उनले बताए। गृहमन्त्री लेखकले विपदको समयमा प्रदेश सरकारसँगको समन्वयमा काम गर्न मातहतका निकायलाई निर्देशन दिए। त्यसक्रममा गृहमन्त्री लेखकले प्रादेशिक आपतकालिन गोदामघर मुख्यमन्त्री कमल बहादुर शाहलाई हस्तान्तरण गरे।
"प्रतिनिधिसभाको बैठक बस्दै, प्रचण्डले सम्बोधन गर्ने","काठमाडौं : प्रतिनिधिसभा बैठक आज दिउँसो १ बजे बस्ने भएको छ। संसद भवन नयाँ बानेश्वरमा बस्ने बैठकमा मन्त्रिहरुले विधेयक छलफलका लागि प्रस्ताव गर्ने कार्यसूची छ। संसद् सचिवालयका महासचिव पद्मप्रसाद पाण्डेयका अनुसार बैठकमा कानून, न्याय तथा संसदीय मामिला मन्त्री अजय कुमार चौरसियाले उपभोक्ता अदालतको गठन सम्बन्धी सूचना टेबुल गर्ने, सञ्चार तथा सूचना प्रविधि मन्त्री पृथ्वी सुब्बा गुरुङले राष्ट्रियसभामा उत्पत्ति भएको आमसञ्चार परिषद विधेयक, २०८१ लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने र वन तथा वातावरण मन्त्री ऐन बहादुर शाही ठकुरीले मोन्ट्रियल प्रोटोकल किगाली संशोधनमाथि सदनमा छलफल र अनुमोदन गरियोस् भन्ने प्रस्ताव प्रस्तुत गर्ने कार्यसूची छ । यसैगरी आजको बैठकमा प्रमुख प्रतिपक्ष दल नेकपा माओवादी केन्द्रका अध्यक्ष पुष्पकमल दाहाल प्रचण्डले सम्बोधन गर्ने कार्यक्रम पनि रहेको छ। सोमबार सभामुख देवराज घिमिरेले बोलाएको प्रमुख सचेतकहरूको बैठकपश्चात एमालेका मुख्य सचेतक महेश बर्तौलाले मंगलबारको बैठकमा प्रचण्डले बोल्ने गरी कार्यसूची तय भएको बताए। पूर्वप्रधानमन्त्री एवं प्रमुख प्रतिपक्ष दलका नेताले संसद्मा बोल्नका लागि मंगलबार समय माग्नुभएको छ। उहाँले बोल्ने गरी समय निर्धारण भएको छ,' उनले भने।"
चेस च्याम्पियनसिपमा सहभागी हुन नेपाली टोली श्रीलंकामा,"काठमाडौं : श्रीलंका चेस फेडेरेसनको आयोजनामा सञ्चालन हुने एसियन जोनल ३२ चेस च्याम्पियनसिपमा सहभागी नेपाली टोली श्रीलंका प्रस्थान गरेको छ । प्रतियोगितामा आयोजक श्रीलंकासहित नेपाल, बंगलादेश, पाकिस्तान, माल्दिभ्स र भुटानका खेलाडीले प्रतिस्पर्धा गर्ने छन् । मार्च १८ सम्म सञ्चालन हुने प्रतियोगितामा नेपालका रुपेश जैसवाल, सिन्दिरा जोशी र पुरुषोत्तम सिलवालले प्रतिस्पर्धा गर्ने छन् । नौ चरणको स्टान्डर्ड क्लासिकल खेलको पहिलो ४० चालका लागि ९० मिनेटको समय निर्धारण गरिएको छ भने ३० मिनेट ३० सेकेन्ड इन्क्रिजमेन्ट थप हुने जनाइएको छ । प्रतियोगिताको पुरुषतर्फका शीर्ष तीन विजेताले क्रमशः एक हजार पाँच सय, एक हजार र पाँच सय डलर नगद पुरस्कार पाउने छन् । महिलातर्फका विजेताले भने एक हजार, ६ सय र चार सय डलर पुरस्कार पाउने छन् । प्रतियोगितामा सहभागी हुने खेलाडीलाई राष्ट्रिय खेलकुद परिषद्का सदस्यसचिव टंकलाल घिसिङले सोमबार बिदाइ गरेका थिए ।"
मधेशले कोशीलाई दियो २८५ रनको लक्ष्य,काठमाडौं : प्रधानमन्त्री कप पुरुष राष्ट्रिय प्रतियोगितामा मधेश प्रदेशले कोशीलाई २८५ रनको विजयी लक्ष्य प्रस्तुत गरेको छ। कप्तान अनिल शाह र पवन सरार्फको उत्कृष्ट पारीमा मधेशले निर्धारित ५० ओभरमा ६ विकेट गुमाउँदै २८६ रन बनाएको हो। मधेशका लागि पवन सरार्फले सर्वाधिक ९२ रन बनाए। ८५ बलमा ११ चौका र २ छक्का प्रहार गरे। ओपनर अनिल शाहले ७५ बलमा १० चौकासहित ७५ रन बनाए। अर्का ओपनर मयन यादवले १० रन बनाउँदै क्याच भए। रुपेश सिंह इनिङ्सको अन्तिम बलमा १० रन बनाउँदै क्याच आउट भए। दिपेश दास ५६ रनमा अविजित रहे। कोशी प्रदेशका लागि विपिन महतो र प्रकाश कार्कीले समान २२ विकेट लिए। र्फिदोस अन्सारी र दिपेश कँडेलले ११ विकेट लिए। कोशी पहिलो खेलमा लुम्बिनी प्रदेशसँग २६ रनले पराजित भएको थियो। मधेशको भने यो पहिलो खेल हो।
७ वर्षमा पनि बनेनन् २०९ पालिकाका भवन,"बुटवल : देशभर २ सय ९ वटा पालिकाहरूले कार्यालय भाडामा चलाइरहेका छन्। कतै केन्द्र विवाद र कतै जग्गा अभावले गर्दा पालिकाहरूले आफ्नै प्रशासनिक भवन बनाउन सकिरहेका छैनन्। स्थानीय पूर्वाधार विकास विभागका अनुसार स्थानीय तहको प्रशासकीय भवन पूर्वाधार विकास कार्यक्रमअन्तर्गत हाल देशभर १ सय २९ वटा पालिकाहरूको भवन निर्माणाधीन अवस्थामा छन्। २ सय ८७ भवन बनाउन करिब ६ अर्ब संघीय सरकार मातहत रहेको स्थानीय पूर्वाधार विकास विभागको तथ्यांकअनुसार हाल देशभर निर्माण पूरा भइसकेका र निर्माणाधीन अवस्थामा रहेका २ सय ८७ वटा पालिकाहरूको भवन निर्माणका लागि करिब ६ अर्ब बजेट विनियोजन गरिएको छ। निर्माण सम्पन्न भइसकेका १ सय ५८ पालिकामा ३ अर्ब ६३ करोड १७ लाख रुपैयाँ र निर्माणाधीन अवस्थामा रहेका १ सय २९ वटा पालिकाहरूका लागि २ अर्ब ३२ करोड ९३ लाख रुपैयाँ बजेट विनियोजन गरिएको छ। विभागमा नयाँ भवन निर्माणका लागि आर्थिक वर्ष २०८००८१ र २०८१०८२ मा माग पेस भएका ६८ वटा भवनका लागि स्रोत अभावले गर्दा ठोस निर्णय गर्न नसकिएको विभागका उपमहानिर्देशक शम्भु कार्कीले जानकारी दिए। भवन निर्माणका लागि आवश्यक प्रक्रिया पूरा गरेर बजेट माग गरेका ६८ वटा पालिकाहरूको आफ्नै भवन नभएको तथ्यांकले देखाउँछ, कार्कीले भने, माग नै नगरेका १ सय ४१ वटा पालिकाहरूको पनि धेरैको आफ्नै भवन नभएको बुझिएको छ। उनीहरूले हालसम्म विभागमा भवन बनाउनु पर्यो भनेर माग गरेका छैनन्। रवि सिंह, अध्यक्ष, नेपाल निर्माण व्यवसायी महासंघ कार्यान्वयन गर्न नसक्ने योजनाहरूलाई सरकारले खारेज गर्नुपर्छ। सस्तो लोकप्रियताका लागि सरकारले योजना ल्याउनु हुँदैन। कनिका छरेजस्तै योजना ल्याउँदा सरकारलाई बोझ भइरहेको छ। समयमा भुक्तानी दिन नसक्दा व्यवसायीको बिचल्ली भएको छ। कार्यकर्ता रिझाउने र सस्तो लोकप्रियताका लागि योजना ल्याउनु जनताप्रतिको धोका हो। काम गरेर पनि अर्बौं रुपैयाँ व्यवसायीले भुक्तानी पाएका छैनन्। सरकारलाई पटकपटक माग गरेका छौं। सुनुवाइ भएको छैन। वर्तमान अर्थमन्त्री सकारात्मक त हुनुहुन्छ तर ठोस रूपमा काम भएको देखिँदैन। सहरी विकास मन्त्रालयअन्तर्गत रहेको यस विभागले आर्थिक वर्ष २०७६०७७ देखि स्थानीय तहको भौतिक पूर्वाधार विकास निर्माणको क्षेत्रमा काम गर्दै आइरहेको छ। पालिकाको प्रशासनिक भवन निर्माणका लागि विभागले गाउँपालिकासँग ९ करोड, नगरपालिकासँग १२ करोड र उपमहानगरपालिकासँग १५ करोडको सम्झौता गर्ने गर्छ। कुल लागतको ६० प्रतिशत पालिकालाई, ५० प्रतिशत नगरपालिकालाई र ४० प्रतिशत उपमहानगरपालिकालाई विभागले बजेट दिने गर्छ। लागत सहभागिता नगर्ने पालिकाहरूलाई विभागले बजेटको व्यवस्थापन नगर्ने कार्कीले जानकारी दिए। महानगरपालिकाको भवन निर्माणका लागि भने यस विभागले बजेट दिएको छैन। निर्माणाधीन अवस्थामै रहेका पालिकाहरूलाई भुक्तानी दिन तीन अर्ब बजेट अपुग भएको उपमहानिर्देशक कार्कीले जानकारी दिए। बनिरहेकै भवनको भुक्तानी पालिकालाई दिन नसकिरहेका बेला माग गरिएका थप भवनलाई स्वीकृत गर्ने विषयमा कुनै योजना नरहेको उनको प्रतिक्रिया छ। कुन पालिकाको भवन निर्माणको प्रगति अवस्था कस्तो छ भन्ने बारेमा स्थलगत अनुगमन गर्दैछौं, कार्कीले भने, उनीहरूको वास्तविक अवस्था आएपछि भुक्तानीका लागि पहल गर्छौं। अन्य योजनाबाट बचत भएको रकमबाट भुक्तानी गर्न सकिन्छ कि भन्ने बारेमा पनि छलफल भइरहेको छ। विभागका अनुसार स्रोतको अभावले निर्माणाधीन र नयाँ माग गरिएका पालिकाका भवनहरूले समेत गति नलिने देखिएको छ। प्यूठानमा एक्लो मल्लरानी लक्ष्मीदेवी पाण्डे, अध्यक्ष, गाउँपालिका राष्ट्रिय महासंघ सेवा प्रवाहको सबैभन्दा नजिकको केन्द्र पालिकाहरूको प्रशासनिक भवनलाई सरकारले उच्च प्राथमिकता दिनुपर्छ। केही विकट जिल्लामा बजेट अभावले गर्दा भवन बन्न सकेका छैनन्। निर्माणाधीन अवस्थाका भवनहरू पनि बीचमै अलपत्र छन्। केन्द्र सरकारले त्यसलाई चासोका साथ लिएको छैन। केन्द्र विवाददेखि जग्गा अभावले गर्दा भवन निर्माण हुन सकेका छैनन्। जनप्रतिनिधिको एक्लो प्रयासले मात्र विवाद निरूपण हुँदैन। सबै दलले साथ दिनुपर्छ। केही पालिकाहरूका भवनहरूले अख्तियार र अदालतमा परेका अनावश्यक उजुरीले गर्दा निर्माणले गति लिन सकेका छैनन्। प्यूठानमा दुई नगरपालिका र सात गाउँपालिका गरी नौ वटा स्थानीय तह छन्। तीमध्ये आठ वटाले आफ्नो प्रशासनिक भवन निर्माणको काम पूरा गरिसकेका छन्। सवैका व्यवस्थित विभिन्न शाखाहरू, सेवाग्राही बस्ने ठाउँ, चिसोतासो पानीको व्यवस्था र फराकिला कार्यकक्ष छन्। तर, जिल्ला सदरमुकाम खलंगामा रहेको मल्लरानी गाउँपालिका मात्र साँघुरो र पुरानो भाडाको घरमा कार्यालय सञ्चालन गर्न बाध्य छ। त्यो पनि पालिका स्थापनाको सुरुवाती वर्षदेखि नै। नेपाल रेडक्रस सोसाइटी जिल्ला शाखा प्यूठानको भवनमा मासिक ३५ हजार रुपैयाँमा भाडा सञ्चालन भइरहेको पालिकाका निमित्त प्रमुख प्रशासकीय अधिकृत कमानसिंह केसीले जानकारी दिए। केही वर्षदेखि जिल्ला समन्वय समितिको भवनमा कृषि, पशुसेवा, स्वास्थ्य, शिक्षा र महिला बालबालिकाको शाखा सञ्चालन भइरहेका छन्, केसीले भने, नयाँ भवन निर्माणका लागि जग्गा प्राप्ति र डीपीआरको काम अन्तिम चरणमा पुगेको छ। डीपीआरको काम पूरा भइसकेपछि स्थानीय पूर्वाधार विकास विभागमा स्वीकृतिका लागि फाइल पेस गरिने केसीले जानकारी दिए। पालिकाको प्रशासनिक भवन निर्माणका लागि वडा नम्बर ४ घलडाँडाका स्थानीय दाजुभाइ कृष्णबहादुर कसाइँ र शिवलाल कसाइँले सात रोपनी क्षेत्रफल जग्गा निःशुल्क दान गरेका छन्। जग्गा नहुँदा भवन निर्माणमा ढिलाइ भयो, गाउँपालिका अध्यक्ष कृष्णबहादुर खड्काले भने, अब सबै प्रक्रिया पूर भइसकेको छ। हाम्रै कार्यकालभित्र भवन निर्माण पूरा गर्छौं। भवन निर्माणका लागि करिब नौ करोड रुपैयाँ लागत इस्टिमेट गरिएको छ। त्यसमध्ये ६० प्रतिशत संघ सरकारले र ४० प्रतिशत पालिकाले लगानी साझेदारी गर्नुपर्छ। अबको करिब दुई महिनाभित्र भवन निर्माणका लागि स्वीकृत लिन केन्द्रमा फाइल पेस गर्ने योजना बनाएको समेत खड्काले जानकारी गराए। बढीमा चार तलाको भवन बनाउने पालिकाले योजना बनाएको छ। जग्गाकै समस्याले भवन बनेन भीमप्रसाद ढुंगाना, अध्यक्ष, नगरपालिका राष्ट्रिय महासंघ व्यवस्थित प्रशासनिक भवनबिना सेवा प्रभावकारी बन्दैन। पालिकाका आठदस वटा विभिन्न विषयगत शाखाहरू हुन्छन्। ती शाखालाई छुट्टाछुट्टै कोठा चाहिन्छ। साँघुरा र एउटै कोठामा दुईतीन वटा शाखा सञ्चालन गर्दा त्यहाँ गुणस्तरीय सेवाको आशा गर्न सकिँदैन। साँघुरा कोठामा गौंथलीको गुडमा जस्तै बसेर काम गर्नुपर्ने बाध्यता कतिपय पालिकामा छ। गाउँका सिंहदरबारको रूपमा परिकल्पना गरिएका स्थानीय पालिकाहरूको आफ्नै व्यवस्थित भवन, कार्यक्रम, सेमिनार गर्ने हल, बैठक कक्ष, सेवाग्राहीलाई पर्खाइमा बस्ने कक्षहरू हुनुपर्छ। महँगा होटलहरूका सभाहलहरूमा पालिकाका कार्यक्रम गर्दा धेरै खर्चिलो हुन्छ। केही पालिकाहरूको केन्द्र विवाद र जग्गा नहुँदा भवन बन्न सकेका छैनन्। गुल्मीको गुल्मी दरबार गाउँपालिकाले पनि आफ्नै जग्गा नहुँदा भवन निर्माण गर्न पाएको छैन। आफ्नै कार्यालय भवन नहुँदा पालिकाले चार वटा व्यक्तिका निजी घर भाडामा लिएको छ। मासिक ९० हजार रुपैयाँ भाडामा खर्च हुने गरेको गाउँपालिका अध्यक्ष सरोजकुमार थापाले जानकारी दिए। भवन बनाउन मापदण्डअनुसार कम्तीमा ६ रोपनी क्षेत्रफल जग्गा चाहिँदो रहेछ, थापाले भने, स्थानीय म्यालपोखरी सामुदायिक वनको जग्गामा बनाउने योजना थियो। तर, सामुदायिक वनको जग्गा पालिकाको नाममा लिन झन्झटिलो प्रक्रियाले पूरा हुन सकेन। स्थानीयवासीले निःशुल्क जग्गा दिने गरी अन्तिम तयारी भइरहेकाले सम्भवतः केही महिनाभित्र भवन निर्माणको काम अघि बढाउने सोच बनाएको थापाले जानकारी दिए। भवन निर्माणका लागि १४ करोड बराबरको इस्टिमेट बजेटको डीपीआर बनाएका छौं, थापाले भने, ६०४० लागत साझेदारीमा बनाउने वा आफ्नै लगानीमा सानो भवन बनाउने भन्नेमा पालिकाले ठोस निर्णय गरिसकेको छैन। केही दिनमा यसबारे टुंगो लगाउँछौं। पालिकाको आफ्नै व्यवस्थित भवन नहुँदा कार्यालयको दैनिक कामकाज गर्न समस्या भइरहेको उनले गुनासो गरे। विभिन्न शाखाहरू तितरबितर छन्। सेवा लिन आएका सर्वसाधारण नागरिकहरूको थरीथरीका ठाउँठाउँका शाखाहरू चाहर्दाचहार्दै समय बित्छ। सेवाग्राहीले समयमै काम सकाएर घर फर्कनसमेत नपाएको गुनासो गरेका छन्। व्यवस्थित भवनबिना सेवा प्रभावकारी हुँदैन नगरपालिका राष्ट्रिय महासंघका केन्द्रीय अध्यक्ष भीमप्रसाद ढुंगानाले व्यवस्थित प्रशासनिक कार्यालयको भवन बिना प्रभावकारी सेवा दिन सहज नहुने अनुभव सुनाए। पालिकाका आठदस वटा विभिन्न विषयगत शाखाहरू हुन्छन्। ती शाखालाई छुट्टाछुट्टै कोठा चाहिन्छ, ढुंगानाले भने, साँघुरा र एउटै कोठामा दुईतीन वटा शाखा सञ्चालन गर्दा त्यहाँ गुणस्तरीय सेवाको आशा गर्न सकिँदैन। उनले साँघुरा कोठामा गौथलीको गुडमा जस्तै बसेर काम गर्न कतिपय पालिकाका कर्मचारी र जनप्रतिनिधिहरू बाध्य भएको समेत अनुभव सुनाए। ढुंगाना धादिङको नीलकण्ठ नगरपालिकाका प्रमुखसमेत हुन्। हाम्रो पालिकाले पनि धेरै वर्षपछि १५ करोडमा पाँच तलाको भवन बनाइरहेको छ, उनले भने, नौ करोड नगरपालिकाले खर्च गरेको छ। ६ करोड केन्द्र सरकारले व्यहोर्ने हो। सदरमुकामको पालिका भएकाले पनि सेवाग्राहीहरूको चाप धेरै हुने भएकाले व्यवस्थित कार्यालय भवन जरुरी रहेको उनले बताए। गाउँका सिंहदरबारको रूपमा परिकल्पना गरिएका स्थानीय पालिकाहरूको आफ्नै व्यवस्थित भवन, कार्यक्रम, सेमिनार गर्ने हल, बैठक कक्ष, सेवाग्राहीलाई पर्खाइमा बस्ने कक्षहरू भएमा मात्र सरकारले गरेको कल्पनाअनुसार सरकार सञ्चालन हुने ढुंगानाको प्रतिक्रिया छ। महँगा होटलहरूका सभाहलहरूमा पालिकाका कार्यक्रम गर्दा धेरै खर्चिलो हुने गरेको समेत उनको भनाइ छ। कतिपय पालिकाहरूको केन्द्र र केहीको जग्गा नहुँदा भवन बन्न नसकेका हुन्, ढुंगाना भन्छन्, धेरैजसोले बनाएका छन्। अबको केही वर्षभित्र सम्भवतः सबैले भवन बनाउने छन्। सेवा प्रवाहको केन्द्रलाई उच्च प्राथमिकता दिनुपर्छ नागरिकको सेवा प्रवाहको सबैभन्दा नजिकको सरकारी केन्द्रको रूपमा रहेका पालिकाहरूको प्रशासनिक भवन निर्माणलाई सरकारले उच्च प्राथमिकता दिनुपर्ने गाउँपालिका राष्ट्रिय महासंघका केन्द्रीय अध्यक्ष लक्ष्मीदेवी पाण्डेले प्रतिक्रिया दिइन्। कतिपय विकट जिल्लामा बजेट अभावले गर्दा भवन बन्न सकेका छैनन्, पाण्डेले भनिन्, निर्माणाधीन अवस्थामा रहेका भवनहरू पनि बीचमै रोकिएका छन्। अलपत्र परेका छन्। केन्द्र सरकारले त्यसलाई प्राथमिकता दिएको छैन। केन्द्र विवाददेखि जग्गा अभावले गर्दा भवन निर्माण हुन नसकेका पालिकाहरूमा सर्वदलीय रूपमा त्यसलाई निराकरण गर्नुपर्ने पाण्डेको भनाइ छ। पालिकाका जनप्रतिनिधिहरूको एक्लो प्रयासले मात्र विवाद निरूपण नहुन सक्छ, उनले भनिन्, त्यस्तो अवस्थामा सवै दलले साथ दिनुपर्छ। नागरिकको सेवालाई सर्वोपरी ठानेर निर्णय गर्नुपर्छ। केही पालिकाहरूका भवनहरूले अख्तियार दुरुपयोग अनुसन्धान आयोग र अदालतहरूमा परेको अनावश्यक उजुरीका कारणले पनि निर्माणले गति लिन नसकेको पाण्डे बताउँछिन्। विकट क्षेत्रमा भवन बनाउन करोडौं बजेट आवश्यक पर्ने तर स्रोतको सुनिश्चित नहुँदा योजना अघि बढ्न नसकेको पाइएको समेत उनले सुनाइन्। व्यवसायीलाई भुक्तानीकै पिरलो शम्भु कार्की, उपमहानिर्देशक, स्थानीय पूर्वाधार विकास विभाग ६८ वटा पालिकाले भवन निर्माणका लागि फाइल पेस गरेका छन्। तर, स्रोत अभावमा उनीहरूको फाइल स्वीकृत गर्न सकिएको छैन। निर्माणाधीन अवस्थामै रहेका पालिकाहरूलाई भुक्तानी दिन तीन अर्ब बढी बजेट अपुग छ। बनिरहेकै भवनको भुक्तानी पालिकालाई दिन नसकिरहेका बेला माग गरिएका थप भवनलाई स्वीकृत गर्ने कुरा भएन। कुन पालिकाको भवन निर्माणको प्रगति अवस्था कस्तो छ भन्ने बारेमा स्थलगत अनुगमन गर्दैछौं। वास्तविक अवस्था आएपछि भुक्तानीका लागि पहल गर्छौं। विभागले कुल लागत अनुमानको गाउँपालिकासँग ६०, नगरपालिकासँग ५० र उपमहानगरपालिकासँग ४० प्रतिशत लागत साझेदारी गर्छ। पालिकाको भवन निर्माण समयमै सक्दा पनि कतिपय निर्माण व्यवसायीहरूले समयमै भुक्तानी पाउन नसकेको गुनासो गरेका छन्। गौमुखी गाउँपालिका प्यूठानको चारतले भवनको मल्लरानी कन्स्ट्रक्सन प्यूठानले निर्माण गरिरहेको छ। दुई वर्षभित्र निर्माण पूरा गर्नेगरी सम्झौता भए पनि ६ महिनाअघि नै निर्माण पूरा गर्ने गरी काम भइरहेको निर्माण व्यवसायी बालाजु श्रेष्ठले जानकारी दिए। तर, उनले अहिलेसम्म काम गरेको भुक्तानी पाएका छैनन्। ६ करोडको ठेक्का सम्झौता हो, श्रेष्ठले भने, कामको प्रगतिअनुसार हालसम्म साढे चार करोड भुक्तानी पाउनुपर्ने हो। तर, १ करोड ३८ लाख रुपैयाँमात्र भुक्तानी भयो। दुई करोड रुपैयाँ जति काम गरेर पनि भुक्तानी पाउन नसकिएको उनले बताए। उनले प्यूठानकै झिमरुक, नौवहिनी र माण्डवी गाउँपालिकाको समेत करिब २० करोड रुपैयाँमा प्रशासनिक भवन निर्माण गरेका थिए। नेपाल निर्माण व्यवसायी महासंघका केन्द्रीय सदस्यसमेत रहेका श्रेष्ठले लुम्बिनी क्षेत्रमै आफूले लिएको कामको जिम्मा समयमै पूरा गर्ने निर्माण व्यवसायीको रूपमा छवि बनाएका छन्। कार्यान्वयन नहुने योजना खारेज गर्नुपर्छ नेपाल निर्माण व्यवसायी महासंघका केन्द्रीय अध्यक्ष रवि सिंहले सरकारले कार्यान्वयन गर्न नसक्ने सरकारी योजनाहरूलाई खारेज गर्नुपर्ने बताएका छन्। सस्तो लोकप्रियताका लागि सरकारले योजना ल्याउँछ। कनिका छरेजस्तै योजना ल्याउँदा सरकारलाई नै बोझ भइरहेको छ, सिंहले भने, वास्तवमा सरकारले निर्माण व्यवसायीहरूलाई प्रोत्साहन गरेको छैन। कार्यकर्ता रिझाउने र सस्तो लोकप्रियताका लागि सरकारी योजना अघि सार्दा राज्यलाई बर्सेनि भार परिरहेको उनको धारणा छ। अझै पनि देशभरका निर्माण व्यवसायीहरूले काम गरेर पनि अर्बौं रुपैयाँ भुक्तानी पाएका छैनन्, उनले भने, सरकारलाई पटकपटक भुक्तानी गरिदिन माग गरेका छौं। तर, माग सुनुवाइ भएको छैन। वर्तमान अर्थमन्त्री सकारात्मक त हुनुहुन्छ तर ठोस रूपमा काम भएको देखिँदैन। भवन मात्र बनाउने तर त्यसलाई निरन्तर सञ्चालन गर्न नसक्ने अवस्थामा सरकारी संरचनाहरू रहेको समेत सिंहको भनाइ छ। जथाभावी निर्माण भइरहेका र काम गरेको भुक्तानी दिन नसक्नु भनेको राज्यस्रोतको दुरुपयोग भएको समेत उनको बुझाई छ। सञ्चालन गर्न नसक्ने योजनाहरू सरकारले अघि सार्नु हुँदैन, सिंह भन्छन्, यस्तो अवस्थामा न सरकारको कार्यसम्पादन राम्रो देखिन्छ, न त निर्माण व्यवसायीको भविष्य राम्रो हुन्छ। उनले काम गरेर पनि भुक्तानी पाउन नसकेका निर्माण व्यवसायीहरूको भुक्तानी तत्कालै गर्न समेत सरकारलाई आग्रह गरे।"
पोखरीमा डुबेर नाबालिकाको मृत्यु,विराटनगर : मोरङमा सार्वजनिक पोखरीमा डुबेर नाबालिकाको मृत्यु भएको छ। आमासँगै मामाघर आएकी २ वर्षीया रोशनी मुखियाको मृत्यु भएको हो। मोरङ प्रहरीका प्रवक्ता डीएसपी वेदप्रकाश जोशीले जहदा गाउँपालिका४ स्कुल टोलमा रहेको सार्वजनिक पोखरीमा डुबेर मन्तिदेवी मुखियाकी २ वर्षीया छोरी रोशनीको मृत्यु भएको बताए। मन्तिदेवीको घर भारतको अररिया सोनापुर हो। उनी नाबालिका छोरीलाई लिएर सोमबार मात्रै जहदास्थित माइती घर आएकी थिइन्। डीएसपी जोशीले मन्तिदेवीको माइती घरनजिकै रहेको पोखरीमा डुबेर उनकी नाबालिका छोरीको मृत्यु भएको जानकारी दिए। डुबेर घाइते भएको अवस्थामा देखेर आफन्त उद्धार गरी नाबालिकालाई सोमबार साँझ उपचारका लागि अस्पताल पुर्याएका थिए। विराटनगरको कोशी अस्पताल पुर्याउनसाथ राति ८ बजेतिर चिकित्सकले मृत घोषित गरेको प्रहरीले जनाएको छ। खेल्ने क्रममा नाबालिका पोखरीमा खसेर डुबेको हुनसक्ने बताउँदै डीएसपी जोशीले विभिन्न कोणबाट घटनाको अनुसन्धान भइरहेको उल्लेख गरे।
रुसले कब्जा गरेको भूमि युक्रेनले छोड्नुपर्छ : अमेरिका,"वासिङटन डिसी : रुसले कब्जा गरेको भूमि युक्रेनले छोड्नुपर्ने अमेरिकी विदेशमन्त्री मार्को रुबियोले बताएका छन्। उनले युक्रेनले युद्ध शान्ति चाहने भने जग्गा त्याग्न आह्वान गरेका हुन्। रुबियोले सोमबार युक्रेनले २०१४ देखि रूसले कब्जा गरेको क्षेत्रमा भने आफ्नो दावी गर्न नहुने बताएका छन्। उनले भने, 'मलाई लाग्छ दुवै पक्षले यो द्वन्द्वको कुनै सैन्य समाधान छैन भन्ने कुरा बुझ्नु आवश्यक छ। रुसले सम्पूर्ण युक्रेन कब्जा गर्न सक्दैन र युक्रेनको लागि पनि रुसलाई २०१४ अघिको अवस्थामा फर्काउन अत्यन्तै गाह्रो हुनेछ।' रुबियोले रुस र युक्रेनलाई कडा निर्णय लिन तयार रहन पनि आह्वान गरेका छन्। रुबियो साउदी अरब आइपुगेका छन्। उनले साउदीमा युक्रेनका वरिष्ठ अधिकारीहरूसँग भेट्ने कार्यक्रम रहेको छ। केही दिनअघि ह्वाइटहाउसमा युक्रेनी राष्ट्रपति भ्लोदिमिर जेलेन्स्की र अमेरिकी राष्ट्रपति डोनाल्ड ट्रम्पबीच वार्ताको क्रममा बहस भएको थियो। बहसको कारण उक्त वार्ता सफल हुन सकेको थिएन। विवादपछि उत्पन्न भएको तिक्तता मेट्न अमेरिकी विदेशमन्त्री युक्रेनका अधिकारीहरुसँग वार्ताका लागि साउदी आएका हुन्।"
जर्मनीमा कर्मचारीको हडताल : १३ विमानस्थलमा ३४०० उडान रद्द,"जर्मनीका सबै विमानस्थलका कर्मचारीहरूले एक दिने हडतालको आह्वान गरेका छन्। हडतालका कारण सोमबार देशभरको हवाई यात्रा ठप्प भएको छ। हडतालका कारण फ्रान्कफर्ट र म्युनिख जस्ता प्रमुख विमानस्थलहरू सहित देशभरका १३ प्रमुख विमानस्थलहरूमा ३,४०० उडानहरू रद्द भएका छन्। यसले गर्दा ५ लाखभन्दा बढी यात्रु प्रभावित भएका छन्। देशमा २५ लाख सरकारी कर्मचारी रहेको भेर्डी युनियनले तलब वृद्धिको माग गर्दै यो हडतालको आह्वान गरेको थियो। जर्मन समय अनुसार यो हडताल सोमबारबाट सुरु हुने थियो तर यो निर्धारित समयभन्दा एक दिन अगाडि आइतबार नै सुरु गरिएको थियो। यस हडतालमा सार्वजनिक विभागका कर्मचारी, जमिन कर्मचारी र सुरक्षा गार्डहरू समावेश छन्। यसले धेरैजसो जर्मन विमानस्थलहरूमा विमान आवागमन रोकिएको थियो।"
हात्तीको आक्रमणबाट मोरङमा एक जनाको मृत्यु,"विराटनगर : मोरङमा जंगली हात्तीको आक्रमणबाट सोमबार राति एक जनाको मृत्यु भएको छ । लेटाङ नगरपालिका९ बाह्रकोठेका ४२ वर्षीय मनबहादुर लिम्बूको मृत्यु भएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। उनका अनुसार लिम्बू माछा मार्न भनेर सोमबार बिहान ८ बजेतिर घरबाट निस्किएको पत्ता लागेको छ । राति अबेरसम्म घर फर्किएर नआएपछि आफन्त र परिवारका सदस्यले खोजी सुरु गरेका थिए । खोजतलासका क्रममा घरदेखि करिब ५ किलोमिटर दक्षिणमा सोमबार राति ९ बजेतिर शव फेला परेको जानकारी स्थानीयले प्रहरीलाई दिएका छन् । लिम्बूको खोजीमा निस्किएकाहरुले शव देखेलगत्तै प्रहरी चौकी जाँतेमा खबर गरे । त्यसलगत्तै जाँतेका इन्चार्ज एवं असइ (प्रहरी सहायक निरीक्षक) शिवकुमार श्रेष्ठले इलाका प्रहरी कार्यालय लेटाङलाई घटनाको जानकारी गराए । जानकारी पाउनसाथ लेटाङबाट इन्स्पेक्टर राकेश रेग्मी नेतृत्वको टोली घटनास्थल पुगेको थियो । इन्स्पेक्टर रेग्मी नेतृत्वकै टोलीले कानुनी प्रक्रिया पूरा गरी शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर पठाएको हो । प्रहरीको प्रारम्भिक अनुसन्धानबाट लिम्बूको मृत्यु हात्तीको आक्रमणमा परेर भएको पत्ता लागेको डीएसपी जोशीले बताए । माछा मार्न भनेर घरबाट हिँडेका लिम्बू मृत फेला परे । प्रारम्भिक अनुसन्धानबाट जंगली हात्तीको आक्रमणमा परेर मृत्यु भएको खुल्यो । घटनास्थलको प्रकृति हेर्दा हात्तीको आक्रमणबाट मृत्यु भएको पुष्टि हुन्छ । घोप्टो परेको अवस्थामा शव भेटिएको थियो । घटनास्थल वरपर हात्ती हिँडेको डोबहरु पनि थिए, उनले भने । भुइँ र झाडी मडारिएको अवस्थामा रहेको प्रहरीको भनाइ छ । लिम्बूलाई आक्रमण गर्ने क्रममा हात्तीले भुइँ र झाडी माडेको हुनसक्ने प्रहरीको अनुमान छ । शव नजिकै लडिरहेको र कोदालो र झुल बाँधेको अवस्थामा लिम्बूले प्रयोग गर्ने साइकल फेला परेको प्रहरीले जनाएको छ । डीएसपी जोशीले घटनाको अनुसन्धान भइरहेको जानकारी दिए । प्रहरीका अनुसार लेटाङको जाँते आसपासको जंगलमा केही समय यता जंगली हात्तीको चहलपहल बढेको छ । जाँते आसपासमा मात्रै हैन, मोरङको उत्तरी क्षेत्रको जंगलमा केही समययता हात्तीको चहपहल बाक्लो बनेको छ । जंगली हात्तीको आवतजावत बढेकाले हात्तीलाई नचलाउन, नजिस्क्याउन तथा अवरोध पुग्ने कुनै पनि गतिविधि नगर्न र आक्रमणबाट जोगिनलाई सावधानी अपनाउन सबैमा अनुरोध गरिएको प्रहरीले जनाएको छ ।"
प्रधानमन्त्री कप क्रिकेट प्रतियोगितामा आज दुई खेल हुँदै,"काठमाडौं : जारी प्रधानमन्त्री कप पुरुष राष्ट्रिय क्रिकेट प्रतियोगितामा आज दुई खेल हुँदैछन्। आज सिद्धार्थ रङ्गशाला र देउखुरी रङ्गशालामा मात्रै खेल हुनेछन्। सिद्धार्थ रङ्गशालामा मधेस प्रदेश र कोशी प्रदेशबीच खेल हुनेछ भने देउखुरी क्रिकेट रङ्गशालामा भने कर्णाली प्रदेश र गण्डकी प्रदेश बीच खेल हुनेछ। आज एक्स्ट्राटेक ओभल भने खाली हुनेछ । आज त्यहाँ कुनै खेल छैन। दुवै खेलहरू बिहान ९ बजेदेखि सुरु हुनेछन्। सोमबार भएका खेलहरूमा नेपाल पुलिस क्लबले लुम्बिनी प्रदेशलाई पराजित गरेको थियो । त्रिभुवन आर्मी क्लबले बागमती प्रदेशलाई हराएको थियो। त्यस्तै, सुदूरपश्चिम प्रदेशले गण्डकी प्रदेशलाई हराउँदै पहिलो जित दर्ता गरेको थियो। आइतबारबाट सुरु भएको यस प्रतियोगिता चैत्र १६ गते सकिनेछ।"
"पाँच संवेदनशील क्षेत्रमा निषेधाज्ञा जारी : धर्ना, जुलुस प्रदर्शन गर्न नपाइने","काठमाडौं : जिल्ला प्रशासन कार्यालय काठमाडौंले पाँच संवेदनशील क्षेत्रमा दुई महिनासम्मका लागि निषेधाज्ञा जारी गरेको छ। जिल्ला प्रशासन कार्यालयका प्रमुख जिल्ला अधिकारी ऋषिराम तिवारीले आइतबारदेखि लागू हुने गरी निषेधाज्ञा जारी गरेका हुन्। राष्ट्रपति कार्यालय शीतल निवास, उपराष्ट्रपति कार्यालय वरपर, सिंहदरबार, प्रधानमन्त्री निवास बालुवाटार र संसद् भवन वरपरका क्षेत्रमा निषेधाज्ञा जारी गरिएको छ। निषेधाज्ञा जारी भएका क्षेत्रमा पाँच जनाभन्दा बढी व्यक्ति भेला भई अनसन, धर्ना, घेराउ, जुलुस प्रदर्शन तथा सभाजस्ता विरोध कार्यक्रम गर्न नपाइने प्रशासनले जनाएको छ। शीतल निवास (राष्ट्रपति कार्यालय) महाराजगन्ज क्षेत्रमा उत्तर पूर्वतर्फ राष्ट्रिय प्रहरी प्रशिक्षण प्रतिष्ठान अगाडिको चोकसम्म, पूर्व दक्षिणतर्फ सामाखुसी जाने मोडदेखि एक सय मिटर दक्षिणसम्म, दक्षिण पश्चिमतर्फ सामाखुसी जाने मोडदेखि सामाखुसी खोलासम्म निषेधाज्ञा जारी भएको हो। त्यस्तै हरित गृह (उपराष्ट्रपति कार्यालय) लैनचौर क्षेत्र केशरमहल चोकदेखि लैनचौर मोड हुँदै मल्ल होटलको सिमानासम्म पनि निषेधाज्ञा जारी भएको छ। यसैगरी सिंहदरबार क्षेत्रमा भद्रकाली मन्दिर (तीनकुने आइल्याड) को पूर्वी कुनादेखि पूर्वतर्फ सिंहदरबार मूलगेटसम्म, सिंहदरबार मूलगेट अगाडिदेखि उत्तरतर्फ पद्मोदय माविको मोडसम्म निषेधाज्ञा जारी भएको छ। पद्मोदय मोडदेखि पूर्वतर्फ महालेखा परीक्षक कार्यालय अगाडि हुँदै अनामनगरतर्फ जाने सिंहदरबारको उत्तरपूर्वी मोड र सो मोडदेखि सिंहदरबार पूर्वी गेट हुँदै हनुमानस्थान मन्दिरसम्म, सिंहदरबार मूलगेट अगाडिदेखि दक्षिणतर्फ सर्वोच्च अदालत अगाडि हुँदै पुरातत्त्व विभागको चोकसम्म, पुरातत्त्व विभागको चोकदेखि सिंहदरवार दक्षिण गेट हुँदै हनुमानस्थान मन्दिरसम्म, जिल्ला अदालतको पूर्वी मोडको प्रवेश मार्गदेखि जिल्ला प्रशासन कार्यालय उत्तरतर्फको मोडसम्म पनि निषाधाज्ञा जारी भएको छ। प्रधानमन्त्री निवास बालुवाटार क्षेत्रमा बालुवाटार पवित्र वर्कसप चोकदेखि नेपाल राष्ट्र बैंक हुँदै इटालिया चोक र सो चोकदेखि भाटभटेनीतर्फ ५० मिटरसम्म, इटालिया चोकदेखि पश्चिमतर्फ राष्ट्रियसभा अध्यक्षको निवाससम्म र सो निवासदेखि गैह्रीधारा जाने सडकतर्फ एक सय मिटरसम्म निषेधाज्ञा जारी भएको हो। प्रधानमन्त्री निवासको उत्तरपूर्वी मोडदेखि प्रधानन्यायाधीश निवासको मोडसम्म र सो मोडदेखि पश्चिमतर्फ एक सय मिटरसम्म, प्रधानन्यायाधीश निवासको मोडदेखि पूर्वदक्षिणतर्फ राष्ट्रियसभा अध्यक्षको निवासको मोडसम्म र राष्ट्र बैंकचोकदेखि पूर्वतर्फ जाने सडकको एक सय मिटरसम्म पनि निषेधाज्ञा जारी भएको हो। संसद् भवन नयाँबानेश्वर क्षेत्रतर्फ संसद् भवनको चारैतर्फको सडक क्षेत्र, संसद् भवनको दक्षिणपूर्वी मोडदेखि पूर्वतर्फ तीन सय मिटरसम्म र बानेश्वर चोकदेखि पश्चिमतर्फ तीन सय मिटरसम्म निषेधाज्ञा जारी भएको जिल्ला प्रशासन कार्यालयले जनाएको छ। स्थानीय प्रशासन ऐन, २०२८ को दफा ६ को उपदफा (३क) बमोजिम निषेधाज्ञा जारी भएको हो। कार्यपालिका, व्यवस्थापिका र न्यायपालिकाका कार्यालय, अतिविशिष्ट व्यक्तिहरूको निवास तथा मुख्य प्रशासनिक केन्द्र र सो आसपासका क्षेत्रमा भेला जम्मा भई अनसन, धर्ना, घेराउ, जुलुस, प्रदर्शन तथा सभालगायतका विरोधका कार्यक्रमहरू आयोजना गर्दा उत्तेजित भीडबाट तोडफोड, आगजनीजस्ता उच्छृंखल तथा अवाञ्छित गतिविधि हुन सक्ने भएकोले निशेधाज्ञा जारी गरिएको जिल्ला प्रशासन कार्यालयले जनाएको छ। यसका साथै सार्वजनिक सेवा प्रवाह, सार्वजनिक यातायात, सार्वजनिक सम्पत्ति र समग्र शान्ति सुरक्षामा गम्भीर असर पर्न जाने हुँदा जिल्ला सुरक्षा समिति काठमाडौंको सिफारिससमेतका आधारमा निषेधाज्ञा जारी गरिएको आदेशमा उल्लेख छ।"
युक्रेनमा इन्टरनेट बन्द गर्ने मस्कको धम्की,"वासिङटन डिसी : टेस्ला र स्टारलिङ्कका सीईओ एलोन मस्कले युक्रेनको इन्टरनेट बन्द गर्ने धम्की दिएका छन्। आइतबार मस्कले यदि उनले युक्रेनमा आफ्नो स्टारलिङ्क इन्टरनेट प्रणाली बन्द गरे भने युक्रेनको रक्षा रेखा ध्वस्त हुने बताएका छन्। मस्कको स्टारलिङ्क इन्टरनेट प्रणाली युक्रेनलाई सैन्य सञ्चार कायम राख्न सहयोगी भएको छ। मस्कले सामाजिक सञ्जाल एक्समा पोस्ट गर्दै लेखेका छन्, 'स्टारलिङ्क प्रणाली युक्रेनी सेनाको मेरुदण्ड हो। युक्रेनले अन्ततः हार्ने युद्ध र नरसंहारको बारेमा म चिन्तित छु।' तर पछि उनले अर्को पोस्ट गर्दै यस्तो आफूले कहिल्यै नगर्ने भनेर स्पस्ट पारेका छन्। उनले लेखेका छन्, 'म युक्रेनको नीतिको जतिसुकै विरुद्धमा भए पनि त्यहाँ स्टारलिङ्कको टर्मिनल कहिल्यै बन्द गर्ने छैन। म स्टारलिङ्क इन्टरनेटलाई मोलमोलाईको रूपमा प्रयोग गर्दिनँ।' पोल्याण्डका विदेशमन्त्री राडोस्लाव सिकोर्स्कीले पोल्याण्डले युक्रेनको स्टारलिङ्कलाई वार्षिक ५ करोड डलर दिने बताएका थिए। उनले भने, 'युद्ध पीडितलाई धम्की दिनु र तर्साउनु एउटा कुरा हो तर यदि  अब इन्टरनेट प्रदायकको रूपमा भरपर्दो रहेन भने हामीले विकल्पहरू खोज्नुपर्छ।' जवाफमा मस्कले भने, 'चुप लाग्नुस्, सानो मान्छे। तपाईंले स्टारलिङ्कको लागतको सानो अंश मात्र तिर्नुहुन्छ। जे भए पनि स्टारलिङ्कको विकल्प छैन।' स्टारलिङ्कले लोअर्थ अर्बिट मा उपग्रहहरूको नेटवर्क सञ्चालन गर्दछ। यसमार्फत धेरै देशहरूमा अन्तरिक्षआधारित ब्रॉडब्यान्ड कनेक्टिभिटी प्रदान गर्दछ। कम्पनीले विश्वको जुनसुकै ठाउँमा पनि स्याटेलाइटबाट स्मार्टफोनमा सिधैँ इन्टरनेट सेवा प्रदान गर्न सक्छ। सामान्यतया इन्टरनेट उपग्रहहरू पृथ्वीबाट ३६ हजार किलोमिटरको दूरीमा परिक्रमा गर्छन्, तर मस्कको स्टारलिंक उपग्रहहरू पृथ्वीबाट ५५० किलोमिटरको दूरीमा परिक्रमा गर्छन्। सामान्य स्याटेलाइट इन्टरनेट विलम्बता ६०० मिलिसेकेन्ड वा ०६ सेकेन्ड हुन्छ। साथै स्टारलिङ्क स्याटेलाइटबाट इन्टरनेटको विलम्बता २० मिलिसेकेन्ड ००२ सेकेन्ड छ। यसको अर्थ पृथ्वीबाट कुनै पनि डेटा उपग्रहमा यात्रा गर्न र उपग्रहबाट फर्कन ००२ सेकेन्ड लाग्छ।"
बिमा बोर्डको कार्यकारी निर्देशकमा डा रघुराज काफ्ले नियुक्त,काठमाडौं : सरकारले डा रघुराज काफ्लेलाई स्वास्थ्य बिमा बोर्डको कार्यकारी निर्देशक पदमा नियुक्त गरेको छ। सिफारिस समितिको सुझावका आधारमा छनौटमा परेका तीन जनामध्ये तनहुँका डा वाग्ले कार्यकारी निर्देशक नियुक्त भएका हुन्। स्वास्थ्य तथा जनसङ्ख्याका अनुसार सिफारिस समितिले आवेदन स्वीकृत भएका १० उम्मेदवारमध्ये गत फागुन १८ र १९ गते प्रस्तुतीकरण तथा अन्तर्वार्तापश्चात अन्तिम सूचीमा डा काफ्लेसहित डा कृष्णप्रसाद अधिकारी र कमल पन्थीको नाम मन्त्रिपरिषदमा सिफारिस गरेको थियो। स्वास्थ्य मन्त्री प्रदीप पौडेलले गठन गरेको बीमा सुझाव कार्यदलमा डा काफ्ले सदस्य थिए। प्रतिवेदनको मस्यौदामा डा काफ्लेले महत्वपूर्ण भूमिका निर्वाह गरेका थिए। कार्यदलले स्वास्थ्य बीमा सुधारका लागि सुझावसहितको प्रतिवेदन मन्त्री पौडेललाई हस्तान्तरण गरेको थियो। अब व्यास नगरपालिकाका डा काफ्लेले सोही प्रतिवेदन कार्यान्वयनको महत्वपूर्ण निकायको कार्यकारीको जिम्मेवारी प्राप्त गरेका हुन्। यसअघि डा काफ्लेसँग गण्डकी प्रदेशको नीति तथा योजना आयोगको उपाध्यक्ष तथा वैदेशिक रोजगार बोर्डको कार्यकारी भएको अनुभव छ। बोर्डमा रहँदा डा काफ्लेले श्रमिक र आश्रित परिवारको हितमा विभिन्न कल्याणकारी नयाँ कार्यक्रम शुरु गरेका थिए। राहत रकममा ४ सय प्रतिशत वृद्धि तथा बीमामा शत प्रतिशत वृद्धि गर्ने निर्णय उनको नेतृत्वमा भएको थियो। गम्भीर रोगका लागि श्रमिक बीमा कार्यक्रम उनले आरम्भ गरेका थिए। डा काफ्ले संयुक्त राष्ट्रसंघीय विकास कार्यक्रममा एक दशक बढी वरिष्ठ अधिकारीका रुपमा कार्यरत थिए। यसैगरी उनी विभिन्न विकास रणनीति निर्माणमा संलग्न रहँदै आएका छन्। अर्थशास्त्रमा विद्यावारिधी डाकाप्लेले लामो समय प्राध्यापनसमेत गरेका थिए।
पश्चगमन केवल पश्चाताप,"नेपालमा पछिल्लो समय पुनः राजतन्त्र फर्काउने बहस चल्दैछ। केही समूहहरू सडक आन्दोलन गर्दै गणतन्त्रको विकल्पका रूपमा राजतन्त्रलाई अगाडि सारिरहेका छन्। तर, इतिहासको पुनरावृत्ति गर्नु समाधान होइन। नेपालले राजतन्त्रदेखि पञ्चायत हुँदै बहुदलीय लोकतन्त्रको यात्रा तय गरेको हो। देशले २०६१ सालमा राजाको प्रत्यक्ष शासन भोगेको थियो, जहाँ नागरिक स्वतन्त्रता कुण्ठित गरिएको थियो। प्रेसमाथि प्रतिबन्ध लगाइयो र जनताको आवाज दबाउने प्रयास गरियो। इतिहास साक्षी छ, राजतन्त्रले आमजनताको अपेक्षाअनुसार विकास र समृद्धि दिन सकेन। पञ्चायती व्यवस्थामा पनि राष्ट्रले खासै प्रगति गर्न सकेन। त्यसैले अनेक दुःख र सास्ती खेप्दै बहुदल ल्याइयो। बहुदलपछि पनि असन्तुष्टिहरू उत्पन्न भए, जसले गणतन्त्रको मागलाई तीव्र बनायो। गणतन्त्र कुनै व्यक्ति विशेष वा राजनीतिक दलहरूको स्वार्थअनुसार स्थापित गरिएको व्यवस्था होइन, यो जनताको बलिदान र संघर्षबाट प्राप्त व्यवस्था हो। जनताले गणतन्त्र स्थापनाका लागि रगत पसिनाको बलिदान दिएका छन्। जनताको रगतको मोल यति सस्तो छैन कि कसैलाई सत्तारोहरण गर्न मन लाग्यो भनेर व्यवस्था नै परिवर्तन होस्। राजनीतिक दलहरूप्रति जनताको असन्तोष हुनु स्वाभाविक हो। कतिपय दल र तिनका नेतृत्वप्रति जनगुनासो हुनु लोकतान्त्रिक प्रक्रियाको अभिन्न हिस्सा हो। तर, दलहरूको असफलताले व्यवस्थालाई दोष दिएर त्यसलाई विस्थापन गर्ने सोच गलत हो। लोकतन्त्रमा सुधार सम्भव छ, जनताले आफूलाई मन नपर्ने दल वा नेतृत्वलाई चुनावमार्फत परिवर्तन गर्न सक्छन्। तर, व्यवस्थामै धावा बोल्ने कार्य अमर्यादित हुन्छ। संविधानभन्दा माथि कोही छैन, न कुनै दल, न कुनै व्यक्ति। संघीयतापछि सातै प्रदेश, स्थानीय तहमा बनेका सरकारका गतिविधिका कारण नै जनतामा असन्तुष्टि उत्पन्न भएको हो। यसको समाधान दलहरूले गर्नुपर्छ। दलहरू सच्चिनुपर्छ भन्ने विषयमा कुनै दुई मत नै रहेन। दलको विकल्प भनेको दल नै हो, राजा होइन। राजा आउँदैमा जनताको दैनिकीमा परिवर्तन आउने होइन, न विदेश पलायन रोकिन्छ। यस्ता भ्रममा लागेर जनता सडकमा उत्रिनु आफ्नै खुट्टामा बन्चरो हान्नुबाहेक केही होइन। नेपालमा स्थिरता नचाहने तŒवहरूले नै अहिलेको गतिविधिमा मुख्य भूमिका खेलिरहेका छन्। हालको असन्तोषलाई व्यवस्थाविरुद्धको आक्रोशमा परिणत गर्न खोज्नु योजनाबद्ध रणनीति देखिन्छ। केही तŒवहरूले बाह्य प्रभावमा परी गणतन्त्रविरोधी गतिविधिहरू गरिरहेको आभास हुन्छ। यो केवल उक्साहट मात्र हो। नेपाली जनताले अब पछाडि फर्केर विगतका असफल मोडेलहरू पुनः स्वीकार गर्ने छैनन्। गणतन्त्रको विकल्प पुनः राजतन्त्र होइन, बरु गणतन्त्रलाई सुधार गर्दै समृद्ध नेपालको निर्माण गर्नु हो। व्यवस्थाको आलोचना गर्ने अधिकार सबैलाई छ। तर, आलोचना सुधारका लागि हुनुपर्छ, विस्थापनका लागि होइन। कुनै पनि समाजले प्रजातान्त्रिक प्रणालीलाई पूर्णता दिन समय लिन्छ। नेपालमा गणतन्त्रलाई संस्थागत गर्ने प्रक्रिया जारी छ। यस क्रममा देखिएका कमजोरीहरू सच्याउनु आवश्यक छ, तर यसैलाई अन्त्य गर्ने कुरा सोच्नसमेत मिल्दैन, धावा बोल्नु हुँदैन। लोकतन्त्रभित्रै सुधार खोजौं, अस्थिरता सिर्जना गर्ने गतिविधिहरूलाई तिलाञ्जली दिऊँ।"
एसियाली महिला कबड्डी च्याम्पियनसिप : कांस्य पदक विजेता नेपाली टोलीको स्वागत,"काठमाडौं :छैटौं एसियाली महिला कबड्डी च्याम्पियनसिपमा कांस्य पदक विजेता नेपाली टोलीलाई सोमबार स्वागत गरिएको छ । राष्ट्रिय खेलकुद परिषद्का सदस्यसचिव टंकलाल घिसिङ, अखिल नेपाल कबड्डी संघकी अध्यक्ष तुलसी थापा, प्रशिक्षक, खेलाडीलगायतले टोलीलाई त्रिभुवन अन्तर्राष्ट्रिय विमानस्थलमा स्वागत गरेका हुन् । इरानको तेहरानमा भएको प्रतियोगिताको समूह चरणमा नेपालले इराकलाई ६८६ ले पराजित गरेको थियो । नेपालसहित तीन राष्ट्र रहेको समूह चरणको अर्को खेलमा भने नेपाल इरानसँग ४७१४ ले पराजित हुँदै समूह उपविजेताका रुपमा सेमिफाइनल प्रवेश गर्दै कांस्य पदक पक्का गरेको थियो । सेमिफाइनलमा भारतले नेपाललाई ५६१८ ले हराएको थियो । फागुन २० देखि २४ गतेसम्म भएको प्रतियोगितामा नेपालसँगै बंगलादेश पनि संयुक्त रुपमा तेस्रो भयो । भारत पहिलो र इरान दोस्रो स्थानमा रहे । चीनको हाङझावमा भएको १९औं एसियाली खेलकुदमा पनि नेपाली महिला कबड्डी टोलीले कांस्य पदक जितेको थियो । सदस्यसचिव घिसिङले एसियाली खेलकुदमा कबड्डी टोलीलाई सहभागी गराएकोमा आफूले धेरै आलोचना खेप्नु परेको बताए । १९औं एसियाली खेलकुदमा महिला कबड्डी टोलीलाई सहभागी गराउँदा मैले धेरै आलोचना खेप्नु परेको थियो । एसियाली खेलकुदमा नेपालले पदक जितेर इतिहास नै रच्यो । आज फेरि महिला टोलीले एसियाली च्याम्पियनसिपमा पदक जित्दै सिंगो राष्ट्रलाई गौरवान्वित बनाएको छ, सदस्यसचिव घिसिङले भने । उनले राष्ट्रिय खेलकुद विकास नियमावली २०७९ मा भएको व्यवस्था अनुसार टोलीको नगद पुरस्कारका लागि सिफारिस गर्ने बताए । महिला टोलीकी कप्तान मानमति विष्टले परिषद्ले कबड्डीलाई गरेको विश्वासकै कारण एकपछि अर्को सफलता हात पारेको बताइन् । उनले राष्ट्रका लागि पदक जित्न सकेकोमा खुसी व्यक्त गरिन् । प्रतियोगितामा नेपालसहित भारत, इरान, इराक, बंगलादेश, थाइल्यान्ड र मलेसिया गरी सात राष्ट्र सहभागी थिए । सहभागीलाई दुई समूहमा विभाजन गरी लिगकम नकआउटका आधारमा खेल खेलाइएको थियो ।"
मिथिलाको सभ्यता झल्काउँदै मैथिली विकास कोष,"जनकपुरधाम : मैथिली विकास कोषका अध्यक्ष जीवनाथ चौधरीको अहिले प्रायःजसो समय जनकपुरधाम८ ज्ञानकूप विद्यालयको पछाडि निर्माणाधीन कोषको भवनकै व्यवस्थापनमा बित्छ। उनले आफ्ना अन्य कामकाजभन्दा पनि कोषको भवन निर्माणकार्यलाई पहिलो प्राथमिकतामा राखेर काम गरिरहेको बताउँछन्। लामो समयको प्रयास र निरन्तरको मेहनतपछि मैथिली विकास कोषको चारतले भव्य भवन ठडिएको छ। टाढैबाट हेर्दा भवनको बनावट, रंगरोगन र बाहिर कोरिएको मिथिला चित्रकलाले यसलाई निकै भव्य र सुन्दर रूप दिएको छ। मैथिली भाषा, संस्कार, संस्कृति र इतिहासको जगेर्नाको उद्देश्यले साढे ६ करोड रुपैयाँको लागतमा निर्माण गरिएको कोषको भवन निर्माणका लागि सम्पूर्ण सहयोग मधेस प्रदेश सरकारबाट प्राप्त भएको कोषका अध्यक्ष जीवनाथ चौधरी बताउँछन्। अन्य संघसंस्थाहरूको कार्यालय बनाएजस्तै मैथिली विकास कोषको पनि एउटा कार्यालय बनाउनुपर्छ भन्ने हाम्रो धारणा थियो। हामीले सोही तहमा प्रयास पनि गयौं। गुठी संस्थान जनकपुर कार्यालयसँग समन्वय गरी केन्द्रीय गुठीबाट सम्पूर्ण प्रक्रिया पूरा गरेर पाँच कठ्ठा जग्गा लिजमा लिएर हामीले भवन बनाउने परिकल्पना गर्यौं। भवन निर्माणका लागि प्रस्ताव लिएर करिब ६ वर्ष पूर्व मधेस प्रदेश सरकारका तत्कालीन भौतिक पूर्वाधारमन्त्री जितेन्द्र सोनल समक्ष पुगेका थियौं। उहाँले पहिलो पल्टमै ३० लाख रुपैयाँ कोषको लागि छुट्याई दिनुभयो, चौधरीले प्रदेश सरकारबाट प्राप्त सहयोगको सराह्रना गर्दै भने, पछि मैथिली भाषाका अभियन्ता र हामीसँग निकै राम्रो सम्बन्ध भएका नेपाली कांग्रेसका रामसरोज यादव प्रदेश सरकारमा भौतिक पूर्वाधार मन्त्रालयमा मन्त्रीको कार्यभार पाउनुभयो र उहाँले कोषको लागि करिब ७ करोड रुपैयाँ भवन निर्माणको बजेट छुट्याई दिनुभयो। उहाँकै पालामा डीपीआर तयार भएर टेन्डर प्रक्रियाबाट सबै काम भएको हो। मिथिला चित्रकला, हस्तकला र मूर्तिकलालाई विशेष रूपमा प्रवद्र्धन गर्ने उद्देश्यले कोषको भवनमा यी कलाहरूको प्रशिक्षण, प्रदर्शन र बिक्री वितरणको समेत बन्दोबस्त मिलाइने भएको छ। जसले गर्दा मैथिली संस्कृतिको विकासमा टेवा पुग्ने कोषका सदस्यसचिव तथा पत्रकार श्यामसुन्दर शशि बताउँछन्। मिथिला र मैथिलीको क्षेत्रमा काम गर्नेहरूलाई आयसँग जोड्नसमेत हामीले यो भवनमार्फत काम गर्ने योजना बनाएका छौं। जसअन्तर्गत पहिलो चरणमा यहाँ प्रशिक्षणका कार्यक्रमहरू गरिनेछ, जसबाट प्रशिक्षित भएकाहरूले आफ्नो उत्पादन गर्न सक्छन् र तिनलाई बजारमा बेच्ने बन्दोबस्तसमेत हामी मिलाउँछौं, शशि भन्छन्, जनकपुरमा अहिलेसम्म पर्यटक वा दर्शनार्थीहरू आउँदा उपहारमा दिनेलिने वस्तु भनेको मिथिला चित्रकला वा जानकी मन्दिरको तस्बिर हुन्छ, जुन कि निकै महँगो पर्न जान्छ। हामीले प्रदेश सरकारसँग तथा स्थानीय तहसँग समन्वय गरेर जनकपुरको उपहारको रूपमा माता सीता र जनकको प्रतिमालाई स्थापित गराउन खोजिरहेका छौं। चाँडै यस योजनालाई हामी कार्यान्वयनमा ल्याउने छौं। त्यसैगरी मिथिलाञ्चलमा उत्पादन हुने लाहको लहठी (चुरा), वास्तुकला, काष्ठकला र अन्य स्थानीय कलात्मक वस्तुहरूलाई पनि प्रवद्र्धन गर्ने हाम्रो योजना छ। आगामी दिनमा सयौं मिथिलानीहरूलाई कोषमार्फत प्रशिक्षित गरेर रोजगार सिर्जना गर्ने जनाइएको छ। भवनमा चार सय जना एकै पटक बस्न मिल्ने सुविधा सम्पन्न राजर्षि जनक बैठक कक्ष बनाइएको छ भने अन्य कक्षहरूलाई पनि मिथिलाका विभूतिहरूको नाम दिइएको छ। जसमा मैथिली भवन, विद्यापति कक्ष (अध्ययन तथा अनुसन्धान केन्द्र), जानकी कक्ष (संग्रहालय), डा धीरेन्द्र कक्ष (प्रशिक्षण तथा वृत्ति विकास), सलहेस कक्ष (आर्ट ग्यालरी), राजर्षि जनक सभाकक्ष, दीनाभद्री कक्ष, शास्त्री कक्ष (सञ्चार तथा प्रविधि), याज्ञवल्क्य कक्ष, मिथिला सहिद कक्षलगायतका १५ वटा कक्षहरू रहेका छन्। मिथिलामा लोप हुँदै गइरहेका पारम्परिक वस्तुहरू जस्तै काठको सन्दुक (बाकस), धान कुट्ने ढेकी, उखर समाठ, धान राख्ने कोठी, भखारी, माटोको चुल्होलगायतका सामग्रीहरूलाई समेत कोषको भवनमा अवलोकनका लागि राखिएको छ।"
प्रधानमन्त्री ओलीले आज कोशी प्रदेशसभाको बैठकलाई सम्बोधन गर्ने,ओली आज पूर्वाञ्चल विश्वविद्यालयको १३ औं दीक्षान्त समारोहमा पनि सहभागी हुनेछन् । विराटनगर : प्रधानमन्त्री केपी शर्मा ओलीले मंगलबार कोशीको प्रदेशसभा बैठकलाई सम्बोधन गर्ने भएका छन् । दिउँसो २ बजेका लागि बोलाइएको प्रदेशसभा बैठकमा प्रधानमन्त्री ओलीले सम्बोधन गर्ने कोशी प्रदेशसभा सचिवालयका कार्यवाहक सचिव गौतमराज अमात्यले जानकारी दिए। बैठकमा प्रधानमन्त्रीले सम्बोधन गर्ने र त्यसको सबै तयारी पूरा भइसकेको प्रदेशसभा सचिवालयले जनाएको छ । प्रधानमन्त्री ओलीले यसअघि कर्णाली र सुदूरपश्चित प्रदेशसभा बैठकलाई सम्बोधन गरेका थिए । प्रधानमन्त्रीले सम्बोधन गर्ने प्रदेशसभा बैठकमा सत्तारुढ दल नेकपा (एमाले) र नेपाली कांग्रेसले आफ्ना सांसदलाई अनिवार्य उपस्थित हुन निर्देशन दिएका छन् । नेकपा (माओवादी केन्द्र)सहितका प्रतिपक्षी दलले भने प्रधानमन्त्रीको सम्बोधनका विषयमा औपचारिक जानकारी नभएका कारण बैठकमा उपस्थित नहुने चेतावनी दिएका छन् । प्रतिपक्षी दलले औपचारिक जानकारी नआएको बताएपछि मुख्यमन्त्री हिक्मतकुमार कार्कीले दलका नेतालाई सम्पर्क गरेर सहयोग गर्न आग्रह गरेका छन् । प्रदेश सभाको बैठक अगाडि प्रधानमन्त्री ओली मोरङ सुन्दरहरैँचाको गोठगाउँस्थित पूर्वाञ्चल विश्वविद्यालयको दीक्षान्त समारोहमा सहभागी हुने छन् । त्यसपछि प्रदेशसभा बैठकलाई सम्बोधन गर्न विराट आउने कार्यतालिका छ । उनी बिहान १० बजे मोरङको सुन्दरहरैँचा स्थित पूर्वाञ्चल विश्वविद्यालय परिसरमा आउने सुरक्षा स्रोतले जनाएको छ । उनले विश्वविद्यालय परिसरमा निर्माण भएको गिरिजाप्रसाद कलेज अफ एग्रिकल्चर रिसर्च शैक्षिक भवनको बिहान ११:३० बजे उद्घाटन गर्ने कार्यक्रम छ । त्यसलगतै पूर्वाञ्चल विश्वविद्यालय कलेज अफ हेल्थ एण्ड साइन्स शैक्षिक भवनको उद्घाटन गर्नेछन् । दिउँसो १२ बजेबाट ओली पूर्वाञ्चल विश्वविद्यालयको ४० औं विशेषसभा बैठक तथा १३ औं दीक्षान्त समारोहमा सहभागी हुनेछन् । दिउँसो साढे २ बजे कोशी प्रदेशसभालाई सम्बोधन गरेर उनी साढे ४ बजे काठमाडौं फर्कने कार्यक्रम रहेको जनाइएको छ । प्रधानमन्त्री आउने भएपछि मोरङको सुरक्षा व्यवस्था कडा पारिएको छ । मोरङ प्रहरी प्रमुख एसपी नारायणप्रसाद चिमरियाका अनुसार सुन्दरहरैँचा र विराटनगरमा सुरक्षा व्यवस्था मजबुत बनाइएको हो ।
"अमेरिकामा आर्थिक मन्दीको चिन्ता, विश्वभरका शेयर बजारमा गिरावट",वासिङटन डिसी : अमेरिकामा आर्थिक मन्दीको चिन्ताका बढिरहेको समयमा विश्वका अन्य देशका शेयर बजारमा गिरावट आएको छ। यसले एसियाली शेयर बजारमा पनि गिरावट आएको बीबीसी समाचारमा उल्लेख छ। अमेरिकी राष्ट्रपति डोनाल्ड ट्रम्पले पनि आफ्नो भन्सार करले अर्थतन्त्रमा समस्या निम्त्याउन सक्ने सम्भावनालाई प्रत्यक्ष रुपमा अस्वीकार गरेका छैनन्। ट्रम्पलाई सम्भावित मन्दीको चिन्ताको बारेमा सोधिएको थियो। जवाफमा ट्रम्पले अमेरिकी अर्थतन्त्र संक्रमणको चरणबाट गुज्रिरहेको बताएका थिए। उन सोही टिप्पणीपछि नै अमेरिकालगायतका विभिन्न देशको शेयरबजारमा गिरावट आउन सुरु भएको। तर ट्रम्पले भने उक्त बयानपछि अर्थतन्त्रको बारेमा अन्य कुनै प्रत्यक्ष टिप्पणी गरेका छैनन्। उनका शीर्ष अधिकारीहरू र सल्लाहकारहरूले लगानीकर्ताहरूलाई नआत्तिन आग्रह गरेका छन्। मंगलबार शेयर बजार खुल्दा जापानको निक्केई २२५ मा १७ प्रतिशतले गिरावट आएको थियो। दक्षिण कोरियाको स्टक इन्डेक्स कोस्पी १५ प्रतिशतले र हङकङको ह्याङसेङ इन्डेक्स ०७ प्रतिशतले घटेको छ। बीबीसी
विदेशी विनिमय सञ्चिति साढे २३ खर्ब नाघ्यो,"काठमाडौं : बाह्य क्षेत्रमा निरन्तर सुधार भइरहँदा समग्र मुलुक यो क्षेत्र सबल भएकोमा ढुक्क छ। यसको मुख्य कारण चालु खातादेखि शोधनान्तर बचतमा रहँदै आएकोले हो। नेपाल राष्ट्र बैंकले सोमबार सार्वजनिक गरेको चालु आवको सात महिनासम्मको देशको वर्तमान आर्थिक तथा वित्तीय स्थितिअनुसार विशेष गरेर रेमिट्यान्स बढ्दो रूपमा भित्रिएको विदेशी मुद्रा सञ्चिति अधिक भएकाले पनि ढुक्कको वातावरण भएको हो। चालु आर्थिक वर्षको पहिलो महिना २० खर्ब ४१ अर्ब १० करोडबराबर रहेको कुल विदेशी विनिमय सञ्चिति माघ मसान्तमा २३ खर्ब ६९ अर्ब ८ करोड रुपैयाँ पुगेको छ। यसबीच सञ्चिति रकम १६१ प्रतिशतले वृद्धि भयो। अमेरिकी डलरमा यस्तो सञ्चिति १७ अर्ब ५ करोड पुगेको छ। नेपाली मुद्रामा सञ्चितिको वृद्धिदर उच्च देखिए पनि डलरमै भने कम देखिन्छ। किनभने पछिल्लो समय समग्रमा डलर बलियो हुँदै गर्दा नेपाली मुद्रा अवमूल्यन भएकाले डलरमा सञ्चिति कम देखिन गएको हो। हाल कुल विदेशी विनिमय सञ्चितिमध्ये राष्ट्र बैंकसँग २१ खर्ब ५ अर्ब १४ करोड छ। यस्तै, बैंक तथा वित्तीय संस्था (नेपाल राष्ट्र बैंकबाहेक) सँग २ खर्ब ६३ अर्ब ९३ करोड छ। उक्त विदेशी विनिमय सञ्चितिमा भारतीय मुद्राको अंश २२ प्रतिशत छ। यसअनुरूप हालसम्म अधिक सञ्चिति पर्याप्तता मुलुकमा १४४ महिनाको वस्तु तथा सेवा आयात धान्न पर्याप्त रहने देखिन्छ। यो आर्थिक वर्ष २०८१८२ को सात महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चितिले यस्तो पर्याप्तता धान्ने स्थिति देखाएको हो। हालको सञ्चिति उच्च अवस्थामा भएको औंल्याउँदै राष्ट्र बैंकका कार्यकारी निर्देशक डा गुणाकर भट्ट अझै आयात पर्याप्तता सूचक हेर्दा सञ्चितिमा विस्तार नभएको बताउँछन्। यद्यपि सञ्चितिले मुलुक बलियो त देखिन्छ तर त्यसको उपयोगिता नबढाए आइडल पुँजीको रूपमा बस्दा मुलुकलाई फाइदा नहुने पनि अर्थविद्हरू टिप्पणी गर्छन्। यसैले यतिबेला अधिक सञ्चितिको स्थिति भएकाले निजी र सरकारी क्षेत्रको लगानी बढाउने उपयुक्त समय भएको बताउँछन्, डाभट्ट। सञ्चितिलाई लगानी गर्न जरुरी छ। सरकारले पुनर्निर्माणका कामलाई द्रुत गति दिएर विकास खर्च बढाएमा पनि त्यसका लागि आयातीतमा विदेशी मुद्रा प्रयोग हुन जान्छ। यसो हुँदा मुलुकमा रोजगारी पनि वृद्धि हुन्छ र सबैको खल्तीमा पैसाको पहुँचसमेत पुग्छ। यसले अर्थतन्त्रमा सकारात्मक रक्त सञ्चार गर्नेछ। विदेशी मुद्रा सञ्चिति अधिक भयो भने पनि खतरा हुनेबारे अर्थविद्हरूले औंल्याउँदै पनि आएका छन्। यसर्थ धेरै महिनाको आयात धान्न पुग्छ भनेर ढुक्क हुने होइन। धेरै बचत गर्नेमा केन्द्रित हुनेभन्दा पनि अर्थतन्त्र चलायमान बनाउन जरुरी देखिन्छ। सञ्चिति परिचालन गरिएन भने उल्टो नोक्सान हुन सक्ने र दायित्व बढ्न सक्नेमा पनि सरोकारवालाहरूले ध्यानाकर्षण गराएका छन्। कुल विदेशी विनिमय सञ्चिति अधिक हुनुको मुख्य कारण मुलुकमा रेमिट्यान्सको आकार बढ्दै गएकाले हो। माघसम्म विप्रेषण आप्रवाह ७३ प्रतिशतले वृद्धि भई ९ खर्ब ५८ करोड पुगेको छ। यो अमेरिकी डलरमा ६ अर्ब ६५ करोड हो। यसबीच वैदेशिक रोजगारीमा जानेको संख्या बढेसँगै रेमिट्यान्सको आकार पनि बढेको हो। वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या २ लाख ७४ हजार ६ सय २२ र पुनः श्रम स्वीकृति लिनेको संख्या १ लाख ९० हजार ८ सय ८६ रहेको छ। अघिल्लो वर्षको सोही अवधिमा यस्तो संख्या क्रमशः २ लाख ४५ हजार ४ सय ३२ र १ लाख ५७ हजार ४५ रहेको थियो। आयात निर्यातमा वृद्धि आर्थिक वर्ष २०८१८२ को ६ महिनामा कुल वस्तु निर्यात ९८ अर्ब ७९ करोड पुगेको छ। गन्तव्यका आधारमा भारत, चीन र अन्य मुलुकतर्फको निर्यात क्रमशः ४६१, १९७ र १० प्रतिशतले वृद्धि भएको छ। यस्तै, कुल वस्तु आयात ८ खर्ब २२ अर्ब ३७ करोड पुगेको छ। यसअनुरूप आयातभन्दा निर्यात निरन्तर कम भइरहँदा कुल वस्तु व्यापार घाटा ४४ प्रतिशतले वृद्धि भई ७ खर्ब २३ अर्ब ५८ करोड पुगेको छ। निर्यात आयात अनुपात १२ प्रतिशत पुगेको छ। मुलुकबाट बाहिरिनेभन्दा भित्रिने विदेशी मुद्रा बढ्दा निरन्तर शोधनान्तर बचतमा छ। यसअनुरूप चालु आवको ७ महिनासम्ममा शोधनान्तर स्थिति २ खर्ब ४९ अर्ब २६ करोडले बचतमा छ। अझ अघिल्लो वर्षको सोही अवधिमा शोधनान्तर स्थिति अहिलेभन्दा बढी अर्थात् २ खर्ब ७३ अर्ब ५२ करोडले बचतमा थियो। यससँगै, चालु खाता पनि १ खर्ब ४८ अर्ब १७ करोडले बचतमा छ। अझ अघिल्लो वर्षको सोही अवधिमा १ खर्ब ६२ अर्ब ५६ करोडले बचतमा थियो। यसबीच पुँजीगत ट्रान्सफर ४ अर्ब २९ करोड रुपैयाँ छ भने प्रत्यक्ष वैदेशिक लगानी (इक्विटी मात्र) ६ अर्ब ५० करोड रुपैयाँ भित्रिएको छ। महँगीमा झिनो नियन्त्रण यसअघिसम्म महँगीको दबाब भोगिरहेका उपभोक्ताका लागि थोरै भए पनि राहत मिलेको तथ्यांकमा देखिन्छ। किनभने राष्ट्र बैंकले सार्वजनिक गरेको तथ्यांकअनुसार मुद्रास्फीतिमा चाप कम भएको देखिन्छ। तथ्यांकअनुसार चालु आवको माघ महिनामा वार्षिक बिन्दुगत उपभोक्ता मुद्रास्फीति ४१६ प्रतिशत छ। जबकि यसअघिको वर्षको सोही महिनामा ५०१ प्रतिशत थियो। गत असोजमा बेमौसमी मुसलधारे वर्षाका कारण बाढी, पहिरोले खाद्यान्नको मूल्य उल्लेख्य बढेको थियो। भारतको प्रभाव पनि नेपालमा पर्दा खाद्यवस्तु महँगो हुँदा समग्रमा मुद्रास्फीति अधिक थियो। तर अहिले खाद्यान्न मूल्य नियन्त्रण भएकाले पनि समग्रमा मुद्रास्फीतिमा चाप कम परेको बताउँछन्, राष्ट्र बैंकका कार्यकारी निर्देशक डा भट्ट। अहिले खाद्यान्न मूल्य नियन्त्रण भएकाले पनि समग्रमा मुद्रास्फीतिमा चाप कम छ। अझै आपूर्ति शृंखला व्यवस्थित बनाउन सके मुद्रास्फीति नियन्त्रण हुने देखिन्छ, उनले सुझाव दिँदै भने।"

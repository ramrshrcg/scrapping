शीर्षक,विवरण
इन्द्रावतीलाई प्रधानाध्यापक पदपूर्ति नगर्न अदालतले दियो आदेश,"सिन्धुपाल्चोक : सिन्धुपाल्चोकको इन्द्रावती गाउँपालिकाले विद्यमान शिक्षा सेवा ऐन विपरीत आफूखुसी नियमावली बनाएर प्रधानाध्यापक नियुक्ति गर्नु कानुन विपरीत भएको भन्दै उच्च अदालत पाटनले पदपूर्ति प्रकृया नगर्न आदेश दिएको छ। गाउँपालिकाले पहिलो पटक सार्वजनिक गरेको सूचना विद्यमान संघ र शिक्षा सेवा आयोगको ऐन नियम विपरीत भएको भन्दै कारबाहीको माग राख्दै उच्च अदालत पाटनमा मुद्दा दायर भएको थियो। गाउँपालिकाले रिक्त नभएको पदमा समेत ऐन विपरीत पदपूर्तिको विज्ञापन जारी गरेको भन्दै उजुरी परेपछि अदालतले प्रमाण पेश गर्न आदेश दिएको थियो। सन्जुमाया तामाङ समेतले इन्द्रावती गाउँपालिका समेतलाई विपक्ष बनाएर हालेको मुद्दामा अदालतका वरिष्ठ अधिवक्ता शंकर सुबेदी र अधिवक्ता बद्री सुवेदीले गरेको बहसपछि निवेदकको निवेदनमा माग भए बमोजिमको आदेश किन जारी हुन नपर्ने हो ? जारी हुन नपर्ने आधार, कारण र नपर्ने भए सबुद प्रमाण सहित म्याद सूचना पाएको मितिले बाटोको म्याद बाहेक १५ दिन भित्र आफैं या कानुन बमोजिम प्रतिनिधि मार्फत लिखित जवाफ पेश गर्न आदेश दिएको थियो। तर, अदालतले आदेश दिएपछि पनि गाउँपालिकाले वैशाख १८ गते दोस्रो पटक विज्ञापन प्रकाशित गरी रिक्त पदपूर्तिका लागि दरखास्त आह्वान गरेको थियो। अदालतले दिएको आदेश अनुसार उपस्थित हुनुपर्नेमा त्यो नगरि पटकपटक पदपूर्तिको सूचना जारी गरेपछि नेपाल शिक्षक संघले ३ बुँदे ध्यानाकर्षण पत्र लेखि विद्यमान ऐन विपरीत कार्य नगर्न माग गरेको छ। पालिकाले पछिल्लो पटक वैशाख २३ गते ७ जना प्रधानाध्यापकको नियुक्ति गरिसकेको छ। हामीले प्रधानाध्यापकको नियुक्ति कार्यविधि २०८० को दफा १० बमोजिम यो प्रकृया गरेका हौं, गाउँपालिकाका प्रमुख प्रशासकीय अधिकृत पूर्णप्रसाद दुलाल भन्छन्। अदालतले आदेश दिएपछि पनि दोस्रो पटक विज्ञापन प्रकाशित गरेर अदालतको आदेशलाई लत्याएको नेपाल शिक्षक संघको ठहर छ। रिक्त रहेका शिक्षक पदमा दलीय कार्यकर्तादेखि विवादित व्यक्तिलाई नियुक्त गर्ने गराउने गरेको समेत आरोप स्थानीय जनप्रतिनिधिहरूमाथि लागेको छ। शिक्षा सेवा आयोगले जारी ऐन अनुसार माध्यमिक तहको प्रधानाध्यापकको हकमा शिक्षाशास्त्र विषयमा कम्तीमा स्नातकोत्तर तह वा सो सरह उत्तीर्ण गरी सम्बन्धित विद्यालयको सम्बन्धित तहमा कार्यरत स्थायी शिक्षकहरू मध्येबाट दरखास्त आव्हान गर्नु पर्ने व्यवस्था गरेको छ। तर इन्द्रावती गाउँपालिकाले सो ऐन नियमलाई आफू खुशी परिमार्जन गरेर स्थायी, अस्थायी र करार सेवा गरेकालाई प्रधानाध्यापकको उम्मेदवारी बन्न पाउने छ भन्दै सूचना प्रकाशित गरेपछि अहिले चौतर्फी बहस सुरु भएको छ। प्रेस काउन्सिल नेपालका पूर्व सदस्य, राजनीतिक विश्लेषक तथा इन्द्रावती गाउँपालिकाका स्थायीबासी सुदर्शन आचार्यले संघीय शिक्षा ऐन विपरीत भएका नियुक्ति बदरभागी भएको टिप्पणी गरेका छन्। गल्ती सच्याउनु महानता हो। मलाई लाग्छ अब सम्मानित उच्च अदालतको अन्तरिम आदेश अनुसार पालिकाले अहिले नै सच्याएर लैजानुपर्छ, उनले भने।"
मंगलबार देशका यी स्थानमा हुने छ वर्षा,"काठमाडौं : मंगलबार देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशको थोरै स्थानहरूमा तथा मधेश र बाँकी पहाडी भूभागको एकदुई स्थानमा मेघगर्जनचट्याङहावा हुरीसहित हल्का वर्षाको सम्भावना रहेको छ। देशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। मंगलबार राति कोशी र मधेश प्रदेशमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी प्रदेश लगायत बागमती र गण्डकी प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ।"
"हाम्रो पार्टी फुटाउने प्रधानमन्त्रीको घरमा होइन, मुटुमै ढुंगा हान्छौं : गोविन्द चौधरी","काठमाडौं : जनता समाजवादी पार्टी नेपालका केन्द्रीय कार्यकारिणी सदस्य गोविन्द चौधरीले पार्टी फुटाउने प्रधानमन्त्री पुष्पकमल दाहालको मुटुमै ढुंगा हान्नुपर्ने बताएका छन्। सोमबार पार्टीको बैठकमा उनले प्रधानमन्त्री दाहालले संसदीय अभ्यास विपरीत सत्ता जोगाउन जसपा नेपाल फुटाएको आरोप लगाए। सरकार प्रमुखले आफ्नो पद जोगाउन हाम्रो घरमा ढुंगा फाल्नुभयो। हामी संसदमा संख्याले कम भएका छौं। तर, मानसिकरूपमा कमजोर छनौं। हामी पनि तयारीका साथ उहाँहरूको घरमा होइन, मुटुमा ढुंगा हान्छौं,' उनले भने। पहिचान र अधिकारको एजेन्डालाई स्थापित बनाउन सकड र सदनबाट संघर्ष गर्ने उनले बताए। पार्टी अध्यक्ष उपेन्द्र यादवसँग पार्टी फुटको निर्मम समीक्षा गर्न जरुरी रहेको निवेदन गरे। जबजब हामी बलियो हुन्छौं अनि ठ्याक्कै पार्टी फुटिहाल्छ। यो क्रम निरन्तर किन दोहोन्छ? अध्यक्षज्यूले समीक्षा गर्नैपर्छ,' उनले भने।"
८१ लाख बढी मूल्यको सामानसहितको ट्रक पर्सा प्रहरीको नियन्त्रणमा,वीरगन्ज : वीरगन्जबाट प्रहरीले बिलबिजकभन्दा बढीको सामान लोड रहेको एउटा ट्रक नियन्त्रणमा लिएको छ। करिब ८१ लाख रुपैयाँ मूल्यको सामान लिएर वीरगन्जबाट काठमाडौं जाँदै गरेको ना ५ ख ३०२८ नम्बरको ट्रक प्रहरीले नियन्त्रणमा लिएको हो। वीरगन्ज महानगरपालिका वडा नम्बर २१ हनुमान मन्दिर चोक नजिकै आइतबार राति प्रहरीले उक्त ट्रक रोकेर चेकजाँच गरेको थियो। त्यसक्रममा उक्त ट्रकमा बिलबिजकभन्दा बढी परिणामका हार्डवेयर तथा खुद्रा सामानहरू भेटिएपछि राजश्व छलीको आशंकामा उक्त ट्रक नियन्त्रणमा लिइएको पर्साका प्रहरी नायब उपरीक्षक कुमार विक्रम थापाले जानकारी दिए। ट्रकबाट ८१ लाख ५६ हजार ९४३ रुपैयाँ मूल्यका सामान बरामद गरिएको उनले बताए। सामानसहित नियन्त्रणमा लिइएको उक्त ट्रक थप अनुसन्धान तथा आवश्यक कारबाहीका लागि सोमबार राजश्व अनुसन्धान कार्यालय पथलैयामा बुझाइएको जानकारी थापाले दिए।
बागलुङमा जिल्ला लिग फुटबल प्रतियोगिता सुरु,"बागलुङ : बागलुङमा जिल्ला लिग फुटबल प्रतियोगिता सुरु भएको छ। जिल्ला फुटबल संघ बागलुङको आयोजनामा सोमबारदेखि २०८००८१ को जिल्ला लिग फुटबल प्रतियोगिता सुरु भएको हो। लिगको पहिलो खेलमा बागलुङ कालिका युवा क्लब (बागलुङ सुधार केन्द्र)ले विजयी सुरुवात गरेको छ। बागलुङ कालिकाले उद्घाटन खेलमा रुद्रेपिपल युवा क्लबलाई ३१ गोलअन्तरले पराजित गर्दै विजयी सुरुवात गरेको हो। खेलको १ मिनेटमै रुद्रेपिपलका विजय बोहोराको आत्मघाती गोलको मद्दतले अग्रता लिएको बागलुङ कालिकाले खेलको ११ औं र १३ औं मिनेटमा मनिक श्रेष्ठले गोल गर्दै पहिलो हाफमा ३० गोलको अग्रता दिलाएका थिए। दोस्रो हाफमा रुद्रेपिपलले खेलमा फर्किने प्रयास गरेको थियो। रुद्रेपिपलको लागि खेलको दोस्रो हाफको पहिलो मिनेटमा सन्तोष थापाले सुन्दर गोल गरेका थिए। जितसँगै बागलुङ कालिकाले तीन अंक बटुलेको छ। यस्तै सोमबार नै भएको दोस्रो खेलमा पावर फिटनेश क्लब र कालिका भगवती युवा क्लबले ३३ गोलको बराबरी खेल्दै अंक बाढेका छन्। खेलको चौथो र सातौं मिनेटमा गोल गर्दै बरदान थापाले गोल गर्दै पावर फिटनेशलाई सुरुवाती अग्रता दिलाएका थिए। पहिलो हाफमा दुई गोलको अग्रता लिएको पावर फिटनेशले दोस्रो हाफमा गोल बेहोर्न पुगेको थियो। कालिका भगवतीका सोनाम पुनले ह्याट्रिक गर्दै टिमको हार टारेका थिए। पुनले ५० औं, ५३ औं मिनेटमा गोल गर्दै खेललाई बराबरीमा पुर्याए। ६० औं मिनेटमा मनोज खत्रीले गोल गर्दै पावर फिटनेशलाई पुनः अग्रता दिलाए पनि कालिका भगवतीका सोनाम पुनले ६८ औं मिनेटमा ह्याट्रिक गोल गर्दै खेललाई बराबरीमा पुर्याए। बराबरीपछि दुवै टिमले एकएक अंक बाढेका छन्। जेठ ६ गतेसम्म सञ्चालन हुने जिल्ला लिगमा ८ टिमको सहभागिता रहनेछ। फुटबल संघले ८ टिमलाई दुई समूहमा विभाजन गरेर लिग सञ्चालन गरेको छ। लिगमा एक टिमले तीन खेल खेल्नेछन्। दुई समूहको शीर्षस्थानमा रहने दुई टिमले उपाधि विजेताको लागि प्रतिस्पर्धा गर्नेछन् भने पुछारमा हुने टिम रेलिगेशनमा पर्ने जिल्ला फुटबल संघ बागलुङका अध्यक्ष जय राजभण्डारीले बताए। लिगको समूह कमा बागलुङ कालिका युवा क्लब बागलुङ सुधार केन्द्र, रुद्रेपिपल युवा क्लब, पावर फिटनेश क्लब र कालिका भगवती युवा क्लब रहेका छन् भने समूह खमा रामरेखा फुटबल क्लब, गुठी युनाइटेड क्लब, वीर गोर्खाली युवा क्लब र बालजीवन खेलकुद क्लब रहेका छन्। लिग विजेताले नगद ७५ हजार, उपविजेताले ४५ हजारसहित ट्रफी, मेडल र प्रमाणपत्र प्राप्त गर्नेछन्। लिगमा उत्कृष्ट खेल प्रदर्शन गर्ने पाँच विधाका खेलाडीलाई जनही ५ हजार प्रदान गरिने अध्यक्ष राजभण्डारीले बताए। प्रतियोगिताको उद्घाटन जिल्ला खेलकुद विकास समितिका अध्यक्ष कुमार खड्काले गरेका थिए। प्रतियोगिता अन्तर्गत मंगलबार पहिलो खेल रामरेखा फुटबल क्लब र गुठी युनाइटेड क्लब बीच हुनेछ भने दोस्रो खेल वीर गोर्खाली युवा क्लब र बाल जीवन खेलकुद क्लब बीच हुने जिल्ला फुटबल संघ बागलुङका महासचिव रेशम गोतामेले जानकारी दिए।"
"बैठकमै जंगिए राजकिशोर यादव, भने पार्टी विभाजनको दोष उपेन्द्रजीले लिनुपर्छ","काठमाडौं : जनता समाजवादी पार्टी नेपाल विभाजन भएसँगै किचलोमा फसेको छ। अध्यक्ष उपेन्द्र यादवले मनोमानी ढंगबाट पार्टी सञ्चालन गरेको भन्दै नेताहरूले आरोप लगाएका छन्। सोमबार बालकुमारीमा बसेको बैठकमा यादवले थुप्रै आरोपको सामना गर्नुपर्यो। नेता राजकिशोर यादवले उपेन्द्र यादवप्रति गहिरो असन्तुष्टि पोखे। उनले ठालु नेताहरूकै कारण पार्टी विभाजनसम्म पुगेको आरोप लगाए। ठूलाठालु नेताहरू बसेर जे पनि निर्णय गरिहाल्ने प्रवृत्तिले आज पार्टी विभाजनसम्म पुगेको छ। केन्द्रीय समितिमा छलफल गर्नुपर्ने विषय व्यक्तिले गर्न थालेपछि पार्टी फुट्नु स्वभाविक हो,' यादवको विरोध गर्दै उनले भने। उनले पार्टी विभाजनले नेताकार्यकर्ताहरू पीडदायी अवस्थामा रहेको भन्दै गम्भीर समीक्षाको माग गरे। 'पार्टी विभाजन हुनुको जड के हो? त्यो पत्ता लगाउनुपर्छ,' उनले भने। उनले एमालेमाओवादी नेतृत्वको गठबन्धनमा सहभागी हुनु नै नेतृत्वको कमजोरी रहेको औंल्याए। 'कांग्रेस नेतृत्वको गठबन्ध फेरिँदै गर्दा त्यसको समीक्षा हुनुपर्थ्यो। एमाले नेतृत्वको गठबन्धनअघि सहभागी हुनेनहुने विषयमा छलफल गर्नुपर्थ्यो। तर, अध्यक्षजी एक्लैले आफूखुसी निर्णय गर्नुभयो,' उनले भने। माओवादीएमाले गठबन्धनमा जान नहुने उनको भनाइ थियो। उनले मधेस आन्दोलन सम्झिँदै पार्टीसँग सत्ता र शक्ति हुँदा पनि कमजोर बन्दै गएको बताए। 'उहिले हामीसँग न सत्ता थियो, न मन्त्री। तैपनि राजविराज र लहानबाट औँला ठड्याउँदा सिंहदरबार हलिन्थ्यो। शासकहरूको छातीमा कम्पन पैदा हुन्थ्यो। सत्ताको अनुभवी भएर पनि हामी अहिले किन कमजोर भयौं?,' उनले प्रश्न गरे। मधेसी दलहरूमा निरन्तर आएको फुटप्रति उनी दुःखी भएका थिए। मधेसका मुद्दामा केन्द्रित हुन नसक्दा टुटफुटको शृंखला चलेको उनको भनाइ थियो। 'मधेस आन्दोनपछि मधेसी दलहरूमा निरन्तर टुटफुट देखेका छौं। यस विषयमा गम्भीर समीक्षा गर्ने बेला आएको छ,' उनले भने। उनले पछिल्ला ढेड दसकमा भएका घटनाक्रमबारे गम्भीर छलफल हुनुपर्ने माग गरे। 'मधेस आन्दोलनपछिका १६१७ वर्षमा जेजस्तो घटनाहरू भए, त्यस विषयमा गम्भीर छलफल गरौं,' उनले भने। उनले अध्यक्ष यादवले प्यारो मान्छेहरूको कुरामा विश्वास गर्दा पार्टीभित्र दुर्घटना भएको बताए। 'हिजो पार्टीभित्र मुसाको सवारी गरेर गणेश परिक्रमा गर्नेहरू आज कहाँ छन्? मेरोबारेमा अध्यक्षजीलाई कुरो लगाउने, चिया पसलमा मेरो कुरो काट्ने, बदनाम गराउन प्रोपगण्डा चलाउनेहरू कहाँ छन्? अध्यक्षजीले समयमै मेरो कुरा मान्नुभएको भए अप्रिय घटना हुँदैन थियो,' उनले दाबी गरे। उनले पार्टीलाई बलियो बनाउन काठमाडौं छाडेर मधेस झर्नुपर्ने बताए। उनले मधेसी जनताले चाहेको लक्ष्य भेटाउन मधेस झर्नुको विकल्प नरहेको सुझाव दिएका थिए।"
सुदूरपश्चिमका मुख्यमन्त्रीले विश्वासको मत लिने,"सुदूरपश्चिम : सुदूरपश्चिम प्रदेशका मुख्यमन्त्री दीर्घबहादुर सोडारीले आगामी जेठ ३ गते बस्ने प्रदेशसभा बैठकमा विश्वासको मत लिनु भएका छन्। मुख्यमन्त्रीले विश्वासको मत लिनका लागि आज जेठ ३ गते बिहान १०:३० बजे प्रदेशसभाको बैठक बस्ने सूचना टाँस गरिएको प्रदेशसभा सचिवालयका सूचना अधिकारी युवराज जैशीले जानकारी दिए। यसअघि यही वैशाख २१ र २२ गते मुख्यमन्त्रीले विश्वासको मत लिन बोलाइएको बैठक स्थगन गरिएको थियो। सत्ता साझेदार नेकपा (एमाले)ले आफूहरुको तयारी नपुगेको र थप छलफल गर्नुपर्ने अडान राखेपछि बैठक स्थगित गरिएको थियो। नेकपा (एमाले) संसदीय दलका नेता राजेन्द्रसिंह रावलले जेठ ३ गतेको बैठकमा मुख्यमन्त्री सोडारीलाई विश्वासको मत दिनेनदिनेमा एमाले अझै टुंगोमा पुग्न नसकेको बताए। उनले भने, केन्द्रदेखि प्रदेश तहसम्मका सरकारको समीकरणको सन्दर्भ छ, मुख्यमन्त्रीले विश्वासको मत लिने तरिकामा भर पर्छ, विश्वासको मत लिनेले समन्वय गर्नपनि जान्नुपर्यो। यही वैशाख ६ गते मुख्यमन्त्रीमा नियुक्त सोडारीले संविधानअनुसार एक महिनाभित्र (जेठ ५ गतेभित्र) विश्वासको मत लिइ सक्नुपर्छ। यसअघि विश्वासको मत लिने तयारी गरेका सोडारीलाई असंवैधानिक ढंगले मुख्यमन्त्रीमा नियुक्त गरिएको जिकिर गर्दै नेपाली कांग्रेस संसदीय दलले मुख्यमन्त्रीले विश्वासको मत लिन खोजे अवरोध सिर्जना गर्ने निर्णय गरेको थियो। नागरिक उन्मुक्ति पार्टी (नाउपा) संसदीय दलका प्रमुख सचेतक खुसीराम डगौराले मुख्यमन्त्रीले लिने विश्वासको मतको विपक्षमा मतदान गर्न निर्देशन (ह्वीप) जारी गरेका थिए। नाउपामा देखिएको आन्तरिक किचलो अझै साम्य हुन सकेको छैन। नेकपा (एमाले), नेकपा (माओवादी केन्द्र), नागरिक उन्मुक्ति पार्टीका दुई सदस्य, स्वतन्त्र सदस्य डा तारा जोशीको समर्थनमा नेकपा (एकीकृत समाजवादी) संसदीय दलका नेता सोडारी सुदूरपश्चिम प्रदेशको मुख्यमन्त्रीमा नियुक्त भएका थिए। त्रिपन्न सदस्यीय प्रदेशसभामा नेपाली कांग्रेसका १८, नेकपा (माओवादी केन्द्र)को सभामुखबाहेक १०, नेकपा (एमाले) को ११, नागरिक उन्मुक्ति पार्टीको सात, नेकपा (एकीकृत समाजवादी) पार्टीका चार, राप्रपाको एक र एक स्वतन्त्र सदस्य छन्।"
माधव नेपालको राजनीतिक प्रतिवेदन : समीकरण वा सहकार्य बदलिन सक्छ,"काठमाडौं : नेकपा एकीकृत समाजवादीका अध्यक्ष माधव कुमार नेपालले राजनीतिक समीकरण वा सहकार्य परिवर्तन हुने संकेत गरेका छन्। पार्टीको पोलिटब्युरो तथा केन्द्रीय कमिटी बैठकमा उनले संसदमा रहेका दलहरू सम्मिलित समीकरणलाई तात्कालिक सहकार्यमात्रै रहेको प्रष्ट पारेका छन्। 'अहिले हामी संसदभित्र रहेका विभिन्न राजनीतिक दलहरू सम्मिलित समिकरणमा पनि छौं। यो समीकरण संयुक्त मोर्चा होइन, तात्कालिक राजनीतिक सहकार्यमात्र हो। यो समीकरण वर्तमान संसदको संरचनाअनुसार सरकार निर्माण र सञ्चालनका निम्ति बनाइएको हो। यो दीर्घकालीन होइन। राजनीतिक परिस्थिति बदलियो भने समीकरण वा सहकार्य पनि बदलिन सक्छ,' नेपालले प्रस्तुत गरेको प्रतिवेदनमा भनिएको छ। उनले समाजवाद निर्माणका निम्ति एउटा बलियो कम्युनिष्ट शक्तिको आश्यकता रहेको औंल्याएका छन्। त्यसका लागि विभाजित अवस्थामा रहेका नेपालको कम्युनिष्ट आन्दोलनलाई एकताबद्ध नगरी त्यो बलियो कम्युनिष्ट शक्ति निर्माण हुन नसक्ने उनको भनाइ छ। 'वामपन्थी शक्तिहरूबीच सहकार्यको भावना विकास गर्नु र मोर्चा बनाएर काम गर्दै पार्टी एकताका आधारहरू निर्माण गर्नु पनि आजको एउटा महत्वपूर्ण राजनीतिक कार्यभार हो। यो कार्यभार बहन गर्नुपर्ने दायित्व हाम्रो काँधमा छ,' उनले भनेका छन्। उनले समाजवादी मोर्चालाई वामपन्थी पार्टीहरूबीचको संयुक्त मोर्चा रहेको उल्लेख गरेका छन्। 'यस मोर्चाको मुख्य लक्ष्य र उद्देश्य 'सङ्घीय लोकतान्त्रिक गणतन्त्रको रक्षा र सुदृढीकरण गर्दै समाजवादको नेपाली बाटो तय गर्ने र समाजको अग्रगामी रूपान्तरणको कार्य अगाडि बढाउने' हो। यस उद्देश्य अनुरूप मोर्चालाई राम्रोसँग परिचालन गर्न सकियो भने समाजवादी क्रान्तिलाई अगाडि बढाउन केही न केही योगदान पुग्ने छ,' प्रतिवेदनमा भनिएको छ। उनले एमालेसहितको वर्तमान गठबन्धनका कारण प्रतिनिधसभा र प्रदेशसभासमेत त्रिशंकु भएको आरोप लगाए। यसले सरकारको स्थिरतामा प्रश्न उठिरहेको उनको भनाइ छ। '२०८० फागुन २१ मा उक्त गठबन्धन भत्किएर हाम्रो पार्टी नेकपा ( एकीकृत समाजवादी), नेकपा (एमाले), नेकपा (माओवादी केन्द्र), रास्वपा र जसपा सम्मिलित पाँच दलीय गठबन्धन बनेको छ। पुष्पकमल दाहाल 'प्रचण्ड' कै नेतृत्वमा सरकार बनेको छ। प्रतिनिधि सभा र प्रदेश सभा सबै त्रिशंकु भएको र सबैतिर गठबन्धन सरकार बनाउनुपर्ने अवस्था भएकाले सरकारको स्थिरतामा प्रश्न उठिरहने अवस्था छ,' प्रतिवेदनमा भनिएको छ।"
ग्लोबल आइएमई बैंकलाई ग्लोबल फाइनान्सको बेष्ट बैंक अवार्ड,"काठमाडौं : ग्लोबल आइएमई बैंक लिमिटेड ग्लोबल फाइनान्स म्यागाजिनको बेष्ट बैंक अवार्ड २०२४ बाट सम्मानित भएको छ। ग्लोबल फाइनान्स म्यागाजिनले विश्वभरिका सर्वश्रेष्ठ बैंकहरू छनोट गरी सम्मानित गरेको हो। बैंकको विश्वसनीयता, वित्तीय श्रोत परिचालन, पहुँच विस्तार, रणनीतिक सम्बन्ध स्थापना, व्यावसायिक तथा ग्राहकमैत्री सेवाहरूको विकास, क्रेडिट रेटिङ लगायतका मापदण्डहरूमा ग्लोबल आइएमई बैंक सन् २०२४ को लागि नेपालको उत्कृष्ट बैंक भएको हो। ग्लोबल फाइनान्स म्यागाजिनले अफ्रिका, एशिया प्यासिफिक, क्यारिबियन, मध्य अमेरिका, ल्याटिन अमेरिका, मध्य र पूर्वी युरोप, मध्य पूर्व, उत्तर अमेरिका र पश्चिम युरोप क्षेत्रका उत्कृष्ट बैंकहरूलाई सम्मान गरेको हो। ग्लोबल आइएमई बैंक ग्लोबल फाइनान्सको यस प्रतिष्ठित अवार्डबाट सम्मानित हुने पहिलो नेपाली बैंक हो। ग्लोबल फाइनान्सले यस वर्ष हङकङको एचएसबीसी,संयुक्त राज्य अमेरिकाको बैंक अफ अमेरिका, भारतको स्टेट बैंक अफ इन्डिया, चीनको चाइना कन्स्ट्रक्सन बैंक, नेपालको ग्लोबल आइएमई बैंक,मलेशियाको मेबैंक,बङ्लादेशको स्टान्डर्ड चार्टर्ड बङ्लादेश,फिलिपिन्सको मेट्रो बैंक लगायतका विश्वभरका विभिन्न बैंकहरूलाई विभिन्न विधामा सम्मानित गरेको हो। बैंकका अनुसार ग्राहकहरूको आवश्यकतालाई मध्यनजर गरी समय सान्दर्भिक नविनतम सेवाहरू प्रदान गर्दै आइरहेको ग्लोबल आइएमई बैंकलाई ग्लोबल फाइनान्सबाट नेपालको उत्कृष्ट बैंकको सम्मानले आगामी दिनमा बैंकलाई रचनात्मक सेवाहरू प्रदान गर्न थप उत्साहित गर्नेछ। बैंकका ग्राहकहरूको माया, कर्मचारीको लगनसिलता, शेयरधनीहरू, नियमनकारी संस्थाहरू, अन्य सरोकारवालाको मार्गदर्शनले ग्लोबल आइएमई बैंकलाई उत्कृष्ट बैंकमा स्थापित गरेको बैंकले जनाएका छ। ग्लोबल आइएमई बैंक मुलुकका सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३७९ एटिएम, २७७ शाखा रहित बैंकिङ सेवा, ६८ एक्सटेन्सन तथा राजश्व संकलन काउन्टर तथा ३ वटा बैदेशिक प्रतिनिधि कार्यालय समेत गरी १,१०० भन्दा बढी सेवा केन्द्र रहेका छन्। ग्लोबल आइएमई बैंकलाई सबैंका लागि बैंक बनाउँदै बैंकले विभिन्न सेवा तथा सुविधासहितका योजना मार्फत आफ्ना ४६ लाख भन्दा बढी ग्राहकलाई उत्कृष्ट सेवा प्रदान गरी लाभान्वित गरिरहेको छ।"
सभामुखसँगको छलफलमा शेरबहादुर देउवा र रवि लामिछानेले के भने?,काठमाडौं : नीति तथा कार्यक्रमको तयारीबारे सभामुख देवराज घिमिरेले प्रमुख विपक्षी दल नेपाली कांग्रेसका सभापति शेरबहादुर देउवा र उपप्रधान एवं गृहमन्त्रीसमेत रहेका राष्ट्रिय स्वतन्त्र पार्टीका सभापति रवि लामिछानेसँग छलफल गरेका छन्। सभामुख घिमिरेले कांग्रेस सभापति देउवा र रास्वपा सभापति लामिछानेलाई राष्ट्रपति उपस्थित हुने संयुक्त सदनको बैठकअघि नै राजनीतिक सहमति जुटाउन आग्रह गरे। उनले राष्ट्रप्रमुख उपस्थित हुने र अवलोकनका लागि कूटनीतिज्ञहरूलाई आमन्त्रण गरिसकेकाले सौहार्दपूर्ण वातावरण बनाउने भूमिका खेल्न अपील गरे। सभापति देउवाले आफूहरूले गृहमन्त्रीको राजीनामा माग नगरेको बताउँदै संसदीय छानबिन समितिको अडानबाट पछाडि हट्न नसकिने बताए। सरकारले छानबिन समिति बनाउने अवस्था आए आगामी बैठकहरू स्वतः सुचारू हुने उनको भनाइ छ। सभापति देउवाले प्रतिपक्षीको आवाजलाई नजरअन्दाज गर्न नमिल्ने बताए। रास्वपा सभापति लामिछानेले राष्ट्रपतिलाई धन्यवाद दिने प्रयोजनका लागि बोलाइएको प्रतिनिधि सभाको बैठकमा आफूलाई बोल्न दिनुपर्ने बताए। जवाफमा सभामुख घिमिरेले बैठकमा बोल्ने वातावरण भए आफूले समय उपलब्ध गराउने बताए। सभामुखले आज नै प्रधानमन्त्री र राष्ट्रिय सभाका अध्यक्षसँग छलफल गरिसकेका छन्। उनले सत्तारुढ नेकपा एमालेका अध्यक्ष केपी शर्मा ओलीसँग पनि टेलिफोन संवाद गर्ने तय भएको छ।
सभामुखसँग ओलीले भने संसदको गतिरोध हटाउन भोलिसम्म सत्तापक्ष निष्कर्षमा पुग्छ,काठमाडौं : सभामुख देवराज घिमिरे र नेकपा एमाले अध्यक्ष केपी शर्मा ओलीबीच टेलिफोन सम्बाद भएको छ। संसद गतिरोध अन्त्य गर्ने विषयमा उनीहरूबीच छलफल भएको हो। सभामुख घिमिरेले सरकारको नीति तथा कार्यक्रमलाई सौहार्दपूर्ण बनाउन ओलीसँग आग्रह गरेका थिए। ओलीले गतिरोध अन्त्यका लागि भोलिसम्म सत्तापक्ष निष्कर्षमा पुग्ने आश्वासन दिएका थिए। ओलीले आजै प्रधानमन्त्री पुष्पकमल दाहाल र उपप्रधान एवं गृहमन्त्री रवि लामिछानेसँग यस विषयमा छलफल गरेका थिए। त्यस्तै संसदको गतिरोध अन्त्यका लागि सोमबार सभामुख घिमिरे सक्रिय बनेका थिए। उनले यसअघि प्रमुख प्रतिपक्षी दल नेपाली कांग्रेसका सभापति शेरबहादुर देउवा र राष्ट्रिय स्वतन्त्र पार्टीका सभापति रवि लामिछानेसँग सम्बाद गरेका थिए।
एक साताभित्र मन्त्रिपरिषदलाई पूर्णता दिन्छौं : मुख्यमन्त्री कार्की,"काठमाडौं : कोशी प्रदेशका मुख्यमन्त्री हिक्मतकुमार कार्कीले एक साताभित्र प्रदेश मन्त्रिपरिषदलाई पूर्णता दिने बताएका छन्। विश्वासको मत प्राप्त गरेपछि प्रदेशसभा परिसरमा सञ्चारकर्मीसँग कुरा गर्दै मुख्यमन्त्री कार्कीले सत्ता गठबन्धनमा रहेका दलहरूसंग छलफल गरेर चाडै मन्त्रिमण्डललाई पूर्णता दिने बताए। उनले प्रदेशमा मन्त्रालय थप नगर्ने विषयमा सरकार प्रष्ट रहेको जिकिर गरे। उनले सर्वोच्च अदालतले अन्तरिम आदेश, अल्पकालिन आदेश र काम रोक्न आदेश समेत नदिएकाले अदालतमा विचाराधीन मुद्दा भन्न नमिल्ने भएकाले विश्वासको मत लिने निर्णय गरेको बताए। कार्कीले अहिलेको अवस्थामा संसदीय प्रक्रिया र मूल्यमान्यतामा कांग्रेस चुकेको प्रतिक्रिया दिए। त्तयस्तै राप्रपा कोशी प्रदेशका संसदीय दलका नेता भक्ति सिटौलाले अहिले प्रदेश सरकारलाई मत नदिएर तटस्थ बसे पनि समय परिस्थितिअनुसार पार्टीले आगामी दिनमा आवश्यक निर्णय गर्ने बताए।"
"मंगलबार बेलुकी ६ बजे प्रतिनिधिसभा बैठक बस्ने, यस्तो छ सम्भावित कार्यसूची","काठमाडौं : संघीय संसदअन्तर्गत प्रतिनिधिसभाको बैठक भोलि अपरान्ह ६ बजे बस्ने भएको छ। बैठकमा सभामुख देवराज घिमिरेले राष्ट्रपति कार्यालयबाट प्राप्त विधेयक प्रमाणीकरणसम्बन्धी पत्रको व्यहोरा पढेर सुनाउने सम्भावित कार्यसूची छ। सभामुख घिमिरेले प्रधानमन्त्री तथा मन्त्रिपरिषदको कार्यालयबाट प्राप्त कार्यभार थसम्बन्धी पत्रको व्यहोरा पढेर सुनाउने सम्भावित कार्यसूचीमा उल्लेख छ। यसैगरी सभामुखले प्रतिनिधिसभा नियमावली २०७९ को नियम १० बमोजिम बैठकको अध्यक्षता गर्न माननीय सदस्यहरूको मनोनयन गर्नेछन्। बैठकमा प्रधानमन्त्री पुष्पकमल दाहाल 'प्रचण्ड'ले संघीय संसदनको दुवै सदनको संयुक्त बैठकलाई राष्ट्रपतिले गरेको सम्बोधनको प्रति टेबुल गर्ने संभावित कार्यसूची छ। यसैगरी सभामुखले नेपालको संविधानको धारा ९५ बमोजिम संघीय संसदको दुवै सदनको संयुक्त बैठकलाई मंगलबार गरेको सम्बोधनका लागि राष्ट्रपतिलाई धन्यवाद ज्ञापन गर्ने संभावित कार्यसूची छ। उद्योग,वाणिज्य तथा आपूर्ति मन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश २०८१ पेश गर्ने संभावित कार्यसूची रहेको संघीय संसद सचिवालयले जनाएको छ। संघीय संसदको संयुक्त बैठकमा राष्ट्रपति रामचन्द्र पौडेलले दिउँसो ३ बजे सरकारको नीति तथा कार्यक्रम प्रस्तुत गर्ने कार्यसूची छ।"
राष्ट्रिय जलवायु परिवर्तनसम्बन्धी प्रतिवेदन सार्वजनिक,"काठमाडौं : केन्द्रीय तथ्यांक कार्यालयले मुलुकको हिमाल, पहाड र तराईको वस्तुस्थितिमा आधारित भई तयार पारेको राष्ट्रिय जलवायु परिवर्तनसम्बन्धी प्रतिवेदन सार्वजनिक गरेको छ। संयुक्त राष्ट्र संघीय विकास कार्यक्रम (युएनडिपी)को सहयोगमा २९ जिल्लाका छ हजार पाँच सय घर परिवारमा पुगी तयार पारिएको सो प्रतिवेदन प्रमुख तथ्यांक अधिकारी अर्जुनप्रसाद पोखरेल र नेपालस्थित युएनडिपीका आवासीय उपप्रमुख जुलियन सेभिलार्डले आज यहाँ आयोजित कार्यक्रममा सार्वजनिक गरेका हुन्। कम्तीमा २५ वर्ष एकैस्थानमा बसोबास गर्दै आएका ४५ वर्षमाथिका सर्वसाधारणलाई सोधिएको प्रश्नावलीका आधारमा प्रतिवेदन तयार गरिएको तथ्यांक कार्यालयले जनाएको छ। सो अवसरमा प्रमुख तथ्यांक अधिकारी पोखरेलले देशको समग्र भूभाग समेट्नेगरी जलवायु परिवर्तन सम्बन्धी तयार गरिएको प्रतिवेदन नीति निर्माण तहमा कोसेढुंगा सावित हुने विश्वास व्यक्त गरे। युएनडिपीका उपप्रमुख सेभिलार्डले सरकारी निकायसहित विकास साझेदार र गैरसरकारी संस्थालाई नीति निर्माण एवं कार्यक्रम तर्जुमा गर्न जलवायु परिवर्तनसम्बन्धी प्रतिवेदनले सहयोग पुर्याउने धारणा व्यक्त गरे। प्रतिवेदनमा खडेरी, बाढी, पहिरो, वन अतिक्रमण र डढेलो, भूक्षय, रासायनिक मल एवं विषादीको अधिक प्रयोगलगायतका कारण तापक्रम वृद्धि भई जलवायु परिवर्तनको असर देखिएको उल्लेख छ।"
जसपाका मन्त्रीले लिए सपथ,काठमाडौं : जनता समाजवादी पार्टी (जसपा)का नवनियुक्त मन्त्रीहरूले सपथ लिएका छन्। राष्ट्रपति रामचन्द्र पौडेलले जसपाबाट मन्त्री बनेका प्रदीप यादव र प्रधानमन्त्री पुष्पकमल दाहालले राज्यमन्त्रीमा नियुक्त भएकी हसिना खानलाई सपथ खुवाएका हुन्। यादव स्वास्थ्य तथा जनसंख्या मन्त्रीको जिम्मेवारी पाएका छन् भने खानले राज्यमन्त्रीको जिम्मेवारी पाएकी छन्। जनता समाजवादी पार्टी नेपालका अध्यक्ष उपेन्द्र यादवले आजै सरकारलाई दिएको समर्थन फिर्ता लिँदै मन्त्रीबाट राजीनामा दिएका थिए। उनले राजीनामा दिएलगत्तै जसपाले उनीहरूको नाम सिफारिस गरेको थियो।
सबै पालिकामा आयोडिनयुक्त नुन उपलब्ध गराउन निर्देशन,"काठमाडौं : प्रतिनिधिसभा, उद्योग तथा वाणिज्य र श्रम तथा उपभोक्ता हित समितिले देशभरका सबै पालिकामा आयोडिनयुक्त नुनको सहज आपूर्तिको व्यवस्था मिलाउन सरकारलाई निर्देशन दिएको छ। सुगम क्षेत्रमा नुनको सहज उपलब्धता भए पनि दुर्गममा नुनकै लागि सर्वसाधारण जनताले सास्ती खेप्नु परेको गुनासो सार्वजनिक भएसँगै समितिले उक्त निर्देशन दिएको हो। समितिले आज साल्ट ट्रेडिङ कर्पोरेसन लिमिटेडबाट हालसम्म भएगरेको कामकारबाही तथा आगामी कार्ययोजनाबारे उद्योग, वाणिज्य तथा आपूर्तिमन्त्री दामोदर भण्डारी, आपूर्ति मन्त्रालयका सचिव दिनेश घिमिरे र साल्ट्र ट्रेडिङका उच्च अधिकारीसँग छलफल गरेको थियो। समितिले नुन, चिनी, रासायनिक मललगायत अत्यावश्यक सामग्रीको गुणस्तरीयता सुनिश्चित गर्दै देशभर सहजै उपलब्ध गराउन वाणिज्य तथा आपूर्ति मन्त्रालयलाई निर्देशन दिएको छ। बैठकले साल्ट ट्रेडिङले विभिन्न शीर्षकमा पाउनुपर्ने भुक्तानीका लागि सहजीकरण गर्न अर्थ मन्त्रालयलाई समेत निर्देशन दिएको छ। बैठकमा सहभागी सांसदले आम नागरिकको भान्छासँग जोडिएको नुन तथा सहजरुपमा उपलब्ध हुने व्यवस्था मिलाउन सरकारको ध्यानाकर्षण गराएका थिए। उनीहरूले मुख्यतः बर्खायाममा रासायनिक मलको अभाव हुने गरेको यसअघिको उदाहरण प्रस्तुत गर्दै मलको अभाव नहुने गरी आपूर्ति सुनिश्चित गराउन जोड दिए। सांसद महेन्द्रबहादुर शाहीले दुर्गमका जिल्ला सदरमुकाम र इलाका प्रशासन कार्यालयसम्म मात्रै आयोडिनयुक्त नुन उपलब्ध भएको तथ्य प्रस्तुत गर्दै अति दुर्गम क्षेत्रमा पनि नुनको सहज उपलब्धता गराउन सरकारको ध्यानाकर्षण गराए। सांसद कान्तिका सेजुवालले जनताको मागअनुसार नुन आपूर्तिको व्यवस्था मिलाउन आग्रह गरे। उनले दुईतीन दिनको बाटो हिँडेर दुई केजी मात्रै नुन पाउने अवस्थाको अन्त्य हुनुपर्ने बताए। सांसद हेमराज राईले नुन, चिनी तथा रासायनिक मललगायत अत्यावश्यक वस्तु बिक्रीवितरणको जिम्मेवारी लिएको साल्ट ट्रेडिङले मागअनुसार आपूर्तिको सुनिश्चितता गर्नुपर्ने बताए। सांसद सूर्यमान दोङले रासायनिक मलको सहज आपूर्ति र वितरणको योजना के छ भनी प्रश्न गरे। सांसद गणेश पराजुली, सीता मिजार, शान्ति चौधरी र अमृतादेवी अग्रहरीले बर्खाको समयमा रासायनिक मलको उपलब्धता सुनिश्चित गर्न तथा दुर्गममा नुनको ढुवानीको व्यवस्था मिलाउन आग्रह गरे। अत्यावश्यक वस्तुको आपूर्ति सहज बनाउन सरकार प्रतिबद्ध छलफलमा सांसदले राखेको जिज्ञासाको जवाफ दिँदै उद्योगमन्त्री भण्डारीले नुन, चिनीलगायत अत्यावश्यक वस्तुको आपूर्ति सहज बनाउन सरकार प्रतिबद्ध रहेको बताए। अत्यावश्यक वस्तुको अभाव हुन दिइने छैन, आपूर्ति सहज बनाउन आवश्यक कार्ययोजना बनाउँदैछौँ, उनले भने। मन्त्री भण्डारीले समयमै रासायनिक मलको आयातको व्यवस्था मिलाउन ठोस योजना बनाइएको बताए। मल आपूर्तिलाई सहज बनाउन मन्त्रलायले थप कूटनीतिक पहल गरिरहेको उनको भनाइ थियो। मन्त्री भण्डारीले कृत्रिम अभाव, गुणस्तरहीन सामग्रीको बिक्रवितरण तथा कालोबजारी नियन्त्रण गर्न मातहतका निकायलाई व्यवस्थित ढंगबाट परिचालित गरिएको स्पष्ट पारे। साल्ट ट्रेडिङका प्रमुख कार्यकारी अधिकृत उर्मिला श्रेष्ठले नेपाल सरकारको निर्देशनबमोजिम विभिन्न खाद्य तथा गैरखाद्य वस्तुको उत्पादन तथा बजारीकरणमा कम्पनी क्रियाशील रहेको बताए। उनले आयोडिनयुक्त नुनको मूल्य समायोजन तथा ढुवानीका लागि बजेट सुनिश्चितता गरिदिन आग्रह गरे। रासस"
"२४ अंकले बढ्यो नेप्से परिसूचक, ३ अर्ब ४० करोडको कारोबार","काठमाडौं : साताको दोस्रो कारोबार दिन सोमबार नेप्से परिसूचक दोहोरो अंकले बढेको छ। नेप्से २४३९ अंकले बढेर १९९८८९ विन्दुमा अडिएको छ। सेन्सेटिभ इण्डेक्स १६६ अंकले बढेर ३५६६५ विन्दुमा कायम भएको छ। अघिल्लो कारोबार दिन आइतबार नेप्से परिसूचक ८२६ अंकले बढेर १९७४५० विन्दुमा पुगेको थियो। सो दिन ३ अर्ब १५ करोड मूल्य बराबरको सेयर कारोबार भएको थियो। यसदिन ३२० स्क्रिप्सको ९५ लाख ४१ हजार १७ कित्ता सेयर ३ अर्ब ४० करोड ८६ लाख ८ हजार १५७ रुपैयाँमा खरिदबिक्री भए। कारोबार रकम आइतबारको तुलनामा बढी हो। दोहोरो अंकले बढेको सेयर बजारमा चारवटा कम्पनीको सेयर सकारात्मक सर्किट लेभलमा कारोबार भयो। नारायणी डेभलपमेन्ट बैंक,समाज लघुवित्त वित्तीय संस्था,माण्डु हाइड्रोपावर र सृजनशील लघुवित्त वित्तीयको सेयर सकारात्मक सर्किट लेभलमा कारोबार भएको हो। हिमालयन उर्जा विकास कम्पनीको सेयर ९९८ प्रतिशतले बढ्यो। कारोबार रकमका आधारमा नेपाल रिइन्स्योरेन्स कम्पनी शीर्षस्थानमा रह्यो। सो कम्पनीको ३० करोड मूल्य बराबरको सेयर कारोबार भयो। यसैगरी सीईडीबी हाइड्रोपावर डेभलपमेन्टको २८ करोडको सेयर कारोबार हुँदा कर्णाली डेभलपमेन्टको ९ करोड,पोखरा फाइनान्स र कुमारी बैंकको ६६ करोड मूल्य बराबरको सेयर कारोबार भयो। ५ वटा समूहको उपसूचक घट्दा ८ वटाको उपसूचक भने सकारात्मक देखिएका छन्। यसदिन बैंकिङ समूहको उपसूचक सर्वाधिक ३२१ प्रतिशतले बढ्यो। कारोबारमा आएका स्टकमध्ये १४८ वटाको मूल्य बढ्दा ८५ वटाको घट्यो भने ११ वटाको मूल्य भने स्थिर रह्यो।"
करोडौं खर्चेर बनाइएको नमुना बस्ती अलपत्र,"अछाम : रामारोशन गाउँपालिका२ चाफामाण्डौमा निर्माण भएको नमुना बस्ती अलपत्र बनेको छ। चाफामाण्डौको चिलेत्रामा नमुना बस्ती अन्तर्गत बनाइएका १५ वटा घर दुई वर्षदेखि अलपत्र अवस्थामा रहेका छन्। बाढीपहिरोका कारण जोखिममा रहेका चिलेत्राका दलित घरपरिवारका लागि बनाइएको घर प्रयोगमा आउन सकेको छैन। जग्गाधनी नारायण प्रसाद न्यौपानेले जग्गाको मुआब्जा नपाएपछि घर हस्तान्तरण हुन सकेको छैन। २०७५ सालमा गाउँपालिकाले जग्गा आफ्नो नाममा नगरि सिधै टेण्डर आह्वान गरी घर निर्माणको प्रक्रिया अगाडि बढाएपछि समस्या उत्पन्न भएको पूर्व वडाअध्यक्ष चक्र रावलले बताए। उनले भने,गाउँपालिकाले बेवास्ता गरेका कारण दुई वर्ष हुँदा समेत लाभग्राहीले नमुना बस्तीमा बस्न पाएका छैनन्। फेरि वर्षायाम सुरु भइसक्यो। पहिले जग्गा आफ्नो नाममा गरेर मात्र टेण्डर गर्नुपर्थ्यो। हचुवाको भर काम भयो। जग्गा धनीले अहिलेसम्म मुआब्जा पाएको छैन। जग्गाधनीलाई ५६ रोपनी जग्गाको २५ लाख दिने कुरा थियो। जग्गाधनीको त्यति बेला लगाएको बाली मिचेर बनाएको घरहरूको हो। घर निर्माण भएर बस्नका लागि तयार भइसक्दा पनि हालसम्म गाउँपालिकाले कुनै पहल नगरेको पूर्व वडाअध्यक्ष रावलले बताए। पुरानो सरकारले जग्गा धनीसँग गरेको सम्झौता पूरा नगरेकाले कारणले नमुना बस्तीका घरहरू अलपत्र परेको वडाअध्यक्ष मिनबहादुर परियारले बताए। घरमा बस्ने लाभग्राही परिवारले एक लाख रुपैयाँ बुझाउनुपर्ने भएपछि पनि दुविधा रहेको उनले बताए। जिल्ला समन्वय समितिका प्रमुख ललितबहादुर कुँवरले गाउँपालिकाको विभिन्न योजनाहरू अनुगमन गर्ने क्रममा नमुना बस्ती अलपत्र अवस्थामा रहेको बताए। तत्काल समस्या समाधानका लागि पहल गर्न गाउँपालिकालाई सुझाव दिएको समन्वय प्रमुख कुँवरले बताए। उनले भने,सरकारको लगानी खेर गइरहेका छ। पालिकाले तत्काल प्रयोगमा ल्याउन पहल गर्न जरुरी छ जसका लागि बनाइएको घर हो उनीहरूले अहिलेसम्म बस्न पाएका छैनन्। गाउँपालिका र सुदूरपश्चिम प्रदेश सरकारको समपुरक बजेटअन्तर्गत एक करोड ८५ लाखको लागतमा घरहरू निर्माण भएका छन्।"
"मन्त्री बन्न जसपाले पठायो ३ जनाको नाम, प्रदीप यादव स्वास्थ्यमन्त्री बन्ने","काठमाडौं : जनता समाजवादी पार्टी (जसपा)ले मन्त्री बन्ने ३ जनाको नाम सिफारिस गरेको छ। जनता समाजवादी पार्टी नेपालका अध्यक्षसमेत रहेका उपेन्द्र यादव सरकारबाट बाहिरिएलगत्तै जसपाले ३ जनाको नाम सिफारिस गरेको हो। जसपाका एक पदाधिकारीका अनुसार प्रदीप यादव, हसिना खान र रञ्जु झाको नाम मन्त्रीका लागि सिफारिस गरिएको हो। उपेन्द्र यादवको ठाउँमा प्रदीप यादव स्वास्थ्य तथा जनसंख्या मन्त्री बन्नेछन्। त्यस्तै हसिना खान राज्यमन्त्री र रञ्जु झा बिना विभागीय मन्त्री बन्ने ती पदाधिकारीको भनाइ छ। मन्त्रालय खाली गराएर रञ्जुलाई जिम्मेवारी थमाउने प्रधानमन्त्री पुष्पकमल दाहालले आश्वासन दिएका छन्। प्रधानमन्त्री दाहाल चितवनबाट फर्किएलगत्तै उनीहरूको सपथग्रहण हुने बताइएको छ। गठबन्धन भत्काउने चलखेल गरेको भन्दै अशोक राईको नेतृत्वको जसपा गठन गरेको थियो। राईको पक्षमा ७ जना सांसद छन्।"
"ओली र लामिछानेसँग प्रधानमन्त्रीको वार्ता, संसदको गतिरोध हटाउन 'विकल्प'मा होला सहमति?","काठमाडौं : प्रधानमन्त्री पुष्पकमल दाहालले सत्ता साझेदार दल नेकपा एमाले अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेसँग भेटवार्ता गरेका छन्। सिंहदरवारस्थित प्रधानमन्त्री कार्यालयमा प्रधानमन्त्री दाहालले त्रीपक्षीय र द्विपक्षीय छलफल गरेका हुन्। संसदको गतिरोध हटाउने विषयमा उनीहरूबीच छलफल भएको हो। सहकारीको रकम हिनामिना प्रकरणमा गृहमन्त्रीसमेत रहेका लामिछानेको संलग्नता रहेको भन्दै संसदीय छानबिन समितिको माग गर्दै कांग्रेसले संसद अवरुद्ध पार्दै आएको छ। भोलि राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्ने कार्यक्रम छ। तर, कांग्रेस पदाधिकरी बैठकले नीति तथा कार्यक्रममा पनि अवरोध गर्ने संकेत गरेको छ। प्रधानमन्त्रीले वैकल्पिक बाटोबाट समस्याको समाधान गर्ने विषयमा ओली र रविसँग छलफल गरेको प्रधानमन्त्री सचिवालयले जानकारी दिएको छ। आइतबार पनि प्रधानमन्त्री र कांग्रेस सभापति शेरबहादुर देउवाबीचमा मध्यमार्गी बाटोबाट समस्या समाधान गर्ने विषयमा छलफल गरेको थियो। कांग्रेस सभापति देउवा प्रधानमन्त्रीको प्रस्तावमा सकारात्मक रहेको दाबी बालुवाटारको थियो। सोही विषयमा प्रधानमन्त्रीले ओली र रविसँग छलफल गरेको स्रोतको भनाइ छ। राष्ट्रिय स्वतन्त्र पार्टीका सभापति लामिछाने बैठकमा आफूले संसदमा बोल्न पाउनुपर्ने माग राखेको बताए। 'कम्तीमा एकपटक त मैले बोल्न पाउनुपर्छ। कांग्रेसले लगाएको संगीन आरोपबारे मैले जवाफ दिन पाउनुपर्छ। विकल्प त धेरै हुनसक्छन्,' सञ्चारकर्मीसँग उनले भने। सभापति लामिछानेले आफ्नो कुरा राखेर आफू छलफलबाट बाहिरिएको बताए। कांग्रेसले हातमुख बाँधेर डरायो भन्ने आरोप लगाइरहेको लामिछानेको भनाइ छ। यसैबीच सभामुख देवराज घिमिरेले पनि सभापति देउवा र लामिछानेसँग छलफल गरी भोलिको बैठकअघि नै विवाद टुंग्याउन आग्रह गरेका थिए। देउवाले सरकारले प्रतिपक्षीको आवाजलाई नजरअन्दाज गरेको बताएका थिए।"
मुगुमा जेठ १३ गतेदेखि बालबालिकालाई पोलियो विरुद्धको खोप,मुगु : जिल्लाको चारवटा स्थानीय तहमा जेठ १३ देखि २६ गतेसम्म बालबालिकालाई पोलियो विरुद्धको खोप लगाइने भएको छ। इनएक्टिभेटेड पोलियो भ्याक्सिन (आईपीभी) खोपसम्बन्धी समितिको सोमबार बसेको बैठकले उक्त निर्णय गरेको छ। ५ देखि ८ वर्षसम्मका २ हजार ९ सय २६ जना बालबालिकालाई पोलियो विरुद्धको खोप लगाइने जिल्ला स्वास्थ्य कार्यालयले जनाएको छ। २०७३ जेठदेखि ०७५ भाद्रसम्म खोप अभावका कारण २ हजार ९ सय २६ जना बालबालिका छुटेका कार्यालयका निमित्त प्रमुख डाक्टर कमल ढुङ्गानाले बताए। उनका अनुसार यो अवधिमा छुटेका बालबालिकासहित नियमित खोप पनि अभियानमा सञ्चालन हुने छ। यो अभियान जिल्लाको पूर्वी क्षेत्रमा पर्ने मुगुम कार्मारोङ गाउँपालिका भने केही प्रभावित हुन सक्ने देखिएको छ। जेठ १५ गतेबाट एक महिनाका लागि गाउँपालिकाले यार्सा संकलन गर्ने मिति तय गरेको छ। यो समयमा यहाँका बालबालिकासहित घरपरिवार यार्सा संकलन गर्न पाटनतिर जाने भएकाले खोप प्रभावित हुने गाउँपालिकाका स्वास्थ्य निरीक्षक बली बुढाले बताए।
अत्यावश्यक वस्तुको अभाव हुन नदिन सरकारले ठोस योजना बनाउँछ : मन्त्री भण्डारी,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले दुर्गम क्षेत्रमा आयोडिनयुक्त नुनको सहज आपूर्तिको व्यवस्था मिलाउन त्यसतर्फ विशेष ध्यान दिने बताएका छन्। प्रतिनिधिसभा अन्तर्गतको उद्योग तथा वाणिज्य र श्रम तथा उपभोक्ता हित समितिको बैठकमा बोल्दै मन्त्री भण्डारीले सडकको अवस्थाका कारण दुर्गम क्षेत्रमा सहज रुपमा सेवा प्रवाह र आपूर्ति गर्न कठिन भएकाले यसतर्फ विशेष ध्यान दिने बताएका हुन्। अत्यावश्यक वस्तुको अभाव हुन नदिन आवश्यक कार्ययोजना बनाउन लागिएको उनको भनाइ छ। मन्त्री भण्डारीले चाडपर्वमा चिनीको अभाव देखिने गरेकाले यस वर्ष छिट्टै आयात र उत्पादन वृद्धिलाई ध्यान दिइने समेत जानकारी दिए। सो समितिले दुर्गम क्षेत्रमा आयोडिनयुक्त नुनको सहज आपूर्तिको व्यवस्था मिलाउन सरकारलाई निर्देशन दिएको छ । बैठकले मुलुकको सुगम स्थानमा आयोडिनयुक्त नुनको सहज आपूर्ति भएपनि दुर्गम क्षेत्रमा आपूर्ति सहज हुन नसकेको निष्कर्ष निकाल्दै दुर्गम क्षेत्रमा नुनको सहज आपूर्तिको व्यवस्था मिलाउन सरकारलाई निर्देशन दिएको हो । साल्ट ट्रेडिङ कर्पोरेसन लिमिटेडबाट आपूर्ति हुने गरेको चिनी, रासायनिक मललगायत अत्यावश्यक सामग्रीको गुणस्तरीयता सुनिश्चित गर्दै सरल आपूर्तिको व्यवस्था मिलाउन वाणिज्य तथा आपूर्ति मन्त्रालयलाई निर्देशन दिएको छ । साल्ट ट्रेडिङले विभिन्न शीर्षकमा पाउनुपर्ने भुक्तानीका लागि सहजीकरण गर्न अर्थ मन्त्रालयलाई समेत निर्देशन दिएको समिति सभापति अव्दुल खानले जानकारी दिए। साल्ट ट्रेडिङका प्रमुख कार्यकारी अधिकृत उर्मिला श्रेष्ठले विक्रीको अनुपातमा धेरै स्टक राख्नुपर्ने अवस्थामा संस्थालाई आर्थिक समस्या देखिएको र यसमा राष्ट्र बैंकले कर्जाका लागि सहजीकरण गर्नुपर्ने बताए। उनले आयोडिनयुक्त नुनको मूल्य समायोजन तथा ढुवानीका लागि बजेट सुनिश्चितता गर्नुपर्नेमा जोड दिए। बैठकमा समिति सदस्यहरुले दुर्गम क्षेत्रमा हुने नुनको अभाव हटाउन सरकारको ध्यानाकर्षण गराएका थिए । त्यस्तै उनीहरुले यसअघि बर्खायाममा रासायनिक मलको अभाव हुने गरेको भन्दै अहिले समयमा नै सहज आपूर्तिको तयारी गर्न समेत सुझाव दिएका छन् ।"
वर्षाका कारण मुग्लिनपोखरा सडक आवागमनमा सास्ती,"तनहुँ : निर्माणाधीन मुग्लिनपोखरा सडकखण्ड ढिलाइ हुँदा वर्षामा सर्वसाधारणले सास्ती बेहोर्नुपरेको छ। केही दिनदेखि परेको वर्षाका कारण राजमार्ग हिलाम्य र जलमग्न हुँदा सर्वसाधारणले सास्ती बेहोरेका हुन्। मुग्लिनपोखरा सडक योजनाको पश्चिम खण्डअन्तर्गत तनहुँको म्याग्देका विभिन्न भाग हिलाम्य हुँदा सवारीसाधन सञ्चालनमा कठिनाइ भएको छ। म्याग्दे गाउँपालिकाको मौरीओडार, थर्पुलगायत ठाउँमा सवारीसाधन तथा पैदल यात्रामा समस्या बढेको स्थानीय बताउँछन्। दुईपाङ्ग्रे सवारीसाधनलाई निकै सास्ती हुने गरेको छ। हिलोका कारण चिप्लिएर दुर्घटनासमेत हुने गरेको छ, म्याग्दे४ मनहरिका गौरवराज रानाले भने। पानी परेपछि म्याग्देका विभिन्न ठाउँमा आवागमनमा निकै सास्ती हुने गरेको भन्दै निर्माणमा ढिलासुस्ती हुँदा नागरिकलाई सास्ती भएको उनको भनाइ छ। रानाका अनुसार थर्पु बजारबाट अकला मन्दिरसम्मको भागमा काम नहुँदा समस्या भएको छ। अधिकांश ठाउँमा एकतर्फी कालोपत्र भए पनि थर्पु बजारबाट अकलासम्मको भागमा कामको गति शून्य रहेको उनको भनाइ छ। उनले भने, म्याग्देको रिठ्ठेपानीमा सडक नै जलमग्न छ। साना सवारीसाधन आवतजावतमा समस्या हुँदै आएको छ। मुग्लिनपोखरा सडक प्रयोग गर्दै पोखरातर्फ जानेले भने वैकल्पिक सडक प्रयोग गर्न सकन्छन्। यो सडकमा धुलो र हिलोले सास्ती खेप्न थालेपछि सर्वसाधारणले वैकल्पिक मार्ग प्रयोग गर्न थालेका छन्। सदरमुकाम दमौलीको भोर्लेटारचोकबाट कलेस्ती, लमजुङको मध्य नेपालको दुइपिप्ले, न्यौपानेवेशी, कास्कीको रुपा गाउँपालिकाको पोल्याङ, देउराली, राजाको चौतारा, पोखरा महानगरपालिकाको शिशुवा हुँदै पोखरा निस्कन सकिन्छ। यो सडक पूरै कालोपत्र गरिएको छ। धुलो र हिलोको सास्ती रहेकाले आफू यही मार्ग हुँदै पोखरा आवतजावत गर्ने गरेको दमौलीका सुदीप मोहम्मदले बताए। उनले भने, अहिलेको अवस्थामा पृथ्वीराजमार्ग हुँदै पोखरा जानसक्ने अवस्था छैन। वैकल्पिक सडक प्रयोग गरी पोखरा जाने गरेको छु। बाटो सफा छ, कालोपत्र छ। धुवाँधुलो केही छैन। पृथ्वीराजमार्गको अवस्थाका कारण आजभोलि धेरैजसो साना तथा निजी सवारीसाधन यही बाटो हुँदै आवजावत गर्नेक्रम बढेको छ। पर्यटक बससमेत यही बाटो हुँदै पोखरा पुग्ने र पोखराबाट दमौली हुँदै काठमाडौ जाने गरेका छन्। दमौलीबाट पृथ्वीराजमार्ग हुँदै पोखरा जाँदा ४९ किलोमिटर दूरी छ भने दमौलीबाट पोल्याङ हुँदै पोखरा पुग्न ५९ किलोमिटर पर्दछ। मुग्लिनपोखरा सडकको पूर्वी खण्डमा केही प्रगति भए पनि पश्चिम खण्डमा प्रगति निराशाजनक छ। पूर्वी खण्डअन्तर्गत आँबुखैरेनीबाट जामुनेसम्म ५६ र पश्चिम खण्डअन्तर्गत जामुनेबाट पोखरासम्म २३ प्रतिशत प्रगति भएको पूर्वी खण्डका इञ्जिनियर विष्णुप्रसाद पाण्डेले जानकारी दिए। उनका अनुसार पूर्वी खण्डको म्याद अवधि वैशाख २ गतेदेखि सकिएको छ भने पश्चिम खण्डको म्याद चार महिना बाँकी छ। पूर्वी खण्डको म्याद सकिए पनि कामलाई निरन्तरता दिइएको पाण्डेले बताए। यो खण्डमा २०७७ माघ १७ गते सम्झौता भई २०७८ वैशाख २ गतेदेखि काम सुरु भएको थियो। पूर्वी खण्डको ठेक्का चाइना कम्युनिकेशन कन्स्ट्रक्सनले पाएको थियो। पश्चिम खण्डको म्याद अवधि २०८१ भदौ १२ गतेसम्म रहेको छ। यो खण्डमा २०७८ जेठ २ गते सम्झौता भई २०७८ भदौ १२ गतेदेखि काम सुरु भएको थियो। यो खण्ड निर्माणको जिम्मा चिनियाँ कम्पनी यनहुइ काइयुयान हाइवे एन्ड ब्रिज कन्सट्रक्सनले पाएको छ।"
कोशीका मुख्यमन्त्री हिक्मत कार्कीले पाए विश्वासको मत,"विराटनगर : कोशी प्रदेशका मुख्यमन्त्री हिक्मतकुमार कार्कीले विश्वासको मत पाएका छन् । सोमबार प्रदेशसभाबाट विश्वासको मत लिएका कार्कीले सदनबाट आफूलाई बहुमत सिद्ध गरेका हुन् । संविधानको धारा १६८ (५) अनुसार गत बिहीबार मुख्यमन्त्रीमा नियुक्त भएका कार्कीले उपधारा ४ अनुसार आज विश्वासको मत लिएका हुन् । मुख्यमन्त्री कार्कीलाई केन्द्रीय सत्ता गठबन्धनमा रहेका सबै दलले विश्वासको मत दिए । ६२ उपस्थित रहेको प्रदेशसभामा नेकपा एमालेका ३९, नेकपा माओवादी केन्द्रका १३, नेकपा एकीकृत समाजवादीका तीन र जनता समाजवादी नेपालका एक प्रदेशसभाले मत दिए । उनको पक्षमा ५७ मत खस्यो भने विपक्षमा कसैले पनि मतदान गरेनन् । प्रमुख प्रतिपक्षी दल नेपाली कांग्रेसले मतदान प्रक्रिया नै बहिस्कार गर्दा राष्ट्रिय प्रजातन्त्र पार्टी (राप्रपा)का पाँच सांसद तटस्थ बसे । कोशी प्रदेश सरकारको गठनबारे मुद्दा सर्वोच्च अदालतमा विचाराधीन रहेको अवस्थामा विश्वासको मत लिन लागेकोमा विमति जनाएको कांग्रेसले मतदान प्रक्रिया बहिष्कार गरेको हो ।आजै संसदीय दलको बैठक बसेर कांग्रेस यस्तो निधोमा पुगेको हो । नेकपा एमाले र नेकपा माओवादी केन्द्रका ५२ प्रदेशसभा सदस्यको समर्थनमा बैशाख २७ गते मुख्यमन्त्रीमा नियुक्त भएका थिए । कोशीमा नयाँ सरकार गठन भएपछि प्रदेश प्रमुखले प्रदेशसभा अधिवेशन आह्वान गरेका मुख्यमन्त्री कार्कीले आज विश्वासको मत लिनेगरी प्रस्तावको सूचना प्रदेशसभामा दिएका थिए । सोहीअनुरूप मुख्यमन्त्री कार्कीले आफूलाई सदनबाट बहुमत सिद्ध गरेका हुन् । कोशी प्रदेशसभामा ९३ सांसदमध्ये बहुमत पुर्याउन ४७ सांसद आवश्यक पर्छ । प्रदेशसभामा एमालेका ४०, कांग्रेसका २९, माओवादीका १३, राप्रपाका ६, एकीकृत समाजवादीका चार र जसपाका एक सांसदको प्रतिनिधित्व छ ।"
विद्यार्थीको हौसला बढाउन कक्षा कोठामा मेयर कार्यक्रम सुरु,वीरगन्ज : वीरगन्ज महानगरपालिकाले कक्षा कोठामा मेयर कार्यक्रमको शुभारम्भ गरेको छ। सोमबार वीरगन्ज महानगरपालिका४ विर्तामा रहेको त्रिजुद्ध माध्यमिक विद्यालयमा पुगेर मेयर राजेशमान सिंहले उक्त कार्यक्रमको सुरुवात गरेका हुन्। विद्यार्थीहरूलाई उत्प्रेरणा बढाउन मेयर सिंहले हप्ताको एक दिन विभिन्न विद्यालयमा पुगेर कक्षा कोठामा मेयर कार्यक्रममार्फत एउटा कक्षा लिन सुरु गरेका हुन्। पहिलो दिन सोमबार त्रिजुद्ध माविमा पुगेका मेयर सिंहले कक्षा कोठामै गएर विद्यार्थीहरूलाई उत्प्रेरणा बढाउन मोटिभेसनल कक्षा लिँदै अध्ययनलाई मुख्य केन्द्रमा राखेर अघि बढ्नुपर्नेमा जोड दिए। आफ्ना अग्रजको योगदानको सम्मान गर्दै शिक्षा प्रदान गर्ने गुरुहरूको सम्मानमा कमी नल्याउन उनले विद्यार्थीहरूसँग आग्रह गरे। यसै शैक्षिक सत्रबाट विद्यालयमा डिजिटल कक्षा समेत सञ्चालन गरेको महानगरले त्यसको उपयोगिता र प्रभावकारिताका विषयमा समेत मेयर सिंहले अवलोकन गरे। महानगरपालिकाले यसै शैक्षिक सत्रबाट महानगरका विभिन्न ३० वटा विद्यालयमा नेपाली भाषा सिकाइका लागि डिजिटल कक्षा समेत सञ्चालन गरेको छ। मेयर सिंहले कक्षा १० का विद्यार्थीको कक्षामै पुगेर उनीहरूलाई उत्प्रेरणा दिँदा विद्यार्थीलाई अध्ययनका लागि झनै हौसला मिलेको त्रिजुद्ध माविका प्रधानाध्यापक नविन मिश्रले बताए। सोमबार त्रिजुद्ध माविको कक्षा कोठामा मेयर सिंहसँगै महानगरपालिकाका प्रमुख प्रशासकीय अधिकृत मातृका भट्टराई र शिक्षा महाशाखा प्रमुख अरविन्दलाल कर्णले समेत विद्यार्थीहरूको हौसला बढाउन कक्षा लिए। मेयर सिंहले विद्यालयको अनुगमन समेत गर्दै त्यहाँ उपलब्ध साधन स्रोतको स्थिति तथा प्रयोगको अवस्थाका बारेमा जानकारी लिए। यस्तै कक्षा पाँचका विद्यार्थीलाई मेयर सिंहले पुस्तक हस्तान्तरण गरे।
निर्वाचन आयोगविरुद्ध उपेन्द्र यादवले दिए सर्वोच्चमा रिट,काठमाडौं : जनता समाजवादी पार्टी नेपालका अध्यक्ष उपेन्द्र यादवले निर्वाचन आयोगविरुद्ध सर्वोच्च अदालतमा रिट दायर गरेका छन्। उनले आफ्नो पार्टी विभाजन गरी गएका नेताहरूले गठन गरेको नयाँ पार्टीलाई मान्यता दिने निर्वाचन आयोगको निर्णय खारेजको माग गर्दै सोमबार सर्वोच्चमा रिट दायर गरेका हुन्। उनले नयाँ पार्टी अवैधानिक भन्दै सो पार्टीलाई मान्यता दिने निर्वाचन आयोगको निर्णय बदर गर्न अन्तरिम आदेश माग गरेका छन्। सर्वोच्चले पेशी तारेखका लागि जेठ २ गते अदालतमा हाजिर हुन भनेको छ। उनी अमेरिका रहँदा जसपाका वरिष्ठ नेता अशोक राईले ७ जना सांसदलाई लिएर नयाँ दल (जनता समाजवादी) पार्टी गठन गरी निर्वाचन आयोगमा दर्ता गरिसकेका छन्। निर्वाचन आयोगले गत सोमबार नयाँ दललाई मान्यता दिएको हो। उनको पार्टीमा १२ सांसदमध्ये ५ जना मात्रै छन्।
आगामी मनसुनमा सरदरभन्दा बढी पानी पर्ने सम्भावना,"काठमाडौं : जल तथा मौसम विज्ञान विभागले आगामी मनसुनमा देशका अधिकांश स्थानमा सरदरभन्दा बढी वर्षा हुने सम्भावना रहेको जनाएको छ। राष्ट्रिय मनसुन फोरम, २०८१ ले आगामी मनसुनी अवस्थाबारे आज आयोजित सार्वजनिक कार्यक्रममा विभागमा मौसमविद् सुदर्शन हुमागाईँले अधिकांश स्थानमा सरदरभन्दा ३५ दशमलव चार प्रतिशतदेखि ५५ दशमलव चार प्रतिशत अधिक वर्षा हुने सम्भावना रहेको जानकारी दिए। सुदुरपश्चिम प्रदेशको उत्तरीपश्चिम भूभाग, बागमती प्रदेशको दक्षिणपूर्वी भूभाग, मधेस प्रदेशको मध्य भूभाग र कोशी प्रदेशको मध्य तथा मध्यपश्चिम भूभागमा सरदरभन्दा बढी वर्षा हुने सम्भावना ३५ दशमलव चार प्रतिशतदेखि ६५ दशमलव पाँच प्रतिशत छ। साथै कर्णाली प्रदेशको पश्चिमी भूभाग, गण्डकी प्रदेशको मध्य भूभाग तथा कोशी प्रदेशको उत्तरपूर्वी भूभागमा सरदर रहने सम्भावना ३५ देखि ४५ प्रतिशत रहेको विभागले जनाएको छ। साथै न्यूनतम् तापक्रम देशका अधिकांश स्थानमा सरदरभन्दा बढी हुने सम्भावना ३५ देखि ६५ दशमलव चार प्रतिशत रहेको विभागको अनुमान छ।"
जसपा नेपालले निर्वाचन आयोगविरुद्ध आज मुद्दा दायर गर्दै,"काठमाडौं : कानुन विपरीत जसपाले दलको मान्यता पाएको भन्दै जनता समाजवादी पार्टी नेपालले निर्वाचन आयोगविरुद्ध मुद्दा दायर गर्ने भएको छ। गत आइतबार जसपा नेपालबाट वरिष्ठ नेता अशोक राईले ७ सांसद लिएर विद्रोह गर्दै जनता समाजवादी पार्टी गठन गरेका थिए। जसपा नेपालबाट अलग्गिएर जसपा गठन गरेपछि राई पक्षलाई निर्वाचन आयोगले मान्यता दिइसकेको छ । उक्त त्यो मान्यता कानुन विपरीत रहेको भन्दै जसपा नेपालले आजै सर्वोच्च अदालतमा रिट दायर गर्न लागेको जसपा नेपालका नेता दीपक कार्कीले जानकारी दिए। सोमबार बिहान जनता समाजवादी पार्टी नेपालको केन्द्रिय समिति बैठकले पुष्पकमल दाहाल प्रचण्ड सरकारलाई दिएको समर्थन फिर्ता लिएको जसपा नेपालका प्रवक्ता मनिष सुमनले अन्नपूर्णलाई जानकारी दिए। उनका अनुसार उपप्रधान तथा स्वास्थ्यमन्त्री उपेन्द्र यादव र वन तथा वातावरण राज्यमन्त्री दीपक कार्कीले पनि राजीनामा दिएपछि जसपा नेपालले सरकारलाई दिएको समर्थन फिर्ता लिएको हो। प्रधानमन्त्रीलाई बुझाएको राजीनामा पत्रमा यादवले लेखेका छन्,विकसित राजनीतिक परिस्थितिमा सरकारमै रहेर सहकार्यलाई निरन्तरता दिन नसकिने भएको हुँदा उक्त जिम्मेवारीबाट राजीनामा दिन चाहन्छु।"
स्थानीय तहले नागरिकमैत्री काम गरेमात्र संघीयताको औचित्य स्थापित हुन्छ : प्रधानमन्त्री,"चितवन : प्रधानमन्त्री पुष्पकमल दाहाल प्रचण्डले स्थानीय सरकारबाट नागरिकमैत्री कार्यसम्पादन भए मात्रै सङ्घीयताको औचित्य स्थापित हुने बताएका छन्। खैरहनी नगरपालिका चितवनको वार्षिकोत्सवका अवसरमा सोमबार आयोजित कार्यक्रमलाई सम्बोधन गर्दै प्रधानमन्त्री प्रचण्डले जनतामा प्रवाह हुने सेवालाई उत्तरदायी बनाउनुपर्नेमा जोड दिए। 'स्थानीय सरकारबाट नागरिकमैत्री कार्यसम्पादन र सुशासन कायम भएमा मात्रै सङ्घीयताको औचित्य स्थापित हुनसक्छ,'प्रधानमन्त्री प्रचण्डले भने, 'त्यसैले स्थानीय जनप्रतिनिधि जिम्मेवार र जनउत्तरदायी हुनुपर्छ ।' गाउँमा आएका अधिकारलाई व्यवहारमा कार्यान्वयन गर्ने जिम्मेवारी स्थानीय सरकारको भएको उल्लेख गर्दै प्रधानमन्त्री प्रचण्डले स्थानीय जनप्रतिनिधि,कर्मचारी र सुरक्षा अङ्गको सोच्ने तरिका कस्तो छ भन्ने विषयले सेवाप्रवाहमा अवस्था स्पष्ट हुने बताए। उनले आगामी दिनमा खैरहनी नगरपालिकाले खैरहनी बासीको आवश्यकता र आकांक्षाहरूको सम्बोधन मात्रै नभएर सङ्घीय शासन प्रणालीलाई मजबुत बनाउने गरी कार्यसम्पादन गर्ने विश्वास व्यक्त व्यक्त गरे। उनले भने,'सेवाप्रवाह कति चुस्त र जनउत्तरदायी छ भन्ने कुराले सरकारको छवि आम नागरिकमा स्थापित हुन्छ । यसर्थ, राज्यप्रति नागरिकको आत्मीयता र अपनत्वबोधलाई केन्द्रमा राखेर प्रभावकारी काम गर्नुहुनेछ भन्ने मैले विश्वास लिएको छु ।' सरकारले सुशासन र सामाजिक न्यायका क्षेत्रमा उल्लेख्य कामहरू गरेको उल्लेख गर्दै प्रधानमन्त्री प्रचण्डले यी प्रयासहरूले सङ्घीय लोकतान्त्रिक गणतन्त्रलाई थप सुदृढ गर्ने विश्वास व्यक्त गरे। तेस्रोपटक सरकारको नेतृत्व सम्हालेको १६ महिनाको अवधिमा सबैभन्दा बढी आफूले सङ्घीयता कार्यान्वयनमा ध्यान दिएको बताउँदै प्रधानमन्त्रीले यस अवधिमा राष्ट्रिय समन्वय परिषद्का दुईवटा बैठकहरू सम्पन्न भई महत्त्वपूर्ण निर्णयहरू गरेको जानकारी दिए। प्राकृतिक साधनस्रोतको संरक्षण र बहुआयमिक परिचालन,ग्रामीण अर्थतन्त्रको सशक्तिकरण,सामाजिक सूचकहरूमा बढोत्तरी लगायतका रणनीतिक महत्वका कामहरूका साथै सेवाप्रवाहका क्षेत्रमा स्थानीय सरकारहरूले महत्त्वपूर्ण काम गर्न सक्ने प्रधानमन्त्रीको भनाइ छ । उनले प्रदेश र स्थानीय तहको साझा अधिकार सूचिसमेतको सहीरूपमा लागू गर्दा ग्रामीण अर्थतन्त्रको सवलीकरणसहित राष्ट्रिय अर्थतन्त्र निर्माणमा गुणात्मक योगदान पुग्ने बताए। विश्व सम्पदा सूचीमा सूचीकृत चितवन राष्ट्रिय निकुञ्ज सबैका लागि गौरवको विषय भए पनि बेलाबेलामा मानव र वन्यजन्तु बीचको द्वन्द्वले निकुञ्ज वरिपरिका नागरिकको जीउधनको क्षति भएको खबर सुन्दा आफूलाई दुःख लाग्ने बताउँदै प्रधानमन्त्री प्रचण्डले मानव र वन्यजन्तु बीचको द्वन्द्व व्यवस्थापन गर्दै चितवन राष्ट्रिय निकुञ्जबाट यहाँका जनताले अधिकतम लाभ लिने वातावरण सिर्जना गर्न वन ऐनमा संशोधन गरिने जानकारी गराए। 'वर्षायाममा डुवान तथा कटानको समस्याले खैरहनीलगायत पूर्वी चितवनमा बर्सेनि जनधनको क्षति हुने गरेको छ,'उनले भने,'राप्ती खोला, कयर खोला,ढुङ्ग्रे खोलालगायतका खोलामा तटबन्ध गरी नगरबासीको सुरक्षाका लागि सरकारले स्थानीय तहहरूसँग समन्वय गरी कार्य सम्पादन गर्नेछ ।'"
कोशीका मुख्यमन्त्री हिक्मत कार्कीले मागे विश्वासको मत,"विराटनगर : कोशी प्रदेशका मुख्यमन्त्री हिक्मतकुमार कार्कीले प्रदेशसभामा विश्वासको मत मागेका छन् । केहीबेरअघि सुरु भएको प्रदेशसभा बैठकलाई सम्बोधन गर्दै उनले विश्वासको मत मागेका हुन् । उनी प्रदेशसभाको दोस्रो कार्यकालको तेस्रो मुख्यमन्त्री हुन् । उनी गत बिहीबार मुख्यमन्त्री नियुक्त भएका थिए । यता बैठकमा नेपाली कांग्रेस अनुपस्थित भएको छ । कांग्रेसबिना नै बैठक बसेको हो । मुख्यमन्त्रीविरुद्धको मुद्दा सर्वोच्चमा बिचाराधीन रहेको भन्दै कांग्रेस संसद बैठकमा अनुपस्थित भएको हो । सभामुखलाई पत्र लेखेर नै अनुपस्थित भएको सांसद भीम पराजुलीले बताए । कोशीको ९३ सदस्यीय संसदमा बहुमतका लागि ४७ जनाको समर्थन आवश्यक पर्छ । कोशीमा एमालेको उपसभामुखसहित ४०, नेपाली कांग्रेसका २९, माओवादीका १३, राष्ट्रिय प्रजातन्त्र पार्टी (सभामुखसहित) का ६, नेकपा (एकीकृत समाजवादी) का ४ र जसपाका १ जना सांसद छन् ।"
"कोशीका मुख्यमन्त्री कार्कीलाई राप्रपाले विश्वासको मत नदिने, तटस्थ बस्ने","विराटनगर : कोशी प्रदेशसभाको विश्वासको मतमा राप्रपा तटस्थ बस्ने भएको छ । पार्टीको प्रदेश संसदीय दलको बैठकले तटस्थ बस्ने निर्णय लिएको हो । दलका नेता भक्तिप्रसाद सिटौलाले विश्वासको मतको पक्ष वा विपक्ष कतै पनि मत जाहेर नगर्ने बताए । आजको प्रदेशसभाको बैठकमा मुख्यमन्त्री हिक्मतकुमार कार्कीले विश्वासको मत लिने कार्यसूची छ । तर, ११ बजे बोलाइएको बैठक अहिलेसम्म बस्न सकेको छैन । त्यस्तै राप्रपा दलको बैठकले प्रमुख सचेतकमा सविना बजगाईं र उपनेतामा प्रेमराज थाम्सुहालाई चयन गरेको छ । यसअघि अम्बरबहादुर विष्ट प्रमुख सचेतक थिए । उनी सभामुख भएपछि त्यो पद खाली थियो । यसअघि राप्रपा हिक्मतकुमार कार्की नेतृत्वको सरकारमा सहभागी थियो ।"
एमालेमाओवादीसँग सहकार्य गर्न असहज भएकाले राजीनामा दिएको हुँ : उपेन्द्र यादव,"काठमाडौं : उपप्रधान तथा स्वास्थ्यमन्त्री उपेन्द्र यादवले वर्तमान सत्ता गठनबन्धनसँग सहकार्य गर्न कठिन भएकाले राजीनामा दिएको बताएका छन्। सोमबार राजीनामा दिएपछि अन्नपूर्ण पोस्ट्सँग उनले एमालेमाओवादी केन्द्रसँग सत्ता सहकार्य गर्न कठिन भएकाले आफूले राजीनामा दिएको बताएका हुन्। जसपा नेपालका अध्यक्ष यादवले भने,जसपा नेपाल फुटाउन वर्तमान सत्ता गठबन्धनका प्रमुख दलको हात छ, एमालेमाओवादीको कार्यशैली प्रति मेरो विमत्ति छ, उनीहरुसँग सहकार्य गर्न असहज भएकाले मैले राजीनामा दिएको हुँ। प्रधानमन्त्रीलाई बुझाएको राजीनामा पत्रमा यादवले लेखेका छन्,विकसित राजनीतिक परिस्थितिमा सरकारमै रहेर सहकार्यलाई निरन्तरता दिन नसकिने भएको हुँदा उक्त जिम्मेवारीबाट राजीनामा दिन चाहन्छु। यादव गत फागुन २७ गते उपप्रधान एवं स्वास्थ्य तथा जनसंख्या मन्त्रीमा नियुक्त भएका थिए। जसपाकै वन तथा वातावरण राज्यमन्त्री दीपक कार्कीले पनि राजीनामा दिएका छन्। गत आइतबार जसपा नेपालबाट वरिष्ठ नेता अशोक राईले ७ सांसद लिएर विद्रोह गर्दै जनता समाजवादी पार्टी गठन गरेका थिए। जसपातिर रहेका वनमन्त्री बनेका नवलकिशोर साह सुडी भने सरकारमा छन्।"
थुप्रिँदै वैदेशिक मुद्रा,"काठमाडौं : चालु आर्थिक वर्ष सुरुवातदेखि महिनैपिच्छे विदेशी विनिमय सञ्चिति क्रमशः थुप्रिँदै गएको छ। आर्थिक वर्ष २०८००८१ को ९ महिनासम्ममा कुल विदेशी विनिमय सञ्चिति १९ खर्ब ११ अर्ब ८६ करोड रुपैयाँ पुगेको छ। जबकि गत असार मसान्तमा १५ खर्ब ३९ अर्ब ३६ करोड रुपैयाँ थियो। हाल भएको सञ्चितिको कुल गार्हस्थ्य उत्पादन अनुपातहरू ३३५ प्रतिशत हो। गत असार यता २४२ प्रतिशतले वृद्धि भएको हो। अमेरिकी डलरमा यस्तो सञ्चिति गत असार मसान्तमा ११ अर्ब ७१ करोड रहेकोमा २०८० चैत मसान्तमा २२७ प्रतिशतले वृद्धि भई १४ अर्ब ३६ करोड डलर पुगेको छ। नेपाल राष्ट्र बैंकले आइतबार सार्वजनिक गरेको देशको वर्तमान आर्थिक तथा वित्तीय स्थितिले यस्तो देखाएको हो। कुल सञ्चितिमध्ये केन्द्रीय बैंकमा १६ खर्ब ८८ अर्ब २१ करोड छ भने बैंक तथा वित्तीय संस्था (नेपाल राष्ट्र बैंकबाहेक) सँग २ खर्ब २३ अर्ब ६५ करोड छ। कुल विदेशी विनिमय सञ्चितिमा भारतीय मुद्राको अंश २१६ प्रतिशत छ भने बाँकी अन्य मुद्रा रहेको छ। अहिलेसम्मको आयातको स्थितिलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १५ महिनाको वस्तु आयात र १२५ महिनाको वस्तु तथा सेवा आयात धान्न पर्याप्त छ। क्राइसेस व्यवस्थापनको दृष्टिकोणले भने सामान्यतया नेपालजस्तो मुलुकमा न्यूनतम ५ महिनाको आयात धान्न सक्ने सञ्चिति हुनुपर्छ भन्ने मान्यता छ। तर यतिबेला पर्याप्त छ। वैदेशिक विनिमय सञ्चिति अधिक हुनु राम्रो संकेत हो। यसले बाह््य क्षेत्र मजबुत हुँदै गएको पुष्टि गर्छ। तर विदेशी मुद्रा अधिक भए उपयोग गर्ने क्षमता नहुँदा धेरै थुपिंँदै जाने स्थिति पनि अर्थतन्त्रका लागि उचित नहुने बताउँछन् नेपाल राष्ट्र बैंकका पूर्वकार्यकारी निर्देशक नरबहादुर थापा। बाह्य क्षेत्र बलियो भए पनि आन्तरिक क्षेत्र कमजोर हुँदा मुलुकका निराशाजनक स्थितिले पनि खर्च गर्ने क्षमता खुम्चिएको उनको भनाइ छ। निजी क्षेत्रले लगानी गरिरहेका छैनन्। सरकारले आर्थिक क्षेत्रलाई महत्व नदिएको देखिन्छ। वास्तवमा आयातबाटै बढी विदेशी मुद्रा बाहिरिँदै आएकोमा यतिबेला आयात नियन्त्रित हुँदै गएको छ। नेपालको निर्माण क्षेत्रले गति लिन नसक्दा पूर्वाधारलगायतमा हुने आयात घटेको छ। चालु आवको चैत्रसम्ममा कुल वस्तु आयात २८ प्रतिशतले कमी आई ११ खर्ब ६७ अर्ब ३७ करोड कायम भएको छ। अघिल्लो वर्षको सोही अवधिमा यस्तो आयातमा १८१ प्रतिशतले कमी आएको थियो। वस्तु आयात गरिने मुलुकका आधारमा भारत र अन्य मुलुकबाट भएको आयात क्रमशः ३२ प्रतिशत र २२६ प्रतिशतले घटेको छ। वस्तुगत आधारमा सुन, कच्चा सोयाबिन तेल, कच्चा पाम तेल, पेट्रोलियम पदार्थ, धान तथा चामललगायतका वस्तुको आयात घटेको छ। यद्यपि यसबीच सवारीसाधन तथा स्पेयर पार्टपुर्जा, तयारी पोसाक, हवाईजहाजको स्पेयर पार्टपुर्जा, विद्युतीय उपकरण, लत्ताकपडालगायतका वस्तुको आयात भने बढेको छ। विदेशी मुद्रा सञ्चितिको मुख्य स्रोत रेमिट्यान्स मात्रै ९ महिनासम्ममा १९८ प्रतिशतले वृद्धि भई १० खर्ब ८२ अर्ब ६२ करोड पुगेको छ। अमेरिकी डलरमा विप्रेषण आप्रवाह १७७ प्रतिशतले वृद्धि भई ८ अर्ब १५ करोड पुगेको छ। रेमिट्यान्स मुलुकका लागि दिगो स्रोत भने नभएको सरोकारवाला बताउँछन्। दीर्घकालीन स्रोतका लागि आन्तरिक उत्पादनमै केन्द्रित हुन पनि जोड दिँदै आएको छ। यसर्थ विदेशी मुद्राको अर्को दिगो स्रोत भनेको निर्यात हो। चैत्रसम्ममा १ खर्ब १३ अर्ब ९५ करोडको निर्यात भएको छ। अझ यो गत आवको भन्दा ३७ प्रतिशतले कम हो। यससँगै भ्रमण आय शीर्षकमा पर्यटनबाट नेपालमा ६० अर्ब ४५ करोड पुगेको छ। अझ भ्रमण आयभन्दा व्यय बढी हुँदा सेवा खाता घाटामा छ। हाल विदेशमा उपचार गर्न, अध्ययन गर्न तथा भ्रमण गर्न जाँदा ९ महिनामा १ खर्ब ४३ अर्ब २२ करोड पुगेको छ। यसमध्ये नेपालबाट शिक्षामा मात्रै ९५ अर्ब ८५ करोड बाहिरिएको छ। यस्तै, वैदेशिक मुद्राको अर्को स्रोत खुद प्रत्यक्ष वैदेशिक लगानी पनि ६ अर्ब ४८ करोडले धनात्मक रहेको राष्ट्र बैंकको तथ्यांकमा उल्लेख छ। अघिल्लो वर्षको सोही अवधिमा २ अर्ब ६२ करोडले मात्रै धनात्मक थियो। साढे ३ खर्ब बढीको शोधनान्तर बचत मुलुकबाट बाहिरिनेभन्दा भित्रिने वैदेशिक मुद्रा अधिक हुँदा शोधनान्तर स्थिति बचतमा हुन्छ। लामो समयदेखि मुलुक शोधनान्तर स्थिति बचतमै छ। हालसम्म शोधनान्तर ३ खर्ब ६५ अर्ब १६ करोडले बचतमा छ। अघिल्लो वर्षको सोही अवधिमा १ खर्ब ७४ अर्ब २८ करोडले बचतमा थियो। यस्तै, अमेरिकी डलरमा अघिल्लो वर्षको सोही अवधिमा १ अर्ब ३२ करोडले बचतमा रहेको शोधनान्तर स्थिति समीक्षा अवधिमा २ अर्ब ७५ करोडले बचतमा छ। यस्तै, चालु खाता पनि १ खर्ब ७९ अर्ब ४८ करोडले बचतमा छ। जबकि अघिल्लो वर्षको सोही अवधिमा चालु खाता ६० अर्ब ४३ करोड रुपैयाँले घाटामा रहेको थियो। अमेरिकी डलरमा अघिल्लो वर्षको सोही अवधिमा ४६ करोड ८३ लाखले घाटामा रहेको चालु खाता समीक्षा अवधिमा १ अर्ब ३५ करोडले बचतमा छ।"
प्रधानमन्त्री र सभामुखबीच संवाद : संसदको गतिरोध अन्त्यका लागि प्रचण्डले पहल गर्ने,"काठमाडौं : संसद गतिरोध अन्त्यको विषयलाई लिएर प्रधानमन्त्री सभामुख देवराज घिमिरे र प्रधानमन्त्री पुष्पकमल दाहाल प्रचण्डबीच भेटवार्ता भएको छ। आज बिहान प्रधानमन्त्री प्रचण्डसँग घिमिरेको टेलिफोनमा सरकारको नीति तथा कार्यक्रम सम्बन्धमा छलफल भएको सभामुखका प्रेस सल्लाहकार शेखर अधिकारीले जानकारी दिए। उनका अनुसार राजनीतिक सहमतिका लागि प्रधानमन्त्रीबाट भएका प्रयास र संसदको तयारीबारे छलफल भएको हो। प्रधानमन्त्री प्रचण्डले राजनीतिक सहमतिका लागि प्रमुख प्रतिपक्षी दलसँग छलफल भएको जानकारी दिए। उनले सत्ताघटक दलहरूसँग पनि विपक्षीका मागबारे छलफल भएको र आज साँझसम्म निष्कर्षमा पुगिने उल्लेख गरे। प्रधानमन्त्री प्रचण्डले आफू चितवनबाट फर्केलगत्तै संवाद सुरु गर्ने बताए। उनले राष्ट्रपतिसँग भएको छलफलबारे पनि सभामुखलाई जानकारी गराएका थिए। सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले छानविन समितिको माग गर्दै कांग्रेसले प्रतिनिधि र राष्ट्रिय सभाका बैठक अवरोध गर्दै आएको छ। सभामुख घिमिरेले कानून, न्याय तथा संसदीय मामिला मन्त्रीसहित प्रमुख दलका मुख्य सचेतक तथा प्रमुख सचेतकसँग हिजो छलफल गरेका थिए। उनले नीति तथा कार्यक्रम र बजेटलाई राजनीतिक दाउपेचभन्दा टाढै राख्न सुझाव दिएका थिए। उनले नीति तथा कार्यक्रम संसदभन्दा बाहिरबाट ल्याउने परिकल्पना र अभ्यास नभएको उल्लेख गर्दै राजनीतिक सहमतिमा जोड दिए।"
कोशीको प्रदेशसभा बैठक बस्न किन ढिलाइ ?,"विराटनगर : कोशीको प्रदेशसभा बैठक बस्न सकिरहेको छैन । बिहान ११ बजेका लागि बोलाइएको बैठक अहिलेसम्म बस्न सकेको छैन। बजेट अधिवेशनको पहिलो बैठकबाट मुख्यमन्त्री हिक्मतकुमार कार्कीले विश्वासको मत लिने तयारी गरेका छन् । तर ,नेपाली कांग्रेस कोशी प्रदेश संसदीय दललाई केन्द्रीय पदाधिकारी बैठकले प्रदेशसभा अवरुद्ध गर्न निर्देशन दिएको छ । सर्वोच्च अदालतमा सरकार गठनको विषय विचाराधीन रहेको भन्दै केन्द्रीय पदाधिकारी बैठकले प्रदेशसभा अवरुद्ध गर्न निर्देशन दिएपछि प्रदेशसभाको बैठक बस्न नसकेको बताइएको छ । कांग्रेस प्रचार विभाग प्रमुख मीन विश्वकर्माले सन्देश लिएर आउँदै गरेको एक सांसदले बताए । कांग्रेस प्रदेशसभा सदस्यहरू सन्देशको प्रतीक्षामा रहेको बताइएको छ।"
"सरकारको स्थिरतामा समस्या छैन, यो गठबन्धन पूरै कार्यकाल जान्छ : प्रधानमन्त्री","चितवन : प्रधानमन्त्री पुष्पकमल दाहाल प्रचण्ड ले पछिल्लो राजनीतिक गत्यावरोध अन्त्य भइ सदन नियमित सञ्चालन हुने विश्वास व्यक्त गरेका छन्। पूर्वी चितवनका अगुवा कार्यकर्तासँगको भएको भेटमा प्रधानमन्त्री प्रचण्डले राजनीतिक दलहरूबीच अनौपचारिक एवं औपचारिकरूपमा छलफल भइरहेकाले छिट्टै निष्कर्षमा पुगिने विश्वास व्यक्त गरे। उनले भने,'सदनको गतिरोध अन्त्य भइसकेको छैन। आज यसबारे हामी टुङ्गोमा पुग्नुपर्नेछौं। दलहरूबीच सघन छलफल हुन्छ ।' सरकारको समीकरणका विषयमा विभिन्न तवरले हुने गरेको टिकाटिप्पणीप्रति सङ्केत गर्दै प्रधानमन्त्रीले सरकारको स्थिरतामा कुनै समस्या नभएको बताए। उनले भने,'सरकारको स्थिरतामा कुनै समस्या छैन। अहिलेको समीकरण पूरै कार्यकाल जान्छ । सहमतिअनुसार मिलेर अघि बढ्छौँ ।' नीति कार्यक्रम र बजेटबीचमा सन्तुलन कायम गरी जनताका आकाङ्क्षालाई सम्बोधन गरिने प्रधानमन्त्रीको भनाइ छ । 'आगामी आर्थिक वर्षको नीति तथा कार्यक्रम र बजेटबीच सन्तुलन कायम गरिनेछ,'उनले भने, 'कृषिलाई आधार र नवप्रवर्तनलाई केन्द्रित गरेर पपुलिष्ट होइन पपुलर बजेट बन्छ ।' सरकारले उत्पीडित,गरिब, विपन्न, विकट क्षेत्रलाई प्राथमिकतामा राखेर बजेट ल्याउने तयारी गरिरहेको उल्लेख गर्दै उनले कृषिमा आधारित उद्योगको प्रवर्द्धनमा जोड दिइने बताए। भ्रष्टाचार नियन्त्रणमा सरकारले अभूतपूर्व काम गरेको बताउँदै प्रधानमन्त्री प्रचण्डले ललिता निवासको १४३ रोपनी जग्गा सरकारको नाममा फिर्ता ल्याइएको जानकारीसमेत दिए।"
अध्ययन नै नगरी देशमा केही हुँदैन भन्ने भाष्य सिर्जना गर्नु गलत : प्रधानमन्त्री,"चितवन : प्रधानमन्त्री पुष्पकमल दाहाल प्रचण्डले आगामी आर्थिक वर्षको नीति तथा कार्यक्रम र बजेटमार्फत उत्पादन वृद्धि र रोजगारी सिर्जना गर्ने विशेष कार्यक्रम घोषणा गरिने बताएका छन्। नारायणी नदीमाथि निर्माण हुने सिग्नेचर ब्रिजको आज शिलान्यास गर्दै प्रधानमन्त्री प्रचण्डले रोजगारी र उत्पादनसँग सम्बन्धित भएर एकीकृत आयोजना सञ्चालन गर्ने तयारीका साथ सरकार अगाडि बढेको बताएका हुन्। 'पूर्वाधार विकाससँगै ग्रामीण अर्थतन्त्रको सवलीकरण,उत्पादकत्व वृद्धि र रोजगारी सिर्जनासँग सम्बन्धित भएर एकीकृत ढाँचाको परियोजना सञ्चालन गर्नु आजको राष्ट्रिय आवश्यकता हो,'प्रधानमन्त्री प्रचण्डले भने,'यही यथार्थलाई दृष्टिगत गरी सरकारले आगामी वर्षको नीति तथा कार्यक्रम र बजेटमा उत्पादन र रोजगारी सम्बन्धी विशेष कार्यक्रम घोषणा गर्ने तयारी गरेको छ ।' सूचना प्रविधिको विकाससँगै विकासको परिभाषा,आवश्यकता र प्राथमिकतामा फेरबदल आएको उल्लेख गर्दै प्रधानमन्त्री प्रचण्डले देशव्यापी रूपमा सडक सञ्जालको विस्तार भएसँगै आगामी दिनमा गुणस्तरता एवं दिगोपनलाई विशेष प्राथमिकता दिने बताए। यातातायात सेवालाई सहज तुल्याउनेगरी काम गर्नुपर्नेमा जोड दिँदै प्रधानमन्त्रीले सडक दुर्घटना न्यूनीकरणका निम्ति पूर्वाधार, सवारीसाधन र ट्राफिक प्रणालीमा सुधार लगायतका क्षेत्रमा ध्यान दिनुपर्नेमा जोड दिए। उनले यातायात पूर्वाधारले बहुराष्ट्रिय कम्पनिबाट उत्पादित वस्तुहरू दूरदराजमा पुर्याउने तर दूरदराजको उत्पादन प्रणाली कमजोर भई ग्रामीण अर्थतन्त्र शिथिल हुने चुनौतीलाई समेत सम्बोधन गर्नुपर्ने दायित्व रहेको उल्लेख गरे। प्रधानमन्त्री प्रचण्डले तुलनात्मक अध्ययन नै नगरी देशमा केही हुँदैन भन्ने नकारात्मक भाष्य सिर्जना गर्नु गलत भएको बताए। 'विकासक्रमलाई गणतन्त्रअघि र गणतन्त्रपछिको अवस्थासँग तुलना नगर्ने तर अति विकसित र विकसित मुलुकसँग तुलना गरेर नेपालमा केही भएन भन्ने नकारात्मक भाष्य निर्माण गर्न खोजिएको छ,' प्रधानमन्त्री प्रचण्डले भने,'नेपालको पछिल्लो विकासलाई ठीक ढङ्गले अध्ययन र विश्लेषणका आधारमा देशभित्र सम्भव छ,गरे सकिन्छ भन्ने सकारात्मक चिन्तन र ऊर्जाको विकास गर्न जरूरी छ ।' पछिल्लो राजनीतिक परिवर्तनपछि नेपालमा सडक सञ्जालको विस्तार चमत्कारिक हिसाबले अगाडि बढेको उल्लेख गर्दै प्रधानमन्त्रीले ९० प्रतिशतभन्दा बढी सडक प्रयोगकर्ताहरू आफ्नो बासस्थानबाट १ घण्टाको पैदल यात्रामा पुग्नसक्ने अवस्था सिर्जना भएको बताए।"
उपेन्द्र यादवले दिए राजीनामा,काठमाडौं : उपप्रधान एवं स्वास्थ्य तथा जनसंख्या मन्त्री उपेन्द्र यादवले पदबाट राजीनामा दिएका छन्। उनले राजीनामा बुझाइसकेको अन्नपूर्णलाई जानकारी दिए।उनीसँगै वन तथा वातावरणमन्त्री दिपक कार्कीले पनि पदबाट राजीनामा बुझाएका छन्। जनता समाजवादी नेपाल पार्टी फुटाउन भूमिका खेलेको आरोप एमाले र माओवादीलाई लगाएपछि ' प्रचण्ड' यादवप्रति असन्तुष्ट बनेका थिए।प्रधानमन्त्रीले आइतबार नै उपप्रधान एवम् स्वास्थ्यमन्त्रीबाट राजीनामा दिन यादवलाई निर्देशन दिएका थिए। जनता समाजवादी पार्टी नेपालका अध्यक्षसमेत रहेका यादवले विगत दुई महिनादेखि पुष्पकमल दाहाल 'प्रचण्ड' नेतृत्वको सरकारमा थिए। उनी गत फागुन २७ गते प्रधानमन्त्री प्रचण्डको सिफारिसमा स्वास्थ्य तथा जनसंख्यामन्त्री बनेका थिए। हाल जसपा नेपाल छोडेर वरिष्ठ नेता अशोक राईले ७ जना सांसद लिएर नयाँ पार्टी (जनता समाजवादी ) पार्टी गठन गरेका छन्। जसपा नेपाल नेतृत्व रहेको मधेश सरकारबाट नेकपा एमाले र माओवादी केन्द्र पनि बाहिरिएका छन्।
प्रधानमन्त्री प्रचण्डले चौथो पटक विश्वासको मत लिनुपर्ने,"काठमाडौं : प्रधानमन्त्री पुष्पकमल दाहाल प्रचण्ड चौथो पटक विश्वासको मत लिनुपर्ने भएको छ। सोमबार जनता समाजवादी पार्टी नेपालले प्रचण्ड सरकारलाई दिएको समर्थन फिर्ता लिएकाले प्रधानमन्त्री प्रचण्डले चौथो पटक विश्वासको मत लिनुपर्ने भएको हो। सरकारमै रहेर वर्तमान सत्ता गठबन्धनका दलसँगको सहकार्यलाई निरन्तरता दिन नसकिने भएकाले जसपा नेपालले प्रचण्ड सरकारलाई दिएको समर्थन फिर्ता लिने अवस्था आएको जसपा नेपालका प्रवक्ता मनिष सुमनले अन्नपूर्णलाई जानकारी दिए। सरकारमा रहेका उपप्रधान तथा स्वास्थ्यमन्त्री उपेन्द्र यादव र वन तथा वातावरण राज्यमन्त्री दीपक कार्कीले पनि सोमबार बिहान राजीनामा दिएका छन्। जसपाले सरकारलाई दिएको समर्थन फिर्ता लिएको पत्र आजै संसद सचिवालयमा दर्ता गर्न लागिएको जसपाका नेता कार्कीले जानकारी दिए। संविधानको धारा १०० को उपधारा (२)मा सरकारमा सहभागी दलले समर्थन फिर्ता लिएमा प्रधानमन्त्रीले ३० दिनभित्र विश्वासको मत लिनुपर्ने संवैधानिक व्यवस्था छ। सरकार सहभागी नहुने (मन्त्री नबन्ने) तर, सरकारलाई दिएको समर्थन फिर्ता नलिएमा भने विश्वासको मत लिनु पर्दैन। प्रचण्डले पछिल्लोपटक २०८० फागुन ३० गते विश्वासको मत पाएका थिए । प्रधानमन्त्री प्रचण्डले आफूलाई प्रतिनिधिसभामा तेस्रो पटक विश्वासको मतका लागि पेश गरेको प्रस्तावको पक्षमा १५७ मत र विपक्षमा ११० मत खसेको थियो। प्रधानमन्त्री प्रचण्डलाई नेकपा एमाले,माओवादी केन्द्र,रास्वपा, जसपा, नेकपा एकीकृत, नागरिक उन्मुक्ति र तीनजना स्वतन्त्र सांसद ( प्रभु साह,अमरेश कुमार सिंह र योगेन्द्र मण्डल) ले विश्वासको मत दिएका हुन्। कांग्रेस,राप्रपा,लोसपा,जनमतलगायतले मत दिएका थिएनन्। प्रचण्डले त्यसअघि २६ पुस २०७९ मा पहिलो पटक र ६ चैत्रमा दोस्रो पटक विश्वासको मत लिएका थिए। पहिलो पटक बैठकमा उपस्थित २७० सांसदमध्ये २६८ जनाले प्रचण्डलाई मत दिएका थिए। दोस्रो पटक बैठकमा उपस्थित २६२ सांसदमध्ये १७२ जनाले मत दिएका थिए। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रचण्ड प्रधानमन्त्री नियुक्त भएका हुन्।"
नीति तथा कार्यक्रम वा अरू जे भएपनि संसद् चल्न दिँदैनौं : कांग्रेस,"काठमाडौं : नेपाली कांग्रेसले सहकारी ठगीमा उपप्रधान एवं गृहमन्त्री रवि लामिछानेमाथि अनुसन्धान गर्न संसदीय छानबिन समिति नबनेसम्म संसदमा जारी अवरोध कायमै राख्ने बताएको छ। सोमबार कांग्रेस सभापति शेरबहादुर देउवा निवास बूढानिलकण्ठमा बसेको पदाधिकारी बैठकले पार्टीका मागप्रति सरकार उदासिन भएको भन्दै भोलि संसदमा प्रस्तुत हुने सरकारको नीति तथा कार्यक्रम समेत प्रस्तुत गर्न नदिने संकेत गरेको हो। बैठकपछि पत्रकारसँग कुराकानी गर्दै कांग्रेस प्रवक्ता डा प्रकाश शरण महतले छानबिन समिति गठन नभएसम्म संसदको कुनै पनि कामकारवाही अगाडि बढ्न नदिने पार्टीको निष्कर्ष रहेको बताए। उनले भने,'संसदीय छानबिन समिति हुनुपर्ने हाम्रो माग कायम छ। सरकारले संसदको अवरोध खुलाउने संकेत देखाएको छैन। नीति तथा कार्यक्रम वा अरू जे भएपनि संसद अगाडि बढ्न दिदैनौं। नीति तथा कार्यक्रमका विषयमा सरकारले बुझ्ने कुरा हो।' उनले सहकारी ठगीमा छानबिन समिति गठन हुनुपर्ने पार्टीको 'बटमलाइन' यथावत रहेको जिकिर गरे। मंगलबार राष्ट्रपति रामचन्द्र पौडेलले संघीय संसदको संयुक्त बैठकमा नीति तथा कार्यक्रम प्रस्तसत गर्ने कार्यसूची रहेको छ।"
"स्वास्थ्य प्रतिष्ठानहरू, चिकित्सा शिक्षा र सेवा","राजनीतिक हस्तक्षेप एवं नाजायज आर्थिक चलखेलका कारण विभिन्न प्रतिष्ठानहरू धराशायी बन्न सक्ने खतरामा छन् । शैक्षिक कार्यक्रमहरू सञ्चालन स्वीकृतिका क्रममा पटकपटक पुगिएको जुम्ला कर्णाली स्वास्थ्य विज्ञान प्रतिष्ठानमा केही हप्ता प्राध्यापनसहित सेवासमेत प्रदान गर्ने अवसर मिल्यो । विशेषगरी जुम्ला, मुगु, कालीकोटजस्ता हिमाली जिल्लाका जनतालाई विशेषज्ञ सेवा प्रदान गरेको प्रतिष्ठानको शिक्षण अस्पताल संघीय सरकारको आर्थिक सहयोगमा निर्भर छ । आफ्ना निकटका पदाधिकारीहरू नियुक्ति गर्नु त जिम्मेवार एवं सम्बद्ध सबै पार्टी नेताहरूको चरित्र नै बनिसकेको छ । तर दुर्भाग्य ती नियुक्त पदाधिकारीहरूबाट अर्बौं खर्चिएर स्थापित संस्थाका ती पदाधिकारीहरूबाट सहज रूपमा ती संस्थाहरूको सञ्चालन होस् भन्ने अपेक्षा गरिन्न । बरु तिनीहरूलाई आफ्ना नजिकका कार्यकर्ताहरूको भर्ती गर्न र आर्थिक नजराना बुझाउन दबाब दिइन्छ । अनि कसरी ती संस्थाहरू लक्ष्य प्राप्तिमा सफल हुन सक्छन् ? राजनीतिक हस्तक्षेप एवं नाजायज आर्थिक चलखेलका कारण भारत सरकारको सहयोगमा स्थापित धरानसहितका प्रतिष्ठानहरू धराशायी बन्न सक्ने खतरा रहेको छ । यदि संघीय सरकारले बेवास्ता गर्ने, सुर्खेत प्रादेशिक सरकारले पूर्वाग्रह राख्ने र स्थानीय पालिका एवं जनसमुदायबाट अपेक्षित सहयोग नपाउने हो भने हालसम्म जेनतेन चलेको जुम्लास्थित सो संस्था धराशायी बन्न बेर लाग्दैन । अझै आर्थिक अनुशासन, मितव्ययिता पनि अपरिहार्य नै छ । जुम्लास्थित सो संस्थालाई कुनै प्रकारको राजनीतिक पूर्वाग्रह र हस्तक्षेपबिना सुसञ्चालन एवं व्यवस्थित गर्ने हो भने आधुनिक एलोप्याथिकसहित हिमाली प्रदेशमा पाइने अमूल्य जडीबुटीको अनुसन्धान र प्रशोधन गरी सो प्रदेश एवं समग्र मुलुककै हितमा सो संस्था कारगर सावित हुन सक्छ । सो संस्थामा उपयुक्त किसिमले स्तरीय शैक्षिक कार्यक्रम र उपचार सेवा व्यवस्थित गर्न सके विभिन्न रोगहरूको आरोग्य केन्द्र बनाउनुका साथै विदेशबाट समेत थप विद्यार्थीलाई आकर्षित गर्न सकिन्छ । दुर्गम र भौगोलिक अवस्थितिका आधारमा संसारकै नमुना बन्न पनि सक्छ । बिरामीको हकमा सबै प्रकारको विशेषज्ञ सेवाको सुनिश्चितता हुन सके अन्यत्र जिल्लाबाट पनि बिरामीहरू आउने सम्भावना रहन्छ । यस्को लागि उपकरण र उपकरणसहित स्थायी विशेषज्ञ चिकित्सकहरूको व्यवस्था हुनुपर्छ । अहिले आवासको निर्माणकार्य आर्थिक अभावका कारण सुस्त छ । आधारभूत विज्ञान भवनको निर्माणाधीन भवनको पनि हाल त्यही छ । प्रतिइकाइ हुने गरेको बढी खर्चलाई भने व्यवस्थित गर्न आवश्यक छ । कर्णालीस्थित सो प्रतिष्ठान र मनग्ये सेवाग्राही आउने सुर्खेतस्थित प्रादेशिक अस्पताल एवं सो क्षेत्रका अन्य अस्पतालहरू समेत समेटी सबै तहका चिकित्सा शास्त्रसम्बन्धी शैक्षिक कार्यक्रमहरू समन्वयात्मक रूपमा सञ्चालन गर्न वाञ्छनीय रहेको सुझावलाई लत्याइयो । अस्थिर राजनीतिका कारण परिदृश्य फेरिएर नयाँ नेतृत्व स्थापित भएसँगै सो संस्थाप्रतिको तुष्टि र नकारात्मकताको निरन्तरता दुवै ग्राह्य छैनन् । बरु सुर्खेतमा छुट्टै प्रतिष्ठान या मेडिकल कलेज स्थापना गर्नभन्दा सहकार्य गरी जुम्ला खलंगास्थित प्रतिष्ठानलाई शैक्षिक र सुर्खेतस्थित अस्पताललाई चिकित्सा हब (केन्द्र) को रहने गरी एउटै प्रतिष्ठान या संस्थामा आबद्ध गर्नु नै सर्वोत्तम विकल्प हो । बरु सो प्रदेशका अन्य अस्पतालहरूलाई पनि प्रतिष्ठानमा समेट्नु उपयुक्त हुन्छ । विशाल भवन बन्दैमा चिकित्सा शिक्षा सञ्चालन सम्भव हुन्छ भन्ने सोचाइ नै भ्रमपूर्ण छ । २०७५ मा ऐन पारित भएपछि जुम्लामा बाहेक अन्यत्र नयाँ मेडिकल कलेज सञ्चालनमा आउन सकेका छैनन् । अर्बौंमा निर्मित गेटाको शिक्षण अस्पताल भवन पूर्ण क्षमतामा सञ्चालन हुन सके लाखौं जनता लाभान्वित हुने थिए । दाङस्थित प्रतिष्ठानले केही आशा जगाए पनि हेटौंडा, राजविराज, जनकपुर आदिका सरकारी अस्पतालहरूलाई स्तरोन्नति नै नगरी आफ्नालाई पदाधिकारीमा नियुक्ति गर्न हतारहतारमा प्रतिष्ठानमा परिणत गरियो । एकातिर सेवाग्राही सस्तो र सहज स्वास्थ्य सेवाबाट वञ्चित हुन पुगे भने अर्कोतर्फ एमबीबीएससहितका शैक्षिक कार्यक्रमहरू सञ्चालन गर्न कति वर्ष कुर्नुपर्ने हो निश्चितता छैन । वाञ्छनीय के हुन्थ्यो भने भारतमा नरेन्द्र मोदीले जस्तो त्यस्ता सम्भावित अस्पतालहरूको उपचार सेवामा स्तरोन्नति हुनुपथ्र्याे र क्रमशः शिक्षण अस्पताल एवं मेडिकल कलेजमा रूपान्तरित गर्नुपथ्र्याे । नेपालमा भने हिँडाइ ठीक उल्टो गतिमा छ । सरकार नीति कार्यक्रममा एकीकृत छाता ऐनको घोषणा गर्छ भने व्यवहारमा आफ्नाहरूलाई प्रतिष्ठानमा नियुक्ति गर्न हतारो गर्छ। सरकार नीति कार्यक्रममा एकीकृत छाता ऐनको घोषणा गर्छ भने व्यवहारमा आफ्नाहरूलाई प्रतिष्ठानमा नियुक्ति गर्न हतारो गर्छ । सुदूरपश्चिमको कैलालीको गेटास्थित शिक्षण अस्पतालको भवन बल्लतल्ल अनेक व्यवधानका बाबजुद तयार त भयो तर सरकारी अकर्मण्यता बेवास्ता र केही निहित स्वार्थका कारण सो संस्था पूर्ण क्षमतामा सञ्चालनमा आउन सकेको छैन । प्रम प्रचण्ड पनि विश्वविद्यालयहरूका पदाधिकारीहरूमा आफ्ना निकटकालाई नियुक्ति गर्ने ध्याउन्नमा केन्द्रित देखिन्छन् । ठूलठूला मौखिक आश्वासन बाँड्छन् भने व्यवहारमा ७ सय शैय्या क्षमताको अस्पतालमा एक सय शैय्या मात्रै सञ्चालन गर्ने निर्णय गर्छन् । अर्का नेता शेरबहादुर देउवाको डडेलधुरास्थित प्रस्तावित शिक्षण अस्पतालमा राजनीतिक नियुक्ति र पार्टीगत राजनीतिबाहेक विशेषज्ञ सेवामा अभिवृद्धि हुन सकेको छैन । बल्लतल्ल अदालती निर्णयले झापास्थित प्रस्तावित निजी मेडिकल कलेजको स्वीकृतिको बाटोसम्म खोलेको छ । एमबीबीएस भर्ना अघिको पूर्वाधारहरू खडा भए सो मेडिकल कलेज स्वीकृतिमा कानुनले समेत बन्देज गरेको छैन । डा गोविन्द केसीको मेचीमा सार्वजनिक मेडिकल कलेजसहितको शिक्षण अस्पतालको माग पनि जायज छ । एमाले पार्टी प्रमुख केपी शर्मा ओलीको समेत जिल्ला झापासहितको मेचीका नागरिकहरू स्तरीय सहज विशेषज्ञ सेवाबाट वञ्चित छन् । निजी अस्पतालले सेवामा भरथेग पुर्याए पनि सो महँगो छ । झापासहित मेचीका सरकारी अस्पतालहरूमा एमाले अध्यक्ष ओली, कांग्रेस महामन्त्री विश्वप्रकाश, कृष्ण सिटौलाजस्ता नेताहरूको ध्यान गएको देखिँदैन । दमकस्थित निजी प्रस्तावित निजी संस्थालाई मेडिकल कलेज स्वीकृति दिलाउने वचन पूरा नगरी आफूलाई उपयोग मात्रै गरेकोमा केपी ओलीप्रति सञ्चालक रुष्ट हुन पुगे । नेता केपी ओलीले दावा गरे जस्तो दुई अर्बमा निर्माण भएको भ्यु टावरमा मेडिकल कलेजसमेत स्थापना गर्ने सम्भावना छ भने सोबारे अध्ययन होस् । भ्यु टावरसहित शिक्षण अस्पताल सञ्चालन हुनु सकारात्मक हुन सक्छ । चिकित्सा शिक्षा ऐनमा समयानुकूल परिमार्जन सायद विश्वमै चिकित्सा शिक्षाको मात्रै नियमन गर्न प्रधानमन्त्रीको अध्यक्षतामा नेपालमा चिकित्सा शिक्षा आयोगको व्यवस्था भएको मुलुक नेपाल नै हो । संयोग नै मान्नुपर्छ नेपालमा तात्कालिक अवस्थामा चिकित्सा शिक्षामा घनिभूत हुँदै गएका अनियमितता र अकर्मण्यताका विरुद्ध डागोविन्द केसी पटकपटक अनशनमा उत्रिँदा भारतमा पनि चिकित्सा शिक्षा सुधारको पहल स्वयं प्रधानमन्त्री मोदीले नै लिएका थिए । घुस रकमसहित तात्कालिक भारतीय मेडिकल काउन्सिलका अध्यक्ष समातिएसँगै नरेन्द्र मोदीले स्वच्छ एवं सक्षम विशेषज्ञहरूसहितको नियमनकारी समिति मात्रै गठन गरेनन् चिकित्सा शिक्षा र सेवा दुवै अन्तर्निहित पक्षहरू समेट्ने चिकित्सा आयोगको व्यवस्था गरे । त्यहाँ नेपालमा जस्तो आयोगले आफैं प्रवेश परीक्षा सञ्चालन गर्दैन । सो प्रयोजनको लागि त्यहाँको छुट्टै राष्ट्रिय परीक्षा एजेन्सीले ६५ हजार एमबीबीएस सिटको लागि एकीकृत प्रवेश परीक्षा सञ्चालन गर्छ । सोही व्यवस्थाअनुसार विद्यार्थीहरूको छनोट हुनेगर्छ । चीनमा पनि त्यस्तै आयोगको व्यवस्था रहेको हो । यसरी एउटै राष्ट्रिय निकायले चिकित्सा शिक्षा र सेवाको स्तरीयताको सुनिश्चितताको जिम्मेवारी लिन सक्छ । नेपालमा भने एकीकृत प्रवेश परीक्षा, मेरिटमा आधारित विद्यार्थी भर्नाजस्ता शैक्षिक एवं प्राज्ञिक कार्यको लागि मात्रै प्रमको अध्यक्षतामा चिकित्सा शिक्षा आयोगको नै व्यवस्था हुन पुग्यो । सुरुमा त्यही चिकित्सा शिक्षा आयोग उपर धेरै कोणहरूबाट बाधा व्यवधान मात्रै खोजिएन्, आयोगलाई क्रियाशील हुन नदिनसमेत धेरै प्रयासहरू पनि नभएका होइनन् । विशेषगरी कलेज सञ्चालन स्वीकृतिको सबालले धेरै दबाबहरू सिर्जित भए । डा केसीले अनशनको दबाबमा अहिलेसम्म थेगेको जस्तो भएको छ । अझै पनि विवाद र सबालहरूको निप्टारा भएको छैन । ऐनका कतिपय बुँदाहरू अव्यावहारिक छन् । काठमाडौं उपत्यकामा बाहेक मोफसलमा तीन सय शैय्याको अस्पताल सञ्चालन गरेको संस्थाले एमबीबीएस कार्यक्रम सञ्चालन गर्न पाउँछ । तर निजी क्षेत्रबाट समेत कुनै प्रस्ताव आएको छैन । १० वर्षपछि अर्थात् २०८४ पछि मेडिकल कलेजहरूलाई गैरनाफामूलक च्यारिटीमा परिणत गर्नुपर्ने कानुनी प्रावधानबारे संवद्र्धकहरूलाई हेक्का छ कि छैन ? चिकित्सा शिक्षा ऐनको प्रावधानले नर्सिङ प्रमाणपत्र तह सञ्चालनमा तगारो हालेको गुनासो छ । नर्सिङ क्याम्पस सञ्चालन गर्न आफ्नै एक सय शैय्याको अस्पताल हुनुपर्ने कानुनी व्यवस्थाको पालना गर्न नसकी इच्छा गर्ने जतिले स्वदेशभित्र स्टाफ नर्स अध्ययन गर्ने अवसर नपाएकाले सीमापारि दर्जनांै नर्सिङ क्याम्पस खोलिएको समाचार सम्प्रेषित नभएको भने होइन । यस्को गाँठो कसरी फुकाउने र एसईई उत्तीर्ण गरेकालाई नर्सिङ प्रमाणपत्र पढ्ने अवसर दिने भन्ने चुनौती त छँदैछ । अहिले बरु आयोगले विज्ञानमा १२ कक्षा उत्तीर्णका निम्ति दुईवर्षे नर्सिङ शैक्षिक कार्यक्रमको लागि गृहकार्य गर्दैछ । तर दुर्भाग्य प्रम एवं सरकारकै अकर्मण्यताका कारण आयोग उपाध्यक्षबाहेकका पदाधिकारीविहीन बनेको छ । यो सरकार एवं प्रमको लागि लाजमर्दो सबाल हो । स्वदेशमा चिकित्सा शास्त्र (एमबीबीएस) को अध्ययनको अवसर नपाएर हजारौं विद्यार्थीहरू चाइना बंगलादेश गई दसौं अर्ब रुपैयाँ बिदेसिएको भन्ने भनाइ आंशिक रूपमा भए पनि साँचो हो । विगतमा विदेशमा एमबीबीएसको अध्ययनका लागि मेडिकल काउन्सिलबाट स्वीकृत लिनेको संख्या १४, १५ सय जनासम्म थियो भने अहिले घटेर ५, ६ सयको हाराहारीमा हुने गरेको छ जस्को लागि वार्षिक २० करोड रुपैयाँ देशबाट बाहिरिन्छ । दाबी गरे जस्तो स्वदेशमा एमबीबीएसको अध्ययनको अवसर नपाएर अर्बौं रुपैयाँ बाहिरिएको भने होइन । अहिले बंगलादेश, चीन आदि देशहरूमा खोलिएका निजी मेडिकल कलेजहरूले जति पनि विदेशीहरू भर्ना गर्छन् । आफंै मेहनत गर्नेले ज्ञान र सीप हासिल गर्लान् तर सायद कोही फेल हुनु पर्दैन । तर स्वदेशको लाइसेन्स परीक्षामा उत्तीर्ण हुन मुस्किल पर्ने गरेको छ । त्यसैले पार्टी नेता र लगानीकर्ताहरूले भने जस्तो चाहे जति मेडिकल कलेज खोल्न दिने कि स्तरीयता कायम गर्ने भन्ने सबाल हो । नेपालमा दस प्लस दुई गर्नेबित्तिकै विद्यार्र्थीहरूलाई भविष्यको चिन्ताले पिरोल्छ र विदेश जान उद्यत् हुने गर्छन् । त्यस्को कारण स्वदेशमा अध्ययन गर्ने अवसर नपाएर होइन बेरोजगारीको चिन्ताले हो । पार्टी नेताका छोराछोरीहरू नै हेरुँ न । तर स्वदेशमा सरकारी स्तरमा थप मेडिकल मेडिकल कलेज स्थापना गर्नुको साथै सञ्चालनमा रहेकालाई सहजीकरण गर्न आवश्यक छ । सञ्चालनमा रहेका मेडिकल कलेजहरूको हालत पनि जगजाहेर छ । स्थायी चिकित्सकहरूको व्यवस्था नहुँदा सेवा एवं अध्यापनमा निकै असर परेको छ । महिनौंसम्म पारिश्रमिक नपाउने र उपचार पनि महँगो हुँदै गएको छ । पंक्तिकारलाई भने विभिन्न देशहरूको अनुभवबाट स्तरीयता कायम हुने सर्तमा सिट संख्यामा वृद्धि हुनुहुन्न भन्ने कुरा उपयुक्त लागेको छैन । शुल्क पनि निःशुल्क कोटामा वृद्धि गरी लचिलो रूपमा तोकिनुपर्छ । पंक्तिकारले स्थलगत रूपमै देखेको छ भारतका मौलाना आजादजस्ता प्रख्यात सरकारी मेडिकल कलेजहरूमा प्रतिसत्र एउटै कक्षा कोठामा दुई, तीन सय विद्यार्थीहरू राखेर पढाइन्छ, स्तरीयतामा खोट छैन । तर दुर्भाग्य महाराजगन्ज क्याम्पस, धरान, धुलिखेलजस्ता कलेजहरूले समेत संख्या वृद्धि गर्न सकेको छैन । केही निजी मेडिकल कलेजहरूले प्रतिसत्र डेढ सयसम्म विद्यार्थी भर्ना गरी पढाउँदा स्तरीयता न खस्केको पनि हो । अहिले सिटसंख्या घटेको, शुल्क नियमन गरिएको, बिरामीको चाप घटेको आदि कारण देखाएर निजी मेडिकल कलेजहरूले शिक्षक संख्या, सुविधामा कटौती गरेका छन् । पारिश्रमिक पनि नियमित हुन सकेको छैन । न चिकित्सक शिक्षकहरू पूर्णकालीन छन्, न उनीहरू काम गर्न उत्साहित र उत्प्रेरित छन् । यो सबाललाई निप्टारा गर्नु सरकारको दायित्व पनि हो । मेडिकल कलेज र उपचार सेवा अझै के भ्रम छ भने मेडिकल कलेज फगत चिकित्सकहरू उत्पादन गर्ने स्थलमात्रै हुन् । सार्वजनिकमात्रै होइन निजी मेडिकल कलेजहरूले समेत अन्य कर्पोरेट निजी अस्पतालहरूले भन्दा सस्तो र सरकारीकै हाराहारी मूल्यमा उपचार सेवा प्रदान गर्नुपर्ने हुन्छ । कुल शैय्याको १० प्रतिशत त निःशुल्क छात्रवृत्तिमात्रै होइन अपितु १० प्रतिशत शैय्यामा निःशुल्क उपचार सेवासमेत प्रदान गर्ने सहमति गरेका हुन्छन् । तर सरकारी अकर्मण्यता र असहजताका कारण सो सहमति लागू नभएको हुन सक्छ । स्वास्थ्य बिमाको सन्दर्भमा पनि सरकारी नीति नियत र रवैया पनि उदेकलाग्दो छ । कम्तीमा सरकारी अस्पतालहरूमा सेवाको अभाव र शल्यक्रियाको लागि महिनौं कुर्नुपर्ने भएकोले सरकारीमै खर्च हुने मूल्यमा मेडिकल कलेजहरूमा सो सेवा उपलब्ध हुन्छ भने किन वञ्चित गर्ने ? सायद निहित स्वार्थ र पूर्वाग्रह कारक छ । पंक्तिकारलाई सम्झना छ बाँकेमा मेडिकल कलेज नहुँदासम्म कसरी नेपालीहरू उपचारको क्रममा गोरखपुर र लखनउमा ठगिने गर्थे । अपरेसन नै नगरी बाहिरी छालामात्रै सिलाएर छोडेका उदाहरणहरू पनि छन् । त्यसैले कुल स्वास्थ्यसेवाको ७० प्रतिशत अंश ओगटेको निजी स्वास्थ्य क्षेत्रसँग सम्बन्धित निजी मेडिकल कलेजहरूलाई सहज र स्तरीय उपचारको अनिवार्य व्यवस्थाको निम्ति सहजीकरण गर्नु पर्दछ । सरकारीमा हप्तामा एक दिन पालो पर्ने शल्यक्रिया मेडिकल कलेजमा दैनिकजसो सम्पादित भइरहेको हुन्छ । सरकारले आफ्नो घोषणाअनुसार एक चिकित्सक एक संस्थाको नीति कार्यान्वयन गर्न सकेको भए यो समस्या केही हल हुन्थ्यो । नत्र मुस्किलले ३, ४ घण्टा चल्ने सरकारी अस्पतालको शल्यक्रिया कक्षबाट कतिलाई सेवा दिन सकिन्छ ? केही मेडिकल कलेजहरू भारतीय विज्ञहरूको सहकार्यमा केही मिर्गौला र कलेजोसमेत प्रत्यारोपण गर्न सक्षम भएका थिए जस्को लागत त्रिभुवन विश्वविद्यालय शिक्षण अस्पतालको भन्दा कम थियो । त्यो सेवाले किन निरन्तरता पाउन सकेन ? सायद कारण आर्थिक नै होला । अहिले स्वदेशका गंगालाल, अंग प्रत्यारोपण केन्द्रहरूले प्राविधिक रूपमा सघाएका पनि छन् । तर वीरजस्तो केन्द्रीय अस्पतालहरूमा मुटु, कलेजो प्रत्यारोपण र अन्य राजधानी एवं मोफसलका निजी तथा सरकारी अस्पतालहरूमा कम्तीमा प्रत्यारोपण र क्यान्सरको उपचार सेवा नियमित रूपमा सञ्चालनको लागि सरकारी तत्परताको समेत खाँचो छ । यस्ता रोगहरूमा एक लाख रुपैयाँ फगत हात्तीको मुखमा जिरा झैं बन्न पुग्छ । मलाई भर्खरै बामे सर्न थालेको चिकित्सा शास्त्र अध्ययन संस्थानलाई आर्थिकोपार्जनका निम्ति मात्रै चटक्कै छाडेर निजी क्षेत्रमा संलग्न रही सार्वजनिक चिकित्सा सेवा र शिक्षाको सुधारमा कुनै आवाज नउठाउने र फगत आफ्नै निजी क्षेत्रको स्वार्थको लागि मात्रै अनेकन दलिल पेस गर्ने आदरणीय अग्रज चिकित्सकहरूप्रति खेद लाग्छ । निजी मेडिकल कलेजसँगै भारतमा नरेन्द्र मोदीले कति थप सरकारी मेडिकल कलेजहरू थप गरे ? के त्यसबारे अग्रज महाशयहरूलाई थाहा छ । काठमाडौं उपत्यकामा जथाभावी मेडिकल कलेज थप्न नदिने, एकीकृत परीक्षा प्रणाली, मेरिटमा आधारित भर्ना प्रणालीजस्ता पद्धतिहरूको लागि पटकपटक अनशन बस्ने डा केसीलाई दुत्कार्न या दोष दिन के सुहाउने कुरा हो ? स्वयं आफू नै कार्यकारी सदस्य भएको नाताले पनि पंक्तिकारले चिकित्सक अनुमतिसहितको चिकित्सा सेवाको पनि नियमनको पनि जिम्मेवारीसहित चिकित्सा आयोगको नै व्यवस्थाको माग गरेको थियो । एकातिर चिकित्सा शिक्षा र सेवालाई अलगअलग निकायहरूले सञ्चालन गर्दा जटिलता थपिएको छ भने विशेषगरी स्वदेश एवं विदेशमा माग रहेको स्टाफ नर्स (नर्सिङ प्रमाणपत्र तह) को अध्ययन नियोजित झैं बन्न पुग्नु अर्को विडम्बना छ । चिकित्सा शिक्षा ऐन कुनै कठमुल्लाको नफेरिने मन्त्रले भरिएको दस्ताबेज होइन । चिकित्सक एवं चिकित्सा सेवाको नियमन गर्नुपर्ने मूलत सरकारी निकायकै रूपमा रहनुपर्ने हाल निर्वाचित आठ पदाधिकारीसहितको २२ सदस्यीय मेडिकल काउन्सिलले यदाकदा चिकित्सकहरूमाथि बाध्य भई अनुशासनको कारबाहीको निर्णय गर्नुबाहेक मुलुकको चिकित्सा क्षेत्रमा व्याप्त कमी, कमजोरी बिथिति उपर प्रभावी हुन सकेको छैन । उपचारको स्तरीयता, औषधि उपकरणको स्तर, महँगो उपचार मूल्य, विज्ञापन, औषधिको व्यापक दुरुपयोग, मूल्य नै महँगो पर्ने गरी औषधिमा हुने गरेका महँगा प्रायोजन आदिमा भूमिका निर्वाह गर्नुपर्ने मेडिकल काउन्सिल नियमित लाइसेन्स परीक्षा र अनुमतिपत्रजस्ता कार्यहरूमा सीमित छ या सीमित पारिएको छ । यो सबाल पनि न उठेको होइन । चिकित्सा शिक्षाको दायित्वबाट मेडिकल काउन्सिललाई अलग राखेपछि काउन्सिललाई चुस्त र प्रभावी बनाउन कानुनी रूपमा यस्को संरचना नै बदल्नुपर्ने आवश्यकतालाई महसुस नभएको पनि होइन । कोभिड१९ को महामारीको समयमा खोप एवं उपचारमा भएका अनियमित एवं ठगीबारे निकै आवाजहरू उठे कतैबाट सुनुवाइ भएन । त्यसो त काउन्सिल अध्यक्षबाट तात्कालिक स्वास्थ्यमन्त्रीको सार्वजनिक आलोचना नभएको पनि होइन । तर वाञ्छनीय सुधार हुन सकेन । कोभिड१९ को महामारीको दौरान सयौं भेन्टिलेटरहरू खरिद गरिए तिनको सदुपयोग हुन नसकी खेर गइरहेको अवस्था छ भने आर्थिक रूपमा केही सहुलियतपूर्ण हुने सरकारी या सार्वजनिक अस्पतालहरूबाट आईसीयू शैय्याको अभाव देखाई बिरामीहरू निजीमा रिफर गरिन्छन् । राज्यका सम्बन्धित निकायलाई चुनौती दिन सकिन्छ । महँगा अस्पतालका महँगा शैय्यामा भर्ना भएका बिरामीहरूमध्ये बहुसंख्यक सोझा पहुँच पुर्याउन नसक्ने र सरकारी अस्पतालबाट या कमिसनको खेलमा एम्बुलेन्सबाट पुर्याइएका न्यून आर्थिक अवस्थाका हुने गर्छन् । ज्यान जान सक्ने असाध्य रोगमात्रै होइन सामान्य रोगलाई पनि जटिल बनाएर बिरामी र अभिभावकलाई तर्साइने गरिन्छ । अन्यत्र देशमा देशका सम्भ्रान्त पुँजीपतिहरूले गैरनाफामूलक च्यारिटी अस्पतालहरू सञ्चालन गरेका हुन्छन् । नेपालमा भने मुलुकका शक्तिशाली पार्टी सम्बद्ध नेता पदाधिकारीहरूलाई पुर्याएको निःशुल्क रकम अन्य सामान्य अवस्थाका बिरामीहरूबाट असुल्ने गरिन्छ । चिकित्सा शिक्षा र सेवाको एउटै आयोग मेडिकल काउन्सिल खारेज गरी राष्ट्रिय चिकित्सा शिक्षा आयोगको सट्टा शिक्षा र सेवा दुबैको नियमन, नीति निर्माण र सुपरिवेक्षण गर्न सक्षम राष्ट्रिय स्वास्थ्य आयोगको कानुनी व्यवस्था हुनुपर्छ । सो आयोगले सबै विश्वविद्यालय एवं प्रतिष्ठानसँग समन्वय गरी एकीकृत प्रवेश परीक्षा र मेरिटमा आधारित भर्ना प्रणालीको पद्धति लागू गर्न पनि सक्छ । मेडिकल काउन्सिलले हालसम्म गर्दै आएको लाइसेन्स परीक्षा, अनुमतिपत्र, गुडस्टान्डिङ आदिको लागि आयोगभित्र छुट्टै निर्देशनालयको व्यवस्था गर्न सकिन्छ । नेपालमा शक्तिशाली चिकित्सा शिक्षा आयोग, ठूलो संख्यामा सदस्य रहेको मेडिकल काउन्सिल रहे पनि राजनीतिक नेतृत्वले ऐन नीति निर्माण र कार्यान्वयनमा बेवास्ता गरेको कारण चिकित्सा शिक्षा र सेवा सुधार सकस र अनिश्चयपूर्ण बन्न पुगेको छ ।"
सङ्खुवासभामा पेस्तोलसहित एकजना पक्राउ,"सङ्खुवासभा : सङ्खुवासभाको चैनपुर नगरपालिका१ नूनढाकीबाट कटुवा पेस्तोलसहित एक जना पक्राउ परेका छन्। जिल्ला प्रहरी कार्यालय सङ्खुवासभाका प्रहरी निरीक्षक अशोककुमार जबेगुले चैनपुर नगरपालिका१ नूनढाकीका ४२ वर्षीय दिलकुमार चोङवाङ रहेको जानकारी दिए। पेस्तोल बोकेर हिँडडुल गर्ने गरेको विशेष सूचनाका आधारमा प्रहरी चौकी नूनढाकी र सङ्खुवासभाको संयुक्त प्रहरी टोलीले एक थान कटुवा पेस्तोलसहित चोङवाङलाई आइबार पक्राउ गरिएको प्रहरी निरीक्षक जबेगुले बताए। बरामद भएको कटुवा पेस्तोलसहित चोङवाङविरुद्व मुलुकी अपराधसंहिता, २०७४ को हातहतियार तथा खरखजनासम्बन्धी कसूरमा जिल्ला अदालत चैनपुरबाट म्याद थप गरेर अनुसन्धान अघि बढाएको कार्यालयले जनाएको छ।"
अनलाइन सट्टेबाजीमा २ अर्ब १ करोडको कारोबार गर्ने एकजना पक्राउ,"काठमाडौं : अनलाइन सट्टेबाजी माध्यम वान एक्सबेट,जुवा ३६५जस्ता अनलाइन बेटिङ वेभसाइटको प्रयोग गरी सट्टेबाजी जुवा खेलाइ दुई करोड बढी रकम कारोबार गरेको आरोपमा एकजनालाई प्रहरीले नियन्त्रणमा लिएको छ। पक्राउ पर्नेमा काभ्रेपलाञ्चोक मण्डनदेउपुर नगरपालिकाका २४ वर्षीय अनिल ढुंगाना रहेका छन्। काठमाडौं उपत्यका अपराध अनुसन्धान कार्यालयले सोमबार पत्रकार सम्मेलन गरी सार्वजनिक गरेको हो। ढुंगानाले विभिन्न व्यक्तिहरुको नाममा रहेका बैंक तथा खाता र वालेटहरूमा खाता खोली २ अर्ब १ करोड बढी रकम कारोबार गरेको प्रहरीको प्रारम्भिक अनुसन्धानबाट खुलेको छ। उनले आफ्नो परिचय परिवर्तन गरी अनिल साहको नामबाट भारतीय आधार कार्ड, प्यान कार्ड, दिल्ली मेट्रो कार्ड,भारतीय एचडीएफसी बैंकको चेकबुक,एटीएम कार्डलगायत एयरटेल कम्पनीको सिमकार्ड समेत प्रयोग गरेको खुल्न आएको प्रहरीले जनाएको छ।"
विमानस्थलबाट सुनसहित दुई भारतीय नागरिक पक्राउ,"काठमाडौं : त्रिभुवन अन्तर्राष्ट्रिय विमानस्थलबाट सुनसहित दुई जना भारतीय नागरिकलाई गएराति प्रहरीले पक्राउ गरेको छ । फ्लाई दुबईको एफजेड५७५ को उडानमार्फत गएराति काठमाडौँ आएका ३३ वर्षीय सुरेश कुमार र ३४ वर्षीय मोहनकुमार गणेशनलाई पक्राउ गरिएको विमानस्थल सुरक्षा प्रमुख एवं प्रहरी वरिष्ठ उपरीक्षक कृष्णहरि शर्माले जानकारी दिए । उनले भने, गएराति फ्लाई दुबईबाट काठमाडौँ आएका दुई जना भारतीयले आफूले लगाएको लुगामा सुन जस्तो देखिने पहेँलो रङको धातु लेपनपेष्ट गरिएको अवस्थामा फेला परेपछि पक्राउ गरिएको छ । पक्राउ परेकामध्ये सुरेश कुमारको लुगासहितको उक्त सुन जस्तो देखिने पहेँलो रङको धातुको तौल दुई किलो छ सय ग्राम तथा मोहनकुमारको लुगासहितको तौल दुई किलो पाँच सय ग्राम हुन आएको विमानस्थल सुरक्षा प्रमुख शर्माले जानकारी दिए । उक्त विषयमा प्रहरीले थप अनुसन्धान गरिरहेको उनले बताए।  रासस"
मोतीविन्दुको निःशुल्क शल्यक्रिया,रसुवा : जिल्लाको कालिकास्थानमा निःशुल्क मोतीविन्दुको शल्यक्रिया शिविर सञ्चालन गरिएको छ। सामुदायिक आँखा केन्द्रले आयोजना गरेको शिविरमा ७९ जनाले आँखाको शल्यक्रिया गरिएको हो। ग्रामीण क्षेत्रमा आँखाका समस्या भएकाहरुलाइ शल्यक्रिया सेवा दिने उद्देश्यले शिविर सञ्चालन गरिएको हो। तिलगंगा आँखा प्रतिष्ठानका वरिष्ठ आँखा शल्यचिकित्सक डा श्याम व्यासको नेतृत्वमा भएको शिविरमा ७९ जनाको मोतीविन्दु र दुईजनाको मासु पलाएको उपचार गरिएको केन्द्रकी इन्चार्ज उर्मिला तामाङले जानकारी दिइन्।
प्रचण्ड सरकारलाई दिएको समर्थन फिर्ता लिने जसपा नेपालको निर्णय,"काठमाडौं : जनता समाजवादी पार्टी नेपालले सरकारलाई दिएको समर्थन फिर्ता लिएको छ। सोमबार जनता समाजवादी पार्टी नेपालको केन्द्रिय समिति बैठकले पुष्पकमल दाहाल प्रचण्डसरकारलाई दिएको समर्थन फिर्ता लिएको नेता दीपक कार्कीले जानकारी दिए। सरकारमा रहेका उपप्रधान तथा स्वास्थ्यमन्त्री उपेन्द्र यादव र वन तथा वातावरण राज्यमन्त्री दीपक कार्कीले पनि सोमबार बिहान राजीनामा दिएका छन्। सरकारमै रहेर वर्तमान सत्ता गठबन्धनका दलसँग सहकार्यलाई निरन्तरता दिन नसकिने भएकाले जसपा नेपालले प्रचण्ड सरकारलाई दिएको समर्थन फिर्ता लिनु परेको जसपा नेपालका प्रवक्ता मनिष सुमनले अन्नपूर्णलाई जानकारी दिए। जसपाले सरकारलाई दिएको समर्थन फिर्ता लिएको पत्र आजै संसद सचिवालयमा दर्ता गर्न लागिएको छ। वर्तमान सत्ता गठनबन्धनसँग सहकार्य गर्न कठिन भएकाले राजीनामा दिएको जसपा नेपालका अध्यक्ष यादवले बताए। सोमबार राजीनामा दिएपछि अन्नपूर्ण पोस्ट्सँग उनले एमालेमाओवादी केन्द्रसँग सत्ता सहकार्य गर्न कठिन भएकाले आफूले राजीनामा दिएको जानकारी दिए। जसपा नेपालका अध्यक्ष यादवले भने,जसपा नेपाल फुटाउन वर्तमान सत्ता गठबन्धनका प्रमुख दलको हात छ, एमालेमाओवादीको कार्यशैली प्रति मेरो विमत्ति छ, उनीहरुसँग सहकार्य गर्न असहज भएकाले मैले राजीनामा दिएको हुँ।"
इन्डोनेसियामा ज्वालामुखी नजिकका गाउँहरूमा चिसो लाभा फैलिँदा ३७ जनाको मृत्यु,"पश्चिमी इन्डोनेसियाको सुमात्रा टापुमा ज्वालामुखीबाट आएको बाढी र चिसो लाभाका कारण ३७ जनाको मृत्यु भएको छ । शनिबार केही घण्टा परेको भारी वर्षाले सुमात्राको सबैभन्दा सक्रिय ज्वालामुखी माउन्ट मारापीबाट खरानी र चट्टानहरू बगाएको थियो। चिसो लाभाको पहिरोले दुई जिल्ला डुबानमा परेको छ। मानिसको मृत्यु भएको छ भने १०० भन्दा बढी घर, मस्जिद र सार्वजनिक भवनमा क्षति पुगेको छ। १८ जना बेपत्ता भएकाले मृत्यु हुनेको संख्या बढ्न सक्ने अधिकारीहरूले बताएका छन् । राष्ट्रिय खोज तथा उद्धार एजेन्सीका अनुसार आइतबार दिउँसो उद्धारकर्मीहरूले सबैभन्दा बढी प्रभावित आगम जिल्लाको कान्दुआङ गाउँमा १९ र छिमेकी जिल्ला तनह दातारमा थप नौ जनाको शव फेला पारेका थिए। माउन्ट मारापी वरपरको क्षेत्रमा विगत छ महिनामा धेरै यस्तै प्रकोपहरू भएको समाचारमा उल्लख छ। गत डिसेम्बर ५ मा ज्वालामुखी विष्फोट हुँदा २३ पदयात्रीको मृत्यु भएको थियो भने यस वर्षको फेब्रुअरीमा आएको बाढीले तनह दातारमा दर्जनौं घरमा क्षति पुर्याएको थियो । गत महिना मात्रै विष्फोट भएको केही दिनमै २ किलोमिटर अग्लो खरानीको बादलले आकाश ढाकेको थियो। यस क्षेत्रमा उडानहरू अवरुद्ध भएका थिए, सडकहरू बन्द गरिएको थियो र ११ हजारभन्दा बढी मानिसहरूलाई अन्यत्र सारिएको थियो।"
सुँगुरको मिर्गौला प्रत्यारोपण गरेका पहिलो व्यक्तिको निधन,"वासिंटन : आनुवंशिक रूपमा परिमार्जित सुँगुरको मिर्गौला प्रत्यारोपण प्राप्त गर्ने पहिलो जीवित बिरामीको प्रत्यारोपण गरेको दुई महिनापछि निधन भएको प्रत्यारोपण गर्ने अमेरिकी अस्पतालले बताएको छ। श्री रिक स्लेम्यानको आकस्मिक निधनले मास जनरललाई गहिरो दुःख लागेको छ, उहाँको निधन हालैको प्रत्यारोपणले भएको हो भन्ने हामीसँग कुनै संकेत छैन, बोस्टन अस्पतालले एक विज्ञप्तिमा भनेको छ। विश्वमा पहिलोपटक मार्चमा म्यासाच्युसेट्सको जनरल अस्पतालका सर्जनहरूले आनुवंशिक रूपमा परिमार्जित सुँगुरको मिर्गौला स्लेम्यानमा सफलतापूर्वक प्रत्यारोपण गरेका थिए। सो समयमा उनी ६२ वर्षका थिए। र, अन्तिम चरणको मिर्गौलाको रोगबाट पीडित थिए। स्लेम्यानलाई विश्वभरमा असंख्या प्रत्यारोपण रोगीहरूका लागि सधैं आशाको किरणका रूपमा हेरिने छ र जेनोट्रान्सप्लान्टेसनको क्षेत्रलाई अगाडि बढाउने उहाँको विश्वास र इच्छाप्रति हामी अत्यन्त आभारी छौं, अस्पतालको विज्ञप्तिमा भनिएको छ। विश्वभर अंगको अभाव पुरानो समस्या हो र मास जनरलले मार्चमा मिर्गौला प्रत्यारोपणका लागि उसको प्रतीक्षा सूचीमा एक हजार चार सयभन्दा बढी बिरामी रहेको बताएको थियो। अस्पतालका अनुसार प्रत्यारोपणका लागि प्रयोग गरिने सुँगुरको मिर्गौला म्यासाच्युसेट्स बायोटेक कम्पनी इजेनेसिसले प्रदान गरेको थियो र हानिकारक सुँगुरको जीन हटाउन र केही मानव जीनलाई जोड्न यसलाई परिमार्जित गरिएको थियो। टाइप २ मधुमेह र उच्च रक्तचापबाट पीडित स्लेम्यानलाई सन् २०१८ मा एउटा प्रत्यारोपित मानव मिर्गौला प्राप्त भएको थियो तर उक्त मिर्गौला पाँच वर्षपछि असफल हुन थाल्यो।  (एएफपीरासस)"
रुसी राष्ट्रपति पुटिनले रक्षामन्त्री परिवर्तन गर्ने,"युक्रेनसँगको युद्धको बीचमा रुसी राष्ट्रपति भ्लादिमिर पुटिनले रक्षामन्त्री सर्गेई शोइगुको स्थानमा नयाँलाई राख्न लागेका छन् । ६८ वर्षीय शोइगुले सन् २०१२ देखि रुसको रक्षा मन्त्रालयको जिम्मेवारी सम्हाल्दै आएका थिए। अब शोइगु रुसको सुरक्षा परिषद्को प्रमुखमा नियुक्त हुनेछन् । राष्ट्रपति भवनबाट जारी विज्ञप्तिमा शोइगुको स्थानमा उपप्रधानमन्त्री आन्द्रेई बेलोसोभले रक्षा मन्त्रालयको जिम्मेवारी सम्हाल्ने बताइएको छ । युक्रेनसँग चलिरहेको युद्धमा शोइगुको महत्वपूर्ण भूमिका रहेको छ । रुसी सरकारी दस्तावेजबाट राष्ट्रपति पुटिनले सोइगुलाई सुरक्षा परिषद्को प्रमुखको महत्वपूर्ण जिम्मेवारी लिन चाहेको खुलासा भएको छ । शोइगुलाई पुटिनको नजिक मानिन्छ र कुनै सैन्य अनुभव बिना रक्षा मन्त्रालयको जिम्मेवारी दिइएको थियो। शोइगु पेशाले सिभिल इन्जिनियर हुन् । १९९० मा, शोइगु आपतकालीन र विपद् राहत मन्त्रालयको प्रमुख निर्वाचित भए। राष्ट्रपति पुटिनले भर्खरै रुसमा भएको आम निर्वाचनमा ८७ प्रतिशत मत प्राप्त गरी पाँचौं पटक पद तथा गोपनीयताको शपथ लिएका छन् । बीबीसी"
मेक्सिकोग्वाटेमालामाको सीमा नजिकै शक्तिशाली भूकम्पको धक्का,"मेक्सिको र ग्वाटेमालाको सीमा नजिकै शक्तिशाली भूकम्पको धक्का महसुस गरिएको छ। ६  ४ रेक्टरको भूकम्प आएपछि मानिसहरु त्रसित भएका थिए। उनीहरू घरबाट निस्केर सुरक्षित स्थानतर्फ गएका थिए। युनाइटेड स्टेट्स जियोलोजिकल सर्भेलाई उद्धृत गर्दै समाचार एजेन्सी 'रोयटर्स' ले यो भूकम्प जमिनको गहिराइबाट ४७ माइल (७५ किलोमिटर) तल रहेको जनाएको छ। तर, राम्रो कुरा के हो भने यी भूकम्पका कारण हालसम्म कुनै पनि जनधनको क्षति भएको खबर छैन। मेक्सिकोको नेशनल सिभिल प्रोटेक्सन एजेन्सीले सामाजिक सञ्जालमा भूकम्पसँग सम्बन्धित अवस्थाको अनुगमन गरिरहेको बताएको छ। यसैबीच, ग्वाटेमालाको विपद् व्यवस्थापन विभागले मेक्सिकोसँगको सिमानामा रहेको क्वेट्जाल्टेनाङ्गो र सान मार्कोसमा केही भवनहरू (पहिरोका कारण) क्षतिग्रस्त भएको र सडक अवरुद्ध भएको जनाएको छ। समाचार एजेन्सी एसोसिएट प्रेस (एपी) ले अमेरिकी सुनामी चेतावनी प्रणाली र मेक्सिकोको नौसेनालाई उद्धृत गर्दै अहिले कुनै सुनामीको खतरा नरहेको बताएको छ।"
शीत परेका शीतभण्डार,"किसानले फलाएको अनाज भण्डारण गर्न नसक्दा उचित मूल्य पाउँदैनन्। जुनसुकै अन्नबाली वा फलफूल, तरकारी फल्नेबित्तिकै किसानले बेच्ने र व्यापारीले किन्ने भनेकै भण्डारणको उचित व्यवस्थाको अभावले हो। त्यसो हुँदा न किसानले उचित मूल्य पाउँछन् न उपभोक्ताले सुलभ। फाइदा जति बिचौलियालाई हुन्छ। किसानले भण्डारण गर्न नसकेको मौका छोप्यो अनि बेमौसममा महँगोमा बेच्यो। किसानलाई फसलको मूल्य दिलाउने हो भने शीतभण्डारमा उत्पादन थन्क्याएर राख्ने र बेमौसम वा चाहिएका बेला बेच्न सक्ने व्यवस्था हुनुपर्छ। त्यही उद्देश्यले मधेस सरकारले केही वर्षअघि अर्ब रुपैयाँभन्दा बढी खर्चने गरी शीतभण्डार निर्माणको योजना अघि सार्यो। धनुषा, बारालगायत जिल्लामा योजना कार्यान्वयन सुरु पनि भए। तर ती अपुरै छन्, अधुरै छन्। शीतभण्डार निर्माणमै शीत परेको छ। फलफूल, तरकारी निश्चित तापक्रममा राख्ने काइदा हो शीतभण्डार। फलेको बेला भण्डारण गरेपछि चाहिँदा निकाल्ने र उपभोग गर्न सजिलो शीतभण्डारले गराउँछ। अनि बजारमा माग भएका बेला बिक्री गर्दा मूल्य पनि किसानलाई हुन्छ। तर शीतभण्डार निर्माणको योजनामै भ्रष्टाचारको गन्ध जो देखियो अनि अलपत्र पर्यो योजना। अहिले मधेसको सबै शीतभण्डार निर्माणको योजनामा अख्तियारले अनुसन्धान गरिरहेको छ। कतिपय योजना सुरु हुनै पाएनन्। कतिपय सुरु भएर अलपत्र छन्। कतिमा सरकारले बजेट निकासा गरी भुक्तानी पनि दिएको थियो, कतिमा बाँकी थियो। कतिपय किसानको समेत लगानी अलपत्र परेको छ। खासमा बिना निर्दिष्ट योजना शीतभण्डार निर्माण अघि सारिनु नै अलपत्र हुने अवस्थाको सुरुआती बिन्दु हो। न आधार न मापदण्ड थियो शीतभण्डार निर्माणमा। अनि लागत निर्धारण पनि हचुवामै गरियो। त्यसपछि जनता समाजवादी पार्टी, जो सरकारमा थियो, उसैका कार्यकर्ता लक्ष्य गरेर योजना पारियो। पवित्र कामका लागि पवित्र प्रक्रिया अपनाइएन। सुरुदेखि नै गडबडी हुँदा शीतभण्डार योजना अलपत्र पर्यो। अहिले प्रदेश सरकारको करोडौं लगानी शीतांग भएको छ। भौतिक पूर्वाधारका लागि भएको लगानी माटोमा मिले सरह छ। जग हालिएका वा केही संरचना बनिसकेका कतिपय भण्डारहरू घामपानीमा भिजेका छन्। अब फेरि लगानी गर्दा पनि बढी खर्च हुने अवस्था भएको छ। राज्यको नोक्सानी भएको छ। अख्तियारले अनुसन्धानलाई तीव्रता दिई दूधको दूध पानीको पानी छुट्ट्याउन जरुरी छ। भ्रष्टाचार भएको भए कारबाही प्रक्रियामा जानुपर्छ। शीतभण्डारको योजनालाई अलपत्र पारिनु हुँदैन। यो पनि पढ्नुहोस अनियमितताले अलपत्र करोडौंका शीतभण्डार"
"नारायणी नदीमा नयाँ पुल, प्रधानमन्त्रीले गरे शिलान्यास","चितवन : प्रधानमन्त्री पुष्पकमल दाहाल 'प्रचण्ड'ले नारायणी नदीमाथि बन्न लागेको नयाँ पुलको शिलान्यास गरेका छन्। सोमबार एक कार्यक्रमका बीच प्रधानमन्त्री प्रचण्डले भरतपुर महानगरपालिका र नवलपरासी (बर्दघाट सुस्ता पूर्व) गैंडाकोट नगरपालिका जोड्ने नारायण नदीमा निर्माण हुन लागेको 'सिग्नेचर पुल' को शिलान्यास गरेका हुन्। हाल रहेको नारायणी पुलसँगै ४२० मिटर लामो सिग्नेचर ब्रिज बनाउन लागिएको हो। यो नेपालकै पहिलो सिग्नेचर पुल हो । अहिलेको पुल २०३८ सालमा बनेको हो । पुरानो र साँघुरो भएको कारण नयाँ पुल बनाउन लागिएको । प्रधानमन्त्री दाहालले पुल निमार्णपछि सवारी चाप हट्ने दावी गरे । सौन्दर्यकरणसहितको डिजाइन भएकाले पनि आकर्षक पुल बन्ने बताए । आगामी दुई सय वर्षसम्मको सवारी चाप सम्बोधन गर्ने लक्ष्य राखिएको छ ,दाहालले भने ,सिग्नेचर पुल बनेपछि आधुनिक र ब्यूटिफिकेशन सहितको पुल बनाउन लागिएको छ । यो यातायातसँग मात्रै नभएर पर्यटन प्रवद्र्धन , स्थानीय अर्थतन्त्रको विकाससँग जोडिएको छ । चार सय २० मिटर लामो पुलमा चारवटा पिल्लर रहनेछ । दुई लेनको यो पुलमा पनि दुबै साइडमा फुटपाथ छ । नारायणीमा बन्न लागेको केबल स्टे एक्स्ट्रा डोज्ड ब्रिज नमुनाको पुल बनाउन लागिएको सडक विभाग,पुल महाशाखाले जनाएको छ । नारायणी नदीमा जलसँग सम्बन्धित पर्यटकीय गतिविधि गर्नका लागि पुलको डिजाइन नै तलको भाग फराकिलो बनाइएको छ । उपप्रधान एवं भौतिक पूर्वाधार तथा यातायातमन्त्री रघुवीर महासेठले २०८४ भित्रमा निमार्ण सकिने बताए । पुल निर्माणको जिम्मा तुँदी कन्स्ट्रक्सनले पाएको छ । २०८० जेठ १९ गते नै सम्झौता भएको हो । सन् २०२३ जुन २ मा तुँदी कन्स्ट्रक्सन प्रालिले चार वर्षभित्रमा निर्माण सम्पन्न गर्नेगरी ठेक्का सम्झौता गरेको छ । मूल्यअभिवृद्धि करसहित एक अर्ब ६८ करोड ७६ लाख २३ हजार तीन सय ५४ मा ठेक्का सम्झौता भएको हो । भौतिक पूर्वाधार मन्त्रालयका सचिव ले नेपालको पूर्व र पश्चिम जोड्ने मेरुदण्डको रुपमा रहनो बताए । समग्र सडकको क्षमताको वृद्धिसंगै आर्थिक गतिविधि बढ्ने अपेक्षा गरेका छौं,उनले भने । पुलको डिजाइन अन्तिम चरणमा पुगेको छ । तीन हजार टन क्षमताको पानी जहाज नदीमा चल्न मिल्ने गरी पुल बनाउन लागिएको मन्त्रालयले जनाएको छ । भरतपुर महानगरपालिका प्रमुख रेनु दाहालले धेरै वर्षको प्रयासले सार्थकत पाएको बताइन् । जीर्ण पुलको आवश्यकता नवलपुर र भरतपुरबासी सबैले गरेको हो । पुल निमार्णका लागि भरतपुरले निरन्तर पहल गरेर अघि बढ्यो ,उनले भनिन् ,डिजाइन भएदेखि ठेक्का हुँदै शिलन्याससम्म धेरै संघर्ष भएको छ । तर हामी सफल भएका छौं। डिजाइन स्वीकृत हुने वित्तिकै काम सुरू हुने बताइएको छ । पुल शिलान्यास भएको मितिले तीन वर्षभित्र निर्माण सम्पन्न हुनुपर्ने सम्झौतामा उल्लेख छ । सरकारले नारायणगढबुटवल सडक र पुलचोकगोन्द्राङ सडक विस्तारसंगैले सवारी संचालनमा सहजता हुनेछ ।"
आज विश्वासको मत लिँदै कोशीका मुख्यमन्त्री,"विराटनगर : कोशी प्रदेशका मुख्यमन्त्री हिक्मतकुमार कार्कीले आज प्रदेशसभाबाट विश्वासको मत लिँदै छन् । नेकपा (एमाले) प्रदेश संसदीय दलका नेता हिक्मतलाई मुख्यमन्त्री बन्दा एमालेका ३९ र नेकपा (माओवादी केन्द्र)का १३ जना प्रदेश सांसदले समर्थन गरेका थिए । एक जना मात्रै सांसद रहेको जनता समाजवादी पार्टी (जसपा)ले पनि मुख्यमन्त्रीलाई विश्वासको मत दिने भएको छ । हिक्मतले मुख्यमन्त्रीमा दाबी पेस गर्दा जसपाले साथ दिएको थिएन । मन्त्रिपरिषद्को सिफारिसका आधारमा प्रदेश प्रमुख पर्शुराम खापुङले सोमबारका लागि प्रदेशसभाको पाँचौ तथा बर्खे अधिवेशन आह्वान गरेका थिए । बजेट अधिवेशनको पहिलो बैठकबाटै मुख्यमन्त्री हिक्मतले विश्वासको मत लिने भएका हुन् । विश्वासको मत लिनेसम्बन्धी सूचना शुक्रबार नै प्रदेशसभा सचिवालयमा दर्ता भएको थियो । हिक्मत संविधानको धारा १६८ को उपधारा ५ बमोजिम गत बिहीबार मुख्यमन्त्री नियुक्त भएका हुन् । मुख्यमन्त्रीमा एमाले र माओवादीका ५२ जना सांसदले समर्थन गरेका थिए । अहिले जसपाले पनि समर्थन गरेको छ । कोशीको ९३ सदस्यीय संसदमा बहुमतका लागि ४७ जनाको समर्थन आवश्यक पर्छ । कोशीमा एमालेको उपसभामुखसहित ४०, नेपाली कांग्रेसका २९, माओवादीका १३, राष्ट्रिय प्रजातन्त्र पार्टी (राप्रपा)का ६, नेकपा (एकीकृत समाजवादी)का ४ र जसपाका १ जना सांसद छन् । निवर्तमान मुख्यमन्त्री एवं कांग्रेस नेता केदार कार्कीले संकल्प प्रस्तावको निर्देशनविपरीत सदनबाट विश्वासको मत लिएनन् । पदबाट राजीनामा पनि दिएनन् । त्यसपछि केदार अल्पमतमा परेको ठहर गर्दै बहुमत देखाएर हिक्मतकुमार कार्कीले गरेको दाबी बमोजिम प्रदेश प्रमुखले उनलाई नै मुख्यमन्त्री नियुक्त गरेका थिए ।"
"सेक्युरिटी प्रिन्टिङ घोटालामा विकलको आँट, हुसेनको साथ","काठमाडौं : देशको सार्वजनिक खरिद कतिसम्म दुरुपयोग गर्न सकिन्छ भन्ने जान्न विकल पौडेल र सेक्युरिटी खरिद प्रक्रिया नियाले पुग्छ । सुरक्षण मुद्रण केन्द्रको उपकरण आयात गर्ने ठेक्का पाउँथ्यो, म्याक्स इन्टरनेसनलले । म्याक्स इन्टरनेसनलका सीईओ हुन्, अकबर हुसेन । हुसेनले आईटी ग्लोबल प्रालिसमेत दर्ता गरेका थिए । तर, ठेक्का सम्झौता गर्नु पर्यो भने श्रीमती साहिना हुसेनको नाममा दर्ता भएको म्याक्स इन्टरनेसनलबाटै गर्थे । म्याक्स इन्टरनेसनलले सप्लायर्सका रूपमा कार्य गथ्र्यो । म्याक्सबाट पेस भएको बिल भरपाई तथा दाखिला प्रतिवेदनको आधारमा बिलको भुक्तानी दिने कार्यमा मेसिनरी औजारसम्बन्धी ज्ञान नभएका लेखा अधिकृत खड्कबहादुर थापाले साथ दिन्थे । भुक्तानीका लागि सुरक्षण मुद्रण केन्द्रका कार्यकारी निर्देशक विकल पौडेल समक्ष सिफारिस गर्ने र स्वीकृतिपश्चात् भुक्तानी हुन्थ्यो । केन्द्रमा सूचीकृत आईटी ग्लोबल प्रालि, नेक्सजेन आईटी सोलुसन्स प्रालि र वल्र्ड डिस्ट्रीब्युसन नेपालले ठेक्का पाउँथ्यो । पौडेलले खरिदका क्रममा लागत अनुमान तयार गर्दा म्याक्स इन्टरनेसनलका सीईओ हुसेनको कम्पनी आईटी ग्लोबल प्रालि तथा अन्य सूचना प्रविधिसँग सम्बन्धित आपू अनुकूलका कम्पनीहरूसँग दरभाउ माग गर्थे । आफू अनुकूलको योग्यता तथा लागत अनुमान तयार पार्थे । ठेक्काको प्राविधिक मूल्यांकन गर्न पौडेलको संयोजकत्वमा वन तथा वातावरण मन्त्रालयका सिनियर डिभिजनल इञ्जिनियर (मेकानिकल) नवीन पोख्रेल र राष्ट्रिय सूचना प्रविधि केन्द्रका तत्कालिन निर्देशक सफल श्रेष्ठ सदस्य रहेको ३ सदस्यीय उपसमिति गठन गरिएको थियो । उक्त समितिले दिएको प्रतिवेदनका आधारमा मूल्यांकन हुन्थ्यो । अख्तियारले आइतबार विकलसहित, उनै सीईओ अकबर हुसेनविरुद्ध पनि भ्रष्टाचार मुद्दा दायर गरेको छ । प्रिन्टिङ प्रेससँग सम्बन्धित सामग्री खरिद गरी ४० करोड ८५ लाख ७४ हजार ७ सय ४० रुपैयाँ सरकारलाई हानि पुर्याउने उद्देश्य राखेको भन्दै त्यति नै रकम बिगो माग गरिएको छ । त्यस्तै ती उपकरण खरिदका लागि भुक्तानी भएको रकम ४० करोड ७५ लाख ५७ हजार ७४० रुपैयाँ असुल गर्न माग गरिएको छ । भागेर लागेन पार अमेरिकाको स्थायी आवासीय अनुमतिपत्र (पीआर) लिएका थिए, विकल पौडेल । त्यहीं अनुमतिपत्रले उनलाई मुलुकको सार्वजनिक पदमा रहन रोक्थ्यो । तर, कानुनको नजरअन्दाज गर्दै उनी सुरक्षण मुद्रण केन्द्रका कार्यकारी निर्देशकमा दुईपटक नियुक्त भए । लगत्तै भ्रष्टाचारमा संलग्न भएको अभियोग खेपे । ४२ वर्षीय पौडेलले पीआर लिएको सरकारले बर्खास्त गरेको थियो । राज्यलाई झुक्याएर राजनीतिक नियुक्ति लिएको अभियोगमा पौडेलविरुद्ध विशेष अदालतमा मुद्दा चलिरहेको छ । हाल उनी अख्तियार दुरुपयोगको हिरासतमा छन् । सरकारी सम्पत्ति गैरकानुनी तवरले हानिनोक्सानी तथा सरकारी रकमको दुरुपयोग गरेको उजुरी परेको थियो । उनलाई नियन्त्रणमा लिन अख्तियार दुरुपयोग अनुसन्धान आयोगले पटकपटक प्रयास गरेको थियो । तर, उनी सुटुक्क अमेरिका भाग्थे । अन्ततः फन्दामा परेका पौडेलविरुद्ध अख्तियारले ४० करोड ७५ लाखभन्दा बढी बिगो माग दाबी गर्दै आइतबार मुद्दा दायर गरेको छ । अख्तियारले पौडेलसहित ६ जनाविरुद्ध भ्रष्टाचारको अभियोगमा आइतबार विशेष अदालतमा मुद्दा दायर गरेको हो । पौडेलसँगै राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, वन तथा वातावरण मन्त्रालयका सिनियर डिभिजनल इञ्जिनियर (मेकानिकल) नवीनकुमार पोखरेल, सुरक्षण मुद्रण केन्द्रका लेखा अधिकृत खड्कबहादुर थापा र शाखा अधिकृत हरिबल्लभ घिमिरेविरुद्ध मुद्दा दायर गरिएको हो । तत्कालीन कार्यकारी निर्देशक पौडेलसहित श्रेष्ठ, तत्कालीन निर्देशक पोखरेल र वन तथा वातावरण मन्त्रालयका सिनियर डिभिजनल इन्जिनियर (मेकानिकल) नवीनकुमार पोखरेलको मिलेमतो र योजनामा भ्रष्टाचार भएको अख्तियारको दाबी छ । खरिद प्रक्रिया कानुनविपरीत राज्यका सार्वजनिक निकाय एवं त्यसमा कार्यरत रहेका पदाधिकारीले सार्वजनिक जिम्मेवारी वहन गर्ने क्रममा कुनै पनि खर्च गर्नुपर्दा आर्थिक कार्यविधि तथा वित्तीय उत्तरदायित्व वहन गरेर मात्र गर्नुपर्छ । तर, तत्कालीन कार्यकारी निर्देशक पौडेलको ग्रान्ड डिजाइनमा कानुनविपरीत खरिद प्रक्रिया हुने गरेको पाइएको छ । २०७७ साल फागुन २ गते सुरक्षण मुद्रण केन्द्रले उच्च सुरक्षाको डिजिटल मुद्रण प्रणाली खरिद, ढुवानी र जडानका लागि बोलपत्र आह्वान गरेको थियो । त्यतिबेला कार्डबेस्ड मेसिनरी सफ्टवेयर र हार्डवेयर उपकरण खरिद गर्नुपर्नेमा पेपर बेस्ड उपकरण गरिद गरिएको थियो । एउटा मात्र प्रिन्टिङ प्रेस खरिद गर्नुपर्नेमा दुइटा खरिद गरिएको थियो । कम क्षमताको डाइ कटिङ मेसिन खरिद गर्नुपर्नेमा २० गुणा बढी क्षमताको मेसिन खरिद गरिएको थियो । प्रिन्ट प्रडक्सन सिस्टम सञ्चालनका लागि क्रिटिकल आईटी सिष्टम खदि गरिएको थियो । जुन प्रयोगमा समेत आएन । कार्यकारी निर्देशक पौडेलले प्राविधिक स्पेसिफिकेसनसमेत स्वीकृत नगरी कार्यानुभव नभएका र हाई सेक्युरिटी डिजिटल प्रिन्ट प्रोडक्सन सिस्टम खरिदको मुख्य कार्य (करिब ८० प्रतिशत प्रिन्टिङ प्रेससम्बन्धी) गर्ने फर्महरूसँग दरभाउ माग नगरी लागत अनुमानको करिब २० प्रतिशत मात्र अंश रहेको र दरभाउ माग गर्नु केही दिनअघि मात्र सूची दर्ता गरेका कम्पनीलाई स्वीकृत दिएको पाइएको छ । २०७७ माघ १६ गते आईटी ग्लोबल प्राालि र नेक्सजेन आईटी सोलुसन्स प्रालिले र २०७७ माघ २१ गते वर्ड डिस्ट्रब्युसन नेपाल प्रालिले सूचना प्रविधि (क्रिटिकल आईटी सिस्टम)सम्बन्धी कार्य गर्ने कम्पनी र फर्महरूसँग तत्कालीन कार्यकारी निर्देशक पौडेलले एकल निर्णय गरेका थिए । उक्त फर्महरूले आफ्नो कार्यानुभव नहुँदानहुँदै कोभिड महामारीको अवस्थामा २०७७ पुस २६ गते एकै दिनमा पेस गरेको दरभाउलाई आधार लिइएको थियो । तत्कालीन कार्यकारी निर्देशक पौडेल, वन तथा वातावरण मन्त्रालयका तत्कालीन सीडीई (मेकानिकल) नवीनकुमार पोखरेल र राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठले लागत अनुमान तयार गरेको अनुसन्धानमा पाइएको छ । उक्त लागत अनुमान तथा स्पेसिफिकेसनलाई कार्यकारी निर्देशकले पुस २७ गते एकैपटक स्वीकृत गरेका थिए । जुन सार्वजनिक खरिद ऐन, २०६३ को दफा ४, दफा ५, दफा ५क, सार्वजनिक खरिद नियमावली, २०६४ को नियम ११ अनुसार पनि एकै पटक स्पेसिफिकेसन र लागत अनुमान स्वीकृत गर्न मिल्दैन । पौडेलले सार्वजनिक खरिद ऐन,२०६३ तथा नियमावली ले अनिवार्य रूपमा पालना गर्नुपर्ने भनी निर्धारण गरेका प्रावधानहरू लत्याउँदै सामग्रीहरू खरिद गरेको अनुसन्धानमा देखिएको छ । सुरक्षण मुद्रण केन्द्रको विस्तृत परियोजना प्रतिवेदन (डीपीआर) प्रस्तुत प्रिन्टिङ मेसिनसमेत खरिद गर्न भएको खरिद सम्झौता (२०७८ वैशाख १८ देखि जेठ १७ को बीच) मा तत्कालीन कार्यकारी निर्देशक विकल पौडेलले स्वीकृत गरेको देखिन्छ । यसबाट खरिद सम्झौता पूर्वअनिवार्य तवरमा गर्नुपर्ने कार्य खरिद सम्झौतापछि गरेको पाइएको अख्तियार स्रोतले जनाएको छ । उक्त कार्य गैरजिम्मेवारीको पराकाष्टा मात्र नभई कानुनी प्रक्रियाको ठाडो उल्लंघन गरेको पाइयो, स्रोतले भन्यो । २०७७ पुस ८ गते प्रतिनिधि खटाई दिन सञ्चार तथा सूचना प्रविधि मन्त्रालय, राष्ट्रिय सूचना प्रविधि केन्द्र र वन तथा वातावरण मन्त्रालयलाई लेखेको पत्रमा सुरक्षित प्रेस मेसिनरी खरिद कार्यक्रम सञ्चालन गर्नका लागि मेसिनरी औजारसँग सम्बन्धित नयाँ प्रविधिको पहिचान गर्ने, मेसिनरी औजारको प्राविधिक विवरण तयार गर्ने कार्य र खरिद प्रक्रियाका मूल्यांकन लगायतका विषयमा कार्य गर्नको लागि भनी उल्लेख गरिएको थियो । कुनै पूर्वतयारीका कार्य नगरी नगराई बजेट माग गरेको पाइएको छ । हर्ता पनि आफैं, कर्ता पनि आफैं प्रिन्ट प्रोडक्सन सिस्टम खरिद प्रक्रियामा अवलम्बन नगरी अनदेखा गरेको स्रोतको दाबी छ । तत्कालीन कार्यकारी निर्देशक पौडेल आफैं प्रत्यक्ष रूपमा बजेट माग गर्ने देखि खरिदको प्राविधिक स्पेसिफिकेसन तयार गर्ने, लागत अनुमान तयार गर्ने, बोलपत्र सम्बन्धी कागजात तयार गरेको अनुसन्धानमा देखिएको छ । आफैंले तयार गरेका स्पेसिफिकेसन, लागत अनुमान, बोलपत्रसम्बन्धी कागजातलाई स्वीकृत गर्ने, आफैंले तयार गरेको प्राविधिक स्पेसिफिकेसन संशोधन गर्ने गरेको पाइयो, स्रोतले भन्यो । पौडेल स्वयं बोलपत्र मूल्यांकन समिति तथा प्राविधिक उपसमितिको संयोजक भई प्रतिवेदन दिने तथा सोउपर निर्णय लिने र दिने, ठेक्का सम्झौता गर्ने एवं बोलपत्र मूल्यांकनको विषयमा पुनरावलोकनका लागि परेका निवेदन सम्बन्धमा जबाफ दिने लगायतका विभिन्न जिम्मेवारीमा सार्वजनिक खरिद गर्दा अवलम्बन गर्नुपर्ने कानुनी तवरमा स्थापित मूल्य, मान्यता एवं कार्यविधिविपरीत एकल रूपमा संलग्न रहेको पाइएको छ । खरिदपूर्व अनिवार्य गर्नुपर्ने खरिद एकाइको गठन, खरिद माग संकलन, सम्भाव्यता र विस्तृत अध्ययन,नम्र्स, डिजाइन, रितपूर्वक स्वीकृत गुरुयोजना, वार्षिक खरिद योजना सुरक्षण मुद्रण विकास समितिबाट स्वीकृत नै नगराएको अनुसन्धानमा देखिएको स्रोतले जनाएको छ । सुरक्षण मुद्रणसम्बन्धी नीति, योजना बजेट तथा कार्यक्रम सुरक्षण मुद्रण विकास समितिमा पेस नै नगरेको पाइएको छ । पौडेल आफैंले बजेट माग गर्ने र सोहीअनुसार छुट्टाछुट्टै कार्यक्रम शीर्षकमा बजेट विनियोजन हुने गरेको देखिएको छ । दुइटा छुट्टाछुट्टै कार्यक्रमको लागि विनियोजित बजेट स्वेच्छाचारी तवरले एउटा मात्र कार्यक्रममा खर्च गरेको देखिन्छ, अख्तियार स्रोतले भन्यो । यसरी एउटा कार्यक्रममा आएको बजेट रकमान्तर नगरी अर्काे कार्यक्रममा खर्च गर्न नमिल्ने कानुनी व्यवस्थालाई पौडेलले लत्याएका थिए । सार्वजनिक खरिद ऐन,२०६३ को दफा ७ मा खरिदसम्बन्धी कार्यबोझ र कार्य प्रकृतिको आधारमा छुट्टै महाशाखा, शाखा वा एकाइ स्थापना गरी खरिद अधिकारी तोक्नुपर्ने व्यवस्था छ । खरिद अधिकारीले खरिदसम्बन्धी कार्यहरू गर्ने र सम्झौताको कार्यान्वयन गर्ने गराउन नियमित रूपमा सुपरिवेक्षण, अनुगमन र गुणस्तर नियन्त्रण गरी निर्धारित समयमा कार्यसम्पन्न गर्ने सुनिश्चितता गर्नु निर्देशकको पौडेलको कर्तव्य हुन्थ्यो, स्रोतले भन्यो, खरिद एकाइ नै स्थापना गरेको पाइँदैन । प्रतिनिधिको रूपमा राष्ट्रिय प्रविधि सूचना केन्द्रका तत्कालीन निर्देशक सफल श्रेष्ठ र वन तथा वातावरण मन्त्रालयका तत्कालीन सिडीई मेकानिकल नवीनकुमार पोखरेलबीच मिलेमतो रहेको अनुसन्धानमा पाइएको छ । बोलपत्र मूल्यांकनका लागि गठन भएको मूल्यांकन समिति, प्राविधिक मूल्यांकन उपसमिति लगायका समितिमा निर्देशक पौडेल रहेको तथ्यले खरिद प्रक्रियामा शक्ति नियन्त्रण तथा सन्तुलनको सिद्धान्त पालना भएको पाइँदैन । सफ्टवयेर तथा अन्य उपकरण खरिदका लागि बोलपत्र आव्हान गर्दा सार्वजनिक खरिदसम्बन्धी प्रचलित कानुनबमोजिम नगरी भ्रष्टाचार गरेको उजुरी अख्तियारमा परेको थियो । सुरक्षण मुद्रण कार्य जस्तो संवेदनशील विषयको खरिद गर्दा पर्याप्त अध्ययन, अनुसन्धान तथा प्रमाणिक तथ्यका आधारमा नगरिएको अख्तियार स्रोतले जनाएको छ । राहदानी, हुलाक टिकट, अन्तःशुल्क स्टिकर, बैंक नोट, स्मार्टकार्ड चेकबुक जस्ता सुरक्षण कागजात भित्र पर्छन् । सुरक्षण मुद्रण सम्बन्धमा अनुभवहिन तथा योग्यता नभएका कम्पनिहरूबाट सार्वजनिक सूची दर्ता वा आह्वान गरी पूर्वयोग्यतासमेत निक्र्यौल नगरी मूल रूपमा सूचना प्रविधिसम्बन्धी कार्य गर्ने तीनवटा कम्पनिबाट सोझै कोटेसनमार्फत लागत अनुमान तयार गरि खरिदकोलागि बोलपत्र आव्हान गरिएको देखिन्छ, स्रोतले भन्यो, सार्वजनिक खरिद ऐनको पालना नै भएको छैन । हचुवाका भरमा काम गरेको देखिन्छ । हचुवाको भरमा भएको खरिद कार्यको प्राविधिक विवरण तयार गर्दा विभिन्न विसंगतिपूर्ण भएको अख्तियारको दाबी छ । सार्वजनिक खरिद ऐनले बर्जित गरेका विवरणहरू बोलपत्रमा परेका र ती विवरणहरू प्रिविड मिटिङमार्फत परिवर्तन गरिएको कार्यले उजुरीमा दाबी गरिएअनुसार टेन्डरप्राप्त कम्पनिसँगको मिलेमतोमा भएको हुनसक्ने तथ्यलाई बल पुर्याउँछ, स्रोतले भन्यो । हाई सेक्युरिटी डिजिटल प्रिन्ट प्रोडक्सन सिस्टमको सप्लाई, डेलिभरिलगायत कार्यको खरिदमा मिलेमतो गरिएको अख्तियारको दाबी छ । यसका लागि सीमित व्यक्ति विशेष र कम्पनिसँग मिलेर काम गरिन्थ्यो । प्रस्ताव आह्वानै भएन उच्च मूल्य पर्ने औद्योगिकस्तरको सुरक्षण मुद्रण छापाखानाको प्रणाली खरिद गर्न बालपत्र आव्हान गर्नुअघि कानुनी तवरमा पालना गर्नुपर्ने बाध्यात्मक प्रक्रियापूर्व योग्यता निर्धारणका लागि प्रस्ताव आह्वान गरेको नपाइएको अख्तियारले जनाएको छ । नेपालमा सुरक्षण मुद्रणसम्बन्धी कार्य गर्ने तथा सोसम्बन्धी कार्यानुभव भएका योग्य बोलपत्रदाताहरू भए, नभएको सम्बन्धमा समेत कुनै अध्ययन भएको नदेखिएबाट यस्तो खरिद राष्ट्रियस्तरको बोलपत्रको माध्यमबाट गर्ने वा अन्तर्राष्ट्रियस्तरको बोलपत्रको माध्यमबाट गर्ने भन्नेसमेत यकिन नगरी खरिद प्रक्रिया अगाडि बढाएबाट सो खरिद पूर्वनियोजित तवरमा बदनियतपूर्वक गरिएको ठहर अख्तियारले गरेको छ । खरिद गरिने उपकरणको गुणस्तरमा प्रत्यक्ष असर पर्ने प्राविधिक स्पेसिफिकेसनमा संशोधन गर्दा लागतमा असर पर्ने र नपर्ने सम्बन्धमा विज्ञ प्राविधिकबाट अध्ययन विश्लेषण गराई राय परामर्श लिनुपर्नेमा यस खालको कानुनी प्रक्रिया पुर्याई परामर्श लिएको देखिएको छैन । संशोधित स्पेसिफिकेसनको आधारमा लागत अनुमानसमेत संशोधन गर्नुपर्नेमा लागत अनुमान संशोधन नगरेको र प्रिविड मिटिङबाट सामान्य फेरबदल गर्नुपर्नेमा सामानको गुणस्तर नै घट्ने गरी स्पेसिफिकेसन परिवर्तन गरेको देखिने स्रोतको दाबी छ । महालेखा परीक्षकको आर्थिक वर्ष २०७७ र ७८ को लेखापरीक्षण प्रतिवेदनमा समेत पौडेलले कानुनी प्रक्रिया पालना नगरि खरिद कार्य गरेको उल्लेख गरेको थियो । अख्तियारले अभियोग पत्रमा पनि सार्वजनिक खरिदसम्बन्धी व्यवस्थाको मर्मबमोजिम शक्ति नियन्त्रण तथा सन्तुलनको सिद्धान्तको पालना, स्वच्छता, इमानदारिता, जवाफदेहिताको पालना भई स्वच्छ प्रतिस्पर्धामा भएको मान्न सकिने अवस्था नदेखिएको दाबी गरेको छ । सबैलाई रिझाउँथे पौडेल पर्वत स्थायी ठेगाना भएका विकलमा सबैलाई रिझाउने कला थियो । पहिलोपटक २०७४ जेठमा कार्यकारी निर्देशकमा नियुक्त भएका थिए । त्यो बेला नेकपा माओवादी नेता एवं तत्कालीन सञ्चारमन्त्री राम कार्कीले नियुक्त गरेका थिए । शेरबहादुर देउवा नेतृत्वको सरकारले २०७९ जेठमा दोस्रो कार्यकालका लागि सुरक्षण मुद्रण केन्द्रको कार्यकारी निर्देशकमा पौडेललाई नियुक्त गरेको थियो । कहाँकहाँ देखियो शंकास्पद ? सेक्युरिटी प्रिन्टिङ मेसिनमा तथा डाइ कटिङ मेसिनको खरिदमा खरिद कार्यको मुख्य एकाइ प्रिन्टिङ सिस्टमको योग्यता नराखी सहायक एकाइ सेक्युरिटी प्रिन्टिङ एवं आधुनिक उपकरणको अभिन्न हिस्सा भएर आउने सूचना प्रविधि जटित सहायक एकाइहरूलाई आपूर्तिकर्ताको योग्यता कायम गर्ने कार्यले म्याक्स इन्टरनेसनललाई फाइदा भएको छ। म्याक्स इन्टरनेसनलले पेस गरेको बिड डकुमेन्टमा रहेको हाई सेक्युरिटी डिजिटल प्रिन्ट प्रोडक्सन सिस्टमको स्पेसिफिकेसनमा बिड डकुमेन्टमा माग गरिएका पूरै स्पेफिकेसन प्यारामिटरहरू नभएको देखिन्छ। यी विषयहरू कसरी यकिन गरिएको हो भन्ने विषय शंकास्पद छ। सेक्युरिटि प्रिन्टिङ प्रेस खरिदमा सुरक्षण मुद्रण केन्द्रले उपकरण उत्पादनकर्ता एचपीको आधिकारिक पार्टनर म्याक्स इन्टरनेसनलसँग मिलेमतो गरी खरिद कार्यमा निषेधित मानिने आपूर्तिकर्ता लक इन भएकातर्फ पुष्टि गर्छ। सेक्युरिटी प्रिन्टिङ प्रेससँगै रहेको वर्क स्टेसनको प्रणालीभन्दा न्यून क्षमताको सर्भर प्रणाली खरिद गर्ने कार्य हाई सेक्युरिटी प्रिन्ट प्रोडक्सन सिस्टमको अंग हुन नसक्ने पुष्टि हुन्छ। सार्वजनिक खरिदमा निषेधित तथा अक्षम्य कार्य बिक्रेता लक इन भएकातर्फ संकेत गर्छ। विभिन्न तथ्यले भेन्डर लक इन भएको थप विषयलाई पुष्टि गर्छ। बोलपत्र मूल्यांकनका लागि गठन भएको मूल्यांकन समिति, प्राविधिक मूल्यांकन उपसमिति लगायतका समितिमा निर्देशक विकल पौडेल रहेको तथ्यले खरिद प्रक्रियामा शक्ति नियन्त्रण तथा सन्तुलनको सिद्धान्त पालना भएको पाइँदैन। कमिसनको रकम अमेरिका र सिंगापुर काठमाडौं, बूढानिलकन्ठ७ मन्डिखाटारमा बस्ने पौडेलले सामान खरिद गर्दा सम्झौताकर्तासँगको मिलेमतोमा विदेशी कम्पनीबाट नै आफ्नो एकल र श्रीमतीसँगको संयुक्त खातामा कमिसन रकम जम्मा गर्न लगाएको पाइएको छ । कमिसनको बापतको रकम सिंगापुरस्थित बैंकमा रहेको आफ्नो एकल खातामा जम्मा गर्न लगाउँथे । त्यस्तै अमेरिकामा रहेकी श्रीमती र आफ्नोसमेत गरी खोलिएको संयुक्त खातामा समेत रकम डिपोजिट गर्न लगाउँथे । खातामा जम्मा गर्ने विदेशी कम्पनी थियो,बानकोटेक । म्याक्स इन्टरनेसनलले प्राप्त गरेको ठेक्कामा आपूर्ति गर्ने विदेशी कम्पनी हो, बानकोटेक । यस कम्पनीले पौडेलको युनाइटेड ओभरसिज बैंक (युओबी) सिंगापुरमा रहेको एकल खातामा कमिसन रकम जम्मा गथ्र्यो । पौडेलको एकल खाता (खाता नं ४२६३९१००१४) तथा पौडेलकी पत्नी एलिना बस्नेतको बैंक अफ अमेरिका, न्युयोर्क, यूएसए मा रहेको संयुक्त खाता (खाता नं ४८३०८३३७१५१९) मा कमिसनको बापतको रकम जम्मा गरेको अनुसन्धानमा पाइएको छ । यो पनि पढ्नुहोस सेक्युरिटी प्रिन्टिङ : जीटूजीबाट खरिद नगर्नू सेक्युरिटी प्रेसमा अनियमितता, चलाइएन पनि सेक्युरिटी प्रेस खरिदमा ७० करोड भ्रष्टाचार आरोपमा कार्यकारी निर्देशक पौडेलसहित ९ जनाविरुद्ध मुद्दा सेक्युरिटी प्रेस खरिदमा ७० करोडको भ्रष्टाचार मुद्दा भ्रष्टाचार प्रकरणमा सुनिल पौडेल र विकल पौडेल पक्राउ विकल पौडेलविरुद्ध अख्तियारले हाल्यो अर्को मुद्दा, अमेरिकाको पीआर समेत लुकाए"
"कांग्रेस संसदीय दलको बैठक सर्यो, मंगलबार बिहान बस्ने","काठमाडौं : नेपाली कांग्रेसको संसदीय दलको बैठक सरेको छ । सरकार संसद् पनि चल्न नदिने र छानबिन समिति पनि नबनाउन उद्दत रहेको भन्दै कांग्रेसले आज दिउँसो बैठक बोलाएको थियो । आज पार्टीभित्र आन्तरिक छलफल जारी राख्ने र संसदीय दल कार्यसमिति, संसदीय दलको बैठक भोलि बिहान ८ बजेका लागि तय भएको कांग्रेसका मुख्य सचेतक रमेश लेखकले जानकारी दिए। उनका अनुसार मंगलबार बिहान बस्ने बैठकमा बृहत छलफल गरेर आगामी संसद् बैठकमा कसरी प्रस्तुत हुने भन्नेबारे निर्णय हुनेछ। सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले छानविन समितिको माग गर्दै कांग्रेसले प्रतिनिधि र राष्ट्रिय सभाका बैठक अवरोध गर्दै आएको छ। सभामुखले गृह मन्त्रालय र लामिछानेमाथि उठेको प्रश्नको जवाफ दिन संसदमा बोल्न समय दिँदा वेलमा पुगेपछि कांग्रेसले रोस्टम् घेराउ गरेर बोल्न समेत दिएको थिएन। तर महामन्त्री गगन थापाले सदनमा गृहमन्त्रीको जवाफ सुन्नका लागी आफूहरु तयार रहेपनि सभामुखले जबरजस्ती कार्यसूचीमा प्रवेश गरेका कारण रोष्टम घेराउ गर्नुपरेको दाबी छ। कांग्रेसले सरकारको रवैयामा सभामुखले पनि गतिरोध अन्त्य गर्न कुनै पहल नगरेको ठहर गरेको छ। कांग्रेसले सहकारी ठगीमा गृहमन्त्री लामिछानेको संलग्नताभएकाले संसदीय छानबिन समिति गठन गर्नुपर्ने अडान यथावत् राखेको छ। देशभरका सहकारीमा समस्या रहेकाले समग्र छानबिन समितिआयोग बनाउन सकिने तर व्यक्ति केन्द्रित समिति गठनमा सत्तापक्ष र प्रतिपक्षबीच मतभेद कायमै हुँदा संसद्को गतिरोध अन्त्य हुन सकेको छैन। कांग्रेसले संसद् नाराबाजी गरेपछि सभामुख देवराज घिमिरेले कार्यसूचीमा समावेश बुँदा हटाएर जेठ १ गतेसम्म संसद् बैठक स्थगित गरेका छन्। जेठ १ गते ३ बजे सरकारले नीति तथा कार्यक्रम ल्याउँदैछ। सरकारले ल्याउने नीति तथा कार्यक्रम संसदमा राष्ट्रपति रामचन्द्र पौडेलले बाचन गर्नेछन्। संसदमा नीति तथा कार्यक्रम प्रस्तुत भएपछि साँझ ६ बजे प्रतिनिधि सभाको अर्को बैठक बस्दैछ।"
संकटको डिलमा सेतो गिद्ध,"पोखरा : सेतो (गोब्रे) गिद्ध अन्य प्रजातिका गिद्ध जस्तै संकटमा पर्दै गएको पाइएको छ। सेतो गिद्धको जीवविज्ञान, खतरा र संरक्षणसम्बन्धी पोखरामा गरिएको एक अनुसन्धानबाट यस प्रजातिको गिद्धले अण्डा पारेदेखि कोरलेर हुर्काइ उडान भर्ने बेलासम्म प्रजनन् सफल दर ३१ प्रतिशत मात्र रहेको पाइएको छ। सेतो गिद्धको जीवविज्ञान, खतरा र संरक्षणसम्बन्धी अध्ययन गरेका अनुसन्धानकर्ता मिलन बरालका अनुसार गत वर्षको फागुन महिनादेखि यस वर्षको वैशाख महिनासम्म पोखरा उपत्यकामा गरिएको अध्ययनले यस प्रजातिका गिद्धको प्रजनन् सफलता दर ३१ प्रतिशत मात्र पाइएको बताए। यस अवधिमा पोखरा उपत्यकामा फेला परेका सेतो गिद्धका १६ गुँडमा ५ वटा गुँडका ६ बचेरा मात्र हुर्केर उडान भर्न सफल भएको पाइएको हो। सेतो गिद्धले वर्षमा एउटादेखि दुइटासम्म अण्डा पार्छ। सेतो गिद्धले दुइटा अन्डा भने निकै कम मात्र पारेको पाइएको छ। यसरी गिद्धको प्रजनन् दर असफल हुनुमा प्राकृतिक र मानवीय दुवै कारण रहेको अनुसन्धानकर्मी बरालले बताए। सेतो गिद्धले पहाडको चट्टान र रूख दुवैमा गुँड लगाउँछ। यसरी लगाइएका गुँडबाट प्रजनन् दर असफल हुनुमा मानवीय कारणमा वनमा डढेलो, गुँड भएकै पहाडबाट ढुंगा निकाल्ने, वरपर मानवीय गतिविधि हुनु, आहाराको उपलब्धता कम हुनु, बेलैमा बचेरालाई आहारा खुवाउन नसक्नुलगायत रहेका उनले सुनाए। प्राकृतिक कारणमा बाँदर, मलसाप्रोले गुडबाट अण्डा झिक्नु, बेमौसमी पानी परेर अण्डा नस्ट हुनुलगायत रहेको पनि उनले सुनाए। सेतो गिद्धको प्रजनन् प्रक्रिया फागुन महिनादेखि सुरु भएर साउनसम्म सकिने गर्छ। गँुंड बनाउने क्रममा भाले पोथीले काम विभाजन गरेको पाइएको छ। भालेले धेरै समय गुँड बनाउन सुकेको दाउरा, कपडा, घुरान, कपास, गोबर र माटो ल्याउँछ। गुडमा मास्क, खादा पनि भेटिने गरेको छ। यसरी निर्माण सामग्री भालेपोथी दुवैले ल्याउने भए पनि धेरै निर्माण सामग्री भालेले ल्याउने र गुँडमा बसेर बनाउने काम पोथीले गर्ने पनि बरालले सुनाए। बच्चा कोरल्ने बेलामा ६० प्रतिशत समय पोथी र ४० प्रतिशत समय भाले गुँडमा ओथारो बस्ने गरेको पाइएको छ। चीलहरूमा पोथी धेरै बस्ने र आहारा भालेले ल्याउने गरेको भेटिए पनि सेतो गिद्धमा भने समय तालिका मिलाएर पालैपालो बस्ने गरेको पाइएको उनले बताए। चल्ला हुर्काउने बेलामा भालेले धेरै चारा ल्याउने गर्छ। सेतो गिद्धले बचेरालाई खुवाउने चारामा धेरै जसो कुखुराको भुँडी र टाउँको ल्याउने गरेको पाइएको छ। यसरी ल्याएको चारा सानो सानो टुक्रा बनाएर खुवाउने गर्छन्। चल्ला निस्कनुभन्दा अघि फेरि सुकेको दाउरा र कपडा ल्याएर पुनः गुड मर्मत गरेको पाईएको पनि उनले सुनाए। बरालले यस अध्ययनका क्रममा गुँड नजिकैका विद्यालयका विद्यार्थी र समुदायमा गिद्ध संरक्षण सचेतना कार्यक्रम पनि गरेका थिए। द रुफोर्ड फाउन्डेसनको सहयोगमा बरालले सेतो गिद्धको जीवविज्ञान, खतरा र संरक्षणसम्बन्धी अध्ययन गरेका हुन्। विश्वमा २३ प्रजातिका गिद्ध पाइन्छन्। तिमध्ये दक्षिण एसियामा ९ प्रजातिका गिद्ध पाइन्छन्। नेपालमा दक्षिण एशियामा पाइने सबै ९ प्रजातिका गिद्ध पाइन्छन्। नेपालमा पाइने गिद्धमध्ये ६ प्रजातिका रैथाने र ३ प्रजातिका आगन्तुक प्रजाति छन्। तीमध्ये कै एक प्रजाति सेतो गिद्ध हो। सेतो गिद्ध दक्षिण एशिसामा पाइने गिद्धहरूमा सबैभन्दा सानो गिद्ध हो। सेतो गिद्धको लम्बाइ ६० देखि ७० सेमी हुन्छ।"
"भारत लोकसभा चुनाव, आज चौथो चरणको मतदान हुँदै","नयाँ दिल्ली : भारतमा लोकसभा चुनावको चौथो चरणको मतदान सुरु भएको छ । कुल १० राज्य र केन्द्र शासित प्रदेशका ९६ सिटका लागि बिहान ७ बजेदेखि मतदान सुरु भएको हो। यस चरणमा आन्ध्र प्रदेशको १७५ र ओडिशाको २८ विधानसभा सीटका लागि पनि मतदान भइरहेको छ । समाजवादी पार्टीका अध्यक्ष अखिलेश यादव, पूर्व क्रिकेटर युसुफ पठान, अभिनेता तथा नेता शत्रुघ्न सिन्हासहित कुल १७१७ उम्मेदवार मैदानमा छन् ।"
"अफगानिस्तानमा बाढीले सयौं मानिसको मृत्यु, प्रभावित क्षेत्रमा उद्धारकर्मी पुग्न सङ्घर्षरत","काबुल : आपत्कालीन सहायता र उद्धार टोलीहरूले आइतबार अचानक आएको बाढीबाट सबैभन्दा धेरै प्रभावित उत्तरी अफगानिस्तानका क्षेत्रहरूमा पुग्न सङ्घर्ष गर्नुपरेको छ । बाढीबाट सयौँ मानिसको मृत्यु भएको छ । अफगानिस्तानमा शुक्रबार ठूलो वर्षा हुँदा धेरै प्रान्तमा अचानक बाढी आयो । बाढीबाट उत्तरी बघलान प्रान्त सबैभन्दा नराम्रोसँग प्रभावित भएको छ । उक्त प्रान्तमा बाढीले सडक र पुलहरू क्षतिग्रस्त हुँदा सहायता पुर्याउन व्यवधान भएको छ । सबैभन्दा विनाशकारी क्षेत्रमध्येको एक बुर्काबाट करिब दुई घन्टाको ड्राइभमा रहेको शेख जलालमा खाद्यान्नले भरिएका ट्रक, सैन्य वाहन, उद्धारकर्मी र स्थानीय बासिन्दाहरू बाढीले सडकलाई बगाएपछि फसेका थिए । सेनाले बाटो बनाउन भारी मेसिनरीको प्रयोग गरिरहेका थिए भने हिलोमा फसेका ट्रकहरूलाई बाहिर निकालिरहेका थिए । बुर्कामा खाद्यान्न पुर्याउने प्रयास गरिरहेका टर्की हक मानवीय राहत सङ्घको टिमको एक सदस्य अली आर्यनफरले आइतबार बिहानदेखि नै सडकमा रहेको तर शेख जलालमा रोकिएको बताए। 'वहाँ (बुर्कामा) मा हाम्रा देशवासीलाई सहयोग चाहिन्छ, सडक खुलोस र हामी उक्त क्षेत्रमा पुग्न सकौँ भनेर प्रार्थना गर्दछु', उनले भने, 'मानिसहरूको घर क्षतिग्रस्त भएका छन्, उनीहरूसँग केही पनि छैन, आश्रय पनि छैन ।' संयुक्त राष्ट्रसङ्घीय विश्व खाद्य कार्यक्रम (डब्ल्युएफपी) ले सामाजिक सञ्जाल एक्समा गधाको पिठ्युँमा बाँधिएको आँटाको डब्ल्युएफपीमुद्राङ्कित ब्यागको एउटा तस्बिर साझा गरेको छ । एक्समा बघलानमा सबैथोक गुमाएर बाँचेका मानिसलाई खाद्यान्न प्राप्त गर्न हरेक विकल्पको सहारा लिनुपर्यो, अधिकांश प्रभावित क्षेत्रमा ट्रक पुग्न सक्तैनन् भनिएको छ । तालिबान सरकारको शरणार्थी मन्त्रालयले आइतबार बघलानमा बाढीबाट तीन सय १५ जनाको मृत्यु भएको र एक हजार छ सयभन्दा बढी घाइते भएको बताएको छ । मन्त्रालयले दुई हजारभन्दा बढी घर क्षतिग्रस्त भएको र एक हजार गाईवस्तु मारिएको उल्लेख गरेको छ । डब्ल्युएफपीले शनिबार बघलानमा तीन सयभन्दा बढी मानिसको मृत्यु भएको पुष्टि गरेको थियो । तालिबान अधिकारी र गैरसरकारी समूहहरूले मर्नेहरूको सङ्ख्या बढ्नसक्ने बताएका छन् । गैरसरकारी सङ्गठन सेभ द चिल्ड्रेनका अनुसार बघलानको पाँच सबैभन्दा गम्भीररूपमा प्रभावित जिल्लामा करिब छ लाख मानिस बस्छन् ।"
आज देशका यी स्थानमा पानी पर्ने,"काठमाडौं : अहिले गण्डकी प्रदेश, कोशी प्रदेश र बागमती प्रदेशका केही स्थानमा हल्का वर्षा भइरहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ। हाल नेपालमा स्थानीय वायु, पश्चिमी वायुका साथै भारतको बिहार आसपास बनेको न्यून चापीय प्रणालीको प्रभाव रहेको छ। महाशाखाका अनुसार आज सुदूरपश्चिम प्रदेशलगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहेको छ। दिउँसो देशभर आंशिकदेखि साधारणतया बदली रहने छ। देशका पहाडी भूभागका थोरै स्थानमा साथै तराई भूभागका केही स्थानमा मेघगर्जनचट्याङहावाहुरीसहित हल्कादेखि मध्यम वर्षाको सम्भावना रहेको महाशाखाले जनाएको छ। देशको उच्च पहाडी तथा हिमाली भूभागका केही स्थानमा हल्का हिमपातको सम्भावना छ। आज राति कोशी, बागमती, गण्डकी, लुम्बिनी र कर्णाली प्रदेशका पहाडी भूभागमा आंशिकदेखि साधारणतया बदली रही देशका बाँकी भूभागमा आंशिक बदली रहने छ। कोशी प्रदेश लगायत बाग्मती, गण्डकी र लुम्बिनी प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको महाशाखाले जनाएको छ।"
मधेसको सम्बन्ध विच्छेदपछि सरकार छाड्दै यादव,"काठमाडौं : जनता समाजवादी पार्टी नेपालका अध्यक्ष उपेन्द्र यादव प्रचण्ड सरकारबाट बाहिरिने निचोडमा पुगेका छन्। माओवादी र एमालेले समर्थन फिर्ता लिएसँगै जसपा नेपाल नेतृत्वको मधेस प्रदेश अप्ठ्यारोमा परेको छ। त्यसको प्रतिछाया संघमा पनि परेको हो। गत आइतबार जसपा नेपालबाट वरिष्ठ नेता अशोक राईले ७ सांसद लिएर विद्रोह गर्दै जनता समाजवादी पार्टी गठन गरेका थिए। त्यसले जसपा नेपालको नेतृत्वमा रहेको मधेस प्रदेश सरकार ढल्ने माहोल बनेको थियो। प्रदेश सरकारको सत्ता साझेदार दल एमाले र माओवादीले आइतबार समर्थन फिर्ता लिएसँगै उपेन्द्र यादव प्रचण्ड सरकारबाट बाहिरिने मुडमा पुगेका नेताहरूले बताएका छन्। यादव प्रचण्ड सरकारका उपप्रधान तथा स्वास्थ्यमन्त्री हुन्। अमेरिका गएको बेला पैसाको चलखेल गरेर पार्टी फुटाएको अध्यक्ष यादवले दाबी गर्दै आएका छन्। प्रधानमन्त्री पुष्पकमल दाहालले यादवलाई सरकार छोड्न सन्देश पठाएको खबरहरू बाहिरिएका छन्। यसैबीच जसपा नेपालका प्रवक्ता मनीष सुमनले विकसित घटनाक्रमबारे बृहत् छलफल भइरहेको बताए। उनले प्रधानमन्त्रीले जसपा नेपाल फुटाएको आरोप लगाए। हाम्रो पार्टी फुटाएर हामीलाई कमजोर बनाउन खोजेको प्रधानमन्त्रीको नियत यसबाटै प्रष्ट भयो, उनले भने, त्यसबारे साथीहरू देशैभरि चिन्तित हुनुहुन्छ। उनले पार्टी फुटाएका सबै नेता आफूहरूसँगै रहेको दाबी गरे। सबै सम्पर्कमै हुनुहुन्छ। जानुहुन्न कोही पनि नयाँ तिर (अशोक राईतिर)। हामी कानुन उपचारमा जाँदै छौं। साथीहरूको हविगत अदालतले निर्धारण गर्ला, उनले भने। उनले निर्वाचन आयोगले बेइमानीपूर्वक कुनै दललाई दर्ताको प्रमाणपत्र दिएको समेत आरोप लगाए।"
दक्षिण एसियाली टेबुलटेनिस सोमबारदेखि,"काठमाडौं : पेरिस ओलम्पिकका लागि दक्षिण एसियाली टेबुलटेनिसको अन्तिम छनोट प्रतियोगिता सोमबारदेखि नेपालमा हुँदैछ । मोहनदास बासुकलाको प्रशिक्षकत्वमा नेपालका चार खेलाडी संयोग कपाली, श्यान्टु श्रेष्ठ, नविता श्रेष्ठ र इभाना थापाले पेरिस ओलम्पिकमा चयन हुन प्रतिस्पर्धा गर्ने छन् । टेबुलटेनिस इतिहासमै पहिलो पटक नेपालमा हुन लागेको ओलम्पिक छनोटका खेल राष्ट्रिय टेबुलटेनिस प्रशिक्षण केन्द्र लैनचौरमा जेठ २ गतेसम्म हुनेछ । प्रतियोगितामा नेपालसँगै बंगलादेश, माल्दिभ्स, पाकिस्तान र श्रीलङकाको सहभागिता रहनेछ । यस प्रतियोगितामा भारत भने सहभागी छैन । विश्व च्याम्पियनसिपमा वरीयतामा परेपछि भारत सिधै ओलम्पिकमा खेल्न योग्य भइसकेको छ । यस प्रतियोगिताबाट एक पुरुष र एक महिला खेलाडीले पेरिस ओलम्पिकको टिकट काट्नेछन् । अहिलेसम्म नेपालका लागि तेक्वान्दो खेलाडी संगीना वैद्य र दीपक विष्टले मात्र छनोट चरण पार गरेर ओलम्पिक खेलेका छन् । प्रतियोगताका लागि एसियन टेबुलटेनिस युनियनले लेबनानका फाडी कसिसलाई कम्पिटिसन मेनेजर, भारतका गणेशन निलकण्ठ एयरलाई रेफ्री र नेपालका तेजेन्द्रसिंह महरालाई टुर्नामेन्ट डाइरेक्टर नियुक्त गरेको छ । एसियन टेबुलटेनिस युनियनका रिजनल उपाध्यक्ष तथा साउथ एसियन टेबुलटेनिस फेडरेसन्सका महासचिव शंकर गौतमले दक्षिण कोरियामा एसियन टेबुलटेनिस युनियनसँगको समन्वयमा प्रतियोगिता नेपाल ल्याउन सफल भएको बताए । यस प्रतियोगिताका लागि एसियन टेबुलटेनिस युनियनले २५०० अमेरिकी डलर सहयोग गरेको छ ।"
बागमती प्रदेशसभाको बैठक आज दिउँसो १ बजे बस्दै,"बागमती : बागमती प्रदेशसभाको बैठक आज बस्दै छ । बागमती प्रदेश सरकारको सिफारिसमा प्रदेश प्रमुख यादवचन्द्र शर्माले आज दिउँसो १ बजे बस्ने गरी प्रदेशसभाको बैठक आह्वान गरेका छन्। बजेट अधिवेशनको रुपमा समेत आह्वान गरिएको प्रदेशसभाको आजको बैठकमा प्रदेशसभामा प्रतिनिधित्व गर्ने सबै दलका नेताहरुले शुभकामना मन्तव्य दिने कार्यसूची तय भएको प्रदेशसभा सचिवालयले जनाएको छ । यस्तै आजको बैठकमा बागमती प्रदेश सरकारका सामाजिक विकासमन्त्री कुमारी मोक्तानले प्रदेश उच्च शिक्षा ऐन, २०७८ लाई संशोधन गर्न बनेको अध्यादेश प्रस्तुत गर्ने कार्यसूची तय भएको सभामुख भुवनकुमार पाठकले जानकारी दिए। प्रदेशसभाको बैठक अघि बसेको प्रदेश कार्यव्यवस्था परामर्श समितिको बैठकले प्रदेशसभा बैठकको कार्यसूची तय गरेको थियो । यही प्रदेशसभा अधिवेशनबाट आगामी आर्थिक वर्ष २०८१८२ को नीति, कार्यक्रम तथा बजेट पारित गर्नेछ । प्रदेशसभाको हिउँदो अधिवेशन गत वैशाख १२ गते राति १२ बजेदेखि प्रदेश प्रमुख शर्माले अन्त्य गरेका थिए।"
गाजामा तत्काल युद्धविराम र बन्धकलाई रिहा गर्न आह्वान,"संयुक्त राष्ट्रसङ्घका महासचिव एन्टोनियो गुटेरेसले आइतबार गाजामा इजराइलहमास युद्ध, बन्धकहरूको फिर्ता र घेरामा परेको प्यालेस्टाइन क्षेत्रमा मानवीय सहायतामा वृद्धि तुरुन्त रोक्न आग्रह गरेका छन्। 'तुरुन्त मानवीय युद्धविरामका लागि म विश्वको आह्वानलाई दोहोर्याउँछु, सबै बन्धकको बिना शर्त रिहाई र मानवीय सहायतामा वृद्धि होस', कुवेतमा अन्तर्राष्ट्रिय दाता सम्मेलनलाई गर्नुभएको भिडियो सम्बोधनमा उनले भने, 'तर युद्धविराम सुरुआत मात्र हुनेछ, यो युद्धको विनाश र आघातबाट फर्किन धेरै समय लाग्नेछ ।' गाजामा इजराइली आक्रमण आइतबार पनि जारी रहेको छ । सहरको पूर्वी क्षेत्रहरूमा सैन्य घुसपैठका बारेमा अन्तर्राष्ट्रिय आलोचनाका बाबजुद इजराइलले रफाहका लागि निकासी आदेश विस्तार गरेपछि प्रभावकारीरूपमा मुख्य सहायता क्रसिङ बन्द भएको छ । 'गाजामा युद्ध भयानक मानवीय पीडाको कारण बन्दै गएको छ भने जीवनलाई तहसनहस बनाएको छ । त्यस्तै पारिवारिक विखण्डनलाई बढाएको छ । युद्धले ठूलो सङ्ख्यामा मानिसहरूलाई घरबारविहीन, भोक र आघातमा पारेको छ', महासचिव गुटरेसले भने। कुवेतमा अन्तर्राष्ट्रिय इस्लामिक परोपकारी संस्था (आइको) र राष्ट्रसङ्घको मानवीय समन्वय संस्थाले आयोजना गरेको सम्मेलनको उद्घाटन समारोहमा उनको उक्त टिप्पणी आएको हो । शुक्रबार गाजाको रफाहमा इजराइली स्थल आक्रमणबाट महामानवीय विपत्ति निम्त्याउने चेतावनी दिएका थिए। इजराइलमा अक्टोबर ७ मा हमासको अभूतपूर्व हमलापछि गाजाको सबैभन्दा रक्तपातपूर्ण युद्ध सुरु भयो । हमासको आक्रमणमा एक हजार एक सय ७० भन्दा बढी मानिसको मृत्यु भएको इजराइली आधिकारिक तथ्याङ्कले बताएको छ । हमासलाई समाप्त पार्ने वाचा गर्दै इजरायलले जवाफी आक्रमण सुरु गर्दा गाजामा ३४ हजार नौ सय ७१ भन्दा बढीको मृत्यु भएको छ । यसमा अधिकांश महिला र बालबालिका रहेका हमासद्वारा सञ्चालित क्षेत्रको स्वास्थ्य मन्त्रालयले जनाएको छ ।"
कांग्रेसको पदाधिकारी बैठक जारी,"काठमाडौं : नेपाली कांग्रेसको पदाधिकारी बैठक जारी रहेको छ। सभापति शेरबहादुर देउवा निवास बुढानिलकण्ठमा पदाधिकारी र पूर्वपदाधिकारीसहितको छलफल जारी रहेको कांग्रेस प्रमुख सचेतक रमेश लेखकले जानकारी दिए। सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले छानविन समितिको माग गर्दै कांग्रेसले प्रतिनिधि र राष्ट्रिय सभाका बैठक अवरोध गर्दै आएको छ। सभामुखले गृह मन्त्रालय र लामिछानेमाथि उठेको प्रश्नको जवाफ दिन संसदमा बोल्न समय दिँदा वेलमा पुगेपछि कांग्रेसले रोस्टम् घेराउ गरेर बोल्न समेत दिएको थिएन। तर महामन्त्री गगन थापाले सदनमा गृहमन्त्रीको जवाफ सुन्नका लागी आफूहरु तयार रहेपनि सभामुखले जबरजस्ती कार्यसूचीमा प्रवेश गरेका कारण रोष्टम घेराउ गर्नुपरेको दाबी छ। कांग्रेसले सरकारको रवैयामा सभामुखले पनि गतिरोध अन्त्य गर्न कुनै पहल नगरेको ठहर गरेको छ। आजको पदाधिकारी बैठकमा समसामयिक राजनीति, संसदमा कांग्रेस अब कसरी अघि बढ्ने भन्ने विषयमा केन्द्रित रहेर छलफलका लागि बैठक बसेको लेखकले बताए। कांग्रेसले नाराबाजी गरेपछि सभामुख देवराज घिमिरेले कार्यसूचीमा समावेश बुँदा हटाएर जेठ १ गतेसम्म संसद् बैठक स्थगित गरेका थिए। जेठ १ गते सरकारले नीति तथा कार्यक्रम ल्याउँदैछ। सरकारले ल्याउने नीति तथा कार्यक्रम संयुक्त (प्रतिनिधि सभा र राष्ट्रिय सभा)बैठकमा राष्ट्रपति रामचन्द्र पौडेलले बाचन गर्नेछन्। कांग्रेसबाट निर्वाचित राष्ट्रपति पौडेलले नीति तथा कार्यक्रम बाचन गर्न संसद् आउने भएपछि संसद बैठक अवरोध गर्न कांग्रेसलाई नैतिक संकट पर्ने देखिएको छ। कांग्रेसले निरन्तर संसद् अवरोध गर्ने भएपछि सभामुखले मन्त्रिपरिषद् बैठकले आर्थिक वर्ष २०८१०८२ को नीति तथा कार्यक्रम ल्याउन राष्ट्रपतिलाई आह्वान गरेको दिन बैठक बोलाएका छन्।"
"लामिछानेप्रति आक्रमक बन्दै कांग्रेस, समिति गठनबारे संसदीय दलको बैठकमा आज पनि छलफल हुने","काठमाडौं : नेपाली कांग्रेसको संसदीय दलको बैठक आज बस्ने भएको छ। सरकार संसद् पनि चल्न नदिने र छानबिन समिति पनि नबनाउन उद्दत रहेको भन्दै कांग्रेसले आज दिउँसो १ बजे संसदीय दलको बैठक बोलाएको महामन्त्री गगन थापाले जानकारी दिए। सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले छानविन समितिको माग गर्दै कांग्रेसले प्रतिनिधि र राष्ट्रिय सभाका बैठक अवरोध गर्दै आएको छ। सभामुखले गृह मन्त्रालय र लामिछानेमाथि उठेको प्रश्नको जवाफ दिन संसदमा बोल्न समय दिँदा वेलमा पुगेपछि कांग्रेसले रोस्टम् घेराउ गरेर बोल्न समेत दिएको छैन। तर महामन्त्री थापाले सदनमा गृहमन्त्रीको जवाफ सुन्नका लागी आफूहरु तयार रहेपनि सभामुखले जबरजस्ती कार्यसूचीमा प्रवेश गरेका कारण रोष्टम घेराउ गर्नुपरेको दाबी छ। कांग्रेसले सरकारको रवैयामा सभामुखले पनि गतिरोध अन्त्य गर्न कुनै पहल नगरेको ठहर गरेको छ। थापाका अनुसार सरकारको रबैयाप्रति कसरी अगाडि बढ्ने भन्नेबारे छलफल गर्न सोमबारको बैठकमा छलफल हुनेछ। कांग्रेसले सहकारी ठगीमा गृहमन्त्री लामिछानेको संलग्नताभएकाले संसदीय छानबिन समिति गठन गर्नुपर्ने अडान यथावत् राखेको छ। देशभरका सहकारीमा समस्या रहेकाले समग्र छानबिन समितिआयोग बनाउन सकिने तर व्यक्ति केन्द्रित समिति गठनमा सत्तापक्ष र प्रतिपक्षबीच मतभेद कायमै हुँदा संसद्को गतिरोध अन्त्य हुन सकेको छैन। कांग्रेसले संसद् नाराबाजी गरेपछि सभामुख देवराज घिमिरेले कार्यसूचीमा समावेश बुँदा हटाएर जेठ १ गतेसम्म संसद् बैठक स्थगित गरेका छन्। जेठ १ गते ३ बजे सरकारले नीति तथा कार्यक्रम ल्याउँदैछ। सरकारले ल्याउने नीति तथा कार्यक्रम संसदमा राष्ट्रपति रामचन्द्र पौडेलले बाचन गर्नेछन्। केहि सांसद आउँदा राष्ट्रपति आउँदा अवरोध गर्न नहुने पक्षमा छन् भने, शीर्ष नेताहरु राष्ट्रपतिबाट आउने नीति तथा कार्यक्रम सरकारकै हुने भएकाले अवरोध गर्दा फरक नपर्ने मत राखिरहेका छन्। नेपाली कांग्रेसबाट निर्वाचित राष्ट्रपति पौडेलबाट सरकारको नीति तथा कार्यक्रम बाचन हुने भएपछि संसद बैठक अवरोध गर्न कांग्रेसलाई नैतिक संकट पर्ने देखिएको छ। यो विषयमा पनि आजको बैठकमा छलफल हुनेछ। संसदमा नीति तथा कार्यक्रम प्रस्तुत भएपछि साँझ ६ बजे प्रतिनिधि सभाको अर्को बैठक बस्दैछ।"
देश अनिर्णयको बन्दी हुनुहुँदैन,"प्रमुख प्रतिपक्ष दल नेपाली कांग्रेसले सहकारी पीडितको आवाज लिएर जसरी संसद् अवरोध गरिरहेको छ, त्यो अत्यन्तै जायज छ। किनभने जनताका मागप्रति सरकार गम्भीर भएर लाग्नुपर्छ। यतिबेला देशभरका सहकारी पीडितको बिचल्ली भएको छ। पीडित सडक आन्दोलनमा उत्रिन बाध्य छन्। पारिवारिक बिचलन भएको छ। तर, सरकार किन जनताको मागप्रति गम्भीर बन्दैन ? सहकारीहरूको रकम अपचलन गराउनेमा पीडितले जसरी गृहमन्त्रीमाथि नै शंका गरेका छन् र प्रमाणहरूले पनि त्यसलाई पुष्टि गरेको देखिन्छ। यस्तो अवस्था हेर्दा गृहमन्त्रीले तत्कालै राजीनामा दिएर देशलाई निकास दिनुपर्छ। गृहमन्त्रीका कारण संसद् अनिर्णयको बन्दी हुनुहुँदैन। अहिले संसद्मा तँछाडमछाड गर्नुभन्दा पनि बजेटको विषयमा छलफल गर्ने, जनताका दैनिक जनजीविकाका सवालहरूमा बहस र छलफल गर्ने बेला हो। आगलागीले देश आक्रान्त छ। बर्खायाम सुरु हुन लाग्यो। यो बेला सार्वभौमसत्ताको रूपमा रहेको संसद् भवन अबरुद्ध हुने खालको वातावरण सरकारले गराउनु हुँदैन। प्रधानमन्त्रीले गतिरोध फुकाउन विशेष पहल गर्नुपर्छ। आरोपित व्यक्ति बहालवाला गृहमन्त्री हुँदा तल्लो निकायमा रहेका राज्यका संयन्त्रहरूले अध्ययन, अनुसन्धान गर्नै सक्दैनन्। यो सामान्य नागरिकलाई पनि थाहा हुने विषय हो। गरिब निमुखाहरूले सडकमा मकै पोलेर जुटाएको पैसा सहकारीमा जम्मा गरेका छन्। त्यसको अपचलन गर्ने छुट कसैलाई पनि छैन। गिरोह खडा गरेर सर्वसाधारण नागरिकको पैसा अपचलन भएपछि गरिब निमुखा जनता सडकमा रुँदै हिँड्ने अवस्थामा छन्। अहिले सरकार हुनुको आभाष जनताले गर्नै पाएका छैनन्। यति लामो समय बित्दा पनि सहकारी पीडितको समस्या समाधान नगरेर दिनहुँ संसद् अवरोध हुने र देशलाई गतिहिन बनाइनु जनताको पक्षमा छैन। (पोखरेल अधिवक्ता हुन्।)"

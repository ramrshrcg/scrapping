शीर्षक,विवरण
नयाँ वर्षको पूर्वसन्ध्यामा कन्याममा रमाउँदै कूटनीतिज्ञ,"काठमाडौं : परराष्ट्र मन्त्रालयले नेपालमा रहेका विदेशी नियोगका प्रमुख तथा विभिन्नअन्तर्राष्ट्रिय संघ संगठनहरुका प्रतिनिधि तथा राजदूतहरुका लागि रिट्रिट कार्यक्रम गरेको छ। नयाँ वर्षको पूर्वसन्ध्यामा आइतबार इलामको कन्याममा कूटनीतिज्ञहरु रमाएका हुन्। उनीहरु कन्याममा विभिन्न जातजातिका भेषभूषामा सजिएका थिए। कार्यक्रममा बेलायत, जापान, अष्ट्रेलिया लगायत १५ भन्दा बढी देशका राजदूत एवं मिसन प्रतिनिधिहरु रहेका छन्। केही समय कन्यामको सुन्दरता र चियाबारीको आकर्षणलाई तस्बिरमा कैद गरिरहेका उनीहरुले त्यसलगत्तै घोडामा चढेर कन्यामको परिक्रमा गरेका थिए। नयाँ वर्षको पूर्वसन्ध्यामा परराष्ट्र मन्त्रालयले नेपाल पर्यटन बोर्ड र इलामको सूर्योदय नगरपालिकाको समेत सहआयोजनामा नेपालस्थित विदेशी मिसनका प्रमुख र प्रतिनिधिका लागि यो कार्यक्रमको आयोजना गरेको छ। नेपालको पर्यटन प्रवर्द्धनका लागि इलामको विशेषता स्थानीयताको परिचय दिई पर्यटकीय महत्वलाई थप उजागर गर्ने उद्देश्यले यो कार्यक्रमको आयोजना गरिएको मन्त्रालयले जनाएको छ। आज र भोलिसम्मका लागि आयोजना गरिएको कार्यक्रममा परराष्ट्रमन्त्री डा आरजु राणा र परराष्ट्र सचिव अमृत बहादुर राई लगायत सहभागी भएको परराष्ट्रमन्त्रीका प्रेस सल्लाहकार एकराज पाठकले जानकारी दिए।"
यूएईलाई हराउँदै नेपालको सुखद् सुरुवात,"काठमाडौं : आइसीसी यू१९ विश्वकप छनोटअन्तर्गत पहिलो खेलमा यूएई यू१९ लाई ५ रनले हराएको छ। नेपालले डर्क वर्थ लुइस स्ट्रेन(डीएलएस)अन्तर्गत यूएईलाई हराएको हो। मूलपानीको तल्लो क्रिकेट मैदानमा टस हारेर ब्याटिङ गरेको नेपालले २०० रन बनाएको थियो। नेपालले दिएको २०१ रनको लक्ष्य पछ्याएको यूएईले ३०१ ओभरमा ६ विकेट गुमाउँदै १४१ रन बनायो। यूएईका लागि तेस्रो क्रमका ब्याटर यायिन किरण राईले १०४ रनको अविजित शतकीय पारी खेले। उनले ९६ बलमा ८ चौका र ५ छक्का प्रहार गरे। मोहम्मद रयान खानले ३५ रन, करण धिमानले १५ रन बनाउँदा उद्दिस सुरी १ रनमा अविजित रहे। नेपालका लागि बलिङतर्फ अशोक धामी र सन्तोष यादवले समान २२ विकेट लिए। अभिषेक तिवारी र नरेन भट्टले ११ विकेट लिए। त्यसअघि पहिलो इनिङ्समा ब्याटिङ गरेको नेपालले निर्धारित ४० ओभरमा ९ विकेट गुमाउँदै २०० रन बनाएको थियो। नेपालका लागि कप्तान नरेन भट्टले सर्वाधिक ६७ रन बनाए। उनले ७५ बलमा ७ चौका प्रहार गरे। दिलसाद अलिले ३४ र साहिल पटेलले ३२ रन बनाए। यूएईका लागि उदिस सुरुले ३ विकेट लिए। युग शर्मा र शालोम डिसुजाले २२ विकेट लिए। आज माथिल्लो मूलपानी मैदानमा अफगानस्तानले ओमानलाई हराउँदै विजयी सुरुवात गरेको छ।"
सगरमाथा शिखरमा अन्नपूर्णको झण्डा फहराउने,"काठमाडौं : अन्नपूर्ण मिडिया नेटवर्कले सगरमाथाको शिखरमा नेपालको झण्डा फहराउने भएको छ। आरोही फुर्वा तेन्जिङ शेर्पासहितको टोलीले अन्नपूर्ण मिडिया नेटवर्कको झण्डा सगरमाथाको शिखरमा फहराउने भएका हुन्। शेर्पाले सगरमाथाको १६ औं पटक आरोहण गरिसकेका छन्। १७ औं पटकको आरोहणमा सगरमाथाको शिखरमा अन्नपूर्णको झण्डा फहराउने भएका हुन्। शेर्पाका साथमा हङकङका नेपाली राज गुरुङ, निमा ग्याल्जेङ शेर्पाको टोलीले आरोहण गर्नेछन्। गुरुङ हङकङबाट सगरमाथाको शिखर आरोहण गर्ने पहिलो नेपाली हुन्। उनीहरूका सहयोगीका रूपमा विनोद गुरुङ, निर्मल श्रेष्ठ, सुरज गुरुङ पनि सगरमाथाको आधार शिविरसम्म पुग्नेछन्। आरोही फुर्वा शेर्पाले १७ औं पटकको आरोहणमा सगरमाथामा अन्नपूर्णको झण्डा फहराउने बताए। टोलीले अप्रिल १५ मा सगरमाथाको आरोहण गर्नेछ। आरोही फुर्वा शेर्पाले मे २१, २२ र २३ भित्र सगरमाथाको शिखरमा पुग्ने लक्ष्य रहेको बताए। आरोहण टोलीलाई अन्नपूर्ण पोस्टका प्रधानसम्पादक अखण्ड भण्डारी र महाप्रबन्धक मनोज बस्नेतले सम्मान गरेका छन्। प्रधानसम्पादक भण्डारीले आरोहणको लागि शुभकामना दिँदै सगरमाथाको शिखर पुग्नु राष्ट्रको लागि गर्वको कुरा भएको बताए। उनले नकारात्मक समाचार प्रवाह भइरहेका बेला बिरलै यस्ता सुखद समाचार सम्प्रेषण गर्ने मौका पाउनु गर्वको कुरा भएको बताए। उनले भने, गतिला, प्रेरणादायक र पढ्दा पनि आनन्द लाग्ने समाचार छाप्न पाउँछौं, यो राष्ट्रकै लागि गर्वको कुरा हो। महाप्रबन्धक बस्नेतले आरोहीहरूलाई राज्यको गहना भएको बताउँदै उनीहरूको ब्रान्डिङ गर्न अन्नपूर्ण नेटवर्क सधैँ तयार रहेको बताए। तपाईंहरूले राज्यको लागि जुन योगदान गर्नु भएको छ, तपाईंहरूलाई व्यक्तिगत इच्छामा सगरमाथा चढेजस्तो लाग्ला तर तपाईंहरूको चढाइले देशको नाम राख्छ, उनले भने, तपाईंहरू देशको गहना हो, तपाईंहरूको ब्रान्डिङ गर्न हामी सधैं तयार छौं। तेक्वान्दोमा ९ डान तुलसी गुरुङलाई सम्मान नेपाली तेक्वान्दो खेलमा कीर्तिमान कायम गरेका तुलसीकुमार गुरुङलाई अन्नपूर्ण मिडिया नेटवर्कमा सम्मान गरिएको छ। गुरुङले तेक्वान्दो खेलको सबैभन्दा माथिल्लो र अन्तिम उपाधि मानिने ९ डान प्राप्त गरेका छन्। तेक्वान्दोमा ७ डान प्राप्त गरिसकेपछि ८ डानका लागि ७ वर्ष र ९ डानका लागि अर्को ८ वर्ष तेक्वान्दोमै निरन्तर क्रियाशील रहनुपर्नेछ। ६३ वर्षका गुरुङ हङकङमा बसोबास गर्छन्। उनी हङकङ तेक्वान्दोका प्रमुख प्रशिक्षकसमेत भइसकेका छन्। नेपालमा मात्र होइन, हङकङको खेलकुद इतिहासमा पनि यो स्थान हासिल गर्ने गुरुङ पहिलो नेपाली हुन्। पूर्वब्रिटिस गोर्खा सैनिक उनी सन् १९८२ र १९८३ मा आयोजित हङकङ ओपन ब्ल्याक बेल्ट कम्पिटिसन का स्वर्ण पदक विजेता हुन्। सन् १९८३ मा उनले हङकङको प्रतिनिधित्व गर्दै डेनमार्कको कोपनहेगनमा आयोजित वर्ल्ड तेक्वान्दो च्याम्पियनसिपमा सहभागिता जनाएका थिए। ब्रिटिस सैनिक खेलाडी बीचको प्रतिस्पर्धामा सर्वोत्कृष्ट भएपछि उनलाई हङकङ ओपनमा सहभागी हुने अवसर जुरेको थियो। सन् १९९३ मा अमेरिकामा आयोजित विश्व तेक्वान्दो च्याम्पियनसिप र १९९५ थाइल्याण्डमा आयोजित इष्ट एसियन गेम्समा गुरुङ अफिसियल रेफ्री थिए। त्यसो त नेपाली खेलकुदमा समेत उनले इतिहास रचेका छन्। २०४० मा पोखरामा आयोजित दोस्रो राष्ट्रिय खेलकुदमा गुरुङले मार्सल आर्टसतर्फ स्वर्ण पदकसहित उत्कृष्ट फाइटरको उपाधि जितेका थिए। त्यतिबेला कराँतेका चर्चित खेलाडी मोहन राईलाई गुरुङले क्वाटरफाइनलमा पराजित गरेका थिए। सेनाबाट अवकाश लिइसकेपछि पनि उनी निरन्तर तेक्वान्दोमै सक्रिय रहे। सन् २००१ मा गुरुङले हङकङ नेप्लिज तेक्वान्दो महासंघ गठन गरेका थिए। त्यसयता उनको प्रशिक्षणमा २ हजारभन्दा बढीले ब्ल्याक बेल्ट लिइसकेका छन्। उनलाई अन्नपूर्ण पोस्टका प्रधानसम्पादक भण्डारी र महाप्रबन्धक बस्नेतले समन गरेका छन्। सम्मानपछि गुरुङले ९ डान उपाधि प्राप्त गर्ने लक्की नेपाली भएको बताए। उनले अन्नपूर्ण पोस्टलाई धन्यवाद दिँदै भने, तपाईंहरू विश्वसनीयता सधैं कायम रहोस्, तपाईं मलाई स्थान दिनु भएकोमा धन्यवाद पनि दिनु चाहान्छु। उनले अन्नपूर्ण पोस्टलाई एक नम्बर पत्रिका भएको बताए।"
टीसीएलले ल्यायो नयाँ वर्षको अफर,"काठमाडौं : इलेक्ट्रोनिक्स ब्रान्ड टीसीएलले नयाँ वर्ष २०८२ को अवसरमा न्यू एयर, न्यू भर्सन अभियान सुरु गरेको छ। टीसीएलले नेपाली परिवारलाई अत्याधुनिक मनोरञ्जन अनुभव प्रदान गर्न नवीन अफर सुरु गरेको हो। अफरमा दुई लाख ८२ रुपैयाँसम्मको क्यासब्याक र निश्चित उपहार ९८ इन्च, ८५ इन्च, ७५ इन्च एलइडी टीभीमा साउन्ड बार र वासिङ मेसिनमा ६ केजी एरियल म्याटिक डिटरजेन्ट दिइने कम्पनीले जनाएको छ। फ्रिजमा मिक्सर ग्राइन्डर र वाटर डिस्पेन्सर र साउन्ड बारमा ठूलो छुट हुने छ। पुरानो साटेर नयाँ टीसीएल मोडेल लिनेलाई निःशुल्क एक्स्चेन्ज अफर पनि रहेको कम्पनीले जनाएको छ। शून्य प्रतिशत ब्याजमा ईएमआईमा अहिले किन्नुहोस्, पछि तिर्नुहोस् भन्ने सहज किस्ताबन्दी उपलब्ध गराइनेछ। यो योजना चैत २६ गतेदेखि नेपालभरि लागु भएको छ।"
राजावादीको नाममा चैत १५ गते भएको घटनाको पूर्वराजाले गरे दु:ख व्यक्त,"शाहले नेपाली जनतामा देशभक्ति भावना विश्वमै अनुकरणीय रहेको दाबी गरे। काठमाडौं : पूर्वराजा ज्ञानेन्द्र शाहले तीनकुनेको हिंसात्मक घटनाप्रति दुःख व्यक्त गरेका छन् । नयाँ वर्ष २०८२ को अवसरमा आज भिडियो सन्देश जारी गर्दै उनले नेपाली जनतामा देश र भविष्यलाई लिएर जागरूकता तीनकुने घटनाप्रति दुःख व्यक्त गरेका हुन्। समाजका विभिन्न दल र वर्ग समुदायले आफ्ना धारणा र अभिव्यक्ति राख्न पाउनु प्रजातन्त्रको सुन्दर विशेषता हो। तर त्यस्ता धारणा र मान्यता प्रस्तुत गर्दा सबैले संयम अपनाउनुपर्दछ। पूर्वराजा शाहले भने, केहीदिन अघि जनप्रदर्शनमा जुन प्रकारको हिंसा, आगजनी ,तोडफोड भयो त्यसबाट मानवीय एवम् भौतिक क्षति भयो। त्यो सुन्दा हामीलाई अन्त्यन्तै दु:ख लाग्यो। उनले वास्तविक प्रजातन्त्र भएका ठाउँमा राम्रो नराम्रो जनगुनासो वा गुणगान सुन्ने परम्परा र संस्कार हुने समेत शाहले बताए। उनले भने, नागरिक स्वतन्त्रताभन्दा ठूलो तन्त्र वा वाद हुँदैन। वास्तविक प्रजातन्त्र त्यहाँ हुन्छ, जहाँ राम्रोनराम्रो जनगुनासो वा गुणगान सुन्ने परम्परा र संस्कार हुन्छ। शाहले नेपाली जनतामा देशभक्ति भावना विश्वमै अनुकरणीय रहेको दाबी गरे। गत चैत १५ गते राजावादीहरुले गरेको प्रदर्शनका क्रममा एक जना पत्रकार र एक जना सर्वसाधारणको ज्यान गएको थियो। राजावादीको आन्दोलनमा व्यक्तिका घर, पसल, अन्नपूर्ण पोष्ट् र कान्तिपुरको कार्यालय, राजनीतिक दलका कार्यालय, सरकारी र निजी सवारीसाधनलगायतका व्यक्तिगत तथा सार्वजनिक सम्पत्ति तोडफोड र आगजनीजस्ता कार्य भएका थिए। यस अगाडि प्रधानमन्त्री केपी शर्मा ओलीको आह्वानमा बसेको गणतन्त्र पक्षधर दलहरूको बैठकले तीनकुने क्षेत्रमा भएको हिंसाको जिम्मेवारी पूर्वराजा ज्ञानेन्द्र शाहले लिनुपर्ने निष्कर्ष निकालेको थियो।राजावादीको नाममा तीनकुनेमा हिंसा भड्काउन मुख्य भूमिका खेलेका मेडिकल व्यवसायी दुर्गा प्रसाईंलगायतका व्यक्तिहरु पक्राउ परिसकेका छन्। गत चैत १५ गते राजावादीको प्रदर्शनमा हिंसा भड्काएको आरोप प्रसाईमाथि छ। प्रहरीले उक्त घटनामा संलग्नहरुमाथि अनुसन्धान र खोजी जारी राखेको छ। यो पनि पढ्नुहोस पूर्वराजा ज्ञानेन्द्र शाहले भने : स्वदेश फर्क, स्वदेश नै स्वर्ग अभियान चलाउनुपर्छ"
नयाँ वर्षको पहिलो दिन सोमबार देशका यी स्थानमा हुने छ वर्षा,"काठमाडौं : नयाँ वर्षको पहिलो दिन सोमबार देशको कोशी प्रदेश, मधेश प्रदेश देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहनेछ। मौसम पूर्वानुमान महाशाखाका अनुसार कोशी प्रदेश, मधेश प्रदेश लगायत बागमती प्रदेश र गण्डकी प्रदेशका पहाडी भूभागका थोरै स्थानहरू र बाँकी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको महाशाखाले जनाएको छ। सोमबार राति कोशी प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मुख्यतया सफा रहनेछ। कोशी प्रदेश लगायत गण्डकी प्रदेशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी प्रदेश र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको महाशाखाले जनाएको छ।"
रेड नोटिस जारी भएकी महिला त्रिभुवन अन्तर्राष्ट्रिय विमानस्थलबाट पक्राउ,"काठमाडौं : रेड नोटिस जारी भएकी महिला त्रिभुवन अन्तर्राष्ट्रिय विमानस्थलबाट पक्राउ परेकी छन्। पक्राउ पर्नेमा गोरखाको गोरखा नगरपालिका६ सात धुरे दरवारमार्गकी ३० वर्षीया विन्दु परियार रहेकी छन्। वैदेशिक रोजगारीको सिलसिलामा मलेसियामा रहेकी उनलाई नेपाल फर्कने क्रममा नेपाल प्रहरी प्रधान कार्यालय इन्टरपोल शाखाको समन्वय र त्रिभुवन अन्तर्राष्ट्रिय विमानस्थल कार्यालयको सहयोगमा पक्राउ गरिएको हो। उनको एकजना पुरुषसँग सामाजिक सञ्जालमार्फत प्रेम सम्बन्धमा रहन गई विवाह गर्ने योजना बनेको थियो। त्यस क्रममा सम्बन्धमा दरार हुन गएपश्चात् उनले पुरुषको फेसबुक प्रोफाइल नामसँग मिल्दो नाम र फोटो प्रयोग गरी फेक आइडी बनाई प्रेमी, प्रेमीको श्रीमती लगायत नजिकका आफन्तहरूको समेत निरन्तर रूपमा चरित्र हत्या गरेपछि पीडितले ब्यूरोमा उजुरी दिएका थिए। उनीविरुद्ध विद्युतीय (इलेक्ट्रोनिक) कारोबार ऐन, २०६३ अन्तर्गतको कसुरमा २०८० पुस ३ गते मुद्दा दर्ता भएको थियो। अदालती कारबाहीका लागि आजै जिल्ला अदालत काठमाडौंमा पेस गरिएको छ।"
"संसार धेरै अघि बढिसक्यो, तर हामी यो वा त्यो वादको चक्रमा फसेका छौं : पूर्वराजा","नेपालीको एकतामा नै नेपालको भविष्यनिहीत रहेको यथार्थलाई हामीले आत्मसाथ गरेका छौं। सबैले यही वास्तविकतालाई आत्मबोध गर्नुपर्दछ भन्ने ठान्दछौं। उनले भने। काठमाडौं : पूर्वराजा ज्ञानेन्द्र शाहले नेपालीहरु यो वा त्यो वादको चक्रमा फसेको बताएका छन्। नयाँ वर्ष २०८२ को अवसरमा आज भिडियो सन्देश जारी गर्दै शाहले सबै नेपालीको सामूहिक र एकताबद्ध प्रयास अपरिहार्य भएको बताएका छन्। उनले भने, संसार धेरै अघि बढिसक्यो। तर हामी यो वा त्यो वादको चक्रमा फसेका छौं। नेपाल आमालाई केन्द्रमा राखेर हाम्रा विचार बन्नुपर्छ, हाम्रा कदम चल्नुपर्छ। हरेक समस्याको समाधान, संवाद, सहमति समन्वय र सहकार्यबाट हुनसक्छ। नेपाल आमालाई केन्द्रमा राखेर हाम्रा विचार बन्नुपर्छ, हाम्रा कदम चल्नुपर्छ। हरेक समस्याको समाधान, संवाद, सहमति समन्वय र सहकार्यबाट हुनसक्छ। आगामी वर्ष नेपाली इतिहासको स्मरणीय र सुनौलो सम्झना बन्नुपर्छ र बनाउन सकिन्छ भन्ने विश्वास हामीले लिएका छौं। उनले आफूहरुले अस्थिरता, अशान्ति, अराजकता, विपन्नता र भ्रष्टाचारको अन्त्य चाहेको बताएका छन्। हामी अस्थिरता, अशान्ति, अराजकता, विपन्नता र भ्रष्टाचारको अन्त्य चाहन्छौं। त्यसका निम्ति नेपाली जनताबाट हुने हरेक प्रयासहरुमा ऐक्यबद्धता रहनेछ। शाहले भने, मुलुकको गिर्दो अर्थव्यवस्था, रुग्ण हुँदै गएको औद्योगिक उत्पादन, बढ्दो राष्ट्रिय ऋण र बेरोजगारी, रक्षात्मक बन्दै गएको राष्ट्रियता, राष्ट्रिय एकता, सामाजिक सद्भाव, मौलिक धर्म, संस्कृति तथा जनस्तरमा बढेको निराशा, असन्तुष्टि हाम्रो चिन्ताको मूल विषय हो। नागरिक पलायनसागै पुँजी पलायन, भ्रष्टाचार र बेथिति देशले धान्नै नसक्ने स्तरमा झाँगिएको उनको दाबी छ। यो स्थितिमा नयाँ वर्षलाई उपलब्धीमुलक बनाउनु हामी सबै नेपालीको सामूहिक र एकताबद्ध प्रयास अपरिहार्य भएको छ। नेपाली नेपालीबीच द्वन्द्व नहोस्। परस्पर अविश्वास र हिंसाको दुःखद मनस्थिति नबनोस्, देशबासीहरू कुनैपनि नाम र निउँमा ध्रुवीकृत नबनुन् भन्ने कुरामा संवेदनशील छौं। नेपालीको एकतामा नै नेपालको भविष्यनिहीत रहेको यथार्थलाई हामीले आत्मसाथ गरेका छौं। सबैले यही वास्तविकतालाई आत्मबोध गर्नुपर्दछ भन्ने ठान्दछौं। उनले भने,हाम्रा आह्वान हामी कसैको निजी स्वार्थ पूर्तिका निमित्त होइन, कुनै खालको सैद्धान्तिकवाद वा विचारको होइन। समग्र राष्ट्रको स्वाधीनता, समग्र जनताको सम्प्रभुता, नेपाल र नेपालीको सुखमय प्रतिष्ठाको निम्ति हो। आफ्नै प्रकारको अग्रणी राष्ट्र हामीले नै बनाउने हो। अनि आफ्नो स्वतः अस्तित्व हामी आफैँले उठाउने हो। यो पनि पढ्नुहोस राजावादीको नाममा चैत १५ गते भएको घटनाको पूर्वराजाले गरे दु:ख व्यक्त पूर्वराजा ज्ञानेन्द्र शाहले भने : स्वदेश फर्क, स्वदेश नै स्वर्ग अभियान चलाउनुपर्छ"
पञ्चकन्या दोस्रो क्रसकन्टी दौडको उपाधि किरण र रुविनालाई,"नुवाकोट : नुवाकोटको पञ्चकन्यामा दोस्रो संस्करणको जिल्ला स्तरीय पञ्चकन्या क्रसकन्ट्री दौड प्रतियोगिता सम्पन्न भएको छ। प्रतियोगितामा पुरुषतर्फ किरण तामाङ र महिलातर्फ रुबिना तामाङले उपाधि चुमेका छन्। पञ्चकन्या जनकल्याण युवा समाजको आयोजनामा भएको प्रतियोगितामा ५ किमि पुरुषतर्फ किरणले निर्धारित दौड २२ मिनेट १८ सेकेन्डमा दौड पूरा गरी उपाधि जिते। मनहरि थापाले २२ मिनेट ४९ सेकेन्डमा पूरा गरी दोस्रो र दिपेश तामाङले २२ मिनेट ५१ सेकेन्डमा पूरा गरी तेस्रो भए। सोही दूरीमा महिलातर्फ रुबिना तामाङले २८ मिनेटमा पूरा गरेर उपाधि जितिन्। सुप्रिता थापा २९ मिनेट २१ सेकेन्डमा पूरा गरी दोस्रो र विपना तामाङले ३१ मिनेट ४६ सेकेन्डमा पूरा गरी तेस्रो भइन्। दुवैतर्फ ५ किमिमा विजेता भएकाले नगद ११ हजार, दोस्रो भएकाले ७ हजार र तेस्रो भएकाले ४ हजार रुपैयाँ पुरस्कार थापे। प्र्रतियोगिताको पुरुष खुला १० किमिमा प्रकाश तामाङ विजेता भए। उनले निर्धारित दौड ४१ मिनेट ३३ सेकेन्डमा दौड पूरा गरे। जयराम थापाले ४४ मिनेट ४ सेकेन्डमा पूरा गरी दोस्रो र हरिचन्द्र तामाङले ४५ मिनेट १९ सेकेन्डमा पूरा गरी तेस्रो भए। विजेता खेलाडीले नगद २२ हजार, दोस्रो भएकाले १६ हजार र तेस्रो भएकाले १० हजार रुपैयाँ नगद पुरस्कार पाए। यस विद्याका विजेता प्रकाश तामाङविरुद्ध उजुरी परेको छ। प्रकाशले अर्कै नाममा खेलेको दाबी गर्दै अन्य खेलाडीले विरोध जनाएपछि उनी पुरस्कार नलिई हिँडेकाले छानबिन गरिने आयोजक युवा समाजले जनाएको छ। विजेता खेलाडीलाई प्रमुख अतिथि सांसद तथा माओवादी केन्द्रका केन्द्रीय सदस्य हितबहादुर तामाङ, पञ्चकन्या गाउँपालिकाका अध्यक्ष तेजबहादुर तामाङ, उपाध्यक्ष विमला केसी पाठक, पञ्चकन्या गाउँपालिका ३ का वडाध्यक्ष रामबाबु पराजुली लगायतले नगद, मेडल र प्रमाणपत्र पुरस्कार प्रदान गरेका थिए। पञ्चकन्या गाउँपालिकाको कार्यालय लाकुरीभञ्ज्याङबाट सुरु भएको प्रतियोगिताको दौड घ्याङस्वाँरा सहिद स्मारक पर्यटकीय पार्क पुगेर सोही रुट घलेभन्ज्याङ आएर पूरा भएको थियो। दौडमा पाँच दर्जनभन्दा बढी धावकको सहभागिता रहेको थियो। पञ्चकन्या४ मा निर्माण गरिएको घ्याङ्स्वाँरा सहिद स्मारक पार्कको प्रचारप्रसार र खेल पर्यटनका लागि दौड प्रतियोगिता गरिएको समाजका अध्यक्ष टीकाराम तामाङको भनाइ छ।"
निजामती सेवा विधेयक अघि बढाउन ढिला गरे आन्दोलन गर्ने कर्मचारीको चेतावनी,"काठमाडौं : निजामती कर्मचारीसम्वद्ध ट्रेड युनियनहरूले संघीय निजामती सेवा विधेयक अघि बढाउन ढिलाई गरिए आन्दोलन गर्ने चेतावनी दिएको छ। आइतबार काठमाडौंमा पत्रकार सम्मेलन गर्दै ट्रेड युनियनहरूले मुलुक संघीयतामा गएपछि त्यसअनुसारको कानून निर्माण नहुँदा संघीय शासन प्रणाली कार्यान्वयनमा समस्या देखिएको भन्दै संघीय निजामती सेवा विधेयक छिटो अघि बढाउन १० बुँदे माग गरेको हो। ट्रेड युनियनहरूले संघीय निजामती सेवा ऐन जारी भएपछि संघीय कानुन बमोजिम संघ, प्रदेश र स्थानीय तहमा समायोजन भएका कर्मचारीहरूलाई एक पटकका लागि समयोजनको लागि छनौटको अवसर प्रदान गर्नुपर्ने माग राखेको छ। त्यस्तै योग्यता पुगेका कर्मचारीलाई श्रेणी वृद्धि गरी तह मिलान गर्नुपर्ने र प्राविधिक सेवामा कार्यरत कर्मचारीहरूको बढुवाको हकमा सेवा प्रवेश गर्दाको शैक्षिक योग्यता वा सेवा प्रवेशको लागि तोकिएको तालिमलाई आधार मानी बढुवा गर्ने व्यवस्था गर्नुपर्ने माग रहेको नेपाल निजामती कर्मचारी संगठनका महासचिव रामचन्द्र अधिकारीले जानकारी दिए। त्यस्तै ट्रेड युनियनहरूले अस्थायी करारमा काम गरेका कर्मचारीलाई एकपटक उमेरको हद नलाग्ने गरी सिमित प्रतियोगिताबाट स्थायी गर्ने र हुन नसक्ने कर्मचारीलाई स्थायी सरहको उपदान दिएर अवकाश दिने व्यवस्था गर्नुपर्नेमा जोड दिएको छ। स्वास्थ्य सेवा र संसद सेवालाई निजामती सेवामा समावेश गरी विशिष्टिकृत सेवाको रुपमा विकास गर्नुपर्ने सञ्जालको माग छ।"
जालपादेवी मन्दिरमा विशेष मेला,"नुवाकोट : चैत शुक्ल पूर्णिमाको दिन नुवाकोटको त्रिशूली र सूर्यमति नदीको संगमस्थलमा रहेको देवीघाटस्थित जालपादेवी मन्दिरमा विशेष मेला गरिएको छ। हरेक वर्ष ठूलो भीडभाडका साथ देवीघाटस्थित जालपादेवी मन्दिर क्षेत्रमा लागेको मेला आइतबार सकिएको छ। सदियौंदेखि चल्दै आएको नुवाकोटको प्रमुख तथा ऐतिहासिक जालपादेवी जात्रामा आगामी वर्ष देशमा हुने घटनाक्रमहरूको भविष्यवाणी गोप्य रुपमा राष्ट्रपतिलाई पठाइँदै आएको छ। यस वर्षसमेत मेलामा गरिएको भविष्यवाणी गोप्य रुपमा राष्ट्रपति कहाँ पठाइएको छ। यस वर्ष मेलामा १५ हजार तीर्थालुले मेला भरेका छन्। मेला भर्नका लागि नुवाकोट, रसुवा, धादिङ, काठमाडौं, सिन्धुपाल्चोक, काभ्रे, चितवन, मकवानपुरलगायत देशका धेरै स्थान तथा भारतबाटसमेत तीर्थालुहरू आउने गरेका छन्। यस वर्ष मेलामा गत वर्षको तुलनामा धेरै तीर्थालु आएको पुजारी शंकर चित्रकारले बताए।"
"अस्पतालको बोर्ड तोडफोडप्रति मदन भण्डारी स्वास्थ्य विज्ञान प्रतिष्ठानको आपत्ति, दोषीमाथि कारबाहीको माग","हेटौंडा : मदन भण्डारी स्वास्थ्य विज्ञान प्रतिष्ठानले आइतबार बिहान हेटौंडा अस्पताल परिसरको बोर्ड तोडफोडप्रति गम्भीर ध्यानाकर्षण भएको जनाएको छ। प्रतिष्ठानका निमित्त उपकुलपति डा दिनेश कुमार लम्साल र रजिष्ट्रार भीमसागर गुरागाईंले हस्ताक्षर गरेको विज्ञप्तिमा अस्पतालको साइनबोर्डमा गरिएको तोडफोड, केरमेट तथा अनधिकृत रूपमा अर्को बोर्ड टाँस्ने कार्य कानुनविपरीत भएको उल्लेख गरिएको छ। प्रतिष्ठानले यस्ता अवाञ्छित र आपत्तिजनक गतिविधिको घोर भर्त्सना गरेको जनाएको छ। २०७६ साल आश्विन २ गते बागमती प्रदेश सरकारले स्थापना गरेको मदन भण्डारी स्वास्थ्य विज्ञान प्रतिष्ठानअन्तर्गत हेटौंडा अस्पताल सञ्चालनमा छ। प्रतिष्ठानले स्वास्थ्य विज्ञानको अध्ययन, अध्यापन र अनुसन्धानलाई प्रवर्द्धन गर्दै अन्तर्राष्ट्रिय मान्यता प्राप्त दक्ष जनशक्ति उत्पादन गर्ने तथा सर्वसुलभ गुणस्तरीय स्वास्थ्य सेवा दिने उद्देश्य लिएको छ। प्रतिष्ठानका अनुसार हाल १०० भन्दा बढी विशेषज्ञ चिकित्सकहरूबाट दैनिक १५०० भन्दा बढी बिरामीलाई सेवा दिइँदै आएको अवस्थामा भएको यस प्रकारको गतिविधिले अस्पताललाई पुनः रेफर सेन्टरको रुपमा फर्काउने उद्देश्य राख्ने स्वार्थ समूहलाई मात्र लाभ पुग्ने देखिन्छ। स्वास्थ्य सेवा एक अत्यावश्यक सेवा हो,विज्ञप्तिमा भनिएको छ,यस्ता गैरकानुनी कार्यले उपचाररत बिरामीहरू, स्वास्थ्यकर्मी तथा सेवाग्राहीहरूमा त्रास, अन्योल र असुरक्षा उत्पन्न भएको छ। प्रतिष्ठानले घटनाका दोषीहरूलाई तुरुन्त छानबिन गरी कानुनी दायरामा ल्याउन सम्बन्धित निकायलाई आग्रह गरेको छ। साथै, अस्पतालको सेवा प्रवाहमा अवरोध नआओस् भनेर सबै राजनीतिक दल, सामाजिक संघसंस्था, नागरिक समाज, बिरामी, स्वास्थ्यकर्मी तथा सरोकारवालाहरूको संयमता र सहयोगको अपेक्षा गरिएको छ।"
"वीरगन्जमा झडप प्रकरण: पाँच बुँदे सहमति, कर्फ्यू यथावत्","वीरगन्ज : वीरगन्जमा दुई फरक धर्म समुदाय बीचको विवाद र झडपका कारण शनिबारदेखि जारी तनाव अन्त्य गर्न पाँच बुँदे सहमति भएको छ। जिल्ला प्रशासन कार्यालय पर्सामा आइतबार दिनभर भएको दुई पक्षीय, सर्वपक्षीय र सर्वदलीय छलफलपछि साँझ पाँच बुँदे सहमति भएको हो। प्रमुख जिल्ला अधिकारी गणेश अर्याल र सुरक्षा निकायका प्रमुखहरुको उपस्थितिमा भएको छलफलमा वीरगन्जमा हनुमान जन्मोत्सवको अवसरमा शनिबार निकालिएको शोभायात्राका क्रममा भएको झडपको घटनामा संलग्न दोषीहरूलाई वैशाख ३ गतेभित्र पक्राउ गरी कारबाही गर्ने, अन्तर धार्मिकसाम्रपदायिक सद्भाव र सहिष्णुता कायम राख्नका लागि सबै पक्ष पूर्ण प्रतिबद्ध रही कानुनी कारबाहीको प्रक्रियामा सहयोग पु्र्याउने सहमति भएको छ। यस्तै शनिबारको घटनामा घाइते भएकाहरुको निःशुल्क उपचारको व्यवस्था गर्ने, तोडफोड र आगजनीबाट भएका भौतिक क्षतिको क्षतिपूर्तिका लागि प्रशासनले पहल गर्ने, वीरगन्जमा अब आयोजना हुने धार्मिक एवं सांस्कृतिक सम्बन्धी कुनै पनि जात्रा, पर्व, कार्यक्रममा हातहतियारको प्रदर्शन नगर्ने सहमति पनि भएको छ। यसैगरी वीरगन्जसहित पर्सा जिल्लामा सञ्चालित सबै धर्मका धार्मिक संस्था र ती संस्थाबाट सञ्चालित मदरशा र विद्यालयहरुमा सूक्ष्म अनुगमन गरेर अन्यथा देखिएमा कारबाहीको दायरमा ल्याउने लिखित सहमति गरिएको प्रमुख जिल्ला अधिकारी अर्यालले बताए। उक्त पाँच बुँदे सहमतिपत्रमा उल्लेख पाँच वटै बुँदाप्रति जिल्लामा सक्रिय सबै राजनीतिक दलका नेता, हिन्दू र मुस्लिम समुदायका अगुवाहरुले हस्ताक्षर गरेको अर्यालले बताए। प्रजिअ अर्यालले शनिबार बेलुकीदेखि वीरगन्जमा लगाइएको कर्फ्यू भने आइतबार राति १२ बजेसम्म निरन्तर रहने बताए। त्यसपछिका लागि भने जिल्ला सुरक्षाको समितिको बैठक बसेर आवश्यक निर्णय गरिने उनले बताए। उनले भने, राति १२ बजेपछि भने कर्फ्यू हटाएर केही निश्चित क्षेत्रहरूमा निषेधाज्ञा जारी गर्ने सम्भावना छ। अर्यालले शनिबारको घटनामा स्थिति नियन्त्रणमा लिने प्रयासमा प्रहरीले १४५ राउण्ड अश्रु ग्यास र दुई राउण्ड हवाइ फायर गरेको जानकारी दिँदै घटनामा प्रहरीतर्फ नेपाल प्रहरीका प्रहरी उपरीक्षक, सशस्त्र प्रहरी नायब उपरीक्षकसहित २५ जना र प्रदर्शनकारीतर्फ १५ जना बढी घाइते भएको बताए। शनिबार हनुमानको जन्मोत्सवको अवसरमा वीरगन्जमा निकालिएको शोभायात्रा नगर परिक्रममा गर्ने क्रममा छपकैया पुगेपछि ढुंगामुढा भएपछि दुई समूहबीच झडप सुरु भएको थियो। त्यसक्रममा छपकैयाका दुई वटा बिरियानी हाउस, केहि मासु पसल, एउटा औषधि पसलका साथै निजी घरमा तोडफोड गरियो। बिरयानी हाउसका फर्निचर, फ्रिज, चुल्हो, काउन्टर लगायतका सामान सडकमा ल्याएर आगजनी पनि गरिएको थियो। त्यसैक्रममा त्यहाँ ८ भन्दा बढी मोटरसाइकलमा आगजनी पनि गरिएको थियो।"
नेपालभारतबीच भन्सार प्रक्रियालाई कागजविहीन बनाउँदै व्यापार सहजीकरण गर्ने सहमति,"काठमाडौं : नेपालभारत भन्सार प्रशासनबीचको २१ औं महानिर्देशकस्तरीय बैठक सम्पन्न भएको छ। यही चैत २८ र २९ गते काठमाडौंमा महानिर्देशकस्तरीय बैठक बसेको थियो। बैठकमा व्यापार सहजीकरण र अनधिकृत व्यापार नियन्त्रणका विविध विषयमा छलफल भएको छ। दुवै पक्षले भन्सार प्रक्रियालाई कागजविहीन बनाउँदै व्यापार सहजीकरण गर्न, लजिस्टिक्स लागत घटाउन तथा अनधिकृत व्यापार नियन्त्रणमा सहकार्य गर्न सहमति जनाएका छन्। बैठकमा नेपाल राष्ट्रिय एकद्वार प्रणालीमार्फत जारी हुने उत्पत्तिको प्रमाणपत्रलाई भारतले मान्यता दिने, आयातनिर्यात सम्बन्धी पूर्वसूचना आदानप्रदानका लागि समझदारी गर्ने, भन्सारसम्बन्धी आपसी सहयोगसम्बन्धी सम्झौता अगाडि बढाउने, सीमावर्ती क्षेत्रमा आवश्यक भौतिक पूर्वाधार निर्माण गरी व्यापार प्रवर्द्धन गर्ने, नेपालभारत सीमा क्षेत्रमा क्वारेन्टाइन सुविधाको विस्तार गर्ने, तेस्रो मुलुकबाट भारत हुँदै नेपाल आउनेजाने रेलमार्ग व्यापारमा प्रयोग हुँदै आएको इलेक्ट्रोनिक कार्गो ट्रयाकिङ सिस्टम ईसीटीएसलाई सडकमार्ग (ट्रक) मा समेत विस्तार गर्ने र लागत घटाउने, भैरहवा र चाँदनी दोधारामा निर्माणाधीन एकीकृत जाँचचौकीहरू शीघ्र निर्माण गरी सञ्चालनमा ल्याउने, विराटनगरमा रेल कार्गो सेवा सञ्चालन गर्ने लगायतका विषयमा छलफल तथा सहमति भएको छ। सो बैठकमा नेपाली टोलीको नेतृत्व भन्सार विभागका महानिर्देशक महेश भट्टराईले गरेका थिए भने भारतीय टोलीको नेतृत्व डाइरेक्टोरेट अफ रेभेन्यु इन्टलिजेन्सका महानिर्देशक अभय कुमार श्रीवास्तवले गरेका थिए। बैठकमा नेपालको तर्फबाट भन्सार विभागका महानिर्देशकको नेतृत्वमा अर्थ, परराष्ट्र, उद्योग, वाणिज्य तथा आपूर्ति, कानून, न्याय तथा संसदीय मामिला मन्त्रालयका प्रतिनिधि एवं प्लान्ट क्वारेन्टाइन तथा विषादी व्यवस्थापन केन्द्र, खाद्य प्रविधि तथा गुण नियन्त्रण विभाग, पशु सेवा विभागका महानिर्देशकहरुको सहभागिता थियो भने भारतको तर्फबाट डाइरेक्टोरेट अफ रेभेन्यु इन्टलिजेन्सका महानिर्देशकको नेतृत्वमा विभिन्न भन्सार कार्यालयका अधिकारीहरू, काठमाडौंस्थित भारतीय दूतावास तथा अन्तर्राष्ट्रिय व्यापारसँग सम्बद्ध निकायका प्रतिनिधिहरू सहभागी थिए। नेपाल र भारतका भन्सार प्रशासनबीच सन् १९९५ मा पहिलो पटक महानिर्देशकस्तरीय बैठक आयोजना भएपछि आलोपालो रूपमा बैठक गर्ने परम्परा रहँदै आएको छ। नेपालभारत भन्सार प्रशासनबीचको आगामी २२ औं महानिर्देशकस्तरीय बैठक भारतको नयाँ दिल्लीमा आयोजना हुने छ।"
साथीले बोकेको बन्दुक पड्किँदा सिकार खेल्न गएका युवकको मृत्यु,"कपिलवस्तु : साथीले बोकेको बन्दुक पड्किँदा जंगली जनावरको सिकार खेल्न गएका युवकको मृत्यु भएको छ। मृत्यु हुनेमा बुद्धभूमि नगरपालिका९ गब्दहवाका स्थानीय २८ को समुन्द्र गाहा मगर रहेको प्रहरीले जनाएको छ। मृतक समुन्द्र गाहा मगरसँगै सोही गाउँका ३४ वर्षीय राम बहादुर थारु र ३६ वर्षीय कालु भन्ने राम थारु गाउँदेखि करिब ६ किमी उत्तर तर्फ रहेको बुद्ध यशोधरा सामुदायिक वनमा सिकार खेल्न गएका थिए। सिकार खेल्न गएका उनीहरूले जंगल किनारमा गाडीको आवाज सुनेपछि भागेर सुरक्षित स्थानतर्फ भागेका थिए। सोही क्रममा आफ्नै साथी राम थारुले बोकेको बन्दुक पड्किँदा सो बन्दुकको गोली लागेर समुन्द्र गाहा मगरको मृत्यु भएको प्रहरी इलाका प्रहरी कार्यालय गोरुसिंगेका इन्चार्ज प्रहरी निरीक्षक विर बहादुर सुनारले बताए। खुट्टामा गोली लागी अधिक रक्तश्राव भएका घाइते मगरको उपचारका क्रममा भैरहवा मेडिकल कलेजमा मृत्यु भएको जिल्ला प्रहरी कार्यालयले जनाएको छ। घटना लगत्तै इलाका प्रहरी कार्यालय गोरुसिंगेबाट खटिएको प्रहरी टोलीले ३ जनालाई पक्राउ गरेको छ। पक्राउ पर्नेहरूमा मृतकसँगै सिकार खेल्न गएका राम बहादुर थारु, कालु भन्ने राम थारु तथा हातहतियार लुकाउन सहयोग गर्ने प्रवेश थारु रहेका छन्। सिकार खेल्न प्रयोग भएका २ नाल भरुवा बन्दुक बरामद गरिएको छ। जसमध्ये १ वटा फायर भएको अवस्थाको बन्दुक र अर्को लोडेड अवस्थामा लुकाई छाई राखेको अवस्थाको बन्दुक बरामद गरिएको छ।"
"अवैधरुपमा बसेका आप्रवासीमाथि कडाइ गर्दै जापान, थप ८ नेपाली निष्कासित","काठमाडौं : जापानको अध्यागमनले ८ नेपालीलाई निष्कासन गरेको छ।गैह्रकानुनी रूपमा जापानमा बस्दै आएका उनीहरूलाई अध्यागमनमार्फत निष्कासन गरिएको हो। जापानको अध्यागमन कानुन उल्लंघन गरेको आरोपमा उनीहरूलाई निष्कासन गरिएको स्रोतको भनाई छ। निष्कासनमा पर्नेमा सुनार, गुरुङ, मगर,पुलामी, जबेगु, खत्री र दुई जना ढकाल थरका रहेको स्रोतले बताएको छ। उनीहरूलाई थाइ एयरलायन्स र थाइ लायन एयरलायन्स, क्याथे प्यासिफिकको विमानबाट नेपाल फर्काइएको हो। उनीहरू गत साता काठमाडौं आइपुगेको स्रोतको भनाइ छ। जापान प्रहरीले अध्यागमन कानुन उलंघन गरेको आरोपमा पक्राउ गरी सोधपुछपश्चात नेपाल डिपोर्ट गरेको हो। यद्यपि उनीहरूले कुनकुन कानुन उल्लंघन गरे भन्ने विषय भने खुलाइएको छैन। जापानले फागुनमा मात्रै १५ जनाभन्दा बढी नेपालीलाई निष्काशन गरेको थियो। पछिल्लो समय जापानले पनि अवैधरूपमा बसेका आप्रवासीहरूमाथि कडाइ गर्न थालेको छ। त्यस अगाडि पनि विभिन्न चरणमा ठूलो संख्यामा नेपालीहरु निष्काशित भएका थिए। विभिन्न प्रवेशाज्ञामा जापान पुगेका आप्रवासीहरूलाई कडाइ गर्न थालेपछि नेपालीहरूसमेत त्यसको मारमा पर्न थालेका हुन्। पछिल्लो समयमा जापान, अमेरिका, मलेसिया, क्यानडा, फ्रान्स, माल्दिभ्स, जर्मनी, दक्षिण कोरयालगायत देशका सरकारले त्यहाँ रहेका विदेशी कामदारहरूमाथि निगरानी बढाउँदै आएको छ।"
लामिछानेको रिटमा कैफियत प्रतिवेदन मगाउन सर्वोच्चको आदेश,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेको रिटमा सर्वोच्च अदालतले कैफियत प्रतिवेदन मगाउन आदेश जारी गरेको छ। न्यायाधीश टेकप्रसाद ढुंगानाको इजलासले रिटमाथि आइतबार प्रारम्भिक सुनुवाइ गर्दै लामिछानेलाई पुर्पक्षका लागि थुनामा पठाउने आदेशको निर्णयको कैफियत प्रतिवेदन मागेको हो। कैफियत प्रतिवेदन भनेको मुल मुद्दा दर्तादेखि उच्च अदालतसम्मको आदेशसम्बन्धी विवरण हो। जसअनुसार सर्वोच्चले लामिछानेविरुद्ध मुद्दा दर्तादेखि उच्च अदालत तुलसीपुरबाट पुर्पक्षका लागि कारागार पठाउने आदेशसम्मका फाइलहरू मगाएको हो। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। त्यसपछि लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। उनले उक्त आदेश बदरको माग गर्दै बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
"पूर्वराजा ज्ञानेन्द्र शाहले भने : स्वदेश फर्क, स्वदेश नै स्वर्ग अभियान चलाउनुपर्छ","काठमाडौं : पूर्वराजा ज्ञानेन्द्र शाहले स्वदेश फर्क, स्वदेश नै स्वर्गभन्ने अभियान चलाउनुपर्ने आवश्यकता रहेको बताएका छन्। नयाँ वर्ष २०८२ को अवसरमा आज भिडियो सन्देश जारी गर्दै शाहले नेपालले आत्मनिर्भर अर्थतन्त्र निर्माणमा अर्जुन दृष्टि लगाउनु अहिलेको आवश्यकता रहेको बताएका छन्। उनले भने,प्रकृतिले दिएको स्वर्गजस्तै सुन्दर हिमवतखण्ड नेपाल सिँगार्न र विकासको बिगुल फुक्न कसरी लाग्ने र लगाउने ? स्वदेश फर्क, स्वदेश नै स्वर्ग भन्ने अभियान चलाउनुपर्ने आवश्यकता भएको छ। उनले युवा पलायनलाई रोकेर युवा स्रोतलाई स्वदेशमा परिचालन गर्नुपर्ने उल्लेख गरे। शाहले जनतासमक्ष राष्ट्रनिर्माता श्री ५ बडामहाराजधिराजको दिव्योपदेशलाई नै अबको राज्य सत्ताको मूलमन्त्र सोच्नुमा के होला ? भन्दै प्रश्न गरेका छन्। राष्ट्रनिर्माता श्री ५ बडामहाराजधिराजको दिव्योपदेशलाई नै अबको राज्य सत्ताको मूलमन्त्र सोच्नुमा के होला ? उनले भने, सन्तुलित, कुटनैतिक सम्बन्ध र आत्मनिर्भर नेपालको परिकल्पना नै पृथ्वीपथको मूल सार हो। यही नै राजनीतिको मूलधार हुनुपर्ने हो। मुलुकको शासकीय संरचना नै परिवर्तन गर्नुपर्ने पूर्व राजा शाहको भनाई छ। उनले भने,जनभावना र चाहना बुझी मुलुकको समग्र संरचनामा नै हेरफेर र सुधारका कदम चाल्नुपर्ने तथ्य स्पष्ट देखिन्छ। शाहले शिक्षा, स्वास्थ्य र दैनिक कामकाजका पद्धति र प्रणालीमा आमूल परिवर्तन गर्नुपर्ने धारणा राखे। शाहले युग प्रविधिको भएकाले सावधानीपूर्वक उपयोग गर्दा राष्ट्रलाई फाइदा हुने उल्लेख गरे। उनले सुशासन र भ्रष्टाचारमुक्त प्रशासन मूल नारा हुनुपर्ने धारणा राखे। विश्वको बदलिँदो परिस्थितिलाई मनन गर्दै विश्वव्यापीकरण र स्वतन्त्र व्यापारका आधारलाई चुनौतीको रुपमा लिएर अगाडि बढ्नुपर्ने उनको भनाई छ। मुलुकमा व्याप्त अशान्ति, अराजकता, निराशा र असन्तुष्टिबाट आम नेपालीलाई मुक्त गर्न नेपालको राजसंस्थाले जहिल्यै योगदान पुर्याउँदै आएको विदितै छ। राष्ट्रियता र प्रजातन्त्रलाई मूल कार्य मान्दै जनभावना बमोजिम चल्ने बहुदलीय प्रजातन्त्र र संवैधानिक राजसंस्थाको परम्परामा हाम्रो मान्यता रहि आएको छ। शाहले भने,वर्तमानमा बदलिँदो जनचाहनाको पनि कदर गरी राज्यशक्तिको स्रोत जनता नै हुन् भन्ने मञ्जुरी सदैव स्थापित हुनुपर्छ। उनले नेपाली जनतामा देश र भविष्यलाई लिएर जागरुपता पैदा हुनुलाई सकारात्मक रहेको भएको बताए। उनले वास्तविक प्रजातन्त्र भएका ठाउँमा राम्रो नराम्रो जनगुनासो वा गुणगान सुन्ने परम्परा र संस्कार हुने समेत शाहले बताए। उनले भने, नागरिक स्वतन्त्रताभन्दा ठूलो तन्त्र वा वाद हुँदैन। वास्तविक प्रजातन्त्र त्यहाँ हुन्छ, जहाँ राम्रोनराम्रो जनगुनासो वा गुणगान सुन्ने परम्परा र संस्कार हुन्छ। शाहले नेपाली जनतामा देशभक्ति भावना विश्वमै अनुकरणीय रहेको दाबी गरे। यो पनि पढ्नुहोस राजावादीको नाममा चैत १५ मा भएको घटनाबारे पूर्वराजाले गरे दु:ख व्यक्त"
"मकवानपुरमा चट्याङ लागेर एक जनाको मृत्यु, दुई घाइते","हेटौंडा : मकवानपुरको मनहरी गाउँपालिका बसन्तपुरस्थित राप्तीखोलाको किनारमा चट्याङ लागेर एक जनाको मृत्यु भएको छ। दुईजना घाइते भएका छन्। मृत्यु हुनेमा २८ वर्षीय अबिरल थिङ रहेका छन्। चट्याङ लागेर मृतकको ५६ वर्षीय बुबा सिंह बहादुर थिङ र मृतकको सानीआमाको छोरा १० वर्षीय सौगात गोले घाइते भएका जिल्ला प्रहरी कार्यालय मकवानपुरले जनाएको छ। आइतबार दिउँसो मनहरी गाउँपालिका५, डिल्लीपुरमा रहेको आफन्तको घरबाट आफ्नो घर दरदरा फर्कने क्रममा उनीहरूलाई चट्याङ लागेको हो। प्रहरी प्रवक्ता प्रहरी नायब उपरीक्षक श्यामु अर्यालका अनुसार घाइतेलाई स्थानीयहरूले उपचारका लागि चितवन पठाएका छन्।"
पूजासहित पुलिसका तीन खेलाडीले भुटानी लिग खेल्ने,काठमाडौं : नेपाल पुलिस क्लबका ३ खेलाडीले भुटानी लिग खेल्ने भएका छन्। नेपाल पुलिस टिमकी डिफेन्डर पूजा राना मगर र मिडफिल्डर बिर्सना चौधरी र सम्झना लावतीले भुटानी लिग खेल्ने भएका हुन्। तीनै जना खेलाडीले ट्रान्सपर्ट युनाइटेड एफसीबाट लिग खेल्नेछन्। राष्ट्रिय टिमकी समेत स्टार डिफेन्डर रहेकी पूजाले दोस्रो पटक भुटानी लिग खेल्न लागेकी हुन्। बिर्सना र सम्झनाले भने पहिलो पटक विदेशी लिग खेल्न लागेको पुलिसका प्रशिक्षक भोला सिलवालले जानकारी दिए। बिर्सना यू१९ राष्ट्रिय टिमकी सदस्य समेत हुन्। उनीहरू आइतबार त्यसतर्फ प्रस्थान गरिसकेका छन्।
"फाइनलमा ३ रनले चुक्यो नेपाल, चारदेशीय श्रृङ्खलाको उपाधि कुवेतलाई","काठमाडौं : हङकङमा जारी चारदेशीय टी २० अन्तर्राष्ट्रिय श्रृङ्खलाको उपाधि कुवेतले जितेको छ। नेपाललाई ३ रनले हराउँदै कुवेतले उपाधि आफ्नो नाममा गरेको हो। मङककस्थित मिसन क्रिकेट ग्राउन्डमा टस हारेर ब्याटिङको निम्तो पाएको कुवेतले १७४ रन बनाएको थियो। १७५ रनको विजयी लक्ष्य पछ्याएको नेपालको सुरुवाती ब्याटिङ कोल्याप्स हुँदा नेपालले १९३ ओभरमा १७१ रन बनाउँदै अलआउट भयो। नवौं विकेटका लागि नन्दन यादव र वसिर अहमदले ७२ रनको साझेदारी गर्दै नेपाललाई खेलमा फर्काएका थिए। अन्तिम ओभरमा ११ रन चाहिएको थियो। अन्तिम ओभर र अन्तिम विकेटको रुपमा ललित राजवंशी र बसिर अहमद क्रिजमा रहेका थिए। पहिलो बलमा नो बल हुँदै छक्का गएपछि ६ बलमा ४ रन चाहिएको थियो। त्यसपछि लगातार २ बल डट खेलेर बसिर १९३ मा ठूलो सट खेल्दा बाउन्ड्री लाइनमा क्लिन्टो एन्टोको हातमा क्याच आउट भए। नेपालका लागि बसिर अहमदले सर्वाधिक ८० रन बनाए । उनले ४३ बलमा ८ चौका र ४ छक्का प्रहार गरे। ओपन आसिफ शेखले २१, नन्दन यादवले ३७ रन बनाए। अन्य कुनैपनि ब्याटरले दोहोरो अंकमा रन बनाउन सकेनन्। पावरप्लेमा नै ४ विकेट गुमाएको नेपालले त्यसपछि पनि बसिर र १० औं ब्याटरको रुपमा क्रिजमा आएका नन्दनले बाहेक कुनैपनि ब्याटरले जिम्मेवारीपूर्ण ब्याटिङ गर्न सकेनन्। कुवेतका लागि अनुदिप चेन्थामाराले सर्वाधिक ३ विकेट लिए। यासिन पटेल र नवीनराज राजेन्द्रनले २२ विकेट लिए। मोहम्मद अस्लमले १ विकेट लिए। त्यसअघि, ब्याटिङ गरेको कुवेतले निर्धारित २० ओभरमा ७ विकेट गुमाउँदै १७४ रन बनाएको थियो। कुवेतका लागि ओपनर रविजा सान्द्रारुवानले सर्वाधिक ६३ रनको अर्धशतकीय पारी खेले। उनले ३६ बलमा ६ चौका र ४ छक्का प्रहार गरे। अर्का ओपनर क्लिन्टो एन्टोले २६, मित भवसारले १६ र उस्मान पटेलले २३ रन बनाए। विलाल ताहिर रन आउट भएपश्चात कुवेत ब्याक फुटमा आएको हो। कप्तान मोहम्मद आस्लम १३ र नवीनराज राजेन्द्रन ८ रनमा अविजित रहे। नेपालका लागि बलिङमा नन्दन यादव र सोमपाल कामीले समान २२ विकेट लिए। करण केसी र कुशल भुर्तेलले ११ विकेट लिए।"
यूके र क्यानडा पठाइदिन्छु भन्दै ठगी गर्ने खड्का र पोखरेल पक्राउ,काठमाडौं : वैदेशिक रोजगारीका लागि यूके र क्यानडा पठाइदिन्छु भन्दै ठगी गरेको आरोपमा प्रहरीले २ जनालाई पक्राउ गरेको छ। ठगी गरेको आरोपमा इलामको चुलाचुली गाउँपालिका३ घर भई काठमाडौं बस्ने ३५ वर्षीय ख्याम खड्का र मोरङको ग्रामथान गाउँपालिका६ घर भएका काठमाडौं बस्ने २३ वर्षीय ईश्वर पोखरेललाई पक्राउ गरिएको काठमाडौं उपत्यका अपराध अनुसन्धान कार्यालय टेकुका प्रहरी उपरीक्षक अंगुर जिसीले जानकारी दिए। उनका अनुसार खड्काले बेलायत पठाइदिने भन्दै २ जना पीडितसँग ३६ लाख रुपैयाँ र पोखरेलले १ जना पीडितसँग क्यानडा पठाइदिने भन्दै १० लाख ५१ हजार रुपैयाँ लिएर सम्पर्कबिहीन भएपछि उजुरी परेको हो। त्यसपश्चात खड्कालाई ललितपुर र पोखरेललाई काठमाडौंबाट नियन्त्रणमा लिइएको हो। काठमाडौं उपत्यका अपराध अनुसन्धान कार्यालयले थप अनुसन्धान र कारबाहीका लागि खड्कालाई जिल्ला प्रहरी परिसर काठमाडौं र पोखरेललाई वैदेशिक रोजगार विभाग ताहाचल पठाइएको छ।
उच्च अदालतको आदेशविरुद्ध लामिछानेले दिएको रिटमाथि सुनुवाइ जारी,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेले सर्वोच्च अदालतमा दायर गरेको रिटमाथि आज सुनुवाइ जारी छ।न्यायाधीश टेकप्रसाद ढुंगानाको इजलासमा सुनुवाइ जारी छ। लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। उक्त आदेश बदरको माग गर्दै लामिछानेले बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
२० महिनादेखि जलविद्युत कम्पनीले शेयर निष्कासनको अनुमति नपाएपछि प्रधानमन्त्रीको ध्यानाकर्षण,"काठमाडौं : स्वतन्त्र ऊर्जा उत्पादकहरूको संस्था, नेपाल (इप्पान)ले जलविद्युत कम्पनीहरूको शेयर निष्कासनको वातावरण बनाइदिन प्रधानमन्त्री केपी शर्मा ओलीको ध्यानाकर्षण गराएको छ। सार्वजनिक लेखा समितिले नेपाल धितोपत्र बोर्ड(सेबोन)लाई दिएको निर्देशन देखाउँदै बोर्डले विगत २० महिनादेखि ५३ जलविद्युत कम्पनीको प्राथमिक शेयर निष्कासन (आईपीओ) तथा हकप्रद शेयरको अनुमति दिएको छैन। आईपीओ निष्कासनका लागि आवेदन दिएका ४२ ऊर्जा कम्पनीको २० अर्ब रुपैयाँ बराबरको सार्वजनिक निष्कासन रोकिँदा ११ कम्पनीको साढे ४ अर्ब रुपैयाँ बराबरको हकप्रद शेयर (राइट सेयर)को पनि अनुमति रोकिएको छ। सार्वजनिक निष्कासनको अनुमति नपाउँदा ती जलविद्युत आयोजनाहरूको निर्माण कार्य ठप्प भएको छ भने अर्को तिर विद्यमान कानुनी व्यवस्था अनुसार जलविद्युत कम्पनीहरूले सर्वसाधारणका लागि आईपीओ जारी गर्नेपर्ने बाध्यकारी व्यवस्थाको पनि कार्यान्वयन हुन नपाएको इप्पानको भनाइ छ। २०८० साउनपछि जलविद्युत आयोजनाको आईपीओ र हकप्रद सेयर जारी गर्ने कार्य रोकिँदा यसले आयोजना निर्माणमा गम्भीर संकट ल्याएको इप्पानले जनाएको छ।"
अब कांग्रेसको नेतृत्वमा सरकार बन्नुपर्छ : प्रचण्ड,"काठमाडौं : नेकपा माओवादी केन्द्रका पुष्पकमल दाहाल 'प्रचण्ड'ले नयाँ सरकार बन्ने दिशातर्फ देश अघि बढ्ने बताएका छन्। आइतबार चितवनमा भरतपुर बिमानस्थलमा सञ्चारकर्मीसँग कुरा गर्दै प्रचण्डले अहिले नयाँ घटनाक्रम विकसित भएकाले देश नयाँ सरकार बन्ने दिशातर्फ अघि बढ्ने जिकिर गरे। उनले अहिलेको नयाँ अनुभवका आधारमा आफूले ठूलो दल कांग्रेसको नेतृत्वमा सरकार बन्नुपर्ने धारणा राखेको स्पष्ट पारे। प्रचण्डले सरकारतर्फ माओवादीको ध्यान नरहेपनि अहिलेको सरकार धेरै अगाडि जान सहज छैन भन्ने परिस्थितिले देखाएको बताए। उनले चौतर्फी रुपमा सरकारप्रति असन्तुष्टि र आवेग देखिएको र त्यसको असर सडकमा देखिएकाले नयाँ वर्षले केहि न केहि निकास लिएर आउने उल्लेख गरे। त्यस्तै प्रचण्डले २०८१ साल समग्रमा धेरै उत्साह र धेरै निराशा नभएको बताए । उनले राम्रा काम गर्न,राजनीतिक दलहरूलाई आत्मसमीक्षा,आत्मालोचना गर्नका लागि र जनता र राष्ट्रको आवश्यकता अनुसार अगाडि बढ्ने दावी गरे। उनले नयाँ संकल्प गर्नका लागि पुरानो वर्षले आधार दिएको उल्लेख गरे।"
प्रधानमन्त्रीले शिक्षकहरूका माग तत्काल सम्बोधन गर्नुपर्छ : नैनसिंह महर,"काठमाडौं : कांग्रेसको शिक्षा विभाग प्रमुख नैनसिंह महरले आन्दोलनरत शिक्षकहरूको माग सम्बोधनका लागि सरकार गम्भीर बन्नुपर्ने बताएका छन्। नेपाल शिक्षक संघका प्रदेश र जिल्ला अध्यक्षहरूसँग आइतबार कुराकानी गर्दै नेता महरले सरकारसँग विगतमा भएका सहमति अनुसार शिक्षकहरूका माग पूरा गर्न प्रधानमन्त्री केपी शर्मा ओलीले अग्रसरता देखाउनुपर्ने बताएका हुन्। 'मन्त्रिपरिषदको बैठक डाकेर सम्बोधन गर्न सकिने मागहरू पुरा गरिदिनुपर्छ, 'उनले भने, 'बाँकी समय विद्यालय शिक्षा विधेयकमा समेट्ने गरी समय तालिका बनाएर अघि बढ्नुपर्छ।' कांग्रेस केन्द्रीय सदस्य समेत रहेका महरले शिक्षकहरूलाई वार्तामा बोलाएर उनीहरूका जायज माग छिटोभन्दा छिटो पूरा गरिदिनुपर्ने बताए । उनले भने,'शैक्षिक आमहताल घोषणा गरेर आन्दोलनरत शिक्षकहरूको आत्मसम्मानको ख्याल गरेर निष्कर्ष निकाल्नका लागि प्रधानमन्त्रीको थप कृयाशीलता खाँचो रहेको र देशको वर्तमान परिस्थितिको आंकलन गरेर सामुदायिक विद्यालयका आन्दोलनरत शिक्षकहरूले वार्ता संवाद गरेर निष्कर्षमा पुग्नुपर्छ।' विद्यालय शिक्षा ऐन कार्यान्वयनको माग गर्दै सामुदायिक विद्यालयका शिक्षकहरू ११ दिनदेखि काठमाडौंमा आन्दोलित छन्। आफ्ना मागहरू पूरा नभए जिल्ला नफर्किने उनीहरूले चेतावानी दिएका छन्।"
कृषि तथा खाद्य क्वारेन्टाइनको व्यवस्था मिलाउन माग अर्थमन्त्रीलाई ज्ञापनपत्र,रौतहट : गौर भन्सार कार्यालयमा कृषि तथा खाद्य क्वारेन्टाइनको तत्काल व्यवस्था मिलाउन माग गर्दै रौतहटका व्यापारीहरूले अर्थमन्त्रीलाई ज्ञापनपत्र बुझाएका छन्। व्यापारी कौसल साहको नेतृत्वमा गएको टोलीले गौर भन्सार कार्यालयमार्फत तीन बुँदे मागसहित ज्ञापनपत्र बुझाएको हो। २०३३ सालमा स्थापना भएको गौर भन्सार कार्यालय नेपालको पुराना भन्सारमध्ये एक भए पनि हालसम्म आधारभूत सुविधा र आवश्यक संरचनाबाट वञ्चित रहेको व्यापारीहरूको गुनासो छ। व्यापारीहरूले विगतमा समेत विभागदेखि अर्थ मन्त्रालयसम्म पटकपटक समस्या राख्दै आएका भए पनि सुनुवाइ नहुँदा बाध्य भएर वीरगन्ज वा मलंगवा भन्सार प्रयोग गर्नुपरेको र जसले गर्दा ढुवानी लागत अत्यधिक बढेको र त्यसले व्यवसायमा प्रत्यक्ष असर परेको बताएका छन्। ज्ञापनपत्रमा वैशाख ७ देखि १५ गतेसम्म भन्सार कार्यालय गेटमा धर्ना प्रदर्शन गर्ने र त्यसपछि पनि माग सम्बोधन नभए वैशाख १६ गतेदेखि अनिश्चितकालीन तालाबन्दीमा जाने चेतावनी दिइएको छ।
तीन जिल्लाका सामुदायिक विद्यालयलाई प्रधानमन्त्री ओलीले दिए शैक्षिक सामग्री,"झापा : प्रधानमन्त्री केपी शर्मा ओलीले झापा, तेह्रथुम र ताप्लेजुङका विभिन्न १५ सामुदायिक विद्यालयलाई कम्प्युटरलगायत शैक्षिक सामग्री वितरण गरेका छन्। सामाजिक उत्तरदायित्वअन्तर्गत नेपाल सरकार, भौतिक पूर्वाधार तथा यातायात मन्त्रालयको निर्माण व्यवसाय कोषको कार्यक्रम अनुसार आज दमकमा आयोजित कार्यक्रममा ती सामग्री वितरण गरिएको हो । प्रधानमन्त्री ओलीले शैक्षिक गुणस्तर वृद्धिका लागि सरकारी र निजी क्षेत्रले यस्ता शैक्षिक सामग्री उपलब्ध गराइ सहयोग गर्नुपर्नेमा जोड दिए। कार्यक्रममा भौतिक पूर्वाधार तथा यातायातमन्त्री देवेन्द्र दाहाललगाय सहभागी थिए ।"
शिक्षक आन्दोलनले नयाँ शैक्षिक सत्रका कामहरू अनिश्चित,"गोरखा : विद्यालय बन्द गरेर शिक्षकहरू लामो समयदेखि आन्दोलनमा सहभागी हुँदा नयाँ शैक्षिक सत्रका सम्पूर्ण कामहरू अनिश्चित भएका छन्। शैक्षिक सत्र २०८१ को वार्षिक परीक्षाको नतिजा सार्वजनिक, ग्रेडवृद्धि परीक्षा तथा भर्ना अभियान लगायतका गतिविधिहरू रोकिएको पालिकाका शिक्षा शाखाहरूले जनाएका छन्। बारपाक सुलिकोट गाउँपालिकाले आइतबार एक सूचना जारी गर्दै ग्रेडवृद्धि परीक्षा अनिश्चित भएको जनाएको छ। प्रमुख प्रशासकीय अधिकृत सुवास आलेद्वारा हस्ताक्षरित सूचनामा आउँदो मंगलबारदेखि सञ्चालन हुने भनिएको ग्रेडवृद्धि परीक्षा अनिश्चितकालका लागि स्थगित भएको जनाएको छ। गत चैत १९ गतेको बैठकले वैशाख २ गतेदेखि ८ गतेसम्म कक्षा ४ देखि कक्षा ९ सम्मका विद्यार्थीहरूका लागि ग्रेडवृद्धि परीक्षा सञ्चालन गर्ने निर्णय भएकोमा हाल जारी शिक्षक आन्दोलनलाई मध्यनजर गर्दै अर्को सूचना नआएसम्मका लागि स्थगित भएको छ, सो सूचनामा भनिएको छ। गोरखाका अन्य ११ वटा पालिकाका सामुदायिक विद्यालयहरूले पनि चैत महिना समाप्त भइसक्दा पनि वार्षिक परीक्षाको नतिजा सार्वजनिक गरेका छैनन्। कुनै विद्यालयहरूले भने गोप्य रूपमा विद्यार्थीहरूलाई नतिजा सुनाएका छन्। नतिजा सार्वजनिक नहुँदा नयाँ शैक्षिक सत्रका सबै नयाँ कार्यक्रमहरू प्रभावित भएका छन्। विद्यार्थी भर्ना अभियान लगायतका कार्यक्रमहरू पनि प्रभावित भएका पालिकाको शिक्षा शाखाले जनाएको छ।"
पावरप्लेमा नेपालले गुमायो ४ विकेट,काठमाडौं : हङकङमा जारी चारदेशीय टी २० अन्तर्राष्ट्रिय सिरिज कुवेतले दिएको १७५ रनको विजयी लक्ष्य पछ्याएको नेपालले पावरप्लेमा ४ विकेट गुमाएको छ । पावरप्ले सकिँदा नेपालले ४ विकेट गुमाउँदै ३८ रन बनाएको छ। हाल नेपालको व्याटिङ निकै दयनीय अवस्थामा रहेको छ। पहिलो विकेटको रुपमा कुशल भुर्तेलको विकेट गुमायो । नेपालले २५ ओभरमा पहिलो विकेटका रुपमा ओपनर कुशल भुर्तेललाई गुमाएको हो। ओपनर कुशल भुर्तेललाई यासिन पटेलले बोल्ड आउट गरेका हुन्। उनले ७ बलमा ३ रन जोड्दै पेभेलियन फर्किए। दोस्रो विकेटका रुपमा अर्का ओपनर आसिफ शेख आउट भएका हुन् । उनले ११ बलमा ३ चौका र १ छक्का प्रहार गरे। कुशल मल्ल भने डकआउट हुँदै पेभेलियन फर्किए। चौथो विकेटको रुपमा दिपेन्द्र सिंह ऐरी डकआउट हुँदै पेभेलियन फर्किए। हाल क्रिजमा कप्तान रोहित पौडेल ४ र बसिर अहमद ७ रनमा खेलिरहेका छन्। कुवेतका अनुदिप चेन्थामाराले नेपालको महत्वपूर्ण २ विकेट लिए। उनले ३१ मा आसिफको र ३२ मा कुशल मल्लको विकेट लिए। यासिन पटेलले कुशललाई बोल्ड आउट गरेका थिए। यासिनले ४५ ओभरमा दिपेन्द्र सिंह ऐरीलाई पेभेलियन फर्काए।
आन्दोलनरत शिक्षकको जायज माग सरकारले पूरा गर्नुपर्छ : देउवा,उनले शिक्षकहरूको माग सम्बोधन गर्न कुनै समस्या देखिए छलफलबाटै निकास निकाल्नुपर्ने भन्दै यसका लागि शिक्षकहरू पनि तयार हुनुपर्ने जिकिर गरे। काठमाडौं : नेपाली कांग्रेसका सभापति शेरबहादुर देउवाले आन्दोलनरत शिक्षकको जायज माग पुरा गर्न सरकारको ध्यान जानुपर्ने बताएका छन्। नेपाल मुस्लिम संघले आइतबार कांग्रेस पार्टी कार्यालय सानेपामा आयोजना गरेको शुभकामना आदान प्रदान कार्यक्रममा सभापति देउवाले वार्ता र संवादबाट आन्दोलनरत शिक्षकको जायज माग पुरा गर्न सरकारको ध्यान जानुपर्ने बताएका हुन्। उनले शिक्षकहरूको माग सम्बोधन गर्न कुनै समस्या देखिए छलफलबाटै निकास निकाल्नुपर्ने भन्दै यसका लागि शिक्षकहरू पनि तयार हुनुपर्ने जिकिर गरे। त्यस्तै सभापति देउवाले कुनै पनि पार्टीको बहुमत आउन गाह्रो भएपनि सबैलाई मिलाउन सक्ने संविधान मुलुकमा रहेको धारणा राखे। अहिलेको संविधानले समावेशी समानुपातिक प्रतिनिधित्व गराउन निकै ठूलो भूमिका खेलेको उनले बताए। उनले कांग्रेसको विधान पनि समावेशी समानुपातिक प्रकारको रहेकाले पार्टीमा सबैको प्रतिनिधित्व रहेको धारणा राखे।
कारागार पठाउने उच्च अदालतको आदेशविरुद्ध लामिछानेले दिएको रिटमाथि सुनुवाइ हुँदै,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेले सर्वोच्च अदालतमा दायर गरेको रिटमाथि आज सुनुवाइ हुने भएको छ। सुनुवाइका लागि न्यायाधीश टेकप्रसाद ढुंगानाको इजलासमा पेशी तोकिएको छ। लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। उक्त आदेश बदरको माग गर्दै लामिछानेले बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
सिद्धार्थ राजमार्ग स्तरोन्नति पहिलो प्राथमिकता : अर्थमन्त्री पौडेल,"स्याङजा : उपप्रधानमन्त्री तथा अर्थमन्त्री विष्णुप्रसाद पौडेलले सिद्धार्थ राजमार्ग स्तरोन्नतिको कार्यलाई सरकारले पहिलो प्राथमिकतामा राखेको बताएका छन्। कालीगण्डकी गाउँपालिकामा निर्मित तीनवटा आयोजनाको शनिबार उद्घाटन गर्दै मन्त्री पौडेलले स्याङजाको मात्र नभई देशकै महत्वपूर्ण राजमार्गका रूपमा रहेको सिद्धार्थ राजमार्ग स्तरोन्नति गर्न अत्यावश्यक रहेको बताए। अर्थमन्त्री पौडेलका अनुसार, राजमार्ग डेडिकेडेट डबल लेन, धेरै ठाउँका घुम्ती मोड सुधार्ने, अग्ला पुल बनाउने, ठाउँ ठाउँमा टनेल मार्ग बनाउनैछौं। राजमार्गलाई एक सय २ किलोमिटरमा छोटो हुनुका साथै पोखराबाट बुटवल २ घण्टामा पुग्ने गरी सडक विस्तारको योजना बनाएका छौं। लागत प्रभावी आयोजनाका रूपमा रहेकोले पूर्वाधार निर्माणका लागि स्रोत व्यवस्थापन र लगानी भित्र्याउने बारेमा छलफल भइरहेको समेत मन्त्री पौडेलले बताए। आँधिखोला हाइड्याम, अन्य सडक सञ्जाल, आलमदेवी मन्दिर लगायत, पूर्वाधार निर्माणका विकासे योजनाका आयोजना पहिचान गर्दै प्राथमिकतामा राखेको उनले जनाए। पालिकाको विकासका निम्ति पालिकाले दिएको १५ बुँदे माग पत्रलाई प्राथमिकताका आधारमा सम्बोधन गर्ने बताए। संघ, प्रदेश र स्थानीय सरकार सहकार्यमा विकास निर्माणमा आवश्यक सहयोग गर्ने प्रतिबद्धता समेत जनाएका छन्।"
लामिछानेको रिटमाथि सुनुवाइ सकियो,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेले सर्वोच्च अदालतमा दायर गरेको रिटमाथिको प्रारम्भिक सुनुवाइ सकिएको छ। न्यायाधीश टेकप्रसाद ढुंगानाको इजलासमा सुनुवाइ सकिएको हो। प्रारम्भिक सुनुवाइ सकिएकाले केहीबेरमा आदेश आउने संभावना छ। लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। उक्त आदेश बदरको माग गर्दै लामिछानेले बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
"सेयर बजारमा गिरावट, नौ समूहको उपसूचक राताम्मे","काठमाडौं : साताको पहिलो कारोबार दिन आइतबार नेप्से परिसूचक एकल अंकले घटेर बन्द भएको छ। नेप्से परिसूचक ८६२ अंकले घटेर २६६२०८ विन्दुमा अडिएको छ। सेन्सेटिभ इण्डेक्स ०४० अंकले बढेर ४४६४४ विन्दुमा पुगेको छ। यसदिन ३२२ स्क्रिप्सको १ करोड ३१ लाख ८९ हजार ३२८ कित्ता सेयर ६ अर्ब २८ करोड २ लाख ९६ हजार २४५ रुपैयाँमा खरिदबिक्री भए। नेप्से घटेपनि दुईवटा कम्पनीको सेयर भने सकारात्मक सर्किट लेभलमा कारोबार भयो। १२ प्रतिशत गु्डविल फाइनान्स र नेपाल माइक्रो फाइनान्सको सेयर १० प्रतिशतले बढ्यो। यसैगरी क्रेष्ट माइक्रो लाइफ इन्स्योरेन्सको ९९८ प्रतिशतले बढ्दा त्रिशूली जल विद्युतको ६३०,एनआईबीएल स्टेबल फण्डको ५२२ प्रतिशतले बढ्यो। यसदिन विन नेपाल लघुवित्त वित्तीय संस्थाका लगानीकर्ताले भने सर्वाधिक गु्माए। सो कम्पनीको सेयर १० प्रतिशतले घट्यो। बलेफी हाइड्रोपावरको ९९८ प्रतिशतले घट्दा सिन्धु विकास बैंकको ९०८ प्रतिशतले घट्यो। कारोबार रकमा आधारमा सीईडीबी होल्डिंक्स शीर्षस्थानमा रह्यो । सो कम्पनीको ४५ करोड ३२ लाख मूल्य बराबरको सेयर कारोबार भयो। एनआएरन इन्फ्रास्टक्चर एण्ड डेभलपमेन्टको ४४ करोड,राधी विद्युतको ४३ करोड,हिमालयन रिइन्स्योरेन्सको ३९ करोड र नारायणी डेभलपमेन्टको २० करोड मूल्य बराबरको सेयर कारोबार भयो। कारोबारमा आएकामध्ये ८८ स्टक्सको मूल्य बढ्दा १५७ वटाको घट्यो। १ स्टकको मूल्य भने स्थिर रहयो। चार समूहको उपसूचक बढ्दा अन्यको सूचक नकारात्मक देखिएका छन्।"
उपाधिका लागि कुवेतले नेपाललाई दियो १७५ रनको लक्ष्य,"काठमाडौं : हङकङमा जारी चारदेशीय टी२० अन्तर्राष्ट्रिय श्रृङ्खलामा कुवेतले नेपाललाई उपाधिका लागि १७५ रनको लक्ष्य दिएको छ।मङ्ककस्थित मिसन क्रिकेट ग्राउण्डमा टस हारेर ब्याटिङको निम्तो पाएको कुवेतले निर्धारित २० ओभरमा ७ विकेट गुमाउँदै १७४ रन बनाएको हो। कुवेतले ९ ओभरमा २ विकेट गुमाउँदै १०० रन पूरा गरेको थियो। १० ओभरमा कुवेतले २ विकेटको क्षतिमा ११० रन बनायो। १० ओभरसम्म निकै आक्रामक खेलेको कुवेतको तेस्रो विकेटका रुपमा उस्मान पटेलको विकेट गएपछि भने कुवेतको बाउन्ड्रिहरु रोकियो। कुवेतका लागि ओपनर रविजा सान्द्रारुवानले सर्वाधिक ६३ रनको अर्धशतकीय पारी खेले। उनले ३६ बलमा ६ चौका र ४ छक्का प्रहार गरे। अर्का ओपनर क्लिन्टो एन्टोले २६, मित भवसारले १६ र उस्मान पटेलले २३ रन बनाए। विलाल ताहिर रन आउट भएपश्चात कुवेत ब्याक फुटमा आएको हो। कप्तान मोहम्मद आस्लम १३ र नवीनराज राजेन्द्रन ८ रनमा अविजित रहे। नेपालका लागि बलिङमा नन्दन यादव र सोमपाल कामीले समान २२ विकेट लिए। करण केसी र कुशल भुर्तेलले ११ विकेट लिए।"
सीमानाकाबाट हतियार र लागुऔषधसहित भारतीय युवक पक्राउ,"रौतहट : रौतहटको राजदेवी नगरपालिका८ स्थित नेपालभारत सीमाबाट एक भारतीय युवक हतियार र लागुऔषधसहित पक्राउ परेका छन् । शनिबार राति ९:१० बजेतिर जयसवाल मदिरा पसल बाहिर होहल्ला र झैझगडा गरिरहेको सूचना पाएपछि गस्तीमा खटिएको सशस्त्र प्रहरीले भारत बिहार,सीतामढीका २३ वर्षीय किशन कुमारलाई नियन्त्रणमा लिएको हो । खानतलासी गर्दा उनको साथबाट म्यागजिन र लगपिन नभएको पेस्तोल एक थान,कोरेक्स तीन बोतल,नाइट्रोभेट पाँच ट्याब्लेट र एक थान मोबाइल बरामद गरिएको सशस्त्र प्रहरीका एसपी सन्तोष बस्नेतले जानकारी दिए। पक्राउ परेका कुमारलाई थप अनुसन्धानका लागि जिल्ला प्रहरी कार्यालय रौतहटमा बुझाइएको छ।"
हराएका बालक ९ दिनपछि त्रिशुलीमा मृत भेटिए,"गोरखा : ९ दिनदेखि सम्पर्कबाहिर भएका गोरखाका एक बालक मृत अवस्थामा भेटिएका छन्। गत चैत २३ गतेदेखि बेखबर बनेका गण्डकी गाउँपालिका ८ का ११ वर्षका निकेश नेपाली आइतबार बूढीगण्डकी नदी किनारमा मृत अवस्थामा फेला परेका जिल्ला प्रहरी कार्यालयले जनाएको छ। प्रहरीका अनुसार नेपाली गत चैत २३ गते दिउँसो करिब चार बजे बूढीगण्डकीमा पौडी खेल्ने क्रममा डुबेर बेपत्ता भएका थिए। घटनापछि निरन्तर खोजतलास गर्ने क्रममा शनिबार गण्डकी गाउँपालिका७ भंगालस्थित त्रिशुली नदी किनारमा फेला परेको डीएसपी इन्द्रप्रसाद सुवेदीले जानकारी दिए। बालकको शव सडेगलेको अवस्थामा फेला परे, सुवेदीले भने। नेपालीको शव पोष्टमार्टमका लागि प्राथमिक स्वास्थ्य केन्द्र गजुरी पठाइएको र उक्त घटनाबारे थप अनुसन्धान भइरहेको उनले बताए।"
प्रधानमन्त्री ओलीले गरे गौरादह नगर अस्पतालको शिलान्यास,झापा : प्रधानमन्त्री केपी शर्मा ओलीले झापाको गौरादह नगर अस्पतालको शिलान्यास गरेका छन्। नगरपालिकाको वडा नम्बर १ स्थित चौतु चोकमा आज आयोजित कार्यक्रममा अस्पताल भवनको शिलान्यास भएको हो । कार्यक्रममा प्रधानमन्त्री ओलीले निर्माण हुने अस्पतालले स्थानीयबासीका साथै छिमेकी भारतका जनताको स्वास्थ्य उपचारमा समेत लाभ दिन सक्ने विश्वास व्यक्त गरे । उनले आवश्यकताका आधारमा अस्पतालको सेवा विस्तार गर्दै जान सकिने जनाउँदै सूचना र प्रविधिको उपयोगबाट सरकार हरेक क्षेत्रमा आधारभूत सेवा उपलब्ध गराउन क्रियाशील रहेको बताए । मुलुकलाई रचनात्मक कामबाट विकसित गराउने अभियानमा सरकार रहेकाले युवाहरूलाई स्वदेशमै व्यवसायिकता र रोजगारीमा लाग्न उनले आग्रह गरे । अस्पताल निर्माणका लागि कुल दुई बिगाहा जग्गामा रु १२ करोड ५९ लाख ७९ हजार चार सय ९६ को लागतमा २०८३ माघ १४ भित्र बन्ने गरी जे एन्ड जे निर्माण सेवासँग सम्झौता गरिएको छ । प्रधानमन्त्री ओलीको अघिल्लो कार्यकालमा २०७५ सालमा सबै स्थानीय तहमा १५ शैय्याको आधारभूत अस्पताल निर्माण गर्ने घोषणा भएकोमा जग्गा प्राप्तिमा ढिलाइका कारण गौरादहमा अस्पताल निर्माण सुरु हुन सकेको थिएन ।
अतिक्रमणले थिलथिलो शुक्लाफाँटा राष्ट्रिय निकुञ्ज,"गुलरिया : जैविक विविधताले भरिपूर्ण कञ्चनपुरस्थित शुक्लाफाँटा राष्ट्रिय निकुञ्ज अतिक्रमणले थिलथिलो परेको छ। दक्षिणतर्फ सीमावर्ती भारत र पूर्वतर्फ सुकुम्बासी नेपाली बस्तीको अतिक्रमणले निकुञ्ज संरक्षणमा चुनौती थपिएको छ। वन्यजन्तुको स्वर्गतुल्य बासस्थान मानिने शुक्लाफाँटा राष्ट्रिय निकुञ्ज पर्यटनको मूलधारसँग जोडिन नसक्दा स्वदेशमै आयआर्जनको ढोकासमेत बन्द भएको छ। ३ सय ५ वर्गकिलोमिटर क्षेत्रफलमा फैलिएको निकुञ्ज जैविक विविधताले भरिपूर्ण रहे पनि लामो समयदेखि अतिक्रमणको चपेटामा परेको निकुञ्जका वरिष्ठ संरक्षण अधिकृत मनोज साहले बताए। पानी, घाँसे मैदान, स्वस्थ वन भएका कारण निकुञ्ज वन्यजन्तुको लागि सुन्दर बासस्थान हो। पछिल्लो समय निकुञ्जमा जैविक विविधताको संयोजन राम्रो हुँदै गएकाले वन्यजन्तुको संख्यामा समेत वृद्धि भएको उनले बताए। निकुञ्जमा हात्ती, बाघ, गैंडासँगै बारसिंगाको संख्या दिनानुदिन बढेको छ। निकुञ्जमा जैविक विविधतामा कुनै समस्या नभए पनि सुकुम्बासीहरूको व्यवस्थापन तथा भारतीय तर्फबाट अतिक्रमण मुख्य चुनौतीको रूपमा देखिएको छ। दक्षिण भारतीय सीमातर्फ पिलर नम्बर २७ र २८ सिकारी तालसम्मको करिब ९ सय बिघा क्षेत्रफल भारतीय पक्षबाट अतिक्रमण गरी कृषि कार्य भइरहेको उनले बताए। पूर्वतर्फ धक्का, तारापुरको अतिक्रमित छुटेको बस्ती व्यवस्थापन हुन नसक्दा निकुञ्जलाई समस्या परेको छ। निकुञ्जको बर्सेनि बजेट कटौतीले पनि पूर्वाधारलगायतका निर्माणमा समस्या देखिएको उनले प्रष्ट्याए। जैविक विविधताको दृष्टिले महŒवपूर्ण मानिने शुक्लाफाँटा राष्ट्रिय निकुञ्जमा ४४ वटा पाटेबाघ र २३ वटा एकसिंगे गैंडा रहेको शुक्लाफाँटा राष्ट्रिय निकुञ्जका संरक्षण अधिकृत पुरुषोत्तम वाग्लेले बताए। निकुञ्जमा तीन सयभन्दा बढी कृष्णसार छन्। बारसिंगाको लागि यो नेपालकै प्रमुख निकुञ्ज हो। उनले भने, शुक्लाफाँटा राष्ट्रिय निकुञ्जमा जैविक विविधताको अथाह सम्भावना भए पनि पर्यटक आगमनको हिसाबले चिन्ताजनक छ। निकुञ्जको तथ्यांकअनुसार विदेशी २ सय र स्वदेशी ४ हजार पर्यटक अवलोकनका लागि यहाँ भित्रिएका छन्। पर्यटनमा निजी क्षेत्रको लगानी नहुँदा पर्यापर्यटन प्रवद्र्धनमा चुनौती थपिएको उनको भनाइ छ। शुक्लाफाँटा राष्ट्रिय निकुञ्ज जैविक विविधताको हिसाबले सम्पूर्णता भएको मानिन्छ। सानो निकुञ्ज भए पनि जैविक विविधतामा सम्पन्न छ। निकुञ्ज वन्यजन्तुको बासस्थानको दृष्टिले समेत मजबुत छ। पर्यटनको मूलधारसँग निकुञ्जलाई जोड्न नसक्दा आर्थिक समृद्धिको बाधक बनेको हिमालय नेचरका वरिष्ठ कार्यक्रम अधिकृत श्रीराम घिमिरेले बताए। निकुञ्जसँग समुदायलाई जोड्दै व्यवस्थापकीय सुधार गर्न सके यो नेपालकै प्रमुख पर्यटकीय गन्तव्य बन्न सक्छ। निकुञ्जको अतिक्रमण अन्त्य गर्दै प्रचारप्रसार गर्न सके पश्चिम नेपालकै पर्यटकीय हब बनाउनु पर्नेमा उनको जोड छ। कञ्चनपुरको शुक्लाफाँटा राष्ट्रिय निकुञ्जको दक्षिणवर्ती भारतीय सीमासँग जोडिएको अतिक्रमित खेती गरिएको नेपाली भूमि। तस्बिर : यादव आचार्य।"
भीरबाट लडेर युवकको मृत्यु,विराटनगर : मोरङको लेटाङ नगरपालिका१ मा भिरबाट लडेर शनिबार साँझ एक जना युवकको मृत्यु भएको छ। बाँस काट्ने क्रममा लडेर लेटाङ नगरपालिका१ का ३३ वर्षीय सन्तोष लिम्बूको मृत्यु भएको प्रहरीले जनाएको छ। आफ्नै बाँसघारीमा बाँस काट्ने क्रममा लिम्बू शनिबार अपरान्ह ४:३० बजेतिर भीरबाट करिब ३० मिटर तल खसेका थिए। गम्भीर घाइते भएका उनलाई आफन्तले उद्धार गरेर उपचारका लागि लेटाङकै बिरण अस्पताल पुर्याउनसाथ साँझ ६:३० बजेतिर चिकित्सकले मृत घोषित गरिदिएका हुन्। शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगिएको प्रहरीले जनाएको छ। इलाका प्रहरी कार्यालय लेटाङका इन्स्पेक्टर राकेश रेग्मी नेतृत्वको टोलीले घटनाको थप अनुसन्धान सुरु गरेको छ।
बिस्काः जात्रा  हात नभएको लिङ्गो ठड्याइयो,"काठमाडौं : भक्तपुरको प्रसिद्ध बिस्काः जात्रा अन्तर्गत आइतबार तालाक्वस्थित कुम्हाले टोलमा ल्हा मरुम्ह योसिँद्योः अर्थात हात नभएको लिङ्गो ठड्याइएको छ । पुरानो वर्षको बिदाइ र नयाँ वर्षको आगमनको अघिल्लो दिन उठाउन उक्त योसिँद्योःको टुप्पोमा प्रसादका रूपमा हरियो घाँस र फूल राखिएको हुन्छ । प्रत्येक वर्ष चैत मसान्तका दिन योसिँद्योः ठड्याउने र वैशाख ५ गतेका दिन ढालेपछि नौ दिन आठ रात लामो बिस्का जात्रा सम्पन्न हुने परम्परा छ । संस्कृतिविद्हरुका अनुसार, राज्य र स्थानीय प्रजापति समुदायबीच मनमुटाव भएपछि मल्लकालमा नै राज्यद्वारा उभ्याईने योसिँख्योको लिङ्गोभन्दा पहिला नै स्थानीयद्वारा हात नभएको लिङ्गो उभ्याउने प्रचलन सुरु भएको हो । हात नभएको लिङ्गो ढालेपछि बिस्केट जात्राको अन्त्य हुने भएकाले पनि नेवार समुदायमा यो लिङ्गो उभ्याउनुको ठूलो महत्व रहेको संस्कृतिविद्हरुको भनाइ छ । लिङ्गो जात्रा हेर्नाले सुख, शान्ति, समृद्घि, सहकाल आउनाका साथै शत्रु नाश हन्छन् भन्ने धार्मिक मान्यता रहको छ ।"
अभिषेकको शतकमा सनराइजर्सले पन्जाबलाई हरायो,"काठमाडौं : इन्डियन प्रिमियर लिग (आइपीएल)मा सनराइजर्स हैदराबादले पन्जाब किङ्सलाई हराएको छ। हैदराबादले पन्जाबलाई ८ विकेटले हराएको हो। हैदराबादको जितमा अभिषेक शर्मा नायक बने। उनको शतकीय पारीमा हैदराबादले प्रतियोगिताको दोस्रो जित दर्ता गर्यो। हैदराबादस्थित सञ्जीव गान्धी इन्टरनेसनल स्टेडियममा टस जितेर ब्याटिङ गरेको पन्जाबले २४५ रन बनाएको थियो। पन्जाबले दिएको २४६ रनको लक्ष्य पछाएको सनराइजर्स हैदराबादले १८३ ओभरमा २ विकेट गुमाउँदै लक्ष्य पूरा गरेको हो। हैदराबादका लागि ओपनर ब्याटर अभिषेक शर्माले १४१ रनको शतकीय पारी खेले। उनले ५५ बलमा १४ चौका र १० छक्का प्रहार गरे। अर्का ओपनर ट्राविस हेडले ६६ रनको अर्धशतकीय पारी खेले। हेनरिच कालसेन २१ र ईशान किसन ९ रनमा अविजित रहे। पन्जाबका लागि अर्शदीप सिंह र युजवेन्द्र चेहेलले समान ११ विकेट लिए। पहिलो इनिङमा ब्याटिङ गरेको पन्जाबले निर्धारित २० ओभरमा ६ विकेट गुमाउँदै २४५ रन बनाएको थियो। पञ्जाबका लागि कप्तान श्रेयस ऐय्यरले सर्वाधिक ८२ रनको पारी खेले। उनले ३६ बलमा समान ६ चौका र ६ छक्का प्रहार गरे। ओपनरद्वय प्रियांश अर्या र प्रविसिम्रन सिंहले क्रमश: ३६ र ४२ रन बनाए। नेहाल वडेराले २७ रन बनाउँदा, मार्कस स्टोइनिस ३४ र मार्को ज्यान्सन ५ रनमा अविजित रहे। सनराइजर्सका लागि बलिङतर्फ हर्सल पटेलले सर्वाधिक ४ विकेट लिए। इशान मालिङ्गाले २ विकेट लिए। पञ्जाबको यो दोस्रो हार हो। पन्जाबले ५ खेल खेल्दै ३ जित र २ हारसहित ६ अङ्क जोडेको छ। हैदराबादको भने यो छैटौँ खेल थियो। हैदराबादले ६ खेलमा ४ हार र २ जित सहित ४ अङ्क जोडेको छ।"
यू१९ विश्वकप एसिया क्षेत्र छनोटः नेपालले टस हारेर ब्याटिङ गर्ने,"काठमाडौं : यू१९ विश्वकप एसिया क्षेत्र छनोटमा नेपालले टस हारेर ब्याटिङ गर्ने भएको छ। यूएइका कप्तान पृथ्वी मधुले टस जितेर नेपाललाई ब्याटिङको निम्तो दिएका हुन्। मूलपानी तल्लो मैदान भिजेको हुँदा टस निर्धारित समयभन्दा २ घण्टा ढिलो भएको हो। टस ढिलो हुँदा खेल ४० ओभरमा घटाइएको छ । नेपालको प्लेइङ ११ : नरेन भट्ट(कप्तान), निरजकुमार यादव, अभिषेक तिवारी, साहिल पटेल, रोशन विश्वकर्मा, दिल्साद अलि, दर्श सोनार, युवराज खत्री, अशोक धामी, अपराजित पौडेल, र सन्तोष यादव"
"वीरगन्जमा कर्फ्यूको समय थप,सुरक्षा सतर्कता उच्च","वीरगन्ज : जिल्ला प्रशासन कार्यालय पर्साले वीरगन्जमा कर्फ्युको समय थप गरेको छ। आइतबार राती १२ बजेसम्म कर्फ्यू थप गरेको जिल्ला प्रशासन कार्यालयले जनाएको छ। हनुमान जयन्तीको अवसरमा आयोजित शोभायात्राका क्रममा शनिबार दुई समुदायबीच झडप भएर स्थिति तनावग्रस्त बनेपछि प्रशासनले साँझ ६:३० बजेदेखि लागू हुनेगरी कर्फ्यु आदेश जारी गरेको थियो। पर्साका प्रमुख जिल्ला अधिकारी गणेश अर्यालका अनुसार आइतबार राती १२ बजेसम्मका लागि कर्फ्युको समय थप गरिएको हो। कर्फ्यूको समय थप गरेसँगै वीरगन्जमा सुरक्षा व्यवस्था कडा पारिएको छ। उनका अनुसार पूर्वमा वीरगन्ज१५ मा रहेको भेडियाही चोक, पश्चिममा वीरगन्ज२५ को सिर्सिया चोक, उत्तरमा वीगरन्ज१४ को गण्डक चोक र दक्षिणमा वीरगन्ज१६ को शंकराचार्य चोकसम्म कर्फ्यु लगाइएको हो। शनिबार अपरान्हदेखि निस्किएको हिन्दूहरूको शोभायात्रा नगरपरिक्रममा गर्ने क्रममा छपकैया पुगेपछि ढुंगामुढा भएपछि दुई समूहबीच झडप सुरु भएको थियो। त्यसक्रममा छपकैयाका दुई वटा बिरियानी हाउस, केही मासु पसल, एउटा औषधि पसलका साथै निजी घरमा तोडफोड गरियो। बिरयानी हाउसका फर्निचर, फ्रिज, चुल्हो, काउण्टर लगायतका सामान सडकमा ल्याएर आगजनीपनि गरियो। त्यसैक्रममा त्यहाँ ८ भन्दा बढी मोटरसाइकलमा आगजनी पनि गरियो। दुई समूहबीचको झडप नियन्त्रणमा लिन प्रहरीले लाठी चार्जका साथै अश्रुग्यास र हवाई फायर पनि प्रहार गरेको थियो। झडपमा परी प्रहरी र स्थानीय गरी ४० जना घाइते भएका छन्। प्रहरीतर्फ पर्साका प्रहरी उपरीक्षक गौतम मिश्र, सशस्त्र प्रहरी नायब उपरीक्षक देवेन्द्रसिंहसहित २५ जना प्रहरी घाइते भएका छन्। घाइतेहरूको वीरगन्जको नारायणी अस्पताल र अन्य अस्पतालमा उपचार भइरहेको छ।"
नेपाली जनता कुनै पनि हालतमा रैती हुन तयार हुँदैनन् : प्रधानमन्त्री,"झापा : प्रधानमन्त्री तथा नेकपा (एमाले)का अध्यक्ष केपी शर्मा ओलीले नेपाली जनता कुनै पनि हालतमा रैती हुन तयार नहुने बताएका छन् । संघीय लोकतान्त्रिक गणतन्त्र सुदृढीकरण र संविधानको रक्षाका लागि भन्दै नेकपा (एमाले) कोशी प्रदेश कमिटीले झापाको दमकमा शनिबार आयोजना गरेको बृहत् जनजागरण सभामा बोल्दै अध्यक्ष ओलीले भने, राजतन्त्र फर्काउने र दुईचार सडक छाप मान्छेहरूको तमाशा चैत १५ गते देखियो। यिनीहरू कस्ता तत्व र शैलीका व्यक्ति हुन भनेर। अब तोडफोड, हत्याहिंसा, आक्रमण यस्ता कुराहरू सह्य हुँदैन। अब देशलाई संविधान र कानुन बमोजिम अगाडि बढाउने उनले बताए। निरंकुुश राजतन्त्र हुँदा देशमा विकास केही पनि भएन। विकासको सिन्को नभाच्नेहरू अहिले देशमा यत्रो विकास हुँदा केही भएन भन्दै हिँडिरहेका छन्। पूर्वराजा ज्ञानेन्द्र शाहलाई इंगित गर्दै ओलीले भने, तपाईंहरू मलाई साथ दिनुहोस् मै आउँछु भन्न लाजै मान्दैनन्। अढाई सय वर्ष केही नगरिकन खाने, देश लुट्नेहरूप्रति नेपाली जनता सचेत छन्, जनताले बुझेका छन्। नेपाली जनता कुनै पनि हालतमा रैती हुन तयार हुँदैनन्, उनले भने। ड्राइभिङ सिक्दै नसिकेकाहरूले म राम्रो गाडी चलाउँछु, यसले केही जान्दै जान्दैनन्, यो ड्राइभरलाई हटाउनुपर्छ भनेर ड्राइभरको सिटमा बस्न खोजेको व्यंग्य हान्दै अध्यक्ष ओलीले भने, राजनीतिक भनेको थाहै नपाएका र ढुंगा हान्न जानेकाहरूले देश चलाउँछु भनेर उधुम मच्चाइरहेका छन्। अहिले देश विकास र सुशासनको गतिमा अघि बढिरहेको छ। भ्रष्टाचार नियन्त्रण गर्न सरकार लागि परेको छ। देशमा स्थिरता र स्थायित्व चाहिएको छ। सरकार फेर्न र ढाल्ने खेलको चक्कर लागेकाहरू देशको विकास होइन, तमाशा गर्न चाहिरहेको उनले बताए। ड्राइभिङ सिक्दै नसिकेकाहरूले, म राम्रो चलाउँछु, यसले केही जान्दै जान्दैनन्, यो ड्राइभरलाई हटाउनुपर्छ भनेर ड्राइभरको सिटमा बस्न खोजेजस्तो राजनीतिक भनेको थाहै नपाएका र ढुंगा हान्न जानेकाहरूले देश चलाउँछु भनेर उधुम मच्चाइरहेका छन्, उनले भने।"
"समृद्ध पर्व, जुडशीतल","संसारले जनवरीमा नयाँ वर्ष मनाइरहँदा हामी वैशाखमा नयाँ वर्ष मनाउँदै आएका छौं। महान् गणितज्ञ भाष्कराचार्यले वैशाख १ गतेका दिनदेखि सूर्योदय र सूर्यास्तसम्मका दिन, महिना र वर्ष गणना गरेर पञ्चांग रचना गरेकाले सायद हामीले वैशाखलाई नयाँ वर्ष मानेको हुनुपर्छ। हुन त यसमा सबैको एकमत नहोला। कसैले विक्रमआदित्यले सुरु गरेको तर्क राख्लान्, त कसैले सूर्य मीन राशिबाट मेष राशिमा गएकाले भन्लान्। तर, जे भए पनि वैशाख १ हरेक नेपालीका लागि नयाँ वर्षको हो र यो विशेष रहन्छ। अझ तराईका थारू, राजवंशी, गंगाई, ताजपुरिया, धिमाल, माझी र मधेसी मूलका सम्पूर्ण जातजातिका मानिसलाई वैशाख १ केवल नयाँ वर्षको सुरुवात मात्रै होइन बरु यो एक विशेष अवसर हो जहाँ अग्रजले शिरमा राखेको जल र आशीर्वादले दिनको सुरुआत हुन्छ। नेपाल विविध संस्कृति, जाति, भाषा र परम्पराले भरिएको मुलुक हो। प्रत्येक समुदायका आफ्नै मौलिक पर्व छन्, जसले त्यस समाजको पहिचान, आस्था र जीवनशैली प्रतिविम्बित गर्छन्। यस्तै एक विशिष्ट, अर्थपूर्ण र समृद्ध पर्व हो, जुडशीतल। जुन वैशाखमा मनाइन्छ। जुडशीतललाई सरुवा पर्व पनि भन्ने गरिन्छ। सिरुवा पर्वको शाब्दिक अर्थशीर्षस्थ अर्थात् वर्षको सबैभन्दा पहिलो पर्व हो। वर्षको सुरुआती पर्व भएकाले यसलाई सिरुवा पर्व भनिएको हुनुपर्छ। मधेसी समाजमा फगुवा उसारे आ सिरुवा पसारे भन्ने भनाइ प्रचलित छ। यसको अर्थ हुन्छ, हरेक वर्ष पर्वको सुरुआत सिरुवाबाट हुन्छ र अन्त्यमा फागु पर्व मनाएर वर्षलाई बिदा गरिन्छ। कतैकतै यो पर्वलाई वैशाखी वा बाइस पर्व पनि भनिन्छ। हिन्दु पात्रोअनुसार जुडशीतल नयाँ वर्षको पहिलो दिन मनाइन्छ। नयाँ वर्षको स्वागत गर्दै मनाइने यो पर्वले शारीरिकमात्र होइन, मानसिक र आध्यात्मिक शीतलताको सन्देश दिन्छ। यसले शुद्धता, सौहार्द, आशीर्वाद र संस्कारको सन्देश बोकेको छ। जुडशीतलको अर्थ शीतलता प्राप्ति हो। जसरी मिथिलाका मानिसहरू छठमा सूर्य र चौरचनमा चन्द्रमाको पूजा गर्छन्, त्यसरी नै मैथिल समुदायले जुडशीतलमा पानीको पूजा गर्छन् र शीतलताका लागि प्रार्थना गर्छन्। थारू समुदायमा पर्वको दिन बिहानै घरआँगन सफा गरिन्छ। घरमा पानी चढाउने अनि जेठा सदस्य वा वृद्धवृद्धाले परिवारका सदस्यहरूको टाउकोमा शुद्ध पानी छर्केर दीर्घायु, सुख, स्वास्थ्य र समृद्धिको आशीर्वाद दिने परम्परा छ। थारू कला केन्द्रका पूर्वअध्यक्ष देवकृष्ण विश्वासका अनुसार यो जललाई गंगाजल सरह पवित्र मानिन्छ। यसरी छर्किएको जलले शीतलता मात्र होइन, धार्मिक दृष्टिले आत्मशुद्धिको अनुभूति पनि गराउँछ। मिथिला वा मधेसी समुदायमा चाहिँ केही भिन्नता छ, तर मौलिकता यिनै हुन्। मधेसी समुदायले जुडशीतल दुई दिन मनाइन्छ। पहिलो दिनलाई सतुवाइन मनाउने हुन्छन्। सतुवाइन अर्थात् सातु। मधेसमा यस समयमा चना फल्ने र भिœयाउने हुन्छ। त्यही चनाबाट सातु बनाइने हुन्छ। यस पर्वमा सातुको ठूलो महत्व छ। वैज्ञानिक दृष्टिकोणबाट पनि, यसको प्रयोग गरेर बनाइएका परिकारहरू बिग्रन नदिई लामो समयसम्म राख्न सकिन्छ। जसले गर्दा खाना खेर जाँदैन। सामान्यत, गर्मीका कारण खाद्य पदार्थहरू चाँडै बिग्रिन्छन्। यसबाट बच्न मिथिला क्षेत्रका गर्मी मौसममा सातु र चनाको पीठो बढी खान्छन्। जुडशीतल पर्वमा, पहिलो दिन घरका देवीदेवतालाई सातु, सक्खर चढाएर आफू तथा आफ्ना साथीभाइ इष्टमित्रलाई खान दिइन्छ। यसलाई नै सतुवाइन भनिएको हो। सतुइनको भोलिपल्ट बेलुका चुलो बालिँदैन। कतैकतै सतुइनको दिन नै, अर्को दिनका लागि खाना पनि तयार गरिन्छ। भोलिपल्ट त्यही बासी खाने गरिन्छ। त्यसैले यसलाईबसिया खाने पर्वका रूपमा पनि लिइन्छ। दोस्रो दिनचाहिँ जुडशीतलको मुख्य दिन हो। यस दिन सूर्योदयभन्दा पहिले घरका मान्यजन र बूढापाकाले आफूभन्दा सानालाई टाउकोमा पानी हाली (जुडाईं) दीर्घायु एवं स्वस्थ्य रहने आशीर्वाद दिन्छन्। थारू समुदायको जस्तै। टाउकोमा पानी जुडाउनुको अर्थ टाउको शीतल रही राम्रो राम्रो काम गर्नु हो। अर्थात् टाउको शीतल भएपछि मान्छेको मस्तिस्क पनि शीतल हुन्छ। र शीतल मस्तिस्कले गरेकोे काम जहिले पनि राम्रो र विकासशील काम हुन्छ। तातेको मस्तिष्कले झैझगडा र विनाशमात्रै निम्त्याउँछ। त्यसकारण मान्यजनले त्यस्तो विनाश ननिम्त्याउन कामना गर्दै टाउकोमा शीतल जल जुडाउने गरेकोे पाइन्छ। त्यसपश्चात् घरका सदस्यहरूले पानी लिई आफूले लगाएको वा आफ्नो स्वामित्वमा भएको बोटबिरुवाको जरामा पनि पानी हाली बोटबिरुवालाई वा प्रकृतिलाई जुडाउने प्रयास गर्छन्। त्यसैगरी, दिवंगत भएका आफ्ना आफन्तजनको समाधिस्थलमा समेत पुगी आशीर्वाद लिने प्रचलन छ। यसैदिन खानेपानीको स्रोत र हिलोलाई समेत सफा गरी शुद्ध बनाइने गरिन्छ। यसदिन मिथिलाञ्चलवासीले दाल, भात, वरी, कढी, आँपको (टिकोला) को तरकारीचटनीलगायतका धेरै परिकार खाई रमाइलो गर्ने गर्छन्। जुडशीतलकै दिन सल्हेस मन्दिर भएको ठाउँहरूमा भव्य मेलाको समेत आयोजना तथा पूजापाठ गरिने गरिन्छ। अझै पनि यस दिनबाट सुरु भएका मेलाहरू महिना दिनसम्म लाग्ने गर्छन्। यसलाई सिरुवा मेला भनिन्छ। स्थानअनुसार पर्वमा केही भिन्नताचाहिँ छ। कोशीपूर्व मधेसी, थारू सबैले जुडशीतल वैशाख १ गते नै मनाउने गरेको पाइन्छ। मधेसी समुदायले पनि सतुवाइन चैत अन्तिम दिन नै मनाउने र जाने सालमा चढाएको सातु, सक्खर नयाँ सालमा जुडाएर (टाउको अग्रजबाट पानी लिएर) खाने हुन्छन्। अर्थात्, वैशाख १ मा नै जुडशीतल मनाउँछन्। तर कोशी पश्चिमचाहिँ वैशाख १ मा सतुवाइन मनाउने र वैशाख २ मा जुडशीतल मनाउने गरेको पाइन्छ। धार्मिक मान्यताले पनि जुडशीतललाई विशेष महत्व दिएको छ। हिन्दु धर्ममा जललाई पवित्र तत्त्व मानिन्छ। जुडशीतलमा प्रयोग गरिने जल वरुण देवता, गंगादेवी र पृथ्वी मातासँग सम्बन्धित मानिन्छ। पर्वको दिन पवित्र जल छर्किनु शुद्धता, ऊर्जा र आशीर्वादको प्रवाह मानिन्छ। वृद्धबाट प्राप्त आशीर्वादलाई धर्म, संस्कार र कर्तव्यको अभिव्यक्ति मानिन्छ। त्यसैले जुडशीतल केवल व्यक्तिगत शीतलताको मात्र पर्व होइन। यो सामाजिक एकता, पारिवारिक स्नेह र सांस्कृतिक जगेर्नाको पर्व पनि हो। यसले हामीलाई सकारात्मक सोच, धार्मिक श्रद्धा र पारिवारिक सद्भावका साथ नयाँ सुरुवात गर्न प्रेरित गर्छ। वर्षभरि अग्रजको आशीर्वाद र शीतलता प्राप्त होस्। शुभकामना !!! साह, तेली कल्याण समाज नेपाल, मोरङका अध्यक्ष हुन्।"
प्रि ओपन सेसनमा नेप्से परिसूचक २३० अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। यो समयमा नेप्से परिसूचक २३० अंकले बढेर २६७३०१ बिन्दुमा पुगेको छ। ३८ स्क्रिप्सको ८ हजार १८० कित्ता सेयर ४६ लाख ७१ हजार ७० रुपैयाँमा खरिदबिक्री भए। कारोबारमा आएकामध्ये १६ स्टक्सको मूल्य बढ्दा २१ वटाको घट्यो। बाँकी १ स्टकको मूल्य यो समयमा स्थिर रह्यो।
सुनको मूल्य हालसम्मकै उच्च विन्दुमा,काठमाडौं : स्थानीय बजारमा सुनको मूल्य हालसम्मकै उच्च विन्दुमा पुगेको छ। अघिल्लो साताको अन्तिम कारोबार दिन शुक्रबार ३ हजार ९०० रुपैयाँले बढेर १ लाख ८५ हजारमा पुगेको सुन आज १ हजारले बढेको हो। नेपाल सुन चाँदी व्यवसायी महासंघका अनुसार आज प्रतितोला सुनको मूल्य १ लाख ८६ हजार कायम भएको छ। सुनको मूल्य बढेसँगै चाँदी पनि बढेको छ। आज एक तोला चाँदीको मूल्य १९ सय ६० रुपैयाँ पुगेको छ। शुक्रबार एक तोला चाँदीको मूल्य १९ सय ५ रुपैयाँ कायम भएको थियो।
राजनीतिक खिचातानीले अझै बनेन मेचीको झोलुंगे पुल,"झापा : राजनीतिक खिचातानीका कारण विगत ८ वर्षदेखि निर्माणाधीन अवस्थामा रहेको मेची नदीको झोलुंगे पुल अझै बनेको छैन। झापा क्षेत्र नम्बर ३, कचनकवल गाउँपालिका५ पाठामारीस्थित नेपालभारत सीमासँग जोड्ने मेची नदीमा आर्थिक वर्ष २०७२०७३ देखि झोलुंगे पुल बनाउन थालिएको थियो। तर, २०८१ चैत सकिन लाग्दासमेत झोलुंगे पुल अझै बनिसकेको छैन। यो निर्वाचन क्षेत्र राप्रपा अध्यक्ष राजेन्द्रप्रसाद लिङ्देन र काँग्रेस नेता कृष्णप्रसाद सिटौलाको हो। दुवै शीर्ष नेताले यो योजनालाई आफ्नो चुनावी एजेन्डा बनाएर जस लिन खोज्दा तोकिएकै समयमा झोलुंगे पुल बन्न नसकेको स्थानीयको गुनासो छ। मेचीमा झोलुंगे पुल बन्दै गरेको ८ वर्ष भइसक्यो, यो पुल दुई वर्षभित्र बनिसक्नुपर्ने हो, कचनकवल ५ का वडाध्यक्ष मोहम्मद नुर आलमले भने, राजनीतिक खिचातानीका कारण पुल ओझेलमा परेको हो, यो त नेपाल सरकारको योजना हो, मैले गरे तैँले गरे भन्नु नै यहाँका जनताका लागि दुर्भाग्य साबित भयो। ठेकेदारले लामो समयदेखि पुल अलपत्र छाडेपछि यही क्षेत्रबाट निर्वाचित कोशी प्रदेशका भौतिक पूर्वाधार विकास राज्यमन्त्री भूमिप्रसाद राजवंशीलाई घचघच्याऔं। त्यसपछि उनले पटकपटक संघीय सरकारमार्फत पहल गरेपछि यही मङ्सिरदेखि पुलको काम फेरि सुरु भएको हो। अहिले काम भइरहेको बताउँदै वडाध्यक्ष आलमले भने, निर्माण व्यवसायी श्याम तामाङसँग फोन सम्पर्क गर्दा उहाँले यो बर्खा अगावै (जेठअसार महिनाभित्र) पुल सञ्चालनमा आउने जानकारी दिनुभएको छ। मेचीमा पुल नबन्दा यहाँका स्थानीय बर्खामा डुंगा र हिउँदमा बाँसे पुलबाट आउजाउ गर्न बाध्य छन्। निर्माणाधीन पुल नजिकै अस्थायी बाँसे पुल बनाइएको छ। खोलाले गर्दा यहाँका जनताले धेरै समस्या भोगिराख्नु परेको छ, पुल कहिले बन्छ थाहा छैन, स्थानीय पुरणकुमार गणेशले भने, बाँसे पुल चढ्दा मान्छेको भारु १०, साइकलको भारु २० र मोटरसाइकलको भारु ५० रूपैयाँ तिर्नु परेको छ। गाउँमा नेता तथा कार्यकर्ता आउँदा हाम्रो एउटै माग छ। यो पुल किन बनेन। यो पुलसँग हाम्रो छोराछोरीको भविष्य जोडिएको छ, स्थानीय साकिर आलमले भने। यो पुल ८ वर्षदेखि बन्दै छ। अहिलेसम्म बनेको छैन। अहिले दुईचार जना कामदार आएर काम गरिरहेको बताउँदै स्थानीय युशुभ मियाले भने, फेरि भाग्ने हो किन काम पुरा गरेर जाने हो थाहा छैन। सहरी विकास मन्त्रालय, स्थानीय पूर्वाधार विभागको सस्पेन्शन ब्रिज डिभिजन ललितपुरले निलगिरीमहावीर जेभी काठमाडौंलाई २०७३ मंसिर १२ गते झोलुंगे पुल बनाउने ठेक्का दिएको थियो।"
नेपालले उपाधिका लागि आज कुवेतसँग खेल्दै,काठमाडौं : हङकङमा जारी चार देशीय टी२० आई श्रृङ्खलाको उपाधिका लागि नेपालले आज कुवेतसँग खेल्दैछ। अङ्क तालिकाको शीर्ष स्थानमा रहेको नेपालले दोस्रो स्थानमा रहेको कुवेतसँग फाइनल खेल्नेछ। फाइनल खेल नेपाली समय अनुसार ११:१५ मा सुरु हुनेछ। नेपालले पहिलो खेलमा कतारलाई ८ विकेटले पराजित गरेको थियो। दोस्रो खेलमा नेपालले कुवेतलाई ६ विकेटले हराउँदा तेस्रो खेल नतिजाविहीन बनेको थियो। नेपाल र हङकङको खेल वर्षाका कारण नतिजाविहीन हुँदा दुवै टिमले अङ्क बाँडेका थिए। नेपालले तीन खेलबाट ५ अङ्क जोडेको छ। कुवेतले भने ३ खेलमा २ जित र १ हारसहित ४ अङ्क जोडेको छ। हाल तेस्रो स्थानका लागि हङकङ र कतारबीच खेल भइरहेको छ।
यू१९ विश्वकप एसिया क्वालिफायर : नेपालले युएइसँग खेल्दै,"काठमाडौं : आइसिसी यू१९ विश्वकप एसिया क्वालिफायर आजदेखि नेपालमा सुरु हुँदैछ। मूलपानीको तल्लो र माथिल्लो दुई मैदानमा खेल सञ्चालन हुनेछ। आज तल्लो मूलपानीमा नेपालले युएइसँग खेल्नेछ। खेल बिहान ९ बजेबाट सुरु हुनेछ। माथिल्लो मूलपानीमा अफगानिस्तान र ओमानले खेल्नेछन्। क्वालिफायरमा पाँच टिम नेपाल,हङकङ, अफगानिस्तान, युएइ र ओमानले सहभागिता जनाउनेछन्। आगामी वर्ष जिम्बाब्वे र नामिबियामा हुने यू१९ विश्वकपको लागि एसिया क्षेत्र छनोटका लागि भइरहेको हो। यस प्रतियोगिताको शीर्ष टिमले विश्वकप खेल्नेछ।"
जी२० शिखर सम्मेलनमा ट्रम्प नजाने,"जोहानेसबर्ग : अमेरिकी राष्ट्रपति डोनाल्ड ट्रम्पले दक्षिण अफ्रिकामा हुने जी२० शिखर सम्मेलनमा भाग नलिने बताएका छन्। राष्ट्रपति ट्रम्पले दक्षिण अफ्रिकाले श्वेत विरोधी अपराध गरेको आरोप दोहोर्याउँदै सामाजिक सञ्जालमार्फत सम्प्रेषित एक पोस्टमा उक्त देशमा आयोजना हुने जी२० सम्मेलन बहिस्कार गर्ने बताएका हुन्। उनको यो भनाइले दक्षिण अफ्रिकाको कट्टरपन्थी अफ्रिकन नेसनल पार्टीलाई आक्रोशित बनाएको छ। दक्षिण अफ्रिकाविरुद्ध नयाँ प्रहार गर्दै अमेरिकी राष्ट्रपति ट्रम्पले शुक्रबार राति आफ्नै लगानीको सामाजिक सञ्जाल ट्रुथ सोसलमा गरेको पोस्टमा नरसंहारमा मारिएका गोरा किसानहरूबाट खेतीयोग्य जमिन जफत गरिएको निराधार दाबी दोहोर्याएका हुन्। के हामी जी२० का लागि यहीँ हुन चाहन्छौं ? मलाई त्यस्तो लाग्दैन, उनको पोस्टमा लेखिएको छ।"
"सिलिङभन्दा बढी बजेट माग, बन्ला त यथार्थपरक बजेट ?","काठमाडौं : आगामी वर्षको बजेट कस्तो ? उपप्रधान एवं अर्थमन्त्री विष्णु पौडेलले बारम्बार भनिरहेका छन् यथार्थपरक र प्राथमिकतामा आधारित बजेट। उनका अनुसार बजेटमा जथाभावी योजना समेटदा कार्यान्वयनमा निकै समस्या आयो। त्यसैकारण आगामी बजेटमा बिना अध्ययनका योजनालाई नसमेट्ने बरु प्राथमिकीकरणको आधारमा आयोजना तय गरिनेछन्। विगतमा ७ हजार आयोजना थिए। जथाभावी ११ हजार थप गरी १८ हजार योजना पुर्याउँदा कार्यान्वयनमा समस्या देखिएको अर्थमन्त्री पौडेलको भनाइ छ। अर्थ मन्त्रालय बजेट लेखनको तयारीमा जुटिसकेको छ। अरू मन्त्रालयहरूलाई सीमाभन्दा बढी बजेट र आयोजना प्रस्ताव पेस नगर्न अर्थले आग्रह गरेको थियो। तर, राष्ट्रिय योजना आयोगले तोकेअनुसार बजेट सिलिङ कम भएको भन्दै मन्त्रालयहरूले गुनासो गरेका छन्। त्यसैकारण विभिन्न मन्त्रालयहरूले सिलिङभन्दा बढी पेस गरेका योजना र बजेटलाई बुँदागत रूपमा सूचीकृत गर्ने काम अर्थमा भइरहेको छ। मन्त्रालयहरूले अधिकतम सीमा ननाघ्ने गरी बजेट सिलिङ पेस गरिसकेको अर्थ मन्त्रालयका प्रवक्ता श्यामप्रसाद भण्डारीले जानकारी दिए। बजेट सिलिङ १९ खर्ब ६५ करोड राष्ट्रिय योजना आयोगले आगामी आवका लागि कुल १९ खर्ब ६५ करोड रुपैयाँ हाराहारीको बजेट सिलिङ तोकेको थियो। जसअनुसार चालु खर्चतर्फ ११ खर्ब ४७ अर्ब ७ करोड ९९ लाख रुपैयाँको सीमा तोकिएको छ। पुँजीगत अर्थात् विकास खर्चतर्फ ३ खर्ब ८४ अर्ब ९७ करोड रुपैयाँको सीमामा राख्न आयोगले भनेको छ। जबकी चालु आर्थिक वर्षको पुँजीगत खर्च ३ खर्ब ५२ अर्ब ३५ करोड ४० लाख रुपैयाँ बराबर छ। सिलिङअनुसार बजेट आउने हो भने विकास खर्च अहिलेको भन्दा ३२ अर्ब ६१ करोड ६० लाख रुपैयाँले मात्रै बढी हुनेछ। चालु वर्ष सरकारले सुरुमा १८ खर्ब ६० अर्ब ४० करोड रुपैयाँको बजेट घोषणा गरेको थियो। तर, अर्धवार्षिक समीक्षामार्फत १६ खर्ब ९२ अर्ब ७३ करोड रुपैयाँमा बजेट झारिएको थियो। अर्थात्, सरकारले चालु आर्थिक वर्षको बजेट १ खर्ब ६७ अर्बले घटायो। आगामी आवमा ३ खर्ब ६८ अर्ब ६० करोड रुपैयाँ बराबरको वित्तीय व्यवस्थापन गर्न भनिएको छ। कुन मन्त्रालयलाई कति बजेट ? सिलिङ अनुसार बजेट कम भयो भन्ने गुनासो छ । तर, परम्परागत रूपमै खर्च गर्ने हो भने नयाँ पुनरुत्थान (रिफर्म) नै हुँदैन । प्राथमिकतामा आधारित बजेट होस भन्ने हाम्रो भनाई हो। प्राडा शिवराज अधिकारी, उपाध्यक्ष, राष्ट्रिय योजना आयोग योजना आयोगले निर्धारण गरेअनुसार अर्थले तोकेको मन्त्रालयगत सीमामा सबैभन्दा बढी गृह मन्त्रालयको बजेट हुनेछ। कुल बजेट सीमा १९ खर्ब ६५ अर्ब छ। गृहलाई २ खर्ब ३ अर्ब ९१ करोड ५० लाख रुपैयाँको बजेट सीमा तोकिएको छ। यो कुल बजेट सीमाको १०७३ प्रतिशत हो। गृहको चालु खर्च नै अधिक छ। अर्थात् १ खर्ब ९२ अर्ब २४ करोड ४५ लाख रुपैयाँ बराबरको चालु खर्चको सीमा तोकिएको छ। पुँजीगततर्फ ११ अर्ब ६७ करोड ५ लाख रुपैयाँ बराबर मात्रै निर्धारण गर्न गृहलाई सीमा तोकिएको छ। पुँजीगततर्फ सबैभन्दा बढी भौतिक, पूर्वाधार तथा यातायात मन्त्रालयको हिस्सा तोकिएको छ। उक्त मन्त्रालयको कुल बजेट सीमा १ खर्ब ४४ अर्ब ७५ करोड ९ लाख रुपैयाँ छ। जसमा १ खर्ब ३७ अर्ब २४ करोड ६५ लाख रुपैयाँ विकास खर्चमा छुट्ट्याउन सकिने भनिएको छ। जुन, आगामी आव सरकारले विकास खर्च गर्ने सीमाको ३५६५ प्रतिशत हो। सिलिङ अनुसारकै बजेट आउने हो भने भौतिक, पूर्वाधारमा बढी हुने निश्चित छ। भौतिकअन्तर्गत थुप्रै आयोजना सञ्चालनमा रहे पनि आयोजना पूरा नहुँदा बर्सेनि रकमान्तर तथा स्रोतान्तर गर्नुपर्ने स्थिति पनि छ। कतिपय आयोजनाको बजेट समयमा खर्च नहुँदा फ्रिज भएर जाने समस्या पनि उस्तै छ। गौरवका आयोजनालाई बजेटको सकस सिलिङअनुसार पूर्वाधार क्षेत्रमा बजेट घटाउनु पर्ने अवस्था आएको छ। त्यसैकारण भौतिक, पूर्वाधार तथा यातायात मन्त्रालयले १ खर्ब ४४ अर्बको मात्रै बजेट प्रस्ताव गरेको छ। यसबाट मर्मत सम्भार, पुनर्निर्माणदेखि राष्ट्रिय गौरवका आयोजना प्रभावित हुने भौतिक मन्त्रालयका सचिव ईकेशवकुमार शर्मा बताउँछन्। चालु आवमा यो मन्त्रालयले १ खर्ब ५० अर्ब रुपैयाँ बजेट पाएको थियो। आगामी बजेटमा सिलिङअनुसार ६ अर्ब कम बजेट प्रस्ताव गरिएको सचिव शर्माले जानकारी दिए। बजेट सीमा नै कम पठाउन भनेकाले सोहीअनुसार गर्यौं, सचिव शर्माले भने, बाढीबाट भएको क्षतिको काम गर्नुपर्ने छ। यसैकारण पुनर्निर्माणमा प्रभाव पर्न सक्ने अवस्था छ। अहिले करिब २ खर्ब जति खर्च हुने दायित्व सिर्जना भएको छ। त्यहीअनुसारको पहिला प्रक्षेपण पनि भएको थियो। तर, गत वर्ष पनि चालुमा र आगामी आवमा पनि प्रक्षेपण अनुसारको बढ्न सकेन। उल्टै प्रक्षेपणभन्दा बजेट सीमा घट्ने प्रवृत्तिले नियमित पूर्वाधार निर्माण प्रक्रियालाई त असर पर्छ। विशेष गरेर मर्मत सम्भार, बाढीपहिरोबाट भएको क्षतिको पुनर्निर्माण र भने जति बजेट छुट्ट्याउन नसकेपछि राष्ट्रिय गौरवका आयोजनालाई पनि असर गर्ने उनको भनाइ छ। चैत १५ सम्ममात्रै इन्ट्री बजेट सीमा घट्ने प्रवृत्तिले नियमित पूर्वाधार निर्माण प्रक्रियालाई असर गर्छ। मर्मत सम्भार, बाढीपहिरो क्षतिको पुनर्निर्माण गर्न र आवश्यक्ता अनुसार बजेट नपरेपछि राष्ट्रिय गौरवका आयोजनालाई पनि असर गर्छ। ईकेशवकुमार शर्मा, सचिव, भौतिक, पूर्वाधारमन्त्रालय अर्थ मन्त्रालयका प्रवक्ता भण्डारी बजेट निर्माण द्रुत गतिमा भइरहेको बताउँछन्। उनकाअनुसार चैत १५ गतेसम्म सिलिङअनुसार मात्रै बजेट इन्ट्री गरिएको छ। प्रणालीले नै तोकिएको सिलिङभन्दा बढी लिँदैन, भण्डारी भन्छन्, अधिकांश नपुगेको कुरालाई मन्त्रालयले डायरीमा नोट गरेका छन्। अब छलफलका क्रममा प्राथमिकता प्राप्त क्षेत्रलाई परिमार्जन हुनसक्ने सम्भावना रहन्छ। यद्यपि अर्थले २५ गते सूचना जारी गर्दै सोही बजेटसँग सम्बन्धित विषयमा खुला सुझाव माग गरेको छ। मन्त्रालयले सरोकारवालाबाट ०८२ वैशाख मसान्तभित्र आइपुग्ने गरी सुझाव मागेको हो। उनकाअनुसार अर्थले बजेट सिलिङ पठाएपछि एक चरण छलफल पनि भइसकेको छ। सिलिङ अनुसार प्रस्ताव आइसकेपछि अर्थमन्त्रीज्यूले मन्त्रालयगत छलफल गरिसक्नुभयो, भण्डारीले भने। बजेट महाशाखाले चैत २७ देखि वैशाख २२२३ गतेसम्म मन्त्रालयसँगको छलफलबाट बजेटको खाका तयार गर्ने उनले जानकारी दिए। सर्वसाधारणसँग पनि सुझाव माग अर्थ मन्त्रालयले बजेटसँग सम्बन्धित विषयमा खुला सुझाव माग गरेको छ। मन्त्रालयले सरोकारवालाबाट ०८२ वैशाख मसान्तभित्र आइपुग्ने गरी सुझाव दिन आग्रह गरेको प्रवक्ता भण्डारी बताउँछन्। उनका अनुसार संघसंस्था, बुद्धिजीवी, विज्ञ, राजनीतिक दल, व्यवसायी, समाजसेवी, पेसाकर्मी, कर्मचारी, सञ्चारकर्मी तथा आम सर्वसाधारणले बजेटसँग सम्बन्धित सुझावहरू पठाउन सक्ने छन्। संविधानअनुसार १५ जेठमा संघीय सरकारले संस्दमा बजेट पेस गर्नुपर्छ। सोहीअनुसार प्रक्रिया अघि बढाइएको छ। नेपालको संयोजकत्वमा बजेट लेखन समिति अर्थ मन्त्रालयले आर्थिक वर्ष ०८२८३ को बजेट लेखनका लागि बजेट महाशाखा प्रमुख श्रीकृष्ण नेपालको संयोजकत्वमा समिति गठन गरेको छ। समितिमा वैदेशिक महाशाखा प्रमुख धनीराम शर्मा, राजस्व महाशाखा प्रमुख उत्तरकुमार खत्री, प्रशासन महाशाखा प्रमुख थानप्रसाद पंगेनी, आन्तरिक राजस्व विभाग उपमहानिर्देशक तीर्थ चिलुवाल र सहमहालेखा नियन्त्रक सुशीला अर्याल सदस्य छन्। समितिलाई बजेटका सिद्धान्त तथा प्राथमिकता निर्धारण, मन्त्रालयगत आयोजना र कार्यक्रम प्राथमिकीकरण गर्न सहजीकरण, बजेट वक्तव्य मस्यौदा तयार गर्नुका साथै नीति तथा कार्यक्रममा सुझाव पेस गर्ने जिम्मेवारी छ। अनुशासनमा आधारित यथार्थपरक बजेट चैत १५ गतेसम्म सिलिङअनुसार मात्रै बजेट इन्ट्री गरिएको छ। प्रणालीले नै तोकिएको सिलिङभन्दा बढी बजेट लिँदैन। अधिकांश नपुगेको कुरालाई मन्त्रालयले डायरीमा नोट गरेका छन्। श्यामप्रसाद भण्डारी, प्रवक्ता, अर्थ मन्त्रालय योजना आयोगले बजेट नीतिमा मन्त्रालयगत छलफल गरेको थियो। हाल अर्थ मन्त्रालयले अंकमा छलफल अगाडि बढाएको छ। बजेटका मुख्य सिद्धान्त संघ, प्रदेश र स्थानीय तहको जिम्मेवारीअनुसार गर्ने हो। मुलुकमा संघीयता आएको धेरै वर्ष भए पनि यसको अभ्यास संविधानबमोजिम हुन नसकेको सम्बद्ध जनप्रतिनिधिहरूले समेत बेलाबेलामा गुनासो गर्दै आएका छन्। बजेट बनाउँदा र कार्यान्वयन गर्दा समस्या देखिएको औंल्याइँदै आएको छ। यसैले अबको बजेट अनुशासनमा आधारित र यथार्थपरक ल्याउन कसरत भइरहेको छ। विगतमा बजेटमार्फत घोषित कार्यक्रमहरूलाई समीक्षा गरेर राज्यको सामथ्र्यअनुसार कसरी कार्यान्वयन गर्न सकिन्छ भन्ने पक्षलाई अर्थले चासो दिएको छ। मन्त्रालयको बजेट तथा कार्यक्रम महाशाखाका अनुसार विगतमा भएका कार्यक्रम कति प्रभावकारी छन भन्ने समीक्षा हुनेछ। यस्तै, स्वास्थ्य बिमा, सामाजिक सुरक्षा र अहिलेसम्म घोषणा भएका तर कार्यान्वयन नभएका सहुलियत लगायतबारे पुनर्विचार गरिनेछ। महाशाखाकाअनुसार अनुदानदेखि सहुलियतको समीक्षा गरेर प्रभावकारी हुन सक्ने हेर्ने र धेरै ठाउँका सेवा सुविधालाई हेरेर आवश्यकताअनुसार राख्ने नत्र कटौती गरिनेछन। सकेसम्म बजेटमा साना योजना नहाल्ने र ठूला योजनामा केन्द्रित हुने भन्ने छ, महाशाखा स्रोतले भन्यो, निर्माण भइरहेकालाई सम्पन्न गर्नतर्फ जोड दिइनेछ। सम्भावितको अध्ययन गर्ने र कार्यान्वयन गर्न सक्ने योजनामा हात हाल्ने नीति लिइनेछ। बिना अध्ययनका योजनालाई नसमेट्ने बरु प्राथमिकीकरणको आधारमा आयोजना ल्याउने तयारी छ। स्रोतका अनुसार अत्यावश्यक कार्यक्रमहरू समेटिने छन्। तर, विगतमा भएका कामको समीक्षा गरेर मात्रै यथार्थपरक बजेट ल्याउने तयारी छ। यसर्थ नयाँपन सहितको बजेट तयारी भइरहेको छ। राष्ट्रिय योजना आयोगका उपाध्यक्ष प्राडा शिवराज अधिकारी रिफर्म गरेर बजेट ल्याउने तयारी भइरहेको बताउँछन। मन्त्री, सचिवहरूसँगको बैठकमा सबैले बजेट कम भएको गुनासो गर्नुभएको छ, प्रा डा अधिकारी भन्छन्, बजेट बढाउन माग गर्नुभएको छ। छलफल प्रक्रियामा यत्तिको कुरा उठ्नु स्वाभाविक हो। पहिलादेखि नै चलिआएको बजेटमा परिवर्तन गर्न नसकेको र नखोजेको प्राडा अधिकारी बताउँछन्। उनकाअनुसार परम्परागत रुपमै चल्ने हो भने बजेट नयाँ पुनरुत्थान (रिफर्म) नै हुँदैन। अबको बजेट पुनरुत्थान गर्न खोजिएकाले छलफल, विवाद हुन्छ, उनी भन्छन्, बृहत् छलफलबाटै निष्कर्षमा पुग्ने हो। हामीले आगामी बजेट परम्परागतभन्दा फरक गर्न खोजेको हो। प्राथमिकतामा आधारित होस् भनेर हो। यसैले प्रमाणसहित हामीले पेस पनि गरेका छौं। स्वास्थ्य मन्त्रालयको यूएसआईडी सहयोग कम भएकाले बजेट घट्ने छ। तर, प्रदेश र पालिकाले पनि समपूरक र विशेष अनुदानमार्फत त्यस्तो क्षेत्रमा सहायता गर्न सक्छन्। मन्त्रालयहरू आफैले पनि कुनमा घटाएर कुनमा समायोजन गर्ने भन्ने आन्तरिक छलफल गरिरहेका छन्। आवश्यक्ता र प्राथमिकताको बजेट ल्याउन निर्देशन प्रधानमन्त्री केपी शर्मा ओलीले उत्पादन र रोजगारी वृद्धि गर्ने गरी जनताको विकासको आवश्यकता र प्राथमिकताका आधारमा आगामी आर्थिक वर्षको बजेट ल्याउन निर्देशन दिएका छन्। प्रधानमन्त्री ओलीले उत्पादन र रोजगारी वृद्धि गर्न ठोस योजनासहित अबको बजेट ल्याउन निर्देश गरेका थिए। उनले शान्ति सुरक्षा, भ्रष्टाचार अन्त्य र जनतालाई सहज रूपमा सेवा सुविधा दिएर सुशासन कायम गर्ने सवाललाई प्रामथिकतामा राख्न निर्देशन गर्दै मुलुकमा शान्ति खल्बल्याउने तत्वहरू पनि सक्रिय भएकाले सुरक्षा प्रबन्ध र उचित स्रोत साधनको तयारी गर्नुपर्नेमा जोड दिए। मन्त्री र सचिवहरूसँग हालै भएको छलफलमा प्रधानमन्त्री ओलीले भनेका थिए, सुशासन कायममा कुनै सम्झौता गर्नुहुँदैन। राजस्व संकलनमा बदमासी पाइएमा सम्लग्न जो कोहीलाई तुरुन्त कारबाही गर्नुपर्छ। पर्याप्त राजस्व उठेपछि नै जनताको विकासमा खर्च गर्न सकिन्छ। स्रोतको आधारमा बिना बजेट ल्याइएको हालको प्रवृत्ति अन्त्य गर्नुपर्ने उनको भनाइ थियो। आग्रह र पूर्वाग्रह राखेर बजेट तर्जुमा गर्न मिल्दैन। बजेट जनताको विकासको आवश्यकता र प्राथमिकताका आधारमा उत्पादन र रोजगारी वृद्धि गर्ने गरी बजेट ल्याउन र अनुदान नीतिमा पुनरावलोकन गर्न सबैको ध्यानाकर्षण होस्। बिना अध्ययनका योजना पर्दैनन् उपप्रधान एवं अर्थमन्त्री विष्णुप्रसाद पौडेलले तयारी बिनाका योजना बजेटमा राख्दा कार्यान्वयनमा समस्या देखिएको बताएका छन्। राष्ट्रियसभा अन्तर्गतको विकास, आर्थिक मामिला तथा सुशासन समितिको बैठकमा अर्थमन्त्री पौडेलले चालू आर्थिक वर्षमा बिना अध्ययनका करिब ११ हजार योजनामा बजेट लोड गरिएका कारण कार्यान्वयनमा समस्या देखिएको बताए। यसअघि ७ हजार आयोजना रहेकोमा ११ हजार योजना थप गरी १८ हजार आयोजना रहेको र त्यसलाई अघि बढाउनसमेत समस्या भएको उनको भनाइ थियो। पौडेलले सीमित स्रोतको अत्याधिक सदुपयोगमा सरकारले ध्यान दिएको भन्दै आगामी आर्थिक वर्षको बजेट निर्माणमा पनि सीमित स्रोतलाई ध्यान दिइने उल्लेख गरे। उनले क्यालेन्डर बनाएर आगामी आर्थिक वर्षको बजेट निर्माणको काम भइरहेको र बजेट लेखन टोलीले काम सुरु गरिसकेको जानकारी दिए। संविधानमा उल्लेख अधिकारको सुनिश्चितताको सीमाभित्र रहेर बजेट निर्माणका गर्ने सोचका साथ गृहकार्य भइरहेको छ, पौडेलले भने। तीन वर्षको सिलिङ यस्तो छ योजना आयोगले हरेकपटक सिलिङ तोक्दा ३ आर्थिक वर्षकै लागि प्रक्षेपण गरी तोक्ने गर्छ। आगामी आवको बजेट सिलिङसँगै आयोगले आर्थिक वर्ष ०८३८४ का लागि २१ खर्ब ६८ अर्ब ६४ करोड ९९ लाख रुपैयाँको सिलिङ निर्धारण गरेको छ। जुन आव ०८२०८३ कोभन्दा १४१० प्रतिशत बढी हो। उक्त आव चालु खर्चका लागि १२ खर्ब ६० अर्ब ८३ करोड र पुँजीगत खर्च सीमा ३ खर्ब ९९ अर्ब ६६ करोड रुपैयाँ तोकेको छ। यस्तै, आव ०८३८४ मा भने विकास खर्चको बजेट बढाएर ५ खर्ब ८ अर्ब १६ करोडसम्म तोक्न सकिने प्रक्षेपण आयोगले गरेको छ। यस्तै, आव ०८४८५ मा कुल बजेट १४३४ प्रतिशत वृद्धि गरेर २४ खर्ब ७९ अर्ब ७२ करोड रुपैयाँ तोक्न सकिने आयोगले प्रक्षेपण गरेको छ। सो आव विकास खर्चको सीमा बढाएर साढे ६ खर्बमाथि लैजान सकिने प्रक्षेपण आयोगले गरेको छ। गृहलाई धेरै, कानुन मन्त्रालयलाई सबैभन्दा कम बजेट आगामी आवको बजेट निर्माणमा जुटेको अर्थ मन्त्रालयले रक्षा मन्त्रालयलाई ६० अर्ब ५६ करोड २८ लाखको सीमा दिएको छ। जसमा चालु खर्चअन्तर्गत ५४ अर्ब ४७ करोड ९८ लाख रुपैयाँ र ६ अर्ब ८ करोड ३० लाख रुपैयाँ पुँजीगतर्फ सीमा तोकिएको छ। यसैगरी शिक्षा, विज्ञान तथा प्रविधि मन्त्रालयलाई ५८ अर्ब २८ करोड १५ लाख रुपैयाँ, सहरी विकास मन्त्रालयलाई ५१ अर्ब ८९ करोड, ऊर्जा जलस्रोत तथा सिँचाइलाई ५० अर्ब ७९ करोड, कृषि तथा पशुपन्छी विकास मन्त्रालयलाई ५० अर्ब ७५ करोड, स्वास्थ्य तथा जनसंख्यालाई ४७ अर्ब ३७ करोड र अर्थ मन्त्रालयलाई ४३ अर्ब ३७ करोडको सीमा निर्धारण गरिएको छ। यस्तै, खानेपानी मन्त्रालयलाई २० अर्ब ७५ करोड र वन तथा वातावरण मन्त्रालयलाई १२ अर्ब ३१ करोड रुपैयाँ हाराहारीमा बजेट सिलिङ तोकिएको छ। यसबाहेकका मन्त्रालयलाई १० अर्बभन्दा कम मात्रै कुल बजेट सिलिङ निर्धारण गरिएको छ। जसमा उद्योग, वाणिज्य तथा आपूर्ति मन्त्रालयलाई ८ अर्ब २५ करोड १५ लाख, सञ्चार तथा सूचना प्रविधि मन्त्रालयलाई ७ अर्ब ५२ करोड, परराष्ट्रलाई ७ अर्ब ३६ करोड, भूमिव्यवस्था, सहकारी तथा गरिबी निवारण मन्त्रालयलाई ६ अर्ब ९१ करोड, संघीय मामिला तथा सामान्य प्रशासन मन्त्रालयलाई ६ अर्ब ५१ करोड र संस्कृति, पर्यटन तथा नागरिक उड्डयनलाई ५ अर्ब ९९ करोड रुपैयाँ हाराहारीमा बजेट सिलिङ तोकिएको छ। केही मन्त्रालयलाई त ५ अर्बभन्दा तलको बजेट सीमा छ। जसअन्तर्गत युवा तथा खेलकुदलाई ३ अर्ब ७१ करोड, महिला, बालबालिका तथा ज्येष्ठ नागरिकलाई १ अर्ब ६२ करोड, श्रम, रोजगार तथा सामाजिक सुरक्षा मन्त्रालयलाई १ अर्ब ३८ करोड सीमा तोकिएको छ। यस्तै सबैभन्दा कम कानुन न्याय तथा संघिय मामिला मन्त्रालयलाई ५५ करोड ७३ लाख रुपैयाँ बराबरको बजेट सिलिङ राखिएको छ।"
परहेज पारिस्थितिकीय प्रणालीको,"दुनियाँको सबैभन्दा घातक वातावरणीय प्रकोप चीनमा सन् १९५८ मा सुरु भयो। यो केवल एक वातावरणीय प्रकोप मात्र थिएन, यो मानव पीडाको एक त्रासदी थियो। भँगेरा निर्मूलीकरणबाट सुरु भएको यो त्रासदीमा जनसंख्याको भोकमरी र हिंसासम्मको घटना घटेको थियो। सन् १९५८ मा चीनमा कम्युनिस्ट पार्टीले सत्ता ग्रहण गरेको नौ वर्षपछि चीनका नेता माओ जेदोङले अग्रगामी छलांग (ग्रेट लीप फरवर्ड) योजना सुरु गरे। उनको उद्देश्य छिटो चीनलाई औद्योगिक बनाउने थियो। तर, यो दृष्टिकोणलाई साकार गर्न व्यापक परिवर्तनहरूको आवश्यकता थियो। यसमा कृषि क्षेत्रको सामूहिकीकरण पनि समावेश थियो। त्यही समयमा चीनमा चार कीट अभियान (फोर पेस्ट क्याम्पेन) सुरु भयो। चीनको जनवादी गणराज्यको प्रारम्भिक वर्षहरूमा चार कीट अभियान सन् १९५८ मा जनस्वास्थ्य र वातावरणीय पहलको रूपमा सुरु गरिएको थियो। यसको लक्ष्य सार्वजनिक स्वास्थ्य र कृषि उत्पादनका लागि खतरा मानिएका कीटहरूको नष्ट गर्नु थियो। चार कीट अभियान जनवादी गणतन्त्र चीनको प्रारम्भिक वर्षहरूमा सन् १९५८ मा सार्वजनिक स्वास्थ्य र वातावरणीय पहल थियो। यसको लक्ष्य जनस्वास्थ्य र कृषि उत्पादकत्व दुवैका लागि खतरा मानिने कीराहरूलाई हटाउनु थियो। अभियानले चार कीट नाम दिइएको निम्न चार कीराहरूलाई लक्षित गर्यो : झिंगा : झिंगालाई रोगको वाहकको रूपमा हेरिन्थ्यो। लामखुट्टे : लामखुट्टेलाई मलेरिया जस्ता रोगहरू फैलाउने विश्वास गरिन्थ्यो। मुसा : मुसालाई बाली नष्ट गर्ने र रोग फैलाउने कीराको रूपमा हेरिन्थ्यो। भँगेरा : भँगेरालाई धेरै अन्न खाइरहने र बालीलाई क्षति पुर्याइरहेको भन्ने अर्थमा लिइन्थ्यो। यो अभियान सरसफाइमा सुधार गर्ने, कृषि उत्पादन बढाउने र औद्योगिक तथा कृषि उन्नतिका लागि व्यापक प्रयासको अंश थियो। यसका उद्देश्यहरू चीनको समग्र प्रगति र विकाससँग सम्बन्धित थिए। त्यसका लागि कृषि उत्पादनलाई पनि बढाउन आवश्यक थियो। त्यही उद्देश्यहरूलाई पुरा गर्न चार कीटहरू हटाउने अभियान सुरु गरियो। यस अभियानको माध्यमबाट चीनका नागरिकहरूलाई सफा र स्वस्थ वातावरण सिर्जना गर्ने र कृषि उत्पादनमा वृद्धि गर्ने प्रयासमा संलग्न गरिन्थ्यो। यो अभियानको उद्देश्य राम्रो भए तापनि अभियानका सञ्चालकहरूले यस्को दुरगामी परिणाम नबुझ्दा चीनले कहालीलाग्दो परिणाम भोग्नुपर्यो। यो अभियानको सबैभन्दा विवादास्पद पक्ष भनेको भँगेराहरूलाई लक्षित गर्नुथियो। भँगेरालाई मुख्यत: कृषि उत्पादनमा क्षति पुर्याउने र अन्नका बिउँहरू खाएर बालीलाई नोक्सान गर्ने रूपमा देखिएको थियो। यस कारण भँगेराहरूलाई अन्य कीटहरूको जस्तो प्रकोप मान्ने गरियो। भँगेराहरूको संख्या घटाउने उद्देश्यले नागरिकहरूलाई विशेष कार्यहरूमा संलग्न गरियो। जसले गर्दा यस अभियानको दुरुपयोग र अत्यधिक क्रुरता देखियो। तिनको आहारको एक महत्वपूर्ण भाग विशेषगरी ग्रामीण क्षेत्रहरूमा अन्न र बीउहरू हुन्छन्। तिनीहरूको आहार मौसमअनुसार फरक हुनसक्छ। प्रजनन् मौसममा तिनीहरूको आहारको ठूलो भाग कीराहरू हुन्। तिनीहरूले आफ्ना बच्चाहरूलाई कीराहरू खुवाउँछन्। सहरी भँगेराहरू सजिलैसँग व्यावसायिक चराको बीउ खान जान्छन् जबकि ग्रामीण क्षेत्रका भँगेराहरू खानाको प्राकृतिक स्रोतहरूमा बढी भर पर्न सक्छन्। एक अध्ययनअनुसार एउटा भँगेराले प्रतिदिन धानचामल जस्ता अन्न लगभग १५ अथवा प्रतिवर्ष लगभग ५,४७५ अन्न खान्छ। एउटा भँगेराले प्रतिवर्ष लगभग २९ किलोग्राम खाना खान्छ। यसमा कीराहरूसहित विभिन्न खानाहरू समावेश भए तापनि तिनीहरूको आहारको एक महत्वपूर्ण भागमा अन्न र बीउहरू हुन्छन्। भँगेराहरूले अन्न, बीउ, कीराहरू, फलफूलहरू र स्क्र्यापहरूसहित विभिन्न प्रकारका खानाहरू उपभोग गर्छन्। नागरिक भँगेरा मार्नका लागि तिनीहरूका गुँड नष्ट गर्न थाले। तिनलाई मुर्छित पार्नका लागि भाँडाहरू बजाउने प्यानका थालहरू चलाउने, आक्रामक ध्वनिहरू सिर्जना गर्ने जस्ता ध्वनि प्रदूषण गर्न प्रोत्साहित गरियो। यस विधिको उद्देश्य पन्छीलाई मुर्छित पार्नु थियो ताकि तिनीहरूले उड्न नसकून् र सजिलै मार्न सकियोस्। यस अभ्यासमा हिंसा र अत्यधिक दबाबका कारण धेरै पक्षीहरू अत्यन्त थकित भएर मरे। पक्षीहरू उड्दाउड्दै आकाशबाट झर्न थाले। यस अभियानको परिणाम स्वरूप सार्वजनिक रूपमा ठूलो संख्यामा भँगेराहरू सखाप पारिए। यसले कृषि क्षेत्रमा असन्तुलन निम्त्यायो। पन्छीहरूको अप्रत्याशित नाशले कीटहरूको संख्या बिस्तारै बढ्न थाल्यो। यसको प्रत्यक्ष असर कृषि क्षेत्रमा देखियो। सलह जस्ता कीटहरूको अत्यधिक बढोत्तरीले बालीलाई तहसनहस गर्यो। यस घटनाले एक महत्वपूर्ण पाठ सिकायो : पर्यावरणीय विज्ञान र पारिस्थितिकी प्रणालीका सन्तुलनहरूलाई नबुझिकन गरिएका निर्णयले दीर्घकालीन नोक्सान पुर्याउन सक्छ। यो अभियानको ऐतिहासिक दृष्टिकोणले देखाउँछ भने विकासको प्रयास र जनस्वास्थ्यका लागि गरिएका कदमहरू कहिलेकाहीँ वैज्ञानिक तथ्य र पर्यावरणीय सन्तुलनका विचारहरूलाई नकारेर पनि अव्यावसायिक र विनाशकारी बन्न सक्छन्। भँगेराको सामूहिक संहारले अन्न उत्पादन प्रणालीलाई छिन्नभिन्न पार्यो र अनपेक्षित परिणामहरू निम्त्यायो। सलहजस्ता कीराहरूको संख्यामा तीव्र वृद्धिले बालीनाली नष्ट गर्यो। यसले चीनमा ठूलो अनिकाल (सन् १९५९१९६१) निम्त्यायो। यो अवधिमा लाखौं मानिस परे। मानिसले प्रकृतिलाई जित्नुपर्छ भन्ने नारासहित यसले चीनलाई पुन: आकार दिन वाचा गरेको थियो। परिणाम विनाशकारी साबित भयो। सन् १९६० सम्ममा भँगेरा र अन्य पक्षीहरूको अनुपस्थितिले गम्भीर पारिस्थितिकीय असन्तुलन निम्त्यायो। पन्छीहरूले प्राकृतिक रूपमा कीटहरूको संख्या नियन्त्रणमा राख्ने कार्य गर्थे जसले बाली र वनस्पतिहरूलाई नोक्सान पुर्याउने कीटहरूको जनसंख्या सन्तुलनमा राख्थ्यो। चीनमा भँगेराहरूको संहारले पारिस्थितिकीय असन्तुलन निम्त्याएको थियो, जसले प्राकृतिक वातावरणमा गम्भीर असर पुर्यायो। यस समस्याको समाधानका लागि, चीनले युरेसियन ट्री स्प्यारोको पुन:स्थापना गर्ने प्रयास गर्यो, जसले पारिस्थितिकीय सन्तुलनलाई पुन: स्थापित गर्न मद्दत पुर्यायो। केही वर्षपछि, युरेसियन ट्री स्प्यारोको प्रजाति चीनका विभिन्न स्थानहरूमा फेरि देखा पर्न थाले। यसले हामीलाई यो कुरा सम्झाउँछ कि पारिस्थितिकीय प्रणालीलाई मर्मत र सुधार गर्न निरन्तर समय र प्रयासको आवश्यकता हुन्छ। यी प्रजातिहरूको पूर्ण पुनर्निर्माण गर्नु सजिलो थिएन। यसका लागि लामो समय र कठोर प्रयासहरू चाहिन्छ र यसले प्राकृतिक वातावरणमा सुधार ल्याउन सकिन्छ भन्ने प्रमाण पनि प्रस्तुत गर्दछ। पारिस्थितिकीय सन्तुलनको पुन:स्थापना गर्न समय र कडा मेहेनत आवश्यक पर्ने कुरा स्पष्ट हुन्छ। चीनको चिप्लिएको अग्रगामी छलांगको अभियानले संसारलाई विज्ञानको महत्व र वातावरणीय प्रकोपहरूको दीर्घकालीन प्रभावको गहिरो पाठ दिएको छ। यो अभियानलाई विद्वतबर्गले चीनमा भएको ऐतिहासिक त्रासदीको रूपमा लिएका छन्। यसले हामीलाई एक महत्वपूर्ण कुरा सिकाएको छ, हाम्रो पारिस्थितिकीय प्रणालीको सही संरक्षण र व्यवस्थापन गर्न अत्यन्त ध्यान दिनु जरुरी छ। भविष्यमा यस्ता पर्यावरणीय दुर्घटनाहरूको पुनरावृत्ति रोक्न यस घटनाले गम्भीर प्रश्नहरू उठाउँछ। यसमा मानवले वातावरणसँगको सम्बन्धलाई पुन:मूल्यांकन गर्ने समय आएको छ। हामीले सिक्नुपर्ने कुरा के हो भने प्राकृतिक स्रोत र वातावरणको संरक्षण केवल हाम्रो भविष्यका लागि मात्र होइन, अपितु समग्र पारिस्थितिकीय सन्तुलनका लागि पनि अत्यावश्यक छ। यदि हामीले पारिस्थितिकीय प्रणालीलाई ठीकसँग मर्मत र सुधार गर्न सकेनौं भने यसले भविष्यमा हाम्रा प्राकृतिक संशाधनहरूको क्षति र वातावरणीय संकट निम्त्याउन सक्छ। चीनको अनुभवले हामीलाई चेतावनी दिन्छ कि वातावरणीय प्रकोपहरूको दीर्घकालीन असरलाई बेवास्ता गर्नु र सस्तो सतही विकासको नीति अपनाउनु खतरनाक साबित हुनसक्छ। हामी सबैले प्राकृतिक स्रोतहरूको संरक्षण र वातावरणीय सन्तुलनको महत्वलाई बुझ्न र त्यसमा योगदान गर्न आवश्यक छ, ताकि भविष्यमा यस्ता घटनाहरूलाई टार्न सकौं र पृथ्वीको दीर्घकालीन स्वास्थ्य सुनिश्चित गर्न सकौं।"
फोहोर व्यवस्थापन नगर्दा सदरमुकाम नै दुर्गन्धित बालबालिकामा जोखिम बढ्यो,"कालीकोट : कालीकोटको सदरमुकाम मान्ममा फोहोर व्यवस्थापन नगर्दा सदरमुकाम नै दुर्गन्धित भएको छ। अब्यबस्थित रूपमा फालिएको फोहोरका कारण बालबालिकाहरूमा जोखिम बढ्दै गएको हो। जिल्लाको भर्ता, छातीलगायतका क्षेत्रबाट सदरमुकाममा मान्ममा मजदूरीका लागि आएका बाबुआमा काममा व्यस्त हुन्छन्। छोराछोरीको हेरचाहका लागि अभिभावकको ध्यान नपुग्दा बालबालिका फोहोर खेल्न जान्छन्। यी जनजाति समुदायका बालबालिका हुन्। यसरी सदुमुकाम मान्म नजिकैको जंगलमा जथाभावी फोहोर फालिनुले थप समस्या आएको छ। खाँडाचक्र नगरपालिकाले फोहोर व्यवस्थापन गर्नु पर्ने हो। तर, अहिलेसम्म डम्पिङ क्षेत्रसम्म नबनाइ बजारको फोहोर यसरी फालिनुले सिमान्तकृत तथा जोखिममा रहेका बालबालिका र वातावरणमा समेत प्रभाव परेको नागरिक समाजका अगुवा खडानन्द अधिकारीले बताए। उनले भने वडा नं १ मा पर्ने कालीकोटको सदरमुकाम मान्मको फोहोरलाई व्यवस्थापन गर्न नसक्दा सदरमुकाम नै दुर्गन्धित भएको छ। यस्तै, प्रमुख जिल्ला अधिकारी नारायण प्रसाद भट्टराइले बजार नजिकैको जंगलमा खुला ठाउँमा फालिएको फोहोरले प्रदूषण मात्र होइन बालबालिकाको ज्यानमा समेत जोखिम बढाएको बताए। उनले भने फोहोर थुपारिएको ठाउँमा दिनानुदिन बालबालिका केही न केही वस्तुको खोजी गरिरहेका हुन्छन्। यस्तो सम्वेदनशील विषयमा जिल्ला प्रशासन कार्यालयले सूचना जारी गरेको छ। कति दिन प्रहरी खटाउनु, यो त नगर सरकारले ध्यान दिनुपर्ने हो। वडा सरकारले केही समय पहिले छाडा पशुचौपाया तथा बंगुरको व्यवस्थापनका लागि पहल गरेको थियो। अहिले भने वडा सरकार पनि थाकेको छ। वडाको अनुरोध नगरसरकारले स्वीकार नगर्दा यस्तो भएको हो। सदरमुकाम रहेको मान्म बजारलाई व्यवस्थित बनाउन वडाले धेरै प्रयास गरे पनि नगरको सहयोग बिना सफल नभएको वडाअध्यक्ष धर्मराज ताम्राकारले बताए। उनले भने फोहोर फालेको ठाउमा कसैले पनि बालबालिका नछोड्नु भनेर सूचना गरेकै छौं। तर कसका बालबालिका हुन् फोहोरमा केही भेटिन्छ कि भनेर होला दैनिक रूपमा खेलिरहेका हुन्छन्। स्थानीय हिक्मत मल्लले फोहोर थुपारिएको ठाउँमा बालबालिका जाने भएकाले जोखिम बढेको बताए। उनले भने बालबालिकालाई यहाँ रोक्ने कोही छैनन्। वडा सरकारले सूचना गरेको भन्ने विषय गलत हो। प्रशासनले पनि ध्यान दिएको छैन। नगर सरकारले फोहोर व्यवस्थापनका लागि कानमा तेल हालेर बसेको छ। बजार व्यवस्थापन तथा फोहोर व्यवस्थापन गरी वातावरण स्वस्छ बनाउन स्थानीयले पहल गरेकै छौं। तर सुन्दिनेले सुनेका छ्र्रैनन्। होटलमा प्रयोग भएका मदिराका बोतलदेखि धेरै जोखिम समान यहाँ यत्रतत्र फालिएको छ। यसैलाई बालबालिकाले खोजिरहेका हुन्छन्। भरपर्दो खाने कुरा घरमा नपाउने भएकाले पनि यस्ता खानेकुरा खोजिरहेका हुन्छन्। प्लास्टिकमा पोको पारेको भात दाल, मिति सकिएका बजारका वस्तुभाउ जस्ता खाने कुरा खोजेर बालबालिकाले खाने गरेको स्थानीय नयनबहादुर रोकायाले बताए। उनले भने यहाँको फोहोर व्यवस्थापनका लागि नागरिकले पनि धेरैपटक आवाज उठाउने गरेका छन्। फोहोर व्यवस्थापन नगरे मानवीय अस्वस्थता बढाउने भएकाले नगरपालिकाले यस्ता विषयमा ध्यान दिन नागरिकको भनाइ छ। तर, नगरपालिका उपप्रमुख गाणेशबहादुर शाहीले भने नगरपालिका नै बिरामी भएकाले नागरिकलाई सुरक्षित राख्न सक्ने अवस्था नभएको बताए। उनले भने डाक्टर आफैं बिरामी छ भने बिरामीको उपचार कसरी गर्ने भन्दै उल्टो प्रश्न गरे। खासमा खाँडाचक्र नगरपालिका आफैं पनि अस्तव्यस्त छ। छ महिनादेखि प्रमुख प्रशासकीय अधिकृतविहीन थियो। बल्ल काम चलाउका रूपमा तिलागुफा नगरपालिका प्रमुख प्रशासकीय अधिकृत देव किरण बुढालाई काजमा ल्याएर सामाजिक सुरक्षा भत्ता वितरण गरिएको छ। शिक्षकले समयमा तलब नपाएको भन्दै केही दिन अघि नगरपालिकामा ध्यानआकर्षण पत्रसमेत बुझाए। उता शिक्षकले तलब पाएका छैनन्। यता नगरप्रमुख कमलबहादुर शाहीले फोहोर व्यवस्थापनदेखि अन्य धेरै काम सुधार गर्न लागि परेको बताए। उनले भने परिणाम आउन समय लाग्छ। यसका लागि नागरिकले धैर्य गर्नुपर्छ। फोहोर जथाभावी फालेका कारणले खानेपानीको स्रोत पनि प्रदूषण भएको खाँडाचक्र नगरपालिका वडा नं ११ सियाँलाका रोषन पाण्डेले बताए। उनले भने वातावरणसमेत निकै प्रदूषण छ। सडकमा आऊजाऊ गर्नसमेत गाह्रो भएको छ। सडकमा हिँड्ने नागरिक नाक थुनेर हिँडिरहेका हुन्छन्। यसको समयमा व्यवस्थापन गर्न नसकेमा ठूलो जोखिम निम्ताउने पक्का छ। समयमै डम्पिङ क्षेत्र बनाएर फोहोर व्यवस्थापन नगर सरकारले गर्नुपर्छ।"
बोडेका सुजनले तेस्रोपटक जिब्रो छेड्ने,"भक्तपुर : बोडेमा मनाइने विश्वप्रसिद्ध जिब्रो छेड्ने जात्रा मा यस वर्ष सुजन बाग श्रेष्ठले जिब्रो छेड्ने भएका छन्। उनले तेस्रो पटक जिब्रो छेडाएर जात्रालाई निरन्तरता दिन लागेका हुन्। जात्राका लागि चारदाम चढाएपछि जिब्रो छेड्ने व्यक्तिले अशुद्ध व्यक्तिलाई छुन नहुने, महिलालाई छुन नहुने, जुठो, सुतक परेको व्यक्तिलाई छुन नहुने, जुठो, नुन खान नहुने, बोडे देश छाडेर बाहिर जान नहुने सुजनका बुबा बुद्धकृष्णले बताए। उनका अनुसार जिब्रो छेड्ने व्यक्तिले तीन दिनअघिदेखि व्रत बस्नुपर्छ। सुजनले जात्रा जोगाउन आफूले यस वर्ष पनि जिब्रो छेड्न तयार भएको बताए। सुजन नवौँपटक जिब्रो छेडाएर जात्रालाई निरन्तरता दिँदै आएका बोडेका ५० वर्षीय बुद्धकृष्ण बाग श्रेष्ठका कान्छो छोरा हुन् कृष्णचन्द्र बाग श्रेष्ठले १२ पटक जिब्रो छेडाएपछि उनका भाइ बुद्धकृष्ण बाग श्रेष्ठ नौपटकसम्म जिब्रो छेडाएर जात्रालाई निरन्तरता दिएका थिए। जात्राअघि गते जिब्रो छेड्ने व्यक्तिले नाय पमाको घरमा पुगेर नाय पमाः, कर्मी नायलगायतलाई चार दाम चढाएर सगुन दिएर जिब्रो छेड्ने पक्का गर्नुका साथै सोही दिन जात्राको व्रत प्रारम्भ गर्ने परम्परा छ। जात्राका दिन व्रत बस्नेले जिब्रो छेड्नुअघि शक्ति प्राप्त होस् भन्ने कामनासहित बोडे क्षेत्रका विभिन्न देवीदेवताको पूजाआजा गर्ने र प्राचीन पाँचो गणेश मन्दिर परिसरमा हजारौँ भक्तजनको उपस्थितिमा जिब्रो छेड्ने प्रचलन छ। जिब्रो छेडिसकेपछि ती व्यक्तिले अर्धचन्द्राकार महादीप बोकेर बोडे सहर परिक्रमा गर्ने र बोडेकै महालक्ष्मी मन्दिरको परिक्रमापछि उक्त सुइरो जिब्रोबाट झिकेर महालक्ष्मी मन्दिरमै ठोकेर घाउमा महालक्ष्मी मन्दिरको माटो लगाउने प्रचलन छ। हालसम्म बोडेका १३ जनाबाट निरन्तर १०८ वर्षसम्म जिब्रो छेडेको इतिहास छ।"
नववर्षमा प्रकृतिको उपहार,"विशेष गरेर फूलको प्रयोग देवीदेवताको आराधना र अतिथिको स्वागत सत्कारमा गरिन्छ। नयाँ वर्षमा एकले अर्कोलाई शुभकामना दिनु नौलो होइन। फूलको रूखमा फूल फुल्नु पनि नौलो होइन। फूल फुल्नु र निश्चित समयपछि ओइलिनु कुनै अनौठो कुरा पनि भएन। यो प्रकृतिको स्वाभाविक नियमभित्रै पर्छ। तर, अनौठो र आश्चर्यजनक त्यतिबेला हुन्छ, जब कुनै फूल वर्षको एकचोटी मात्र त्यो पनि निश्चित दिनमा मात्र फुल्ने गर्छ। प्रत्येक वर्ष विक्रम सम्वत् पात्रोको नयाँ वर्षलाई स्वागत गर्न र नयाँ वर्षको शुभकामना दिन सिरहाको ऐतिहासिक सलहेस फूलबारीमा फूल फुल्दै आएको छ। यसलाई नववर्षमा प्रकृति स्वयंले शुभकामनासँगै फूल उपहार दिने गरेको मान्छन्, मिथिलावासी। समाज सुधार र लोककल्याणका यावत पक्षलाई मिथिलामा सांस्कृतिक संरक्षण दिँदै आएको छ। वैशाख २ गतेका दिन मिथिलामा मनाइने जुडशीतल सरसफाइ तथा जीववनस्पति सबैलाई संरक्षण दिने सन्देशमूलक क्रियाकलाप गरी मनाइन्छ। त्यसैले होला, मिथिलामा प्रकृतिले पनि आफ्नो अलौकिक चरित्र देखाउने गरेको छ। जलवायु परिवर्तनले धेरै वनस्पति लोप भएको र मौसमअनुसार नफुल्ने र नफल्ने अवस्थामा पनि सलहेस फूलबारीमा प्रत्येक वर्ष चैत मसान्तको मध्य रातमा हारमको रूखमा मालाको आकारमा सुनाखरीको फूल फुल्दै आएको छ। मिथिलाका लोकनायक सलहेस गाथासँग सम्बन्धित त्यो फूल सलहेस महाराजलाई उनका प्रेमिकाले अर्पण गरेको प्रेमको उपहार मानिन्छ। यसरी सलहेस फूलबारीमा विज्ञानलाई चकित पार्ने प्राकृतिक वरदानको दर्शन गर्न दशकौंदेखि भव्य मेला लाग्दै आएको छ। मिथिलामा रहेका फूलबारीहरूको सौन्दर्य र महत्व संसारमा प्रसिद्ध छ। मिथिलाको गाउँगाउँमा रहेका फूलबारी पनि अवलोकनीय र अवर्णनीय छन्। फूलबारी हेर्नासाथ प्रकृतिको अनुपम एवं अलौकिक नैसर्गिक सौन्दर्यानुभूति हुन्छ। मिथिलाका केही उल्लेखनीय फूलबारीमध्ये स्थानीय लोकआस्थासँग जोडिएको सलहेस फूलबारी एक ऐतिहासिक, धार्मिक र पौराणिक फूलबारी छ। फूलबारीमा सयौं वर्ष पुराना रूख छन्। अनेकौं रूखमध्ये माला आकारको ती फूल मालिनीको गहबर (मन्दिर) छेउमा एउटै जराबाट निस्केको दुइटा हारमको रूखमा मात्र देखिन्छ। माला आकारको फूल फुल्ने रूखमुनि रहेको गहबरभित्र हात्तीमा चढेका सलहेस र उहाँका प्रेमिका दिनामालिनीको मूर्ति छ। मन्दिरको पछाडि कहिल्यै नसुक्ने दलदले खोला छ। त्यो फूल आफैंमा निकै प्राचीन छ। त्यसमा बेरिने फूलको कथा उस्तै पुरानो हो। उक्त फूल हेर्न नयाँ वर्षको दिन भारतबाट समेत असंख्य श्रद्धालु र भक्तजन आउँछन्। नेपालको सिरहा, सप्तरी, सुनसरी, उदयपुर, सिन्धुली, धनुषा, महोत्तरी र सर्लाहीबाट सर्वसाधारण पनि फूल हेर्न र मेला भर्ने आउँछन्। सलहेस फूलबारी सिराहा जिल्लाको लहान नगरपालिकाको पडरियामा रहेको धर्मिक तथा ऐतिहासिक स्थल हो। कतिपयले जसलाई फूलबारी मेला भनेर पनि चिन्ने गर्छन्। नेपालको पूर्वपश्चिम राजमार्गमा लहानबाट करिब ४ किलोमिटर पश्चिममा रहेको सिरहाको पडरीय चोकदेखि दक्षिणमा ऐतिहासिक तथा प्राचीन राज सलहेसको मन्दिर र मन्दिरछेउमा फूलबारी छ। करिब नौ बिघामा फैलिएको सो फूलबारी दुसाध र दनुवार जातिका इष्ट देवता सलहेसको फूलबारीको नामले प्रसिद्ध छ। फूलबारीको मध्यभगमा रहेको हारम नामको रूखको हाँगामा प्रत्येक वर्ष नयाँ वर्षको दिन एकाबिहानै कसैले रातमा लगेर झुन्डयाइ दिएजस्तो एकदिनका लागि माला आकारको सेतो सुनाखरी फुल्ने गर्छ। अचम्म के छ भने साँझपख फूल ओइलाएर जान्छ। सो फूल सातौंआठौं शताब्दीदेखि फुल्दै आएको जनविश्वास छ। वनस्पतिविद्हरूले अर्किडको फूल भन्ने गरेको उक्त फूल फुल्ने रूखलाई भने स्थानीयले हारमको रुख भन्ने गरेका छन्। फूल जति आकर्षक र लोभलाग्दो हुन्छ, त्यसको रहस्य पनि त्यति नै रोचक र अनौठो छ। फूलबारी वरिपरिका बासिन्दाहरूका अनुसार अन्य कुनै दिन सो फूल देखिँदैन। प्रकृतिको यस अनौठो रूपलाई दैवीशक्तिको रूपमा लिइन्छ। उक्त फूलबारे अनुसन्धान गर्न जरुरी छ। यद्यपि सलहेस गाथामाथि विश्वास गर्नेहरू सलहेसका प्रेमिका मालिनी सलहेसको दर्शन गर्न फूलका रूपमा उक्त दिन प्रकट हुने जनविश्वास छ। वैशाख १ सलहेस र मालिनीका लागि प्रणय दिवस रहेको विश्वास गर्न सकिन्छ। राजा सलहेस र मालिनीको हबरमा गरेको भाकल पूरा हुने जनविश्वास छ। युवायुवतीले उक्त फूललाई साक्षी मानेर प्रेमसूत्रमा बाँधिने गर्छन्। नि:सन्तान महिलाले सलहेस फूलबारीमा दर्शन गरेर सन्तान माग गर्छन्। सन्तान पाएपछि तिनको मुण्डन गराउन आउँछन्। मन्दिर पछाडि इनार र बालीगंगा नदी बग्ने गरेको र इनार कहिलेकाहीँ अपर्झट रूपमा मात्र देखिने गरेको पुजारीको भनाइ छ। अत्याधिक सम्मान पाएका राजा सलहेस देवताभन्दा पनि लोकनायक थिए। सलहेस गाथामा वर्णन गरिएअनुसार राजा सलहेसले एकैदिनमा मानिकदहमा नुहाउने, फूलबारीमा फूल टिप्ने, सिलहट अखडामा कुस्ती खेल्ने तथा कुलदेवीको पूजा गरी कञ्चनगढमा पीरमर्का सुन्ने गर्दथे। सलहेस गाथासँग जोडिएका ऐतिहासिक ठाउँहरू सिराहा जिल्लाको जनजीवनसँग गहिरो सम्बन्ध राख्दछ। पुरातात्विक महत्व बोकेका अवशेषको उत्खनन गरी यसको विकास गर्न सके आन्तरिक र बाह्य पर्यटक भिœयाउन टेवा पुग्ने जनविश्वास छ। मूलत: लोकगाथाका नायकका रूपमा रहेकाले यिनीबारे पर्याप्त अध्ययन हुन सकेको छैन। यिनी कुनै दन्त्य कथाका पात्र होइनन्, न त पुराणका यशस्वी राजर्षि नै हुन्। उनी त्यतिबेला राजा भए तापनि लोककल्याणमा सक्रिय थिए, जसकारण उनी जनताका प्रियपात्र बने। त्यसैले आज आममानिस नै यिनको अमरत्वको रक्षक बनेका छन्। उनको व्यक्तित्वमा अचम्मको आकर्षण पाइन्छ। प्रेम, प्रकृति, सौर्य, न्याय र नेतृत्व सबै गुणमा उनी सबल मानिन्थे। सलहेसमात्र नभएर उनका सहयोगी पात्रहरू पनि देवता झैं पुजिन्छ। उनी मिथिला क्षेत्रमा अन्याय र अत्याचारविरुद्ध लडेका एक विद्रोही पात्र पनि हुन्। अहिले पनि तराईका दुसाध र दनुवार समुदायले उनलाई देवताकै रूपमा पूजा गर्ने गर्छन्। सलहेसको समय कृषिको प्रारम्भिक युग थियो। सलहेस फूलबारीले विभिन्न किसिमको अतिक्रमण सहँदै आएको छ। यद्यपि अहिलेसम्म सानो जंगलको रूपमा अस्तित्वमै छ। यस फूलबारीकै सेरोफेरोमा सलहेससँग सम्बन्धित अन्य ऐतिहासिक स्थान पनि छन्। उत्तरतर्फ मनिक दह छ भने पूर्वोत्तरमा पकडियागढ छ। सामाजका हरेक वर्ग, जाति, समुदायले सम्मान, श्रद्धा र निष्ठा साथ सलहेसको नाम लिने र पूजा गर्ने गर्छन्। हाम्रो देशमा सबैले पुज्ने यस्तो अर्को कुनै दलित ऐतिहासिक व्यक्ति सायदै होला। राजा सलहेस अहिले पनि मिथिलामा पुजनीय र लोकप्रिय पात्र हुन्। अहिले पनि गाउँगाउँमा गीत र महराइका माध्यमले राजा सलहेसको गाथा गाउने चलन छ। मिथिला क्षेत्रको लोक नाचमा पनि राजा सलहेस त्यति नै चर्चित र लोकप्रिय हुन्। लोक नाचमा राजा सलहेसको नाच मन पराउनेहरूको कमि थिएन। अहिले मैथली लोक नाच नै लोप हुने खतरामा परेको छ। यसका कलाकारहरू पलायन भइसकेका र पलायन हुने क्रममा छन्। राजा सलहेस अहिलेको युवावर्गमा त्यती परिचित नभए पनि बुढापाकामा उनलाई नचिन्ने र उनलाई श्रद्धा नगर्ने कोही छैनन्। मिथिलाको यस्तो विभूतिलाई हालका आधुनिक शिक्षित सामाजमा पनि चिनाई राख्न फिल्म, कथा, कबिता र टेलिफिल्मको सहारा लिनुपर्ने देखिन्छ। यसमा सम्बन्धित पक्षले पहलकदमी लिनुपर्ने देखिन्छ।"
चारदेशीय टी२० शृङ्खला : नेपालले कुवेतविरुद्ध टस जितेर फिल्डिङ गर्दै,"काठमाडौं : हङकङमा जारी चारदेशीय टी२० श्रृङ्खलाको फाइनल खेलमा नेपालले टस जितेर फिल्डिङ गर्ने निर्णय लिएको छ। मङककस्थित मिसन रोड ग्राउन्डमा नेपालका कप्तान रोहित पौडेलले टस जितेर कुवेतलाई ब्याटिङको निम्तो दिएका हुन्। नेपालको प्लेइङ ११ : रोहित पौडेल(कप्तान), आसिफ शेख, कुशल भुर्तेल, कुशल मल्ल, दिपेन्द्र सिंह ऐरी, गुल्सन झा, वसिर अहमद, सोमपाल कामी, करण केसी, नन्दन यादव र ललित राजवंशी"
"कोरलानाका खुल्यो, भएन व्यापार सहज","जोमसोम : नेपालचीन उत्तरी कोरलानाका ०८० कात्तिक २७ गते औपचारिक रूपमा खुला गरियो। कोरलानाका बाह्रै महिना खुला हुने खबरले उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाका सर्वसाधारण खुसी भए। केही समय तिब्बती भूमि लिग्चेमा पुगेर दैनिक उपभोग्यका सामान किनमेल गर्न थाले। कतिपय व्यापारीले चीनको तिब्बती भूमि लिग्चेबाट सामान आयात गरी मुस्ताङको जोमसोम र जिल्ला बाहिर पनि सामान बिक्री वितरण गर्न थाले। भन्सारको राजस्व संकलनमा पनि सुधार हुँदै गयो। बेरोजगार नागरिक पनि चिनियाँ सामान बेचेर दुईचार पैसा आयआर्जन गर्न थाले। तर, कोरलानाका खुलेर हौसिएका उपल्लो मुस्ताङी ५ महिनादेखि निराश छन्। भन्सारबाट व्यापारिक प्रयोजनका सामान ल्याउन रोक लागेपछि सर्वसाधारण चिन्तित छन्। मुस्ताङ भन्सारले घरायसी प्रयोजनबाहेक व्यापारिक प्रयोजनका लागि ठूलो परिमाणमा सामान ल्याउन निषेध गरेको छ। फुटकर रूपमा मात्रै सामान ल्याउन दिने तर व्यापारिक प्रयोजनका लागि सामान ल्याउन रोकेपछि उपल्लो मुस्ताङका साना व्यापारीहरूको आम्दानी सुक्न थालेको छ। नाका खुलेपछि गाउँ छोडेर विदेश जान रोकिएका युवासमेत निराश छन्। लोमान्थाङ३ ठिङ्गरका व्यापारी कर्मा सम्टुक गुरुङले कोरलानाका खुले पनि आफूहरूका लागि हर्ष न विस्मात भएको बताए। सुरुवाती चरणको एकवर्ष सीमापारी पुगेर सामान ल्याउँथ्यांै। सरकारलाई कर पनि बुझाउने गरेका थियौं, उनले भने, खै अहिले त ३ महिना बढी भयो, राजस्व तिरेर सामान ल्याएर बिक्री गर्छुभन्दा पनि पाइँदैन, यो हामी जस्ता निमुखा र साना व्यापारीका लागि निकै ठूलो अन्याय भयो। सामान ल्याएर बिक्री गर्न नपाउने भएपछि हामीहरूका लागि नाका खुलेको के नै अर्थ भयो ? सरकारले कोरलानाका व्यापार प्रबद्र्धनका लागि यहाँका नागरिक र व्यापारीहरूको भावनालाई सम्बोधन गर्नुपर्ने व्यापारी गुरुङको भनाइ छ। कोरलानाका व्यापार प्रबद्र्धनमा देखिएका समस्या र चुनौतीहरूलाई वैज्ञानिक ढंगले समस्या सामाधान गर्नुपर्ने व्यापारी गुरुङको भनाइ छ। कोरलानाका खुला भए पनि मुस्ताङ भन्सार कार्यालय आफैं थला परेको छ। भन्सार कार्यालयमा जनशक्ति र भन्सारलाई चाहिने आवश्यक पूर्वाधार नहुँदा चीनबाट आयात हुने सामान र उपल्लो मुस्ताङबाट चीनतर्फ निर्यात हुने सामानको राजस्व संकलन गर्ने कार्यमा कानुनी तथा नीतिगत जटिलता देखिन्छ। नाकामा चीनबाट आयात हुने विभिन्न प्रकारका सामाग्रीहरूको क्वारेन्टाइन पूर्वाधार नहुँदा कानुनी जटिलता उत्पन्न भएको बताइन्छ। कोरलानाका यस्तो नाका हो, कुनै समय त्यहाँँबाट नुनदेखि सुनसम्म नेपाल भित्रिने गथ्र्यो। नाकाबाट हुने अवैंध गतिविधि रोक्न स्थानीय प्रशासनले सक्रियता बढाए पनि कोरलाबाट आयात गरिने सामानमा कडाइ गरिएको हो। गत पुसको दोस्रो साता कोरलानाकाबाट ट्रकमा राखेर भन्सार प्रज्ञापनपत्र बिलबिजक बिना ६ करोड ८१ लाख बराबरको चिनियाँ सामान भिœयाइएपछि हालको समस्या देखिएको हो। त्यसबेला मुस्ताङ प्रहरीले ठूलो परिमाणमा अवैध विद्युतीय चुरोट भेपसहितको ट्रक नियन्त्रणमा लिएको थियो। सोही घटनाकै कारण कोरलानाका व्यापार प्रबद्र्धनमा ठूलो असर पुर्याएको हो। उपल्लो मुस्ताङस्थित लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्ट(राजु)ले उपल्लो मुस्ताङका नागरिक तथा व्यापारीलाई सहज हुने गरी सुविधा दिएर राजश्व संकलन गर्नुपर्नेमा जोड दिए। अहिले उपल्लो मुस्ताङका नागरिकका लागि नाका खुलेको होकी होइन त्यो नै अन्योलता छ, यसरी नागरिक तथा व्यापारीलाई सुविधा पनि नदिने र राजश्व पनि नउठाउने भएपछि यसरी कहाँ चल्छ, अध्यक्ष बिष्टले भने, सरकारलाई पनि राजस्व आउँछ र व्यापारीले पनि दुईचार पैसा आम्दानी गर्न पाउने भएपछि सामान ल्याउन किन रोक्नुपर्यो ? लोमान्थाङ गाउँपालिका अध्यक्ष टसीनर्बु गुरुङले कोरलानाकाबाट स्थानीयलाई राजस्व संकलन गरेर सहज रूपमा व्यापार व्यवसाय चलाउन पाउने व्यवस्था गर्न आवश्यक रहेको औंल्याए। यहाँका सबै व्यापारी दूधले नुहाएका हुन्छन् भन्न खोजेको होइन, तर, अधिकांश नागरिकहरू सामान बेचेर दुई चार पैसा कमाउन पाइएलाकी भन्ने आशामा छन्, अध्यक्ष गुरुङले भने, व्यापारका नाममा अवाञ्छित गतिविधिलाई रोक्नुपर्छ र त्यस्ता व्यापारीहरूलाई कानुनबमोजिम कारबाही गर्दा हामीलाई कुनै आपत्ति हुँदैन, एक दुई जना व्यापारीका कारण सबैको रोजीराटी बन्द गर्न पनि न्यायोचित हुँदैन। उपल्लो मुस्ताङका सर्वसाधारण र व्यापारीहरूमाथि परेको समस्या र चुनौतीहरूका विषयमा लोमान्थाङ र लोघेकर दामोदरकुण्ड गाउँपालिकाले सक्रियता बढाएका छन्। लोमान्थाङका अध्यक्ष टसीनर्बु गुरुङ र लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्टको पहलमा शुक्रबार आयोजना गरिएको कोरला व्यापार प्रबद्र्धनसम्बन्धी बृहत् छलफल बिना निश्कर्ष टुगिंएको छ। मुस्ताङका प्रमुख जिल्ला अधिकारी विष्णुप्रसाद भुसालको अध्यक्षतामा भन्सार कार्यालयका प्रतिनिधि, अध्यागमन कार्यालयका प्रतिनिधि र सुरक्षा निकाय प्रतिनिधिहरूको उपस्थितीमा कोरला व्यापार प्रबद्र्धनमा देखिएका समस्या र चुनौतीहरू समाधान विषयमा छलफल भएको लोमान्थाङ गाउँपालिकाका निमित्त कार्यालय प्रमुख विकास केसीले जानकारी दिए। छलफलमा तत्कालको विद्यमान अवस्थामा आवश्यक पूर्वाधार व्यवस्थापन नभएकाले भन्सार कार्यालय सक्रिय हुन नसक्ने भएकाले त्यसका लागि सरकारसँग पहल गर्ने निर्णय भएको कार्यालय प्रमुख केसीले जानकारी दिए। नेपालचीन उत्तरी कोरलानाकाबाट उपल्लो मुस्ताङका नागरिकहरूले खाद्यान्न, लत्ताकपडा, चिनियाँ फर्निचरका सामग्री, किराना सामान, कस्मेटिक सामान, कृषि उपकरणलगायतका सामान आयात हुन्छ। दसैंका लागि चाहिने भेडाच्यांग्रासमेत कोरलानाकाबाट आयात गर्ने गरिन्छ। उपल्लो मुस्ताङीले स्थानीय कृषि उत्पादन, पश्मिनाका साथै नेपालभित्र पाइने सामान बिक्री वितरण गर्छन्। कोरलानाकामा चीनले ठूलाठूला व्यापारिक प्रतिष्ठानलगायतका पूर्वाधार निर्माण गरिसकेको छ। यस्तै, अध्यागमन, सुक्खा बन्दरगाह र सुरक्षा पोस्टहरू तैनाथीमा राखिसकेको छ। यता, नेपालले भने कोरलानाकामा कुनै भौतिक पूर्वाधार निर्माण गर्न सकेको छैन। चीनका सुरक्षाकर्मी त्यहाँका दशगजा क्षेत्रमा बस्ने गरे पनि नेपाली सुरक्षाकर्मी १६ किमी यता न्हेचुङमा बसेका छन्।"
आर्थिक अभाव झेल्दै कर्णालीका धार्मिक विद्यालय,"सुर्खेत : कर्णालीमा सञ्चालित धार्मिक विद्यालयको अस्तित्व संकटमा पर्न थालेको छ। आर्थिक अभावका कारण धार्मिक पद्धतिमा सञ्चालित यहाँका गुरुकुल, गुम्बा र मदरसा संकटमा छन्। चन्दा र दानको भरमा चलिरहेका यी विद्यालयमा हाल शिक्षकलाई तलब खुवाउनै मुस्किल भइरहेको छ। सरकारी नीति तथा कार्यक्रम र बजेटमा नसमेटिँदा यी विद्यालय आर्थिक अभाव झेल्न बाध्य छन्। हिन्दु धर्मसँग सम्बन्धित गुरुकुल, बौद्ध धर्मसँग सम्बन्धित गुम्बा र मुस्लिम धर्मसँगसम्बन्धित मदरसाले हाल चन्दा मागेर जसोतसो विद्यार्थी पढाइरहेका छन्। बेलाबखत संकलन हुने दानबाट शिक्षकलाई तलब खुवाउने गरिएको छ। चन्दा र दानको भरमा सञ्चालित यी विद्यालयको भौतिक अवस्था पनि नाजुक छ। आर्थिक अभावले कतिपय विद्यालय बन्द भएका छन् भने कतिपयको भविष्य नै संकटमा छ। कर्णाली प्रदेश सरकारको सामाजिक विकास मन्त्रालयले कार्यदल बनाएर यस्ता विद्यालयको अध्ययन गरेको छ। कार्यदलले चार महिना लगाएर स्थलगत अध्ययन गरेको छ। अध्ययनको क्रममा धार्मिक विद्यालयहरू संकटमा रहेको, आर्थिक अभाव भोगिरहेको, शिक्षकलाई तलब खुवाउन नसकेको, भौतिक पूर्वाधारको अवस्था जीर्ण रहेको, शिक्षक व्यवस्थापन हुन नसकेको, सिकाइ सामग्रीको अभाव रहेको र कतिपय विद्यालय आर्थिक संकटकै कारण बन्द भएको पाइएको कार्यदलको प्रतिवेदनमा उल्लेख छ। ती विद्यालयमा शौचालय, खानेपानी, खेलमैदान, शैक्षिक सामग्री, पुस्तकालय र प्रयोगशाला नहुँदा विद्यार्थीको सिकाइमा असर परेको कार्यदलले उल्लेख गरेको छ। विद्यालय चलाउन चन्दा र दानको भर भौतिक पूर्वाधारको अवस्था नाजुक शिक्षकलाई तलब खुवाउनै मुस्किल सिकाइ तथा पाठ्यसामग्रीको अभाव शिक्षा विकास निर्देशनालय सुर्खेतका निर्देशक दीपा हमालको संयोजकत्वमा सात सदस्यीय कार्यदल गठन भएको थियो। कार्यदलमा गुरुकुल, गुम्बा र मदरसाका प्रतिनिधि तथा शिक्षाविद्हरू थिए। कार्यदलका संयोजक दीपा हमाल भन्छिन्, धार्मिक विद्यालय चन्दा र दानको भरमा चलेको पाइयो, तीनै तहका सरकारबाट कुनै सम्बोधन भएको पाइएन। दिगो र नियमित आर्थिक स्रोत नहुँदा केही विद्यालय बन्द भएको भेटियो, आर्थिक अभावकै कारण विद्यालयले शिक्षकलाई तलब नै खुवाउन सकेका छैनन्। आर्थिक अभावमा धार्मिक विद्यालय संकटमा रहेको भन्दै कार्यदलले नीति तथा कार्यक्रम र बजेटमार्फत सम्बोधन गर्न सरकारलाई सुझाव दिएको छ। कार्यदलमा रहेका मदरसाका प्रतिनिधि अहमद रज्जाले सरकारी सहयोग नपाउँदा धार्मिक विद्यालय बन्द हुने अवस्थामा पुगेको बताए। चन्दा मागेर विद्यालय चलाइरहेका छौं, कसैले दान दिएपछि मात्र शिक्षकलाई तलव खुवाउन सकिन्छ रज्जाले भने, हामीकहाँ सयौं विद्यार्थी पढिरहेका छन्, तर सरकारले सहयोग नगर्दा विद्यार्थीको भविष्य नै संकटमा छ। कार्यदलका सदस्य रहेका शिक्षाविद् डा दीपक गौतमले धार्मिक विद्यालयमा सरकारी लगानी नहुँदा विद्यार्थीको सिकाइ उपलब्धिमा असर परेको बताए। उनले भने, भौतिक अवस्था नाजुक छ, कम्प्युटर र डिजिटल स्रोतको अभाव छ। दक्ष शिक्षको व्यवस्थापन हुन सकेको छैन, त्यहाँँ अध्ययनरत सयौं विद्यार्थीको भविस्यका लागि पनि सरकारले बजेट व्यवस्थापन गरोस्। १६ विद्यालय, ९६५ विद्यार्थी कर्णालीमा हाल १६ वटा धार्मिक विद्यालय छन्। कार्यदलका अनुसार ७ वटा गुरुकुल, ५ वटा मदरसा र ४ वटा गुम्बा छन्। सुर्खेत, डोल्पा, जाजरकोट, दैलेख, कालीकोट, सल्यान र जुम्लामा धार्मिक विद्यालय छन्। यी विद्यालयमा हाल ९ सय ६५ जना विद्यार्थी अध्ययनरत छन्। यस्तै ती विद्यालयमा ९० जना शिक्षक कार्यरत छन्। तर आर्थिक अभावका कारण दक्ष र विषयगत शिक्षक व्यवस्थापन हुन सकेका छैनन्। प्रतिवेदनअनुसार सबैभन्दा धेरै विद्यार्थी हुम्लाको नाम्खामा रहेको नामखुङ महामय आधारभूत विद्यालयमा छन्। जहाँ ३०६ विद्यार्थी छन्। यस्तै वीरेन्द्रनगरमा रहेको मदरसा मदिना माविमा २०२ जना विद्यार्थी छन्। सबैभन्दा कम विद्यार्थी दैलेखको नारायण नगरपालिकामा रहेको बसन्तमाला वेद विद्या श्रममा छन्। जहाँ ८ जना विद्यार्थी छन्। आर्थिक अभावका कारण दैलेखको तलो डुंगेश्वरमा रहेको गुरुकुल बन्द भएको पाइएको अध्ययन प्रतिवेदनमा उल्लेख छ। कार्यदलले के दियो सुझाव ? चार महिना लगाएर अध्ययन गरेको कार्यदलले सामाजिक विकास मन्त्री घनश्याम भण्डारीलाई प्रतिवेदन बुझाएको छ। धार्मिक विद्यालयमा अब राज्यले नै लगानी गर्नुपर्ने सुझाव कार्यदलले दिएको छ। यस्तै गुरुकुल, गुम्बा र मदरसालाई स्थानीय, प्रदेश र संघीय सरकारको शिक्षा नीतिमा समेट्न कार्यदलको सुझाव छ। शिक्षक अनुदान सहयोगका लागि बजेट व्यवस्था गर्नसमेत सरकारलाई सुझाव दिइएको छ। यस्तै कार्यदलले धार्मिक विद्यालयमा विज्ञान, सूचना प्रविधि र व्यावहारिक पाठ्यक्रम लागू गर्नुपर्ने, शिक्षक व्यवस्थापनका लागि स्थानीय र प्रदेश सरकारले एकमुष्ट अनुदान दिनुपर्ने, भौतिक पूर्वाधारमा लगानी गर्नुपर्ने, अनिवार्य विषयका शिक्षक दरबन्दी उपलब्ध गराउनुपर्ने र विद्यालयमा आधुनिक प्रविधिको व्यवस्थापन गर्नुपर्ने लगायतका सुझाव दिएको हो। विद्यालयको दिगो आर्थिक स्रोत व्यवस्थापनका लागि पढ्दै कमाउँदै कार्यक्रम सञ्चालन गर्न र उत्पादन कार्य सञ्चालन गर्न समेत सुझाव दिइएको छ। प्रतिवदेन बुझ्दै सामाजिक विकास मन्त्री घनश्याम भण्डारीले अध्ययनबाट कर्णालीमा सञ्चालित धार्मिक विद्यालयको अवस्था एकिन भएको बताए। उनले भने, प्रतिवेदनबाट सरकारलाई काम गर्ने बाटो खुलेको छ, आगामी बजेट र नीतिमार्फत हामी धार्मिक विद्यालयको सुधारमा काम गर्नेछौं। सरकार यो प्रतिवेदन कार्यान्वयन गरेर अगाडि बढ्छ, प्रदेशमा रहेका धार्मिक विद्यालयको विकास र स्तरोन्नतिमा काम गर्नेछौं। मन्त्रालयले गठन गरेको कार्यदलको सदस्यमा गुरुकुल शिक्षाबाट शिवराज खड्का, गुम्बा प्रतिनिधि मुरी निग्मा कुन्क्याप रोकाया, मदरसा प्रतिनिधि अहमद रजा, शिक्षाविद्द्वय ज्ञानमणि नेपाल, डा दीपक गौतम र सदस्य सचिवमा सामाजिक विकास मन्त्रालयका शैक्षिक विकास महाशाखा प्रमुख सुवर्णकुमार खड्का थिए।"
चीनले बनायो विश्वकै पहिलो मेडिकल उद्धार ड्रोन,बेइजिङ : चीनले आपतकालीन अवस्थाहरूमा उद्धार कार्यलाई थप प्रभावकारी बनाउन विश्वकै पहिलो अत्याधुनिक मेडिकल ड्रोन सफलतापूर्वक विकास गरेको छ। यस ड्रोनको विकास हैशेन मेडिकल टेक्नोलोजी कम्पनी लिमिटेडले चीन राज्य पोत निर्माण निगमको अन्तर्गतमा चिनियाँ विज्ञान अकादमी तथा अन्य साझेदार संस्थाहरूको सहकार्यमा गरेको हो। यो विशेष ड्रोनमा रिमोट भिडियो निगरानीजस्ता अत्यावश्यक स्वास्थ्य सेवासम्बन्धी उपकरणहरू जडान गरिएका छन्। कम्पनीका अध्यक्ष तथा प्रमुख इन्जिनियर हुआङ युहङका अनुसार यो ड्रोन उच्च चिसो तापक्रम तथा ५ हजार मिटरको उचाइसम्मका कठिन भूगोलमा समेत प्रभावकारी रूपमा खोज तथा उद्धार कार्य गर्न सक्षम छ। यो ड्रोनको तौल ६०० किलोग्राम छ र यसले ३०० किलोग्रामसम्मको भार बोक्न सक्छ।
आर्थिक सुधारको मार्गचित्र,"देशको अर्थतन्त्र शिथिल छ। केही वर्षयताका सरकारहरूको चुनौती नै मुख्य रूपमा अर्थतन्त्रलाई चलायमान बनाउनु रह्यो। तर, सफल कोही हुन सकेका छैनन्। केपी शर्मा ओली नेतृत्व सरकारले पूर्वअर्थसचिव रामेश्वर खनाल नेतृत्वको एउटा उच्चस्तर आर्थिक सुधार सुझाव आयोग गठन गरेको थियो। जसले शुक्रबार प्रतिवेदन सरकारलाई बुझाएको छ। प्रतिवेदनले साँच्चीकै आर्थिक अवस्थालाई चुस्त र प्रतिस्पर्धी बनाउन सक्ने बहुआयामिक दृष्टिकोण प्रस्तुत गरेको छ । यो प्रतिवेदन आर्थिक रूपान्तरणको स्पष्ट र व्यावहारिक मार्गचित्र हो भन्न सकिन्छ। तर, मुख्य कुरा त कार्यान्वयनकै हो, जुन सरकारमा निर्भर छ। भारतीय मुद्रासँग दसकौंदेखि हाम्रो विनियम दर एकै छ। त्यसलाई पुनरावलोकन गर्न आयोगले सुझाव दिएको छ। थुप्रै संस्थानहरूको सम्पत्ति सरकारी बनाउन पनि भनेको छ। जस्तो कि जनकपुर चुरोट कारखाना बन्द छ, र सम्पत्ति बेवारिसे बनेको छ। नेपाल वायुसेवा निगम, जुन धुजाधुजा ध्वजावाहक बनेको छ, त्यसमा विदेशी व्यवस्थापन ल्याउने सुझाव मननीय छ। आयोगले भनेजस्तै सामाजिक सुरक्षा भत्ताको पुनःसंरचना नगर्ने हो भने मुलुकको अर्थतन्त्रले धान्न नसक्ने दिन आउँदैछ। कर प्रणालीको सुधार अर्काे महत्वपूर्ण सुझाव हो, जसको अभावमा सरकारले प्रशासनिक खर्च पनि राजस्व आम्दानीबाट धान्न मुस्किल भएको छ। अर्थतन्त्र सुधारका लागि केवल आर्थिक दृष्टिकोणबाट मात्रै सम्भव पक्कै छैन। त्यससँग जोडिएका बहुआयाम छन्, जस्तो प्रशासन। सोही सन्दर्भमा खनाल आयोगले मननीय प्रशासनिक सुधारको सुझाव पनि दिएको छ। कतिपय ऐन, कानुनहरू असान्दर्भिक भएका छन् त कतिपय नयाँ बनाउनु पर्नेछ। असान्दर्भिक र अनावश्यक दर्जनभन्दा बढी ऐनको खारेजलाई आयोगले सुझाएको छ। समान अवसर र प्रतिस्पर्धात्मक अर्थतन्त्र निर्माण गर्ने अवधारणालाई साकार पार्न निजीक्षेत्रमैत्री र लगानीमैत्री कानुनी वातावरण चाहिन्छ, मैत्रीपूर्ण प्रशासनिक यन्त्र र सुशासन चाहिन्छ। कर सुधार, स्थिर ब्याजदरको कर्जालगायत कुरा पनि त्यससँगै जोडिएर आउँछन्। सरकारले एक अनुभवी र कुशल प्रशासक जो आफैंमा अर्थतन्त्रका विज्ञ पनि हुनबाट सुझाव लिने आयोग बनाएर सकारात्मक कदम त चाल्यो, अब उसले दिएका सुझाव फेरि पहिलापहिलाका आयोगका प्रतिवेदन झैं धमिराको आहारा बन्ने छैनन् भनेर शंका नगरिरहन सकिन्न। त्यो शंका गलत सावित गर्ने जिम्मेवारी सरकारको हो। यसलाई यसरी सावित गर्नु भनेको सरकार सफल हुनु हो। सरकारलाई सफलताको शुभकामना !!!"
आर्थिक सुधारको मार्गचित्र,"देशको अर्थतन्त्र शिथिल छ। केही वर्षयताका सरकारहरूको चुनौती नै मुख्य रूपमा अर्थतन्त्रलाई चलायमान बनाउनु रह्यो। तर, सफल कोही हुन सकेका छैनन्। केपी शर्मा ओली नेतृत्व सरकारले पूर्वअर्थसचिव रामेश्वर खनाल नेतृत्वको एउटा उच्चस्तर आर्थिक सुधार सुझाव आयोग गठन गरेको थियो। जसले शुक्रबार प्रतिवेदन सरकारलाई बुझाएको छ। प्रतिवेदनले साँच्चीकै आर्थिक अवस्थालाई चुस्त र प्रतिस्पर्धी बनाउन सक्ने बहुआयामिक दृष्टिकोण प्रस्तुत गरेको छ । यो प्रतिवेदन आर्थिक रूपान्तरणको स्पष्ट र व्यावहारिक मार्गचित्र हो भन्न सकिन्छ। तर, मुख्य कुरा त कार्यान्वयनकै हो, जुन सरकारमा निर्भर छ। भारतीय मुद्रासँग दसकौंदेखि हाम्रो विनियम दर एकै छ। त्यसलाई पुनरावलोकन गर्न आयोगले सुझाव दिएको छ। थुप्रै संस्थानहरूको सम्पत्ति सरकारी बनाउन पनि भनेको छ। जस्तो कि जनकपुर चुरोट कारखाना बन्द छ, र सम्पत्ति बेवारिसे बनेको छ। नेपाल वायुसेवा निगम, जुन धुजाधुजा ध्वजावाहक बनेको छ, त्यसमा विदेशी व्यवस्थापन ल्याउने सुझाव मननीय छ। आयोगले भनेजस्तै सामाजिक सुरक्षा भत्ताको पुनःसंरचना नगर्ने हो भने मुलुकको अर्थतन्त्रले धान्न नसक्ने दिन आउँदैछ। कर प्रणालीको सुधार अर्काे महत्वपूर्ण सुझाव हो, जसको अभावमा सरकारले प्रशासनिक खर्च पनि राजस्व आम्दानीबाट धान्न मुस्किल भएको छ। अर्थतन्त्र सुधारका लागि केवल आर्थिक दृष्टिकोणबाट मात्रै सम्भव पक्कै छैन। त्यससँग जोडिएका बहुआयाम छन्, जस्तो प्रशासन। सोही सन्दर्भमा खनाल आयोगले मननीय प्रशासनिक सुधारको सुझाव पनि दिएको छ। कतिपय ऐन, कानुनहरू असान्दर्भिक भएका छन् त कतिपय नयाँ बनाउनु पर्नेछ। असान्दर्भिक र अनावश्यक दर्जनभन्दा बढी ऐनको खारेजलाई आयोगले सुझाएको छ। समान अवसर र प्रतिस्पर्धात्मक अर्थतन्त्र निर्माण गर्ने अवधारणालाई साकार पार्न निजीक्षेत्रमैत्री र लगानीमैत्री कानुनी वातावरण चाहिन्छ, मैत्रीपूर्ण प्रशासनिक यन्त्र र सुशासन चाहिन्छ। कर सुधार, स्थिर ब्याजदरको कर्जालगायत कुरा पनि त्यससँगै जोडिएर आउँछन्। सरकारले एक अनुभवी र कुशल प्रशासक जो आफैंमा अर्थतन्त्रका विज्ञ पनि हुनबाट सुझाव लिने आयोग बनाएर सकारात्मक कदम त चाल्यो, अब उसले दिएका सुझाव फेरि पहिलापहिलाका आयोगका प्रतिवेदन झैं धमिराको आहारा बन्ने छैनन् भनेर शंका नगरिरहन सकिन्न। त्यो शंका गलत सावित गर्ने जिम्मेवारी सरकारको हो। यसलाई यसरी सावित गर्नु भनेको सरकार सफल हुनु हो। सरकारलाई सफलताको शुभकामना !!!"
नेपाली जनता कुनै पनि हालतमा रैती हुन तयार हुँदैनन् : प्रधानमन्त्री,"झापा : प्रधानमन्त्री तथा नेकपा (एमाले)का अध्यक्ष केपी शर्मा ओलीले नेपाली जनता कुनै पनि हालतमा रैती हुन तयार नहुने बताएका छन् । संघीय लोकतान्त्रिक गणतन्त्र सुदृढीकरण र संविधानको रक्षाका लागि भन्दै नेकपा (एमाले) कोशी प्रदेश कमिटीले झापाको दमकमा शनिबार आयोजना गरेको बृहत् जनजागरण सभामा बोल्दै अध्यक्ष ओलीले भने, राजतन्त्र फर्काउने र दुईचार सडक छाप मान्छेहरूको तमाशा चैत १५ गते देखियो। यिनीहरू कस्ता तत्व र शैलीका व्यक्ति हुन भनेर। अब तोडफोड, हत्याहिंसा, आक्रमण यस्ता कुराहरू सह्य हुँदैन। अब देशलाई संविधान र कानुन बमोजिम अगाडि बढाउने उनले बताए। निरंकुुश राजतन्त्र हुँदा देशमा विकास केही पनि भएन। विकासको सिन्को नभाच्नेहरू अहिले देशमा यत्रो विकास हुँदा केही भएन भन्दै हिँडिरहेका छन्। पूर्वराजा ज्ञानेन्द्र शाहलाई इंगित गर्दै ओलीले भने, तपाईंहरू मलाई साथ दिनुहोस् मै आउँछु भन्न लाजै मान्दैनन्। अढाई सय वर्ष केही नगरिकन खाने, देश लुट्नेहरूप्रति नेपाली जनता सचेत छन्, जनताले बुझेका छन्। नेपाली जनता कुनै पनि हालतमा रैती हुन तयार हुँदैनन्, उनले भने। ड्राइभिङ सिक्दै नसिकेकाहरूले म राम्रो गाडी चलाउँछु, यसले केही जान्दै जान्दैनन्, यो ड्राइभरलाई हटाउनुपर्छ भनेर ड्राइभरको सिटमा बस्न खोजेको व्यंग्य हान्दै अध्यक्ष ओलीले भने, राजनीतिक भनेको थाहै नपाएका र ढुंगा हान्न जानेकाहरूले देश चलाउँछु भनेर उधुम मच्चाइरहेका छन्। अहिले देश विकास र सुशासनको गतिमा अघि बढिरहेको छ। भ्रष्टाचार नियन्त्रण गर्न सरकार लागि परेको छ। देशमा स्थिरता र स्थायित्व चाहिएको छ। सरकार फेर्न र ढाल्ने खेलको चक्कर लागेकाहरू देशको विकास होइन, तमाशा गर्न चाहिरहेको उनले बताए। ड्राइभिङ सिक्दै नसिकेकाहरूले, म राम्रो चलाउँछु, यसले केही जान्दै जान्दैनन्, यो ड्राइभरलाई हटाउनुपर्छ भनेर ड्राइभरको सिटमा बस्न खोजेजस्तो राजनीतिक भनेको थाहै नपाएका र ढुंगा हान्न जानेकाहरूले देश चलाउँछु भनेर उधुम मच्चाइरहेका छन्, उनले भने।"
"कोरलानाका खुल्यो, भएन व्यापार सहज","जोमसोम : नेपालचीन उत्तरी कोरलानाका ०८० कात्तिक २७ गते औपचारिक रूपमा खुला गरियो। कोरलानाका बाह्रै महिना खुला हुने खबरले उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाका सर्वसाधारण खुसी भए। केही समय तिब्बती भूमि लिग्चेमा पुगेर दैनिक उपभोग्यका सामान किनमेल गर्न थाले। कतिपय व्यापारीले चीनको तिब्बती भूमि लिग्चेबाट सामान आयात गरी मुस्ताङको जोमसोम र जिल्ला बाहिर पनि सामान बिक्री वितरण गर्न थाले। भन्सारको राजस्व संकलनमा पनि सुधार हुँदै गयो। बेरोजगार नागरिक पनि चिनियाँ सामान बेचेर दुईचार पैसा आयआर्जन गर्न थाले। तर, कोरलानाका खुलेर हौसिएका उपल्लो मुस्ताङी ५ महिनादेखि निराश छन्। भन्सारबाट व्यापारिक प्रयोजनका सामान ल्याउन रोक लागेपछि सर्वसाधारण चिन्तित छन्। मुस्ताङ भन्सारले घरायसी प्रयोजनबाहेक व्यापारिक प्रयोजनका लागि ठूलो परिमाणमा सामान ल्याउन निषेध गरेको छ। फुटकर रूपमा मात्रै सामान ल्याउन दिने तर व्यापारिक प्रयोजनका लागि सामान ल्याउन रोकेपछि उपल्लो मुस्ताङका साना व्यापारीहरूको आम्दानी सुक्न थालेको छ। नाका खुलेपछि गाउँ छोडेर विदेश जान रोकिएका युवासमेत निराश छन्। लोमान्थाङ३ ठिङ्गरका व्यापारी कर्मा सम्टुक गुरुङले कोरलानाका खुले पनि आफूहरूका लागि हर्ष न विस्मात भएको बताए। सुरुवाती चरणको एकवर्ष सीमापारी पुगेर सामान ल्याउँथ्यांै। सरकारलाई कर पनि बुझाउने गरेका थियौं, उनले भने, खै अहिले त ३ महिना बढी भयो, राजस्व तिरेर सामान ल्याएर बिक्री गर्छुभन्दा पनि पाइँदैन, यो हामी जस्ता निमुखा र साना व्यापारीका लागि निकै ठूलो अन्याय भयो। सामान ल्याएर बिक्री गर्न नपाउने भएपछि हामीहरूका लागि नाका खुलेको के नै अर्थ भयो ? सरकारले कोरलानाका व्यापार प्रबद्र्धनका लागि यहाँका नागरिक र व्यापारीहरूको भावनालाई सम्बोधन गर्नुपर्ने व्यापारी गुरुङको भनाइ छ। कोरलानाका व्यापार प्रबद्र्धनमा देखिएका समस्या र चुनौतीहरूलाई वैज्ञानिक ढंगले समस्या सामाधान गर्नुपर्ने व्यापारी गुरुङको भनाइ छ। कोरलानाका खुला भए पनि मुस्ताङ भन्सार कार्यालय आफैं थला परेको छ। भन्सार कार्यालयमा जनशक्ति र भन्सारलाई चाहिने आवश्यक पूर्वाधार नहुँदा चीनबाट आयात हुने सामान र उपल्लो मुस्ताङबाट चीनतर्फ निर्यात हुने सामानको राजस्व संकलन गर्ने कार्यमा कानुनी तथा नीतिगत जटिलता देखिन्छ। नाकामा चीनबाट आयात हुने विभिन्न प्रकारका सामाग्रीहरूको क्वारेन्टाइन पूर्वाधार नहुँदा कानुनी जटिलता उत्पन्न भएको बताइन्छ। कोरलानाका यस्तो नाका हो, कुनै समय त्यहाँँबाट नुनदेखि सुनसम्म नेपाल भित्रिने गथ्र्यो। नाकाबाट हुने अवैंध गतिविधि रोक्न स्थानीय प्रशासनले सक्रियता बढाए पनि कोरलाबाट आयात गरिने सामानमा कडाइ गरिएको हो। गत पुसको दोस्रो साता कोरलानाकाबाट ट्रकमा राखेर भन्सार प्रज्ञापनपत्र बिलबिजक बिना ६ करोड ८१ लाख बराबरको चिनियाँ सामान भिœयाइएपछि हालको समस्या देखिएको हो। त्यसबेला मुस्ताङ प्रहरीले ठूलो परिमाणमा अवैध विद्युतीय चुरोट भेपसहितको ट्रक नियन्त्रणमा लिएको थियो। सोही घटनाकै कारण कोरलानाका व्यापार प्रबद्र्धनमा ठूलो असर पुर्याएको हो। उपल्लो मुस्ताङस्थित लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्ट(राजु)ले उपल्लो मुस्ताङका नागरिक तथा व्यापारीलाई सहज हुने गरी सुविधा दिएर राजश्व संकलन गर्नुपर्नेमा जोड दिए। अहिले उपल्लो मुस्ताङका नागरिकका लागि नाका खुलेको होकी होइन त्यो नै अन्योलता छ, यसरी नागरिक तथा व्यापारीलाई सुविधा पनि नदिने र राजश्व पनि नउठाउने भएपछि यसरी कहाँ चल्छ, अध्यक्ष बिष्टले भने, सरकारलाई पनि राजस्व आउँछ र व्यापारीले पनि दुईचार पैसा आम्दानी गर्न पाउने भएपछि सामान ल्याउन किन रोक्नुपर्यो ? लोमान्थाङ गाउँपालिका अध्यक्ष टसीनर्बु गुरुङले कोरलानाकाबाट स्थानीयलाई राजस्व संकलन गरेर सहज रूपमा व्यापार व्यवसाय चलाउन पाउने व्यवस्था गर्न आवश्यक रहेको औंल्याए। यहाँका सबै व्यापारी दूधले नुहाएका हुन्छन् भन्न खोजेको होइन, तर, अधिकांश नागरिकहरू सामान बेचेर दुई चार पैसा कमाउन पाइएलाकी भन्ने आशामा छन्, अध्यक्ष गुरुङले भने, व्यापारका नाममा अवाञ्छित गतिविधिलाई रोक्नुपर्छ र त्यस्ता व्यापारीहरूलाई कानुनबमोजिम कारबाही गर्दा हामीलाई कुनै आपत्ति हुँदैन, एक दुई जना व्यापारीका कारण सबैको रोजीराटी बन्द गर्न पनि न्यायोचित हुँदैन। उपल्लो मुस्ताङका सर्वसाधारण र व्यापारीहरूमाथि परेको समस्या र चुनौतीहरूका विषयमा लोमान्थाङ र लोघेकर दामोदरकुण्ड गाउँपालिकाले सक्रियता बढाएका छन्। लोमान्थाङका अध्यक्ष टसीनर्बु गुरुङ र लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्टको पहलमा शुक्रबार आयोजना गरिएको कोरला व्यापार प्रबद्र्धनसम्बन्धी बृहत् छलफल बिना निश्कर्ष टुगिंएको छ। मुस्ताङका प्रमुख जिल्ला अधिकारी विष्णुप्रसाद भुसालको अध्यक्षतामा भन्सार कार्यालयका प्रतिनिधि, अध्यागमन कार्यालयका प्रतिनिधि र सुरक्षा निकाय प्रतिनिधिहरूको उपस्थितीमा कोरला व्यापार प्रबद्र्धनमा देखिएका समस्या र चुनौतीहरू समाधान विषयमा छलफल भएको लोमान्थाङ गाउँपालिकाका निमित्त कार्यालय प्रमुख विकास केसीले जानकारी दिए। छलफलमा तत्कालको विद्यमान अवस्थामा आवश्यक पूर्वाधार व्यवस्थापन नभएकाले भन्सार कार्यालय सक्रिय हुन नसक्ने भएकाले त्यसका लागि सरकारसँग पहल गर्ने निर्णय भएको कार्यालय प्रमुख केसीले जानकारी दिए। नेपालचीन उत्तरी कोरलानाकाबाट उपल्लो मुस्ताङका नागरिकहरूले खाद्यान्न, लत्ताकपडा, चिनियाँ फर्निचरका सामग्री, किराना सामान, कस्मेटिक सामान, कृषि उपकरणलगायतका सामान आयात हुन्छ। दसैंका लागि चाहिने भेडाच्यांग्रासमेत कोरलानाकाबाट आयात गर्ने गरिन्छ। उपल्लो मुस्ताङीले स्थानीय कृषि उत्पादन, पश्मिनाका साथै नेपालभित्र पाइने सामान बिक्री वितरण गर्छन्। कोरलानाकामा चीनले ठूलाठूला व्यापारिक प्रतिष्ठानलगायतका पूर्वाधार निर्माण गरिसकेको छ। यस्तै, अध्यागमन, सुक्खा बन्दरगाह र सुरक्षा पोस्टहरू तैनाथीमा राखिसकेको छ। यता, नेपालले भने कोरलानाकामा कुनै भौतिक पूर्वाधार निर्माण गर्न सकेको छैन। चीनका सुरक्षाकर्मी त्यहाँका दशगजा क्षेत्रमा बस्ने गरे पनि नेपाली सुरक्षाकर्मी १६ किमी यता न्हेचुङमा बसेका छन्।"
"सिलिङभन्दा बढी बजेट माग, बन्ला त यथार्थपरक बजेट ?","काठमाडौं : आगामी वर्षको बजेट कस्तो ? उपप्रधान एवं अर्थमन्त्री विष्णु पौडेलले बारम्बार भनिरहेका छन् यथार्थपरक र प्राथमिकतामा आधारित बजेट। उनका अनुसार बजेटमा जथाभावी योजना समेटदा कार्यान्वयनमा निकै समस्या आयो। त्यसैकारण आगामी बजेटमा बिना अध्ययनका योजनालाई नसमेट्ने बरु प्राथमिकीकरणको आधारमा आयोजना तय गरिनेछन्। विगतमा ७ हजार आयोजना थिए। जथाभावी ११ हजार थप गरी १८ हजार योजना पुर्याउँदा कार्यान्वयनमा समस्या देखिएको अर्थमन्त्री पौडेलको भनाइ छ। अर्थ मन्त्रालय बजेट लेखनको तयारीमा जुटिसकेको छ। अरू मन्त्रालयहरूलाई सीमाभन्दा बढी बजेट र आयोजना प्रस्ताव पेस नगर्न अर्थले आग्रह गरेको थियो। तर, राष्ट्रिय योजना आयोगले तोकेअनुसार बजेट सिलिङ कम भएको भन्दै मन्त्रालयहरूले गुनासो गरेका छन्। त्यसैकारण विभिन्न मन्त्रालयहरूले सिलिङभन्दा बढी पेस गरेका योजना र बजेटलाई बुँदागत रूपमा सूचीकृत गर्ने काम अर्थमा भइरहेको छ। मन्त्रालयहरूले अधिकतम सीमा ननाघ्ने गरी बजेट सिलिङ पेस गरिसकेको अर्थ मन्त्रालयका प्रवक्ता श्यामप्रसाद भण्डारीले जानकारी दिए। बजेट सिलिङ १९ खर्ब ६५ करोड राष्ट्रिय योजना आयोगले आगामी आवका लागि कुल १९ खर्ब ६५ करोड रुपैयाँ हाराहारीको बजेट सिलिङ तोकेको थियो। जसअनुसार चालु खर्चतर्फ ११ खर्ब ४७ अर्ब ७ करोड ९९ लाख रुपैयाँको सीमा तोकिएको छ। पुँजीगत अर्थात् विकास खर्चतर्फ ३ खर्ब ८४ अर्ब ९७ करोड रुपैयाँको सीमामा राख्न आयोगले भनेको छ। जबकी चालु आर्थिक वर्षको पुँजीगत खर्च ३ खर्ब ५२ अर्ब ३५ करोड ४० लाख रुपैयाँ बराबर छ। सिलिङअनुसार बजेट आउने हो भने विकास खर्च अहिलेको भन्दा ३२ अर्ब ६१ करोड ६० लाख रुपैयाँले मात्रै बढी हुनेछ। चालु वर्ष सरकारले सुरुमा १८ खर्ब ६० अर्ब ४० करोड रुपैयाँको बजेट घोषणा गरेको थियो। तर, अर्धवार्षिक समीक्षामार्फत १६ खर्ब ९२ अर्ब ७३ करोड रुपैयाँमा बजेट झारिएको थियो। अर्थात्, सरकारले चालु आर्थिक वर्षको बजेट १ खर्ब ६७ अर्बले घटायो। आगामी आवमा ३ खर्ब ६८ अर्ब ६० करोड रुपैयाँ बराबरको वित्तीय व्यवस्थापन गर्न भनिएको छ। कुन मन्त्रालयलाई कति बजेट ? सिलिङ अनुसार बजेट कम भयो भन्ने गुनासो छ । तर, परम्परागत रूपमै खर्च गर्ने हो भने नयाँ पुनरुत्थान (रिफर्म) नै हुँदैन । प्राथमिकतामा आधारित बजेट होस भन्ने हाम्रो भनाई हो। प्राडा शिवराज अधिकारी, उपाध्यक्ष, राष्ट्रिय योजना आयोग योजना आयोगले निर्धारण गरेअनुसार अर्थले तोकेको मन्त्रालयगत सीमामा सबैभन्दा बढी गृह मन्त्रालयको बजेट हुनेछ। कुल बजेट सीमा १९ खर्ब ६५ अर्ब छ। गृहलाई २ खर्ब ३ अर्ब ९१ करोड ५० लाख रुपैयाँको बजेट सीमा तोकिएको छ। यो कुल बजेट सीमाको १०७३ प्रतिशत हो। गृहको चालु खर्च नै अधिक छ। अर्थात् १ खर्ब ९२ अर्ब २४ करोड ४५ लाख रुपैयाँ बराबरको चालु खर्चको सीमा तोकिएको छ। पुँजीगततर्फ ११ अर्ब ६७ करोड ५ लाख रुपैयाँ बराबर मात्रै निर्धारण गर्न गृहलाई सीमा तोकिएको छ। पुँजीगततर्फ सबैभन्दा बढी भौतिक, पूर्वाधार तथा यातायात मन्त्रालयको हिस्सा तोकिएको छ। उक्त मन्त्रालयको कुल बजेट सीमा १ खर्ब ४४ अर्ब ७५ करोड ९ लाख रुपैयाँ छ। जसमा १ खर्ब ३७ अर्ब २४ करोड ६५ लाख रुपैयाँ विकास खर्चमा छुट्ट्याउन सकिने भनिएको छ। जुन, आगामी आव सरकारले विकास खर्च गर्ने सीमाको ३५६५ प्रतिशत हो। सिलिङ अनुसारकै बजेट आउने हो भने भौतिक, पूर्वाधारमा बढी हुने निश्चित छ। भौतिकअन्तर्गत थुप्रै आयोजना सञ्चालनमा रहे पनि आयोजना पूरा नहुँदा बर्सेनि रकमान्तर तथा स्रोतान्तर गर्नुपर्ने स्थिति पनि छ। कतिपय आयोजनाको बजेट समयमा खर्च नहुँदा फ्रिज भएर जाने समस्या पनि उस्तै छ। गौरवका आयोजनालाई बजेटको सकस सिलिङअनुसार पूर्वाधार क्षेत्रमा बजेट घटाउनु पर्ने अवस्था आएको छ। त्यसैकारण भौतिक, पूर्वाधार तथा यातायात मन्त्रालयले १ खर्ब ४४ अर्बको मात्रै बजेट प्रस्ताव गरेको छ। यसबाट मर्मत सम्भार, पुनर्निर्माणदेखि राष्ट्रिय गौरवका आयोजना प्रभावित हुने भौतिक मन्त्रालयका सचिव ईकेशवकुमार शर्मा बताउँछन्। चालु आवमा यो मन्त्रालयले १ खर्ब ५० अर्ब रुपैयाँ बजेट पाएको थियो। आगामी बजेटमा सिलिङअनुसार ६ अर्ब कम बजेट प्रस्ताव गरिएको सचिव शर्माले जानकारी दिए। बजेट सीमा नै कम पठाउन भनेकाले सोहीअनुसार गर्यौं, सचिव शर्माले भने, बाढीबाट भएको क्षतिको काम गर्नुपर्ने छ। यसैकारण पुनर्निर्माणमा प्रभाव पर्न सक्ने अवस्था छ। अहिले करिब २ खर्ब जति खर्च हुने दायित्व सिर्जना भएको छ। त्यहीअनुसारको पहिला प्रक्षेपण पनि भएको थियो। तर, गत वर्ष पनि चालुमा र आगामी आवमा पनि प्रक्षेपण अनुसारको बढ्न सकेन। उल्टै प्रक्षेपणभन्दा बजेट सीमा घट्ने प्रवृत्तिले नियमित पूर्वाधार निर्माण प्रक्रियालाई त असर पर्छ। विशेष गरेर मर्मत सम्भार, बाढीपहिरोबाट भएको क्षतिको पुनर्निर्माण र भने जति बजेट छुट्ट्याउन नसकेपछि राष्ट्रिय गौरवका आयोजनालाई पनि असर गर्ने उनको भनाइ छ। चैत १५ सम्ममात्रै इन्ट्री बजेट सीमा घट्ने प्रवृत्तिले नियमित पूर्वाधार निर्माण प्रक्रियालाई असर गर्छ। मर्मत सम्भार, बाढीपहिरो क्षतिको पुनर्निर्माण गर्न र आवश्यक्ता अनुसार बजेट नपरेपछि राष्ट्रिय गौरवका आयोजनालाई पनि असर गर्छ। ईकेशवकुमार शर्मा, सचिव, भौतिक, पूर्वाधारमन्त्रालय अर्थ मन्त्रालयका प्रवक्ता भण्डारी बजेट निर्माण द्रुत गतिमा भइरहेको बताउँछन्। उनकाअनुसार चैत १५ गतेसम्म सिलिङअनुसार मात्रै बजेट इन्ट्री गरिएको छ। प्रणालीले नै तोकिएको सिलिङभन्दा बढी लिँदैन, भण्डारी भन्छन्, अधिकांश नपुगेको कुरालाई मन्त्रालयले डायरीमा नोट गरेका छन्। अब छलफलका क्रममा प्राथमिकता प्राप्त क्षेत्रलाई परिमार्जन हुनसक्ने सम्भावना रहन्छ। यद्यपि अर्थले २५ गते सूचना जारी गर्दै सोही बजेटसँग सम्बन्धित विषयमा खुला सुझाव माग गरेको छ। मन्त्रालयले सरोकारवालाबाट ०८२ वैशाख मसान्तभित्र आइपुग्ने गरी सुझाव मागेको हो। उनकाअनुसार अर्थले बजेट सिलिङ पठाएपछि एक चरण छलफल पनि भइसकेको छ। सिलिङ अनुसार प्रस्ताव आइसकेपछि अर्थमन्त्रीज्यूले मन्त्रालयगत छलफल गरिसक्नुभयो, भण्डारीले भने। बजेट महाशाखाले चैत २७ देखि वैशाख २२२३ गतेसम्म मन्त्रालयसँगको छलफलबाट बजेटको खाका तयार गर्ने उनले जानकारी दिए। सर्वसाधारणसँग पनि सुझाव माग अर्थ मन्त्रालयले बजेटसँग सम्बन्धित विषयमा खुला सुझाव माग गरेको छ। मन्त्रालयले सरोकारवालाबाट ०८२ वैशाख मसान्तभित्र आइपुग्ने गरी सुझाव दिन आग्रह गरेको प्रवक्ता भण्डारी बताउँछन्। उनका अनुसार संघसंस्था, बुद्धिजीवी, विज्ञ, राजनीतिक दल, व्यवसायी, समाजसेवी, पेसाकर्मी, कर्मचारी, सञ्चारकर्मी तथा आम सर्वसाधारणले बजेटसँग सम्बन्धित सुझावहरू पठाउन सक्ने छन्। संविधानअनुसार १५ जेठमा संघीय सरकारले संस्दमा बजेट पेस गर्नुपर्छ। सोहीअनुसार प्रक्रिया अघि बढाइएको छ। नेपालको संयोजकत्वमा बजेट लेखन समिति अर्थ मन्त्रालयले आर्थिक वर्ष ०८२८३ को बजेट लेखनका लागि बजेट महाशाखा प्रमुख श्रीकृष्ण नेपालको संयोजकत्वमा समिति गठन गरेको छ। समितिमा वैदेशिक महाशाखा प्रमुख धनीराम शर्मा, राजस्व महाशाखा प्रमुख उत्तरकुमार खत्री, प्रशासन महाशाखा प्रमुख थानप्रसाद पंगेनी, आन्तरिक राजस्व विभाग उपमहानिर्देशक तीर्थ चिलुवाल र सहमहालेखा नियन्त्रक सुशीला अर्याल सदस्य छन्। समितिलाई बजेटका सिद्धान्त तथा प्राथमिकता निर्धारण, मन्त्रालयगत आयोजना र कार्यक्रम प्राथमिकीकरण गर्न सहजीकरण, बजेट वक्तव्य मस्यौदा तयार गर्नुका साथै नीति तथा कार्यक्रममा सुझाव पेस गर्ने जिम्मेवारी छ। अनुशासनमा आधारित यथार्थपरक बजेट चैत १५ गतेसम्म सिलिङअनुसार मात्रै बजेट इन्ट्री गरिएको छ। प्रणालीले नै तोकिएको सिलिङभन्दा बढी बजेट लिँदैन। अधिकांश नपुगेको कुरालाई मन्त्रालयले डायरीमा नोट गरेका छन्। श्यामप्रसाद भण्डारी, प्रवक्ता, अर्थ मन्त्रालय योजना आयोगले बजेट नीतिमा मन्त्रालयगत छलफल गरेको थियो। हाल अर्थ मन्त्रालयले अंकमा छलफल अगाडि बढाएको छ। बजेटका मुख्य सिद्धान्त संघ, प्रदेश र स्थानीय तहको जिम्मेवारीअनुसार गर्ने हो। मुलुकमा संघीयता आएको धेरै वर्ष भए पनि यसको अभ्यास संविधानबमोजिम हुन नसकेको सम्बद्ध जनप्रतिनिधिहरूले समेत बेलाबेलामा गुनासो गर्दै आएका छन्। बजेट बनाउँदा र कार्यान्वयन गर्दा समस्या देखिएको औंल्याइँदै आएको छ। यसैले अबको बजेट अनुशासनमा आधारित र यथार्थपरक ल्याउन कसरत भइरहेको छ। विगतमा बजेटमार्फत घोषित कार्यक्रमहरूलाई समीक्षा गरेर राज्यको सामथ्र्यअनुसार कसरी कार्यान्वयन गर्न सकिन्छ भन्ने पक्षलाई अर्थले चासो दिएको छ। मन्त्रालयको बजेट तथा कार्यक्रम महाशाखाका अनुसार विगतमा भएका कार्यक्रम कति प्रभावकारी छन भन्ने समीक्षा हुनेछ। यस्तै, स्वास्थ्य बिमा, सामाजिक सुरक्षा र अहिलेसम्म घोषणा भएका तर कार्यान्वयन नभएका सहुलियत लगायतबारे पुनर्विचार गरिनेछ। महाशाखाकाअनुसार अनुदानदेखि सहुलियतको समीक्षा गरेर प्रभावकारी हुन सक्ने हेर्ने र धेरै ठाउँका सेवा सुविधालाई हेरेर आवश्यकताअनुसार राख्ने नत्र कटौती गरिनेछन। सकेसम्म बजेटमा साना योजना नहाल्ने र ठूला योजनामा केन्द्रित हुने भन्ने छ, महाशाखा स्रोतले भन्यो, निर्माण भइरहेकालाई सम्पन्न गर्नतर्फ जोड दिइनेछ। सम्भावितको अध्ययन गर्ने र कार्यान्वयन गर्न सक्ने योजनामा हात हाल्ने नीति लिइनेछ। बिना अध्ययनका योजनालाई नसमेट्ने बरु प्राथमिकीकरणको आधारमा आयोजना ल्याउने तयारी छ। स्रोतका अनुसार अत्यावश्यक कार्यक्रमहरू समेटिने छन्। तर, विगतमा भएका कामको समीक्षा गरेर मात्रै यथार्थपरक बजेट ल्याउने तयारी छ। यसर्थ नयाँपन सहितको बजेट तयारी भइरहेको छ। राष्ट्रिय योजना आयोगका उपाध्यक्ष प्राडा शिवराज अधिकारी रिफर्म गरेर बजेट ल्याउने तयारी भइरहेको बताउँछन। मन्त्री, सचिवहरूसँगको बैठकमा सबैले बजेट कम भएको गुनासो गर्नुभएको छ, प्रा डा अधिकारी भन्छन्, बजेट बढाउन माग गर्नुभएको छ। छलफल प्रक्रियामा यत्तिको कुरा उठ्नु स्वाभाविक हो। पहिलादेखि नै चलिआएको बजेटमा परिवर्तन गर्न नसकेको र नखोजेको प्राडा अधिकारी बताउँछन्। उनकाअनुसार परम्परागत रुपमै चल्ने हो भने बजेट नयाँ पुनरुत्थान (रिफर्म) नै हुँदैन। अबको बजेट पुनरुत्थान गर्न खोजिएकाले छलफल, विवाद हुन्छ, उनी भन्छन्, बृहत् छलफलबाटै निष्कर्षमा पुग्ने हो। हामीले आगामी बजेट परम्परागतभन्दा फरक गर्न खोजेको हो। प्राथमिकतामा आधारित होस् भनेर हो। यसैले प्रमाणसहित हामीले पेस पनि गरेका छौं। स्वास्थ्य मन्त्रालयको यूएसआईडी सहयोग कम भएकाले बजेट घट्ने छ। तर, प्रदेश र पालिकाले पनि समपूरक र विशेष अनुदानमार्फत त्यस्तो क्षेत्रमा सहायता गर्न सक्छन्। मन्त्रालयहरू आफैले पनि कुनमा घटाएर कुनमा समायोजन गर्ने भन्ने आन्तरिक छलफल गरिरहेका छन्। आवश्यक्ता र प्राथमिकताको बजेट ल्याउन निर्देशन प्रधानमन्त्री केपी शर्मा ओलीले उत्पादन र रोजगारी वृद्धि गर्ने गरी जनताको विकासको आवश्यकता र प्राथमिकताका आधारमा आगामी आर्थिक वर्षको बजेट ल्याउन निर्देशन दिएका छन्। प्रधानमन्त्री ओलीले उत्पादन र रोजगारी वृद्धि गर्न ठोस योजनासहित अबको बजेट ल्याउन निर्देश गरेका थिए। उनले शान्ति सुरक्षा, भ्रष्टाचार अन्त्य र जनतालाई सहज रूपमा सेवा सुविधा दिएर सुशासन कायम गर्ने सवाललाई प्रामथिकतामा राख्न निर्देशन गर्दै मुलुकमा शान्ति खल्बल्याउने तत्वहरू पनि सक्रिय भएकाले सुरक्षा प्रबन्ध र उचित स्रोत साधनको तयारी गर्नुपर्नेमा जोड दिए। मन्त्री र सचिवहरूसँग हालै भएको छलफलमा प्रधानमन्त्री ओलीले भनेका थिए, सुशासन कायममा कुनै सम्झौता गर्नुहुँदैन। राजस्व संकलनमा बदमासी पाइएमा सम्लग्न जो कोहीलाई तुरुन्त कारबाही गर्नुपर्छ। पर्याप्त राजस्व उठेपछि नै जनताको विकासमा खर्च गर्न सकिन्छ। स्रोतको आधारमा बिना बजेट ल्याइएको हालको प्रवृत्ति अन्त्य गर्नुपर्ने उनको भनाइ थियो। आग्रह र पूर्वाग्रह राखेर बजेट तर्जुमा गर्न मिल्दैन। बजेट जनताको विकासको आवश्यकता र प्राथमिकताका आधारमा उत्पादन र रोजगारी वृद्धि गर्ने गरी बजेट ल्याउन र अनुदान नीतिमा पुनरावलोकन गर्न सबैको ध्यानाकर्षण होस्। बिना अध्ययनका योजना पर्दैनन् उपप्रधान एवं अर्थमन्त्री विष्णुप्रसाद पौडेलले तयारी बिनाका योजना बजेटमा राख्दा कार्यान्वयनमा समस्या देखिएको बताएका छन्। राष्ट्रियसभा अन्तर्गतको विकास, आर्थिक मामिला तथा सुशासन समितिको बैठकमा अर्थमन्त्री पौडेलले चालू आर्थिक वर्षमा बिना अध्ययनका करिब ११ हजार योजनामा बजेट लोड गरिएका कारण कार्यान्वयनमा समस्या देखिएको बताए। यसअघि ७ हजार आयोजना रहेकोमा ११ हजार योजना थप गरी १८ हजार आयोजना रहेको र त्यसलाई अघि बढाउनसमेत समस्या भएको उनको भनाइ थियो। पौडेलले सीमित स्रोतको अत्याधिक सदुपयोगमा सरकारले ध्यान दिएको भन्दै आगामी आर्थिक वर्षको बजेट निर्माणमा पनि सीमित स्रोतलाई ध्यान दिइने उल्लेख गरे। उनले क्यालेन्डर बनाएर आगामी आर्थिक वर्षको बजेट निर्माणको काम भइरहेको र बजेट लेखन टोलीले काम सुरु गरिसकेको जानकारी दिए। संविधानमा उल्लेख अधिकारको सुनिश्चितताको सीमाभित्र रहेर बजेट निर्माणका गर्ने सोचका साथ गृहकार्य भइरहेको छ, पौडेलले भने। तीन वर्षको सिलिङ यस्तो छ योजना आयोगले हरेकपटक सिलिङ तोक्दा ३ आर्थिक वर्षकै लागि प्रक्षेपण गरी तोक्ने गर्छ। आगामी आवको बजेट सिलिङसँगै आयोगले आर्थिक वर्ष ०८३८४ का लागि २१ खर्ब ६८ अर्ब ६४ करोड ९९ लाख रुपैयाँको सिलिङ निर्धारण गरेको छ। जुन आव ०८२०८३ कोभन्दा १४१० प्रतिशत बढी हो। उक्त आव चालु खर्चका लागि १२ खर्ब ६० अर्ब ८३ करोड र पुँजीगत खर्च सीमा ३ खर्ब ९९ अर्ब ६६ करोड रुपैयाँ तोकेको छ। यस्तै, आव ०८३८४ मा भने विकास खर्चको बजेट बढाएर ५ खर्ब ८ अर्ब १६ करोडसम्म तोक्न सकिने प्रक्षेपण आयोगले गरेको छ। यस्तै, आव ०८४८५ मा कुल बजेट १४३४ प्रतिशत वृद्धि गरेर २४ खर्ब ७९ अर्ब ७२ करोड रुपैयाँ तोक्न सकिने आयोगले प्रक्षेपण गरेको छ। सो आव विकास खर्चको सीमा बढाएर साढे ६ खर्बमाथि लैजान सकिने प्रक्षेपण आयोगले गरेको छ। गृहलाई धेरै, कानुन मन्त्रालयलाई सबैभन्दा कम बजेट आगामी आवको बजेट निर्माणमा जुटेको अर्थ मन्त्रालयले रक्षा मन्त्रालयलाई ६० अर्ब ५६ करोड २८ लाखको सीमा दिएको छ। जसमा चालु खर्चअन्तर्गत ५४ अर्ब ४७ करोड ९८ लाख रुपैयाँ र ६ अर्ब ८ करोड ३० लाख रुपैयाँ पुँजीगतर्फ सीमा तोकिएको छ। यसैगरी शिक्षा, विज्ञान तथा प्रविधि मन्त्रालयलाई ५८ अर्ब २८ करोड १५ लाख रुपैयाँ, सहरी विकास मन्त्रालयलाई ५१ अर्ब ८९ करोड, ऊर्जा जलस्रोत तथा सिँचाइलाई ५० अर्ब ७९ करोड, कृषि तथा पशुपन्छी विकास मन्त्रालयलाई ५० अर्ब ७५ करोड, स्वास्थ्य तथा जनसंख्यालाई ४७ अर्ब ३७ करोड र अर्थ मन्त्रालयलाई ४३ अर्ब ३७ करोडको सीमा निर्धारण गरिएको छ। यस्तै, खानेपानी मन्त्रालयलाई २० अर्ब ७५ करोड र वन तथा वातावरण मन्त्रालयलाई १२ अर्ब ३१ करोड रुपैयाँ हाराहारीमा बजेट सिलिङ तोकिएको छ। यसबाहेकका मन्त्रालयलाई १० अर्बभन्दा कम मात्रै कुल बजेट सिलिङ निर्धारण गरिएको छ। जसमा उद्योग, वाणिज्य तथा आपूर्ति मन्त्रालयलाई ८ अर्ब २५ करोड १५ लाख, सञ्चार तथा सूचना प्रविधि मन्त्रालयलाई ७ अर्ब ५२ करोड, परराष्ट्रलाई ७ अर्ब ३६ करोड, भूमिव्यवस्था, सहकारी तथा गरिबी निवारण मन्त्रालयलाई ६ अर्ब ९१ करोड, संघीय मामिला तथा सामान्य प्रशासन मन्त्रालयलाई ६ अर्ब ५१ करोड र संस्कृति, पर्यटन तथा नागरिक उड्डयनलाई ५ अर्ब ९९ करोड रुपैयाँ हाराहारीमा बजेट सिलिङ तोकिएको छ। केही मन्त्रालयलाई त ५ अर्बभन्दा तलको बजेट सीमा छ। जसअन्तर्गत युवा तथा खेलकुदलाई ३ अर्ब ७१ करोड, महिला, बालबालिका तथा ज्येष्ठ नागरिकलाई १ अर्ब ६२ करोड, श्रम, रोजगार तथा सामाजिक सुरक्षा मन्त्रालयलाई १ अर्ब ३८ करोड सीमा तोकिएको छ। यस्तै सबैभन्दा कम कानुन न्याय तथा संघिय मामिला मन्त्रालयलाई ५५ करोड ७३ लाख रुपैयाँ बराबरको बजेट सिलिङ राखिएको छ।"
राजनीतिक खिचातानीले अझै बनेन मेचीको झोलुंगे पुल,"झापा : राजनीतिक खिचातानीका कारण विगत ८ वर्षदेखि निर्माणाधीन अवस्थामा रहेको मेची नदीको झोलुंगे पुल अझै बनेको छैन। झापा क्षेत्र नम्बर ३, कचनकवल गाउँपालिका५ पाठामारीस्थित नेपालभारत सीमासँग जोड्ने मेची नदीमा आर्थिक वर्ष २०७२०७३ देखि झोलुंगे पुल बनाउन थालिएको थियो। तर, २०८१ चैत सकिन लाग्दासमेत झोलुंगे पुल अझै बनिसकेको छैन। यो निर्वाचन क्षेत्र राप्रपा अध्यक्ष राजेन्द्रप्रसाद लिङ्देन र काँग्रेस नेता कृष्णप्रसाद सिटौलाको हो। दुवै शीर्ष नेताले यो योजनालाई आफ्नो चुनावी एजेन्डा बनाएर जस लिन खोज्दा तोकिएकै समयमा झोलुंगे पुल बन्न नसकेको स्थानीयको गुनासो छ। मेचीमा झोलुंगे पुल बन्दै गरेको ८ वर्ष भइसक्यो, यो पुल दुई वर्षभित्र बनिसक्नुपर्ने हो, कचनकवल ५ का वडाध्यक्ष मोहम्मद नुर आलमले भने, राजनीतिक खिचातानीका कारण पुल ओझेलमा परेको हो, यो त नेपाल सरकारको योजना हो, मैले गरे तैँले गरे भन्नु नै यहाँका जनताका लागि दुर्भाग्य साबित भयो। ठेकेदारले लामो समयदेखि पुल अलपत्र छाडेपछि यही क्षेत्रबाट निर्वाचित कोशी प्रदेशका भौतिक पूर्वाधार विकास राज्यमन्त्री भूमिप्रसाद राजवंशीलाई घचघच्याऔं। त्यसपछि उनले पटकपटक संघीय सरकारमार्फत पहल गरेपछि यही मङ्सिरदेखि पुलको काम फेरि सुरु भएको हो। अहिले काम भइरहेको बताउँदै वडाध्यक्ष आलमले भने, निर्माण व्यवसायी श्याम तामाङसँग फोन सम्पर्क गर्दा उहाँले यो बर्खा अगावै (जेठअसार महिनाभित्र) पुल सञ्चालनमा आउने जानकारी दिनुभएको छ। मेचीमा पुल नबन्दा यहाँका स्थानीय बर्खामा डुंगा र हिउँदमा बाँसे पुलबाट आउजाउ गर्न बाध्य छन्। निर्माणाधीन पुल नजिकै अस्थायी बाँसे पुल बनाइएको छ। खोलाले गर्दा यहाँका जनताले धेरै समस्या भोगिराख्नु परेको छ, पुल कहिले बन्छ थाहा छैन, स्थानीय पुरणकुमार गणेशले भने, बाँसे पुल चढ्दा मान्छेको भारु १०, साइकलको भारु २० र मोटरसाइकलको भारु ५० रूपैयाँ तिर्नु परेको छ। गाउँमा नेता तथा कार्यकर्ता आउँदा हाम्रो एउटै माग छ। यो पुल किन बनेन। यो पुलसँग हाम्रो छोराछोरीको भविष्य जोडिएको छ, स्थानीय साकिर आलमले भने। यो पुल ८ वर्षदेखि बन्दै छ। अहिलेसम्म बनेको छैन। अहिले दुईचार जना कामदार आएर काम गरिरहेको बताउँदै स्थानीय युशुभ मियाले भने, फेरि भाग्ने हो किन काम पुरा गरेर जाने हो थाहा छैन। सहरी विकास मन्त्रालय, स्थानीय पूर्वाधार विभागको सस्पेन्शन ब्रिज डिभिजन ललितपुरले निलगिरीमहावीर जेभी काठमाडौंलाई २०७३ मंसिर १२ गते झोलुंगे पुल बनाउने ठेक्का दिएको थियो।"
अतिक्रमणले थिलथिलो शुक्लाफाँटा राष्ट्रिय निकुञ्ज,"गुलरिया : जैविक विविधताले भरिपूर्ण कञ्चनपुरस्थित शुक्लाफाँटा राष्ट्रिय निकुञ्ज अतिक्रमणले थिलथिलो परेको छ। दक्षिणतर्फ सीमावर्ती भारत र पूर्वतर्फ सुकुम्बासी नेपाली बस्तीको अतिक्रमणले निकुञ्ज संरक्षणमा चुनौती थपिएको छ। वन्यजन्तुको स्वर्गतुल्य बासस्थान मानिने शुक्लाफाँटा राष्ट्रिय निकुञ्ज पर्यटनको मूलधारसँग जोडिन नसक्दा स्वदेशमै आयआर्जनको ढोकासमेत बन्द भएको छ। ३ सय ५ वर्गकिलोमिटर क्षेत्रफलमा फैलिएको निकुञ्ज जैविक विविधताले भरिपूर्ण रहे पनि लामो समयदेखि अतिक्रमणको चपेटामा परेको निकुञ्जका वरिष्ठ संरक्षण अधिकृत मनोज साहले बताए। पानी, घाँसे मैदान, स्वस्थ वन भएका कारण निकुञ्ज वन्यजन्तुको लागि सुन्दर बासस्थान हो। पछिल्लो समय निकुञ्जमा जैविक विविधताको संयोजन राम्रो हुँदै गएकाले वन्यजन्तुको संख्यामा समेत वृद्धि भएको उनले बताए। निकुञ्जमा हात्ती, बाघ, गैंडासँगै बारसिंगाको संख्या दिनानुदिन बढेको छ। निकुञ्जमा जैविक विविधतामा कुनै समस्या नभए पनि सुकुम्बासीहरूको व्यवस्थापन तथा भारतीय तर्फबाट अतिक्रमण मुख्य चुनौतीको रूपमा देखिएको छ। दक्षिण भारतीय सीमातर्फ पिलर नम्बर २७ र २८ सिकारी तालसम्मको करिब ९ सय बिघा क्षेत्रफल भारतीय पक्षबाट अतिक्रमण गरी कृषि कार्य भइरहेको उनले बताए। पूर्वतर्फ धक्का, तारापुरको अतिक्रमित छुटेको बस्ती व्यवस्थापन हुन नसक्दा निकुञ्जलाई समस्या परेको छ। निकुञ्जको बर्सेनि बजेट कटौतीले पनि पूर्वाधारलगायतका निर्माणमा समस्या देखिएको उनले प्रष्ट्याए। जैविक विविधताको दृष्टिले महŒवपूर्ण मानिने शुक्लाफाँटा राष्ट्रिय निकुञ्जमा ४४ वटा पाटेबाघ र २३ वटा एकसिंगे गैंडा रहेको शुक्लाफाँटा राष्ट्रिय निकुञ्जका संरक्षण अधिकृत पुरुषोत्तम वाग्लेले बताए। निकुञ्जमा तीन सयभन्दा बढी कृष्णसार छन्। बारसिंगाको लागि यो नेपालकै प्रमुख निकुञ्ज हो। उनले भने, शुक्लाफाँटा राष्ट्रिय निकुञ्जमा जैविक विविधताको अथाह सम्भावना भए पनि पर्यटक आगमनको हिसाबले चिन्ताजनक छ। निकुञ्जको तथ्यांकअनुसार विदेशी २ सय र स्वदेशी ४ हजार पर्यटक अवलोकनका लागि यहाँ भित्रिएका छन्। पर्यटनमा निजी क्षेत्रको लगानी नहुँदा पर्यापर्यटन प्रवद्र्धनमा चुनौती थपिएको उनको भनाइ छ। शुक्लाफाँटा राष्ट्रिय निकुञ्ज जैविक विविधताको हिसाबले सम्पूर्णता भएको मानिन्छ। सानो निकुञ्ज भए पनि जैविक विविधतामा सम्पन्न छ। निकुञ्ज वन्यजन्तुको बासस्थानको दृष्टिले समेत मजबुत छ। पर्यटनको मूलधारसँग निकुञ्जलाई जोड्न नसक्दा आर्थिक समृद्धिको बाधक बनेको हिमालय नेचरका वरिष्ठ कार्यक्रम अधिकृत श्रीराम घिमिरेले बताए। निकुञ्जसँग समुदायलाई जोड्दै व्यवस्थापकीय सुधार गर्न सके यो नेपालकै प्रमुख पर्यटकीय गन्तव्य बन्न सक्छ। निकुञ्जको अतिक्रमण अन्त्य गर्दै प्रचारप्रसार गर्न सके पश्चिम नेपालकै पर्यटकीय हब बनाउनु पर्नेमा उनको जोड छ। कञ्चनपुरको शुक्लाफाँटा राष्ट्रिय निकुञ्जको दक्षिणवर्ती भारतीय सीमासँग जोडिएको अतिक्रमित खेती गरिएको नेपाली भूमि। तस्बिर : यादव आचार्य।"
यू१९ विश्वकप एसिया क्षेत्र छनोटः नेपालले टस हारेर ब्याटिङ गर्ने,"काठमाडौं : यू१९ विश्वकप एसिया क्षेत्र छनोटमा नेपालले टस हारेर ब्याटिङ गर्ने भएको छ। यूएइका कप्तान पृथ्वी मधुले टस जितेर नेपाललाई ब्याटिङको निम्तो दिएका हुन्। मूलपानी तल्लो मैदान भिजेको हुँदा टस निर्धारित समयभन्दा २ घण्टा ढिलो भएको हो। टस ढिलो हुँदा खेल ४० ओभरमा घटाइएको छ । नेपालको प्लेइङ ११ : नरेन भट्ट(कप्तान), निरजकुमार यादव, अभिषेक तिवारी, साहिल पटेल, रोशन विश्वकर्मा, दिल्साद अलि, दर्श सोनार, युवराज खत्री, अशोक धामी, अपराजित पौडेल, र सन्तोष यादव"
फोहोर व्यवस्थापन नगर्दा सदरमुकाम नै दुर्गन्धित बालबालिकामा जोखिम बढ्यो,"कालीकोट : कालीकोटको सदरमुकाम मान्ममा फोहोर व्यवस्थापन नगर्दा सदरमुकाम नै दुर्गन्धित भएको छ। अब्यबस्थित रूपमा फालिएको फोहोरका कारण बालबालिकाहरूमा जोखिम बढ्दै गएको हो। जिल्लाको भर्ता, छातीलगायतका क्षेत्रबाट सदरमुकाममा मान्ममा मजदूरीका लागि आएका बाबुआमा काममा व्यस्त हुन्छन्। छोराछोरीको हेरचाहका लागि अभिभावकको ध्यान नपुग्दा बालबालिका फोहोर खेल्न जान्छन्। यी जनजाति समुदायका बालबालिका हुन्। यसरी सदुमुकाम मान्म नजिकैको जंगलमा जथाभावी फोहोर फालिनुले थप समस्या आएको छ। खाँडाचक्र नगरपालिकाले फोहोर व्यवस्थापन गर्नु पर्ने हो। तर, अहिलेसम्म डम्पिङ क्षेत्रसम्म नबनाइ बजारको फोहोर यसरी फालिनुले सिमान्तकृत तथा जोखिममा रहेका बालबालिका र वातावरणमा समेत प्रभाव परेको नागरिक समाजका अगुवा खडानन्द अधिकारीले बताए। उनले भने वडा नं १ मा पर्ने कालीकोटको सदरमुकाम मान्मको फोहोरलाई व्यवस्थापन गर्न नसक्दा सदरमुकाम नै दुर्गन्धित भएको छ। यस्तै, प्रमुख जिल्ला अधिकारी नारायण प्रसाद भट्टराइले बजार नजिकैको जंगलमा खुला ठाउँमा फालिएको फोहोरले प्रदूषण मात्र होइन बालबालिकाको ज्यानमा समेत जोखिम बढाएको बताए। उनले भने फोहोर थुपारिएको ठाउँमा दिनानुदिन बालबालिका केही न केही वस्तुको खोजी गरिरहेका हुन्छन्। यस्तो सम्वेदनशील विषयमा जिल्ला प्रशासन कार्यालयले सूचना जारी गरेको छ। कति दिन प्रहरी खटाउनु, यो त नगर सरकारले ध्यान दिनुपर्ने हो। वडा सरकारले केही समय पहिले छाडा पशुचौपाया तथा बंगुरको व्यवस्थापनका लागि पहल गरेको थियो। अहिले भने वडा सरकार पनि थाकेको छ। वडाको अनुरोध नगरसरकारले स्वीकार नगर्दा यस्तो भएको हो। सदरमुकाम रहेको मान्म बजारलाई व्यवस्थित बनाउन वडाले धेरै प्रयास गरे पनि नगरको सहयोग बिना सफल नभएको वडाअध्यक्ष धर्मराज ताम्राकारले बताए। उनले भने फोहोर फालेको ठाउमा कसैले पनि बालबालिका नछोड्नु भनेर सूचना गरेकै छौं। तर कसका बालबालिका हुन् फोहोरमा केही भेटिन्छ कि भनेर होला दैनिक रूपमा खेलिरहेका हुन्छन्। स्थानीय हिक्मत मल्लले फोहोर थुपारिएको ठाउँमा बालबालिका जाने भएकाले जोखिम बढेको बताए। उनले भने बालबालिकालाई यहाँ रोक्ने कोही छैनन्। वडा सरकारले सूचना गरेको भन्ने विषय गलत हो। प्रशासनले पनि ध्यान दिएको छैन। नगर सरकारले फोहोर व्यवस्थापनका लागि कानमा तेल हालेर बसेको छ। बजार व्यवस्थापन तथा फोहोर व्यवस्थापन गरी वातावरण स्वस्छ बनाउन स्थानीयले पहल गरेकै छौं। तर सुन्दिनेले सुनेका छ्र्रैनन्। होटलमा प्रयोग भएका मदिराका बोतलदेखि धेरै जोखिम समान यहाँ यत्रतत्र फालिएको छ। यसैलाई बालबालिकाले खोजिरहेका हुन्छन्। भरपर्दो खाने कुरा घरमा नपाउने भएकाले पनि यस्ता खानेकुरा खोजिरहेका हुन्छन्। प्लास्टिकमा पोको पारेको भात दाल, मिति सकिएका बजारका वस्तुभाउ जस्ता खाने कुरा खोजेर बालबालिकाले खाने गरेको स्थानीय नयनबहादुर रोकायाले बताए। उनले भने यहाँको फोहोर व्यवस्थापनका लागि नागरिकले पनि धेरैपटक आवाज उठाउने गरेका छन्। फोहोर व्यवस्थापन नगरे मानवीय अस्वस्थता बढाउने भएकाले नगरपालिकाले यस्ता विषयमा ध्यान दिन नागरिकको भनाइ छ। तर, नगरपालिका उपप्रमुख गाणेशबहादुर शाहीले भने नगरपालिका नै बिरामी भएकाले नागरिकलाई सुरक्षित राख्न सक्ने अवस्था नभएको बताए। उनले भने डाक्टर आफैं बिरामी छ भने बिरामीको उपचार कसरी गर्ने भन्दै उल्टो प्रश्न गरे। खासमा खाँडाचक्र नगरपालिका आफैं पनि अस्तव्यस्त छ। छ महिनादेखि प्रमुख प्रशासकीय अधिकृतविहीन थियो। बल्ल काम चलाउका रूपमा तिलागुफा नगरपालिका प्रमुख प्रशासकीय अधिकृत देव किरण बुढालाई काजमा ल्याएर सामाजिक सुरक्षा भत्ता वितरण गरिएको छ। शिक्षकले समयमा तलब नपाएको भन्दै केही दिन अघि नगरपालिकामा ध्यानआकर्षण पत्रसमेत बुझाए। उता शिक्षकले तलब पाएका छैनन्। यता नगरप्रमुख कमलबहादुर शाहीले फोहोर व्यवस्थापनदेखि अन्य धेरै काम सुधार गर्न लागि परेको बताए। उनले भने परिणाम आउन समय लाग्छ। यसका लागि नागरिकले धैर्य गर्नुपर्छ। फोहोर जथाभावी फालेका कारणले खानेपानीको स्रोत पनि प्रदूषण भएको खाँडाचक्र नगरपालिका वडा नं ११ सियाँलाका रोषन पाण्डेले बताए। उनले भने वातावरणसमेत निकै प्रदूषण छ। सडकमा आऊजाऊ गर्नसमेत गाह्रो भएको छ। सडकमा हिँड्ने नागरिक नाक थुनेर हिँडिरहेका हुन्छन्। यसको समयमा व्यवस्थापन गर्न नसकेमा ठूलो जोखिम निम्ताउने पक्का छ। समयमै डम्पिङ क्षेत्र बनाएर फोहोर व्यवस्थापन नगर सरकारले गर्नुपर्छ।"
आर्थिक अभाव झेल्दै कर्णालीका धार्मिक विद्यालय,"सुर्खेत : कर्णालीमा सञ्चालित धार्मिक विद्यालयको अस्तित्व संकटमा पर्न थालेको छ। आर्थिक अभावका कारण धार्मिक पद्धतिमा सञ्चालित यहाँका गुरुकुल, गुम्बा र मदरसा संकटमा छन्। चन्दा र दानको भरमा चलिरहेका यी विद्यालयमा हाल शिक्षकलाई तलब खुवाउनै मुस्किल भइरहेको छ। सरकारी नीति तथा कार्यक्रम र बजेटमा नसमेटिँदा यी विद्यालय आर्थिक अभाव झेल्न बाध्य छन्। हिन्दु धर्मसँग सम्बन्धित गुरुकुल, बौद्ध धर्मसँग सम्बन्धित गुम्बा र मुस्लिम धर्मसँगसम्बन्धित मदरसाले हाल चन्दा मागेर जसोतसो विद्यार्थी पढाइरहेका छन्। बेलाबखत संकलन हुने दानबाट शिक्षकलाई तलब खुवाउने गरिएको छ। चन्दा र दानको भरमा सञ्चालित यी विद्यालयको भौतिक अवस्था पनि नाजुक छ। आर्थिक अभावले कतिपय विद्यालय बन्द भएका छन् भने कतिपयको भविष्य नै संकटमा छ। कर्णाली प्रदेश सरकारको सामाजिक विकास मन्त्रालयले कार्यदल बनाएर यस्ता विद्यालयको अध्ययन गरेको छ। कार्यदलले चार महिना लगाएर स्थलगत अध्ययन गरेको छ। अध्ययनको क्रममा धार्मिक विद्यालयहरू संकटमा रहेको, आर्थिक अभाव भोगिरहेको, शिक्षकलाई तलब खुवाउन नसकेको, भौतिक पूर्वाधारको अवस्था जीर्ण रहेको, शिक्षक व्यवस्थापन हुन नसकेको, सिकाइ सामग्रीको अभाव रहेको र कतिपय विद्यालय आर्थिक संकटकै कारण बन्द भएको पाइएको कार्यदलको प्रतिवेदनमा उल्लेख छ। ती विद्यालयमा शौचालय, खानेपानी, खेलमैदान, शैक्षिक सामग्री, पुस्तकालय र प्रयोगशाला नहुँदा विद्यार्थीको सिकाइमा असर परेको कार्यदलले उल्लेख गरेको छ। विद्यालय चलाउन चन्दा र दानको भर भौतिक पूर्वाधारको अवस्था नाजुक शिक्षकलाई तलब खुवाउनै मुस्किल सिकाइ तथा पाठ्यसामग्रीको अभाव शिक्षा विकास निर्देशनालय सुर्खेतका निर्देशक दीपा हमालको संयोजकत्वमा सात सदस्यीय कार्यदल गठन भएको थियो। कार्यदलमा गुरुकुल, गुम्बा र मदरसाका प्रतिनिधि तथा शिक्षाविद्हरू थिए। कार्यदलका संयोजक दीपा हमाल भन्छिन्, धार्मिक विद्यालय चन्दा र दानको भरमा चलेको पाइयो, तीनै तहका सरकारबाट कुनै सम्बोधन भएको पाइएन। दिगो र नियमित आर्थिक स्रोत नहुँदा केही विद्यालय बन्द भएको भेटियो, आर्थिक अभावकै कारण विद्यालयले शिक्षकलाई तलब नै खुवाउन सकेका छैनन्। आर्थिक अभावमा धार्मिक विद्यालय संकटमा रहेको भन्दै कार्यदलले नीति तथा कार्यक्रम र बजेटमार्फत सम्बोधन गर्न सरकारलाई सुझाव दिएको छ। कार्यदलमा रहेका मदरसाका प्रतिनिधि अहमद रज्जाले सरकारी सहयोग नपाउँदा धार्मिक विद्यालय बन्द हुने अवस्थामा पुगेको बताए। चन्दा मागेर विद्यालय चलाइरहेका छौं, कसैले दान दिएपछि मात्र शिक्षकलाई तलव खुवाउन सकिन्छ रज्जाले भने, हामीकहाँ सयौं विद्यार्थी पढिरहेका छन्, तर सरकारले सहयोग नगर्दा विद्यार्थीको भविष्य नै संकटमा छ। कार्यदलका सदस्य रहेका शिक्षाविद् डा दीपक गौतमले धार्मिक विद्यालयमा सरकारी लगानी नहुँदा विद्यार्थीको सिकाइ उपलब्धिमा असर परेको बताए। उनले भने, भौतिक अवस्था नाजुक छ, कम्प्युटर र डिजिटल स्रोतको अभाव छ। दक्ष शिक्षको व्यवस्थापन हुन सकेको छैन, त्यहाँँ अध्ययनरत सयौं विद्यार्थीको भविस्यका लागि पनि सरकारले बजेट व्यवस्थापन गरोस्। १६ विद्यालय, ९६५ विद्यार्थी कर्णालीमा हाल १६ वटा धार्मिक विद्यालय छन्। कार्यदलका अनुसार ७ वटा गुरुकुल, ५ वटा मदरसा र ४ वटा गुम्बा छन्। सुर्खेत, डोल्पा, जाजरकोट, दैलेख, कालीकोट, सल्यान र जुम्लामा धार्मिक विद्यालय छन्। यी विद्यालयमा हाल ९ सय ६५ जना विद्यार्थी अध्ययनरत छन्। यस्तै ती विद्यालयमा ९० जना शिक्षक कार्यरत छन्। तर आर्थिक अभावका कारण दक्ष र विषयगत शिक्षक व्यवस्थापन हुन सकेका छैनन्। प्रतिवेदनअनुसार सबैभन्दा धेरै विद्यार्थी हुम्लाको नाम्खामा रहेको नामखुङ महामय आधारभूत विद्यालयमा छन्। जहाँ ३०६ विद्यार्थी छन्। यस्तै वीरेन्द्रनगरमा रहेको मदरसा मदिना माविमा २०२ जना विद्यार्थी छन्। सबैभन्दा कम विद्यार्थी दैलेखको नारायण नगरपालिकामा रहेको बसन्तमाला वेद विद्या श्रममा छन्। जहाँ ८ जना विद्यार्थी छन्। आर्थिक अभावका कारण दैलेखको तलो डुंगेश्वरमा रहेको गुरुकुल बन्द भएको पाइएको अध्ययन प्रतिवेदनमा उल्लेख छ। कार्यदलले के दियो सुझाव ? चार महिना लगाएर अध्ययन गरेको कार्यदलले सामाजिक विकास मन्त्री घनश्याम भण्डारीलाई प्रतिवेदन बुझाएको छ। धार्मिक विद्यालयमा अब राज्यले नै लगानी गर्नुपर्ने सुझाव कार्यदलले दिएको छ। यस्तै गुरुकुल, गुम्बा र मदरसालाई स्थानीय, प्रदेश र संघीय सरकारको शिक्षा नीतिमा समेट्न कार्यदलको सुझाव छ। शिक्षक अनुदान सहयोगका लागि बजेट व्यवस्था गर्नसमेत सरकारलाई सुझाव दिइएको छ। यस्तै कार्यदलले धार्मिक विद्यालयमा विज्ञान, सूचना प्रविधि र व्यावहारिक पाठ्यक्रम लागू गर्नुपर्ने, शिक्षक व्यवस्थापनका लागि स्थानीय र प्रदेश सरकारले एकमुष्ट अनुदान दिनुपर्ने, भौतिक पूर्वाधारमा लगानी गर्नुपर्ने, अनिवार्य विषयका शिक्षक दरबन्दी उपलब्ध गराउनुपर्ने र विद्यालयमा आधुनिक प्रविधिको व्यवस्थापन गर्नुपर्ने लगायतका सुझाव दिएको हो। विद्यालयको दिगो आर्थिक स्रोत व्यवस्थापनका लागि पढ्दै कमाउँदै कार्यक्रम सञ्चालन गर्न र उत्पादन कार्य सञ्चालन गर्न समेत सुझाव दिइएको छ। प्रतिवदेन बुझ्दै सामाजिक विकास मन्त्री घनश्याम भण्डारीले अध्ययनबाट कर्णालीमा सञ्चालित धार्मिक विद्यालयको अवस्था एकिन भएको बताए। उनले भने, प्रतिवेदनबाट सरकारलाई काम गर्ने बाटो खुलेको छ, आगामी बजेट र नीतिमार्फत हामी धार्मिक विद्यालयको सुधारमा काम गर्नेछौं। सरकार यो प्रतिवेदन कार्यान्वयन गरेर अगाडि बढ्छ, प्रदेशमा रहेका धार्मिक विद्यालयको विकास र स्तरोन्नतिमा काम गर्नेछौं। मन्त्रालयले गठन गरेको कार्यदलको सदस्यमा गुरुकुल शिक्षाबाट शिवराज खड्का, गुम्बा प्रतिनिधि मुरी निग्मा कुन्क्याप रोकाया, मदरसा प्रतिनिधि अहमद रजा, शिक्षाविद्द्वय ज्ञानमणि नेपाल, डा दीपक गौतम र सदस्य सचिवमा सामाजिक विकास मन्त्रालयका शैक्षिक विकास महाशाखा प्रमुख सुवर्णकुमार खड्का थिए।"
अब कांग्रेसको नेतृत्वमा सरकार बन्नुपर्छ : प्रचण्ड,"काठमाडौं : नेकपा माओवादी केन्द्रका पुष्पकमल दाहाल 'प्रचण्ड'ले नयाँ सरकार बन्ने दिशातर्फ देश अघि बढ्ने बताएका छन्। आइतबार चितवनमा भरतपुर बिमानस्थलमा सञ्चारकर्मीसँग कुरा गर्दै प्रचण्डले अहिले नयाँ घटनाक्रम विकसित भएकाले देश नयाँ सरकार बन्ने दिशातर्फ अघि बढ्ने जिकिर गरे। उनले अहिलेको नयाँ अनुभवका आधारमा आफूले ठूलो दल कांग्रेसको नेतृत्वमा सरकार बन्नुपर्ने धारणा राखेको स्पष्ट पारे। प्रचण्डले सरकारतर्फ माओवादीको ध्यान नरहेपनि अहिलेको सरकार धेरै अगाडि जान सहज छैन भन्ने परिस्थितिले देखाएको बताए। उनले चौतर्फी रुपमा सरकारप्रति असन्तुष्टि र आवेग देखिएको र त्यसको असर सडकमा देखिएकाले नयाँ वर्षले केहि न केहि निकास लिएर आउने उल्लेख गरे। त्यस्तै प्रचण्डले २०८१ साल समग्रमा धेरै उत्साह र धेरै निराशा नभएको बताए । उनले राम्रा काम गर्न,राजनीतिक दलहरूलाई आत्मसमीक्षा,आत्मालोचना गर्नका लागि र जनता र राष्ट्रको आवश्यकता अनुसार अगाडि बढ्ने दावी गरे। उनले नयाँ संकल्प गर्नका लागि पुरानो वर्षले आधार दिएको उल्लेख गरे।"
"पूर्वराजा ज्ञानेन्द्र शाहले भने : स्वदेश फर्क, स्वदेश नै स्वर्ग अभियान चलाउनुपर्छ","काठमाडौं : पूर्वराजा ज्ञानेन्द्र शाहले स्वदेश फर्क, स्वदेश नै स्वर्गभन्ने अभियान चलाउनुपर्ने आवश्यकता रहेको बताएका छन्। नयाँ वर्ष २०८२ को अवसरमा आज भिडियो सन्देश जारी गर्दै शाहले नेपालले आत्मनिर्भर अर्थतन्त्र निर्माणमा अर्जुन दृष्टि लगाउनु अहिलेको आवश्यकता रहेको बताएका छन्। उनले भने,प्रकृतिले दिएको स्वर्गजस्तै सुन्दर हिमवतखण्ड नेपाल सिँगार्न र विकासको बिगुल फुक्न कसरी लाग्ने र लगाउने ? स्वदेश फर्क, स्वदेश नै स्वर्ग भन्ने अभियान चलाउनुपर्ने आवश्यकता भएको छ। उनले युवा पलायनलाई रोकेर युवा स्रोतलाई स्वदेशमा परिचालन गर्नुपर्ने उल्लेख गरे। शाहले जनतासमक्ष राष्ट्रनिर्माता श्री ५ बडामहाराजधिराजको दिव्योपदेशलाई नै अबको राज्य सत्ताको मूलमन्त्र सोच्नुमा के होला ? भन्दै प्रश्न गरेका छन्। राष्ट्रनिर्माता श्री ५ बडामहाराजधिराजको दिव्योपदेशलाई नै अबको राज्य सत्ताको मूलमन्त्र सोच्नुमा के होला ? उनले भने, सन्तुलित, कुटनैतिक सम्बन्ध र आत्मनिर्भर नेपालको परिकल्पना नै पृथ्वीपथको मूल सार हो। यही नै राजनीतिको मूलधार हुनुपर्ने हो। मुलुकको शासकीय संरचना नै परिवर्तन गर्नुपर्ने पूर्व राजा शाहको भनाई छ। उनले भने,जनभावना र चाहना बुझी मुलुकको समग्र संरचनामा नै हेरफेर र सुधारका कदम चाल्नुपर्ने तथ्य स्पष्ट देखिन्छ। शाहले शिक्षा, स्वास्थ्य र दैनिक कामकाजका पद्धति र प्रणालीमा आमूल परिवर्तन गर्नुपर्ने धारणा राखे। शाहले युग प्रविधिको भएकाले सावधानीपूर्वक उपयोग गर्दा राष्ट्रलाई फाइदा हुने उल्लेख गरे। उनले सुशासन र भ्रष्टाचारमुक्त प्रशासन मूल नारा हुनुपर्ने धारणा राखे। विश्वको बदलिँदो परिस्थितिलाई मनन गर्दै विश्वव्यापीकरण र स्वतन्त्र व्यापारका आधारलाई चुनौतीको रुपमा लिएर अगाडि बढ्नुपर्ने उनको भनाई छ। मुलुकमा व्याप्त अशान्ति, अराजकता, निराशा र असन्तुष्टिबाट आम नेपालीलाई मुक्त गर्न नेपालको राजसंस्थाले जहिल्यै योगदान पुर्याउँदै आएको विदितै छ। राष्ट्रियता र प्रजातन्त्रलाई मूल कार्य मान्दै जनभावना बमोजिम चल्ने बहुदलीय प्रजातन्त्र र संवैधानिक राजसंस्थाको परम्परामा हाम्रो मान्यता रहि आएको छ। शाहले भने,वर्तमानमा बदलिँदो जनचाहनाको पनि कदर गरी राज्यशक्तिको स्रोत जनता नै हुन् भन्ने मञ्जुरी सदैव स्थापित हुनुपर्छ। उनले नेपाली जनतामा देश र भविष्यलाई लिएर जागरुपता पैदा हुनुलाई सकारात्मक रहेको भएको बताए। उनले वास्तविक प्रजातन्त्र भएका ठाउँमा राम्रो नराम्रो जनगुनासो वा गुणगान सुन्ने परम्परा र संस्कार हुने समेत शाहले बताए। उनले भने, नागरिक स्वतन्त्रताभन्दा ठूलो तन्त्र वा वाद हुँदैन। वास्तविक प्रजातन्त्र त्यहाँ हुन्छ, जहाँ राम्रोनराम्रो जनगुनासो वा गुणगान सुन्ने परम्परा र संस्कार हुन्छ। शाहले नेपाली जनतामा देशभक्ति भावना विश्वमै अनुकरणीय रहेको दाबी गरे।"
नयाँ वर्षको पूर्वसन्ध्यामा कन्याममा रमाउँदै कूटनीतिज्ञ,"काठमाडौं : परराष्ट्र मन्त्रालयले नेपालमा रहेका विदेशी नियोगका प्रमुख तथा विभिन्नअन्तर्राष्ट्रिय संघ संगठनहरुका प्रतिनिधि तथा राजदूतहरुका लागि रिट्रिट कार्यक्रम गरेको छ। नयाँ वर्षको पूर्वसन्ध्यामा आइतबार इलामको कन्याममा कूटनीतिज्ञहरु रमाएका हुन्। उनीहरु कन्याममा विभिन्न जातजातिका भेषभूषामा सजिएका थिए। कार्यक्रममा बेलायत, जापान, अष्ट्रेलिया लगायत १५ भन्दा बढी देशका राजदूत एवं मिसन प्रतिनिधिहरु रहेका छन्। केही समय कन्यामको सुन्दरता र चियाबारीको आकर्षणलाई तस्बिरमा कैद गरिरहेका उनीहरुले त्यसलगत्तै घोडामा चढेर कन्यामको परिक्रमा गरेका थिए। नयाँ वर्षको पूर्वसन्ध्यामा परराष्ट्र मन्त्रालयले नेपाल पर्यटन बोर्ड र इलामको सूर्योदय नगरपालिकाको समेत सहआयोजनामा नेपालस्थित विदेशी मिसनका प्रमुख र प्रतिनिधिका लागि यो कार्यक्रमको आयोजना गरेको छ। नेपालको पर्यटन प्रवर्द्धनका लागि इलामको विशेषता स्थानीयताको परिचय दिई पर्यटकीय महत्वलाई थप उजागर गर्ने उद्देश्यले यो कार्यक्रमको आयोजना गरिएको मन्त्रालयले जनाएको छ। आज र भोलिसम्मका लागि आयोजना गरिएको कार्यक्रममा परराष्ट्रमन्त्री डा आरजु राणा र परराष्ट्र सचिव अमृत बहादुर राई लगायत सहभागी भएको परराष्ट्रमन्त्रीका प्रेस सल्लाहकार एकराज पाठकले जानकारी दिए।"
"संसार धेरै अघि बढिसक्यो, तर हामी यो वा त्यो वादको चक्रमा फसेका छौं : पूर्वराजा","नेपालीको एकतामा नै नेपालको भविष्यनिहीत रहेको यथार्थलाई हामीले आत्मसाथ गरेका छौं। सबैले यही वास्तविकतालाई आत्मबोध गर्नुपर्दछ भन्ने ठान्दछौं। उनले भने। काठमाडौं : पूर्वराजा ज्ञानेन्द्र शाहले नेपालीहरु यो वा त्यो वादको चक्रमा फसेको बताएका छन्। नयाँ वर्ष २०८२ को अवसरमा आज भिडियो सन्देश जारी गर्दै शाहले सबै नेपालीको सामूहिक र एकताबद्ध प्रयास अपरिहार्य भएको बताएका छन्। उनले भने, संसार धेरै अघि बढिसक्यो। तर हामी यो वा त्यो वादको चक्रमा फसेका छौं। नेपाल आमालाई केन्द्रमा राखेर हाम्रा विचार बन्नुपर्छ, हाम्रा कदम चल्नुपर्छ। हरेक समस्याको समाधान, संवाद, सहमति समन्वय र सहकार्यबाट हुनसक्छ। नेपाल आमालाई केन्द्रमा राखेर हाम्रा विचार बन्नुपर्छ, हाम्रा कदम चल्नुपर्छ। हरेक समस्याको समाधान, संवाद, सहमति समन्वय र सहकार्यबाट हुनसक्छ। आगामी वर्ष नेपाली इतिहासको स्मरणीय र सुनौलो सम्झना बन्नुपर्छ र बनाउन सकिन्छ भन्ने विश्वास हामीले लिएका छौं। उनले आफूहरुले अस्थिरता, अशान्ति, अराजकता, विपन्नता र भ्रष्टाचारको अन्त्य चाहेको बताएका छन्। हामी अस्थिरता, अशान्ति, अराजकता, विपन्नता र भ्रष्टाचारको अन्त्य चाहन्छौं। त्यसका निम्ति नेपाली जनताबाट हुने हरेक प्रयासहरुमा ऐक्यबद्धता रहनेछ। शाहले भने, मुलुकको गिर्दो अर्थव्यवस्था, रुग्ण हुँदै गएको औद्योगिक उत्पादन, बढ्दो राष्ट्रिय ऋण र बेरोजगारी, रक्षात्मक बन्दै गएको राष्ट्रियता, राष्ट्रिय एकता, सामाजिक सद्भाव, मौलिक धर्म, संस्कृति तथा जनस्तरमा बढेको निराशा, असन्तुष्टि हाम्रो चिन्ताको मूल विषय हो। नागरिक पलायनसागै पुँजी पलायन, भ्रष्टाचार र बेथिति देशले धान्नै नसक्ने स्तरमा झाँगिएको उनको दाबी छ। यो स्थितिमा नयाँ वर्षलाई उपलब्धीमुलक बनाउनु हामी सबै नेपालीको सामूहिक र एकताबद्ध प्रयास अपरिहार्य भएको छ। नेपाली नेपालीबीच द्वन्द्व नहोस्। परस्पर अविश्वास र हिंसाको दुःखद मनस्थिति नबनोस्, देशबासीहरू कुनैपनि नाम र निउँमा ध्रुवीकृत नबनुन् भन्ने कुरामा संवेदनशील छौं। नेपालीको एकतामा नै नेपालको भविष्यनिहीत रहेको यथार्थलाई हामीले आत्मसाथ गरेका छौं। सबैले यही वास्तविकतालाई आत्मबोध गर्नुपर्दछ भन्ने ठान्दछौं। उनले भने,हाम्रा आह्वान हामी कसैको निजी स्वार्थ पूर्तिका निमित्त होइन, कुनै खालको सैद्धान्तिकवाद वा विचारको होइन। समग्र राष्ट्रको स्वाधीनता, समग्र जनताको सम्प्रभुता, नेपाल र नेपालीको सुखमय प्रतिष्ठाको निम्ति हो। आफ्नै प्रकारको अग्रणी राष्ट्र हामीले नै बनाउने हो। अनि आफ्नो स्वतः अस्तित्व हामी आफैँले उठाउने हो।"
आन्दोलनरत शिक्षकको जायज माग सरकारले पूरा गर्नुपर्छ : देउवा,उनले शिक्षकहरूको माग सम्बोधन गर्न कुनै समस्या देखिए छलफलबाटै निकास निकाल्नुपर्ने भन्दै यसका लागि शिक्षकहरू पनि तयार हुनुपर्ने जिकिर गरे। काठमाडौं : नेपाली कांग्रेसका सभापति शेरबहादुर देउवाले आन्दोलनरत शिक्षकको जायज माग पुरा गर्न सरकारको ध्यान जानुपर्ने बताएका छन्। नेपाल मुस्लिम संघले आइतबार कांग्रेस पार्टी कार्यालय सानेपामा आयोजना गरेको शुभकामना आदान प्रदान कार्यक्रममा सभापति देउवाले वार्ता र संवादबाट आन्दोलनरत शिक्षकको जायज माग पुरा गर्न सरकारको ध्यान जानुपर्ने बताएका हुन्। उनले शिक्षकहरूको माग सम्बोधन गर्न कुनै समस्या देखिए छलफलबाटै निकास निकाल्नुपर्ने भन्दै यसका लागि शिक्षकहरू पनि तयार हुनुपर्ने जिकिर गरे। त्यस्तै सभापति देउवाले कुनै पनि पार्टीको बहुमत आउन गाह्रो भएपनि सबैलाई मिलाउन सक्ने संविधान मुलुकमा रहेको धारणा राखे। अहिलेको संविधानले समावेशी समानुपातिक प्रतिनिधित्व गराउन निकै ठूलो भूमिका खेलेको उनले बताए। उनले कांग्रेसको विधान पनि समावेशी समानुपातिक प्रकारको रहेकाले पार्टीमा सबैको प्रतिनिधित्व रहेको धारणा राखे।
लामिछानेको रिटमा कैफियत प्रतिवेदन मगाउन सर्वोच्चको आदेश,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेको रिटमा सर्वोच्च अदालतले कैफियत प्रतिवेदन मगाउन आदेश जारी गरेको छ। न्यायाधीश टेकप्रसाद ढुंगानाको इजलासले रिटमाथि आइतबार प्रारम्भिक सुनुवाइ गर्दै लामिछानेलाई पुर्पक्षका लागि थुनामा पठाउने आदेशको निर्णयको कैफियत प्रतिवेदन मागेको हो। कैफियत प्रतिवेदन भनेको मुल मुद्दा दर्तादेखि उच्च अदालतसम्मको आदेशसम्बन्धी विवरण हो। जसअनुसार सर्वोच्चले लामिछानेविरुद्ध मुद्दा दर्तादेखि उच्च अदालत तुलसीपुरबाट पुर्पक्षका लागि कारागार पठाउने आदेशसम्मका फाइलहरू मगाएको हो। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। त्यसपछि लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। उनले उक्त आदेश बदरको माग गर्दै बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
राजावादीको नाममा चैत १५ गते भएको घटनाको पूर्वराजाले गरे दु:ख व्यक्त,"शाहले नेपाली जनतामा देशभक्ति भावना विश्वमै अनुकरणीय रहेको दाबी गरे। काठमाडौं : पूर्वराजा ज्ञानेन्द्र शाहले तीनकुनेको हिंसात्मक घटनाप्रति दुःख व्यक्त गरेका छन् । नयाँ वर्ष २०८२ को अवसरमा आज भिडियो सन्देश जारी गर्दै उनले नेपाली जनतामा देश र भविष्यलाई लिएर जागरूकता तीनकुने घटनाप्रति दुःख व्यक्त गरेका हुन्। समाजका विभिन्न दल र वर्ग समुदायले आफ्ना धारणा र अभिव्यक्ति राख्न पाउनु प्रजातन्त्रको सुन्दर विशेषता हो। तर त्यस्ता धारणा र मान्यता प्रस्तुत गर्दा सबैले संयम अपनाउनुपर्दछ। पूर्वराजा शाहले भने, केहीदिन अघि जनप्रदर्शनमा जुन प्रकारको हिंसा, आगजनी ,तोडफोड भयो त्यसबाट मानवीय एवम् भौतिक क्षति भयो। त्यो सुन्दा हामीलाई अन्त्यन्तै दु:ख लाग्यो। उनले वास्तविक प्रजातन्त्र भएका ठाउँमा राम्रो नराम्रो जनगुनासो वा गुणगान सुन्ने परम्परा र संस्कार हुने समेत शाहले बताए। उनले भने, नागरिक स्वतन्त्रताभन्दा ठूलो तन्त्र वा वाद हुँदैन। वास्तविक प्रजातन्त्र त्यहाँ हुन्छ, जहाँ राम्रोनराम्रो जनगुनासो वा गुणगान सुन्ने परम्परा र संस्कार हुन्छ। शाहले नेपाली जनतामा देशभक्ति भावना विश्वमै अनुकरणीय रहेको दाबी गरे। गत चैत १५ गते राजावादीहरुले गरेको प्रदर्शनका क्रममा एक जना पत्रकार र एक जना सर्वसाधारणको ज्यान गएको थियो। राजावादीको आन्दोलनमा व्यक्तिका घर, पसल, अन्नपूर्ण पोष्ट् र कान्तिपुरको कार्यालय, राजनीतिक दलका कार्यालय, सरकारी र निजी सवारीसाधनलगायतका व्यक्तिगत तथा सार्वजनिक सम्पत्ति तोडफोड र आगजनीजस्ता कार्य भएका थिए। यस अगाडि प्रधानमन्त्री केपी शर्मा ओलीको आह्वानमा बसेको गणतन्त्र पक्षधर दलहरूको बैठकले तीनकुने क्षेत्रमा भएको हिंसाको जिम्मेवारी पूर्वराजा ज्ञानेन्द्र शाहले लिनुपर्ने निष्कर्ष निकालेको थियो।राजावादीको नाममा तीनकुनेमा हिंसा भड्काउन मुख्य भूमिका खेलेका मेडिकल व्यवसायी दुर्गा प्रसाईंलगायतका व्यक्तिहरु पक्राउ परिसकेका छन्। गत चैत १५ गते राजावादीको प्रदर्शनमा हिंसा भड्काएको आरोप प्रसाईमाथि छ। प्रहरीले उक्त घटनामा संलग्नहरुमाथि अनुसन्धान र खोजी जारी राखेको छ।"
प्रधानमन्त्री ओलीले गरे गौरादह नगर अस्पतालको शिलान्यास,झापा : प्रधानमन्त्री केपी शर्मा ओलीले झापाको गौरादह नगर अस्पतालको शिलान्यास गरेका छन्। नगरपालिकाको वडा नम्बर १ स्थित चौतु चोकमा आज आयोजित कार्यक्रममा अस्पताल भवनको शिलान्यास भएको हो । कार्यक्रममा प्रधानमन्त्री ओलीले निर्माण हुने अस्पतालले स्थानीयबासीका साथै छिमेकी भारतका जनताको स्वास्थ्य उपचारमा समेत लाभ दिन सक्ने विश्वास व्यक्त गरे । उनले आवश्यकताका आधारमा अस्पतालको सेवा विस्तार गर्दै जान सकिने जनाउँदै सूचना र प्रविधिको उपयोगबाट सरकार हरेक क्षेत्रमा आधारभूत सेवा उपलब्ध गराउन क्रियाशील रहेको बताए । मुलुकलाई रचनात्मक कामबाट विकसित गराउने अभियानमा सरकार रहेकाले युवाहरूलाई स्वदेशमै व्यवसायिकता र रोजगारीमा लाग्न उनले आग्रह गरे । अस्पताल निर्माणका लागि कुल दुई बिगाहा जग्गामा रु १२ करोड ५९ लाख ७९ हजार चार सय ९६ को लागतमा २०८३ माघ १४ भित्र बन्ने गरी जे एन्ड जे निर्माण सेवासँग सम्झौता गरिएको छ । प्रधानमन्त्री ओलीको अघिल्लो कार्यकालमा २०७५ सालमा सबै स्थानीय तहमा १५ शैय्याको आधारभूत अस्पताल निर्माण गर्ने घोषणा भएकोमा जग्गा प्राप्तिमा ढिलाइका कारण गौरादहमा अस्पताल निर्माण सुरु हुन सकेको थिएन ।
"अवैधरुपमा बसेका आप्रवासीमाथि कडाइ गर्दै जापान, थप ८ नेपाली निष्कासित","काठमाडौं : जापानको अध्यागमनले ८ नेपालीलाई निष्कासन गरेको छ।गैह्रकानुनी रूपमा जापानमा बस्दै आएका उनीहरूलाई अध्यागमनमार्फत निष्कासन गरिएको हो। जापानको अध्यागमन कानुन उल्लंघन गरेको आरोपमा उनीहरूलाई निष्कासन गरिएको स्रोतको भनाई छ। निष्कासनमा पर्नेमा सुनार, गुरुङ, मगर,पुलामी, जबेगु, खत्री र दुई जना ढकाल थरका रहेको स्रोतले बताएको छ। उनीहरूलाई थाइ एयरलायन्स र थाइ लायन एयरलायन्स, क्याथे प्यासिफिकको विमानबाट नेपाल फर्काइएको हो। उनीहरू गत साता काठमाडौं आइपुगेको स्रोतको भनाइ छ। जापान प्रहरीले अध्यागमन कानुन उलंघन गरेको आरोपमा पक्राउ गरी सोधपुछपश्चात नेपाल डिपोर्ट गरेको हो। यद्यपि उनीहरूले कुनकुन कानुन उल्लंघन गरे भन्ने विषय भने खुलाइएको छैन। जापानले फागुनमा मात्रै १५ जनाभन्दा बढी नेपालीलाई निष्काशन गरेको थियो। पछिल्लो समय जापानले पनि अवैधरूपमा बसेका आप्रवासीहरूमाथि कडाइ गर्न थालेको छ। त्यस अगाडि पनि विभिन्न चरणमा ठूलो संख्यामा नेपालीहरु निष्काशित भएका थिए। विभिन्न प्रवेशाज्ञामा जापान पुगेका आप्रवासीहरूलाई कडाइ गर्न थालेपछि नेपालीहरूसमेत त्यसको मारमा पर्न थालेका हुन्। पछिल्लो समयमा जापान, अमेरिका, मलेसिया, क्यानडा, फ्रान्स, माल्दिभ्स, जर्मनी, दक्षिण कोरयालगायत देशका सरकारले त्यहाँ रहेका विदेशी कामदारहरूमाथि निगरानी बढाउँदै आएको छ।"
उच्च अदालतको आदेशविरुद्ध लामिछानेले दिएको रिटमाथि सुनुवाइ जारी,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेले सर्वोच्च अदालतमा दायर गरेको रिटमाथि आज सुनुवाइ जारी छ।न्यायाधीश टेकप्रसाद ढुंगानाको इजलासमा सुनुवाइ जारी छ। लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। उक्त आदेश बदरको माग गर्दै लामिछानेले बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
कारागार पठाउने उच्च अदालतको आदेशविरुद्ध लामिछानेले दिएको रिटमाथि सुनुवाइ हुँदै,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेले सर्वोच्च अदालतमा दायर गरेको रिटमाथि आज सुनुवाइ हुने भएको छ। सुनुवाइका लागि न्यायाधीश टेकप्रसाद ढुंगानाको इजलासमा पेशी तोकिएको छ। लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। उक्त आदेश बदरको माग गर्दै लामिछानेले बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
लामिछानेको रिटमाथि सुनुवाइ सकियो,"काठमाडौं : राष्ट्रिय स्वतन्त्र पार्टीका सभापति एवं गोर्खा मिडिया प्रालिका पूर्वप्रबन्ध निर्देशक रवि लामिछानेले सर्वोच्च अदालतमा दायर गरेको रिटमाथिको प्रारम्भिक सुनुवाइ सकिएको छ। न्यायाधीश टेकप्रसाद ढुंगानाको इजलासमा सुनुवाइ सकिएको हो। प्रारम्भिक सुनुवाइ सकिएकाले केहीबेरमा आदेश आउने संभावना छ। लामिछानेले आफूलाई पूर्पक्षका लागि थुनामा पठाउने उच्च अदालत तुलसीपुर बुटवल इजलासको आदेशविरुद्ध शुक्रबार सर्वोच्चमा रिट दायर गरेका थिए। सहकारी ठगी र संगठित अपराध मुद्दामा जिल्ला अदालत रुपन्देहीले एक करोड रुपैयाँ धरौटीमा छाड्ने आदेशलाई उच्च अदालत तुलसीपुरले उल्टाउँदै पुर्पक्षका लागि थुनामा पठाउने आदेश दिएको थियो। उक्त आदेश बदरको माग गर्दै लामिछानेले बाहिरबाटै मुद्दा लड्न पाउनुपर्ने माग गरेका छन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा सभापति लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी, संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको छ। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थियो। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
नेपाली जनता कुनै पनि हालतमा रैती हुन तयार हुँदैनन् : प्रधानमन्त्री,"झापा : प्रधानमन्त्री तथा नेकपा (एमाले)का अध्यक्ष केपी शर्मा ओलीले नेपाली जनता कुनै पनि हालतमा रैती हुन तयार नहुने बताएका छन् । संघीय लोकतान्त्रिक गणतन्त्र सुदृढीकरण र संविधानको रक्षाका लागि भन्दै नेकपा (एमाले) कोशी प्रदेश कमिटीले झापाको दमकमा शनिबार आयोजना गरेको बृहत् जनजागरण सभामा बोल्दै अध्यक्ष ओलीले भने, राजतन्त्र फर्काउने र दुईचार सडक छाप मान्छेहरूको तमाशा चैत १५ गते देखियो। यिनीहरू कस्ता तत्व र शैलीका व्यक्ति हुन भनेर। अब तोडफोड, हत्याहिंसा, आक्रमण यस्ता कुराहरू सह्य हुँदैन। अब देशलाई संविधान र कानुन बमोजिम अगाडि बढाउने उनले बताए। निरंकुुश राजतन्त्र हुँदा देशमा विकास केही पनि भएन। विकासको सिन्को नभाच्नेहरू अहिले देशमा यत्रो विकास हुँदा केही भएन भन्दै हिँडिरहेका छन्। पूर्वराजा ज्ञानेन्द्र शाहलाई इंगित गर्दै ओलीले भने, तपाईंहरू मलाई साथ दिनुहोस् मै आउँछु भन्न लाजै मान्दैनन्। अढाई सय वर्ष केही नगरिकन खाने, देश लुट्नेहरूप्रति नेपाली जनता सचेत छन्, जनताले बुझेका छन्। नेपाली जनता कुनै पनि हालतमा रैती हुन तयार हुँदैनन्, उनले भने। ड्राइभिङ सिक्दै नसिकेकाहरूले म राम्रो गाडी चलाउँछु, यसले केही जान्दै जान्दैनन्, यो ड्राइभरलाई हटाउनुपर्छ भनेर ड्राइभरको सिटमा बस्न खोजेको व्यंग्य हान्दै अध्यक्ष ओलीले भने, राजनीतिक भनेको थाहै नपाएका र ढुंगा हान्न जानेकाहरूले देश चलाउँछु भनेर उधुम मच्चाइरहेका छन्। अहिले देश विकास र सुशासनको गतिमा अघि बढिरहेको छ। भ्रष्टाचार नियन्त्रण गर्न सरकार लागि परेको छ। देशमा स्थिरता र स्थायित्व चाहिएको छ। सरकार फेर्न र ढाल्ने खेलको चक्कर लागेकाहरू देशको विकास होइन, तमाशा गर्न चाहिरहेको उनले बताए। ड्राइभिङ सिक्दै नसिकेकाहरूले, म राम्रो चलाउँछु, यसले केही जान्दै जान्दैनन्, यो ड्राइभरलाई हटाउनुपर्छ भनेर ड्राइभरको सिटमा बस्न खोजेजस्तो राजनीतिक भनेको थाहै नपाएका र ढुंगा हान्न जानेकाहरूले देश चलाउँछु भनेर उधुम मच्चाइरहेका छन्, उनले भने।"
राजनीतिक खिचातानीले अझै बनेन मेचीको झोलुंगे पुल,"झापा : राजनीतिक खिचातानीका कारण विगत ८ वर्षदेखि निर्माणाधीन अवस्थामा रहेको मेची नदीको झोलुंगे पुल अझै बनेको छैन। झापा क्षेत्र नम्बर ३, कचनकवल गाउँपालिका५ पाठामारीस्थित नेपालभारत सीमासँग जोड्ने मेची नदीमा आर्थिक वर्ष २०७२०७३ देखि झोलुंगे पुल बनाउन थालिएको थियो। तर, २०८१ चैत सकिन लाग्दासमेत झोलुंगे पुल अझै बनिसकेको छैन। यो निर्वाचन क्षेत्र राप्रपा अध्यक्ष राजेन्द्रप्रसाद लिङ्देन र काँग्रेस नेता कृष्णप्रसाद सिटौलाको हो। दुवै शीर्ष नेताले यो योजनालाई आफ्नो चुनावी एजेन्डा बनाएर जस लिन खोज्दा तोकिएकै समयमा झोलुंगे पुल बन्न नसकेको स्थानीयको गुनासो छ। मेचीमा झोलुंगे पुल बन्दै गरेको ८ वर्ष भइसक्यो, यो पुल दुई वर्षभित्र बनिसक्नुपर्ने हो, कचनकवल ५ का वडाध्यक्ष मोहम्मद नुर आलमले भने, राजनीतिक खिचातानीका कारण पुल ओझेलमा परेको हो, यो त नेपाल सरकारको योजना हो, मैले गरे तैँले गरे भन्नु नै यहाँका जनताका लागि दुर्भाग्य साबित भयो। ठेकेदारले लामो समयदेखि पुल अलपत्र छाडेपछि यही क्षेत्रबाट निर्वाचित कोशी प्रदेशका भौतिक पूर्वाधार विकास राज्यमन्त्री भूमिप्रसाद राजवंशीलाई घचघच्याऔं। त्यसपछि उनले पटकपटक संघीय सरकारमार्फत पहल गरेपछि यही मङ्सिरदेखि पुलको काम फेरि सुरु भएको हो। अहिले काम भइरहेको बताउँदै वडाध्यक्ष आलमले भने, निर्माण व्यवसायी श्याम तामाङसँग फोन सम्पर्क गर्दा उहाँले यो बर्खा अगावै (जेठअसार महिनाभित्र) पुल सञ्चालनमा आउने जानकारी दिनुभएको छ। मेचीमा पुल नबन्दा यहाँका स्थानीय बर्खामा डुंगा र हिउँदमा बाँसे पुलबाट आउजाउ गर्न बाध्य छन्। निर्माणाधीन पुल नजिकै अस्थायी बाँसे पुल बनाइएको छ। खोलाले गर्दा यहाँका जनताले धेरै समस्या भोगिराख्नु परेको छ, पुल कहिले बन्छ थाहा छैन, स्थानीय पुरणकुमार गणेशले भने, बाँसे पुल चढ्दा मान्छेको भारु १०, साइकलको भारु २० र मोटरसाइकलको भारु ५० रूपैयाँ तिर्नु परेको छ। गाउँमा नेता तथा कार्यकर्ता आउँदा हाम्रो एउटै माग छ। यो पुल किन बनेन। यो पुलसँग हाम्रो छोराछोरीको भविष्य जोडिएको छ, स्थानीय साकिर आलमले भने। यो पुल ८ वर्षदेखि बन्दै छ। अहिलेसम्म बनेको छैन। अहिले दुईचार जना कामदार आएर काम गरिरहेको बताउँदै स्थानीय युशुभ मियाले भने, फेरि भाग्ने हो किन काम पुरा गरेर जाने हो थाहा छैन। सहरी विकास मन्त्रालय, स्थानीय पूर्वाधार विभागको सस्पेन्शन ब्रिज डिभिजन ललितपुरले निलगिरीमहावीर जेभी काठमाडौंलाई २०७३ मंसिर १२ गते झोलुंगे पुल बनाउने ठेक्का दिएको थियो।"
तीन जिल्लाका सामुदायिक विद्यालयलाई प्रधानमन्त्री ओलीले दिए शैक्षिक सामग्री,"झापा : प्रधानमन्त्री केपी शर्मा ओलीले झापा, तेह्रथुम र ताप्लेजुङका विभिन्न १५ सामुदायिक विद्यालयलाई कम्प्युटरलगायत शैक्षिक सामग्री वितरण गरेका छन्। सामाजिक उत्तरदायित्वअन्तर्गत नेपाल सरकार, भौतिक पूर्वाधार तथा यातायात मन्त्रालयको निर्माण व्यवसाय कोषको कार्यक्रम अनुसार आज दमकमा आयोजित कार्यक्रममा ती सामग्री वितरण गरिएको हो । प्रधानमन्त्री ओलीले शैक्षिक गुणस्तर वृद्धिका लागि सरकारी र निजी क्षेत्रले यस्ता शैक्षिक सामग्री उपलब्ध गराइ सहयोग गर्नुपर्नेमा जोड दिए। कार्यक्रममा भौतिक पूर्वाधार तथा यातायातमन्त्री देवेन्द्र दाहाललगाय सहभागी थिए ।"
सीमानाकाबाट हतियार र लागुऔषधसहित भारतीय युवक पक्राउ,"रौतहट : रौतहटको राजदेवी नगरपालिका८ स्थित नेपालभारत सीमाबाट एक भारतीय युवक हतियार र लागुऔषधसहित पक्राउ परेका छन् । शनिबार राति ९:१० बजेतिर जयसवाल मदिरा पसल बाहिर होहल्ला र झैझगडा गरिरहेको सूचना पाएपछि गस्तीमा खटिएको सशस्त्र प्रहरीले भारत बिहार,सीतामढीका २३ वर्षीय किशन कुमारलाई नियन्त्रणमा लिएको हो । खानतलासी गर्दा उनको साथबाट म्यागजिन र लगपिन नभएको पेस्तोल एक थान,कोरेक्स तीन बोतल,नाइट्रोभेट पाँच ट्याब्लेट र एक थान मोबाइल बरामद गरिएको सशस्त्र प्रहरीका एसपी सन्तोष बस्नेतले जानकारी दिए। पक्राउ परेका कुमारलाई थप अनुसन्धानका लागि जिल्ला प्रहरी कार्यालय रौतहटमा बुझाइएको छ।"
हराएका बालक ९ दिनपछि त्रिशुलीमा मृत भेटिए,"गोरखा : ९ दिनदेखि सम्पर्कबाहिर भएका गोरखाका एक बालक मृत अवस्थामा भेटिएका छन्। गत चैत २३ गतेदेखि बेखबर बनेका गण्डकी गाउँपालिका ८ का ११ वर्षका निकेश नेपाली आइतबार बूढीगण्डकी नदी किनारमा मृत अवस्थामा फेला परेका जिल्ला प्रहरी कार्यालयले जनाएको छ। प्रहरीका अनुसार नेपाली गत चैत २३ गते दिउँसो करिब चार बजे बूढीगण्डकीमा पौडी खेल्ने क्रममा डुबेर बेपत्ता भएका थिए। घटनापछि निरन्तर खोजतलास गर्ने क्रममा शनिबार गण्डकी गाउँपालिका७ भंगालस्थित त्रिशुली नदी किनारमा फेला परेको डीएसपी इन्द्रप्रसाद सुवेदीले जानकारी दिए। बालकको शव सडेगलेको अवस्थामा फेला परे, सुवेदीले भने। नेपालीको शव पोष्टमार्टमका लागि प्राथमिक स्वास्थ्य केन्द्र गजुरी पठाइएको र उक्त घटनाबारे थप अनुसन्धान भइरहेको उनले बताए।"
पञ्चकन्या दोस्रो क्रसकन्टी दौडको उपाधि किरण र रुविनालाई,"नुवाकोट : नुवाकोटको पञ्चकन्यामा दोस्रो संस्करणको जिल्ला स्तरीय पञ्चकन्या क्रसकन्ट्री दौड प्रतियोगिता सम्पन्न भएको छ। प्रतियोगितामा पुरुषतर्फ किरण तामाङ र महिलातर्फ रुबिना तामाङले उपाधि चुमेका छन्। पञ्चकन्या जनकल्याण युवा समाजको आयोजनामा भएको प्रतियोगितामा ५ किमि पुरुषतर्फ किरणले निर्धारित दौड २२ मिनेट १८ सेकेन्डमा दौड पूरा गरी उपाधि जिते। मनहरि थापाले २२ मिनेट ४९ सेकेन्डमा पूरा गरी दोस्रो र दिपेश तामाङले २२ मिनेट ५१ सेकेन्डमा पूरा गरी तेस्रो भए। सोही दूरीमा महिलातर्फ रुबिना तामाङले २८ मिनेटमा पूरा गरेर उपाधि जितिन्। सुप्रिता थापा २९ मिनेट २१ सेकेन्डमा पूरा गरी दोस्रो र विपना तामाङले ३१ मिनेट ४६ सेकेन्डमा पूरा गरी तेस्रो भइन्। दुवैतर्फ ५ किमिमा विजेता भएकाले नगद ११ हजार, दोस्रो भएकाले ७ हजार र तेस्रो भएकाले ४ हजार रुपैयाँ पुरस्कार थापे। प्र्रतियोगिताको पुरुष खुला १० किमिमा प्रकाश तामाङ विजेता भए। उनले निर्धारित दौड ४१ मिनेट ३३ सेकेन्डमा दौड पूरा गरे। जयराम थापाले ४४ मिनेट ४ सेकेन्डमा पूरा गरी दोस्रो र हरिचन्द्र तामाङले ४५ मिनेट १९ सेकेन्डमा पूरा गरी तेस्रो भए। विजेता खेलाडीले नगद २२ हजार, दोस्रो भएकाले १६ हजार र तेस्रो भएकाले १० हजार रुपैयाँ नगद पुरस्कार पाए। यस विद्याका विजेता प्रकाश तामाङविरुद्ध उजुरी परेको छ। प्रकाशले अर्कै नाममा खेलेको दाबी गर्दै अन्य खेलाडीले विरोध जनाएपछि उनी पुरस्कार नलिई हिँडेकाले छानबिन गरिने आयोजक युवा समाजले जनाएको छ। विजेता खेलाडीलाई प्रमुख अतिथि सांसद तथा माओवादी केन्द्रका केन्द्रीय सदस्य हितबहादुर तामाङ, पञ्चकन्या गाउँपालिकाका अध्यक्ष तेजबहादुर तामाङ, उपाध्यक्ष विमला केसी पाठक, पञ्चकन्या गाउँपालिका ३ का वडाध्यक्ष रामबाबु पराजुली लगायतले नगद, मेडल र प्रमाणपत्र पुरस्कार प्रदान गरेका थिए। पञ्चकन्या गाउँपालिकाको कार्यालय लाकुरीभञ्ज्याङबाट सुरु भएको प्रतियोगिताको दौड घ्याङस्वाँरा सहिद स्मारक पर्यटकीय पार्क पुगेर सोही रुट घलेभन्ज्याङ आएर पूरा भएको थियो। दौडमा पाँच दर्जनभन्दा बढी धावकको सहभागिता रहेको थियो। पञ्चकन्या४ मा निर्माण गरिएको घ्याङ्स्वाँरा सहिद स्मारक पार्कको प्रचारप्रसार र खेल पर्यटनका लागि दौड प्रतियोगिता गरिएको समाजका अध्यक्ष टीकाराम तामाङको भनाइ छ।"
"अवैधरुपमा बसेका आप्रवासीमाथि कडाइ गर्दै जापान, थप ८ नेपाली निष्कासित","काठमाडौं : जापानको अध्यागमनले ८ नेपालीलाई निष्कासन गरेको छ।गैह्रकानुनी रूपमा जापानमा बस्दै आएका उनीहरूलाई अध्यागमनमार्फत निष्कासन गरिएको हो। जापानको अध्यागमन कानुन उल्लंघन गरेको आरोपमा उनीहरूलाई निष्कासन गरिएको स्रोतको भनाई छ। निष्कासनमा पर्नेमा सुनार, गुरुङ, मगर,पुलामी, जबेगु, खत्री र दुई जना ढकाल थरका रहेको स्रोतले बताएको छ। उनीहरूलाई थाइ एयरलायन्स र थाइ लायन एयरलायन्स, क्याथे प्यासिफिकको विमानबाट नेपाल फर्काइएको हो। उनीहरू गत साता काठमाडौं आइपुगेको स्रोतको भनाइ छ। जापान प्रहरीले अध्यागमन कानुन उलंघन गरेको आरोपमा पक्राउ गरी सोधपुछपश्चात नेपाल डिपोर्ट गरेको हो। यद्यपि उनीहरूले कुनकुन कानुन उल्लंघन गरे भन्ने विषय भने खुलाइएको छैन। जापानले फागुनमा मात्रै १५ जनाभन्दा बढी नेपालीलाई निष्काशन गरेको थियो। पछिल्लो समय जापानले पनि अवैधरूपमा बसेका आप्रवासीहरूमाथि कडाइ गर्न थालेको छ। त्यस अगाडि पनि विभिन्न चरणमा ठूलो संख्यामा नेपालीहरु निष्काशित भएका थिए। विभिन्न प्रवेशाज्ञामा जापान पुगेका आप्रवासीहरूलाई कडाइ गर्न थालेपछि नेपालीहरूसमेत त्यसको मारमा पर्न थालेका हुन्। पछिल्लो समयमा जापान, अमेरिका, मलेसिया, क्यानडा, फ्रान्स, माल्दिभ्स, जर्मनी, दक्षिण कोरयालगायत देशका सरकारले त्यहाँ रहेका विदेशी कामदारहरूमाथि निगरानी बढाउँदै आएको छ।"
यूके र क्यानडा पठाइदिन्छु भन्दै ठगी गर्ने खड्का र पोखरेल पक्राउ,काठमाडौं : वैदेशिक रोजगारीका लागि यूके र क्यानडा पठाइदिन्छु भन्दै ठगी गरेको आरोपमा प्रहरीले २ जनालाई पक्राउ गरेको छ। ठगी गरेको आरोपमा इलामको चुलाचुली गाउँपालिका३ घर भई काठमाडौं बस्ने ३५ वर्षीय ख्याम खड्का र मोरङको ग्रामथान गाउँपालिका६ घर भएका काठमाडौं बस्ने २३ वर्षीय ईश्वर पोखरेललाई पक्राउ गरिएको काठमाडौं उपत्यका अपराध अनुसन्धान कार्यालय टेकुका प्रहरी उपरीक्षक अंगुर जिसीले जानकारी दिए। उनका अनुसार खड्काले बेलायत पठाइदिने भन्दै २ जना पीडितसँग ३६ लाख रुपैयाँ र पोखरेलले १ जना पीडितसँग क्यानडा पठाइदिने भन्दै १० लाख ५१ हजार रुपैयाँ लिएर सम्पर्कबिहीन भएपछि उजुरी परेको हो। त्यसपश्चात खड्कालाई ललितपुर र पोखरेललाई काठमाडौंबाट नियन्त्रणमा लिइएको हो। काठमाडौं उपत्यका अपराध अनुसन्धान कार्यालयले थप अनुसन्धान र कारबाहीका लागि खड्कालाई जिल्ला प्रहरी परिसर काठमाडौं र पोखरेललाई वैदेशिक रोजगार विभाग ताहाचल पठाइएको छ।
"पूर्वराजा ज्ञानेन्द्र शाहले भने : स्वदेश फर्क, स्वदेश नै स्वर्ग अभियान चलाउनुपर्छ","काठमाडौं : पूर्वराजा ज्ञानेन्द्र शाहले स्वदेश फर्क, स्वदेश नै स्वर्गभन्ने अभियान चलाउनुपर्ने आवश्यकता रहेको बताएका छन्। नयाँ वर्ष २०८२ को अवसरमा आज भिडियो सन्देश जारी गर्दै शाहले नेपालले आत्मनिर्भर अर्थतन्त्र निर्माणमा अर्जुन दृष्टि लगाउनु अहिलेको आवश्यकता रहेको बताएका छन्। उनले भने,प्रकृतिले दिएको स्वर्गजस्तै सुन्दर हिमवतखण्ड नेपाल सिँगार्न र विकासको बिगुल फुक्न कसरी लाग्ने र लगाउने ? स्वदेश फर्क, स्वदेश नै स्वर्ग भन्ने अभियान चलाउनुपर्ने आवश्यकता भएको छ। उनले युवा पलायनलाई रोकेर युवा स्रोतलाई स्वदेशमा परिचालन गर्नुपर्ने उल्लेख गरे। शाहले जनतासमक्ष राष्ट्रनिर्माता श्री ५ बडामहाराजधिराजको दिव्योपदेशलाई नै अबको राज्य सत्ताको मूलमन्त्र सोच्नुमा के होला ? भन्दै प्रश्न गरेका छन्। राष्ट्रनिर्माता श्री ५ बडामहाराजधिराजको दिव्योपदेशलाई नै अबको राज्य सत्ताको मूलमन्त्र सोच्नुमा के होला ? उनले भने, सन्तुलित, कुटनैतिक सम्बन्ध र आत्मनिर्भर नेपालको परिकल्पना नै पृथ्वीपथको मूल सार हो। यही नै राजनीतिको मूलधार हुनुपर्ने हो। मुलुकको शासकीय संरचना नै परिवर्तन गर्नुपर्ने पूर्व राजा शाहको भनाई छ। उनले भने,जनभावना र चाहना बुझी मुलुकको समग्र संरचनामा नै हेरफेर र सुधारका कदम चाल्नुपर्ने तथ्य स्पष्ट देखिन्छ। शाहले शिक्षा, स्वास्थ्य र दैनिक कामकाजका पद्धति र प्रणालीमा आमूल परिवर्तन गर्नुपर्ने धारणा राखे। शाहले युग प्रविधिको भएकाले सावधानीपूर्वक उपयोग गर्दा राष्ट्रलाई फाइदा हुने उल्लेख गरे। उनले सुशासन र भ्रष्टाचारमुक्त प्रशासन मूल नारा हुनुपर्ने धारणा राखे। विश्वको बदलिँदो परिस्थितिलाई मनन गर्दै विश्वव्यापीकरण र स्वतन्त्र व्यापारका आधारलाई चुनौतीको रुपमा लिएर अगाडि बढ्नुपर्ने उनको भनाई छ। मुलुकमा व्याप्त अशान्ति, अराजकता, निराशा र असन्तुष्टिबाट आम नेपालीलाई मुक्त गर्न नेपालको राजसंस्थाले जहिल्यै योगदान पुर्याउँदै आएको विदितै छ। राष्ट्रियता र प्रजातन्त्रलाई मूल कार्य मान्दै जनभावना बमोजिम चल्ने बहुदलीय प्रजातन्त्र र संवैधानिक राजसंस्थाको परम्परामा हाम्रो मान्यता रहि आएको छ। शाहले भने,वर्तमानमा बदलिँदो जनचाहनाको पनि कदर गरी राज्यशक्तिको स्रोत जनता नै हुन् भन्ने मञ्जुरी सदैव स्थापित हुनुपर्छ। उनले नेपाली जनतामा देश र भविष्यलाई लिएर जागरुपता पैदा हुनुलाई सकारात्मक रहेको भएको बताए। उनले वास्तविक प्रजातन्त्र भएका ठाउँमा राम्रो नराम्रो जनगुनासो वा गुणगान सुन्ने परम्परा र संस्कार हुने समेत शाहले बताए। उनले भने, नागरिक स्वतन्त्रताभन्दा ठूलो तन्त्र वा वाद हुँदैन। वास्तविक प्रजातन्त्र त्यहाँ हुन्छ, जहाँ राम्रोनराम्रो जनगुनासो वा गुणगान सुन्ने परम्परा र संस्कार हुन्छ। शाहले नेपाली जनतामा देशभक्ति भावना विश्वमै अनुकरणीय रहेको दाबी गरे। यो पनि पढ्नुहोस राजावादीको नाममा चैत १५ मा भएको घटनाबारे पूर्वराजाले गरे दु:ख व्यक्त"
निजामती सेवा विधेयक अघि बढाउन ढिला गरे आन्दोलन गर्ने कर्मचारीको चेतावनी,"काठमाडौं : निजामती कर्मचारीसम्वद्ध ट्रेड युनियनहरूले संघीय निजामती सेवा विधेयक अघि बढाउन ढिलाई गरिए आन्दोलन गर्ने चेतावनी दिएको छ। आइतबार काठमाडौंमा पत्रकार सम्मेलन गर्दै ट्रेड युनियनहरूले मुलुक संघीयतामा गएपछि त्यसअनुसारको कानून निर्माण नहुँदा संघीय शासन प्रणाली कार्यान्वयनमा समस्या देखिएको भन्दै संघीय निजामती सेवा विधेयक छिटो अघि बढाउन १० बुँदे माग गरेको हो। ट्रेड युनियनहरूले संघीय निजामती सेवा ऐन जारी भएपछि संघीय कानुन बमोजिम संघ, प्रदेश र स्थानीय तहमा समायोजन भएका कर्मचारीहरूलाई एक पटकका लागि समयोजनको लागि छनौटको अवसर प्रदान गर्नुपर्ने माग राखेको छ। त्यस्तै योग्यता पुगेका कर्मचारीलाई श्रेणी वृद्धि गरी तह मिलान गर्नुपर्ने र प्राविधिक सेवामा कार्यरत कर्मचारीहरूको बढुवाको हकमा सेवा प्रवेश गर्दाको शैक्षिक योग्यता वा सेवा प्रवेशको लागि तोकिएको तालिमलाई आधार मानी बढुवा गर्ने व्यवस्था गर्नुपर्ने माग रहेको नेपाल निजामती कर्मचारी संगठनका महासचिव रामचन्द्र अधिकारीले जानकारी दिए। त्यस्तै ट्रेड युनियनहरूले अस्थायी करारमा काम गरेका कर्मचारीलाई एकपटक उमेरको हद नलाग्ने गरी सिमित प्रतियोगिताबाट स्थायी गर्ने र हुन नसक्ने कर्मचारीलाई स्थायी सरहको उपदान दिएर अवकाश दिने व्यवस्था गर्नुपर्नेमा जोड दिएको छ। स्वास्थ्य सेवा र संसद सेवालाई निजामती सेवामा समावेश गरी विशिष्टिकृत सेवाको रुपमा विकास गर्नुपर्ने सञ्जालको माग छ।"
जालपादेवी मन्दिरमा विशेष मेला,"नुवाकोट : चैत शुक्ल पूर्णिमाको दिन नुवाकोटको त्रिशूली र सूर्यमति नदीको संगमस्थलमा रहेको देवीघाटस्थित जालपादेवी मन्दिरमा विशेष मेला गरिएको छ। हरेक वर्ष ठूलो भीडभाडका साथ देवीघाटस्थित जालपादेवी मन्दिर क्षेत्रमा लागेको मेला आइतबार सकिएको छ। सदियौंदेखि चल्दै आएको नुवाकोटको प्रमुख तथा ऐतिहासिक जालपादेवी जात्रामा आगामी वर्ष देशमा हुने घटनाक्रमहरूको भविष्यवाणी गोप्य रुपमा राष्ट्रपतिलाई पठाइँदै आएको छ। यस वर्षसमेत मेलामा गरिएको भविष्यवाणी गोप्य रुपमा राष्ट्रपति कहाँ पठाइएको छ। यस वर्ष मेलामा १५ हजार तीर्थालुले मेला भरेका छन्। मेला भर्नका लागि नुवाकोट, रसुवा, धादिङ, काठमाडौं, सिन्धुपाल्चोक, काभ्रे, चितवन, मकवानपुरलगायत देशका धेरै स्थान तथा भारतबाटसमेत तीर्थालुहरू आउने गरेका छन्। यस वर्ष मेलामा गत वर्षको तुलनामा धेरै तीर्थालु आएको पुजारी शंकर चित्रकारले बताए।"
कृषि तथा खाद्य क्वारेन्टाइनको व्यवस्था मिलाउन माग अर्थमन्त्रीलाई ज्ञापनपत्र,रौतहट : गौर भन्सार कार्यालयमा कृषि तथा खाद्य क्वारेन्टाइनको तत्काल व्यवस्था मिलाउन माग गर्दै रौतहटका व्यापारीहरूले अर्थमन्त्रीलाई ज्ञापनपत्र बुझाएका छन्। व्यापारी कौसल साहको नेतृत्वमा गएको टोलीले गौर भन्सार कार्यालयमार्फत तीन बुँदे मागसहित ज्ञापनपत्र बुझाएको हो। २०३३ सालमा स्थापना भएको गौर भन्सार कार्यालय नेपालको पुराना भन्सारमध्ये एक भए पनि हालसम्म आधारभूत सुविधा र आवश्यक संरचनाबाट वञ्चित रहेको व्यापारीहरूको गुनासो छ। व्यापारीहरूले विगतमा समेत विभागदेखि अर्थ मन्त्रालयसम्म पटकपटक समस्या राख्दै आएका भए पनि सुनुवाइ नहुँदा बाध्य भएर वीरगन्ज वा मलंगवा भन्सार प्रयोग गर्नुपरेको र जसले गर्दा ढुवानी लागत अत्यधिक बढेको र त्यसले व्यवसायमा प्रत्यक्ष असर परेको बताएका छन्। ज्ञापनपत्रमा वैशाख ७ देखि १५ गतेसम्म भन्सार कार्यालय गेटमा धर्ना प्रदर्शन गर्ने र त्यसपछि पनि माग सम्बोधन नभए वैशाख १६ गतेदेखि अनिश्चितकालीन तालाबन्दीमा जाने चेतावनी दिइएको छ।
सगरमाथा शिखरमा अन्नपूर्णको झण्डा फहराउने,"काठमाडौं : अन्नपूर्ण मिडिया नेटवर्कले सगरमाथाको शिखरमा नेपालको झण्डा फहराउने भएको छ। आरोही फुर्वा तेन्जिङ शेर्पासहितको टोलीले अन्नपूर्ण मिडिया नेटवर्कको झण्डा सगरमाथाको शिखरमा फहराउने भएका हुन्। शेर्पाले सगरमाथाको १६ औं पटक आरोहण गरिसकेका छन्। १७ औं पटकको आरोहणमा सगरमाथाको शिखरमा अन्नपूर्णको झण्डा फहराउने भएका हुन्। शेर्पाका साथमा हङकङका नेपाली राज गुरुङ, निमा ग्याल्जेङ शेर्पाको टोलीले आरोहण गर्नेछन्। गुरुङ हङकङबाट सगरमाथाको शिखर आरोहण गर्ने पहिलो नेपाली हुन्। उनीहरूका सहयोगीका रूपमा विनोद गुरुङ, निर्मल श्रेष्ठ, सुरज गुरुङ पनि सगरमाथाको आधार शिविरसम्म पुग्नेछन्। आरोही फुर्वा शेर्पाले १७ औं पटकको आरोहणमा सगरमाथामा अन्नपूर्णको झण्डा फहराउने बताए। टोलीले अप्रिल १५ मा सगरमाथाको आरोहण गर्नेछ। आरोही फुर्वा शेर्पाले मे २१, २२ र २३ भित्र सगरमाथाको शिखरमा पुग्ने लक्ष्य रहेको बताए। आरोहण टोलीलाई अन्नपूर्ण पोस्टका प्रधानसम्पादक अखण्ड भण्डारी र महाप्रबन्धक मनोज बस्नेतले सम्मान गरेका छन्। प्रधानसम्पादक भण्डारीले आरोहणको लागि शुभकामना दिँदै सगरमाथाको शिखर पुग्नु राष्ट्रको लागि गर्वको कुरा भएको बताए। उनले नकारात्मक समाचार प्रवाह भइरहेका बेला बिरलै यस्ता सुखद समाचार सम्प्रेषण गर्ने मौका पाउनु गर्वको कुरा भएको बताए। उनले भने, गतिला, प्रेरणादायक र पढ्दा पनि आनन्द लाग्ने समाचार छाप्न पाउँछौं, यो राष्ट्रकै लागि गर्वको कुरा हो। महाप्रबन्धक बस्नेतले आरोहीहरूलाई राज्यको गहना भएको बताउँदै उनीहरूको ब्रान्डिङ गर्न अन्नपूर्ण नेटवर्क सधैँ तयार रहेको बताए। तपाईंहरूले राज्यको लागि जुन योगदान गर्नु भएको छ, तपाईंहरूलाई व्यक्तिगत इच्छामा सगरमाथा चढेजस्तो लाग्ला तर तपाईंहरूको चढाइले देशको नाम राख्छ, उनले भने, तपाईंहरू देशको गहना हो, तपाईंहरूको ब्रान्डिङ गर्न हामी सधैं तयार छौं। तेक्वान्दोमा ९ डान तुलसी गुरुङलाई सम्मान नेपाली तेक्वान्दो खेलमा कीर्तिमान कायम गरेका तुलसीकुमार गुरुङलाई अन्नपूर्ण मिडिया नेटवर्कमा सम्मान गरिएको छ। गुरुङले तेक्वान्दो खेलको सबैभन्दा माथिल्लो र अन्तिम उपाधि मानिने ९ डान प्राप्त गरेका छन्। तेक्वान्दोमा ७ डान प्राप्त गरिसकेपछि ८ डानका लागि ७ वर्ष र ९ डानका लागि अर्को ८ वर्ष तेक्वान्दोमै निरन्तर क्रियाशील रहनुपर्नेछ। ६३ वर्षका गुरुङ हङकङमा बसोबास गर्छन्। उनी हङकङ तेक्वान्दोका प्रमुख प्रशिक्षकसमेत भइसकेका छन्। नेपालमा मात्र होइन, हङकङको खेलकुद इतिहासमा पनि यो स्थान हासिल गर्ने गुरुङ पहिलो नेपाली हुन्। पूर्वब्रिटिस गोर्खा सैनिक उनी सन् १९८२ र १९८३ मा आयोजित हङकङ ओपन ब्ल्याक बेल्ट कम्पिटिसन का स्वर्ण पदक विजेता हुन्। सन् १९८३ मा उनले हङकङको प्रतिनिधित्व गर्दै डेनमार्कको कोपनहेगनमा आयोजित वर्ल्ड तेक्वान्दो च्याम्पियनसिपमा सहभागिता जनाएका थिए। ब्रिटिस सैनिक खेलाडी बीचको प्रतिस्पर्धामा सर्वोत्कृष्ट भएपछि उनलाई हङकङ ओपनमा सहभागी हुने अवसर जुरेको थियो। सन् १९९३ मा अमेरिकामा आयोजित विश्व तेक्वान्दो च्याम्पियनसिप र १९९५ थाइल्याण्डमा आयोजित इष्ट एसियन गेम्समा गुरुङ अफिसियल रेफ्री थिए। त्यसो त नेपाली खेलकुदमा समेत उनले इतिहास रचेका छन्। २०४० मा पोखरामा आयोजित दोस्रो राष्ट्रिय खेलकुदमा गुरुङले मार्सल आर्टसतर्फ स्वर्ण पदकसहित उत्कृष्ट फाइटरको उपाधि जितेका थिए। त्यतिबेला कराँतेका चर्चित खेलाडी मोहन राईलाई गुरुङले क्वाटरफाइनलमा पराजित गरेका थिए। सेनाबाट अवकाश लिइसकेपछि पनि उनी निरन्तर तेक्वान्दोमै सक्रिय रहे। सन् २००१ मा गुरुङले हङकङ नेप्लिज तेक्वान्दो महासंघ गठन गरेका थिए। त्यसयता उनको प्रशिक्षणमा २ हजारभन्दा बढीले ब्ल्याक बेल्ट लिइसकेका छन्। उनलाई अन्नपूर्ण पोस्टका प्रधानसम्पादक भण्डारी र महाप्रबन्धक बस्नेतले समन गरेका छन्। सम्मानपछि गुरुङले ९ डान उपाधि प्राप्त गर्ने लक्की नेपाली भएको बताए। उनले अन्नपूर्ण पोस्टलाई धन्यवाद दिँदै भने, तपाईंहरू विश्वसनीयता सधैं कायम रहोस्, तपाईं मलाई स्थान दिनु भएकोमा धन्यवाद पनि दिनु चाहान्छु। उनले अन्नपूर्ण पोस्टलाई एक नम्बर पत्रिका भएको बताए।"
शिक्षक आन्दोलनले नयाँ शैक्षिक सत्रका कामहरू अनिश्चित,"गोरखा : विद्यालय बन्द गरेर शिक्षकहरू लामो समयदेखि आन्दोलनमा सहभागी हुँदा नयाँ शैक्षिक सत्रका सम्पूर्ण कामहरू अनिश्चित भएका छन्। शैक्षिक सत्र २०८१ को वार्षिक परीक्षाको नतिजा सार्वजनिक, ग्रेडवृद्धि परीक्षा तथा भर्ना अभियान लगायतका गतिविधिहरू रोकिएको पालिकाका शिक्षा शाखाहरूले जनाएका छन्। बारपाक सुलिकोट गाउँपालिकाले आइतबार एक सूचना जारी गर्दै ग्रेडवृद्धि परीक्षा अनिश्चित भएको जनाएको छ। प्रमुख प्रशासकीय अधिकृत सुवास आलेद्वारा हस्ताक्षरित सूचनामा आउँदो मंगलबारदेखि सञ्चालन हुने भनिएको ग्रेडवृद्धि परीक्षा अनिश्चितकालका लागि स्थगित भएको जनाएको छ। गत चैत १९ गतेको बैठकले वैशाख २ गतेदेखि ८ गतेसम्म कक्षा ४ देखि कक्षा ९ सम्मका विद्यार्थीहरूका लागि ग्रेडवृद्धि परीक्षा सञ्चालन गर्ने निर्णय भएकोमा हाल जारी शिक्षक आन्दोलनलाई मध्यनजर गर्दै अर्को सूचना नआएसम्मका लागि स्थगित भएको छ, सो सूचनामा भनिएको छ। गोरखाका अन्य ११ वटा पालिकाका सामुदायिक विद्यालयहरूले पनि चैत महिना समाप्त भइसक्दा पनि वार्षिक परीक्षाको नतिजा सार्वजनिक गरेका छैनन्। कुनै विद्यालयहरूले भने गोप्य रूपमा विद्यार्थीहरूलाई नतिजा सुनाएका छन्। नतिजा सार्वजनिक नहुँदा नयाँ शैक्षिक सत्रका सबै नयाँ कार्यक्रमहरू प्रभावित भएका छन्। विद्यार्थी भर्ना अभियान लगायतका कार्यक्रमहरू पनि प्रभावित भएका पालिकाको शिक्षा शाखाले जनाएको छ।"
नयाँ वर्षको पहिलो दिन सोमबार देशका यी स्थानमा हुने छ वर्षा,"काठमाडौं : नयाँ वर्षको पहिलो दिन सोमबार देशको कोशी प्रदेश, मधेश प्रदेश देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहनेछ। मौसम पूर्वानुमान महाशाखाका अनुसार कोशी प्रदेश, मधेश प्रदेश लगायत बागमती प्रदेश र गण्डकी प्रदेशका पहाडी भूभागका थोरै स्थानहरू र बाँकी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको महाशाखाले जनाएको छ। सोमबार राति कोशी प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मुख्यतया सफा रहनेछ। कोशी प्रदेश लगायत गण्डकी प्रदेशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी प्रदेश र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको महाशाखाले जनाएको छ।"
नेपालभारतबीच भन्सार प्रक्रियालाई कागजविहीन बनाउँदै व्यापार सहजीकरण गर्ने सहमति,"काठमाडौं : नेपालभारत भन्सार प्रशासनबीचको २१ औं महानिर्देशकस्तरीय बैठक सम्पन्न भएको छ। यही चैत २८ र २९ गते काठमाडौंमा महानिर्देशकस्तरीय बैठक बसेको थियो। बैठकमा व्यापार सहजीकरण र अनधिकृत व्यापार नियन्त्रणका विविध विषयमा छलफल भएको छ। दुवै पक्षले भन्सार प्रक्रियालाई कागजविहीन बनाउँदै व्यापार सहजीकरण गर्न, लजिस्टिक्स लागत घटाउन तथा अनधिकृत व्यापार नियन्त्रणमा सहकार्य गर्न सहमति जनाएका छन्। बैठकमा नेपाल राष्ट्रिय एकद्वार प्रणालीमार्फत जारी हुने उत्पत्तिको प्रमाणपत्रलाई भारतले मान्यता दिने, आयातनिर्यात सम्बन्धी पूर्वसूचना आदानप्रदानका लागि समझदारी गर्ने, भन्सारसम्बन्धी आपसी सहयोगसम्बन्धी सम्झौता अगाडि बढाउने, सीमावर्ती क्षेत्रमा आवश्यक भौतिक पूर्वाधार निर्माण गरी व्यापार प्रवर्द्धन गर्ने, नेपालभारत सीमा क्षेत्रमा क्वारेन्टाइन सुविधाको विस्तार गर्ने, तेस्रो मुलुकबाट भारत हुँदै नेपाल आउनेजाने रेलमार्ग व्यापारमा प्रयोग हुँदै आएको इलेक्ट्रोनिक कार्गो ट्रयाकिङ सिस्टम ईसीटीएसलाई सडकमार्ग (ट्रक) मा समेत विस्तार गर्ने र लागत घटाउने, भैरहवा र चाँदनी दोधारामा निर्माणाधीन एकीकृत जाँचचौकीहरू शीघ्र निर्माण गरी सञ्चालनमा ल्याउने, विराटनगरमा रेल कार्गो सेवा सञ्चालन गर्ने लगायतका विषयमा छलफल तथा सहमति भएको छ। सो बैठकमा नेपाली टोलीको नेतृत्व भन्सार विभागका महानिर्देशक महेश भट्टराईले गरेका थिए भने भारतीय टोलीको नेतृत्व डाइरेक्टोरेट अफ रेभेन्यु इन्टलिजेन्सका महानिर्देशक अभय कुमार श्रीवास्तवले गरेका थिए। बैठकमा नेपालको तर्फबाट भन्सार विभागका महानिर्देशकको नेतृत्वमा अर्थ, परराष्ट्र, उद्योग, वाणिज्य तथा आपूर्ति, कानून, न्याय तथा संसदीय मामिला मन्त्रालयका प्रतिनिधि एवं प्लान्ट क्वारेन्टाइन तथा विषादी व्यवस्थापन केन्द्र, खाद्य प्रविधि तथा गुण नियन्त्रण विभाग, पशु सेवा विभागका महानिर्देशकहरुको सहभागिता थियो भने भारतको तर्फबाट डाइरेक्टोरेट अफ रेभेन्यु इन्टलिजेन्सका महानिर्देशकको नेतृत्वमा विभिन्न भन्सार कार्यालयका अधिकारीहरू, काठमाडौंस्थित भारतीय दूतावास तथा अन्तर्राष्ट्रिय व्यापारसँग सम्बद्ध निकायका प्रतिनिधिहरू सहभागी थिए। नेपाल र भारतका भन्सार प्रशासनबीच सन् १९९५ मा पहिलो पटक महानिर्देशकस्तरीय बैठक आयोजना भएपछि आलोपालो रूपमा बैठक गर्ने परम्परा रहँदै आएको छ। नेपालभारत भन्सार प्रशासनबीचको आगामी २२ औं महानिर्देशकस्तरीय बैठक भारतको नयाँ दिल्लीमा आयोजना हुने छ।"
"वीरगन्जमा झडप प्रकरण: पाँच बुँदे सहमति, कर्फ्यू यथावत्","वीरगन्ज : वीरगन्जमा दुई फरक धर्म समुदाय बीचको विवाद र झडपका कारण शनिबारदेखि जारी तनाव अन्त्य गर्न पाँच बुँदे सहमति भएको छ। जिल्ला प्रशासन कार्यालय पर्सामा आइतबार दिनभर भएको दुई पक्षीय, सर्वपक्षीय र सर्वदलीय छलफलपछि साँझ पाँच बुँदे सहमति भएको हो। प्रमुख जिल्ला अधिकारी गणेश अर्याल र सुरक्षा निकायका प्रमुखहरुको उपस्थितिमा भएको छलफलमा वीरगन्जमा हनुमान जन्मोत्सवको अवसरमा शनिबार निकालिएको शोभायात्राका क्रममा भएको झडपको घटनामा संलग्न दोषीहरूलाई वैशाख ३ गतेभित्र पक्राउ गरी कारबाही गर्ने, अन्तर धार्मिकसाम्रपदायिक सद्भाव र सहिष्णुता कायम राख्नका लागि सबै पक्ष पूर्ण प्रतिबद्ध रही कानुनी कारबाहीको प्रक्रियामा सहयोग पु्र्याउने सहमति भएको छ। यस्तै शनिबारको घटनामा घाइते भएकाहरुको निःशुल्क उपचारको व्यवस्था गर्ने, तोडफोड र आगजनीबाट भएका भौतिक क्षतिको क्षतिपूर्तिका लागि प्रशासनले पहल गर्ने, वीरगन्जमा अब आयोजना हुने धार्मिक एवं सांस्कृतिक सम्बन्धी कुनै पनि जात्रा, पर्व, कार्यक्रममा हातहतियारको प्रदर्शन नगर्ने सहमति पनि भएको छ। यसैगरी वीरगन्जसहित पर्सा जिल्लामा सञ्चालित सबै धर्मका धार्मिक संस्था र ती संस्थाबाट सञ्चालित मदरशा र विद्यालयहरुमा सूक्ष्म अनुगमन गरेर अन्यथा देखिएमा कारबाहीको दायरमा ल्याउने लिखित सहमति गरिएको प्रमुख जिल्ला अधिकारी अर्यालले बताए। उक्त पाँच बुँदे सहमतिपत्रमा उल्लेख पाँच वटै बुँदाप्रति जिल्लामा सक्रिय सबै राजनीतिक दलका नेता, हिन्दू र मुस्लिम समुदायका अगुवाहरुले हस्ताक्षर गरेको अर्यालले बताए। प्रजिअ अर्यालले शनिबार बेलुकीदेखि वीरगन्जमा लगाइएको कर्फ्यू भने आइतबार राति १२ बजेसम्म निरन्तर रहने बताए। त्यसपछिका लागि भने जिल्ला सुरक्षाको समितिको बैठक बसेर आवश्यक निर्णय गरिने उनले बताए। उनले भने, राति १२ बजेपछि भने कर्फ्यू हटाएर केही निश्चित क्षेत्रहरूमा निषेधाज्ञा जारी गर्ने सम्भावना छ। अर्यालले शनिबारको घटनामा स्थिति नियन्त्रणमा लिने प्रयासमा प्रहरीले १४५ राउण्ड अश्रु ग्यास र दुई राउण्ड हवाइ फायर गरेको जानकारी दिँदै घटनामा प्रहरीतर्फ नेपाल प्रहरीका प्रहरी उपरीक्षक, सशस्त्र प्रहरी नायब उपरीक्षकसहित २५ जना र प्रदर्शनकारीतर्फ १५ जना बढी घाइते भएको बताए। शनिबार हनुमानको जन्मोत्सवको अवसरमा वीरगन्जमा निकालिएको शोभायात्रा नगर परिक्रममा गर्ने क्रममा छपकैया पुगेपछि ढुंगामुढा भएपछि दुई समूहबीच झडप सुरु भएको थियो। त्यसक्रममा छपकैयाका दुई वटा बिरियानी हाउस, केहि मासु पसल, एउटा औषधि पसलका साथै निजी घरमा तोडफोड गरियो। बिरयानी हाउसका फर्निचर, फ्रिज, चुल्हो, काउन्टर लगायतका सामान सडकमा ल्याएर आगजनी पनि गरिएको थियो। त्यसैक्रममा त्यहाँ ८ भन्दा बढी मोटरसाइकलमा आगजनी पनि गरिएको थियो।"
"अस्पतालको बोर्ड तोडफोडप्रति मदन भण्डारी स्वास्थ्य विज्ञान प्रतिष्ठानको आपत्ति, दोषीमाथि कारबाहीको माग","हेटौंडा : मदन भण्डारी स्वास्थ्य विज्ञान प्रतिष्ठानले आइतबार बिहान हेटौंडा अस्पताल परिसरको बोर्ड तोडफोडप्रति गम्भीर ध्यानाकर्षण भएको जनाएको छ। प्रतिष्ठानका निमित्त उपकुलपति डा दिनेश कुमार लम्साल र रजिष्ट्रार भीमसागर गुरागाईंले हस्ताक्षर गरेको विज्ञप्तिमा अस्पतालको साइनबोर्डमा गरिएको तोडफोड, केरमेट तथा अनधिकृत रूपमा अर्को बोर्ड टाँस्ने कार्य कानुनविपरीत भएको उल्लेख गरिएको छ। प्रतिष्ठानले यस्ता अवाञ्छित र आपत्तिजनक गतिविधिको घोर भर्त्सना गरेको जनाएको छ। २०७६ साल आश्विन २ गते बागमती प्रदेश सरकारले स्थापना गरेको मदन भण्डारी स्वास्थ्य विज्ञान प्रतिष्ठानअन्तर्गत हेटौंडा अस्पताल सञ्चालनमा छ। प्रतिष्ठानले स्वास्थ्य विज्ञानको अध्ययन, अध्यापन र अनुसन्धानलाई प्रवर्द्धन गर्दै अन्तर्राष्ट्रिय मान्यता प्राप्त दक्ष जनशक्ति उत्पादन गर्ने तथा सर्वसुलभ गुणस्तरीय स्वास्थ्य सेवा दिने उद्देश्य लिएको छ। प्रतिष्ठानका अनुसार हाल १०० भन्दा बढी विशेषज्ञ चिकित्सकहरूबाट दैनिक १५०० भन्दा बढी बिरामीलाई सेवा दिइँदै आएको अवस्थामा भएको यस प्रकारको गतिविधिले अस्पताललाई पुनः रेफर सेन्टरको रुपमा फर्काउने उद्देश्य राख्ने स्वार्थ समूहलाई मात्र लाभ पुग्ने देखिन्छ। स्वास्थ्य सेवा एक अत्यावश्यक सेवा हो,विज्ञप्तिमा भनिएको छ,यस्ता गैरकानुनी कार्यले उपचाररत बिरामीहरू, स्वास्थ्यकर्मी तथा सेवाग्राहीहरूमा त्रास, अन्योल र असुरक्षा उत्पन्न भएको छ। प्रतिष्ठानले घटनाका दोषीहरूलाई तुरुन्त छानबिन गरी कानुनी दायरामा ल्याउन सम्बन्धित निकायलाई आग्रह गरेको छ। साथै, अस्पतालको सेवा प्रवाहमा अवरोध नआओस् भनेर सबै राजनीतिक दल, सामाजिक संघसंस्था, नागरिक समाज, बिरामी, स्वास्थ्यकर्मी तथा सरोकारवालाहरूको संयमता र सहयोगको अपेक्षा गरिएको छ।"
साथीले बोकेको बन्दुक पड्किँदा सिकार खेल्न गएका युवकको मृत्यु,"कपिलवस्तु : साथीले बोकेको बन्दुक पड्किँदा जंगली जनावरको सिकार खेल्न गएका युवकको मृत्यु भएको छ। मृत्यु हुनेमा बुद्धभूमि नगरपालिका९ गब्दहवाका स्थानीय २८ को समुन्द्र गाहा मगर रहेको प्रहरीले जनाएको छ। मृतक समुन्द्र गाहा मगरसँगै सोही गाउँका ३४ वर्षीय राम बहादुर थारु र ३६ वर्षीय कालु भन्ने राम थारु गाउँदेखि करिब ६ किमी उत्तर तर्फ रहेको बुद्ध यशोधरा सामुदायिक वनमा सिकार खेल्न गएका थिए। सिकार खेल्न गएका उनीहरूले जंगल किनारमा गाडीको आवाज सुनेपछि भागेर सुरक्षित स्थानतर्फ भागेका थिए। सोही क्रममा आफ्नै साथी राम थारुले बोकेको बन्दुक पड्किँदा सो बन्दुकको गोली लागेर समुन्द्र गाहा मगरको मृत्यु भएको प्रहरी इलाका प्रहरी कार्यालय गोरुसिंगेका इन्चार्ज प्रहरी निरीक्षक विर बहादुर सुनारले बताए। खुट्टामा गोली लागी अधिक रक्तश्राव भएका घाइते मगरको उपचारका क्रममा भैरहवा मेडिकल कलेजमा मृत्यु भएको जिल्ला प्रहरी कार्यालयले जनाएको छ। घटना लगत्तै इलाका प्रहरी कार्यालय गोरुसिंगेबाट खटिएको प्रहरी टोलीले ३ जनालाई पक्राउ गरेको छ। पक्राउ पर्नेहरूमा मृतकसँगै सिकार खेल्न गएका राम बहादुर थारु, कालु भन्ने राम थारु तथा हातहतियार लुकाउन सहयोग गर्ने प्रवेश थारु रहेका छन्। सिकार खेल्न प्रयोग भएका २ नाल भरुवा बन्दुक बरामद गरिएको छ। जसमध्ये १ वटा फायर भएको अवस्थाको बन्दुक र अर्को लोडेड अवस्थामा लुकाई छाई राखेको अवस्थाको बन्दुक बरामद गरिएको छ।"
"मकवानपुरमा चट्याङ लागेर एक जनाको मृत्यु, दुई घाइते","हेटौंडा : मकवानपुरको मनहरी गाउँपालिका बसन्तपुरस्थित राप्तीखोलाको किनारमा चट्याङ लागेर एक जनाको मृत्यु भएको छ। दुईजना घाइते भएका छन्। मृत्यु हुनेमा २८ वर्षीय अबिरल थिङ रहेका छन्। चट्याङ लागेर मृतकको ५६ वर्षीय बुबा सिंह बहादुर थिङ र मृतकको सानीआमाको छोरा १० वर्षीय सौगात गोले घाइते भएका जिल्ला प्रहरी कार्यालय मकवानपुरले जनाएको छ। आइतबार दिउँसो मनहरी गाउँपालिका५, डिल्लीपुरमा रहेको आफन्तको घरबाट आफ्नो घर दरदरा फर्कने क्रममा उनीहरूलाई चट्याङ लागेको हो। प्रहरी प्रवक्ता प्रहरी नायब उपरीक्षक श्यामु अर्यालका अनुसार घाइतेलाई स्थानीयहरूले उपचारका लागि चितवन पठाएका छन्।"
रेड नोटिस जारी भएकी महिला त्रिभुवन अन्तर्राष्ट्रिय विमानस्थलबाट पक्राउ,"काठमाडौं : रेड नोटिस जारी भएकी महिला त्रिभुवन अन्तर्राष्ट्रिय विमानस्थलबाट पक्राउ परेकी छन्। पक्राउ पर्नेमा गोरखाको गोरखा नगरपालिका६ सात धुरे दरवारमार्गकी ३० वर्षीया विन्दु परियार रहेकी छन्। वैदेशिक रोजगारीको सिलसिलामा मलेसियामा रहेकी उनलाई नेपाल फर्कने क्रममा नेपाल प्रहरी प्रधान कार्यालय इन्टरपोल शाखाको समन्वय र त्रिभुवन अन्तर्राष्ट्रिय विमानस्थल कार्यालयको सहयोगमा पक्राउ गरिएको हो। उनको एकजना पुरुषसँग सामाजिक सञ्जालमार्फत प्रेम सम्बन्धमा रहन गई विवाह गर्ने योजना बनेको थियो। त्यस क्रममा सम्बन्धमा दरार हुन गएपश्चात् उनले पुरुषको फेसबुक प्रोफाइल नामसँग मिल्दो नाम र फोटो प्रयोग गरी फेक आइडी बनाई प्रेमी, प्रेमीको श्रीमती लगायत नजिकका आफन्तहरूको समेत निरन्तर रूपमा चरित्र हत्या गरेपछि पीडितले ब्यूरोमा उजुरी दिएका थिए। उनीविरुद्ध विद्युतीय (इलेक्ट्रोनिक) कारोबार ऐन, २०६३ अन्तर्गतको कसुरमा २०८० पुस ३ गते मुद्दा दर्ता भएको थियो। अदालती कारबाहीका लागि आजै जिल्ला अदालत काठमाडौंमा पेस गरिएको छ।"
प्रधानमन्त्रीले शिक्षकहरूका माग तत्काल सम्बोधन गर्नुपर्छ : नैनसिंह महर,"काठमाडौं : कांग्रेसको शिक्षा विभाग प्रमुख नैनसिंह महरले आन्दोलनरत शिक्षकहरूको माग सम्बोधनका लागि सरकार गम्भीर बन्नुपर्ने बताएका छन्। नेपाल शिक्षक संघका प्रदेश र जिल्ला अध्यक्षहरूसँग आइतबार कुराकानी गर्दै नेता महरले सरकारसँग विगतमा भएका सहमति अनुसार शिक्षकहरूका माग पूरा गर्न प्रधानमन्त्री केपी शर्मा ओलीले अग्रसरता देखाउनुपर्ने बताएका हुन्। 'मन्त्रिपरिषदको बैठक डाकेर सम्बोधन गर्न सकिने मागहरू पुरा गरिदिनुपर्छ, 'उनले भने, 'बाँकी समय विद्यालय शिक्षा विधेयकमा समेट्ने गरी समय तालिका बनाएर अघि बढ्नुपर्छ।' कांग्रेस केन्द्रीय सदस्य समेत रहेका महरले शिक्षकहरूलाई वार्तामा बोलाएर उनीहरूका जायज माग छिटोभन्दा छिटो पूरा गरिदिनुपर्ने बताए । उनले भने,'शैक्षिक आमहताल घोषणा गरेर आन्दोलनरत शिक्षकहरूको आत्मसम्मानको ख्याल गरेर निष्कर्ष निकाल्नका लागि प्रधानमन्त्रीको थप कृयाशीलता खाँचो रहेको र देशको वर्तमान परिस्थितिको आंकलन गरेर सामुदायिक विद्यालयका आन्दोलनरत शिक्षकहरूले वार्ता संवाद गरेर निष्कर्षमा पुग्नुपर्छ।' विद्यालय शिक्षा ऐन कार्यान्वयनको माग गर्दै सामुदायिक विद्यालयका शिक्षकहरू ११ दिनदेखि काठमाडौंमा आन्दोलित छन्। आफ्ना मागहरू पूरा नभए जिल्ला नफर्किने उनीहरूले चेतावानी दिएका छन्।"
बोडेका सुजनले तेस्रोपटक जिब्रो छेड्ने,"भक्तपुर : बोडेमा मनाइने विश्वप्रसिद्ध जिब्रो छेड्ने जात्रा मा यस वर्ष सुजन बाग श्रेष्ठले जिब्रो छेड्ने भएका छन्। उनले तेस्रो पटक जिब्रो छेडाएर जात्रालाई निरन्तरता दिन लागेका हुन्। जात्राका लागि चारदाम चढाएपछि जिब्रो छेड्ने व्यक्तिले अशुद्ध व्यक्तिलाई छुन नहुने, महिलालाई छुन नहुने, जुठो, सुतक परेको व्यक्तिलाई छुन नहुने, जुठो, नुन खान नहुने, बोडे देश छाडेर बाहिर जान नहुने सुजनका बुबा बुद्धकृष्णले बताए। उनका अनुसार जिब्रो छेड्ने व्यक्तिले तीन दिनअघिदेखि व्रत बस्नुपर्छ। सुजनले जात्रा जोगाउन आफूले यस वर्ष पनि जिब्रो छेड्न तयार भएको बताए। सुजन नवौँपटक जिब्रो छेडाएर जात्रालाई निरन्तरता दिँदै आएका बोडेका ५० वर्षीय बुद्धकृष्ण बाग श्रेष्ठका कान्छो छोरा हुन् कृष्णचन्द्र बाग श्रेष्ठले १२ पटक जिब्रो छेडाएपछि उनका भाइ बुद्धकृष्ण बाग श्रेष्ठ नौपटकसम्म जिब्रो छेडाएर जात्रालाई निरन्तरता दिएका थिए। जात्राअघि गते जिब्रो छेड्ने व्यक्तिले नाय पमाको घरमा पुगेर नाय पमाः, कर्मी नायलगायतलाई चार दाम चढाएर सगुन दिएर जिब्रो छेड्ने पक्का गर्नुका साथै सोही दिन जात्राको व्रत प्रारम्भ गर्ने परम्परा छ। जात्राका दिन व्रत बस्नेले जिब्रो छेड्नुअघि शक्ति प्राप्त होस् भन्ने कामनासहित बोडे क्षेत्रका विभिन्न देवीदेवताको पूजाआजा गर्ने र प्राचीन पाँचो गणेश मन्दिर परिसरमा हजारौँ भक्तजनको उपस्थितिमा जिब्रो छेड्ने प्रचलन छ। जिब्रो छेडिसकेपछि ती व्यक्तिले अर्धचन्द्राकार महादीप बोकेर बोडे सहर परिक्रमा गर्ने र बोडेकै महालक्ष्मी मन्दिरको परिक्रमापछि उक्त सुइरो जिब्रोबाट झिकेर महालक्ष्मी मन्दिरमै ठोकेर घाउमा महालक्ष्मी मन्दिरको माटो लगाउने प्रचलन छ। हालसम्म बोडेका १३ जनाबाट निरन्तर १०८ वर्षसम्म जिब्रो छेडेको इतिहास छ।"
बिस्काः जात्रा  हात नभएको लिङ्गो ठड्याइयो,"काठमाडौं : भक्तपुरको प्रसिद्ध बिस्काः जात्रा अन्तर्गत आइतबार तालाक्वस्थित कुम्हाले टोलमा ल्हा मरुम्ह योसिँद्योः अर्थात हात नभएको लिङ्गो ठड्याइएको छ । पुरानो वर्षको बिदाइ र नयाँ वर्षको आगमनको अघिल्लो दिन उठाउन उक्त योसिँद्योःको टुप्पोमा प्रसादका रूपमा हरियो घाँस र फूल राखिएको हुन्छ । प्रत्येक वर्ष चैत मसान्तका दिन योसिँद्योः ठड्याउने र वैशाख ५ गतेका दिन ढालेपछि नौ दिन आठ रात लामो बिस्का जात्रा सम्पन्न हुने परम्परा छ । संस्कृतिविद्हरुका अनुसार, राज्य र स्थानीय प्रजापति समुदायबीच मनमुटाव भएपछि मल्लकालमा नै राज्यद्वारा उभ्याईने योसिँख्योको लिङ्गोभन्दा पहिला नै स्थानीयद्वारा हात नभएको लिङ्गो उभ्याउने प्रचलन सुरु भएको हो । हात नभएको लिङ्गो ढालेपछि बिस्केट जात्राको अन्त्य हुने भएकाले पनि नेवार समुदायमा यो लिङ्गो उभ्याउनुको ठूलो महत्व रहेको संस्कृतिविद्हरुको भनाइ छ । लिङ्गो जात्रा हेर्नाले सुख, शान्ति, समृद्घि, सहकाल आउनाका साथै शत्रु नाश हन्छन् भन्ने धार्मिक मान्यता रहको छ ।"
"वीरगन्जमा कर्फ्यूको समय थप,सुरक्षा सतर्कता उच्च","वीरगन्ज : जिल्ला प्रशासन कार्यालय पर्साले वीरगन्जमा कर्फ्युको समय थप गरेको छ। आइतबार राती १२ बजेसम्म कर्फ्यू थप गरेको जिल्ला प्रशासन कार्यालयले जनाएको छ। हनुमान जयन्तीको अवसरमा आयोजित शोभायात्राका क्रममा शनिबार दुई समुदायबीच झडप भएर स्थिति तनावग्रस्त बनेपछि प्रशासनले साँझ ६:३० बजेदेखि लागू हुनेगरी कर्फ्यु आदेश जारी गरेको थियो। पर्साका प्रमुख जिल्ला अधिकारी गणेश अर्यालका अनुसार आइतबार राती १२ बजेसम्मका लागि कर्फ्युको समय थप गरिएको हो। कर्फ्यूको समय थप गरेसँगै वीरगन्जमा सुरक्षा व्यवस्था कडा पारिएको छ। उनका अनुसार पूर्वमा वीरगन्ज१५ मा रहेको भेडियाही चोक, पश्चिममा वीरगन्ज२५ को सिर्सिया चोक, उत्तरमा वीगरन्ज१४ को गण्डक चोक र दक्षिणमा वीरगन्ज१६ को शंकराचार्य चोकसम्म कर्फ्यु लगाइएको हो। शनिबार अपरान्हदेखि निस्किएको हिन्दूहरूको शोभायात्रा नगरपरिक्रममा गर्ने क्रममा छपकैया पुगेपछि ढुंगामुढा भएपछि दुई समूहबीच झडप सुरु भएको थियो। त्यसक्रममा छपकैयाका दुई वटा बिरियानी हाउस, केही मासु पसल, एउटा औषधि पसलका साथै निजी घरमा तोडफोड गरियो। बिरयानी हाउसका फर्निचर, फ्रिज, चुल्हो, काउण्टर लगायतका सामान सडकमा ल्याएर आगजनीपनि गरियो। त्यसैक्रममा त्यहाँ ८ भन्दा बढी मोटरसाइकलमा आगजनी पनि गरियो। दुई समूहबीचको झडप नियन्त्रणमा लिन प्रहरीले लाठी चार्जका साथै अश्रुग्यास र हवाई फायर पनि प्रहार गरेको थियो। झडपमा परी प्रहरी र स्थानीय गरी ४० जना घाइते भएका छन्। प्रहरीतर्फ पर्साका प्रहरी उपरीक्षक गौतम मिश्र, सशस्त्र प्रहरी नायब उपरीक्षक देवेन्द्रसिंहसहित २५ जना प्रहरी घाइते भएका छन्। घाइतेहरूको वीरगन्जको नारायणी अस्पताल र अन्य अस्पतालमा उपचार भइरहेको छ।"
अतिक्रमणले थिलथिलो शुक्लाफाँटा राष्ट्रिय निकुञ्ज,"गुलरिया : जैविक विविधताले भरिपूर्ण कञ्चनपुरस्थित शुक्लाफाँटा राष्ट्रिय निकुञ्ज अतिक्रमणले थिलथिलो परेको छ। दक्षिणतर्फ सीमावर्ती भारत र पूर्वतर्फ सुकुम्बासी नेपाली बस्तीको अतिक्रमणले निकुञ्ज संरक्षणमा चुनौती थपिएको छ। वन्यजन्तुको स्वर्गतुल्य बासस्थान मानिने शुक्लाफाँटा राष्ट्रिय निकुञ्ज पर्यटनको मूलधारसँग जोडिन नसक्दा स्वदेशमै आयआर्जनको ढोकासमेत बन्द भएको छ। ३ सय ५ वर्गकिलोमिटर क्षेत्रफलमा फैलिएको निकुञ्ज जैविक विविधताले भरिपूर्ण रहे पनि लामो समयदेखि अतिक्रमणको चपेटामा परेको निकुञ्जका वरिष्ठ संरक्षण अधिकृत मनोज साहले बताए। पानी, घाँसे मैदान, स्वस्थ वन भएका कारण निकुञ्ज वन्यजन्तुको लागि सुन्दर बासस्थान हो। पछिल्लो समय निकुञ्जमा जैविक विविधताको संयोजन राम्रो हुँदै गएकाले वन्यजन्तुको संख्यामा समेत वृद्धि भएको उनले बताए। निकुञ्जमा हात्ती, बाघ, गैंडासँगै बारसिंगाको संख्या दिनानुदिन बढेको छ। निकुञ्जमा जैविक विविधतामा कुनै समस्या नभए पनि सुकुम्बासीहरूको व्यवस्थापन तथा भारतीय तर्फबाट अतिक्रमण मुख्य चुनौतीको रूपमा देखिएको छ। दक्षिण भारतीय सीमातर्फ पिलर नम्बर २७ र २८ सिकारी तालसम्मको करिब ९ सय बिघा क्षेत्रफल भारतीय पक्षबाट अतिक्रमण गरी कृषि कार्य भइरहेको उनले बताए। पूर्वतर्फ धक्का, तारापुरको अतिक्रमित छुटेको बस्ती व्यवस्थापन हुन नसक्दा निकुञ्जलाई समस्या परेको छ। निकुञ्जको बर्सेनि बजेट कटौतीले पनि पूर्वाधारलगायतका निर्माणमा समस्या देखिएको उनले प्रष्ट्याए। जैविक विविधताको दृष्टिले महŒवपूर्ण मानिने शुक्लाफाँटा राष्ट्रिय निकुञ्जमा ४४ वटा पाटेबाघ र २३ वटा एकसिंगे गैंडा रहेको शुक्लाफाँटा राष्ट्रिय निकुञ्जका संरक्षण अधिकृत पुरुषोत्तम वाग्लेले बताए। निकुञ्जमा तीन सयभन्दा बढी कृष्णसार छन्। बारसिंगाको लागि यो नेपालकै प्रमुख निकुञ्ज हो। उनले भने, शुक्लाफाँटा राष्ट्रिय निकुञ्जमा जैविक विविधताको अथाह सम्भावना भए पनि पर्यटक आगमनको हिसाबले चिन्ताजनक छ। निकुञ्जको तथ्यांकअनुसार विदेशी २ सय र स्वदेशी ४ हजार पर्यटक अवलोकनका लागि यहाँ भित्रिएका छन्। पर्यटनमा निजी क्षेत्रको लगानी नहुँदा पर्यापर्यटन प्रवद्र्धनमा चुनौती थपिएको उनको भनाइ छ। शुक्लाफाँटा राष्ट्रिय निकुञ्ज जैविक विविधताको हिसाबले सम्पूर्णता भएको मानिन्छ। सानो निकुञ्ज भए पनि जैविक विविधतामा सम्पन्न छ। निकुञ्ज वन्यजन्तुको बासस्थानको दृष्टिले समेत मजबुत छ। पर्यटनको मूलधारसँग निकुञ्जलाई जोड्न नसक्दा आर्थिक समृद्धिको बाधक बनेको हिमालय नेचरका वरिष्ठ कार्यक्रम अधिकृत श्रीराम घिमिरेले बताए। निकुञ्जसँग समुदायलाई जोड्दै व्यवस्थापकीय सुधार गर्न सके यो नेपालकै प्रमुख पर्यटकीय गन्तव्य बन्न सक्छ। निकुञ्जको अतिक्रमण अन्त्य गर्दै प्रचारप्रसार गर्न सके पश्चिम नेपालकै पर्यटकीय हब बनाउनु पर्नेमा उनको जोड छ। कञ्चनपुरको शुक्लाफाँटा राष्ट्रिय निकुञ्जको दक्षिणवर्ती भारतीय सीमासँग जोडिएको अतिक्रमित खेती गरिएको नेपाली भूमि। तस्बिर : यादव आचार्य।"
फोहोर व्यवस्थापन नगर्दा सदरमुकाम नै दुर्गन्धित बालबालिकामा जोखिम बढ्यो,"कालीकोट : कालीकोटको सदरमुकाम मान्ममा फोहोर व्यवस्थापन नगर्दा सदरमुकाम नै दुर्गन्धित भएको छ। अब्यबस्थित रूपमा फालिएको फोहोरका कारण बालबालिकाहरूमा जोखिम बढ्दै गएको हो। जिल्लाको भर्ता, छातीलगायतका क्षेत्रबाट सदरमुकाममा मान्ममा मजदूरीका लागि आएका बाबुआमा काममा व्यस्त हुन्छन्। छोराछोरीको हेरचाहका लागि अभिभावकको ध्यान नपुग्दा बालबालिका फोहोर खेल्न जान्छन्। यी जनजाति समुदायका बालबालिका हुन्। यसरी सदुमुकाम मान्म नजिकैको जंगलमा जथाभावी फोहोर फालिनुले थप समस्या आएको छ। खाँडाचक्र नगरपालिकाले फोहोर व्यवस्थापन गर्नु पर्ने हो। तर, अहिलेसम्म डम्पिङ क्षेत्रसम्म नबनाइ बजारको फोहोर यसरी फालिनुले सिमान्तकृत तथा जोखिममा रहेका बालबालिका र वातावरणमा समेत प्रभाव परेको नागरिक समाजका अगुवा खडानन्द अधिकारीले बताए। उनले भने वडा नं १ मा पर्ने कालीकोटको सदरमुकाम मान्मको फोहोरलाई व्यवस्थापन गर्न नसक्दा सदरमुकाम नै दुर्गन्धित भएको छ। यस्तै, प्रमुख जिल्ला अधिकारी नारायण प्रसाद भट्टराइले बजार नजिकैको जंगलमा खुला ठाउँमा फालिएको फोहोरले प्रदूषण मात्र होइन बालबालिकाको ज्यानमा समेत जोखिम बढाएको बताए। उनले भने फोहोर थुपारिएको ठाउँमा दिनानुदिन बालबालिका केही न केही वस्तुको खोजी गरिरहेका हुन्छन्। यस्तो सम्वेदनशील विषयमा जिल्ला प्रशासन कार्यालयले सूचना जारी गरेको छ। कति दिन प्रहरी खटाउनु, यो त नगर सरकारले ध्यान दिनुपर्ने हो। वडा सरकारले केही समय पहिले छाडा पशुचौपाया तथा बंगुरको व्यवस्थापनका लागि पहल गरेको थियो। अहिले भने वडा सरकार पनि थाकेको छ। वडाको अनुरोध नगरसरकारले स्वीकार नगर्दा यस्तो भएको हो। सदरमुकाम रहेको मान्म बजारलाई व्यवस्थित बनाउन वडाले धेरै प्रयास गरे पनि नगरको सहयोग बिना सफल नभएको वडाअध्यक्ष धर्मराज ताम्राकारले बताए। उनले भने फोहोर फालेको ठाउमा कसैले पनि बालबालिका नछोड्नु भनेर सूचना गरेकै छौं। तर कसका बालबालिका हुन् फोहोरमा केही भेटिन्छ कि भनेर होला दैनिक रूपमा खेलिरहेका हुन्छन्। स्थानीय हिक्मत मल्लले फोहोर थुपारिएको ठाउँमा बालबालिका जाने भएकाले जोखिम बढेको बताए। उनले भने बालबालिकालाई यहाँ रोक्ने कोही छैनन्। वडा सरकारले सूचना गरेको भन्ने विषय गलत हो। प्रशासनले पनि ध्यान दिएको छैन। नगर सरकारले फोहोर व्यवस्थापनका लागि कानमा तेल हालेर बसेको छ। बजार व्यवस्थापन तथा फोहोर व्यवस्थापन गरी वातावरण स्वस्छ बनाउन स्थानीयले पहल गरेकै छौं। तर सुन्दिनेले सुनेका छ्र्रैनन्। होटलमा प्रयोग भएका मदिराका बोतलदेखि धेरै जोखिम समान यहाँ यत्रतत्र फालिएको छ। यसैलाई बालबालिकाले खोजिरहेका हुन्छन्। भरपर्दो खाने कुरा घरमा नपाउने भएकाले पनि यस्ता खानेकुरा खोजिरहेका हुन्छन्। प्लास्टिकमा पोको पारेको भात दाल, मिति सकिएका बजारका वस्तुभाउ जस्ता खाने कुरा खोजेर बालबालिकाले खाने गरेको स्थानीय नयनबहादुर रोकायाले बताए। उनले भने यहाँको फोहोर व्यवस्थापनका लागि नागरिकले पनि धेरैपटक आवाज उठाउने गरेका छन्। फोहोर व्यवस्थापन नगरे मानवीय अस्वस्थता बढाउने भएकाले नगरपालिकाले यस्ता विषयमा ध्यान दिन नागरिकको भनाइ छ। तर, नगरपालिका उपप्रमुख गाणेशबहादुर शाहीले भने नगरपालिका नै बिरामी भएकाले नागरिकलाई सुरक्षित राख्न सक्ने अवस्था नभएको बताए। उनले भने डाक्टर आफैं बिरामी छ भने बिरामीको उपचार कसरी गर्ने भन्दै उल्टो प्रश्न गरे। खासमा खाँडाचक्र नगरपालिका आफैं पनि अस्तव्यस्त छ। छ महिनादेखि प्रमुख प्रशासकीय अधिकृतविहीन थियो। बल्ल काम चलाउका रूपमा तिलागुफा नगरपालिका प्रमुख प्रशासकीय अधिकृत देव किरण बुढालाई काजमा ल्याएर सामाजिक सुरक्षा भत्ता वितरण गरिएको छ। शिक्षकले समयमा तलब नपाएको भन्दै केही दिन अघि नगरपालिकामा ध्यानआकर्षण पत्रसमेत बुझाए। उता शिक्षकले तलब पाएका छैनन्। यता नगरप्रमुख कमलबहादुर शाहीले फोहोर व्यवस्थापनदेखि अन्य धेरै काम सुधार गर्न लागि परेको बताए। उनले भने परिणाम आउन समय लाग्छ। यसका लागि नागरिकले धैर्य गर्नुपर्छ। फोहोर जथाभावी फालेका कारणले खानेपानीको स्रोत पनि प्रदूषण भएको खाँडाचक्र नगरपालिका वडा नं ११ सियाँलाका रोषन पाण्डेले बताए। उनले भने वातावरणसमेत निकै प्रदूषण छ। सडकमा आऊजाऊ गर्नसमेत गाह्रो भएको छ। सडकमा हिँड्ने नागरिक नाक थुनेर हिँडिरहेका हुन्छन्। यसको समयमा व्यवस्थापन गर्न नसकेमा ठूलो जोखिम निम्ताउने पक्का छ। समयमै डम्पिङ क्षेत्र बनाएर फोहोर व्यवस्थापन नगर सरकारले गर्नुपर्छ।"
राजनीतिक खिचातानीले अझै बनेन मेचीको झोलुंगे पुल,"झापा : राजनीतिक खिचातानीका कारण विगत ८ वर्षदेखि निर्माणाधीन अवस्थामा रहेको मेची नदीको झोलुंगे पुल अझै बनेको छैन। झापा क्षेत्र नम्बर ३, कचनकवल गाउँपालिका५ पाठामारीस्थित नेपालभारत सीमासँग जोड्ने मेची नदीमा आर्थिक वर्ष २०७२०७३ देखि झोलुंगे पुल बनाउन थालिएको थियो। तर, २०८१ चैत सकिन लाग्दासमेत झोलुंगे पुल अझै बनिसकेको छैन। यो निर्वाचन क्षेत्र राप्रपा अध्यक्ष राजेन्द्रप्रसाद लिङ्देन र काँग्रेस नेता कृष्णप्रसाद सिटौलाको हो। दुवै शीर्ष नेताले यो योजनालाई आफ्नो चुनावी एजेन्डा बनाएर जस लिन खोज्दा तोकिएकै समयमा झोलुंगे पुल बन्न नसकेको स्थानीयको गुनासो छ। मेचीमा झोलुंगे पुल बन्दै गरेको ८ वर्ष भइसक्यो, यो पुल दुई वर्षभित्र बनिसक्नुपर्ने हो, कचनकवल ५ का वडाध्यक्ष मोहम्मद नुर आलमले भने, राजनीतिक खिचातानीका कारण पुल ओझेलमा परेको हो, यो त नेपाल सरकारको योजना हो, मैले गरे तैँले गरे भन्नु नै यहाँका जनताका लागि दुर्भाग्य साबित भयो। ठेकेदारले लामो समयदेखि पुल अलपत्र छाडेपछि यही क्षेत्रबाट निर्वाचित कोशी प्रदेशका भौतिक पूर्वाधार विकास राज्यमन्त्री भूमिप्रसाद राजवंशीलाई घचघच्याऔं। त्यसपछि उनले पटकपटक संघीय सरकारमार्फत पहल गरेपछि यही मङ्सिरदेखि पुलको काम फेरि सुरु भएको हो। अहिले काम भइरहेको बताउँदै वडाध्यक्ष आलमले भने, निर्माण व्यवसायी श्याम तामाङसँग फोन सम्पर्क गर्दा उहाँले यो बर्खा अगावै (जेठअसार महिनाभित्र) पुल सञ्चालनमा आउने जानकारी दिनुभएको छ। मेचीमा पुल नबन्दा यहाँका स्थानीय बर्खामा डुंगा र हिउँदमा बाँसे पुलबाट आउजाउ गर्न बाध्य छन्। निर्माणाधीन पुल नजिकै अस्थायी बाँसे पुल बनाइएको छ। खोलाले गर्दा यहाँका जनताले धेरै समस्या भोगिराख्नु परेको छ, पुल कहिले बन्छ थाहा छैन, स्थानीय पुरणकुमार गणेशले भने, बाँसे पुल चढ्दा मान्छेको भारु १०, साइकलको भारु २० र मोटरसाइकलको भारु ५० रूपैयाँ तिर्नु परेको छ। गाउँमा नेता तथा कार्यकर्ता आउँदा हाम्रो एउटै माग छ। यो पुल किन बनेन। यो पुलसँग हाम्रो छोराछोरीको भविष्य जोडिएको छ, स्थानीय साकिर आलमले भने। यो पुल ८ वर्षदेखि बन्दै छ। अहिलेसम्म बनेको छैन। अहिले दुईचार जना कामदार आएर काम गरिरहेको बताउँदै स्थानीय युशुभ मियाले भने, फेरि भाग्ने हो किन काम पुरा गरेर जाने हो थाहा छैन। सहरी विकास मन्त्रालय, स्थानीय पूर्वाधार विभागको सस्पेन्शन ब्रिज डिभिजन ललितपुरले निलगिरीमहावीर जेभी काठमाडौंलाई २०७३ मंसिर १२ गते झोलुंगे पुल बनाउने ठेक्का दिएको थियो।"
भीरबाट लडेर युवकको मृत्यु,विराटनगर : मोरङको लेटाङ नगरपालिका१ मा भिरबाट लडेर शनिबार साँझ एक जना युवकको मृत्यु भएको छ। बाँस काट्ने क्रममा लडेर लेटाङ नगरपालिका१ का ३३ वर्षीय सन्तोष लिम्बूको मृत्यु भएको प्रहरीले जनाएको छ। आफ्नै बाँसघारीमा बाँस काट्ने क्रममा लिम्बू शनिबार अपरान्ह ४:३० बजेतिर भीरबाट करिब ३० मिटर तल खसेका थिए। गम्भीर घाइते भएका उनलाई आफन्तले उद्धार गरेर उपचारका लागि लेटाङकै बिरण अस्पताल पुर्याउनसाथ साँझ ६:३० बजेतिर चिकित्सकले मृत घोषित गरिदिएका हुन्। शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगिएको प्रहरीले जनाएको छ। इलाका प्रहरी कार्यालय लेटाङका इन्स्पेक्टर राकेश रेग्मी नेतृत्वको टोलीले घटनाको थप अनुसन्धान सुरु गरेको छ।

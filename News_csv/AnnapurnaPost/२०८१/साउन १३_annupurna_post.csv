शीर्षक,विवरण
मौद्रिक नीति र अर्थतन्त्रमा आशा,"२०८१८२ सालका लागि राष्ट्र बैंकले जारी गरेको मौद्रिक नीति सम्भवतः इतिहासको सर्वाधिक बहुप्रतीक्षित नीति हुनुपर्छ । यसअघिका मौद्रिक नीतिमा सरोकारवालाको चासो त हुन्थ्यो नै तर जनस्तरसम्मै कौतुहल पैदाचाहिँ यसपालि भयो । यो किनभने अर्थतन्त्र जर्जर छ । नागरिक बेरोजगारीको जाँतोमा पिल्सिएका छन् । व्यवसायी मन्दीले रापिएका छन् । उद्यमधन्दा चिसिएका छन् । सेयर बजार सकारात्मक समर्थन गर्ने मौद्रिक नीतिकै आशामा तंग्रिन कोसिस गर्दैछ । घरजग्गा कारोबार ठप्प जस्तै छ । बैंकमा पैसा थुप्रिए पनि ऋण लिनेको अभाव भयो । त्यसको प्रत्यक्ष असर बजारमा पर्नु स्वाभाविक थियो । अर्थतन्त्र चलायमान बनाउने महत्वपूर्ण क्षेत्र निर्माण कहालीलाग्दो अवस्थाबाट गुज्रनुपयो । राष्ट्र बैंकले शुक्रबार जारी गरेको मौद्रिक नीतिले बैंकमा थुप्रिएको पैसा बजार पठाउने आशा गर्न सकिन्छ । कर्जा विस्तारको अपेक्षा राख्न सकिन्छ । सेयर बजारका लागि कर्जा नीतिमा संस्थागततर्फको सीमा २० करोड खारेज भएको छ । व्यक्तिगततर्फ सीमा यथावत १५ करोड रहे पनि संस्थागतकै कारण पनि बजार चलायमानमात्रै नभई वृद्धि हुने अपेक्षा छ । निर्माण व्यवसायीले ऋणको किस्ता बुझाउने समय मंसिरसम्म पाएका छन् । बैंकहरूले गर्नु पर्ने कर्जा नोक्सानी खुकुलो भएको छ । त्यस्तो व्यवस्थाको प्रतिशत १२० बाट घटाएर ११० प्रतिशत बनाइएको छ । बैंक वित्तीय संस्थाले लगानी गर्न सजिलो वातावरण भए नै थुप्रिएको पैसा बजार पुग्ने हो । बजारमा चहलपहल भएपछि नै अर्थतन्त्र चलायमान हुने हो । र, सँगसँगै राज्यले राजस्व पनि प्राप्त गर्ने हो । सेयर बजार वा घरजग्गा कारोबारले पनि प्रत्यक्ष, अप्रत्यक्ष बजारलाई चलायमान बनाउँछन् र अर्थतन्त्रलाई योगदान गर्छन् । सेयर बजारमा बहुप्रतीक्षित आशालाई सम्बोधन भए पनि घरजग्गा र अटोतर्फको सम्बोधन नभएको गुनासा छँदै छन् । अर्काेतिर, मौद्रिक नीति यसअघि निकै कसिलो थियो, अहिले फ्याट्टै धेरै खुकुलो हुँदा अर्थतन्त्रमा असन्तुलन पैदा हुने डर पनि हो । यो मौद्रिक नीतिको परीक्षा भने यसको कार्यान्वयनपछि देखिने प्रभाव र नतिजाहरूमै देखिन्छ कि गभर्नर महाप्रसाद अधिकारीले सही कदम चाले कि कमजोर । तर अहिलेलाई भने अर्थतन्त्र चलायमान हुने चौतर्फी आशा छ ।"
उपसमितिको सरकारलाई सुझाव : बालबालिकाको मुद्दालाई अदालतले अग्राधिकार दिएर चाडो फैसला हुने व्यवस्था मिलाउनुपर्छ,"काठमाडौं : प्रतिनिधिसभाको कानून, न्याय तथा मानव अधिकार समिति अन्तर्गतको उपसमितिले बालसुधारलाई व्यवस्थित गर्नका लागि आवश्यक कानून संशोधन गर्न सरकारलाई सुझाव दिएको छ। सिंहदरबारमा आइतबार बसेको समिति बैठकमा नेपालका बाल सुधार गृहमा रहेका बालबालिकाहरू र नेपालका कारागारहरूमा रहेका कैदी तथा थुनुवाहरूको मानव अधिकारको अवस्थाका सम्बन्धमा स्थलगत अनुगमन गर्न गठित उपसमितिले बुझाएको प्रतिवेदनमा यस्तो सुझाव दिइएको हो। उनले बालसुधार केन्द्रमा रहेका मध्ये ४५ प्रतिशत जबरजस्ती करणी मुद्धाका रहेको भन्दै कानूनी व्यवस्थामा समीक्षा गरि आवश्यक संशोधन गर्नुपर्ने भएमा सरकारले कार्य गर्नुपर्ने सुझाव दिइएको उल्लेख गरिन्। त्यस्तै उनले सबै कारागारमा क्षमताभन्दा बढी कैदीबन्दी र थुनुवाहरु रहेकाले कैदीबन्दी र थुनुवाहरुलाई फरक फरक राख्नुपर्ने, कानूनमा रहेको खुल्ला कारागारसम्बन्धी व्यवस्थालाई पूर्ण रुपमा कार्यान्वयन गर्नुपर्ने सुझाव पनि दिइन्।"
निर्वाचन आयोगमा निवेदन दिएपछि मुकुल ढकालले रास्वपाबाट पाए पदमुक्तको पत्र,"काठमाडौं : राष्ट्रिय स्वतन्त्र पार्टीका निलम्बित महामन्त्री मुकुल ढकालले निर्वाचन आयोगमा उजुरी दिएपछि पार्टीले हटाएको पत्र पठाएको छ। ढकालले पार्टीले आफूमाथि गरेको कारवाही अवैधानिक भन्दै आइतबार निर्वाचन आयोगमा निवेदन दिएपछि रास्वपाले पत्र पठाएको हो। उनलाई पार्टी अनुशासनविपरीत अभद्र र अमर्यादित व्यवहार गरेको भन्दै रास्वपाको केन्द्रीय समितिको बैठकले असार २५ गते महामन्त्री,प्रवक्ता र केन्द्रीय सदस्यबाट पदमुक्त गरेको थियो। आफूमाथि भएको कारवाही अवैधनिक भन्दै उनले आइतबार निर्वाचन आयोगमा निवेदन दिएका हुन्। यसअघि पार्टीले कारवाहीमा चित्त नबुझे ३५ दिनभित्र पुनरावलोकन गर्न सकिने निर्णय गरेको थियो। उनले महामन्त्री, प्रवक्ता एवं केन्द्रीय समितिको सदस्यबाट पद मुक्त गरिएको जानकारी हालसम्म पार्टीले आफूलाई नगराएको समेत दावी गरेका थिए। निवेदन दर्ता भएपछि आज रास्वपाबाट कार्यबाहक महामन्त्री कविन्द्र बुर्लाकोटीको हस्ताक्षरित ब्याक डेटको पत्र आफूले पाएको ढकालले जानकारी दिए। यता रास्वपाले भने पत्र पाइनँ भनेपछि पुन: पठाइएको बताएको छ। राजनीतिक दलसम्बन्धी ऐनको दफा १८ को उपदफा (२) बमोजिम मलाई पेश गर्न मनासिव मौका दिइएको छैन। नेपालको संविधानले नेपाललाई लोकतान्त्रिक मुलुकको रुपमा व्याख्या गरेको र सफाइको मौका दिनुपर्ने विश्वव्यापी लोकतान्त्रिक मूल्य मान्यता रहेको, राजनीतिक दलसम्बन्धी ऐन २०७३ ले पनि व्यवस्था गरेकाले सफाइको मौका नदिइ गरिएको कुनै पनि कारवाही अवैधानिक ठहर्छ,उनले निवेदनमा उल्लेख गरेका छन्। कारवाही पूर्वाग्राही,विधि विधान र प्रक्रिया विपरित भएकाले राजनीतिक दलसम्बन्धी ऐन २०७३ को दफा ५१ बमोजिम राष्ट्रिय स्वतन्त्र पार्टीबाट निर्णय अध्यावदिक गर्न आए नगर्न उनले आग्रह गरेका छन्।"
संसदमा गणपुरक सङ्ख्या नपुगेपछि कार्यसूची प्रभावित,"काठमाडौं : प्रतिनिधिसभाको आजको बैठकमा शहीद दशरथ चन्द स्वास्थ्य विज्ञान विश्वविद्यालय विधेयक, २०८० माथि विचार गरियोस् भन्ने प्रस्ताव गणपुरक सङ्ख्या नपुगेपछि कार्यसूचीबाट हटाइएको छ। बैठकमा सांसदहरुले धारणा राखे लगत्तै शिक्षा, विज्ञान तथा प्रविधिमन्त्री विद्या भट्टराईले जवाफ दिएकी थिइन्। आजको बैठकमा उक्त विधेयकमाथि सैद्धान्तिक छलफल चलेको थियो। छलफलमा सांसदहरुले उठाएको जिज्ञाशाको जवाफमा मन्त्री भट्टराईले संविधानको भावनाअनुरुप विधेयक अगाडि बढाइएको बताउँदै समितिमा दफाबार छलफलका क्रममा विधेयकलाई परिस्कृत गर्न सकिने धारणा राखिन्। गणपुरक सङ्ख्या नपुग भएको भनी सांसद सन्तोष परियारले नियमापत्ति जनाएपछि सभामुख देवराज घिमिरेले तीन मिनेट घण्टी बजाई गणपुरक सङ्ख्या यकिन गर्न सचिवालयलाई निर्देशन दिए। गणपुरक सङ्ख्या गणना गर्दा कुनैपनि प्रस्ताव निर्णयार्थ पेस गर्न कूल ६९ हुनुपर्नेमा ६७ जना सांसद मात्रै उपस्थित रहेकाले सो प्रस्ताव कार्यसूचीबाट हटाइएको सभामुख घिमिरेले जानकारी दिए। शहीद दशरथ चन्द स्वास्थ्य विज्ञान विश्वविद्यालय सम्बन्धमा व्यवस्था गर्न बनेको विधेयक, २०८० राष्ट्रियसभामा उत्पत्ति भएको विधेयक हो। नेपालको संविधानको धारा ३५ मा रहेको स्वास्थ्यसम्बन्धी हकको संरक्षणको लागि आवश्यक पर्ने जनशक्ति स्वदेशमै उत्पादन गरी स्वास्थ्य सेवातर्फको पहुँच वृद्धि गर्ने उद्देश्यले यो विधेयक ल्याइएको हो। स्वास्थ्य विज्ञानका क्षेत्रमा गुणस्तरीय अध्ययन अध्यापनद्वारा मानवस्रोत विकास गरी सर्वसाधारण जनतालाई सहज, सुलभ र विशेषज्ञसहितको गुणस्तरीय स्वास्थ्य सेवा उपलब्ध गराउन तथा स्वास्थ्य विज्ञानको क्षेत्रमा अध्ययन, अनुसन्धान र नवप्रवर्तनको माध्यमले मुलुकको समृद्धिमा योगदान पुर्याउन चिकित्सा शिक्षातर्फ छुट्टै विश्वविद्यालय आवश्यक रहेको भन्दै यो विधेयक अघि बढाइएको हो। तत्कालिन शिक्षा, विज्ञान तथा प्रविधि मन्त्री अशोक कुमार राईले यो विधेयक २०८० असोजमा राष्ट्रियसभामा दर्ता गरेका थिए। शोक प्रस्ताव पारित प्रतिनिधिसभाको आजको बैठकले सीमलतालमा भएको दुई वटा बस दुर्घटना र सौर्य एयरलाइन्सको विमान दुर्घटनामा परी मृत्युभएकाप्रति श्रद्धाञ्जली व्यक्त गर्दै शोक प्रस्ताव पारित गरेको छ। सभामुख देवराज घिमिरेले प्रस्तुत गरेको उक्त प्रस्तावलाई बैठकको सर्वसहमतिले पारित गरेको हो। बैठकले ती दुवै दुर्घटनामा परी निधन भएकाप्रति श्रद्धाञ्जली व्यक्त गर्दै शोक सन्तप्त परिवारजनमा समवेदना प्रकट गरेको छ। उक्त घटनामा परी घाइते भएकाको शीघ्र स्वास्थ्यलाभको कामना समेत गरेको छ। साथै बैठकले यस्ता प्रकृतिका दुर्घटना कम गर्नका लागि विशेष पहल गर्न र दुर्घटनापश्चातको प्रतिकार्यलाई चुस्त र दुरुस्त बनाउन सरकारको ध्यानाकर्षण गराएको छ। प्रतिनिधिसभाको अर्को बैठक सोमबार दिउँसो १ बजे बस्नेछ। रासस"
निलम्बित मुख्यसचिव अर्यालसँग धरौटी माग गर्ने विशेष अदालतको आदेश,"काठमाडौं : विशेष अदालतले भ्रष्टाचार मुद्दाको आरोपमा निलम्बित मुख्य सचिव वैकुण्ठ अर्यालसँग धरौटी माग गर्ने आदेश गरेको छ। विशेष अदालतका अध्यक्ष टेकनारायण कुँवर, न्यायाधीशहरु रामबहादुर थापा र रितेन्द्र थापाको आजको इजलासले अर्यालको बयानपछि ५० हजार धरौटी माग गर्ने आदेश गरेको विशेष अदालतका सूचना अधिकारी यज्ञराज रेग्मीले जानकारी दिए। उनी ५० हजार धरौटी बुझाएर रिहा भएका छन्। रेग्मीले उक्त प्रकरणमा ७ जना अदालत उपस्थित भइसकेको र ५ जना उपस्थित हुन बाँकी रहेको जानकारी दिए। अर्याल निलम्बित भएपछि तत्कालीन प्रधानमन्त्री पुष्पकमल दाहालको मन्त्रिपरिषद बैठकले योजना आयोगमा राजपत्रांकित विशिष्ट श्रेणीको मुख्यसचिवसरहको विशेष पद सिर्जना गरेर सरुवा गरेको छ। सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जनालाई विशेष अदालतमा मुद्दा दायर गरेको थियो। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको छ। अर्याल एक वर्षअघि मुख्यसचिवमा भएका थिए। कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। अर्याल २०७८ साल साउन २५ गतेदेखि २०७९ चैत १४ गतेसम्म सञ्चार तथा सूचना प्रविधि मन्त्रालयका सचिव थिए। सञ्चारबाट प्रधानमन्त्री कार्यालय सरुवा भएका उनी अवकाशको तीन दिनअघि २०८० जेठ ३२ गते मुख्य सचिव बनेका थिए। महंगोमा अन्त:शुल्क स्टिकर छपाइ गरेको आरोपमा मुख्यसचिव डाअर्यालसहित अर्थमन्त्रालयका बजेट महाशाखा प्रमुख रितेश शाक्य,भन्सार विभागका उपमहानिर्देशक टंक पाण्डे,सुरक्षण मुद्रण केन्द्रका तत्कालिन कार्यकारी निर्देशक विकल पौडेलविरुद्ध भ्रष्टाचार मुद्दा दायर भएको हो। यसैगरी आन्तरिक राजश्व विभाग लाजिम्पाटमा कार्यरत उपसचिव गणेशविक्रम शाही,राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ,आन्तरिक राजश्व विभाग लाजिम्पाटका शाखा अधिकृत रवीन्द्रप्रसाद पौडेल,सुरक्षण मुद्रण केन्द्र काठमाडौंका तत्कालीन लेखा अधिकृत विष्णुप्रसाद गौतम,तत्कालीन शाखा अधिकृत हरिबल्लब घिमिरेलाई प्रतिवादी बनाएर मुद्दा दायर भएको छ। सुरक्षण केन्द्रका खरिद परामर्शदाता शक्तिप्रसाद श्रेष्ठ ,स्टिकर छपाइको जिम्मा पाएको प्रिन्टसेल प्रालिका सञ्चालक केशव शर्मा र प्रिन्टसेल प्रालिलाई पनि प्रतिवादी बनाइएको थियो। मुख्यसचिवसहित मुद्दा दायर भएका सबै कर्मचारीहरू स्वत: निलम्बनमा परेका थिए। उनीहरूविरुद्ध ३८ करोड ३७ लाख १७ हजार ६४० रुपैयाँ विगो र सजायको माग गरिएको छ।"
समस्याको सही पहिचान नै आधा समाधान हो : ओली,"काठमाडौं : प्रधानमन्त्री केपी शर्मा ओलीले आज विभिन्न सङ्घीय मन्त्रालयको कार्यप्रगतिबारे जानकारी लिएका छन् । प्रधानमन्त्री तथा मन्त्रिपरिषद्को कार्यालयमा सबै मन्त्रालयका सचिवहरुसँग कार्यप्रगति र भावी कार्ययोजनाबारे जानकारी लिएको प्रधानमन्त्री कार्यालयका सचिव कृष्णहरि पुष्करले जानकारी दिए । उनका अनुसार सचिवहरुले आफ्नो मन्त्रालयको कार्यप्रगति, वस्तुस्थिति, सुधारको मार्गचित्र, भावी कार्ययोजन, कार्यक्रम कार्यान्वयनका चुनौती र समाधानबारे प्रस्तुति दिएका थिए । ओलीले प्रधानमन्त्री भएपछि पहिलो पटक यसप्रकारको बैठक बोलाएका हुन् । छलफलमा उपप्रधानमन्त्रीद्वय, मन्त्रीहरु, प्रधानमन्त्रीका मुख्य सल्लाहकार, राष्ट्रिय योजना आयोगका उपाध्यक्ष, सुरक्षा निकायका प्रमुखलगायतको उपस्थिति थियो । आज दिन ११:३० बजे सुरु भएको बैठक साँझ ५:३० बजेसम्म चलेको थियो । प्रधानमन्त्री ओलीले उक्त प्रस्तुतिकरणमाथि आगामी मङ्गलबारको बैठकमा विशेष निर्देशन दिनुहुने कार्यक्रम तय भएको जनाइएको छ । बैठकपछि प्रधानमन्त्री ओलीले सामाजिक सञ्जालमार्फत मङ्गलबार फेरि छलफल हुने बताएका थिए । उनले लेखेका छन्, नागरिकलाई छिटो सेवा प्रवाह र विकासका कामलाई अगाडि बढाउन केके समस्या छन्, कसरी काम गर्न सकिन्छ भन्ने विषयमा सचिवज्यूहरुले आआफ्ना मन्त्रालयको स्थितिबारे विस्तृतमा खुलेरै कुरा राख्नुभयो । भनिन्छ समस्याको सही पहिचान नै आधा समाधान हो । अब भोलिको एक दिन हामीले सोच्ने समय लिएका छौँ र मंगलबार फेरि छलफल गरेर काम अगाडि बढाउने विषयमा निर्णय लिन्छौँ ।रासस"
सौर्य एयरलाइन्सको जहाज दुर्घटनाबारे जाँचबुझ गर्न गठित समितिले काम थालिसक्यो : मन्त्री पाण्डे,"मन्त्री पाण्डेले हाल नेपालमा आन्तरिक उडानका यात्रा गर्ने यात्रुको दुर्घटना बिमा २० हजार डलरमात्रै रहेकाले त्यसलाई बढाउन विधेयक बनाउने काम अघि बढिसकेको बताए। काठमाडौं : संस्कृति, पर्यटन तथा नागरिक उड्डयन मन्त्री बद्री पाण्डेले सौर्य एयरलाइन्सको जहाज दुर्घटनाबारे जाँचबुझ गर्न गठित समितिले काम थालेको जानकारी दिएका छन्। आइतबार संसद बैठकमा सांसदहरूले सौर्य एयरलाइन्सको जहाज दुर्घटनाबारे प्रश्न उठाएपछि मन्त्री पाण्डेले संसदमा जानकारी गराएका हुन्। सांसदहरुले नेपालमा हवाई दुर्घटना रोक्नका लागि गम्भीर भएर अध्ययन गर्नका लागि सरकारलाई सुझाव दिएका थिए। उनीहरुले हवाई दुर्घटना भएपछि बन्ने आयोगको प्रतिवेदन कार्यान्वयन हुन नसकेको आरोप समेत लगाएका छन्। जवाफमा मन्त्री पाण्डेले जाँचबुझ गर्न गठित समितिको प्रतिवेदन कार्यान्यवन गर्ने प्रतिबद्धता व्यक्त गरे। मन्त्री पाण्डेले जहाज दुर्घटना भएपछि सरकारले पाँच सदस्यीय जाँचबुझ आयोग गठन गरेको र आयोगले दुर्घटनास्थलको स्थलगत निरीक्षणका साथै ककपिट भ्वाइस रेकर्डरको समेत अध्ययन सुरु गरिसकेको जानकारी दिए। उनले सौर्य एयरलाइन्ससँग पनि मन्त्रालयमा छलफल भएको र मृतकको परिवारलाई रोजगारी दिने विषयमा पनि छलफल भएको जानकारी गराए। उनले दुर्घटनामा ज्यान गुमाएका परिवारलाई सम्भव भएसम्म रोजगारीको व्यवस्था गर्ने प्रतिवद्धता सम्बन्धीत एयरलाइन्सले जनाएको उल्लेख गरे। उनले यमनका नागरिकको शव बुझाउन बाँकी रहेको र अरु नेपालीको शव आफन्तले बुझिसकेको जानकारी दिए। उनले पीडितले पाउनुपर्ने सेवा सुविधाका लागि बिमा दाबीका लागि प्रक्रिया अगाडि बढिसकेको बताए। दुर्घटनापछि मृतकका परिवारलाई बिमा लगाएतका क्षतिपूर्ति दिन सौर्य एयरलाई निर्देशन दिइसकेको उनको भनाई छ। मन्त्री पाण्डेले हाल नेपालमा आन्तरिक उडानका यात्रा गर्ने यात्रुको दुर्घटना बिमा २० हजार डलरमात्रै रहेकाले त्यसलाई बढाउन विधेयक बनाउने काम अघि बढिसकेको बताए। बुधबार सौर्य एअरलाइन्सको ९ एन एएमई जहाज दुर्घटना हुँदा विमानमा सवार १८ जनाको मृत्यु भएको हो। मर्मतका लागि पोखरा उड्न लागेको उक्त जहाज त्रिभुवन बिमानस्थलमा दुर्घटना भएपछि विभिन्न कोणबाट टिकाटिप्पणीहरू भइरहेका छन् भने सरकारले दुर्घटनाको अध्ययन गर्न जाँचबुझ आयोग समेत गठन गरेको छ।"
जसपा नेपालका अध्यक्ष उपेन्द्र यादव आज फिलिपिन्स जाँदै,"काठमाडौं : जनता समाजवादी पार्टी नेपालका अध्यक्ष उपेन्द्र यादव फिलिपिन्स भ्रमणमा जाने भएका छन्। एसियाली प्रजातान्त्रिक पार्टीहरुको सङ्गठन (सोकडेम एसिया प्यासिफिक) को जुलाई ३० तारिखमा हुन लागेको स्टेरिङ कमिटीको बैठकमा सहभागि हुन अध्यक्ष यादव आज राति ११:३० बजे फिलिपिन्स जान लागेका हुन्। अध्यक्ष यादवले ३१ जुलाईमा प्रोग्रेसिभ एलाइन्सको ग्लोबल कन्फेरेन्समा वर्किङ फर अ न्यू प्रोग्रेसिभ एरा विषयक कार्यक्रमलाई सम्बोधन गर्ने कार्यतालिका छ। भ्रमणमा अध्यक्ष यादवसँगै पार्टीका अन्तर्राष्ट्रिय सम्बन्ध विभाग प्रमुख अर्जुन थापा पनि जाँदैछन्। अध्यक्ष यादव त्यहाँको राजनीतिक दल अक्बायन सिटीजन एक्सन पार्टीको महाधिवेशनको उद्घाटन सत्रमा सहभागी हुनेछन्। जनता समाजवादी पार्टी,नेपाल सोकडेम एसिया प्यासिफिकको स्टेरिङ कमिटीको सदस्य रहेको छ। अध्यक्ष यादव साउन १७ गते स्वदेश फर्कने कार्यक्रम रहेको छ।"
कैदीबन्दीको सीप विकास र आय आर्जनको विषयमा सरकार गम्भीर छ : गृहमन्त्री लेखक,"उनले भने,हामीसँग ८ वटा जिल्लामा ९ वटा बालसुधार गृह छन्। यसको सुधार गर्नुपर्ने छ। सबैलाई सरकारले राम्रोसँग सञ्चालन गर्नुपर्ने देखिएको छ। काठमाडौं : गृहमन्त्री रमेश लेखकले कैदीबन्दीको सीप विकास र आय आर्जनको कुरामा पनि सरकार गम्भीर रहेको बताएका छन्। आइतबार संघीय संसदको कानुन न्याय तथा मानवअधिकार समितिको बैठकमा गृहमन्त्री लेखकले कारागार र बालसुधार गृहको सुधारमा तीनै तहका सरकारको समन्वय गरेर अगाडि बढ्नुपर्ने बताएका हुन्। अत्याधिक संख्यामा कैदीबन्दी रहेको समस्या देशभरी कै छ। भौतिक संरचनाको राम्रो विषय उठाउनुभएको छ। भौतिक संरचनामा सुधार गर्न आवश्यक छ। यस्तै बालगृहमा पनि ठाउँको अभाव छ। भौतिक संरचनाको अभाव देखिएका छन्। उनले भने,हामीसँग ८ वटा जिल्लामा ९ वटा बालसुधार गृह छन्। यसको सुधार गर्नुपर्ने छ। सबैलाई सरकारले राम्रोसँग सञ्चालन गर्नुपर्ने देखिएको छ। कैदीबन्दीको सिदा र दैनिक खर्च कम भएको विषयमा सरकारको ध्यान गम्भीरतापूर्वक जाने गृहमन्त्री लेखकले बताए। कैदीबन्दीले भोग्नुपरेको स्वास्थ्य र सरसफाईका समस्या सम्बोधन गर्ने सरकारले ध्यान दिनु पनि उनले बताए। कारागारलाई सीप विकास केन्द्रका रुपमा विकास जरुरी छ। केही न केही उद्यम गरेर आय आर्जन पनि हुने र मानिस व्यस्त हुने अवस्था हुन्छ। कैदीबन्दीलाई मनोपरामर्श कार्यक्रम पनि जरुरी हुन्छ, उनले भने। कैदकट्टामा सर्वोच्च अदालतले दिएको पछिल्लो निदर्शन अनुसार अगाडि बढ्ने उनको भनाइ छ। जबरजस्तीकरणी र लागूऔषध सम्बन्धि अपराध अपराधलाई न्यूनीकरण र नियन्त्रण गर्नेतर्फ सरकारले पर्याप्त ध्यान दिने उनको भनाइ थियो। बैठकमा गृहमन्त्री लेखकले संसदीय समितिप्रति सरकार जवाफदेही र जिम्मेवार हुने प्रतिबद्धता व्यक्त गरे। गृहमन्त्री लेखकले भने, प्रतिवेदनमाथि छलफल गरेर समितिबाट निर्देशन पाऔं। सरकार सदनप्रति जवाफदेही हुन्छ, जिम्मेवार हुन्छ। समितिको निर्देशन हामी गम्भीरतापूर्वक लिन्छौं र कार्यान्वयन पनि जति सक्छौं, त्यति गर्छौँ। आर्थिक अभावका बीचमा पनि सरकारले यथेष्ट ध्यान दिने प्रतिबद्धता व्यक्त गर्न चाहन्छु।"
८४ को निर्वाचन एक्लै लड्छौं : अध्यक्ष प्रचण्ड,"काठमाडौं : पूर्वप्रधानमन्त्री एवं नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड' ले ०८४ को निर्वाचनमा एक्लै चुनाव लडेर जित्ने दावी गरेका छन्। आइतबार पार्टी केन्द्रीय कार्यालयमा पेरिसडाँडामा आयोजित पार्टी प्रवेश कार्यक्रममा बोल्दै अध्यक्ष प्रचण्डले २०८४ को निर्वाचन एक्लै लड्ने र जित्ने योजनाका साथ छलफल भइरहेको समेत बताए। 'पार्टीको पदाधिकारी बैठक चलिरहेको छ। बैठकमा २०८४ को चुनाव एक्लै लड्ने र जित्ने योजनाका साथ छलफल चलिरहेको छ। यस्तो महत्वपूर्ण समयमा तपाईंहरू पार्टीमा आउनुभएको छ। यसले फेरि माओवादीलाई शक्तिशाली बनाएर देशमा सुशासन कायम गर्न महत्वपूर्ण सन्देश दिनेछ,'उनले भने। उनले १८ महिना सरकारको नेतृत्त्वमा रहँदा सुशासन,सामाजिक न्यायका पक्षमा अहोरात्र काम गरेको जिकिर गरे। प्रचण्डले भने,'१८ महिना सरकारको नेतृत्व गर्यौँ। हामीले असार २८ गते सरकार छोड्दा हामी विजयी भएर निस्किएका छौँ। हामी सुशासनका पक्षमा विजय भएर निस्किएका छौँ। भ्रष्टहरू मिलेर सरकार बनाएको कुरा बच्चा बच्चालाई पनि थाहा छ। यो कुरा जनतालाई पनि बुझाउन जरूरी छ।' पार्टी प्रवेश गर्दै युवा नेता जगदिश दाहालले प्रचण्ड सरकार इतिहासकै सबैभन्दा सफल सरकार भएको र प्रचण्ड सुशासनका नायक भएकाले माओवादी केन्द्रमा प्रवेश गरेको बताए। कार्यक्रममा नेकपा एमाले, नेपाली कांग्रेस,राष्ट्रिय स्वतन्त्र पार्टीलगायतका दल परित्याग गरी मकवानपुरका ६० जनाभन्दा बढी नेताकार्यकर्ता माओवादी केन्द्रमा प्रवेश गरेका छन्।"
"जबजको औचित्य समाप्त भयो भन्नु गलत हो, अहिले पनि सान्दर्भिक छ : महासचिव पोखरेल","काठमाडौं : नेकपा (एमाले)का महासचिव शंकर पोखरेलले मार्गदर्शक सिद्धान्तका रूपमा रहेको जनताको बहुदलीय जनवादले राजनीतिक क्रान्तिपछिको बाटो पनि स्पष्ट रूपमा देखाइदिएको बताएका छन्। नेकपा (एमाले) ललितपुर जिल्ला कमिटीद्वारा आयोजित प्रशिक्षक प्रशिक्षण कार्यक्रममा महासचिव पोखरेलले जबजको औचित्य समाप्त भयो भन्नु गलत भएको बताएका हुन्। महासचिव पोखरेलले जबजको औचित्यका बारेमा अलमलमा नपर्न कार्यकर्तालाई आग्रह गरे। राजनीतिक क्रान्तिपछि समाजवादमा पुग्नका लागि तीनवटा विशेष अवधि पार गर्नुपर्ने हुन्छ भन्ने जबजले भनेको छ चर्चा गर्दै महासचिव पोखरेलले उत्पादक शक्ति जति शक्तिशाली बनाउन सकियो त्यति छिटो समाजवाद आउने स्पष्ट पारे। समाजवादमा पुग्नु अघि पुरानो समाज व्यवस्थाउत्पादन सम्बन्धका अवशेष पूर्णरूपमा अन्त्य र बदलिएको उत्पादन सम्बन्धलाई बलियो बनाउँदै योजनाबद्ध ढङ्गले समाजवादका आधार तयार गर्नुपर्ने कुरालाई जबजले प्राथमिकता तोकेको बताए। जनताको बहुदलीय जनवाद अहिले पनि अत्यन्त सान्दर्भिक रहेको उनको भनाई छ। परिवर्तनको विचार सम्प्रेषण नगरी समाज परिवर्तन नहुने हुँदा नेताकार्यकर्ताहरूमा विचारका प्रश्नमा प्रष्टता आवश्यक रहेको कुरामा महासचिव पोखरेले जोड दिए। उनले भने,विचारका पक्षमा निरन्तर बहस र छलफल आवश्यक छ। प्रशिक्षणमा महासचिव पोखरेलले दक्षिणपन्थी अवसरवाद र संगठनात्मक अराजकता कसरी सिर्जना हुन्छ भन्ने सविस्तार चर्चा गर्दै समाजमा त्यसको प्रभाव सामाजिक अराजकताका रूपमा देखापर्ने बताए। नीतिगत नेतृत्व गर्ने कुरामा साना दलले बाधा पुर्याए महासचिव पोखरेलले नीतिगत नेतृत्व गर्ने कुरामा साना दलले बाधा पुर्याएको दाबी गरे। उनले समाजलाई अगाडि बढाउन नीतिगत नेतृत्व आवश्यक हुने बताए। संसदका दुई ठूला पार्टी नेकपा (एमाले) र नेपाली कांग्रेस एकथान सरकार बनाउने उद्देश्यले मात्र समझदारीमा पुगेको नभई देशलाई अगाडि बढाउने सन्दर्भमा नीतिगत नेतृत्व हुनुपर्छ भन्ने मान्यताका साथ नयाँ समझदारीमा पुगेको स्पष्ट पारे। उनले समाज अगाडि बढाउने सन्दर्भमा देखिएका र अनुभव गरिएका संवैधानिक तथा कानुनी अफ्ठ्यारा हटाउन संविधान र कानुन संशोधन समेत गर्ने सहमति गरिएको स्पष्ट गरे।"
भ्रष्टाचारका फाइल खोलेपछि सरकार ढालियो भनेर लामिछानेले भ्रम फैलाए : विश्वप्रकाश शर्मा,"शर्माले विभिन्न प्रकरणको अनुसन्धानलाई अघि बढाउने जिम्मेवारी नयाँ गृहमन्त्रीलाई आएको भन्दै पूर्वाग्रहमुक्त भएर अनुसन्धान गर्न सुझाव दिए। काठमाडौं : नेपाली कांग्रेसका महामन्त्री विश्वप्रकाश शर्माले भ्रष्टाचार प्रकरणको फाइल खोलेका आधारमा सरकार ढालियो भन्ने आरोप निराधार रहेको बताएका छन्। आइतबार प्रतिनिधिसभाको विशेष समयमा बोल्दै शर्माले गृहमन्त्रालयले विभिन्न प्रकरणका फाइल खोलेको मिति प्रस्तुत गर्दै निवर्तमान गृहमन्त्री रवि लामिछानले फाइल खोलेका आधारमा सरकार ढालियो भन्ने भ्रम छर्न खोजेको समेत बताए। उनले लामिछाने गृहमन्त्री हुँदा हल्लामात्रै गरिएको भन्दै त्यसबीच कान्तिपुर मिडिया ग्रुपका अध्यक्ष कैलाश सिरोहीयाबिरुद्धको फाइल खोजिएको र त्यो पनि निराधार पुष्टि भएको धारणा राखे । शर्माले विभिन्न प्रकरणको अनुसन्धानलाई अघि बढाउने जिम्मेवारी नयाँ गृहमन्त्रीलाई आएको भन्दै पूर्वाग्रहमुक्त भएर अनुसन्धान गर्न सुझाव दिए। उनले नक्कली भुटानी शरणार्थी प्रकरण,गिरीबन्धु टीइस्टेट प्रकरणमा पनि छानविन हुनुपर्ने र त्यसमा मुछिएकालाई छुट दिन नहुने उल्लेख गरे। सरकारलाई विभिन्न सुझाव दिँदै शर्माले सुशासनलाई पहिलो प्राथमिकता बनाएर अघि बढ्न समेत सुझाव दिए।"
कांग्रेसका क्षेत्रीय सभापति र एकीकृत समाजवादीका नेता एमालेमा प्रवेश,"महासचिव पोखरेलले राजनीतिक स्थायित्वका लागि २०८४ को निर्वाचनमा ठूला राजनीतिक दलबीच प्रतिस्पर्धा हुने र साना दलले बार्गेनिङ गर्ने अवस्थाको अन्त्य गर्नुपर्ने धारणा राखे । काठमाडौं : नेपाली कांग्रेस उदयपुरका क्षेत्रीय सभापति कृष्ण थापा नेकपा (एमाले)मा प्रवेश गरेका छन्। नेकपा (एमाले)का महासचिव शंकर पोखरेलले थापासँगै नेकपा एकीकृत समाजवादीका खड्ग कार्की, निर्माण चौहान, मोहन मगर र जङ्गबहादुर मगरलाई आज पार्टी कार्यालय, च्यासलमा खादा र टीका लगाई स्वागत गरेका हुन्। उनले एमालेलाई बलियो राजनीतिक पार्टीका रूपमा स्थापित गर्न उदयपुरमा पनि अन्य र साना राजनीतिक दलका कार्यकर्ताहरूलाई पार्टीमा समाहित गरी एमालेलाई आगामी २०८४ को निर्वाचनमा बहुमत स्थानमा एक्लै जित्ने अवस्थामा पुर्याउनुपर्ने बताए। महासचिव पोखरेलले ६६ महिनामा मन्त्री फेरिने अवस्थाले देश कसरी बन्छ ? प्रश्न गर्दै राजनीतिक ध्रुवीकरण आवश्यक रहेको बताए । उनले राजनीतिक स्थायित्वका लागि २०८४ को निर्वाचनमा ठूला राजनीतिक दलबीच प्रतिस्पर्धा हुने र साना दलले बार्गेनिङ गर्ने अवस्थाको अन्त्य गर्नुपर्ने धारणा राखे । महासचिव पोखरेलले नवप्रवेशीहरूलाई विगतका कमजोरी सच्याउनु महत्वपूर्ण कुरा भएको बताउँदै नयाँ यात्रामा सफलताका लागि शुभकामना दिए। पार्टी प्रवेश गर्दै नेपाली कांग्रेसका क्षेत्रीय सभापति थापाले आफू विना शर्त एमालेमा प्रवेश गरेको बताए । उनले पार्टीले दिने जिम्मेवारी निष्ठापूर्वक पूरा गर्ने प्रतिबद्धता व्यक्त गरे । थापाले सात वर्ष अघिसम्म नेकपा (एमाले)मै रहेर काम गरेको स्मरण गर्दै पार्टी छोड्नु जीवनको ठूलो भुलका रूपमा आफूले लिएको बताए । नेकपा (एमाले) उदयपुर जिल्ला कमिटीका अध्यक्ष भागवत राउतले जिल्ला कमिटीको अधिवेशन यता उदयपुरमा विभिन्न दलका २७२ जना नेताकार्यकर्ता एमालेमा प्रवेश गराएको जानकारी गराए ।"
आरजु देउवा मन्त्री बनेपछि रिक्त कृषि समितिको सभापति पदको निर्वाचन मंगलबार हुने,"काठमाडौं : कृषि, सहकारी तथा प्राकृतिक स्रोत समितिको सभापति मंगलबार चयन हुने भएको छ। नेपाली कांग्रेसकी सांसद आरजु राणा परराष्ट्रमन्त्री बनेपछि कृषि समितिमा सभापतिको पद रिक्त छ । रिक्त रहेको सभापति पदको निर्वाचन आगामी साउन १५ हुने गरी निर्वाचन कार्यतालिका प्रकाशित भएको सचिव सुरेश अधिकारीले जानकारी दिए। सो पदमा नेपाली कांग्रेसले उम्मेदवार पठाउनेछ। सोमबार ४ बजेसम्म उम्मेदवारको प्रस्ताव दर्ता हुने र मंगलबार ४:३० बजेबाट निर्णयार्थ प्रस्ताव प्रस्तुत हुने कार्यसूची छ। यस अगाडि दलहरुबीचको सहमतिका आधारमा विषयगत समितिका सभापति चयन भएको हो। आइतबार बसेको सदनको बैठकमा उपसभामुख इन्दिरा रानाले साउन १५ गते सो पदमा चुनाव चुने र त्यसका लागि आजै कार्यसूची प्रकाशित हुने जानकारी दिएकी थिइन्।"
सत्ता टिकाउन साना दललाई बोकेर हिँड्दा नेपालले प्रगति गर्न सकेन : शेखर कोइराला,"काठमाडौं : नेपाली कांग्रेसका नेता डा शेखर कोइरालाले सत्ता टिकाउन साना दललाई बोकेर हिँड्दा नेपालले प्रगति गर्न नसकेको दाबी गरेका छन्। भारतको चण्डीगढमा आयोजित कार्यक्रमलाई सम्बोधन गर्दै कोइरालाले साना दलका कारण अस्थिरता बढेपछि संसदमा रहेका पहिलो र दोस्रो दल एक ठाउँमा उभिनुपर्छ भन्ने विषयलाई आफूले उठाएको दाबी गरेका हुन्। कोइरालाले भने,केवल सत्ता टिकाउँन सधै सानासाना २४ सिट भएका दललाई बोकेर हिंडदा नेपालले प्रगति गर्न सकेन भन्ने कुरा मनमा आएर मैले नै केही समयदेखि संसदमा रहेका पहिलो र दोस्रो दल एक ठाउँमा उभिनुपर्छ भन्ने विषयलाई उठाएको हुँ। अस्थिर सरकारका कारण देशमा संकट आएकाले कांग्रेस र एमाले मिलेर संविधान संशोधन गरि मुलुकलाई स्थायी सरकार दिनुपर्ने एजेन्डा शुरुदेखि आफूले उठाएको बताए। हरेक ६६ महिनामा भइरहने सरकार गठन र विघटनले देशलाई धरासायी बनाएको उनको भनाई छ। कांग्रेस र एमालेको गठबन्धनको सरकारलाई कहिकतै गल्ती गर्ने छुट नभएका भन्दै नेता कोइरालाले कांग्रेसले अब सुशासनको नारालाई जनताको घरघर सम्म लैजाने बताए। कोइरालाले भने,कांग्रेसले कुनै पनि प्रकारको भ्रष्टाचारको खुलेर बिरोध गर्नुपर्छ। डा कोइरालाले निरंकुशता विरोधि हरेक प्रजातान्त्रिक आन्दोलनमा भारतमा रहेका प्रवासीहरुले नेपाललाई ठूलो गुन लगाएको बताए।"
हवाई उडानलाई सुरक्षित बनाउन सरकारले गम्भीररुपमा अध्ययन गर्नुपर्छ : राजेन्द्र लिङ्देन,काठमाडौं : सांसदहरूले नेपालमा हवाई दुर्घटना रोक्नका लागि गम्भीर भएर अध्ययन गर्नका लागि सरकारलाई सुझाव दिएका छन् । आइतबार बसेको प्रतिनिधिसभा बैठकमा उनीहरुले नेपालमा निरन्तर हवाई दुर्घटना हुने गरेको भन्दै देखिएका कमीकमजोरीको समाधानका लागि गम्भीर भएर अध्ययन गर्नका लागि सरकारलाई सुझाव दिएका हुन् । साथै उनीहरुले हवाई दुर्घटना भएपछि बन्ने आयोगको प्रतिवेदन कार्यान्वयन हुन नसकेको आरोप समेत लगाएका छन् । बैठकमा राप्रपा अध्यक्ष राजेन्द्र लिङ्देनले पछिल्लो सौर्य एयरलाइन्सको विमान दुर्घटनापछि बनाइएको छानविन आयोगप्रति प्रश्न उठाएका थिए। उनले जहाजलाई मर्मतका लागि लैजाने क्रममा अन्य व्यक्तिहरूलाई लानुपर्ने र मर्मतका लागि पोखरा बिमानस्थल नै जानुपर्ने कारण खोजिनुपर्ने धारणा राखे । सबैभन्दा सुरक्षित यातायात हवाई उडान नेपालमा भने भयावह र असुरक्षित हुन थालेको भन्दै यसलाई सुरक्षित बनाउन सरकारले गम्भीर रुपमा अध्ययन गर्नुपर्ने बताए। त्यस्तै सांसद सांसद राजेन्द्र बजगाईँले नेपालमा हवाई सेवा प्रदायक र नियमलाई छुट्टाछुट्टै बनाउनुपर्ने बताए। नेपालको हवाईसेवाको सुधारका लागि सरकार गम्भीर नहुने हो भने थप अवस्था जटिल हुने उनले बताए। त्यस्तै सांसद सुनिता बरालले पटक पटकका घटनाक्रमले अहिलेको नियमक निकायका बारेमा सोच्न गम्भीर हुनुपर्ने अवस्था आएको उल्लेख गरिन्। हवाई क्षेत्रकासम्बन्धी निकायहरुलाई नीतिगत रुपमा नै ध्यानाकर्षण गराउन जरुरी देखिएको भन्दै उनले सरकारले गम्भीर भएका हवाइ क्षेत्रका बारेमा आवश्यक सुधारका काम गर्नुपर्नेमा जोड दिनुभयो । बुधबार सौर्य एअरलाइन्सको ९ एन एएमई जहाज दुर्घटना हुँदा विमानमा सवार १८ जनाको मृत्यु भएको हो । मर्मतका लागि पोखरा उड्न लागेको उक्त जहाज त्रिभुवन बिमानस्थलमा दुर्घटना भएपछि विभिन्न कोणबाट टिकाटिप्पणीहरू भइरहेका छन् भने सरकारले दुर्घटनाको अध्ययन गर्न जाँचबुझ आयोग समेत गठन गरेको छ ।
माओवादीको पदाधिकारी बैठक : जनतामाझ जानुपर्ने नेताहरुको जोड,"काठमाडौं : नेकपा माओवादी केन्द्रको पदाधिकारी बैठकमा पार्टी नेतृत्वको सरकारले गरेका राम्रा कामलाई लिएर जनतामाझ जानुपर्नेमा नेताहरुले जोड दिएका छन् । पार्टी कार्यालय पेरिसडाडामा आइतबार बसेको बैठकमा धारणा राख्ने पदाधिकारीहरुले पार्टी नेतृत्वको सरकारले निकै राम्रो काम गरेको र अब जनतामाझ जानुपर्ने सुझाव दिएका हुन् । आइतबार पाँच जना पदाधिकारीहरुले धारणा राखेका थिए। बैठकमा वर्तमान परिस्थितिका बारेमा छलफल भएको प्रवक्ता अग्नि सापकोटाले बताए । उनले जनतामा गएर राष्ट्रियता, जनजिविकाका सवालहरुलाई थप बलियो बनाउनुपर्ने सुझाव आएको धारणा राखे । सरकारमा बसेर सुशासन, सामाजिक न्याय र समृद्धिको पक्षमा भएको कुराको सामूहिक स्वामित्व लिनुपर्ने र कमी कमजोरी पनि गम्भीर समीक्षा गर्नुपर्नेमा अधिकांशको जोड रहेको उनको भनाइ छ । पदाधिकारी बैठकसकिएपछि स्थायी कमिटी र केन्द्रीय कमिटी बसेर आवश्यक निष्कर्ष निकाल्ने प्रवक्ता सापकोटाले बताए ।"
"भ्रष्टाचार मुद्दामा पूर्वमन्त्री जोशी सर्वोच्चबाट दोषी ठहर, ९ महिना कैद र ६९ लाख रुपैयाँ जरिवाना",काठमाडौं : सर्वोच्च अदालतले पूर्वमन्त्री गोविन्दराज जोशीलाई भ्रष्टाचार मुद्दामा दोषी ठहर गरेको छ। न्यायाधीशद्वय विनोद शर्मा र बालकृष्ण ढकालको संयुक्त इजलासले जोशीलाई भ्रष्टाचार मुद्दामा दोषी ठहर गरेको अदालतका सहप्रवक्ता गोविन्दप्रसाद घिमिरेले जानकारी दिए। उनका अनुसार अदालतले पूर्वमन्त्री जोशीलाई दोषी ठहर गर्दै ९ महिना कैद र रु ६९ लाख १५ हजार जरिवानाको सजाय सुनाएको छ। यसअघि विशेष अदालतले जोशीलाई गैरकानूनी रुपमा सम्पत्ति आर्जन गरी भ्रष्टाचार गरेको भन्दै डेढ वर्ष कैद र रु दुई करोड १६ लाख १४ हजार तीन सय ७६ जरिवाना हुने फैसला सुनाइएको थियो। विशेष अदालतको उक्त फैसलाविरुद्ध जोशीले २०६९ साल फागुनमा सर्वोच्चमा पुनरावेदन दायर गरेका थिए। अदालतले भ्रष्टाचारकै मुद्दामा ताराराज पाण्डे र बासुदेव पन्तलाई भने सफाइ दिएको छ। रासस
कस्तो होला नयाँ सरकारको कूटनीति ?,"कुनै सरकार परिवर्तन हुनासाथ देशको परराष्ट्र नीतिमा परिवर्तन हुँदैन। निरन्तरता र परिवर्तन यसको आधारभूत विशेषता हो। नेपालको परराष्ट्र नीतिका केही आधारभूत सिद्धान्त छन् जसमा जुन सरकार आए पनि परिवर्तन हुँदैन। एक अर्काको भौगोलिक अखण्डता र सार्वभौमसत्ताको पारस्परिक सम्मान, अर्काको आन्तरिक मामिलामा हस्तक्षेप नगर्ने, गैर आक्रमण र विवादको शान्तिपूर्ण समाधानको पक्षमा उभिने, आपसी हितका लागि सहकार्य गर्ने, संयुक्त राष्ट्रसंघको वडापत्रमा विश्वास गर्ने र विश्व शान्तिको मूल्यको प्रबद्र्धन गर्ने नेपालको परराष्ट्र नीतिका आधरभूत सिद्धान्त हुन्। जोसुकै सरकारमा आए पनि यसमा परिवर्तन हुँदैन। तर, कुनै पनि नयाँ सरकार बनेपछि उसले आफ्ना केही प्राथमिकता तय गर्न सक्छ तर त्यो माथि उल्लेखित बृहत् सिद्धान्तको खाकाभित्र पर्छ। कुनै पनि प्रधानमन्त्रीको व्यक्तिगत कार्यशैलीले समग्रतामा केही फरक पार्न सक्छ। यतिबेला देशका दुई प्रमुख राजनीतिक दल नेपाली कांग्रेस र नेकपा एमालेले शक्तिशाली सरकारको गठन गरेका छन्। निश्चय नै यो शक्तिसम्पन्न सरकार निर्माणले आन्तरिक र वाह्य नीतिमा असर गर्छ नै। आन्तरिक रूपमा दुई ठूला दलले २०७२ सालमा निर्माण भएको संविधानको पुनरावलोकन र संशोधन गर्ने घोषणा गरेका छन्, यति यो विषय अगाडि बढ्यो भने यसले आन्तरिक राजनीतिमा निश्चय नै नयाँ परिवेश निर्माण हुने छ। यी विषयलाई पनि अन्तर्राष्ट्रिय समुदायले नजिकबाट हेरिरहेको छ। तर, देशको परराष्ट्र नीति र अन्तर्राष्ट्रिय सम्बन्धमा चाहिँ कत्तिको असर गर्ला ? भनिन्छ कुनै पनि देशको परराष्ट्र नीति भनेको आन्तरिक नीतिकै विस्तारित रूप हो। यो आलेख नयाँ सरकारको परराष्ट्र नीतिमा केन्द्रित छ। नयाँ सरकार : कूटनीतिक सजगता विगतमा कांग्रेसले एमालेलाई चीनमुखी भनेको र एमालेले कांग्रेसलाई भारतमुखी भन्दै दुवै सन्तुलन बिग्रेको आरोप लगाउने गरेका थिए। आज उनीहरू दुवैमाझ त्यो सन्तुलन कायम गर्ने चुनौती छ। यस अगाडि कुनै पनि गठबन्धन सरकार निर्माण भएपछि आन्तरिक विषय अझै वाह्य विषयमा पनि न्यूनतम कार्यक्रममार्फत बृहत् धारणा अगाडि सार्ने प्रचलन थियो। तर, नयाँ गठबन्धनले त्यसलाई निरन्तरता दिइसकेको छैन। २०७९ को आम निर्वाचनपछि माओवादी अध्यक्ष पुष्पकमल दाहालले कहिले कांग्रेस त, कहिले एमालेसँग मिलेर सरकार निर्माण गरे। उनले विशेषत: प्रमुख मुलुकसँग लामो समयदेखि विवादमा रहेका विषयमा प्रवेश नगर्ने र आर्थिक र विकास साझेदारीमा फोकस हुने प्रयास गरे। उनको एप्रोज सत्तामा टिकिरहन सबैलाई खुसी बनाइरहने र विवादित विषयमा प्रवेश नगर्ने थियो। विगतमा कुनै सरकार निर्माण भएलगत्तै त्यो सरकारलाई कि त भारत, कि चीन निकट भनेर लेपन लगाइयो जसका कारण कुनै पनि मुलुकसँग विश्वासको वातावरण नै निर्माण हुन सकेन। विगत १५ वर्षमा नेपालमा सरकार निर्माणलाई कुनै देशको हार र अर्काे देशको जितका रूपमा हेर्न थालियो। वाह्य मात्र होइन, आन्तरिक रूपमा पनि सरकारहरूलाई कुनै एक देशसँग निकट मान्न थालियो। यसबाट पाठ सिकेर नै हुनुपर्छ, नयाँ गठबन्धन यस मामिलामा एकदमै सजग देखिन्छ। यस पृष्ठभूमिमा अब नयाँ सरकारले कस्तो नीति लिन्छ भन्ने चासो छ। गठबन्धनले यस सम्बन्धमा खासै धारणा सार्वजनिक गरेको पनि छैन। एकैपटक प्रधानमन्त्री केपी शर्मा ओलीले संसद्मा विश्वासमा मत लिँदा सरकारको बृहत् नीतिबारे चर्चा गरे जसमा नयाँ सरकारको परराष्ट्र नीतिका प्राथमिकताबारे पनि उल्लेख छ। त्यसलाई नयाँ सरकारको अहिलेसम्म उपलब्ध आधिकारिक दस्तावेजका रूपमा लिनुपर्छ। प्रधानमन्त्री केपी ओलीले संसद्मा भनेका छन् हाम्रो विदेशनीति स्वाधिनता, स्वाभिमान र विकासबाट निर्देशित हुनेछ। हामी असल छिमेकीपनमा विश्वास गर्छौं। त्यसअनुसारको व्यवहार गर्छौं। हामी छिमेकीका जायज चासो सम्बोधन गर्छौं, साथै हाम्रा जायज चासो सम्बोधन होस् भन्ने पनि अपेक्षा गर्छौं। हामी पारस्परिक लाभ पारस्परिक सम्मानमा विश्वास गर्छौं। नयाँ सरकार निर्माणसँगै प्रधानमन्त्री ओली र परराष्ट्रमन्त्री आरजु राणा देउवालाई विभिन्न देशबाट बधाई सन्देशहरू आइरहेका छन्। विभिन्न देशका राजदूतहरू प्राय: सबै मन्त्रीहरूसँग भेटघाट गरेर आफ्ना एजेन्डाहरू प्रस्तुत गरिरहेका छन्। यो सरकार निर्माणमा कुन देशका हात छ भन्ने विषयमा पनि सार्वजनिक बहस र विमर्श भइरहेको छ। नयाँ सरकार निर्माणपछि कतिपय भारतीय मिडियाले नेपालमा प्रो चाइनिज सरकार निर्माण भएको टिप्पणी गरिरहेका छन्। चिनियाँ विज्ञ र त्यहाँको मिडियाले भने आजसम्म केही पनि बोलेका छैनन्। हाम्रो विदेशनीति स्वाधिनता, स्वाभिमान र विकासबाट निर्देशित हुनेछ। हामी असल छिमेकीपनमा विश्वास गर्छौं। त्यसअनुसारको व्यवहार गर्छौं। हामी छिमेकीका जायज चासो सम्बोधन गर्छौं, साथै हाम्रा जायज चासो सम्बोधन होस् भन्ने पनि अपेक्षा गर्छौं। हामी पारस्परिक लाभ पारस्परिक सम्मानमा विश्वास गर्छौं। केपी ओली, प्रधानमन्त्री यसले के संकेत गर्छ भने अन्तर्राष्ट्रिय समुदाय नयाँ सरकारले लिने परराष्ट्र नीतिलाई ब्यग्रताका साथ प्रतिक्षा गरिरहेको छ। उनीहरूको जहिले पनि गुनासो नेपालमा बारम्बार सत्ता परिवर्तन भयो, एउटा सरकारले लिएको नीतिलाई अर्काे सरकारले निरन्तरता दिएन र काम गर्न कठिन भयो भन्ने छ। गठबन्धनका चुनौती आधारभूत रूपमा दुई देशको विदेश नीतिमा त्यति धेरै भिन्नता नभए पनि केही विषयमा भने दुई दलको बीचमा केही भिन्नता रहेको छ। विगतमा कांग्रेसले एमालेलाई चीनमुखी भनेको र एमालेले कांग्रेसलाई भारतमुखी भन्दै दुवै सन्तुलन बिग्रेको आरोप लगाउने गरेका थिए। आज उनीहरू दुवैमाझ त्यो सन्तुलन कायम गर्ने चुनौती छ। त्यसैगरी भारतसँग विवादमा रहेका सीमा, सन् १९५० को शान्ति तथा मैत्री सन्धि तथा प्रबुद्ध समूहको बारमा पनि दुई दलको बीचमा कति प्राथमिकता दिने भन्ने विषयमा केही फरक मत छन्। त्यसैगरी चीनको वेल्ट एन्ड रोडको सम्बन्धमा पनि दुई दलहरूको बीचमा केही मतभिन्नताहरू छन्। एमाले कुनै न कुनै रूपमा बीआरआईलाई अगाडि बढाउने पक्षमा छ भने नेपाली कांग्रेसले स्पष्ट रूपमा नै बीआरआईअन्तर्गत कुनै पनि परियोजना नलिने घोषणा गरेको छ। दलहरूको बीचमा केही विषयमा असहमति हुनु ठूलो विषय होइन् जसलाई व्यवस्थापन गर्न सकिन्छ तर त्यसका लागि त्यही खालको परिपक्व नीति र दुई दलको बीचमा राम्रो परामर्शको आवश्यकता छ। यस अगाडि पुष्पकमल दाहालको भारत भ्रमणको समयमा यी विषयमा खासै कुराकानी भएन। विगतमा जस्तो अन्य देशसँग सम्बन्धित संवेदनशील विषयमा सरकारमा रहेका मन्त्री र राजनीतिक नेताहरूबाट अपरिपक्व धारणा बाहिर आएको छैन। परराष्ट्र नीति र अन्तर्राष्ट्रिय सम्बन्धका विषयमा नयाँ सरकारका सुुरुवाती दिनहरू सकारात्मक देखिएका छन्। विगतमा जस्तो अन्य देशसँग सम्बन्धित संवेदनशील विषयमा सरकारमा रहेका मन्त्री र राजनीतिक नेताहरूबाट अपरिपक्व धारणा बाहिर आएको छैन। यही बीचमा संसद्मा प्रधानमन्त्रीले सांसदहरूका केही प्रश्नहरूको सामना गरे। उनले एकदमै संयमित र परिपक्व ढंगले सरकारको धारणा राख्दै सबै समस्याको हल वार्ता र कूटनीतिक माध्यमद्वारा समाधान गर्ने उल्लेख गरेका छन्। अब सरकारले विपक्षी र नागरिक समाजबाट फेस गर्ने केही निश्चित विषयबारे चर्चा गरौं। भारतसँग निरन्तर उठिरहने दुई विषय छन्। पहिलो सीमा विवाद। यस विषयमा नयाँ सरकारले विश्वासको वातावरण बनाई कूटनीतिक संवादमा जाने देखिन्छ र यसका लागि केही समय लाग्ने छ। जहाँसम्म प्रबुद्ध समूहको प्रतिवेदनको विषयको कुरा छ, यो विषय लगभग समाप्त भएको देखिन्छ। नेपाल र भारतका दुवै समूहले आआफ्नो मन्त्रालयलाई प्रतिवेदन बुझाइसकेको देखिन्छ। अब पूर्वसहमतिअनुसार भारतीय प्रधानमन्त्री नरेन्द्र मोदीले प्रबुद्ध समूहको प्रतिवेदन बुझ्ने सम्भावना कमै छ। छिमेक कूटनीति भारतसँग अन्य विषयमा दुई देशको बीचमा अब सबै संयन्त्रलाई सक्रिय बनाउने विषयमा कुराकानी भइरहेको छ। चीनसँग बीआरआईको विषयमा दुई दलका बीचका केही बिमति देखिन्छ। यही साता परराष्ट्रमन्त्री आरजु राणा देउवाले यसमा अझै व्यापक बहस र छलफलको आवश्यकता रहेको बताएकी छन्। उनका अनुसार अब पूर्ववर्ती सरकारले तयारी गरेको बीआरआई कार्यान्वयन योजनामा तत्काल हस्ताक्षर हुँदैन, बरु सरकारभित्र, संसद् र पब्लिकमा व्यापक बहस हुन्छ। बीआरआईमा विभिन्न शक्ति राष्ट्रको चासो भएका कारण त्यो बहस कता जान्छ यसै भन्न सकिँदैन। एमसीसी जस्तै विवादित हुने त होइन भन्ने चिन्ता छ। यस अगाडिका परराष्ट्रमन्त्री नारायणकाजी श्रेष्ठले बीआरआई कार्यान्वयन सम्झौता गराउन निकै जोडबल गरेका थिए। चीन भ्रमणको दौरानमा उनले सम्झौता गर्ने प्रतिबद्धतासमेत व्यक्त गरेका थिए। तर, पुष्पकमल दाहालको अनिच्छाका कारण सो सम्झौता हुन सकेन। नयाँ सरकार गठनसँगै अब यसमा केही ढिलाइ हुने भएको छ। नेपालमा कुनै पनि भौतिक संरचना निर्माणका लागि चीनको बीआरआईअन्तर्गत लोन लिने कि नलिने भन्ने विषयमा राजनीतिक दलहरू मात्र होइन्, पूरै समाज नै विभाजित भएको छ। विभिन्न देशसँगका केही विषय जो आन्तरिक मामिलासँग जोडिएका छन्। नयाँ सरकारले विशेष ध्यान दिनुपर्ने विषयचाहिँ भारत, चीन र अमेरिकाबीच नेपालमा बढ्दो प्रतिस्पर्धाको नकारात्मक असर कसरी सकेसम्म कम गर्ने भन्ने नै हो । यतिवेला तीन मुलुक मात्र होइन्, संसारमा अन्य धेरै मुलुकहरूको ध्यान नेपालमा छन्। उनीहरू यहाँ व्यापार र लगानी गर्न चाहिरहेका छन्। नयाँ सरकार निर्माणपछि कतिपय भारतीय मिडियाले नेपालमा प्रो चाइनिज सरकार निर्माण भएको टिप्पणी गरिरहेका छन्। यससँगै उनीहरूको सैनिक र रणनीतिक उपस्थिति र चासो पनि बढिरहेको छ र यो व्यवस्थापन गर्ने कार्य कठिन नै छ। सरकारको सामु यो चुनौतीलाई अवसरमा रूपान्तरण गरी नेपालमा सकेसम्म धेरै वैदेशिक सहयोग ल्याउने भन्ने नै हो। जुनसुकै सरकारको अहिलेको मुख्य प्राथमिकता आर्थिक कूटनीति नै हो। यतिवेला सरकारको मुख्य एजेन्डा अर्थतन्त्र उकास्नु रहेको देखिन्छ। त्यसैले नयाँ सरकारले यही एजेण्डा प्रात्तिका लागि अन्तरराष्ट्रिय समुदायसँग कुराकानी गर्नुपर्छ। जलवायु कूटनीति वर्तमान सरकारले पनि त्यसलाई नै निरन्तरता दिनुपर्छ। यसबाहेक नेपालको अर्को महत्वपूर्ण प्राथमिकता जलवायु परिवर्तन नै हो। जलवायु परिवर्तनले नेपालमा पारेको प्रभावका सम्बन्धमा विश्व समुदायको ध्यान आकृष्ठ गर्ने एउटै माध्यम सगरमाथा संवाद समिति नै हो। सन् २०१९ मा तयारी भएर कोभिडका कारण रद्ध भएको यो संवाद आयोजना गर्ने तयारी तत्कालै अगाडि बढाउनुपर्छ। जलवायु परिवर्तनले नेपालको हिमालय क्षेत्रमा निकै गम्भीर असर गरिरहेको छ तर अन्तर्राष्ट्रिय समुदायले सुनिरहेको छैन। गत वर्ष संयुक्त राष्ट्रसंघका महासचिवले नेपाल भ्रमणको समयमा जलवायु परिवर्तनले हिमालय क्षेत्रमा पारेको प्रभावका बारेमा आवाज बुलन्द गरेका थिए। यो सबै प्राप्तिका लागि सबैभन्दा ठूलो आधार भनेको विश्वासको वातावरण बनाउने, आफ्ना विषयहरू स्पष्टसँग राख्ने र मतभिन्नताहरूलाई व्यवस्थापन गर्ने नै हो। यसका लागि दुई दलले विभिन्न विषयमा एक परिपक्व कार्यदल नै निर्माण गरेर त्यसको आधारमा अगाडि जाँदा उपयुक्त हुन्छ। विभिन्न विषयमा नेपालको धारणा स्पष्ट तयार पार्ने र त्यो दीर्घकालीन समयसम्म जान्छ भनेर आश्वस्त पार्न आवश्यक छ। यसका लागि विपक्षी दलहरूसँग पनि परामर्श गर्नुपर्छ। विशेषत नेपालमा बारम्बार सरकार परिवर्तन हुने र मन्त्रीपिच्छे र सरकारपिच्छे फरक धारणा हुने विषयले अन्तर्राष्ट्रिय समुदाय दिक्कदार छ। आशा गरौं नयाँ सरकारले यस विषयलाई गम्भीरताका साथ लिनेछ। फेरि नै अहिलेको मुख्य चुनौती भनेको विश्वासको वातावरण बनाउनु नै हो। यस विषयलाई सम्बोधन गर्नका लागि विशेषत: सरकारका दुई दल नेपाली कांग्रेस र एमालेले विशेष गृहकार्य गर्न आवश्यक छ। खाँचो संयुक्त कार्यदल नेपालको अन्तर्राष्ट्रिय सम्बन्ध र परराष्ट्र नीतिमा देखिएको एक प्रमुख बेथिति भनेको सत्तारुढ दलका नेताले नै सार्वजनिक परस्परविरोधी अभिव्यक्ति दिने गरेका छन्। त्यसैगरी फरक दलको प्रधानमन्त्री र परराष्ट्रमन्त्री हुँदा समन्वयको अभाव हुने मात्र होइन्, एक आपसमा विवादसमेत हुने गरेको छ। परराष्ट्रमन्त्री, प्रधानमन्त्रीको परराष्ट्र सल्लाहकार र प्रधानमन्त्रीकै बीचमा समन्वय नहुँदा विगतमा थुप्रै समस्या आएका छन्। त्यसैले अहिलको आवश्यकता भनेको कांग्रेस र एमालेले एक कार्यदलको निर्माण गर्नुपर्छ र त्यसले दिएको सुझावका आधारमा अगाडि बढ्दा उपयुक्त हुने देखिन्छ। यसो गर्न सकेमा फरक राजनीतिक दलबाट विभिन्न देशमा राजदूत बनेकाहरूलाई पनि काम गर्न सहज हुन्छ। सरकारी निकाय मात्र होइन्, सरकार र संसद्को अन्तर्राष्ट्रिय सम्बन्ध समितिसँग पनि एक खालको समन्वयको आवश्यकता देखिन्छ। कतिपय सन्दर्भमा सो समितिका निर्देशन र कार्य पनि समस्याग्रस्त देखिन्छ। कुनै महत्वपूर्ण विषय नभए पनि खाली प्रचार स्टन्टका लागि सो समितिले विभिन्न निर्देशन दिने गरेको पाइन्छ। यसमा अब सुधार हुनै पर्छ। राज्यको एकीकृत धारण बनाउनुनको साटो सबै निकायले आफूखुसी कार्य गर्दा समस्याहरू उत्पन्न भएका छन्। के थिए चुनावी वाचा अब नेपाली कांग्रेस र एमालेको चुनावी घोषणापत्रमा प्रवेश गरांै। उनीहरूले परराष्ट्र नीतिका सम्बन्धमा के उल्लेख गरेका छन्। यद्यपि घोषणापत्रमा उल्लेख भएका विषयहरू विरलै कार्यान्वयन हुने गर्छ तर त्यसलाई एक आधार दस्तावेजको रूपमा लिन आवश्यक छ। किनभने चुनावी घोषणापत्र र उनीहरूले जनताको बीचमा गरेका प्राथमिकता हुन्। नेपाली कांग्रेसको चुनावी घोषणापत्रमा अन्तर्राष्ट्रिय सम्बन्ध र विदेश नीतिका सम्बन्धमा १२ वटा बँुदाहरू उल्लेख गरिएका छन्। भारतसँग निरन्तर उठिरहने दुई विषय छन्। पहिलो सीमा विवाद। यस विषयमा नयाँ सरकारले विश्वासको वातावरण बनाई कूटनीतिक संवादमा जाने देखिन्छ र यसका लागि केही समय लाग्ने छ। जसअनुसार पहिलो बुँदामा एक्काइसौं शताब्दीका आर्थिक शक्तिकेन्द्र हुने प्रक्षेपण गरिएका छिमेकीबीच कूटनीतिक सन्तुलन कायम गरी बहुआयामिक जसमा कूटनीतिक, आर्थिक, सामाजिक। साँस्कृतिक र व्यापारिक सम्बन्धलाई अझ घनिष्ट र प्रगाढ बनाउँदै पारस्परिक हित र समान लाभका आधारमा दुवै देशको विकासबाट अधिकतम लाभान्वित हुने नीति अंगीकार गर्ने, उल्लेख छ। साथै उसले आर्थिक कूटनीतिमार्फत वैदेशिक सहायता, लगानी र बजार पहुँच अभिवृद्धि गर्ने नीति लिंदै व्यापारिक ऋणभन्दा सहुलियतपूर्ण ऋण वा अनुदानलाई विशेष प्राथमिकता दिइने उल्लेख गरेको छ। त्यसैगरी कांग्रेसले कुनै पनि देशसँग प्रतिरक्षा, सैन्य तथा सुरक्षा साझेदारी वा गठबन्धनको नेपालको नीति लिएकोमा आफू स्पष्ट भएको उल्लेख गदै शक्ति राष्ट्रहरूको सुरक्षा र सामरिक मामिलामा नेपाल संलग्न हुने उल्लेख गरेको छ। दुई छिमेकी मुलुक भारत र चीनसँग विद्यमान विभिन्न विवादका विषयमा कांग्रेसले भनेको छ भारत र चीन दुवै छिमेकीसँग उच्चस्तरीय राजनीतिक तथा कूटनीतिक संवादमार्फत विद्यमान सीमा विवाद समाधान गर्दै नेपालको एकता, भौगोलिक अखण्डता र सार्वभौमिकता अक्षुण्ण राख्न नेपाली कांग्रेसको सरकारले निर्णायक कूटनीतिक पहल गर्ने छ। त्यस्तै नेपाली भूमि कुनै पनि छिमेकी वा अन्य मित्रराष्ट्र कसैको पनि विरुद्ध प्रयोग हुन नदिने कुरामा हामी स्पष्ट छौं। एमालेले आफ्नो घोषणापत्रमा परराष्ट्र सम्बन्ध संयुक्त राष्ट्रसंघको वडापत्र, पञ्चशीलको सिद्धान्त, पारस्परिक लाभ र सम्मान, अन्तर्राष्ट्रिय प्रतिबद्धता र दायित्व र न्यामा आधारित हुने उल्लेख गरेको छ। एमालेले छिमेक सम्बन्धलाई प्राथमिकता राखी अन्तर्राष्ट्रिय सम्बन्धको उल्लेख गर्ने उल्लेख छ। एमालेले घोषणापत्रमा भनेको छ, नेपालको भौगोलिक अखण्डता, सार्वभौमसत्ता, स्वाधिनता र स्वतन्त्रतलाई सुदृढ बनाउने र नेपाली भूमि लिम्पियाधुरा, लिपुलेक, र कालापानीसहित जुनसुकै देशसँग जोडिएका नेपालको सीमाको समान रूपले सुरक्षा गरिने छ।"
मन्त्रालयका सचिवहरूसँग ब्रिफिङ लिँदै प्रधानमन्त्री ओली,"काठमाडौं : प्रधानमन्त्री केपी शर्मा ओलीले विभिन्न मन्त्रालयका सचिवहरूको ब्रिफिङ लिइरहेका छन्। मन्त्रालयका सचिवहरूबाट प्रधानमन्त्री शर्माले ब्रिफिङ लिइरहेको उनको सचिवालयले जनाएको छ। प्रधानमन्त्रीमा नियु्कत भएपछि पहिलो पटक सचिवहरूलाई बोलाएर प्रधानमन्त्री शर्माले ब्रिफिङ लिएका हुन्। अहिले सम्बन्धित मन्त्रालयका सचिवहरूले आआफ्नो मन्त्रालयको विद्यमान अवस्था र भावी कार्ययोजनाबारे प्रस्तुतिकरण दिइरहेका छन्। बैठकमा उपप्रधानमन्त्रीहरू,मन्त्रीहरू,प्रधानमन्त्रीका मुख्य सल्लाहकार, आर्थिक मामिला सल्लाहकार,योजना आयोगका पदाधिकारी,मुख्यसचिव,सबै सचिवहरु सहभागी छन्।"
"प्रतिनिधिसभा बैठक बस्दै,के छन् एजेण्डा ?","काठमाडौं : संघीय संसदअन्तरगतको प्रतिनिधिसभा बैठक बस्दैछ । बैठक दिउँसो १ बजेका लागि बोलाइएको संसद सचिवालयका महासचिव पद्म प्रसाद पाण्डेले जानकारी दिए। उनका अनुसार आजको बैठकमा सभामुख देवराज घिमिरेले प्रतिनिधिसभाअन्तर्गतको विषयगत समितिहरूमा सदस्यहरूको नाम हेरफेर गर्ने कार्यसूची रहेको छ। यसैगरी बैठकमा शिक्षा,विज्ञान तथा प्रविधिमन्त्री विद्या भट्टराईले राष्ट्रिय सभामा उत्पत्ति भएको 'सहिद दशरथ चन्द स्वास्थ्य विज्ञान विश्वविद्यालय विधेयक २०८० 'माथि विचार गरियोस् भनी प्रस्ताव पेश गर्ने कार्यसूची रहेको छ।"
पार्टीले आफूलाई गरेको कारवाही अवैधानिक भन्दै मुकुल ढकालले दिए निर्वाचन आयोगमा निवेदन,"काठमाडौं : राष्ट्रिय स्वतन्त्र पार्टीका निलम्बित महामन्त्री तथा प्रवक्ता मुकुल ढकालले पार्टीले आफूमाथि गरेको कारवाही अवैधानिक भन्दै निर्वाचन आयोगमा निवेदन दिएका छन्। उनलाई पार्टी अनुशासनविपरीत अभद्र र अमर्यादित व्यवहार गरेको भन्दै रास्वपाको केन्द्रीय समितिको बैठकले असार २५ गते महामन्त्री,प्रवक्ता र केन्द्रीय सदस्यबाट पदमुक्त गरेको थियो। आफूमाथि भएको कारवाही अवैधनिक भन्दै उनले आइतबार निर्वाचन आयोगमा निवेदन दिएका हुन्। यसअघि पार्टीले कारवाहीमा चित्त नबुझे ३५ दिनभित्र पुनरावलोकन गर्न सकिने निर्णय गरेको थियो। उनले महामन्त्री, प्रवक्ता एवं केन्द्रीय समितिको सदस्यबाट पद मुक्त गरिएको जानकारी हालसम्म पार्टीले आफूलाई नगराएको समेत दावी गरेका छन्। कारवाही संविधानले दिएको राजनीतिक अधिकार विपरित भएको उनको ठहर छ। 'राजनीतिक दलसम्बन्धी ऐनको दफा १८ को उपदफा (२) बमोजिम मलाई पेश गर्न मनासिव मौका दिइएको छैन। नेपालको संविधानले नेपाललाई लोकतान्त्रिक मुलुकको रुपमा व्याख्या गरेको र सफाइको मौका दिनुपर्ने विश्वव्यापी लोकतान्त्रिक मूल्य मान्यता रहेको, राजनीतिक दलसम्बन्धी ऐन २०७३ ले पनि व्यवस्था गरेकाले सफाइको मौका नदिइ गरिएको कुनै पनि कारवाही अवैधानिक ठहर्छ,'उनले निवेदनमा उल्लेख गरेका छन्। कारवाही पूर्वाग्राही,विधि विधान र प्रक्रिया विपरित भएकाले राजनीतिक दलसम्बन्धी ऐन २०७३ को दफा ५१ बमोजिम राष्ट्रिय स्वतन्त्र पार्टीबाट निर्णय अध्यावदिक गर्न आए नगर्न उनले आग्रह गरेका छन्।"
सिटी स्क्यान सञ्चालनले सयौं बिरामीलाई सहज,"नुवाकोट : नुवाकोटको कोलोनीमा रहेको त्रिशूली अस्पतालले आधुनिक सिटी स्क्यान सेवा सञ्चालन गरेको छ। बागमती प्रदेश सरकारको आर्थिक सहयोगमा सिटी स्क्यान मेशिन उपकरण जडान गरिएको हो। विदुर नगरपालिका९ कोलोनीस्थितसरकारी अस्पतालमा सिटी स्क्यान सेवा सञ्चालनमा ल्याउँदा बिरामीलाई सहुलियत शुल्कमा परीक्षण गराउने सुविधा प्राप्त भएको त्रिशूली अस्पतालका निर्देशक डा राजेन्द्र लामाले जानकारी दिए। उनका अनुसार बिरामीको रोग पत्ता लगाउन सहज भएसँगै अस्पतालले प्रवाह गर्ने सेवा र अस्पतालप्रतिको विश्वास समेत बढाउन उल्लेख्य सहयोग पुगेको छ। ८ करोड रुपैयाँको लागतमा सिटिस्कान मेशिन जडान गरिएसँगै बिरामीलाई काठमाडौँ जानुपर्ने बाध्यता अन्त्य भएको छ। मानव शरीरको भित्री अङ्गका रोग तथा चोटपटक जानकारी लिन अति नै महत्वपूर्ण रहेको सिटी स्क्यान उपकरणले मस्तिष्क, टाउको, घाँटी, छाती, पेट, आन्द्रा, कलेजो, फोक्सो, नशालगायत शरीरको भित्र अङ्गका रोगको पहिचानका लागि प्रभावकारी मानिने गरिएको छ। यस उपकरणका सहायताले सघन प्रकृतिका रोगको समस्या पहिचान गरेर त्यसको समयमै निदानका लागि प्रभावकारी मानिने निर्देशक डा लामाको भनाइ छ। अस्पतालले सिटी स्क्यान सेवा उपभोगका लागि रोगका प्रकृति र जाँच गर्नुपर्ने अवस्था हेरेर तीन हजारदेखि आठ हजारसम्म शुल्क निर्धारण गरेको छ। उक्त शुल्कमा स्वास्थ्य बिमा गरेका बिरामीले १० प्रतिशत मात्रै नगद भुक्तानी गरे पुग्ने भएकाले बिरामीले एक हजारभन्दा कम शुल्कमा नै सिटी स्क्यानको सबै सुविधा उपभोग गर्न पाउनेछन्।"
सामुदायिक विद्यालयलाई बस हस्तान्तरण,"काभ्रे : पाँचखाल नगरपालिका६ मा रहेको जोरपाटी माविलाई स्कुल बस हस्तान्तरण गरिएको छ। विद्यार्थीहरूको मागलाई मध्यनजर गरेर व्यवस्थापन समितिले प्रदेश सरकारलाई स्कुल बस माग गरेको थियो। आइतबार बागमती प्रदेशका पूर्व श्रम, रोजगार तथा यातायात मन्त्री लक्ष्मण लम्सालले विद्यालयलाई बस हस्तान्तरण गरे। विद्यालय व्यवस्थापन समितिका अध्यक्ष सरोज धितालले विद्यालय सुधारमा सबै जनाको सहयोग आवश्यक रहेको र आगामी दिनमा विद्यालयलाई नमुना बनाउन तर्फ लाग्ने बताए।"
सिमलताल पहिरो : हराइरहेको बस खोज्न आएका भारतीय टोली फर्किए,काठमाडौं : नारायणगढ मुग्लिङ सडक खण्डको सिमलतालमा पहिरोले हराई रहेको बस खोज्न आएका भारतीय टोली फर्किएका छन्। बस र यात्रुको खोजीका लागि साउन ४ गते भारतका राष्ट्रिय आपदा मोचन बल एनडीआरएफ चितवन आएका थिए। सशस्त्र प्रहरी बलका विपद् व्यवस्थापन तालिम शिक्षालय कुरिनटारका सुरक्षाकर्मी र भारतबाट आएका टोलीले संयुक्त रूपमा घटनास्थल सिमलतालदेखि केराबारी देवघाट शिवघाट सम्म खोजी गरेका थिए। भारतीय टोली ल्याएको सोनार र म्याग्नेट डीभाईसले खोजी गर्दा पनि बस फेला पार्न नसकेको प्रमुख जिल्ला अधिकारी इन्द्रदेव यादवले बताए। उनले खोजीका क्रममा २ वटा पोइन्टमा भारतीय टोलीले शंका गरेको र अब सो स्थानहरूमा नेपालका सुरक्षाकर्मीहरूले खोजी कार्यलाई निरन्तरता दिने बताए। उनले हालसम्म २४ शव फेला परेकोमा १९ को मात्र सनाखत भएको छ। अझै ५ वटा शवको सनाखत हुन नसकेको उनले जानकारी दिए। अझै ४३ जना यात्रु हराइरहेको उनले बताए। काठमाडौंबाट गौर र वीरगन्जबाट काठमाडौं तर्फ जाँदै गरेको बस सिमलतालमा पहिरोले बगाउँदा त्रिशूली नदीमा हराएको थियो।
काठमाडौंमा तीन जना हैजाका बिरामी भेटिए,"काठमाडौं : काठमाडौँमा तीन जना हैजाका बिरामी भेटिएका छन्। राष्ट्रिय जनस्वास्थ्य प्रशोगशालामा परीक्षण गर्दा कालीमाटी क्षेत्रका तीन जना पुरुषमा हैजा पुष्टि भएको स्वास्थ्य कार्यालय काठमाडौंका प्रमुख डा अर्जुन सापकोटाले जानकारी दिए। बिरामीको शुक्रराज ट्रपिकल तथा सरुवा रोग अस्पतालमा उपचार भइरहेको छ। तीन जनामा रोग पुष्टि भएको छ। हैजा कसरी फैलियो भन्नेबारेमा अध्ययन गर्न टोली पठाइएको छ। अन्यत्र फैलिन नदिनका लागि सचेत छौं, डा अर्जुन सापकोटाले भने। यसअघि ललितपुरको एक सुधार केन्द्रमा हैजाका सात जना बिरामी भेटिएका थिए। कार्यालय प्रमुख डा सापकोटाले दूषित पानीका कारण हैजा फैलिएको हुनसक्ने बताए। केही दिनअघि टुकुचा खोला र बागमती नदीको सङ्गम स्थलमा टेकुमा पोलियोको जीवाणु देखिएको थियो। चिकित्सककानुसार हैजाको जीवाणु सङ्क्रमित खाना वा पानीको सेवन, सरसफाइ तथा स्वच्छ खानेपानीको कमीले लाग्ने गरेको गर्दछ। सङ्क्रमितको समयमै उपचार नभएमा मृत्यु पनि हुनसक्दछ। हैजाका मुख्य लक्षणमा पातलो तथा चौलानी पानी जस्तो दिसा, वाकवाकी र बान्ता हुने, कडा जलवियोजन हुने हुन्छ। यस्तै कडा लक्षण देखिएमा आँखा गाडिने, मुख, जिब्रो र घाँटी सुक्खा हुने, तिर्खा लाग्ने, छाला सुक्खा हुने, रक्तचाप कम हुने, पिसाब पहेँलो हुने र पिसाबको मात्रा कम हुने हुन्छ। रासस"
टिपरको ठक्करबाट मोटरसाइकल चालकको मृत्यु,भक्तपुर : मध्यपुर थिमिमा टिपरको ठक्करबाट मोटरसाइकल चालकको मृत्यु भएको छ। मध्यपुर थिमि नगरपालिका४ स्थित नयाँ ठिमी सडक खण्डमा काठमाडौंबाट भक्तपुर तर्फ आइरहेको बागमती प्रदेश ४ ख २९०१ नम्बरको टिपरले सोही दिशातर्फ सवार गण्डकी प्रदेश ७ प ५३५३ नम्बरको मोटरसाइकललाई ठक्कर दिँदा चालक २१ वर्षीय सुवास तामाङको मृत्यु भएको हो। प्रहरी परिसर भक्तपुरका प्रहरी निरीक्षक टेकेन्द्र पौडेलले आज बिहान १:२० बजे दुर्घटना भएको र चालकलाई घाइते भई तत्कालै उपचारका लागि नयाँ ठिमीस्थित मध्यपुर हस्पिटलमा लाने क्रममा मृत्यु भएको बताए। उनले चलाएको मोटरसाइकलको पछाडि सवार बेथानचोक गाउँपालिका६ घर भई कमलबिनायक बस्दै आएका २० वर्षीय सन्जीव थापा मगरलाई भने गम्भीर घाइते भएपछि उपचारको लागि मध्यपुर हस्पिटलमा लगिएको छ। प्रहरी निरीक्षक पौडेलका अनुसार टिपर चालक काभ्रे जिल्लाको मण्डन्देउपुर नगरपालिका६ घर भएका २१ वर्षीय राज कुमार राई र टिपरलाई प्रहरी वृत्त ठिमीले नियन्त्रणमा राखी अनुसन्धान गरिरहेको छ। मृतक तामाङ भने सोही जिल्ला मण्डन्देउपुर नगरपालिका१ भई भक्तपुरको कमलबिनायकमा बस्दै आएका थिए। प्रहरी परिसर भक्तपुरका अनुसार शव पोस्टमार्टमका लागि केएमसी मेडिकल शिक्षण अस्पताल लगिएको छ।
माछा पोखरीमा डुबेर कामदारको मृत्यु,विराटनगर : माछा पोखरीमा डुबेर आइतबार एक जना कामदारको मृत्यु भएको छ। मोरङमा पूर्वसांसद (पूर्वप्रदेशसभा सदस्य) चुमनारायण तबदारले सञ्चालन गरेको माछा फार्मको पोखरीमा डुबेर बूढीगंगा गाउँपालिका२ टंकीसिनवारीका ४० वर्षीय अर्जुन श्रेष्ठको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। नेपाली कांग्रेसका नेतासमेत रहेका तबदारले बूढीगंगा गाउँपालिका६ कोयलपुरमा तबदार माछा फार्म सञ्चालन गर्दै आएका थिए। बस्नेतका अनुसार श्रेष्ठ माछा फार्मका कामदार हुन्। माछा पोखरीमा डुबिरहेको अवस्थामा उनलाई दिउँसो १२:३० बजेतिर मृत फेला पारिएको जानकारी बस्नेतले दिए। स्थानीयले पोखरीमा डुबिरहेको देखेर प्रहरीलाई खबर गरेका थिए। शवलाई पोस्टमार्टमका लागि विराटनगरको कोशी अस्पतालमा राखिएको छ। डीएसपी बस्नेतका अनुसार कामदार कसरी पोखरीमा डुब्न पुगेभन्ने यकिन भइसकेको छैन। घटनाको अनुसन्धान भइरहेको उनले बताए।
मुस्ताङको मार्फा लेंकमा चौरीको रगत खाने मेला,"जोमसोम : मुस्ताङको घरपझोङ२ मार्फा लेंकमा शुक्रबारदेखि चौरीको आलो रगत खाने मेला सञ्चालन भएको छ। मार्फाका स्थानीय चौरीपालक किसानहरूको आयोजनामा मार्फास्थित याकखर्क आलुबारीमा चौरीको आलो रगत खाने मेला लागेको हो। त्यहाँ करिब ८ घरधुरीका चौरीपालकले रगत खाने मेला सञ्चालन गरेका हुन्। हिमाली क्षेत्रको उच्चउचाइमा पालन गरिएको याकचौरीको आलो रगत स्वास्थ्यका लागि फाइदाजनक हुने भएकाले मुस्ताङका लेंकमा बर्सेनि वैशाख र साउन महिनामा चौरीको रगत खाने मेला सञ्चालन हुँदै आइरहेको छ। यहाँ वैशाख महिनाका थासाङको बोक्सी खोलामा चौरीको आलो रगत खाने मेला लाग्छ। साउन महिनामा थासाङको मार्चे लेंक, घरपझोङको नमुखलेंक र मार्फाको उच्चलेंक याकखर्क आलुबारीमा चौरीको रगत खाने मेला लाग्छ। जिल्लाको थासाङ स्थित मार्चे लेंक र घरपझोङको नमखुलेंकमा चारीको आलो रगत खाने मेला सञ्चालन सम्पन्न भइसकेको छ। मार्फामा भने साउन १० गतेदेखि चौरीको आलो रगत खाने मेला सञ्चालन भएको मार्फाका स्थानीय सन्तोष लालचनले जानकारी दिए।"
सोमबार देशका यी स्थानमा हुने छ वर्षा,"काठमाडौं : सोमबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार लुम्बिनी प्रदेशका थोरै स्थानहरू तथा बाँकी प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। सोमबार राति देशभर साधारणतया बदली रहने छ। सबै प्रदेशका केही स्थानहरूमा मेघ गर्जनचट्याङ्ग सहित हल्कादेखि मध्यम वर्षाको सम्भावना रहेको छ। कोशी, मधेश, बागमती र गण्डकी प्रदेशका एकदुई स्थानमा भारी देखि धेरै भारी वर्षाको पनि सम्भावना रहेको महाशाखाले जनाएको छ।"
पर्साको ग्रामीण भेगबाट चरेस र गाँजासहित तीन भारतीय पक्राउ,वीरगन्ज : पर्साको ग्रामीण भेगबाट नेपालबाट लागू औषध चरेस र गाँजा तस्करी गर्दै गरेको अवस्थामा तीन जना भारतीय पक्राउ परेका छन्। पोखरिया नगरपालिका१ बनकटवाबाट सशस्त्र प्रहरीले ठूलो परिमाणमा लागू औषध चरेससहित भारत बिहारको पश्चिम चम्पारण जिल्लाको विसुनपुर मटेर्वाका १८ वर्षीय कुञ्जन कुमार महतोलाई पक्राउ गरेको हो। पोखरियास्थित सशस्त्र प्रहरी बेस क्याम्पबाट सशस्त्र प्रहरी नायब उपरीक्षक विक्रममणि अधिकारीको नेतृत्वमा खटिएको टोलीले नेपालबाट भारततर्फ जाँदै गरेको महतो सवार बीआर २२ एबी १२९२ नम्बरको मोटरसाइकल रोकेर चेकजाँच गरेको थियो। त्यसक्रममा मोटरसाइकलको डिक्कीभित्र र सिटमुनी लुकाएर राखिएको २४ प्याकेटमा रहेको १२ केजी चरेस बरामद गरिएको सशस्त्र प्रहरी नायब उपरीक्षक अधिकारीले बताए। चरेस र मोटरसाइकल पक्राउ परेका महतोलाई आवश्यक कारबाहीका लागि आइतबार इलाका प्रहरी कार्यालय पोखरीयामा बुझाइएको जानकारी उनले दिए। यस्तै पर्साकै जगरनाथपुर गाउँपालिका२ दसौतास्थित सीमा क्षेत्रबाट पनि लागूऔषध गाँजासहित दुई भारतीय पक्राउ परेका छन्। पक्राउ पर्नेमा भारत बिहारकै पश्चिम चम्पारण जिल्लाको मझरिया जमुनिया गाउँका ३२ वर्षीय सुरेश साह र तेलुवा गाउँकी सुगान्ती मलाहा रहेका छन्। पर्साको भीखमपुरस्थित सशस्त्र प्रहरी सीमा सुरक्षा गुल्मबाट खटिएको टोलीले नेपालबाट भारततर्फ जाँदै गरेको बीआ २२ बीजे ३८९५ नम्बरको मोटरसाइकल दसौता गाउँमा रोकेर चेकजाँच गर्दा झोलबाट ४ केजी गाँजा फेला परेपछि चालक सुरेश र उनीसँगै मोटरसाइकलमा सवार रहेकी सुगान्तीलाई नियन्त्रणमा लिएको हो। दुवैलाई आवश्यक कारबाहीका लागि इलाका प्रहरी कार्यालय पोखरीयामै बुझाइएको सशस्त्र प्रहरी नायब उपरीक्षक अधिकारीले जानकारी दिए।
पहिरोले नहर पुरिँदा रोपाइँ प्रभावित,स्याङ्जा : ज्याग्दी दार्सिङचापाकोट टार सिँचाइ (नहर) सञ्चालन नुहुँदा चापाकोटका किसान मार्कामा परेका छन्। वर्षभरि खाने अन्न रोपिसक्ने समयमा पनि धान रोपाइँ गर्न नपाएपछि चापाकोटका किसान मार्कामा परेका हुन्। नहरमा पहिरो खस्दा पानी सञ्चालनमा कठिनाइ भएको छ। असारको अन्तिम साता नहरमा पहिरो झर्दा नहरबाट पानी सञ्चालन हुन सकेको छैन। नहरमा साना ठूलागरी दर्जन भन्दा धेरै स्थानमा पहिरो झरेको छ। असार २२ शनिबारका दिन परेको पानीले २७ किमी अन्तर्गतको डांग्रेपानीमा पहिरोसँगै निकै ठूलो ढुंगा खसेको छ। जसका कारण नहरबाट पानी बग्न पाएको छैन। साउनको दोस्रो साता सकिँदा पनि यहाँका किसानले धान रोप्न पाएका छैनन्। आधाभन्दा धेरै जमिनमा रोपाइँ गर्न बाँकी रहेको चापाकोट नगर प्रमुख देवबहादुर खाँण ईश्वरले बताए। नहर सञ्चालनका प्रयास जारी रहेको बताए। झण्डै दुई सातादेखि दैनिक ३५ जना कामदारले नहर सफा गरेका छन्। नेपाली सेना लगायतले स्थलगत निरीक्षण गरेर फर्केका छन्। नहरको ढुंगा पन्छाउने विविध उपायका बारेमा छलफल जारी रहेको प्रमुखले जनाए। ज्याग्दी दार्सिङचापाकोट टार सिँचाइ (नहर) २७ किलोमिटर आयोजनाबाट पानी सञ्चालन भएको ३३ वर्ष पूरा भएको छ। बर्सेनि टालटुल र मर्मत गर्दै पानी सञ्चालनमा ल्याइएको नहर यसवर्ष त झनै ठूलो समस्यामा परेको छ। झण्डै हजार हेक्टर क्षेत्रफल जमिनमा सिँचाइ गर्दै आएको नहर अहिले अवरुद्ध छ। जसका कारण धान रोपाइँ समयमै हुन पाएको छैन। समयमै रोप्न नपाएपछि उत्पादनमा समेत कमी हुनेमा किसानको चिन्ता छ। २०२६ सालमा निर्माण कार्य सुरु भएको नहर २०४८ सालमा सम्पन्न भई पानी सञ्चालनमा ल्याइएको हो। नहरको शिलान्यास भने २०२२ सालमा भएको वडा नम्बर ८ का अध्यक्ष टोपालाल न्यौपाने (राजु)ले बताए। लम्बाइ २७ किलोमिटर रहेको नहर एक मिटर ८० सेमीको चौडाइ सहित २ मिटर उचाइको छ।
"झापामा मोटरसाइकल दुर्घटना हुँदा बुबाको मृत्यु, छोरा घाइते",झापा : झापामा मोटरसाइकल दुर्घटना हुँदा बुबाको मृत्यु भएको छ भने छोरा घाइते भएका छन्। झापा गाउँपालिका३ फुलगाछी चोकस्थित कुमरखोदसुरुङ्गा सडक खण्डमा आइतबार दिउँसो १२:४५ बजेको समयमा सुरुङ्गाबाट झापातर्फ जाँदै गरेको प्रदेश १०१०१६१६१२ नम्बरको मोटरसाइकल आफैं अनियन्त्रित भई दुर्घटना भएको थियो। दुर्घटनामा परी मोटरसाइकल चालक सोही ठाउँका ५४ वर्षीय निजामुदिन मियाँ र मोटरसाइकलमा पछाडि सवार उनका छोरा १९ वर्षीय सालेमान मियाँ घाइते भएका थिए। घाइतेहरूलाई तत्काल उपचारको लागि बिर्तासिटी अस्पताल बिर्तामोड लगिएको थियो। अस्पताल पुर्याएलगतै डाक्टरले चेकजाँच गर्दा चालक निजामुदिनको मृत्यु भइसकेको थियो। बायाँ हातमा चोट लागेका घाइते सालेमानको सोही अस्पतालमा उपचार भइरहेको जिल्ला प्रहरी कार्यालय झापाले जनाएको छ।
एटीएम तोडफोड गर्ने युवक पक्राउ,काठमाडौं : काठमाडौंको बालाजुमा रहेको माछापुच्छ्रे बैंकको एटीएम तोडफोड गर्ने युवक पक्राउ परेका छन्। पक्राउ पर्नेमा रौतहट यमुनामाई गाउँपालिका१ घर भई हाल काठमाडौंको कलंकी बस्ने १८ वर्षीय राधेश्याम बैठा रहेका छन्। प्रहरी टोलीले एटीएम फुटाउँदै गर्दा उनलाई फलामको रडसहित फेला पारेको थियो। पक्राउ परेका उनलाई प्रहरी वृत्त बालाजुबाट थप अनुसन्धान भइरहेको छ।
नदी प्रदूषित गर्ने उद्योग परिसरमा वीरगन्ज महानगरले फालिदियो कचरासहितको फोहोर,"मेयर राजेशमान सिंहको निर्देशनमा आइतबार वीरगन्ज२१ परवानीपुरस्थित अर्निका प्रोसेसिङ उद्योग प्रालि,श्रीसिद्धि टेक्सटाइल्स प्रालि र मोरियम लेदर इण्डस्ट्रिजमा गरी ९ ट्याक्टर कचरासहितको फोहोर लगेर थुपारिदिएको वीरगन्ज महानगरको सरसफाइ व्यवस्थापन महाशाखाका प्रमुख सरफुदिन मियाँले जानकारी दिए । वीरगन्ज : सिर्सिया नदि प्रदूषित गर्ने उद्योगहरूमा वीरगन्ज महानगरपालिकाले कारवाहीस्वरुप सहरबाट संकलन गरिएको कचरासहितको फोहोर लगेर फयाँकी दिएको छ । नदीमा फोहोर नफाल्न पटकपटक चेतावनी दिनुका साथै आर्थिक जरिवाना गर्दा पनि नटेरेपछि आइतबार बिहानै वीरगन्ज महानगरपालिकाले तीनवटा उद्योगमा कचरासहितको फोहोर ट्याक्टरमा लगेर उद्योगको गेटभित्रै थुपारी दिएको हो । मेयर राजेशमान सिंहको निर्देशनमा आइतबार वीरगन्ज२१ परवानीपुरस्थित अर्निका प्रोसेसिङ उद्योग प्रालि,श्रीसिद्धि टेक्सटाइल्स प्रालि र मोरियम लेदर इण्डस्ट्रिजमा गरी ९ ट्याक्टर कचरासहितको फोहोर लगेर थुपारिदिएको वीरगन्ज महानगरको सरसफाइ व्यवस्थापन महाशाखाका प्रमुख सरफुदिन मियाँले जानकारी दिए । प्रतिबद्धता जनाएको ३ महिना बितिसक्दा पनि नदीको प्रदूषण नरोकिएपछि बाध्य भएर कारवाहीस्वरुप आइतबार अटेरी गर्नेमध्येका ३ वटा उद्योगमा महानगरले सहरबाट संकलन गरिएको कचरासहितको फोहोर लगेर थुपारिदिएको मेयर सिंहले बताए । यसअघि गत बैशाख ९ गते वीरगन्ज महानगरले नदी फोहोर गर्ने उद्योगहरू सिल गर्ने तयारी गरेपछि त्यहिदिन ९ वटा उद्योगका सञ्चालकहरूले महानगरपालिकामै पुगेर १५ दिनको समय माग्दै नदी प्रदूषण नगर्ने लिखित रुपमै सामूहिक प्रतिबद्धता जनाएका थिए । तर उक्त प्रतिबद्धता जनाएको ३ महिना बितिसक्दा पनि नदीको प्रदूषण नरोकिएपछि बाध्य भएर कारवाहीस्वरुप आइतबार अटेरी गर्नेमध्येका ३ वटा उद्योगमा महानगरले सहरबाट संकलन गरिएको कचरासहितको फोहोर लगेर थुपारिदिएको मेयर सिंहले बताए । उनले भने,पटकपटक म आफैंले नदी प्रदूषित गर्ने उद्योगहरूको अनुगमन गरेर सचेत गराएँ । ५ वटा उद्योगलाई ३३ लाख रुपैयाँका दरले आर्थिक जरिवाना पनि गरियो । उद्योगीहरू आफैं महानगरपालिकामा आएर १५ दिनको समय पनि मागे । तर नदीको प्रदूषण रोकिएन । अब अत्ति नै भएपछि आज कचरासहितको फोहोर लगेर महानगरले उद्योगभित्र थुपारिदिएको हो । त्यसअघि १४ चैत २०७९ मा वीरगन्ज महानगरपालिकाले सिर्सिया नदी प्रदूषण गरेका वीरगन्न्जपथलैया औद्योगिक कोरिडोरमा रहेका पाँचवटा उद्योगलाई ३३ लाख रुपैयाँ जरिबाना समेत गरेको थियो यति गर्दा पनि उद्योगहरूले नदी प्रदूषण नरोकेमा नेपालकाो प्रचलित कानुन बमोजिम महानगरपालिकाले नदी प्रदूषित गर्ने उद्योगहरूविरुद्ध अझ कडा कदम चाल्ने चेतावन पनि उनले दिए । गत बैशाख ९ गते महानगरपालिकाको कार्यालयमै पुगेर ९ वटा उद्योगका सञ्चालकहरूले अन्तिम पटकका लागि १५ दिनको समय माग्दै १५ दिनभित्रमा आफूहरूले उद्योग परिसरमा वाटर ट्रिटमेन्ट प्लान्ट जडान गरिसक्ने र त्यसपछि उद्योगको फोहोर पदार्थ र रसायनयुक्त पानी नदिमा बिसर्जन नगर्ने लिखित प्रतिबद्धता जनाएका थिए । त्यसअघि गत असोज २९ गते वीरगन्ज महानगरमा पर्सा र बारा दुवै जिल्लाका सुरक्षा निकायका प्रमुख र उद्योगीहरू सहभागी बैठकले गत छठ पर्व अगाडि नै (कार्तिक महिनामा) सिर्सिया नदीको प्रदूषण नरोकिए सिलबन्दी गरेर उद्योगलाई कारबाही गर्ने लिखित निर्णय नै गरेको थियो ।उक्त बैठकमा पनि उद्योगीहरूले सिर्सिया नदीमा भइरहेको प्रदूषण रोक्ने प्रतिबद्धता पनि जनाएका थिए । वीरगन्जपथलैया औद्योगिक कोरिडोरमा रहेका छाला, डिस्टीलरी, टेक्सटायल, घ्यू, साबुन, कागज लगायतका उद्योगबाट निस्कने रसायनयुक्त पानीसँगै जीवजन्तुका सडेगलेका छाला,रौं, खरानी, लेदो लगायतका विकारहरू सिधै नदीमा मिसाउँदा नदी प्रदूषित र दुर्गन्धित बनेको हो । त्यसअघि १४ चैत २०७९ मा वीरगन्ज महानगरपालिकाले सिर्सिया नदी प्रदूषण गरेका वीरगन्न्जपथलैया औद्योगिक कोरिडोरमा रहेका पाँचवटा उद्योगलाई ३३ लाख रुपैयाँ जरिबाना समेत गरेको थियो । यस्तै १६फागुन २०७९ मा पनि महानगगरले उद्योगहरुबाट निस्केको छाई सिर्सिया नदीमा फाल्ने ३ वटा ट्याक्टरलाई नियन्त्रणमा लिएर ११ हजार रुपैया जरिबाना तिराएको थियो । वीरगन्जको लाइफलाइनका रुपमा रहेको सिर्सिया नदी विगत तीन दशक बढी समयदेखि उद्योगहरुले प्रदुषित गर्दै आइरहेका छन् ।बाराको रामवनबाट सुरु भई पर्साको वीरगन्ज महानगर हुदैं सीमावर्ती भारतको रक्सौल सम्म बगेकाो सिर्सिया नदी विगत तीन दशकदेखि प्रदुषण र अतिक्रमणको चपेटामा पर्दै आएको छ । वीरगन्जपथलैया औद्योगिक कोरिडोरमा रहेका छाला, डिस्टीलरी, टेक्सटायल, घ्यू, साबुन, कागज लगायतका उद्योगबाट निस्कने रसायनयुक्त पानीसँगै जीवजन्तुका सडेगलेका छाला,रौं, खरानी, लेदो लगायतका विकारहरू सिधै नदीमा मिसाउँदा नदी प्रदूषित र दुर्गन्धित बनेको हो । २०६७ सालमा जिल्ला प्रशासन कार्यालय पर्साले सिर्सिया नदी अनुगमन समिति गठन गरेको थियो । उक्त समितिले नदीको स्थलगत अनुगमन गरी तयार पारेको प्रतिवेदनमा प्रदुषणको कारक उद्योगहरु नै रहेको उल्लेख थियो। प्रतिवेदनमा नदी प्रदुषण गर्ने र अविलम्ब कारबाही गर्नुपर्ने उद्योगहरुको नामै किटान गरिएको थियो । रितेश त्रिपाठी संयोजकत्वको समितिको प्रतिवेदनमा नदी प्रदूषित बनाउनेमा औद्योगिक करिडोरका ४६ वटा उद्योगहरुको नाम किटान गरिएको थियो। उक्त समितिले २०६७ साल मंसिर २२ मा तत्कालीन प्रमुख जिल्ला अधिकारी नागेन्द्र झालाई उक्त प्रतिवेदन बुझाएको थियो ।"
"मोरङमा मोटरसाइकल दुर्घटनामा छोरीको मृत्यु, बुवाआमा घाइते",विराटनगर : मोरङको मिक्लाजुङ गाउँपालिका१ झण्डे डाँडामा मोटरसाइकल दुर्घटना हुँदा एकजना बालिकाको मृत्यु भएको छ। रमितेटाँडी सडक खण्डमा दुर्घटना हुँदा बेलबारी नगरपालिका१ घर भएकी १३ वर्षीया सुस्मिता धिमालको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार रमितेबाट उर्लाबारीतर्फ जाँदै गरेको बा २७ प १८३५ नम्बरको मोटरसाइकल आफैं अनियन्त्रित भएर शनिबार दिउँसो ३ बजेतिर दुर्घटनामा परेको प्रारम्भिक अनुसन्धानबाट खुलेको छ। दुर्घटनामा परेर मोटरसाइकलको पछाडि सवार सुस्मिता गम्भीर घाइते भएकी थिइन्। उपचारका लागि अरनिको अस्पताल उर्लाबारी पुर्याउनसाथ चिकित्सकले मृत घोषित गरेका हुन्। दुर्घटनामा मोटरसाइकल चालक सुस्मिताका बुवा ३७ वर्षीय सुनील धिमाल र आमा ३५ वर्षीया चन्द्रमाया धिमाल घाइते भएका छन्। सामान्य अवस्थाका दुवै जनाको उपचार भइरहेको प्रहरीले जनाएको छ। प्रहरीका अनुसार दुर्घटनामा परेको मोटरसाइकल सडकबाट लगभग ७० मिटरजति तल झरेको थियो। मोटरसाइकलको तीव्र गतिका कारण दुर्घटना भएको प्रहरीले जनाएको छ।
नगद र सुनका गहना चोरी गरी भाग्दै गरेका व्यक्ति पक्राउ,काठमाडौं : चोरी गरी भाग्दै गरेको अवस्थामा नुवाकोट विदुर नगरपालिका१७ घर भइ काठमाडौं महानगरपालिका१६ ठमेल बस्ने १९ वर्षीय विकेश शाहीलाई प्रहरीले पक्राउ गरेको छ । काठमाडौं महानगरपालिका५ कालोपुल डेरा गरी बस्ने सुनसरी गढी गाउँपालिका घर भएका ५६ वर्षीय भुपेन्द्र तुलाधरको कोठाबाट नगद र सुनका विभिन्न गरगहना गरी करिब १० लाख ७६ हजार ६ सय १० रूपैयाँ बराबरको धनमाल चोरी गरी भाग्दै गरेका उनलाई प्रहरीले गरगहनासहित पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
"आज मधेश प्रदेशबाहेकका यी स्थानमा भारी वर्षा, सतर्क रहन आग्रह","काठमाडौं : हाल देशभर मनसुनी वायुको प्रभाव रहेको छ। आज बिहान बागमती र गण्डकी प्रदेशका धेरै स्थानहरूमा तथा कोशी, लुम्बिनी र कर्णाली प्रदेशका थोरै स्थानहरूमा वर्षा भइरहेको मौसम पूर्वानुमान महाशाखाले जनाएको छ। आज दिउँसो कोशी प्रदेश लगायत बागमती, गण्डकी, कर्णाली र सुदूरपश्चिम प्रदेशका पहाडी भूभागका केही स्थानहरूमा तथा बाँकी भूभागका थोरै स्थानहरूमा मेघ गर्जनचट्याङ्ग सहित हल्कादेखि मध्यम वर्षा हुने महाशाखाको बुलेटिनमा उल्लेख छ। त्यस्तै आज राती पनि लुम्बिनी र कर्णाली प्रदेशका थोरै स्थानहरू तथा बाँकी प्रदेशका केही स्थानहरूमा मध्यम वर्षा र कोशी, बागमती, गण्डकी र सुदूरपश्चिम प्रदेशका एकदुई ठाउँमा धेरै भारी वर्षा हुन सक्ने महाशाखाले उल्लेख गरेको छ। मधेशका केही स्थानमा भोलिबाट वर्षा हुने भोलि अर्थात सोमबार मधेश र लुम्बिनी प्रदेशका थोरै स्थानहरूमा मध्यम वर्षा हुने छ। भोलि राती भने कोशी, मधेश, बागमती र गण्डकी प्रदेशका एकदुई स्थानमा धेरै भारी वर्षा हुने सम्भावना रहेको बुलेटिनमा जनाइएको छ । मंगलबार पनि सबै प्रदेशका केही स्थानहरूमा मेघ गर्जनचट्याङ्गसहित मध्यम वर्षा हुने र कोशी, मधेश, बागमती, गण्डकी, लुम्बिनी र सुदुरपश्चिम प्रदेशका एकदुई स्थानमा भारी वर्षा हुने छ। आज राती कोशी, बागमती, गण्डकी र सुदूरपश्चिम प्रदेशका केही ठाउँमा भारी वर्षा हुने भएकोले त्यसबाट निम्तिन सक्ने जोखिमबाट सचेत रहन महाशाखाले सबैमा अनुरोध गरेको छ।"
मनै लोभ्याउने मुस्ताङको मार्फा,"जोमसोम : क्या राम्रो स्याउ बारी, मार्फा गावैमा, हेर्दा राम्रो मार्फा गाउँ, खाँदा मीठो मार्फा स्याउ स्वर्गीय बसन्ती लालचनको शब्द रचना एवं गायिका ज्योति गुरुङको समधुर स्वरले लिपिबद्ध मार्फा गाउँको समग्र परिचय झल्काउने गीतको पंक्तिले मुस्ताङको मार्फा गाउँको वास्तविक तथ्य उजागर गर्छ। मुस्ताङको मार्फालाई आम नेपालीमाझ परिचित गराउने यो गीतको योगदान मार्फा गाउँका लागि निकै महत्त्वपूर्ण बन्यो। मार्फाली स्रष्टा स्वर्गीय लालचनले पोखरामा बसेर आफ्नो पुख्र्यौली थातथलो मार्फाको धार्मिक, कला संस्कृति, सभ्यता, मौलिकतालाई स्याउ खेती र मुक्तिनाथसँग जोड्दै पर्यटन प्रबद्र्धनात्मक शब्दमा उतारेकी थिइन्। सर्वाधिक लोकप्रिय बनेको क्या राम्रो स्याउ बारी मार्फा गावैमा गीत रेकर्डपछि मुस्ताङको मार्फा गाउँको चर्चा एकाएक चुलियो। साँच्चै गीतमा उद्धृत गरिएझंै मार्फा गाउँको पहिचान झल्काउने थुप्रै विशेषताहरू खोतल्नै पर्ने हुन्छ। मार्फा गाउँप्रति सर्वाधिक चर्चा परिचर्चा भइरहँदा यसको आन्तरिक इतिहासलाई पछ्याउनै पर्ने हुन्छ। शदियौं वर्षपहिले अहिलेको बस्ती मार्फा गाउँको रूपमा थिएन। मार्फा गाउँ भएको स्थान केवल अग्लो पहाडको खोंच र रित्तो भिरालो सतहमात्रै थियो। रित्तो भिरालो सतहको केही तल खुला चौर र बाँझो जमिनहरू उपयोगविहिन थिए। त्यहाँ अहिलेको जस्तो कुनै मानव बस्ती बसिसकेको थिएन। सदियौं वर्षपहिले मुस्ताङको मार्फा बस्ती गाउँ जंगल र हिमालको जरामा अवस्थित थियो। मार्फाको पुरानो बस्ती ङेवासाङ, ध्वोङ, थल्चे र ध्यासोङ चार वटा समूहमा विभाजित थियो। त्यतिबेला ती गाउँबाट बेसी आउजाउ गर्ने चारवटा गोरेटा बाटाहरू थिए। मार्फाली समुदायको त्यसबेला गाउँ माथि थियो भने खेतबारी, वनजंगल र पानी घट्ट सबै तल पथ्र्यो। चार समूहमा विभाजित मार्फाली समुहरूले दाजुभाइ मिलेर भोज भत्तेर (झोङ्जी) खाने प्रचलन थियो। यसरी दाजुभाइ खलकको झोङ्जी खाने क्रममा अनुकूलता खोज्दै धवाङ भन्ने स्थानमा मार्फालीहरूको एकीकृत वस्ती निर्माण भयो। धवाङको पुरानो नाम हो तमाङ। तमाङको स्थानीय भाषामा घोडा राख्ने ठाउँ (तबेला) भन्ने गरिन्छ। घोडा खच्चड राख्ने तमाङलाई उच्चारण गर्दै जाँदा धवाङ रहन पुग्यो। पहाडको भिरालो स्थानमा बसेका उनीहरू सहजता खोज्दै केही तल धवाङ भन्ने स्थानमा झरेपछि मार्फाली समुदायलाई खेतीपाती, वनजंगल र ढिकी, जातोलगायतको कामकाजमा निकै सहज भयो। धवाङमा अन्नबाली लगाउन मार्फालीहरूले खेतीपाती विस्तार गरे। त्यतिले मात्रै मार्फालीहरू सीमित रहेनन्। त्यहाँको भन्दा अझै थप सहजता र सुगम स्थान खोज्दै उनीहरूले विकल्पको मार्ग पछ्याउन थाले। मार्फलीहरूले धवाङ वस्तीबाट तल जाने अर्थात् मरी जाने भन्ने शब्दवली उच्चारण गर्थे। मरीको शाब्दिक अर्थ बेसी हो। बेसीमा सिँचाइ, खेतीयोग्य खाली जमिन र बस्ती बस्न लायक देखिएपछि धवाङमा एकीकृत भएको मार्फाली बस्ती मरी (बेसी) झयो। कालान्तरमा मरी नाम रहेको मार्फा गाउँ अहिलेको बस्ती हो। मार्फाका ९२ वर्षीय स्थानीय पदमप्रसाद ज्वाहारचनले मार्फा गाउँ साबिकको हिमालको जरामा रहेको बस्ती क्रमशः सर्दैसर्दै अहिलेको मार्फा गाउँमा बस्ती स्थानान्तरण भएको सुनाए। कालीगण्डकी नदीको पश्चिमतर्फको अग्लो भिरालो बस्तीमा स्थान्तरित बस्ती मार्फा धार्मिक, सांस्कृतिक, ऐतिहासिक एवं स्याउको राजधानीले समेत निकै प्रसिद्ध छ। ढुंगा र माटोले बनेका शताब्दी पुराना ऐतिहासिक पम्परागत एकआपसमा जोडिएका पुराना घरहरूले मार्फा गाउँको सौन्दर्यतालाई उदाहरणीय रूपमा प्रस्तुत गरेको छ। पुराना ढुंगा र माटोले निर्मित परम्परागत घरहरूमा सदियौ वर्षदेखि लस्करी चाङ पारी सजाइएका दाउराहरूले मार्फाको सांस्कृतिक पहिचान र मौलिकतालाई जीवन्त तुल्याएको छ। सक्खर माटो बिछ्याइएका परम्परागत घरहरूमा बिस्कुन सुकाउन र पानी नचुहियोस् भन्ने उद्देश्यले पूर्वजहरूले घरको चारैतिर दाउरा पाँज्ने प्रचलन रहेको मार्फाकी स्थानीय कमला लालचनले जानकारी दिइन्। त्यसताका घरहरूको छतमाथि दाउरा पाँज्ने प्रचलनले आर्थिक सम्पन्नताको समेत परिचय दिने गरेको उनको भनाइ छ। विभिन्न खोज अनुसन्धान तथा पर्यटक आकर्षणका लागि पुरानो परम्परागत घरहरूले टेवा पुगेको उनले सुनाइन्। हालको मार्फा गाउँमा अहिले करिब १ सय ५० घरधुरी छन्। कतिपय मार्फालीहरू वैकल्पिक व्यवसायका लागि जिल्ला छोडेर बेंसी स्थान्तरण भइसकेका छन्। गाउँकै थातथलो धानेर बसेका मार्फालीहरूसँगै करिब ५०६० घरधुरी दलित समुदायहरूको पनि त्यहाँ बसोबास छ। त्यहाँ दलित समुदायहरूले मार्फाली विष्ट समुदायहरूको धर्मकर्म र खेतीपातीलगायतको कामकाजमा सघाउँदै आइरहेका छन्। बेनीजोमसोम सडकको पश्चिम सडक मार्गदेखि करिब ३ सय मिटर पर भिरालो सतहमा अवस्थित मार्फा गाउँ घरपझोङ गाउँपालिकाको नमुना गाउँमध्येको अग्रस्थानमा पर्छ। ढुंगा र माटोले बनेका घरहरूबीचको गारेटो बाटोमा छप्पनी ढुंगा बिछ्याइएको छ। गाउँभित्र एक दर्जनभन्दा बढी पर्यटक लक्षित होटलहरू सञ्चालनमा छन्। छैरो तिब्बती शरणार्थीहरूले पनि त्यहाँ पसलहरू सञ्चालन गरी व्यवसाय चलाएका छन्। संघीयताको पहिलो कार्यकालमा घरपझोङ गाउँपालिकाले गाउँभित्रको अनाधिकृत विद्युत् र टेलिफोन लाइनलाई भूमिगत रूपमा विस्तार गरी मार्फाको सौन्दर्यलाई वृद्धि गरेको छ। घरपझोङ गाउँपालिकाका अध्यक्ष मोहनसिंह लालचनले मार्फालाई थप पर्यटकीय हबको रूपमा विकास गर्न भित्री गल्लीहरूको बाटोमा सडक बत्ती जडान गरिसकेका छन्। मुस्ताङ भ्रमण गर्न आएका पर्यटकहरू साँझपख मार्फाको भित्री गाउँ पसेपछि झलमल्ल बिजुली बत्तीको उज्यालोले मार्फाको दृश्य गुल्जार देखिन्छ। गाउँपालिका अध्यक्षले आफ्नो गाउँ मार्फालाई मुस्ताङको ठमेलको संज्ञा दिएका छन्। साँच्चै अनुकूल मौसममा सूर्यास्तपछि मार्फा गाउँ काठमाडौंको ठमेलजस्तै झिलिमिली र पर्यटक चहलपहल थपिने अध्यक्ष लालचनले सुनाए। मार्फा गाउँभित्रको गल्लीका घरहरूमा स्थानीय पहिचान झल्किने कलात्मक वस्तुहरूले सजाइएको छ। कतिपय होटलहरूमा थकाली संस्कृति, रहनसहन र परम्परा झल्किने वस्तुहरूले आकर्षण बढाइएको पाइन्छ। मार्फामा दर्जनौं स्वदेशी तथा विदेशी चलचित्र छायांकन भइसकेकाले पनि मार्फा गाउँको क्रेज बढेको हो। गाउँभित्रको गोरेटो अर्थात् भित्री गल्लीलाई जेरी र कबड्डी गल्ली भनेरसमेत नामकरण गरिएको छ। मार्फा गाउँको पश्चिमतर्फको पहाडको भित्तामा कुदिएका कलात्मक रक संस्कृति देख्न पाइन्छ। गाउँभित्र सम्तेलिङ मार्फा गुम्बा अवस्थित छ। मार्फाको गाउँमा माथिको भिरालो सतहमा अर्को भिर गुम्बा पनि छ। यो गुम्बा करिब तीन सय वर्ष पुरानो मानिएको छ। गुम्बामा क्षमा पूजा गरिन्छ। गुम्बामा एक जना अवतारी लामा बस्ने गर्छन्। भिर गुम्बामा गोन्पो भन्ने देवता रहेको धार्मिक जनविश्वास छ। मार्फा गाउँभित्र जापानी भिक्षु बौद्ध धार्मिक यात्री तथा अन्वेषक इकाइ कावागुची बसेको घर छ। सन् १८८८ मा तिब्बतमा बुद्ध धर्मको अध्ययनको सिलसिलामा मार्फा गाउँमा कावागुची बाँस बसेको ऐतिहासिक घर छ। बुद्ध धार्मिक यात्री इकाइ कावागुचीलाई नेपाल जापान सम्बन्धका अग्रदूतको रूपमा लिने गरिन्छ। स्याउको राजधानीको रूपले परिचत मार्फाका स्थानीयको मुख्य आम्दानीको स्रोत कृषि र पर्यटन हो। यहाँका अधिकांश किसानले व्यावसायिक रूपमा स्याउ खेती अपनाउँदै आइरहेका छन्। निकै मेहनत र परिश्रम गर्न रुचाउने मार्फाली समुदायले स्याउबारी भित्र अन्तरबालीका रूपमा उवा, जौ, आलु, फापर, डाबर र तरकारी बाली उत्पादन गर्ने गर्छन्। मार्फा गाउँको केही पर शीतोष्ण बागवानी विकास केन्द्र छ। स्याउ तथा शीतोष्ण फलफूल तथा तरकारी खेतीको उत्पादन, प्रबद्र्धन र विकासका लागि स्थापना भएको यो केन्द्र अहिले नेपालकै प्रशिद्ध कृषि तालिम केन्द्र पाठशालाको रूपमा विकसित भइरहेको छ। मुस्ताङ भ्रमण गर्ने पर्यटकहरूले मार्फा कृषि फार्मको अवलोकन गर्न छुटाउँदैनन्। मार्फामा ६ वटा स्याउको ब्रान्डी बनाउने उद्योगहरू सञ्चालनमा छन्। त्यसो त मार्फामा स्याउ भण्डार गर्ने ठूलो क्षमताको कोल्ड स्टोरसमेत निर्माण भइसकेकाले पर्यटकले बेमौसममासमेत स्याउको स्वाद चाख्न पाइने व्यवस्था मिलाइएको छ। स्याउलगायत, खुर्पानी, चिची र आरुबखडालगायतका फलफूलहरूको प्रशोधन गरी वाइन र जुसहरू निर्माण गरिन्छ। बगैंचामा खेर जाने स्याउलाई सुकुटी बनाएर बिक्री गर्ने गरिन्छ। बर्सेनि भदौअसोजमा मार्फाका बगानमा लटरम्म स्याउ फलेको दृश्यले पर्यटकहरू निकै उत्साहित हुने गर्छन्। पछिल्लो समय केहीले सडकमार्ग आसपासको स्याउ खेती मासेर पर्यटक लक्षित होटलहरू निर्माण गरिसकेका छन्।"
कुलोको फोहोर पानी पिउनुपर्ने बाध्यता,"रुकुमपूर्व : रुकुमपश्चिमको बाँफीकोट गाउँपालिका२ का स्थानीयले पुस्तौंदेखि नहरकुलोको पानी पिउँदै आएका छन्। त्यहाँका स्थानीयले वर्षात्को समयमा पनि खानेपानी राम्रोसँग उपभोग गर्न पाएका छैनन्। पिउँदै आएको नहरको पानी फोहोर हँुदा झाडापखाला आउजस्ता विभिन्न पानीजन्य रोगहरू लाग्न सक्ने सम्भावना बढेको छ। १० वटा वडाहरू रहेको बाँफीकोट गाउँपालिकाको सबैभन्दा ठूलो २ नम्बर वडामा वसन टाकुरा, वसनी गैरा, माथिल्लो बसेन िटाकुरा, प्यालीचउरा, थारकाट्टे, जोगी मेला, काक्री बाङ, भलाचौर, रुनेपानी, पूर्णगाउँ, छिपछिबीलगायतका टोलहरूमा कतै पानी बोकेर पिउनुपर्छ भने कतिपयमा नाला र मुहानबाट व्यक्तिगत पाइप लाइन लगेर पानी पिउँदै आइरहेको स्थानीय विपना पौडेलले बताइन्। एक सयभन्दा बढी घरधुरीले एक घर एक धारा निर्माण गरी शुद्ध पानी पिउने भनेर ९ वटा पानी ट्यांकी बनाइएको तर दुई वर्ष पुग्दा पनि धाराको पानी पिउन नसकी नहरकुलाको फोहोर पानी पिउनु परेको छ, उनले भनिन्, गोगनपानी मुहानबाट ल्याइएको उक्त नहरकुलोको पानीमा किराहरू मरेको हुन्छ। कसैले त्यही कुलोमा भाँडा माभ्ने, बालबच्चाहरूले नहर कुलोमा ढुंगा अडाएर पौडी खेल्ने र त्यहीँ दिसापिसाबसमेत गर्ने गर्छन्। अनि त्यही पानी पिउँदा बेलाबेलामा हामी बिरामी हुने गरेका छौं। उक्त एक घर एक धारा खानेपानी आयोजना क्रमागत भए पनि योभन्दा अगाडि आएको बजेट सकिएकाले योजना सम्पन्न हुन नसकेको बाँफीकोट गाउँपालिका २ का वडा सदस्य देउमी पौडेलले बताए। योजना क्रमागत भएकाले बजेट आएपछि काम सुचारु हुने र त्योभन्दा अघि एक घर एक धारा निर्माणकार्यलाई पूर्णता दिन वडाको बजेटले नधान्ने उनको भनाइ छ। वडाध्यक्ष प्रकाश खत्रीले भने स्थानीयले पानी पिउनै नपाएको भन्ने साँचो नभएको तर हिउँदमा आगलागी हुँदा खानेपानीको पाइप लाइनमा आगोले क्षति पुगेकाले एक घर एक धारा निर्माण कार्य पूरा हुन नसक्दा स्थानीयले पुग्ने गरी पानी पिउन नसकेको साँचो भएको स्विकार गरे। उनले भने, यो पानी हामीले सधैं पिउँदै आइरहेका छौं, पानी शुद्ध नै छ। नपत्याए सम्बन्धित निकाय सबै आउनुस् सँगै जाउँला बरु म सहजीकरण गर्छु। तर स्थानीयले भने पानी ट्यांकी प्रयोगविहीन र किराहरू कुहिएको पानी नहरकुलोबाट पिउनु परेकाले यो पानी कुनै पनि तवरले शुद्ध नभएको चर्को आवाज उठाएका छन्। पछिल्लो समय स्वास्थ्य संस्थाहरूले खानेपानीका मुहान तथा धाराहरूमा पानी परीक्षण गर्दा पानीमा विभिन्न हानिकारक जीवाणुहरू तथा दिशामा पाइने इकोलीसमेत फेला परेको छ। स्वास्थ्य कार्यालय रुकुमपश्चिमका जनस्वास्थ्य अधिकृत कालीबहादुर ओलीले नहर तथा कुलोको खुल्ला र दूषित पानीलाई शुद्ध भन्न नसकिने बताए। उनले यस्तो पानी पिउनाले विभिन्न मनसुनजन्य रोगहरू लाग्ने सम्भावना उच्च हुने बताए। उनले त्यस्तो पानीलाई उमालेर वा विभिन्न पानी शुद्धीकरण गर्ने तरिका अपनाउन अनुरोध गर्दै यो समस्यामा सरकारवालाले चासो दिनुपर्ने औंल्याए।"
पुल बनेपछि उपल्लो मुस्ताङीलाई सहज,"जोमसोम: चीनसँग सीमा जोडिएको कोरला नाका तथा उपल्लो मुस्ताङ जोड्ने वारागुङ मुक्तिक्षेत्र३ छुसाङ नरसिंह खोलामा निर्माणाधीन पुल बनेपछि त्यस क्षेत्रका स्थानीय एवं पर्यटकलाई आवतजावतमा सहज भएको छ। राष्ट्रिय गौरवको कालीगण्डकी करिडोर (बेनीजोमसोमकोरला) सडक आयोजनाले निर्माण गरेको ९० मिटर लामो पुल आइतबार बिहानदेखि सञ्चालनमा आएको हो। घरपझोङ२ मार्फा र वारागुङ मुक्तिक्षेत्र३ छुसाङ नरसिंह खोलामा पक्की मोटरेबल निर्माणका लागि आयोजनाले २१ करोड लागतमा हिमढुङ ठोक्कर ईमोटल जेभीले २०७५ साल भदौ ६ गते ठेक्का सम्झौता गरेको थियो। सम्झौता अवधि ३ वर्ष रहेको मार्फा राज खोला पुल र छुसाङ नरसिंह खोला पुल २०७८ साल भदौमा सकिनुपर्ने थियो। तर, पुलको सम्झौता अवधि कटेको ४ वर्षपछि बल्ल नरसिंह खोलामा पुल बनेको हो। निर्माण कम्पनीले जनशक्ति र उपकरण व्यवस्थापन गर्न नसक्दा छुसाङको नरसिंह खोलामा निर्माणाधीन पुल अलपत्र पर्दै आइरहेको थियो। ३ स्पानको ९० मिटर लम्बाइको पुल अलपत्र परेपछि (बेनीजोमसोमकोरला) सडक आयोजनाको समन्वयमा कम्पनीले ८० प्रतिशत भौतिक प्रगति हुँदा अमित बिल्डर्सलाई पुलको अधुरो कार्य पुरा गर्न प्याकेजमा सहमति गरी जिम्मा दिएको थियो। अधूरो पुलका लागि अमित बिल्डर्सले दुई महिना खर्चिएर पुलको उत्तरदक्षिण एप्रोज रोड विस्तार ,स्ल्याप ढलान र पुलको फिनिसिंङका कामलाई तीव्रता दिएको थियो। वारागुङ३ छुसाङको नरसिंह ठाडो खोलामा पुल नहुँदा बर्खायाममा बर्सेनि उपल्लो मुस्ताङ जाने सवारी साधनलाई निकै सास्ती हुने गर्थ्यो। जोखिम मोलेर खोलबाट सवारी तार्दा सवारी फस्ने,बगाउने र सवारीको इन्जिन बिग्रने जोखिम थियो। वारागुङ३ का वडाध्यक्ष बिनोद गुरुङले निर्माणाधीन छुसाङको नरसिंह खोला पुल आइतबारदेखि सञ्चालनमा आएको बताए। उनले तत्काल हलुका सवारी साधनलाई मात्रै खुला गरिएको वडाध्यक्ष गुरुङले बताए। छुसाङमा निर्माणाधीन पक्की पुल सञ्चालनमा आएकाले अब उपल्लो मुस्ताङको यात्रा निकै सहज भएको लोमान्थाङ गाउँपालिकाका अध्यक्ष टसीनर्बु गुरुङले बताए।"
मोरङको बूढीगंगामा नहरले बगाएर वृद्धको मृत्यु,"विराटनगर : मोरङको बूढीगंगा गाउँपालिका७ मा नुहाउने क्रममा नहरले बगाएर एक जना वृद्धको मृत्यु भएको छ । सुनसरीमोरङ सिँचाई आयोजनाको नहरले बगाएर ७० वर्षीय साजुलाल चौधरीको मृत्यु भएको हो । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार वृद्धलाई नुहाउने क्रममा शनिबार दिउँसो ३:३० बजेतिर नहरले बगाएको थियो । खोजी गर्ने क्रममा घटनास्थलबाट सय मिटरजति तल शव फेला परेको जानकारी उनले दिए । नुहाउने क्रममा वृद्धलाई नहरले बगाएछ, बस्नेतले भने, खोजतलास गर्दा पूर्वतर्फ सय मिटरजति तल नहरको साइडमा शव फेला पर्यो । शवलाई पोस्टमार्टमका लागि विराटनगरको कोशी अस्पतालमा ल्याइएको छ । घटनाको थप अनुसन्धान भइरहेको प्रहरीले जनाएको छ ।"
खाल्डोमा जमेको पानीमा डुबेर झापामा १० वर्षीय बालकको मृत्यु,झापा :जमिनको खाल्डोमा जमेको पानीमा डुबेर झापामा एक बालकको मृत्यु भएको छ। मृत्यु हुनेमा झापा गाउँपालिका१ सालमाराका चिकूँ मियाका १० वर्षीय छोरा मोहम्मद दिलसाद मिया रहेका जिल्ला प्रहरी कार्यालय झापाले जनाएको छ । शनिबार बिहान ११ बजे खेल्न हिँडेका दिलसाद घरदेखि ५०० मिटर पूर्वपट्टि रहेको नजिर मियाको खाली जमिनको खाल्डोमा डुबेको अवस्थामा मृत फेला परेका थिए। स्थानीय लमिजो मियाले दिउँसो ३ बजे डुबेको देखेपछि आफन्तलाई खबर गरेका थिए । घटनाको बारेमा जिल्ला प्रहरी कार्यालय झापाले अनुसन्धान गरिरहेको जनाइएको छ ।

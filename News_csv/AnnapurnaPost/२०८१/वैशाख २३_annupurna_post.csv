शीर्षक,विवरण
एमाले पर्साको उपाध्यक्षसहितका पदाधिकारीमा अध्यक्ष शर्माकै प्यानल निर्वाचित,"वीरगन्ज : नेकपा एमाले पर्साको उपाध्यक्षसहितका पदाधिकारीमा एक उपसचिवमा नवनिर्वाचित जिल्ला अध्यक्ष डाक्टर विश्वम्भर शर्माकै प्यानल विजयी भएको छ। पर्सामा एमालेको जिल्ला अध्यक्षमा शर्मा यसअघि नै निर्विरोध निर्वाचित भइसकेका थिए भने उपाध्यक्षसहितका पदाधिकारी चयनका लागि गत शुक्रबार राति मतदान भएको थियो। शनिबार दिउँसोदेखि सुरु भई आइतबार साँझ सकिएको मतगणनाको अन्तिम परिणाम अनुसार उपाध्यक्षमा मनोज गुप्ता निर्वाचित भएका छन्। गुप्ता ३२६ मतका साथ उपाध्यक्षमा निर्वाचित हुँदा उनका प्रतिस्पर्धी लालबाबु शेखले १६६ मत मात्रै पाए। यस्तै सचिवमा पनि अध्यक्ष शर्माकै प्यानलका महेश दास २३९ मतका साथ निर्वाचित भएका छन्। उनका प्रतिस्पर्धी नवराज शर्माले २३३ मत पाए। उपसचिव (खुल्ला)मा नविजान मियाँ २०२ मतका साथ विजयी हुँदा उनका निकटतम प्रतिस्पर्धी रामकिशोर सिंह परागले १९१ मत मात्रै पाउन सकेको निर्वाचन समितिले जनाएको छ। गुप्ता,दास र मियाँ तीनै जना अध्यक्ष शर्मा प्यानलका हुन्। उपसचिव(महिला)मा सीतादेवी लामा २४६ मतका साथ निर्वाचित हुदाँ उनकी प्रतिस्पर्धी गीता भण्डारीले २०५ मत मात्रै पाइन्। लामा शर्मा इतर पक्षकी हुन्। यस्तै लेखा समितिको अध्यक्ष शिवजी गुप्ता २७७ मतका निर्वाचित भएका छन्। लेखा समितिको उपाध्यक्षमा गोविन्द प्रताप श्रेष्ठ भने यसअघि नै निर्विरोध निर्वाचित भइसकेका छन्। उपाध्यक्षसहितका पदाधिकारी र लेखा समिति चयनका लागि शुक्रबार राति भएको मतदानमा कूल ५३३ मत खसेको थियो।"
"राष्ट्रपति पौडेल र जापानी विदेशमन्त्री योकोबीच भेट, जलवायु परिवर्तनको असरबारे छलफल",राष्ट्रपति पौडेलले नेपाल र जापानबीचको आर्थिक सहयोग र सहकार्यका क्षेत्रहरू थप विस्तार हुने विश्वास व्यक्त गरे। काठमाडौं : राष्ट्रपति रामचन्द्र पौडेलसँग नेपाल भ्रमणमा आएकी जापानकी विदेशमन्त्री खामिखावा योकोले राष्ट्रपति भवन शीतल निवासमा शिष्टाचार भेट गरेकी छन्। शीतल निवासमा आज भएको शिष्टाचार भेटमा राष्ट्रपति पौडेलले पृथ्वीलाई जोगाउन हिमाल र पानीको स्रोत कसरी बचाउने भन्नेमा नेपालको चिन्ता रहेको उल्लेख गर्दै कार्बन उत्सर्जन गर्ने विकसित मुलुकहरुले जलवायु परिवर्तनको असर न्यूनीकरणका सन्दर्भमा अत्यन्त गम्भीर भइदिन आग्रह गरेको राष्ट्रपति पौडेलको भनाइ उद्धृत गर्दै उनका प्रेस सल्लाहकार किरण पोखरेलले बताए। राष्ट्रपति पौडेलले एसियाका ज्योति गौतम बुद्धको सन्देश प्रवाहित भएदेखि नै नेपाल जापानबीच सांस्कृतिक सम्बन्ध रहिआएको उल्लेख गर्दै दुई देशबीच समस्यारहित सम्बन्ध रहेको र नेपालले सधैं जापानको उच्च सद्भाव महसुस गरेको पनि बताए। नेपालको सामाजिक तथा आर्थिक विकासका लागि जापान लामो समयदेखि एक महत्वपूर्ण तथा विश्वासिलो विकास साझेदारका रूपमा रहेको सन्दर्भ उल्लेख गर्दै राष्ट्रपति पौडेलले नेपाल र जापानबीचको आर्थिक सहयोग र सहकार्यका क्षेत्रहरू थप विस्तार हुने विश्वास व्यक्त गरे। उनले जापानसँगको धार्मिकसांस्कृतिक समानता एवं नेपालको प्राकृतिक सुन्दरताका कारण नेपालमा थप जापानी पर्यटकहरू आउने विश्वास व्यक्त गरे। यता जापानी विदेशमन्त्री योकोले जलवायु परिवर्तनको असरबारे जापान पनि चिन्तित रहेको उल्लेख गर्दै नेपालसहित अन्य देशका हिमाल जोगाउन सबै मिलेर सहकार्य गर्न जरुरी रहेको बताइन्। उनले सन् २०५० सम्ममा कार्बन उत्सर्जन शून्यमा पुर्याउने लक्ष्य राखेको जनाउँदै जलवायु परिवर्तनको असर न्यूनीकरणका लागि वैकल्पिक ऊर्जाको प्रयोगका निम्ति प्रविधिमा ठूलो क्रान्ति गर्न सबै मिलेर अगाडि बढाउने बताइन्। नेपालको विकास र स्थिरता यो क्षेत्रकै लागि आवश्यक महसुस गरेर जापानले नेपालको विकासमा हरतरहको सहयोग गर्ने बताइन्।  रासस
"नयाँ पार्टी गठनपछि अशोक राईले भने : सरकारलाई समर्थन कायम छ,अस्थिरताको पक्षमा छैनौं","काठमाडौं : अशोक राईको नेतृत्वमा बनेको जनता समाजवादी पार्टीले वर्तमान सरकारलाई समर्थन दिने भएको छ। विभाजनपश्चात आइतबार नयाँ दल जसपाका अध्यक्ष राईले वर्तमान सरकारलाई दिएको समर्थन निरन्तर रहने जानकारी गराएका हुन्। उनले आफूहरु अस्थिरताको पक्षमा नरहेको स्पष्ट पारे। विधानमा भएका व्यवस्थालाई कुल्चेर नेतृत्व अघि बढेकाले आफूहरु चुप लागेर नबस्ने निर्णय गरिएको राइले बताए। यस्तै संघीय परिषद् अध्यक्ष राजेन्द्र प्रसाद श्रेष्ठले आफूहरुको बहुमत सांसदको साथ रहेको र वर्तमान सरकारको निरन्तरताको पक्षमा रहेको बताए। अध्यक्ष यादवले पार्टी विधिसम्मत नभएकाले आफूहरुले छुट्टै पार्टी दर्ता प्रक्रियामा गएको बताए। उपेन्द्र यादव नेतृत्वको जनता समाजवादी पार्टी (जसपा) नेपाल विभाजन भएर राईको नेतृत्वमा जसपा बनेको हो। पार्टी विधि विधान अनुसार चल्न नसकेको भन्दै जसपाका केहि सांसदहरुले नयाँ दल दर्ताका लागि निर्वाचन आयोगमा निवेदन दर्ता गराएका हुन्। उनीहरुले नयाँ पार्टीको नाम पुरानो दलबाट नेपाल शब्द हटाएर जनता समाजवादी पार्टी राखेका छन्। नयाँ पार्टीको केन्द्रीय समिति अध्यक्षमा अशोक राई रहेका छन् भने संघीय परिषद् अध्यक्षमा राजेन्द्र प्रसाद श्रेष्ठ रहेका छन्। नयाँ दलमा राईसहित रेनु यादव, प्रदीप यादव, नवलकिशोर साह सुढी, वीरेन्द्र महतो, रन्जु कुमारी, हसिना खान र शुसिला श्रेष्ठलगायत छन्।"
एमाले नवलपरासीको अध्यक्षमा अधिकारी,"परासी : नेपाल कम्युनिष्ट पार्टी एमाले नवलपरासीमा पार्टी उपाध्यक्ष विष्णु पौडेलको गुट कमजोर देखिएको छ। पार्टीको नवौं जिल्ला अधिवेशनबाट आइतबार चुनिएका पदाधिकारी र सदस्य संख्याको आधारमा पौडेल गुट कमजोर देखिएको हो। जिल्ला नेतृत्व हत्याउनका लागि महासचिव शंकर पोखरेल र उपाध्यक्ष पौडेल गुटका नेताहरू जिल्लामा दौडधूप गरेका थिए। केन्द्रमा एक भए पनि लुम्बिनी प्रदेशमा भने महासचिव शंकर पोखरेल र उपाध्यक्ष पौडेलको गुट छ। ती दुई नेताको गुटको प्रभाव नवलपरासीमा पनि प्रत्यक्ष रहँदै आएको छ। जसको प्रभाव अहिलेको अधिवेशनमा छताछुल्ल देखिएको हो। जिल्लामा पोलिटब्युरो सदस्य एवं लुम्बिनी प्रदेशका पूर्वमन्त्री बैजनाथ चौधरीले पौडेल गुटको कमान्ड हाँकेका छन्। त्यस्तै पोखरेल गुटको कमान्ड जिल्ला अध्यक्ष दीपेन्द्र कुमार अधिकारी स्वयंमले हाँकेका छन्। पोखरेल गुट बलियो भएकै कारण पुनः जिल्ला अध्यक्षमा अधिकारीलाई सर्वसम्मत निर्वाचित गरिएको हो। वैशाख २१ र २२ गते मिति तोकेर जिल्ला अधिवेशनको आव्हान गरिएको थियो। तर, जिल्ला नेतृत्वका लागि दुई गुटबीच सहमति जुट्न नसक्दा अधिवेशन तीन दिनसम्म लम्बिएको थियो। गुटकै कारण अध्यक्ष पदमा तीन जनाको उम्मेवारीसमेत परेको थियो। जसअनुसार अध्यक्ष पदमा अधिकारीसँगै अधिवेशन अघिका उपाध्यक्ष डोलराज भण्डारी र जिल्ला सचिव धीरज शर्मा बस्यालले उम्मेदवारी दिएका थिए। बस्याल बैजनाथ चौधरी अर्थात पौडेल गुटका हुन। अध्यक्षका अर्का आकांक्षी भण्डारीले दुई जना उम्मेदवार भएपछि आफू चुनाव नलड्ने बताएका थिए। अंक गणितले पौडेल गुटका बस्याल कमजोर देखिएपछि पदाधिकारीमा पुरानैलाई निरन्तरता दिने सहमति गरिएको थियो। सहमतिपछि बस्यालले पनि उम्मेदवारी फिर्ता लिएर अधिकारीलाई सर्वसम्मत गराइएको कार्यकर्ताहरूले बताएका छन्। जसअनुसार अधिकारीको नेतृत्वमा उपाध्यक्ष डोलराज भण्डारी, सचिव धीरज शर्मा बस्याल, उपसचिवद्धयमा राजन कुमार आचार्य र रिंगला यादव रहेको पुरानै पदाधिकारीलाई कायम गरिएको हो। पदाधिकारीमा शनिबार साँझ सहमति जुटे पनि गुट विवादकै कारण जिल्ला कमिटी सदस्य भने आइतबार दिउँसो मात्र टुंगिएको हो। पदाधिकारीको नाम टुंगो लागे पनि आआफ्ना गुटका नाम अघि सारेका नेताहरूलाई जिल्ला कमिटी सदस्यको नाम टुंग्याउन त्यस्तै धौधौ परेको थियो। सदस्य टुंगो लगाउँदा एक भूगोलको व्यक्तिलाई अर्कै भूगोलबाट प्रतिनिधित्व गराएको र सिनियरलाई पाखा लगाउँदै अधिकांश जुनियरलाई जिल्ला कमिटीमा ल्याइएको भन्दै जिल्ला प्रतिनिधिहरूले सर्वसम्मत गराउन बसेको समितिसँग टेबुल ठोकाठोकसमेत गरेको कार्यकर्ताहरूले बताएका छन्। असन्तुष्ट केही सर्वसम्मत भएका सदस्यहरू सपथ कार्यक्रममै नगएको बताइएको छ। चर्काचर्की र असहमतिका बाबजुद भागबण्डामा १०५ सदस्यीय जिल्ला कमिटीलाई पूर्णता दिइएको हो। जिल्ला कमिटीमा पोखरेल गुटका करिब ६० प्रतिशत समेटिएको जिल्ला प्रतिनिधिहरूले बताएका छन्। जिल्ला कमिटी चयन गर्न ४२६ जना जिल्ला प्रतिनिधिहरू चुनिएका थिए।"
सिन्धुपाल्चोक जिल्ला लिग फुटबल प्रतियोगिताको उपाधि चौतारा स्पोर्टिङ क्लबलाई,"सिन्धुपाल्चोक : जिल्ला फुटबल संघ सिन्धुपाल्चोकको आयोजनामा भएको जिल्ला स्तरीय लिग फुटबलको उपाधि चौतारा स्पोर्टिङ क्लबले प्राप्त गरेको छ। लामोसाँघुको वसन्तपुर खेल मैदानमा भएको प्रतिस्पर्धात्मक खेलमा चौतारा स्पोर्टिङ क्लबले सदाबहार युवा क्लब खाडिचौरलाई पेनाल्टी मार्फत ४३ को गोल अन्तरमा पराजित गर्दै उपाधि जितेको हो। निर्धारित र थपेको समयमा पनि दुवै टिमबाट गोल नभएपछि खेल पेनाल्टी सुट आउटमा प्रवेश गरेको थियो। पेनाल्टिमा चौतारा स्पोर्टिङका गोल रक्षक विकास काफ्लेले सदाबहार क्लबका जर्सी नम्बर ७ का दीपक मोक्तान र जर्सी नम्बर १० का सरोज पराजुलीले प्रहार रोकेपछि सदाबहार दबाबमा परेको थियो। सिन्धुपाल्चोकको ए डिभिजनका १२ टिमको सहभागिता रहेको प्रतियोगितामा राइजिङ क्लब र लामोसाँघु क्लब रेलिगेशनमा तल झरेको छ भने एफसी र खोर्सानीबारी क्लब ए डिभिजनमा प्रवेश गरेको जिल्ला फुटबल संघ सिन्धुपाल्चोकका अध्यक्ष अमृतमान श्रेष्ठले जानकारी दिए। प्रतियोगितामा प्रथम चौतारा स्पोर्टिङ क्लबले नगद १ लाख ११ हजार १ हजार ११ सहित ट्रफी, मेडल र प्रमाण पत्र प्राप्त गरेको छ। त्यस्तै दोस्रो हुने टिमले नगद ५५ हजार ५ सय ५५ सहित ट्रफी, मेडल र प्रमाण पत्र पाएका छन्। विजयी क्लब र खेलाडीहरूलाई पूर्व स्वास्थ्य मन्त्री मोहनबहादुर बस्नेतले पुरस्कार प्रदान गरेका थिए। प्रतियोगिता वैशाख १२ देखि सुरु भएको थियो। प्रतियोगितामा सदाबहार युवा क्लबका गोल रक्षक दिनेश कार्की वेस्ट किपर घोषित भएका छन्। त्यस्तै वेस्ट डिफेन्स भीम गुरुङ, हाइ स्कोरर सरोज पराजुली, अन्डर नाइनटीन इमरजीङ प्लेयर चौतारा स्पोर्टिङका जंग रायमाझी, मष्ट भ्यालुएबल प्लेयर सरोज पराजुली घोषित भएका छन्। त्यस्तै वेस्ट कोचमा सरोज भुजुलले उपाधि पाएका छन्। प्रतियोगितामा प्रथम हुने टिमले प्रदेश स्तरीय लिग फुटबल प्रतियोगितामा सहभागिता हुनेछन्।"
मुख्यमन्त्रीले दुरुपयोग गरेको क्वाटर हटाउने मन्त्रिपरिषद्को निर्णय,"बुटवल : लुम्बिनी प्रदेशका मुख्यमन्त्रीले क्वाटरको रुपमा दुरुपयोग गर्दै आइरहेको बुटवलको क्वाटर सम्बन्धित कार्यालयलाई फिर्ता गर्ने निर्णय भएको छ। लुम्बिनी प्रदेश सरकारको आइतबार बसेको मन्त्रिपरिषद् बैठकले सम्बन्धित निकायलाई नै फिर्ता गर्ने निर्णय भएको सरकारका प्रवक्ता एवं स्वास्थ्यमन्त्री दिपेन्द्र कुमार पुनले जानकारी दिए। राजश्व अनुसन्धान कार्यालय बुटवलको भवनमा प्रदेश सरकार स्थापना भएदेखि मुख्यमन्त्रीको क्वाटरका रुपमा प्रयोग हुँदै आइरहेको थियो। प्रदेशको राजधानी स्थायी मुकाम राप्ती उपत्यका देउखुरीमा सरेको तीन वर्ष वितिसक्दा समेत तत्कालीन मुख्यमन्त्री डिल्ली बहादुर चौधरीले क्वाटर ओगटेर बसेका थिए। बुटवलमा अस्थायी राजधानी हुँदा क्वाटरका रुपमा प्रयोग गर्नु सान्दर्भिक भएपनि राजधानी सर्दा समेत प्रयोगमै नल्याई रित्तो भवन ओगटेर बसेको भन्दै आलोचना भइरहेको थियो। मुख्यमन्त्रीले आउजाउका क्रममा एकाध समय बिताउन बनाइएको क्वाटरको रेखदेखका लागि चार जना नेपाली सेनालाई समेत खटाइएको थियो। राजस्व अनुसन्धानको दुइटा भवनमा क्वाटर राज्यलाई आर्थिक भार समेत थपिएको थियो। आफ्नो भवन मुख्यमन्त्रीले क्वाटरको रुपमा प्रयोग गरेपछि राजश्व अनुसन्धान कार्यालय बुटवलले मासिक १ लाख ७० हजार रुपैयाँ बुटवल उपमहानरपालिकाको बसपार्कमा रहेको टर्मिनल भवनमा भाडा दिएर कार्यालय सञ्चालन गरेको छ। कामकाजको कार्यालय उकुसमुकुसमा परेर सेवा प्रवाह गरिरहेका बेला मुख्यमन्त्रीलाई विलासी भवनको सुविधा दिनु सेवाग्राहीमैत्री नभएको भन्दै आलोचना भइरहेको थियो। प्रदेश सरकार स्थापना हुँदा तत्कालीन मुख्यमन्त्री हाल नेकपा एमालेका पार्टी महासचिव शंकर पोखरेलले राजस्व अनुसन्धान कार्यालयको भवनलाई आवासका रूपमा प्रयोग गरेका थिए। तर, यसबीचमा संस्थापक मुख्यमन्त्री पोखरेलसहित माओवादीका कुलप्रसाद केसी र एमालेका लीला गिरीसमेत मुख्यमन्त्री भएपनि उनीहरूले यसलाई क्वाटरकै रूपमा प्रयोग गरेका हुन्। राजस्व अनुसन्धान कार्यालय संघीय सरकार मातहत हो। एमालेका शंकर पोखरेलको पालामा राखिएको क्वाटर माओवादीका जोख बहादुर महराको पालामा हटाउने निर्णय भएको छ। मुख्यमन्त्रीको क्वाटरका रूपमा प्रयोग गरिएको बुटवल मिलनचोकमा ५ कठ्ठा क्षेत्रफल जग्गामा दुई वटा भवन र २८ वटा कोठा छन्। वरिपरि सुरक्षाकर्मीहरूका लागि ब्यारेकसमेत बनाइएको छ। फराकिलो क्षेत्रफलमा भवन नहुँदा दैनिक कार्यालय सञ्चालनदेखि सुरक्षामा समेत चुनौती थपिएको राजस्व अनुसन्धान कार्यालय बुटवलका प्रमुख अनुसन्धान अधिकृत पशुपतिबाबु पुरीले बताएका छन्। राजस्व अनुसन्धानका लागि जतिबेला पनि फिल्डमा खटिनुपर्ने भएकाले सुरक्षाका दृष्टिकोणले पनि कार्यालय उपयुक्त ठाउँमा हुनुपर्ने पुरीको भनाइ छ। सरकारी सम्पत्तिको दुरुपयोग : मुख्यमन्त्रीलाई दोहोरो क्वाटर सुविधा शीर्षकमा २०८० मंसिर १५ गते अन्नपूर्ण पोस्टले समाचार प्रकाशन गरेको थियो।"
सहिद भीमनारायण गोल्डकपको उद्घाटन खेल वर्षाले प्रभावित,"धनकुटा : धनकुटामा आजदेखि सुरु भएको १६ औं संस्करणको सहिद भीमनारायण गोल्डकप फुटबल प्रतियोगिताको उद्घाटन खेल वर्षाले प्रभावित बनेको छ। उद्घाटन खेल एपिएफ काठमाडौं र मोरङको चारतारे क्लब बीच भइरहँदा लगातारको वर्षाले दुई पटक खेल प्रभावित बनेको थियो। पहिलो हाफपछि दोस्रो हाफ सञ्चालन गर्ने क्रममा अत्यधिक वर्षा भएपछि खेल स्थगित गरिएको प्रतियोगिताको संयोजक शम्भु प्रधानले बताए। स्थगित गरिएको दोस्रो हाफको खेल भोलि बिहान १० बजे हुने उनको भनाइ छ। भारी वर्षाले खेलमैदान जलमग्न भएको छ। खेलमा मोरङको चारतारे क्लब माथि एपिएफ क्लबले १० गोलको अग्रता लिएको छ खेल सुरु भएको पहिलो मिनेटमै सुमन श्रेष्ठले गोल गर्दै एपिएफलाई अग्रता दिलाएका थिए। गोल्डकपको विजेताले नगद ५ लाख रुपैयाँ सहित ट्रफी र उपविजेताले नगद २ लाख ५० हजार रुपैयाँ प्राप्त गर्ने छ। हरेक खेलमा म्यान अफ दी म्याचको व्यवस्था छ। सर्वोत्कृष्ट सहित विधागत तर्फ उत्कृष्ट हुने खेलाडीहरूलाई नगद सहित पुरस्कारको व्यवस्था गरिएको छ। प्रतियोगितामा आयोजक टिम सहित त्रिभुवन आर्मी क्लब, सशस्त्र प्रहरी क्लब, नेपाल सुपर लिग खेलेको बुटवल लुम्बिनी क्लब, सिराहाको सलहेश युवा क्लब, मोरङको चारतारे युवा क्लब, इटहरीको राष्ट्रिय जागृति क्लब, झापाको विर्तामोड युनाइटेड क्लब गरी आठ टिमको सहभागिता रहेको छ। २०५५ सालमा स्थापित गोल्डकप सुरुका दुई वर्ष नियमित रूपमा सञ्चालन भएको थियो। त्यसपछि देशको तत्कालीन असहज परिस्थतिका कारण सञ्चालन हुन सकेन। २०६३ सालपछि गोल्डकप बर्सेनि सञ्चालन हुँदै आइरहेको छ। २०५५ सालमा धनकुटा नगरपालिका६ का तत्कालीन वडाध्यक्ष राजेश्वर बहादुर श्रेष्ठले प्रतियोगिताको सुरुवात गरेका हुन्। नेपाल कांग्रेसका नेता सहिद भीमनारायण श्रेष्ठलाई विराटनगरमा राजा विरेन्द्रलाई बम हानेको आरोपमा पक्राउ गरी २०३५ सालमा तत्कालीन सरकारले गोली हानी हत्या गरेको थियो। उनलाई तत्कालीन सरकारले २०७३ सालमा राष्ट्रिय सहिद घोषणा गरेको थियो।"
एनआईसी एशियाद्वारा सामुदायिक विद्यालयहरूमा पुस्तकालय भवन हस्तान्तरण,"काठमाडौं : एनआईसी एशिया बैंकले आफ्नो संस्थागत सामाजिक उत्तरदायित्त्व अन्तर्गत विभिन्न जिल्लाका सामुदायिक विद्यालयहरूमा पुस्तकालय भवन हस्तान्तरण गरेको छ। विद्यार्थीहरूलाई आवश्यक शैक्षिक सामग्रीहरू उपलब्ध गराएर अध्ययन अध्यापनमा सहयोग गर्न र विद्यालयमा उत्कृष्ट शैक्षिक वातावरण निर्माणार्थ सम्बन्धित विद्यालय एवं स्थानीय तहको सक्रिय सहभागितामा बैंकले उक्त पुस्तकालय भवनहरू निर्माण गरेको जानकारी दिएको हो। बैंकले सुदूरपश्चिम प्रदेशको कैलाली जिल्लास्थित जोशीपुर गाउँपालिका१ मा अवस्थित मोहन्याल माध्यमिक विद्यालय, मधेस प्रदेशको सिराहा जिल्लास्थित भगवानपुर गाउँपालिका१ मा अवस्थित बाला सुन्दरी माध्यमिक विद्यालय, कोशी प्रदेशको झापा जिल्लास्थित बुद्धशान्ती गाउँपालिका२ मा अवस्थित आदर्श माध्यमिक विद्यालय र सोही जिल्लाको गौरीगञ्ज गाउँपालिका३ मा अवस्थित गौरीगञ्ज माध्यमिक विद्यालय, गण्डकी प्रदेशको तनहुँ जिल्लास्थित बन्दिपुर गाउँपालिका१ मा अवस्थित पवित्रा माध्यमिक विद्यालयको पुस्तकालय भवन निर्माण कार्य सम्पन्न भएर पुस्तकालय स्थापनाका लागि बैंकले सम्बन्धित विद्यालयहरूलाई उक्त पुस्तकालय हस्तान्तरण गरिसकेको छ। त्यसैगरी, मधेस प्रदेशको पर्सा जिल्लास्थित वीरगञ्ज महानगरपालिका१४ मा अवस्थित सिद्धार्थ माध्यमिक विद्यालय र लुम्बिनी प्रदेशको रुपन्देही जिल्लास्थित सियारी गाउँपालिका४ मा अवस्थित पब्लिक सेकेन्डरी स्कुलको पुस्तकालय भवनहरू निर्माण कार्य भइरहेको छ। साथै, वाग्मती प्रदेशको चितवन जिल्लास्थित राप्ती नगरपालिका७ मा अवस्थित वीरेन्द्र आदर्श माध्यमिक विद्यालयको भवन निर्माणका लागि निर्माणकर्ता छनौट प्रक्रिया अघि बढिसकेको छ। बैंकले यी पुस्तकालय भवनहरू निर्माणका लागि भनेर कुल २ करोड १३ लाख २३ हजार रुपैयाँ बजेट विनियोजन गरेको छ। यी पुस्तकालय भवनहरू निर्माणपछि उक्त विद्यालयहरूमा अध्ययनरत ११ हजारभन्दा बढी विद्यार्थीहरू प्रत्यक्ष रूपमा लाभान्वित हुनेछन्।"
आगलागीले प्युठान सदरमुकाम खलंगा बजार जोखिममा,"बुटवल : प्युठान सदरमुकाम खलंगाको बजार आगलागीले जोखिममा परेको छ। आइतबार दिउँसोदेखि खलंगा ब्यारेकमुनिदेखि लागेको आगो बस्तीका घरमा पुगेको हो। आगो अझै नियन्त्रणमा आउन सकेको छैन। घर जलेर नष्ट नभएपनि उच्च जोखिममा परेको स्थानीय इमानसिंह भारतीले जानकारी दिए। एउटा दमकल, नेपाल प्रहरी, नेपाली सेना, सशस्त्र प्रहरी सहित स्थानीयको पहलमा आगो निभाउने काम जारी रहेको प्रमुख जिल्ला अधिकारी नारायण प्रसाद अर्यालले जानकारी दिए। आगो निभाउन हम्मेहम्मे परिरहेको छ,रिजालले भने,नियन्त्रणमा आएको छ। तर, पूर्ण रुपमा आउन अझै समय लाग्छ। बजारकै बीचमा जिल्ला प्रशासन, जिल्ला प्रहरी, कारागार, मालपोत, नापी लगायतका सरकारी कार्यालयहरू समेत छन्।"
कर्णालीमा हराए ढुवानीका साधन खच्चर,"कालीकोट : कर्णालीका हिमाली तथा पहाडी जिल्लामा ढुवानीको साधन खच्चर विस्तारै हराउन थालेका छन्। हिमाली ट्रकको उपनाम पाएका समान ढुवानीको भरिलो साधनका रुपमा परिचित खच्चर सडक पुगेसँगै हराउन थालेका हुन्। अहिले कर्णालीका प्रायः सबै जिल्लामा पहिलेको जस्तो खच्चर छैनन्। कालीकोटमा पनि विगत एक दशकअघि खच्चरबाट सामान ढुवानी हुन्थ्यो। तर अहिले कालीकोटमा पनि खच्चर छैनन्। पलाँता ७ का करन बिष्टले २०७० सालमा १२ वटा खच्चर किनेर सामान ढुवानी गर्न थालेको बताए। उनले भने, गाउँमा सडक पुगेको थिएन, सम्पूर्ण सामानहरू खच्चर मार्फत ढुवानी गर्थे, तर अहिले कसैले पनि खच्चरमा सामान ढुवानी गर्दैनन्। मैले किनेका सबै खच्चर केही वर्षसम्म काम पाए पनि अहिले खच्चर बेरोजगार भए, किन्न पनि कोही आउँदैनन्। कर्णाली करिडोरको हुल्म जितेबाट रास्कोट, पलाँता क्षेत्रमा सडक विस्तार नहुँदा बिष्टले किनेका १२ खच्चरले व्यापारीको समान मात्र होइन गाउँका विभिन्न निर्माण सामग्री समेत बोक्ने गरेका थिए। पछिल्लो समयमा सडक पुगेसँगै खच्चरले काम पाउन छोडेपछि बिष्टले ति खच्चर बिग्री गर्ने सोच गरेका छन्। २०७० सालतिरको कुरा हो। १२ खच्चरले ढुवानी गरेको ज्यालाले एक जना खच्चर चालक (हेरालो)लाई ज्याला दिएर मासिक एक लाखदेखि एक लाख ४० हजारसम्म आम्दानी हुने गरेको थियो। निर्माण व्यवसायी ऐनबहादुर शाहीले भने, गाउँका सडकमा गाडी पुग्यो। सबै समान व्यापारी र निर्माणकर्ताले गाडी मार्फत ढुवानी गराउन थालेपछि हिमाली ट्रकका रुपमा परिचित खच्चरले बजार पाउन छाडेको छ। लामो समयदेखि म निर्माणको क्षेत्रमा काम गरिरहेको छु। बुवा बाजेले आफ्नो पालामा राजापुरबाट नुन, तेल पिठ्युँमा बोकेर ढुवानी गर्थे, हामीले खच्चरमा ढुवानी गर्यो, अहिले गाडीमा ढुवानी गर्छौ। यसैगरी रास्कोट२ का तुलाराज योगी, बर्गराज सिम्खाडा, गज्जबहादुर बमले पनि खच्चर व्यवसाय गरिरहेका थिए। अहिले खच्चरको सट्टा कसैले ट्रक किनेर ढुवानीकै काम गरेका छन्। कसैले खुद्रा व्यापार र कसैले फर्निचर व्यवसाय गरिरहेका छन्। रास्कोट१ का गज्जबहादुर बमले तीन वर्ष मलेसिया बसेको आम्दानीले खच्चर किनेर र खच्चरकै कमाइले सहरमा फर्निचर व्यवसाय सुरु गरेको बताए। उनले भने, गाउँमा सडक पुगेपछि खच्चर बेचेको हुँ। एक खच्चर बराबर ९० हजार मूल्यमा बाजुरा तिर बिक्री गरें। त्यही रुपैयाँले फर्निचर व्यवसाय सुरु गर्दा राम्रै आम्दानी भइरहेको छ। उनले सुरुमा खच्चरलाई हिमाली ट्रक भनेर भन्ने गरेको सुनाए। उनले भने, आफूलाई कसैले खच्चर गोठालो भन्थे। कसैले हिमाली ट्रकको मालिक भन्थे। दिन सबैका आउने रहेछन्। अहिले सडक नपुगेको ठाउँमा खच्चरले राम्रो काम पाएका होलान्। आजभोलि यता तिर खच्चरको नाम भेटिँदैन। यस्तै पलाँता ८ का छत्र बमले २०६० सालतिर पलाँताका विभिन्न ठाउँमा सुर्खेतबाट खच्चरमार्फत समान ढुवानी गर्दै आएको अहिले जस्तै लाग्ने गरेको बताए। विस्तारै सडक विस्तार भएपछि सुर्खेतदेखि ढुवानी गदै आएका खच्चरले जिते, लालीघाटबाट समान ढुवानी गरे, अहिले त यहाँ खच्चर देखिनै छोडे। यसरी क्रमशः विकासले पुरानोलाई विस्थापित गर्दै जाने रहेछ बमको अनुभव छ।"
तस्करीको चाँदीसहित वीरगन्जमा युवक पक्राउ,वीरगन्ज : भारतबाट तस्करीको चाँदी लिएर वीरगन्ज आउँदै गरेका युवकलाई प्रहरीले पक्राउ गरेको छ। पक्राउ पर्नेमा बाराको फेटा गाउँपालिका३ का २० वर्षीय रोशन सोनार रहेका छन्। विशेष सूचनाका आधारमा प्रहरी चौकी इनर्वाबाट खटिएको प्रहरी टोलीले वीरगन्ज महानगरपालिका१६ रजतजयन्ति चोकबाट सोनारलाई प्रहरीले चाँदीका विभिन्न गहनासहित पक्राउ गरेको हो। रजतजयन्ति चोकमा प्रहरीले सोनारलाई रोकेर उनको शरीर खानतलासी गर्दा उनले बोकेको गम्छामा पोका पारेर राखिएको २ किलो १७३ ग्राम चाँदीका विभिन्न गहना बरामद भएको प्रहरी चौकी इनर्वाका प्रहरी नायब निरीक्षक तेजप्रताप सिंहले जानकारी दिए। चाँदीसहित पक्राउ परेका सोनारलाई आवश्यक कारबाहीका लागि आइतबार वीरगन्ज भन्सार कार्यालय बुझाइएको पर्साका प्रहरी नायब उपरक्षिक कुमार विक्रम थापाले जानकारी दिए।
नेपालले राखेका लक्ष्य पूरा गर्न जापानले सहयोग गर्ने विदेशमन्त्री योकोको प्रतिबद्धता,"काठमाडौं : प्रधानमन्त्री पुष्पकमल दाहाल प्रचण्डले पछिल्लो समय नेपालको ठूला पूर्वाधार निर्माणमा महत्त्वपूर्ण सहयोग गरेको बताएका छन्। प्रधानमन्त्री कार्यालय सिंहदरबारमा आज प्रधानमन्त्री प्रचण्ड र जापानी विदेशमन्त्री खामिखावा योकोबीच भएको शिष्टाचार भेटमा द्विपक्षीय चासो, आर्थिक सहकार्यलगायतका विविध विषयमा छलफल भएको प्रधानमन्त्रीका परराष्ट्र सल्लाहकार डारुपक सापकोटाले जानकारी दिए । भेटमा प्रधानमन्त्री प्रचण्डले नेपालजापानबीच कूटनीतिक सम्बन्ध स्थापित भएदेखि नै नेपालको आर्थिक एवं सामाजिक विकासमा जापान सरकारले सहयोग पुर्याउँदै आएको बताए । उनले नेपालको पूर्वाधार एवं आर्थिकसामाजिक क्षेत्रमा जापान सरकारबाट प्राप्त हुँदै आएको योगदानप्रति आभार व्यक्त गरे । नेपालजापानबीच हुँदै आएको उच्चस्तरीय भ्रमणले दुई देशबीचको कूटनीतिक सम्बन्ध अझ सबल हुनेछ, प्रधानमन्त्री प्रचण्डले भने,आगामी दिनमा नेपाल र जापान दुवैतर्फबाट उच्चस्तरीय भ्रमण हुने मैले विश्वास लिएको छु । सो अवसरमा जापानी विदेशमन्त्री योकोले नेपालजापानबीच सम्बन्ध सदैव सौहार्दपूर्ण रहँदै आएको उल्लेख गर्दै दुई देशबीच रहिआएको समस्यारहित मित्रवत सम्बन्धलाई आगामी दिनमा अझ बलियो बनाएर लैजानुपर्नेमा जोड दिइन्। उनले आर्थिक विकासमा नेपालले राखेका लक्ष्य पूरा गर्नका लागि जापान सरकारले सदैव सहयोग गर्ने प्रतिबद्धता व्यक्त गरिन् । भेटमा प्रधानमन्त्रीका परराष्ट्र सल्लाहकार डा सापकोटा, परराष्ट्र सचिव सेवा लम्साल, जापानका लागि नेपालका राजदूत डा दुर्गाबहादुर सुवेदी, नेपालका लागि जापानी राजदूत किकुता युताकालगायतका उच्च अधिकारीको सहभागिता रहेको थियो ।"
एमाले भोजपुरको अध्यक्षमा खड्का विजयी,भोजपुर : नेकपा (एमाले) भोजपुरको नवौं जिल्ला अधिवेशनबाट अध्यक्षमा मक्कर खड्का विजयी भएका छन्। अधिवेशनबाट सर्वसम्मत हुन नसेकेपछि निर्वाचन प्रक्रियाबाट गरिएको नयाँ समिति पदाधिकारी चयनमा खड्कासहित अन्य पदाधिकारीहरू चुनिएका हुन्। अध्यक्ष पदका लागि जिल्ला कमिटीका निर्वतमान अध्यक्ष शरण कुमार राई र उपाध्यक्ष खड्काको प्यानलबीच चुनावी प्रतिस्पर्धा भएको थियो। निर्वाचनको अन्तिम मत परिणामसँगै राईको प्यानललाई हराउँदै खड्काको प्यानलले नयाँ कार्यकालका लागि नेतृत्व पाएको छ। ९४ मतान्तरले पछि पार्दै खड्का अध्यक्षमा विजयी भएका हुन्। उनले ३ सय १७ मत पाउँदा राईले २ सय २३ मत ल्याए । यस्तै उपाध्यक्षका लागि खड्का प्यानलका किरण राईले ३ सय ११ मत ल्याउँदै विजयी भए भने सोही पदका आकांक्षी कृपासुर शेर्पाले २ सय १६ मत पाए। यस्तै सचिव पदमा ३ सय ४७ मत ल्याउँदै एक्सन राई विजयी भए। उनका प्रतिद्वन्द्वी राई प्यानलका ज्ञानेन्द्र कार्कीले एक सय ६८ मत पाए। सचिव पदमा विजयी राई नेपाल पत्रकार महासंघ भोजपुरका अध्यक्ष पनि हुन्। अर्को उपसचिव पदका लागि भएको चुनावी प्रतिस्पर्धामा ३ सय चार मत ल्याउँदै खड्का प्यानलकै दौलथ कुलुङ राई विजयी बने। उनका प्रतिद्वन्द्वी राई प्यानलका जगतबहादुर चौहानले एक सय ७३ मत ल्याए। सोही पदका अर्का प्रतिस्पर्धी साइती राईले ११ मत मात्र प्राप्त गरेका छन्। यस्तै महिला उपसचिवमा खड्का प्यानलकी रमादेवी राईले २ सय ९३ भोट ल्याएर विजयी बनिन् भने राई प्यानलकी मेरिका राईले २ सय १६ मत ल्याइन्। जिल्ला अधिवेशनबाट नयाँ नेतृत्व चयनका लागि कुल ६ सय आठ जना प्रतिनिधि छनौट गरिए पनि कुन ५ सय ७३ मत मात्र खसेको थियो। निर्वाचनबाट पूर्व मुख्यमन्त्री तथा नेकपा एमाले स्थायी कमिटी सदस्य शेरधन राई पक्षधर विजयी बनेको हो। कार्यक्रमको उद्घाटन पूर्व गृहमन्त्री एवम् नेकपा एमालेका उपाध्यक्ष राम बहादुर थापा बादलले गरेका थिए।
९ वर्षमै उपेन्द्र र अशोकको बिछोड,"काठमाडौं : पार्टी एकता भएको ९ वर्षपछि उपेन्द्र यादव र अशोक राईले छुट्टाछुट्टै पार्टीको नेतृत्व गर्ने भएका छन्। २०७२ जेठ ३२ गते यादव नेतृत्वको मधेसी जनअधिकार फोरम नेपाल र अशोक राई नेतृत्वको संघीय समाजवादी पार्टीबीच पार्टी एकता भएको थियो। एकतापछि नयाँ पार्टीको नाम संघीय समाजवादी फोरम, नेपाल राखिएको थियो। पार्टीका अध्यक्ष थिए, यादव अनि वरिष्ठ नेता थिए राई। समयक्रमसंगै हाल यादव नेतृत्वको पार्टीको नाम जनता समाजवादी पार्टी नेपाल(जसपा) छ। यादव र राईबीच वर्तमान सरकारमा रहने वा नरहने बीच विवाद चर्किदा जसपा नेपाल दोस्रो पटक फुटेको हो। असन्तुष्ट पार्टीका वरिष्ठ नेता राईको समूहले पार्टी फुटाएका हुन्। हाल संघीय संसदमा १२ जना सांसद छन्। राईले ९ जना सांसद्सहित जसपा नेपाल फुटाएका हुन्। असन्तुष्ट राई समूहले आइतबार नयाँ दल दर्ताका लागि निर्वाचन आयोगमा निवेदन दिएका छन्। नयाँ दलको नाम जनता समाजवादी पार्टी(जसपा) प्रस्ताव गरिएको छ। उपेन्द्र यादवको कार्यशैलीका कारण पार्टी फुटेको राई पक्षका नेता प्रदीप यादवको दाबी छ। यादवको कार्यशैली ठिक छैन। सच्याउन बारम्बार आग्रह गर्दापनि अटेर उहाँले अटेर गर्नु भयो, नेता यादले अन्नपूर्णसँग भने, त्यसैले जसपा फुटाएर नयाँ दल दर्ता गरेका हौं। उपप्रधान तथा स्वास्थ्य मन्त्रीसमेत रहेका यादवले पुष्पकमल दाहालप्रचण्ड नेतृत्वको सरकार ढाल्न विपक्षीसँग लागेको भन्दै पार्टी फुटाएको राई पक्षका अर्का नेता नवल किशोर साहले बताएका छन्। यता जनता समाजवादी पार्टी नेपालका प्रवक्ता मनिष सुमनले उपेन्द्र यादव नेतृत्वको पार्टी न फुटेको दावी गरे। उनले भने, केही साथीहरु छुटिएर गएका मात्रै हुन्। पार्टी पंक्ति उपेन्द्र यादवजी सँगै छन्। उनले जारी सत्ता गठबन्धन पाँच वर्ष नै टिक्ने उल्लेख गरे। पार्टी फुटेको बेला पार्टी अध्यक्ष अमेरिका छन्। यस अघि जसपा नेपाल २०७८ भदौ २ गतेमा फुटेको थियो। यादव नेतृत्वको जनता समाजवादी पार्टीबाट अलग भएर अर्का पक्ष महन्थ ठाकुरले लोकतान्त्रिक पार्टी(लोसपा)गठन गरेका थिए। मधेशी दलहरुलाई तत्कालीन प्रधानमन्त्री केपी ओलीले फुटाउन लागेको भन्दै २०७७ बैशाख १० गते उपेन्द्र यादव नेतृत्वको समाजवादी पार्टी नेपाल र महन्थ ठाकुरसहितका राष्ट्रिय जनता पार्टी (राजपा) बीच पार्टी एकता भएको थियो। त्यसपछि पार्टीको नाम जनता समाजवादी पार्टी, नेपाल राखिएको थियो। कार्यकर्ता व्यवस्थापनमा पार्टी अध्यक्ष यादव र अर्का वरिष्ठ नेता ठाकुरबीच विवाद चर्किएको थियो। त्यो विवादले जसपा नेपाल पहिलो पटक फुटेको थियो। ठाकुरले छोडेको तीन वर्ष नबित्दै राई पनि त्यही बाटो रोजेका छन्। राष्ट्रिय महाधिवेशन नजिक आइरहेको समयमा जनता समाजवादी पार्टी नेपाल विभाजित भएको छ। जेठ २७, २८ र २९ गते पार्टीको महाधिवेशन तोकिएको थियो। यो पनि पढ्नुहोस जसपाको कार्यबाहक अध्यक्षको जिम्मेवारी श्रेष्ठलाई जसपा नेपाल फुट्यो, अशोक राईको अध्यक्षतामा नयाँ पार्टी गठन जसपा नेपालको प्रतिक्रिया : के कारणले पार्टी फुटेको हो, थाहा छैन"
"कीर्तिपुरमा बस दुर्घटना, एकको मृत्यु, तीनजना घाइते",काठमाडौं : कीर्तिपुरमा बस दुर्घटना भएको छ। कीर्तिपुरबाट रत्नपार्क जाँदै गरेको बा३ ख२०२७ नम्बरको बस कीर्तिपुर आर्युवेदिक अस्पताल अगाडि दुर्घटना भएको हो। उपत्यका प्रहरी कार्यालय रानीपोखरीका प्रवक्ता दिनेशराज मैनालीले दुर्घटनामा एकजना यात्रुको मृत्यु भएको र ३ जना घाइते भएको जानकारी दिए। दुर्घटनामा ४२ वर्षीय डा गोविन्द रिजालको मृत्यु भएको प्रहरीले जनाएको छ। प्रवक्ता मैनालीका अनुसार घाइतेहरूको ट्रमा सेन्टरमा अस्पतालमा उपचार भइरहेको छ। उनीहरूको अवस्था सामान्य रहेको अस्पताल स्रोतले जनाएको छ। बस दुर्घटनबारे थप अनुसन्धान भइरहेको प्रहरीले जनाएको छ।
"जसपा नेपालको प्रतिक्रिया : के कारणले पार्टी फुटेको हो, थाहा छैन","काठमाडौं : राष्ट्रिय महाधिवेशनको मुखमा जनता समाजवादी पार्टी नेपाल विभाजित भएको छ। जसपा नेपालले एकता महाधिवेशनको रुपमा जेठ २७,२८ र २९ गते पार्टीको राष्ट्रिय महाधिवेशन तोकिएको थियो। पार्टी अध्यक्ष उपेन्द्र यादव अमेरिकामा भएको बेला अर्का नेता अशोक राईको नेतृत्वमा नयाँ पार्टी दर्ताका लागि निर्वाचन आयोगमा निवेदन दिएका हुन्। के कारणले पार्टी फुटेको हो ? त्यसबारे आफूलाई थाहा नभएको जसपाका प्रवक्ता मनिष सुमनले बताए। राईको अध्यक्षतामा हाल जनता समाजवादी पार्टी गठन भएको हो। यो पनि पढ्नुहोस जसपा नेपाल फुट्यो, अशोक राईको अध्यक्षतामा नयाँ पार्टी गठन उपेन्द्र यादवको कार्यशैलीका कारण पार्टी फुटेको हो"
डेडिकेटेड तथा ट्रंकलाइन विवाद जाँचबुझका लागि गठित आयोगले प्रतिवेदन बुझायो,काठमाडौं : डेडिकेटेड तथा ट्रंकलाइन विवाद जाँचबुझका लागि गठित विद्युत् महसुल विवाद समाधान जाँचबुझ आयोग २०८० ले आफ्नो प्रतिवेदन पेस गरेको छ। आयोगले आइतबार ऊर्जा मन्त्री शक्तिबहादुर बस्नेतसमक्ष आफ्नो प्रतिवेदन बुझाएको हो। डेडिकेटेड फिडर तथा ट्रंक लाइनको विद्युत महसुलको विवाद समाधान गर्न सरकारले गत पुस २४ गते गिरिसचन्द्र लालको संयोजकत्वमा आयोग गठन गरेको थियो।
"जहाँ पाए ओलम्पियन्स र सेलिब्रेटी खेलाडीहरूले सम्मान, नयाँ खेलाडीलाई पनि मिल्यो हौसला","विराटनगर : सन् १९६४ देखि हालसम्मका ओलम्पियन खेलाडीहरूलाई पुनर्मिलन गराउँदै ओलम्पियन्स रियुनियन तथा सेलिब्रेटी खेलाडी भेट कार्यक्रम सम्पन्न भएको छ। कोशी प्रदेश खेलकुद विकास बोर्डको आयोजना र नेपाल ओलम्पियनन्स एसोसिएसनको संयोजनमा खेल र खेलाडीका माध्यमबाट पर्यटन प्रवर्द्धन गर्ने उद्देश्य लिएर आयोजित चार दिने कार्यक्रम सम्पन्न भएको हो। कोशी प्रदेशका सुनसरी, मोरङ, झापा र इलाम गरी चार जिल्लामा ओलम्पियन्स र प्रदेशका सेलिब्रेटी खेलाडीलाई वशेष स्वागत्सम्मान गरेर ओलम्पियन्स पुनर्मिलन कार्यक्रम सम्पन्न भएको हो। सुनसरीको इटहरीमा वाकाथन (पैदल यात्रा), मोरङको विराटचोकमा सम्मानस्वरूप रात्रीकालीन भोज कार्यक्रम, झापाको बिर्तामोड र इलामको सूर्योदयमा सम्मान कार्यक्रम गर्दै पुनर्मिलन कार्यक्रमको समापन भयो। कोशी प्रदेशको खेलकुदसँगै आन्तरिक पर्यटन प्रवर्द्धनका लागि ओलम्पिकमा सहभागिता जनाएका खेलाडी तथा खेलकुदका चर्चित अनुहारलाई पुनर्मिलन गराइँदा नयाँ खेलाडी तथा खेलप्रेमीलाई हौसला मिलेको फुटबलका पूर्वअन्तर्राष्ट्रिय खेलाडी, फुटबल खेलाडी राजुकाजी शाक्य बताउँछन्। यस्ता कार्यक्रमले पुराना खेलाडीहरूप्रतिको सम्मान अझ उँचो हुने मात्र नभएर खेलकुदतिर आकर्षण पनि बढ्ने बक्सिङका पूर्वअन्तर्राष्ट्रिय खेलाडी मन्डेकाजी श्रेष्ठको भनाइ छ। वैशाख १९ देखि २२ गतेसम्म चार दिन भएको उक्त भ्रमणमा नेपालबाट ओलम्पिकमा प्रतिनिधित्व गरेका ६० खेलाडी, विदेशका ओलम्पिक खेलाडी, कोशी प्रदेशभित्रका करिब २५ जना सेलिब्रेटी प्लेयर र खेल पदाधिकारीहरूको सहभागिता रहेको थियो। उनीहरूलाई भित्राउँदा प्रदेशभरिका खेलप्रेमीलाई समेत पुराना नयाँ खेलाडीलाई नजिकबाट चिन्ने र बुझ्ने अवसर प्राप्त भएको आयोजक प्रदेश खेलकुद विकास बोर्डका सदस्य प्रदीप भगतले बताए। देशका विविध कुनामा छरिएर रहेका ओलम्पियन्सलाई एकै ठाउँमा समेटेर खेलकुदपर्यटनलाई उजागर गर्नेगरी पहिलोपटक एकैपटक धेरैमात्रामा खेलाडीलाई प्रदेशमा ल्याइएको थियो। खेलकुदका माध्यमबाट देशलाई अन्तर्राष्ट्रियस्तरमा चिनाउने खेलाडीलाई प्रदेशमा स्वागतसम्मान गरी नवखेलाडी तथा खेलकुदकर्मीलाई हौसला बढाउन पाउँदा गर्व महसुस गरेको खेलकुद विकास बोर्डकी उपाध्यक्ष बिन्दिया कार्कीले बताइन्। खेलबाहेक अरू क्षेत्रका चर्चित अनुहारलाई सेलिब्रेटी भन्ने परिपार्टीबाट थोरै बाहिर निस्किएर प्रदेशभित्रका २५ खेलाडीलाई सेलिब्रेटी घोषित गरी उनीहरूलाई सम्मान गरिएको थियो। ओलम्पियन्सको पुनर्मिलन कार्यक्रमको यो तेस्रो संस्करण हो। यसअघि पोखरामा प्रथम र काठमाडौंमा दोस्रो संस्करणको कार्यक्रम भइसकेको छ। ३५ लाखको लागतमा तेस्रो संस्करण कोशी प्रदेशले आयोजना गर्दा सेलिब्रेटी खेलाडीसँगै पर्यटन प्रवर्द्धनको विषय पनि समेटिएको हो।"
घाँस काट्ने क्रममा प्यूठानमा महिलाको मृत्यु,बुटवल : घाँस काट्ने क्रममा आइतवार प्युठानको गौमुखी गाउँपालिका३ स्थित खडेरीधारामा महिलाको मृत्यु भएको छ। घाँस काट्ने क्रममा रुखबाट लडेर स्थानीय ५६ वर्षीया भिमा पुनको घटनास्थलमै मृत्यु भएको गौमुखी गाउँपालिका उपाध्यक्ष महाविर रानाले जानकारी दिए।
नुवाकोटमा ऐतिहासिक योजना ल्याउने तयारी भइरहेको छ : पर्यटन मन्त्री तामाङ,"नुवाकोट : संस्कृति, पर्यटन तथा नागरिक उड्डयनमन्त्री हितबहादुर तामाङले नुवाकोटमा ऐतिहासिक योजना ल्याउने तयारी भइरहेको दाबी गरेका छन्। माओवादी केन्द्र नुवाकोटकाठमाडौं सम्पर्क समन्वय समितिअन्तर्गत तेस्रो पालिका सम्मेलनको उद्घाटन गर्दै उनले नीति तथा कार्यक्रम, बजेट ल्याउने बेला भएकोले नुवाकोटमा ऐतिहासिक योजना ल्याउने तयारी भइरहेको बताएका हुन्। आफूले नुवाकोटमा इतिहासले स्मरण गर्ने गुणात्मक महत्वका कार्यक्रम ल्याउने गरी कार्य गरिरहेकोबताए। झिना मसिना धेरै भए। तर, जति भयो, त्यो ऐतिहासिक भयो,अब भने सधैंभरि सम्झनेलायकको योजना र कार्यहरु संख्यामा भन्दा पनि त्यो गुणात्मक महत्वका खालका कार्यक्रम ल्याउने गरी सोचिरहेका छौं, मन्त्री तामाङले भने। कम राजस्व उठ्ने भएकोले सरकारले बजेट ठूलो आकारमा नल्याउँदा जनताको धेरै अपेक्षा पूरा नभइरहेको उनको भनाई छ। तामाङले भने, मुलुकको अर्थतन्त्र जुन अवस्थाबाट गुज्रिरहेको छ, त्यो कारणले सरकारले बजेट ल्याउँदा नै भनेजस्तो आकारमा ल्याउन नसक्दा धेरै अपेक्षा पूरा नहुने अवस्था रहेको छ। अहिले सरकारले उठाउने करबाट विकास निर्माण गर्नेभन्दा पनि चालु खर्च धान्ने खालको मात्रै रहेको बताउँदै उनले कर्मचारी, सेवा प्रदायक क्षेत्रमा संस्थाहरुमा काम गर्ने कर्मचारीहरुलाई तलब, भत्तामात्रै दिन सक्ने अवस्था भएको बताए। आफुले धेरै वर्षपछि मन्त्रालयको नेतृत्व गर्दै गर्दा तपाईंहरुले धेरै किसिमको अपेक्षा,आशाहरु गरिराख्नुभएको होला, त्यो स्वाभाविक पनि हो, तर, हामी धेरै आशा गर्ने, परिणाम त्यसअनुसार प्राप्त नगरिसकेपछि निरास हुने जुन प्रचलन छ, त्यसबाट अलि सचेत र सतर्कता हुन पर्नेछ। उनले थपे, संविधान कार्यान्वयनसँगै तीन तहको सरकारको अभ्यासमा छौं। कुन तहको सरकारले कुन खालका कार्यक्रम घोषणा गर्छ भन्ने पनि हामीले बुझ्न जरुरी छ। संघीय सरकार, प्रदेश सरकार र पालिकाले फरकफरक स्तरका कार्यक्रम ल्याउने भएकोले अपेक्षा गरेअनुसार नआउन सक्छ, त्यसको अर्थ हामी केही पनि गर्न सक्दैनौं भन्ने होइन।"
प्रधानमन्त्री प्रचण्ड र जापानी विदेश मन्त्रीबीच भेटवार्ता,"काठमाडौं : प्रधानमन्त्री पुष्पकमल दाहाल 'प्रचण्ड' र जापानका विदेश मन्त्री कामिकावा योकोबीच भेटवार्ता भएको छ। एक दिने नेपाल भ्रमणमा आएकी जापानी विदेश मन्त्रीले प्रधानमन्त्री प्रचण्डसँग भेट गरेकी हुन्। भेटमा उनीहरूबीच दुई पक्षीय हितका बारेमा छलफल भएको प्रधानमन्त्रीको सचिवालयले जनाएको छ। उपप्रधान एवं परराष्ट्रमन्त्री नारायणकाजी श्रेष्ठको निमन्त्रणामा जापानी विदेशमन्त्री आज काठमाडौं आएकी हुन्। प्रधानमन्त्री प्रचण्ड भेट्नुअघि उनी काठमाडौँको वसन्तपुर क्षेत्रको अवलोकन गरेकी थिइन्। त्यहाँ उनले कालभैरव,हनुमानढोका र नेपाली सांस्कृतिक सम्पदा तथा वस्तुहरुको अवलोकन गरेकी थिइन्। अवलोकनपछि उनले बुद्धको मूर्ति खरिद गरिन् । उनले आजै राष्ट्रपति रामचन्द्र पौडेलसँग शिष्टाचार भेटवार्ता गर्ने कार्यक्रम रहेको परराष्ट्र मन्त्रालयले जनाएको छ। आजै उपप्रधानमन्त्री तथा परराष्ट्र मन्त्री श्रेष्ठसँग मन्त्रालयमा भेटघाट र द्विपक्षीय वार्ता गर्ने कार्यसूची छ। परराष्ट्र मन्त्री श्रेष्ठले उनको सम्मानमा रात्रिभोज दिँदैछन्। जापानको विदेशमन्त्री नियुक्त भएपछि उनको यो पहिलो नेपाल भ्रमण हो । विदेशमन्त्री कामिकावा भ्रमण सम्पन्न गरी आजै राति नेपाल वायु सेवाको विमानमार्फत जापानका लागि प्रस्थान गर्ने कार्यक्रम छ ।"
गाँजासहित मकवानपुरका दुई महिला वीरगन्जमा पक्राउ,वीरगन्ज : वीरगन्जमा गाँजासहित मकवानपुरका दुई महिला पक्राउ परेका छन्। पक्राउ पर्नेमा मकवानपुरको राक्सिराङ गाउँपालिका२ की ४२ वर्षीया इन्द्र कुमारी चेपाङ र त्यही ठाउँकी ४२ वर्षीया फुलमाया स्याङ्बो रहेका छन्। उनीहरूको साथबाट १० किलो गाँजा बरामद भएको जिल्ला प्रहरी कार्यालय पर्साका प्रवक्ता प्रहरी नायब उपरीक्षक कुमार विक्रम थापाले जानकारी दिए। उनका अनुसार नारायणगढबाट वीरगन्ज आउँदै गरेको ना ४ ख ५९३७ नम्बरको यात्रुबाहक बस प्रहरीले वीरगन्ज२१ गण्डक चोकमा रोकेर चेकजाँच गरेको थियो। त्यसक्रममा उक्त बसेको पछाडिको सिटमा बसेका इन्द्र र फुलामायाको साथमा रहेको कालो रङको २ वटा झोलाबाट १० केजी गाँजा बरामद गरिएको थापाले बताए। गाँजासहित पक्राउ परेका दुवै महिलालाई प्रहरी हिरासतमा राखेर उनीहरुविरुद्ध लागूऔषध सम्बन्धी कसुरमा थप अनुसन्धान कार्य भइरहेको थापाले जानकारी दिए।
गण्डकीका मुख्यमन्त्री खगराज अधिकारीले पाए विश्वासको मत,"काठमाडौं : गण्डकी प्रदेशका मुख्यमन्त्री खगराज अधिकारीले विश्वासको मत पाएका छन्। आइतबार साँझ मुख्यमन्त्री अधिकारीले प्रदेश सभामा राखेको विश्वासको मतको प्रस्तावको पक्षमा ३० मत खसेको हो। अधिकारीले राखेको विश्वासको मतको विपक्षमा नेपाली कांग्रेसका २७ मत खसेका छन्। राप्रपाका दुई जना तटस्थ बसेका छन्। मतदानमा ५९ जना सांसद सहभागी थिए। मतदान पश्चात सभामुख कृष्ण प्रसाद धितालले संविधान र सर्वोच्चको फैसला अनुसार आफूले पक्षमा मतदान गर्ने बताउँदै अधिकारीको पक्षमा बहुमत प्राप्त भएको घोषणा गरे। उनले गण्डकी प्रदेश सभामा सभामुखसहित ६० सदस्य रहेकाले संविधानमा आवश्यक पर्दा आफूलाई मतदान गर्न अधिकार रहेकाले विश्वासको मतको पक्षमा ३० मत रहेकाले सर्वोच्चको फैसलाको मर्म अनुरुप आफूले पनि पक्षमा मत दिने घोषणा गर्दै विश्वासको मतको पक्षमा बहुमत प्राप्त भएको घोषणा गरेका हुन्। उनले सभामुखले मत दिने भनेपछि कांग्रेसले नाराबाजी गरेको थियो। सभामुख धितालले घोषणा गरेपश्चात बैठक स्थगित गरेका छन्। गण्डकी प्रदेश प्रमुख डिल्लीराज भट्टबाट गत चैत २५ गते नेपालको संविधानको धारा १६८ को उपधारा (२) बमोजिम प्रदेशको मुख्यमन्त्री पदमा नियुक्त भएका मुख्यमन्त्री अधिकारीले नेपालको संविधानको धारा १६८ को उपधारा (४) बमोजिम प्रदेशसभामा आज विश्वासको मत मागेका हुन्। उनी एमालेका २२, माओवादी केन्द्रका सभामुखसहित ८ र सांसद राजीव गुरूङ (दीपक मनाङे)को समर्थनमा मुख्यमन्त्रीमा नियुक्त भएका थिए। अधिकारीको नियुक्ति असंवैधानिक भन्दै गण्डकी कांग्रेसका संसदीय दलका नेता एवं निर्वतमान मुख्यमन्त्री सुरेन्द्र पाण्डेले सर्वोच्च अदालतमा रिट दायर गरेका थिए। तर अदालतले उक्त रिट खारेज गरिदिएको थियो। सर्वोच्चले रिट खारेज गरिदिएपछि अधिकारीले आज विश्वासको मत मागेका थिए।"
सिधाकुरालाई अडियो उपलब्ध गराउने तिमल्सिनालाई प्रहरी हिरासतमा राख्न सर्वोच्चको आदेश,"काठमाडौं : सर्वोच्च अदालतले सिधाकुरा नामक अनलाइन तथा युट्युबलाई अडियो उपलब्ध गराउने राजकुमार तिमल्सिनालाई प्रहरीको जिम्मा लगाएको छ। आइतबार सर्वोच्च अदालतका न्यायाधीशद्वय हरिप्रसाद फुयाल र महेश शर्मा पौडेलको संयुक्त इजलासले तिमल्सिनाको बयान नसकिएपछि सर्वोच्च अदालतका रजिस्ट्रारमार्फत प्रहरीको जिम्मा लगाउन आदेश दिएको हो। सिधाकुराका प्रकाशक युवराज कँडेलले सर्वोच्च अदालतको इजलासमा अदालतको अवहेलनाको मुद्दामा बयान दिने क्रममा तिमल्सिनालाई पोलेका थिए। उक्त अडियो तिमल्सिनाले उपलब्ध गराएको बयान दिएपछि सर्वोच्चले बयानका लागि बोलाएको थियो। तिमल्सिनाको बयान सोमबार पनि निरन्तर रहने सर्वोच्चको आदेशमा उल्लेख छ। यस अदालतको आदेशानुसार आज बयानका लागि उपस्थित हुन आउनु भएका राजकुमार तिमिल्सिनाको बयान कार्य प्रारम्भ भएको तर सम्पन्न हुन नसकेकाले मिति २०६१।१।२४ गते १० बजे उक्त बयानलाई निरन्तरता दिने प्रयोजनका लागि निजलाई उपस्थित गराउने गरी यस अदालतका रजिष्टारमार्फत प्रहरीलाई जिम्मा लगाउनू। सर्वोच्चको आदेशमा भनिएको छ, राजकुमार तिमिल्सिनाको बाँकी रहेको बयान कार्य मिति २०६१।१।२४ मा हुने भएकाले हेदहिदैमा सो मितिमा इजलास समक्ष पेश गर्नु। सिधाकुराका प्रकाशक युवराज कँडेल र कार्यकारी सम्पादक नवीन ढुंगानालाई भने सोमबार उपस्थित हुने गरी तारिखमा छोड्न आदेश दिइएको छ। यस अदालतको मिति २०८१।१।१७ को आदेशानुसार बयानका लागि उपस्थित हुनु भएका सिधा कुरा डटकम अनलाईनका प्रकाशक युवराज कँडेलको मिति २०६१।०१।२० र कार्यकारी सम्पादक नविन डुंगानाको मिति २०८१।०१।२१ मा बयान कार्य सम्पन्न भएको र मिति २०६९।०१।२० को आदेशानुसार म्याद सूचना दिइएका राजकुमार तिमिल्सिनाको बयान कार्य प्रारम्भ भै बाँकी नै रहेकोले मिति २०८१।१।२४ गते १० बजे उपस्थित हुनु भनी कार्यकारी सम्पादक नविन ढुंगाना र प्रकाशक युवराज कँडेल दुवैलाई तारेख दिनू। सर्वोच्च अदालतका उपरजिस्टार गोविन्दप्रसाद घिमिरेले अदालतको अवहेलना गरेको भन्दै सिधाकुराका प्रकाशक युवराज कँडेलविरुद्ध मुद्दा दायर गरेका थिए।"
उपेन्द्र यादवको कार्यशैलीका कारण पार्टी फुटेको हो,"काठमाडौं : जनता समाजवादी पार्टी नेपालका अध्यक्ष उपेन्द्र यादवको कार्यशैलीका कारण पार्टी फुटेको नेताहरुले दाबी गरेका छन्। अशोक राईको अध्यक्षतामा नयाँ पार्टी गठन भएको बताउँदै जसपा सांसद प्रदीप यादवले अध्यक्ष यादवको कार्यशैली ठिक नरहेको र सच्याउन बारम्बार आग्रह गर्दापनि अटेर गरेपछि छुट्टै पार्टी दर्ता गर्न निवेदन दिएको जानकारी दिए। जनता समाजवादी पार्टीसँग हाल संघीय संसदमा १२ जना सांसद छन्। उनका अनु्सार ९ जना सांसद नयाँ पार्टीको पक्षमा छन्। आफूहरुले जसपा फुटाएर छुट्टै दल बनाएकाले आधिकारिकताका लागि निर्वाचन आयोगमा निवेदन दर्ता गराएको उनले बताए। आयोगमा दिएको निवेदनमा अध्यक्ष राईसहित वीरेन्द्र महतो,प्रदीप यादव, नवलकिशोर साह सुडी (हाल वनमन्त्री),सुशीला श्रेष्ठ, हसिना खानुत, रञ्जु ठाकुर, मृगेन्द्र सिंह यादव (राष्ट्रिय सभा)को हस्ताक्षर रहेको छ। यो पनि पढ्नुहोस जसपा नेपाल फुट्यो, अशोक राईको अध्यक्षतामा नयाँ पार्टी गठन"
अर्थमन्त्रीलाई प्रधानमन्त्रीको निर्देशन : बजेटमा उत्पादन र उत्पादकत्व वृद्धिका कार्यक्रमलाई राख्नू,"काठमाडौं : प्रधानमन्त्री पुष्पकमल दाहाल प्रचण्डले आगामी बजेटमा उत्पादन र उत्पादकत्व वृद्धिका कार्यक्रमलाई प्राथमिकतामा राख्न अर्थमन्त्रीलाई निर्देशन दिएका छन्। सरकार र निजी क्षेत्रसँगको सहकार्यमा उत्पादन र उत्पादकत्व वृद्धिका कार्यक्रमलाई प्राथमिकता दिन निर्देशन दिएका हुन्। राजश्व परामर्श समिति र निजी क्षेत्रका छाता संगठनहरुबीच आगामी बजेटबारे आइतबार मन्त्रालयमा भएको अन्तर्क्रियामा अर्थमन्त्री वर्षमान पुनले के गर्दा उत्पादन र उत्पादकत्व वृद्धि हुन्छ त्यसमा लाग्न आफूलाई निर्देशन दिएको बताए। के गर्दा उत्पादन र उत्पादकत्व वृद्धि हुन्छ। सरकारलाई आउने राजश्व पनि वस्तुगत बनाउने गरी काम गर्नुस् भन्नुभएको छ। पुनले भने, सम्मानजनीय प्रधानमन्त्रीले निजी क्षेत्रको मनोबल उठाउनुपर्यो। निजी क्षेत्रमैत्री वातावरण बनाउनुपर्यो। लिबरल हुनुपर्यो भनिरहनुभएको छ। उनले अर्थ मन्त्रालयको तर्फबाट सैद्धान्तिकरण गर्ने कोसिस जारी रहेको बताए। करका दर हेरफेर गर्दा हालसम्म राम्रो मन्त्री पुनले आफूले यसअघि नै सार्वजनिक मञ्चबाट करका दर हेरफेर गर्दा कसैलाई पोस्ने र कसैलाई निरुत्साहित नगरिने प्रतिबद्धता जनाएको स्मरण गरे। अर्थमन्त्री वर्षमान पुनले मुखले नभई व्यवहारमै सरकार निजी क्षेत्रमैत्री रहेको पुष्टि भइसकेको बताए। उनले भने, लगानी सम्मेलनमा उदघाटनदेखि छलफलका सबै बन्द सेसन र समापनसम्म निजी क्षेत्रलाई प्रस्तुत गरेका छौं। स्वदेशी र विदेशी लगानीकर्तालाई लक्षित गरेर ८ वटा कानूनमा भएको संशोधनले सकारात्मक वातावरण बनेको छ, उनले भने, मुखले भनेर होइन दुनियाँले देख्ने गरी सरकार निजी क्षेत्रमैत्री रहेको सन्देश दिएका छौं। अर्थतन्त्रमा राम्रो योगदान गरिरहेको,उत्पादन वृद्धि र रोजगारी सिर्जना गर्ने तथा देशलाई अगाडि बढाउने नीतिमा परिवर्तन नगरिने प्रतिबद्धता जनाए। राम्रो नीतिको निरन्तरताका लागि मन्त्री र सचिवका पछि लागेर समय खेर नफाल्न उनले सुझाए। छलफलमा नेपाल उद्योग वाणिज्य महासंघका अध्यक्ष चन्द्र ढकाल, नेपाल उद्योग परिसंघका अध्यक्ष राजेश अग्रवाल, चेम्बर अफ कमर्सका अध्यक्ष कमलेश अग्रवालसहित राष्ट्रिय उद्योग व्यापार संघ, नेपाल उद्योग व्यापार महासंघका पदाधिकारी र प्रतिनिधिहरु सहभागी थिए।"
"जसपा नेपाल फुट्यो, अशोक राईको अध्यक्षतामा नयाँ पार्टी गठन","हाल जसपा नेपालका अध्यक्ष उपेन्द्र यादव भने अमेरिकाको भ्रमणमा रहेका छन्। काठमाडौं : जनता समाजवादी पार्टी नेपाल दल विभाजन भएको छ। उपेन्द्र यादव नेतृत्वको जनता समाजवादी पार्टी नेपाल विभाजन भएर अशोक राईको अध्यक्षतामा नयाँ पार्टी गठन भएको नेता प्रदीप यादवले अन्नपूर्ण पोस्ट्लाई जानकारी दिए। हाल जसपा नेपालका अध्यक्ष उपेन्द्र यादव भने अमेरिकाको भ्रमणमा रहेका छन्। राईको पक्षमा ९ जना सांसद उभिएका छन्। नेता यादवका अनुसार संघीय संसद्मा प्रतिनिधित्व गर्ने ९ जना सांसदले छुट्टै दल दर्ताका लागि निर्वाचन आयोगमा आइतबार निवेदन दर्ता गराएका हुन्। यादवले भने,म र राईसहित रेनु यादव, नवलकिशोर साह सुढी,वीरेन्द्र महतो, रन्जु कुमारी, हसिना खान र शुसिला श्रेष्ठलगायत ९ जना सांसदले आयोगमा छुट्टै दल दर्ताका लागि निवेदन दर्ता गराएका हौं। प्रदीप यादवका अनुसार, नयाँ दलको नाम जनता समाजवादी पार्टी (जसपा) प्रस्तावित गरिएको छ । यसअघि उपेन्द्र यादव अध्यक्ष रहेको जनता समाजवादी पार्टी नेपालबाट नेपाल भन्ने शब्द हटाएर आफूहरुले जनता समाजवादी पार्टी नामको दल दर्ताका लागि निवेदन दिएको सांसद यादवले बताए ।"
कीर्तिपुर बस दुर्घटनामा त्रिभुवन विश्वविद्यालयका प्राध्यापक गोविन्द रिजालको मृत्यु,काठमाडौं : कीर्तिपुरमा भएको बस दुर्घटामा त्रिभुवन विश्वविद्यालयका कृषि अध्ययन संस्थानका प्राध्यापक डा गोविन्द रिजालको मृत्यु भएको छ। उपत्यका प्रहरी कार्यालय रानीपोखरीका प्रवक्ता दिनेशराज मैनालीले बस दुर्घटनामा प्राध्यापक डारिजालको मृत्यु भएको पुष्टि गरेका हुन्। उनको आइतबार अपरान्ह ३ बजेर १० मिनेटमा कीर्तिपुर अस्पतालमा मृत्यु भएको हो। आइतबार दिउँसो कीर्तिपुरबाट रत्नपार्क जाँदै गरेको बा३ ख२०२७ नम्बरको बस कीर्तिपुर आर्युवेदिक अस्पताल अगाडि दुर्घटना भएको थियो। दुर्घटनामा तीनजना घाइते भएका छन्। घाइतेमध्ये दुईजनाको कीर्तिपुरमा र एकजनाको ट्रममा सेन्टरमा उपचार भइरहेको छ। ट्रमा सेन्टरमा बसका चालक २७ वर्षीय रमेश लामाको उपचार भइरहेको छ। उनको दाहिने खुट्टामा चोट लागेको छ। दुर्घटनाका बारेमा अनुसन्धान भइरहेको प्रहरीले जनाएको छ।
दैलेखमा पेट्रोलियम अन्वेषण परियोजनाअन्तर्गत ड्रिलिङ कार्य सुरु,"दैलेख : दैलेखमा पेट्रोलियम अन्वेषण कार्य धमाधम चलिरहेको छ। दैलेखको भैरवी गाउँपालिका१ स्थित जलजलेमा पेट्रोलियम अन्वेषणका लागि आवश्यक पूर्वाधार निर्माणसँगै सर्भे अघि बढेको छ। जलजलेमा २७ घरपरिवारका ४५ रोपनी जग्गा नेपाल सरकारले अधिग्रण गरिदिएपछि पेट्रोलियम अन्वेषण परियोजनाले उत्खनन स्थलमा संरचना निर्माण थालेको थियो। यसअघि भएका विभिन्न चरणको सर्भेपछि आइतबारदेखि अन्वेषणात्मक वेल ड्रिलिङ सुरु भएको छ। नेपाल सरकार र चीन सरकारबीच सम्पन्न सम्झौता बमोजिम चाइनाएड अन वेल एण्ड ग्यास रिसोर्स सर्भे प्रोजेक्ट अन्तर्गत खानी तथा भूगर्भ विभाग, चाइना जियोलोजिकल सर्भे (सिजीएस) तथा सिबु ड्रिलिङ इन्जिनियरिङ कम्पनीबाट ड्रिलिङ कार्य सुरुवात भएको हो। उद्योग वाणिज्य तथा आपूर्ति मन्त्री दामोदर भण्डारीले ड्रिलिङ कार्यको उद्घाटन गरेका हुन्। पेट्रोलियम पदार्थको अन्तिम अन्वेषण तथा उत्खननका लागि आवश्यक पर्ने पूर्वाधार निर्माण र उपकरण जडान सकिएसँगै अन्वेषणात्मक ड्रिलिङ कार्य सुरु भएको हो। पेट्रोलियम पदार्थको अन्वेषणात्मक ड्रिलिङ कार्यको उद्घाटन मन्त्री भण्डारीले पेट्रोलियम पदार्थको अन्वेषण तथा उत्खनन् भएमा मुलुक आर्थिक समृद्धिमा टेवा पुग्ने बताए। देशभित्रका यस्ता थुप्रै खानीहरूको अध्ययन अनुसन्धान गरी अन्वेषणतर्फ सरकार केन्द्रित रहेको मन्त्री भण्डारीको भनाइ छ। दैलेखमा पेट्रोलियम पदार्थ भएको पुष्टि भएमा देशलाई आर्थिक रुपमा ठुलो टेवा पुर्याउनेछ, त्यसपछि नेपाल पेट्रोलियम पदार्थको आयत होइन निर्यात गर्ने मुलुकका रुपमा चिनिनेछ, मन्त्री भण्डारीले भने। तत्कालीन समयको नाकाबन्दीमा केपी शर्मा ओली नेतृत्वको सरकारले सुरु गरेको परियोजनाले सार्थक पाउने उनको भनाइ छ। परियोजना अन्तर्गत अब छिट्टै ड्रिलिङको काम सकिनेछ, यसबाट पेट्रोलियम पदार्थको परिणाम पत्ता लाग्छ, त्यसपछि थप अन्वेषण र उत्खननका कामहरू हुन्छ, उनले भने। पेट्रोलियम पदार्थको अन्वेषणअन्तर्गत उपकरण जडानपछि ड्रिलिङको काम सुरु भएको खानी तथा भूगर्भ विभागको पेट्रोलियम अन्वेषण परियोजनाका प्रमुख दिनेशकुमार नापितले बताए। हाल चिनियाँ प्राविधिक टोलीको टोली अन्वेषणस्थलमा खटिएका छन्। अब चार किलोमिटरसम्म जमिनमुनि ड्रिल गरिनेछ। उक्त ड्रिलिङपछि व्यावसायिक रुपमा निकाल्न मिल्छ या मिल्दैन भन्ने यकिन हुनेछ। यो ड्रिलिङपछि परिणाम र व्यावसायिक रुपमा निकाल्न मिल्छ या मिल्दैन थाहा हुन्छ, यहाँ पेट्रोल (तेल) छ या ग्याँस छ भन्ने पत्ता लाग्छ, नापितले भने। ड्रिलिङ कार्य सुरु भएको चारपाँच महिनाभित्र पुरा हुनेछ। दैलेखमा विगत सयौँ वर्षदेखि जमिनमै ग्यासहरू बलिरहेको, पादुकादेखि श्रीस्थानसम्मको क्षेत्रमा पेट्रोलियम पदार्थ तैरिरहेको छ। त्यो नै प्राविधिक हिसाबले पेट्रोलियम पदार्थ छ भन्नेमा बलियो प्रमाण बनेको पेट्रोलियम अन्वेषण परियोजना प्रमुख नापित बताउँछन्। सयौँ वर्षदेखि जमिनमै ग्यासहरू बलिरहेको छ, पादुकादेखि श्रीस्थानसम्मको क्षेत्रमा पेट्रोलियम पदार्थ तैरिइरहेको अवस्था हो, यो नै पेट्रोलियम पदार्थ छ भन्नेमा बलियो प्रमाण हो, पुष्टि पनि हो, अब कति गहिराइमा छ, कुनकुन ठाउँमा छ, कति परिमाणमा छ, प्राविधिक र आर्थिक हिसाबले उपयुक्त छ या छैन भन्नेबारे अध्ययन अनुसन्धान गर्नुपर्ने हुन्छ, त्यही अध्ययन अनुसन्धानका कार्यहरू अहिले भइरहेको हो, उनले भने। यसअघि गरिएका सर्भेबाट पेट्रोलियम पदार्थ, ग्यास हुनसक्ने सम्भावनाबारे पत्ता लागेको थियो। दैलेखमा रहेको पेट्रोलियम पदार्थ अन्वेषण गर्न २०७२ मा चीन र नेपाल सरकारबीच द्विपक्षीय समझदारी भएको थियो। २०७६ फागुनमा विभाग र चिनियाँ जियोलोजिकल सर्भे कम्पनीबीच अन्वेषण र उत्खनन् गर्न २ अर्ब ४० करोडको आर्थिक तथा प्राविधिक सहयोगको सम्झौता भएको थियो।"
जापानी विदेशमन्त्री योकोले गरिन् वसन्तपुर क्षेत्रको अवलोकन,"काठमाडौं : जापानका विदेश मन्त्री कामिकावा योकोले आज दिउँसो काठमाडौँको वसन्तपुर क्षेत्रको अवलोकन गरेकी छन्। काठमाडौं अवतरण गरेलगत्तै दिउँसो दुई बजे वसन्तपुर क्षेत्रमा पुगेकी हुन्। उनले कालभैरव, हनुमानढोका र नेपाली सांस्कृतिक सम्पदा तथा वस्तुहरुको अवलोकन गर्दै करिब आधा घण्टा बिताइन् । अवलोकनपछि उनले बुद्धको मूर्ति खरिद गरिन् । जापानको विदेशमन्त्री नियुक्त भएपछि उनको यो पहिलो नेपाल भ्रमण हो । भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्डसँग छुट्टाछुट्टै शिष्टाचार भेटवार्ता गर्ने परराष्ट्र मन्त्रालयले जनाएको छ । विदेशमन्त्री योकोले आजै उपप्रधानमन्त्री तथा परराष्ट्र मन्त्री श्रेष्ठसँग मन्त्रालयमा भेटघाट र द्विपक्षीय वार्ता गर्ने कार्यसूची छ। उपप्रधानमन्त्री तथा परराष्ट्र मन्त्री श्रेष्ठले उनको सम्मानमा रात्रिभोजको आयोजना गर्नेछन्। विदेशमन्त्री कामिकावा भ्रमण सम्पन्न गरी आजै राति नेपाल वायु सेवाको विमानमार्फत जापानका लागि प्रस्थान गर्ने कार्यक्रम छ ।  रासस"
जापानी विदेशमन्त्री काठमाडौंमा,काठमाडौं : जापानकी विदेशमन्त्री कामिकावा योको काठमाडौं आइपुगेकी छन्। एक दिने नेपाल भ्रमणमा आएकी उनी केही बेरअघि त्रिभुवन अन्तरार्ष्ट्रिय विमानस्थल अवतरण गरेकी हुन्। उनलाई विमानस्थलमा परराष्ट्र सचिव सेवा लम्सालले स्वागत गरेकी हुन्। उपप्रधान तथा परराष्ट्रमन्त्री नारायणकाजी श्रेष्ठको निमन्त्रणामा उनी नेपाल आएकी हुन्। परराष्ट्र मन्त्रालयका अनुसार भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्डसँग शिष्टाचार भेट गर्नेछिन्। विदेशमन्त्री कामिकावाले आइतबार उपप्रधान तथा परराष्ट्र मन्त्री श्रेष्ठसँग पनि द्विपक्षीय भेटवार्ता गर्नेछिन्। उनी आजै फर्कने मन्त्रालयले जनाएको छ। जापानको विदेशमन्त्री नियुक्त भएपछि उनको यो पहिलो नेपाल भ्रमण हो ।
"कांग्रेसले भन्यो, कोशीमा निर्णय लिने जिम्मा मुख्यमन्त्रीलाई","विराटनगर : नेपाली कांग्रेस कोशी प्रदेश संसदीय दलले विश्वासको मत लिने कि नलिने भनेर निर्णय लिने जिम्मा मुख्यमन्त्री केदार कार्कीलाई नै दिएको छ। कांग्रेसले संवैधानिक वा राजनैतिक हिसाबले स्वविवेकीय निर्णय लिने जिम्मा मुख्यमन्त्रीलाई दिएको हो। कांग्रेसले आइतबार पत्रकार सम्मेलन गरेर कार्की नेतृत्वको वर्तमान सरकार टिकाउन वैशाख २५ गते मंगलबारसम्म प्रयास गरिने जनाएको छ। तर, संवैधानिक कि राजनीतिक निर्णय लिने भनेर मुख्यमन्त्रीलाई नै जिम्मा लगाइएको नेपाली कांग्रेस प्रदेश संसदीय दलका प्रमुख सचेतक गोपाल तामाङले बताए। कांग्रेस नेतृत्वको सरकार जोगाउन पार्टीले उच्चतम प्रयास गर्ने जानकारी उनले दिए। मुख्यमन्त्रीका लागि संविधान अनुसार विश्वासको मत लिने समय वैशाख २५ गतेसम्मलाई छ। संविधानले दिएको बाटो अवलम्बन गरेर जेजे गर्न सकिन्छ उहाँ (मुख्यमन्त्री)ले नै गर्नु हुन्छ, तामाङले भने, राजनैतिक निर्णय पनि लिन सक्नु हुन्छ। त्यो सबै जिम्मा उहाँलाई नै दिइएको छ। वैशाख २५ गतेपछि भने कोशी प्रदेशको अन्योल हट्ने र प्रदेश एउटा ट्रयाकमा आउने दाबी उनले गरेका छन्। मुख्यमन्त्री कार्कीले वैशाख २५ गतेसम्ममा विश्वासको मत लिनुपर्ने हुन्छ। सत्तारुढ नेकपा (एमाले) र नेकपा (माओवादी केन्द्र)ले सरकारलाई दिएको समर्थन यसअघि नै फिर्ता लिइसकेका छन्। दुवै दलले समर्थन फिर्ता लिँदै मुख्यमन्त्रीले वैशाख २५ गतेसम्ममा राजीनामा दिनुपर्ने या विश्वासको मत लिनुपर्ने व्यहोरासहितको संकल्प प्रस्ताव प्रदेशसभामा दर्ता गराएका थिए। मुख्यमन्त्रीविरुद्धको संकल्प प्रस्ताव प्रदेशसभाको विशेष अधिवेशनबाट वैशाख ७ गते पारित भइसकेको छ। कांग्रेसका प्रमुख सचेतक तामाङले विश्वासको मत लिने कि नलिने भनेर मुख्यमन्त्रीले नै निर्णय गर्ने बताए। हामीले उहाँलाई स्वविवेकीय निर्णय लिन छाडेका छौं, उनी भन्छन्, निर्णय लिने अधिकार मुख्यमन्त्रीलाई नै छ। संवैधानिक वा राजनीतिक जुन बाटो अवलम्बन गरे पनि पार्टीले भने सहयोग गर्ने तामाङले बताए। उनका अनुसार यसअघि बसेको दलको बैठकमा बहुमत सदस्यहरुले मुख्यमन्त्रीले मार्ग प्रशस्त गर्नुपर्ने धारणा राखेका थिए। तर, दलको बैठकले सरकार बचाउनुपर्छ भनेर निर्णय गरेको उनको भनाइ छ। संसदबाट अनुमानको भरमा संकल्प प्रस्ताव पारित भएको छ। त्यही भएकाले २५ गतेसम्म हेर्नुपर्ने हुन्छ, तामाङ भन्छन्, कांग्रेस लोकतान्त्रिक पार्टी भएकाले लोकतन्त्रका आधारभूत मान्यताविरुद्ध उभिदैन। मुख्यमन्त्रीलाई सहयोग गरेर जाने हो। कांग्रेस नेता कार्की पार्टीका विद्रोही ८ सहित एमालेका प्रदेशसभा सदस्यको समर्थनमा संविधानको धारा १६८ को उपधारा ५ बमोजिम गत असोज २७ गते मुख्यमन्त्री नियुक्त भएका थिए। सत्ता गठबन्धन फेरबदलसँगै उनलाई दिएको समर्थन एमाले र माओवादीका प्रदेशसभा सदस्यले फिर्ता लिएका थिए। कार्कीविरुद्धको संकल्प प्रस्ताव नै पास भइसकेको छ। तर, उनी भने विश्वासको मत नलिने र राजीनामा पनि नदिने अडानमा छन्। प्रदेशसभाबाट पारित भएको संकल्प प्रस्ताव असंवैधानिक भन्दै मुख्यमन्त्री कार्कीले प्रदेश प्रमुख पर्शुराम खापुङलाई पत्र लेखेका थिए। संविधानविपरीत हुने भनेर नयाँ सरकार गठन प्रक्रिया अघि नबढाउन आग्रह गर्दै उनले प्रदेश प्रमुखलाई पत्र लेखेपछि एमाले र माओवादीले मुख्यमन्त्रीबाट संसद (प्रदेशसभा)को विशेषाधिकार हनन तथा संसदको अवहेलना भएको आरोप लगाउँदै आएका छन्। मुख्यमन्त्रीलाई विशेषाधिकार हननअन्तर्गत कारबाही हुनसक्ने चेतावनी दुवै दलले दिएका छन्। प्रदेशसभाबाट पारित भएको संकल्प प्रस्तावका विरुद्धमा राय दिनु तथा विरोधमा बोल्नु संविधानको धारा १८७ को उपधारा २ विपरीत हुने दाबी एमाले र माओवादी केन्द्रको छ। सांसदले सरकारलाई दिएको समर्थन फिर्ता लिइसकेपछि आफूसँग प्रदेशसभामा बहुमत रहेको देखाउन मुख्यमन्त्रीले विश्वासको मत लिनैपर्ने एमाले प्रदेश संसदीय दलका प्रमुख सचेतक रेवतीरमण भण्डारी बताउँछन्। नत्र मुख्यमन्त्रीले राजीनामा दिनुपर्ने उनको भनाइ छ।"
"सेयर बजारमा साढे २४ अंकको गिरावट,३ अर्ब ७९ करोड कारोबार","काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले घटेर बन्द भएको छ। नेप्से २४५८ अंकले घटेर १९७४३७ विन्दुमा झरेको हो। सेन्सेटिभ इण्डेक्स १३६ प्रतिशतले घटेर ३५११८ विन्दुमा पुगेको छ। यसदिन ३१६ स्क्रिप्सको ९७ लाख ६२ हजार ८०३ कित्ता सेयर ३ अर्ब ७९ करोड ५७ लाख ४८ हजार २९६ रुपैयाँमा खरिदबिक्री भए। दोहोरो अंकले ओरालो लागेको बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। दोल्ती पावरको सेयर सर्वाधिक ९५६ प्रतिशतले बढ्यो। यसैगरी साधना लघुवित्त वित्तीय संस्था र समता घरेलु लघुवित्त वित्तीय संस्थाको ८७२ प्रतिशले बढ्यो। कारोबार रकमका आधारमा नेपाल फाइनान्स शीर्षस्थानमा रह्यो। यो कम्पनीको १२ करोड ६४ लाख मूल्य बराबरको सेयर खरिदबिक्री भयो। यसैगरी हिमालयन डिस्टिलरीको ११ करोड ९० लाख,पोखरा फाइनान्सको ११ करोड ७० लाख,आईएमई लाइफ इन्स्योरेन्सको ११ करोड ५ लाख र साइन रेसुंगा डेभलपमेन्टको ९ करोड मूल्य बराबरको सेयर कारोबार भयो। दुई समूहको उपसूचक बढ्दा ११ समूहको उपसूचक नकारात्मक देखिएका छन्। यसदिन कारोबारमा आएका ४२ स्टकको मूल्य बढ्दा १९६ वटाको घट्यो भने ७ वटाको मूल्य स्थिर रह्यो।"
सिन्धुपाल्चोकका ३६ विस्थापित परिवारले पाए पूर्जा,"सिन्धुपाल्चोक : बाढी पहिरोबाट विस्थापित भएका सिन्धुपाल्चोकको बाह्रबिसे नगरपालिकाका भित्रका ३६ घर परिवारलाई आवास निर्माणका लागि जग्गा धनी पूर्जा प्रदान गरिएको छ। भोटेकोशीमा आएको बाढी र विभिन्न समयमा पहिरोमा परेका पीडितलाई नगरले लालपूर्जा दिएर आवास निर्माणका लागि सघाएको हो। नगरपालिका भित्र बाढीपहिरो तथा प्राकृतिक विपदका कारण विस्थापित परिवार नगरपालिकाभित्र जग्गा उपलब्ध गराई दुई चरणमा पूर्जा वितरण गरेको बाह्रबिसे नगरपालिकाले जनाएको छ। हामीले बाढी पहिरो तथा प्राकृतिक विपदका कारण विस्थापित भएर घरबार तथा जग्गाविहीन भएका स्थानीयको पहिचान गरी जग्गा धनी पूर्जा दिएका छौं, नगरप्रमुख बालकृष्ण बस्नेत भने, पहिलो चरणमा १४ घर परिवार र दोस्रो चरणमा २२ घर परिवार गरी ३६ घरपरिवारलाई आवास निर्माणका लागि जग्गा धनी पूर्जा दिएका हौं। विस्थापितमध्ये १५ घर परिवार सुकुमवासी हुन्। नगरले विस्थापितहरूको थप पहिचान गरी उनीहरूलाई आवास निर्माणमा सहयोग गर्ने बस्नेतले जनाए। सिन्धुपाल्चोकको १२ स्थानीय तह मध्ये विस्थापितहरूलाई स्थापित गर्नका लागि जुट्ने बाह्रबिसे नगरपालिका पहिलो हो, बस्नेतले भने, यो नगरभरी कुनै पनि नागरिक विपत्तिको कारण घरबारविहीन हुन नपसोस् भन्ने हाम्रो ध्येय छ। जग्गा धनी पूर्जा पाएपछि विपत्तिबाट विस्तापित तिलकबहादुर दमाई खुसी छन्। अघिल्लो सरकारको पालादेखि नै विस्थापित भएका थियौं, अहिले आएर पूर्जा पायौं, उनले भने, हामीले अहिलेसम्म धेरै पीडा भोग्नु पर्यो अब घर बनाउन जग्गा पाउँदा खुसी छु। त्यस्तै अर्का विस्थापित कमलादेवी कार्की भन्छिन्, २०७७ सालदेखी हामी टहरोमै बसिरहेका छौं। अहिले सरकारले हामीलाई पूर्जा दिएको छ। अब पूर्जा पाएपछि घर बनाउन सरकारले दिने सहयोगको सदुपयोग गरेर जीवन निर्वाहका लागि एउटा बास बनाउँछु। स्थानीय सरकारले जग्गा उपलब्ध गराएसँगै प्रदेश तथा केन्द्रीय सरकारले उपलब्ध गराएको ८ लाख रकममा स्थानीय सरकारले १५ प्रतिशत रकम थपेर विस्थापित परिवारलाई घर निर्माणमा सहयोग गर्ने बाह्रबिसे नगरपालिकाले जनाएको छ। पूर्जा वितरण कार्यक्रममा पुगेका पूर्व स्वास्थ्य मन्त्री मोहनबहादुर बस्नेतले विपदको मारमा स्थानीय तहको सरकारको भूमिका ठूलो हुने भन्दै यो सहयोग साच्चै सह्रानीय भएको बताए। अहिले यहाँका जनप्रतिनिधिले बाह्रबिसेमा वास्तविक विस्थापितको पहिचान गरेर काम गरेको छ, जसका कारण स्थानीय सरकारको अनुभूति जनताले गरेका छन्, उनले भने, स्थानीय जनप्रतिनिधिले जनताको सुख दुःख बुझ्न सक्नुपर्छ। यस्तै काम गर्दै जाँदा तपाईंहरू जनताको अभिभावक भएको उहाँहरूमा अनुभूति हुन्छ। विस्थापित भएको ४ सय ८१ परिवारले जिल्लाको विभिन्न स्थानमा जग्गा प्राप्त गरिसकेका छन्। त्यसमध्ये बाह्रबिसे नगरपालिकाका ३६ परिवारले जग्गा पाइसकेका छन् भने ५८ परिवारले घर निर्माण गरिसकेका छन्।"
"प्रधानमन्त्री प्रचण्ड, एमाले अध्यक्ष ओली र गृहमन्त्री लामिछानेबीच शनिबार राति सघन छलफल","काठमाडौं : प्रधानमन्त्री एवम् नेकपा (माओवादी केन्द्र)का अध्यक्ष पुष्पकमल दाहाल प्रचण्ड, एमाले अध्यक्ष केपी शर्मा ओली र रास्वपा सभापति एवम् गृहमन्त्री रवि लामिछानेबीच सघन छलफल भएको छ। शनिबार राति तीन नेताबीच समसामयिक राजनीति र बजेट अधिवेशनको विषयमा झण्डै तीन घण्टा छलफल भएको बालुवाटार स्रोतले जनाएको छ। सरकारको सिफारिसमा राष्ट्रपति रामचन्द्र पौडेलले संघीय संसदको दुबै सदनको अधिवेशन शुक्रबार दिउँसो दुई बजे आह्वान गरेका छन्। यस अगाडि लामिछाने सहकारी ठगी प्रकरणमा मुछिएको भन्दै कांग्रेसले निरन्तर संसद अवरुद्ध गर्दै आएपछि बजेट निर्माणको तयारीका लागि भन्दै सरकारले संसद अधिवेशन अन्त्य गरेको थियो। तर, पुन : संसद् अधिवेशन आह्वान भएपछि पनि कांग्रेसले उनीमाथि संसदीय छानबिन समिति बनाउनुपर्ने अडान नछाड्ने संकेत गरेको छ। सोही विषयलाई लिएर पनि सत्तारुढ तीन दलका शीर्ष नेताबीच छलफल भएको हो। छलफलमा प्रधानमन्त्री प्रचण्डले सहकारी ठगी प्रकरण दिनानुदिन जटिल बन्दै गएकोले कांग्रेसले माग गरे बमोजिम संसदीय छानबिन समिति बनाउनुपर्ने अवस्था आउनसक्ने बताएका थिए। उनीहरु पनि सहकारीमा देखिएका समस्या समाधान गर्न सरकार लाग्नुपर्ने निष्कर्षमा पुगेका छन्। देशभरी सहकारीको समस्या विकराल बनेकाले सहकारी समस्या समाधान गर्नका लागि विशेष योजना ल्याउने सरकारको तयारी छ। भेटमा कांग्रेसको मागलाई समेत सम्बोधन हुने गरी मन्त्रिपरिषद् बैठकबाट सहकारीमा भएको अनियमिताबारे छानबिन गर्न समिति गठन गरेर संसदमा जानकारी गराउन तीनै दलका नेता सहमत भएका छन्। कुनै दलका नेताको नाम उल्लेख नगरी सहकारी अनियमितताको छानबिन समिति गठनका लागि उपप्रधानमन्त्री तथा गृहमन्त्री लामिछाने समेत तयार भएको बालुवाटार स्रोतको भनाई छ। पछिल्लो समयमा पनि कांग्रेस नेताहरुले पनि लामिछानेको संलग्नता भनेर व्यक्ति नतोकी समग्र विषयमा छानबिन गर्न समिति बनाउँदा सहमत जनाउन सकिने बताउन थालेका छन्। स्रोतका अनुसार प्रमुख प्रतिपक्षको मागको विषय र मध्यमार्गी प्रस्तावका बारेमा कांग्रेसका शीर्ष तहमा छलफल गरेर समाधानका लागि आफूले पहल लिने प्रधानमन्त्री प्रचण्डले ओली र लामिछानेसमक्ष जानकारी गराएका छन्। उनीहरुबीच आगामी आर्थिक वर्षको बजेटको खाकाको विषयमा पनि छलफल भएको छ। जेठ १५ गते बजेट ल्याउनुपर्ने संवैधानिक व्यवस्था छ। यस अगाडि पनि गृहमन्त्री लामिछानेले एमाले अध्यक्ष ओलीसँग छुट्टै छलफल गरेका थिए। त्यसपश्चात ओली र प्रचण्डबीच पनि सहकारी प्रकरणको विषयमा बालुवाटारमा छलफल भएको थियो।"
नेपालभारत सीमानाका दुई चरणमा आठ दिन बन्द हुने,"सिरहा : छिमेकी राष्ट्र भारतको विहार राज्यमा हुने लोकसभा निर्वाचनलाई दृष्टिगत गरी नेपालभारत सीमानाका आठ दिन बन्द गरिने भएको छ। विहारको मधुवनी जिल्लामा २५ वैशाख र ७ जेठमा गरी दुई चरणमा निर्वाचन हुँदैछ। जिल्ला प्रशासन कार्यालय सिरहाका अनुसार निर्वाचनको ७२ घण्टा पहिले सीमानाका बन्द गर्नुपर्ने भएकाले पहिलो चरणको निर्वाचनका लागि शनिबार मध्यरातिदेखि २५ वैशाखसम्म सीमानाका बन्द रहने छ। त्यसैगरी दोस्रो चरणको निर्वाचनका लागि ४ जेठ मध्यरातिदेखि ७ जेठ मध्यरातसम्म बन्द हुने छ। करिब दुई महिनाअघि विहारको मधुवनीमा सम्पन्न नेपालभारतका सुरक्षा अधिकारीहरूको बैठकको निर्णयानुसार भारतसँग सीमा जोडिएका सिरहाको ठाढी, बरियारपट्टी र माडरनाका बन्द गरिने सिरहाका सहायक प्रमुख जिल्ला अधिकारी नरेशकुमार यादवले बताए।"
"सन्दीपले दिएको पुनरावेदनमा आज सुनुवाइ, आउला त फैसला ?","काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदनमा आज सुनुवाइ हुने भएको छ। यसअघि पटकपटक सुनुवाइ स्थगत हुँदै आएको मुद्दाको सुनुवाइका लागि पेशी न्यायाधीश नृपध्वज निरौला र दुर्गाप्रसाद ढुङ्गेलको इजालसमा तोकिएको छ। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्ममिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै दोषी ठहर गरेको थियो। लामिछानेले गत फागुन २० गते उच्च अदालतमा पुनरावेदन दर्ता गराएका थिए। बलात्कार मुद्दामा आफू निर्दोष रहेको दावी गरेका छन्। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्।"
सरकार नागरिकको स्वास्थ्यप्रति संवेदनशील छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले वर्तमान सरकार नागरिकको स्वास्थ्यप्रति संवेदनशील भएर काम गर्न प्रतिबद्ध रहेको बताएका छन्। चिकित्सा विज्ञान राष्ट्रिय प्रतिष्ठानको २२ औँ स्थापना दिवसका अवसरमा आज आयोजित कार्यक्रममा प्रधानमन्त्री प्रचण्डले नागरिकको मौलिक हक कार्यान्वयनमा विशेष ध्यान दिएको बताएका हुन्। सरकारले स्वास्थ्य सेवामा सामाजिक सुरक्षा कार्यक्रमलाई उच्च प्राथमिकतामा राखेको छ, प्रधानमन्त्री प्रचण्डले भने, निकै ठूलो मेहनेत र सङ्घर्षबाट प्राप्त भएको नागरिको मौलिक हक कार्यान्वयन गर्नु राज्यको दायित्व हो, यो दायित्त्व पूरा गर्न सरकार गम्भीर भएर लागेको छ। गरिब, विपन्न र असहाय नागरिकलाई स्वास्थ्य सेवा प्रवाहका लागि सरकारी अस्पतालका दुई हजार ८०० श्यया निःशुल्क उपलब्ध गराइएको उल्लेख गर्दै प्रधानमन्त्री प्रचण्डले पाठेघरको क्यान्सर र स्तन क्यान्सर विरूद्धको खोप निःशुल्क रूपमा उपलब्ध हुने व्यवस्था मिलाइएको बताए। सबै सरकारी, सामुदायिक र निजी अस्पतालले कुल शैय्याको १० प्रतिशत विपन्न, असहाय, बेवारिसे बिरामीको निःशुल्क उपचारका लागि कार्यान्वयनमा ल्याउन पहल गरिएको छ, प्रधानमन्त्री प्रचण्डले भने, यस्ता कामहरूले स्वास्थ्य क्षेत्रका अधिकार व्यवहारमा कार्यान्वयन गर्नका लागि आधारभूत अर्थ राख्दछन्। संविधानको व्यवस्थाअनुरूप चिकित्सा विज्ञान राष्ट्रिय प्रतिष्ठान लगायतका स्वास्थ्य संस्थाहरूले महत्त्वपूर्ण योगदान गर्ने विश्वास व्यक्त गर्दै आम नेपाली नागरिकलाई गुणस्तरीय स्वास्थ्य सेवा पुर्याउन राज्यको प्रमुख दायित्व पूरा गर्न प्रतिष्ठानले भूमिका खेल्नुपर्ने बताए। चिकित्सा विज्ञान राष्ट्रिय प्रतिष्ठानलाई स्वदेशी तथा विदेशी शैक्षिक निकायसँग समन्वय र सहकार्य गरी समयानुकूल बनाइने बताउँदै प्रधानमन्त्रीले अन्तर्राष्ट्रियस्तर शैक्षिक प्रतिष्ठान बनाउन आफ्नोतर्फबाट निरन्तर सहयोग रहने बताए। उनले आफूले सरकारको नेतृत्व लिएलगत्तै वीर अस्पतालको सेवा प्रवाहलाई प्रभावकारी बनाउन पहल लिएको बताए। प्रधानमन्त्री प्रचण्डले सबै बेड तथा अपरेशन थिएटरहरू सञ्चालनमा ल्याउने, वीर अस्पतालको सेवालाई दुई सिफ्टमा सञ्चालन गर्नेलगायतका कार्यलाई प्राथमिकता दिएको बताए।"
सन्दीपको पुनरावेदनमा आज सुनुवाइ नहुने,"काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदनमा आज सुनुवाइ भएन। मुद्दालाई 'हेर्न नमिल्ने' सूचीमा राखिएको छ। यसअघि पटकपटक सुनुवाइ स्थगत हुँदै आएको मुद्दाको सुनुवाइका लागि पेशी न्यायाधीश नृपध्वज निरौला र दुर्गाप्रसाद ढुङ्गेलको इजालसमा तोकिएको थियो। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्ममिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै दोषी ठहर गरेको थियो। लामिछानेले गत फागुन २० गते उच्च अदालतमा पुनरावेदन दर्ता गराएका थिए। बलात्कार मुद्दामा आफू निर्दोष रहेको दावी गरेका छन्। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्।"
बुद्धिचालको च्याम्पियन बने खिमबहादुर,गुलरिया : बर्दिया जिल्ला स्तरीय बुद्धिचाल प्रतियोगिताको च्याम्पियन गुलरियाका खिमबहादुर पुन मगर बनेका छन्। विभिन्न श्रेणीमा गराइएको खुला प्रतिस्पर्धामा मगरले उपाधि जितेका हुन्। बढैयाताल गाउँपालिका सितलाबजारका ईश्वर श्रेष्ठ उपविजेता बन्दा भूरिगाउँका लोकराज पौडेलले तृतीय स्थान प्राप्त गरेका छन्। भेट्रान जेष्ठ नागरिक तर्फ गुलरिया वडा नम्बर ६ निवासी दिपक ढुंगाना विजेता बनेका छन्। मधुवनका कुवेर गुरुङ भेट्रान जेष्ठ नागरिक तर्फ उपविजेता बने। छात्रातर्फ गुलरियाकी रेखा राना प्रथम र गुलरियाकै अञ्जना थापामगर द्वितीय भए। त्यस्तै छात्रतर्फ गुलरियाका दिनेश पुनमगर पहिलो र बढैयातालका अंकित घिमिरे दोस्रो स्थान हासिल गरेको आयोजक जिल्ला बुद्धिचाल संघ बर्दियाका सल्लाहकार दिपक अधिकारीले बताए। विजेता उपविजेता १७ जनालाई विभिन्न श्रेणीमा पुरस्कार तथा प्रमाण पत्र प्रदान गरिएको छ। अंक भारका आधारमा ६ पटक गराइएको स्पर्धामा बढी जित्ने खेलाडीलाई जितका आधारमा विजेता उपविजेता घोषणा गरिएको उनको भनाई छ। गुलरिया नगरपालिका६ को आर्थिक सहयोगमा बर्दियाको गुलरियामा आयोजित २ दिने प्रतिस्पर्धामा जिल्लाभरीबाट ५० जना खेलाडी सहभागी भएका थिए।
पर्खालले घेरिएको लोमान्थाङ दरबारमा तिजी पर्वको रौनक,"जोमसोम : तिब्बतीयन कलासंस्कृति र अभूतपूर्व मौलिकता भरिएको उपल्लो मुस्ताङ विश्व समुदायमा निकै चर्चित पर्यटकीय गन्तव्य हो। यही चर्चित गन्तव्यलाई विश्व समुदाय माँझ चिनाउन यहाँको तिब्बतीयन कलासंस्कृति र मौलिकतासँग मिल्दो उपल्लो मुस्ताङको धार्मिक तथा सांस्कृतिक चिनारी मुख्य हुन्। उपल्लो मुस्ताङ अर्थात लोछोदिन समुदायहरूको ऐतिहासिक, धार्मिक तथा सांस्कृतिक पर्व तिजी आइतबारदेखि पर्खालले घेरिएको उपल्लो मुस्ताङको लोमान्थाङ दरबार परिसरमा विधिवत् औपचारिक रुपमा शुभारम्भ भएको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए। तिब्बती कलासंस्कृति र मौलिकतासँग दुरुस्तै मेल खाने उपल्लो मुस्ताङको धार्मिक तथा सांस्कृतिक पर्व ३ दिनसम्म चल्ने अध्यक्ष गुरुङको भनाइ छ। तिजी पर्व उपल्लो मुस्ताङमा पन्धौं शताब्दीदेखि सुरुवात भएको बताइन्छ। यो पर्व उपल्लो मुस्ताङको दुई पालिकामा बसोबास गर्ने नागरिकहरूको सामूहिक धार्मिक पूजा हो। उत्तरी चीनसँग सिमाना जोडिएको उपल्लो मुस्ताङको लोमान्थाङ र लोघेकर दामोदरकुण्ड गाउँपालिकालाई लोछोदिन क्षेत्र भन्ने गरिन्छ। पर्वलाई पछिल्लो समय धार्मिक पर्यटनसँग जोड्नका लागि त्यहाँका स्थानीय तह, आमा समूह, युवा क्लब र पर्यटन व्यवसायी लागिपरेका छन्। उपल्लो मुस्ताङीको सबै भन्दा ठुलो र महत्वपूर्ण पर्वको रुपमा तिजी पर्वलाई लिने गरिएको छ। तिजी पर्व दोर्जी स्युनु अर्थात बज्रकिलाको जीवन कथामा आधारित छ। तिजी पर्वमा मुस्ताङी राजपरिवारको दिर्घायुको कामना गर्दै गरिन्छ। लामा तथा भिक्षुभिक्षुणीहरूमा सामूहिक मन्त्र उच्चारण गरी विश्वशान्तिको कामना पनि गरिन्छ। यो पर्व मुस्ताङी सांस्कृतिक राजारानी बस्ने ऐतिहासिक दरबार र दरबार परिसरमा विभिन्न कार्यक्रम गरी मनाइँदै गरेको लोमान्थाङका स्थानीयबासी छेवाङ रिन्जिन गुरुङले जानकारी दिए। तिजी पर्वलाई स्थानीय भाषामा तेन्जी भनिन्छ। लोछोदिन क्षेत्रमा बसोबास गर्ने समुदायहरूले तिजी पर्वको पहिलोदिन संयुक्त रुपमा धार्मिक पूजाआजा गर्दै खाँदा चढाएर आर्शीवाद ग्रहण गरे। तिजी पर्वमा छोदे गुम्बाका लामा र भिक्षुहरूले धार्मिक पूजाआजाका साथै विभिन्न देवीदेवताको मुकुट पहिरीएर धार्मिक नृत्य प्रस्तुत गरेका छन्। तिजी पर्व शुभारम्भको पहिलो दिन ऐतिहासिक मुस्ताङी राजाको लोमान्थाङ दरबारबाट दुई तला अग्लो थान्का बाहिर निकालेर सार्वजनिक गरिएको छ। दरबार निकालिएको थान्का बर्सेनि एक पटक सार्वजनिक गर्ने धार्मिक प्रचलन छ। पछिल्लो समय बेनीजोमसोमकोरला सडक सहज भएसँगै तिजी पर्व अवलोकन गर्न यसवर्ष पनि सयौं आन्तरिक तथा बाह्य पर्यटक उपल्लो मुस्ताङको लोमान्थाङ पुगेका छन्। तिजी पर्वमा विदेशी पर्यटकले निकै चाँख लगाएर हेर्ने गर्छन् भने उनीहरूले तिजी पर्वका सम्पूर्ण क्रियाकलापहरूको भिडियो र तस्बिर खिच्ने गर्छन्। तिजी पर्व अवलोकन लागि गतवर्ष ४४२ जना विदेशी पर्यटक उपल्लो मुस्ताङ पुगेका थिए। यसवर्ष तिजी पर्वको सेरोफेरोमा मात्रै ४७२ जना विदेशी पर्यटक उपल्लो मुस्ताङ प्रस्थान गरेको अन्नपूर्ण संरक्षण क्षेत्र आयोजना एक्यापले जनाएको छ।"
गण्डकीका मुख्यमन्त्री अधिकारीले आज विश्वासको मत लिने,"गण्डकी : गण्डकी प्रदेशका मुख्यमन्त्री खगराज अधिकारीले आज विश्वासको मत लिने भएका छन्। गण्डकी प्रदेश प्रमुख डिल्लीराज भट्टबाट गत चैत २५ गते नेपालको संविधानको धारा १६८ को उपधारा (२) बमोजिम प्रदेशको मुख्यमन्त्री पदमा नियुक्त भएका मुख्यमन्त्री अधिकारीले नेपालको संविधानको धारा १६८ को उपधारा (४) बमोजिम प्रदेशसभामा आज विश्वासको मत लिन लागेका हुन्। मुख्यमन्त्री अधिकारीले वैशाख आज दिउँसो ३ बजे प्रदेशसभामा विश्वासको मतसम्बन्धी प्रस्ताव पेस गर्ने कार्यसूची छ। उनी एमालेका २२,माओवादी केन्द्रका सभामुखसहित ८ र सांसद राजीव गुरूङ (दीप मनाङे)को समर्थनमा मुख्यमन्त्रीमा नियुक्त भएका थिए। अधिकारीको नियुक्ति असंवैधानिक भन्दै गण्डकी कांग्रेसका संसदीय दलका नेता एवं निर्वतमान मुख्यमन्त्री सुरेन्द्र पाण्डेले सर्वोच्च अदालतमा रिट दायर गरेका थिए। तर अदालतले उक्त रिट खारेज गरिदिएको थियो। न्यायाधीश सपना प्रधान मल्ल र सारंगा सुवेदीको इजालसले उक्त रिट खारेज गरेको हो। सर्वोच्चले रिट खारेज गरिदिएपछि आज विश्वासको मत लिन लागेका हुन्।"
अझै घटेन काठमाडौंमा वायु प्रदूषण,"काठमाडौं : आज फेरि काठमाडौं वायु प्रदूषणको हिसाबले विश्वकै दोस्रो स्थानमा प्रदुषित सहरको रुपमा सूचीकृत भएको छ। एयर क्वालिटी इन्डेक्स को आजको तथ्याङ्कअनुसार समग्र वायु गुणस्तर सूचकाङ्क (एक्यूआई) एक सय ७७ पुगेको छ। गत बिहीबार वायु गुणस्तर सूचकाङ्क एक सय ६८ पुगेको बुधबार वायु प्रदूषण बढेर वायु गुणस्तर सूचकाङ्क एक सय ९५ पुगेको थियो। शनिबार भने घटेर वायु गुणस्तर सूचकांक एक सय ८५ रहेको थियो। एयर क्वालिटी इन्डेक्स का अनुसार पहिलो प्रदूषित सहरको रुपमा भने भारतको दिल्ली सहर सूचीकृत भएको छ। डिल्लीको वायु गुणस्तर सूचकाङ्क दुई सय ४५ रहेको छ। यसैगरी तेस्रो स्थानमा चीनको बेइजिङ सहर विश्वकै तेस्रो प्रदूषित सहरको रुपमा सूचीकृत भएको छ। सुक्खायामसँगै बढ्दै गइरहेको तापक्रम वृद्धिसँगै मुलुकको विभिन्न स्थानमा लागेको वन डढेलोको कारण वायु प्रदुषण पनि बढिरहेको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणले सुक्खायामसँगै मुलुकका विभिन्न स्थानमा लागिरहेको डढेलो नियन्त्रण हुन नसक्दा काठमाडौँ उपत्यका लगायतका मुख्य सहरमा प्रदुषण बढेर वायु नै अस्वस्थ रहेको छ। नेपालमा फागुन, चैत, वैशाख र जेठ महिनामा वायु प्रदुषण बढ्ने गरेको भन्दै सतर्कता अपनाउन वातावरण विभागले अनुरोध गरेको छ। मुलुकका विभिन्न स्थानमा लागेको वन डढेलोको धुवाँका कारण वायु अस्वस्थ्य भएको भन्दै विभागले सावधानी अपनाउन आग्रह गरेको हो। विभागका अनुसार यसअवधिमा विशेष गरी बढ्दो तापमान, कम सापेक्षित आद्रता र सुक्खा मौसम जस्ता प्राकृतिक कारणबाट हुने डढेलो, मानवीय कारण जस्तै फोहर तथा कृषि अवशेष जलाउँदा तथा उद्योग कलकारखाना, सवारी साधन, भौतिक निर्माण आदिबाट निस्कने प्रदुषित धुवाँ धुलोबाट वायु प्रदुषण हुने गरेको पाइएको छ। विभागका महानिर्देशक भूपाल बराललले पछिल्लो समय बढ्दै गइरहको वन डढेलोको कारण प्रदुषण बढेको भन्दै अन्तरनिकायबीचको समन्वय बढाएर डढेलो नियन्त्रणका प्रभावकारी कार्यक्रम सञ्चालन गर्न आवश्यक रहेको राससलाई बताए। 'हाल देशका अधिकांश भूभागमा डढेलो तथा आगलागीका घटना बढिरहेको तथा डढेलोको कारणले धन जनको क्षतिका विवरण प्राप्त भइरहेका छन्', उनले भने, 'भूउपग्रहको तथ्याङ्क विश्लेषणबाट प्राप्त विवरण बमोजिम सन् २०२४ को सुरुवातबाट हालसम्म एक हजार छ सय ५३ वटा डढेलो तथा आगलागीका घटना भएको देखिन्छ। पछिल्लो दिनमा डढेलो तथा आगलागीका घटना बढेसँगै नेपालको अधिकांश भूभागमा वायु प्रदुषण बढेको पाइएको छ।' डढेलोविद् सुन्दर शर्माले मुलुकको विभिन्न स्थानमा लागि रहेको वन डढेलोसँगै प्रदु्षण पनि बढिरहेको भन्दै डढेलो नियन्त्रणका प्रभावकारी कार्यक्रम सञ्चालन गर्नुपर्नेमा जोड दिएको छ। विपद् व्यवस्थापनविद् डा धर्मराज उप्रेतीका अनुसार ० देखि एक्युआई ५० राम्रो अर्थात हरियो चिन्हले चिनिन्छ। '५१ देखि एक सयसम्मको एक्युआइलाई होसियार होऔँ अथवा पहेँलो सङ्केतले चिनिन्छ। यसै गरी १०१ देखि १५० सम्मलाई अस्वस्थ्य जसमा श्वासप्रश्वास र मुटु रोगीका बिरामीलाई असर गर्छ भन्ने बुझिन्छ।', उनले भने, '१५१ देखि २०० देखिको एक्युआइलाई पनि अस्वस्थ तर सबैलाई असर गर्छ भन्ने बुझिन्छ। २०१ देखि ३०० सयलाई धेरै अस्वथको रुपमा लिइन्छ र ३०१ देखि चार सयलाई खतरनाक र चार सय एक देखि ५० लाई धेरै खतरा मानिएको छ।' काठमाडौं उपत्यकाको लागि वायु गुणस्तर व्यवस्थापन कार्ययोजना, २०७६ ले पनि नेपाल सरकारले निर्धारण गरेको एक्युआई को मान तीन सयभन्दा बढी भएको अवस्थालाई विपद्को रुपमा लिने बताएको छ। यो विपद् रोक्नका लागि कार्ययोजनामा फोहर बाल्ने कार्य रोक्ने, सडक सफा गर्न ब्रुमर तथा भ्याकुमको प्रयोग व्यापक गर्ने, बालबालिका, ज्येष्ठ नागरिक, बिरामीलाई विशेष सावधानी अपनाउन सार्वजनिक सूचना जारी गर्न कार्ययोजनामा उल्लेख गरिएको छ।"
गण्डकीका मुख्यमन्त्री अधिकारीले मागे विश्वासको मत,"काठमाडौं : गण्डकी प्रदेशका मुख्यमन्त्री खगराज अधिकारीले विश्वासको मत मागेका छन्। गण्डकी प्रदेश प्रमुख डिल्लीराज भट्टबाट गत चैत २५ गते नेपालको संविधानको धारा १६८ को उपधारा (२) बमोजिम प्रदेशको मुख्यमन्त्री पदमा नियुक्त भएका मुख्यमन्त्री अधिकारीले नेपालको संविधानको धारा १६८ को उपधारा (४) बमोजिम प्रदेशसभामा आज विश्वासको मत मागेका हुन्। गत चैत २५ गते मुख्यमन्त्री नियुक्त भएका अधिकारीले आइतबार प्रदेशसभामा विश्वासको मत मागेका हुन् । उनी एमालेका २२, माओवादी केन्द्रका सभामुखसहित ८ र सांसद राजीव गुरूङ (दीपक मनाङे)को समर्थनमा मुख्यमन्त्रीमा नियुक्त भएका थिए। अधिकारीको नियुक्ति असंवैधानिक भन्दै गण्डकी कांग्रेसका संसदीय दलका नेता एवं निर्वतमान मुख्यमन्त्री सुरेन्द्र पाण्डेले सर्वोच्च अदालतमा रिट दायर गरेका थिए। तर अदालतले उक्त रिट खारेज गरिदिएको थियो। न्यायाधीश सपना प्रधान मल्ल र सारंगा सुवेदीको इजालसले उक्त रिट खारेज गरेको हो। सर्वोच्चले रिट खारेज गरिदिएपछि आज विश्वासको मत मागेका हुन्।"
खानीहरूको उत्खनन् गर्न सके मुलुकले लाभ लिनसक्छ : उद्योगमन्त्री,"काठमाडौं : उद्योग,वाणिज्य तथा आपूर्तिमन्त्री दामोदर भण्डारीले नेपालका प्राकृतिक स्रोत र साधनमा आधारित उद्योगको प्रवद्र्धन गर्न सरकार अग्रसर रहेको बताएका छन्। उनले आन्तरिक तथा बाह्य लगानीकर्ताका लागि सरकारले लगानीमैत्री वातावरण निर्माण गरिरहेको बताएका हुन्। उद्योग,कृषि, पर्यटन,उर्जालगायतका क्षेत्रमा लगानी गर्न लगानीकर्तालाई प्राथमिकतामा राखिएको उनको भनाइ छ। नेपाल र चीन सरकारबीच सम्पन्न सम्झौता बमोजिम नेपालको खानी तथा भूगर्भ विभाग र चीनको चाइना जियोलोजिकल सर्वे तथा बी ड्रिलिङ इञ्जिनियरिङ कम्पनी लिमिटेडबाट दैलेखमा हुन गइरहेको अन्वेषणात्मक (वेल) 'ड्रिलिङ' कार्यको उद्घाटन कार्यक्रमलाई सम्बोधन गर्दै तेल र ग्यासको खोज तथा निकासीले नेपालको सामाजिकआर्थिक परिदृश्यलाई रुपान्तरण गर्ने र भावी पुस्तालाई सशक्तिकरण गर्ने बताएका हुन्। मन्त्री भण्डारीले देशमा रहेका खानीहरूको उत्खनन गरी मुलुकले अधिक लाभ लिनसक्ने बताए। 'पेट्रोलियम पदार्थ अन्वेषणको यो यात्रामा जाँदा चुनौतीहरु पार गर्न र हाम्रा प्राकृतिक स्रोतहरुको पूर्ण सम्भावनालाई खोल्न,नवीनता,विज्ञान र प्रविधिको प्रयोग गर्ने संकल्पमा हामी अडिग छौँ,'मन्त्री भण्डारीले भने,' यस काममा नेपाल र चीनबीचको साझेदारीले सीमाना र विविधताभन्दा माथि उठेर मित्रता र सहकार्यको भावनालाई उजागर गर्दै पारस्पारिक समृद्धि र प्रगतिका लागि हाम्रो साझा प्रतिबद्धतालाई प्रमाणित गर्नेछ भन्ने विश्वास लिएको छु ।' जमिन मुनि रहेको प्राकृतिक स्रोतको सफल उत्खननले राष्ट्रको समृद्धिको रेखा कोर्ने उनको भनाइ छ। उनले भने,' यी स्रोतहरूको अन्वेषणले हाम्रो उर्जा सुरक्षालाई बलियो बनाउने मात्र होइन आर्थिक वृद्धि, रोजगारी सिर्जना र पूर्वाधार विकासका लागि अभूतपूर्व अवसरहरू पनि प्रस्तुत गर्नेछ ।' मन्त्री भण्डारीले नेपालसँग तेल र ग्यासको विशाल भण्डारणको सम्भावना रहेको प्रमाण विभिन्न पूर्व खोज तथा अनुसन्धानले देखाएको बताए।"
ओलीले दिएनन् सोडारीलाई तत्काल विश्वासको मत दिने ग्रीन सिग्नल,"धनगढी : विश्वासको मत लिनका लागि दुईपटक असफल भएका सुदूरपश्चिमका मुख्यमन्त्री दीर्घबहादुर सोडारीले तत्काल विश्वासको मत पाउने सम्भावना कम देखिएको छ । बालकोटले सोडारीलाई तत्कालै विश्वासको मत दिन ग्रीन सिग्नल नदिएपछि सोडारीले विश्वासको मत पाउने सम्भावना कम भएको हो । सोडारीले विश्वासको मतका लागि वैशाख २१ र २२ गते गरी दुई पटक प्रयास गरेका थिए । तर गठबन्धनकको एक प्रमुख घटक रहेको नेकपा एमालेले भने सोडारीले विश्वासको मत लिनुअघि सरसल्लाह नगरेको र हतार गरेको अरोप लगाउँदै आएको थियो । शनिबार नेकपा एमाले संसदीय दलका नेता राजेन्द्र सिंह रावल र प्रमुख सचेतक सुरेन्द्र बहादुर पाल पार्टी अध्यक्ष केपी ओली भेटन बालकोट गएका थिए । बालकोटले विश्वासको मतका लागि ग्रीन सिग्नल दिएन एमालेका एक नेताले भने , तत्काल सोडारीले विश्वसको मत पाउने सम्भावना छैन । सत्ता गठबन्धनभित्र ओली र एकीकृत समाजवादीका अध्यक्ष माधव कुमार नेपालबीच सम्बन्ध चिसिएको असर सुदूरपश्चिममा परिरहेको हो । नेपालले ओलीका विरुद्ध अभिव्यक्ति दिनु र गठबन्धन छोडने धम्की दिँदै जानुले पनि ओली नेपालप्रति खुसी छैनन् भन्ने प्रष्ट देखिन्छ । ओलीले सोडारी विवादास्पद पात्र भएकाले उनको स्थानमा पात्र परिवर्तन गर्न भनेपनि नेपालले नमानेपछि दुबैजनाबीचको सम्बन्ध चिसिएको हो । नेपालले खुट्टा उचालिरहेका छन् । केही दिन हेरौं,अझै समय छ,'ओलीको भनाइ उदृध गर्दै बालकोट बैठकमा सहभागी एकजना एमाले नेताले भने । सोडारीले जेठको ५ गतेसम्मे विश्वासको मत लिइसक्नुपर्छ । सोडारी एमालेका १०,माओवादीको १०, समाजवादीका ४, उन्मुक्तिका २ र स्वतन्त्र १ जना गरी २७ जनाको समर्थनमा वैशाख ६ गते मुख्यमन्त्री नियुक्त भएका थिए । बहुमतका लागि पनि २७ प्रदेश सभा सदस्य आवश्यक पर्छन । बझाङमा एमाले जितेपछि अब सत्ता गठबन्धनसँग २८ जनाको बहुमत हुनेछ । कांग्रेसले उन्मुक्तिको रेशम पक्षका लक्ष्मण किशोर चौधरीलाई मुख्यमन्त्रीमा नियुक्त नगरेको भन्दै सर्वोच्चमा रिट दायर गरेको छ । उक्त रिट उपर वैशाख २३ गते पेशी तोकिको छ । सर्वोच्चको पेशी भन्दा अगाडि विश्वासको मन लिन खोजेको र संविधान विपरित लक्ष्मण किशोर चौधरीलाई मुख्यमन्त्री नियुक्त नगरेको भन्दै कांग्रेसले संसद अवरुद्ध पार्ने चेतावनी दिँदै आएको छ । सोडारीले केन्द्रमा बनेको सत्ता गठबन्धनलाई चुनौती दिँदै कांग्रेससँग मिलेर नागरिक उन्मुक्तिबाट लक्ष्मण किशोर चौधरीलाई मुख्यमन्त्रीमा अगाडि सारेपछि एमाले उनीप्रति झनै चिढिएको हो ।"
ललितपुरको बाफलमा आगलागी : ३ बालबालिकासहित ५ जना घाइते,"पाटन : ललितपुर महानगरपालिका१७ बाफलमा आगलागी हुँदा तीन बालबालिकासहित पाँच जना घाइते भएका छन् । जिल्ला प्रहरी परिसर ललितपुरका प्रहरी उपरीक्षक तथा सूचना अधिकारी नरेशराज सुवेदीले आज बिहान बाफलस्थित मोबिल सङ्कलन गरी राखिएको एक टहरोमा आगलागी हुँदा तीन बालबालिकासहित पाँच जना घाइते भएका रासस समाचारमा उल्लेख छ। घाइतेहरूलाई उपचारका लागि अस्पताल पठाइएको छ । आगलागीबाट रौतहट जिल्ला घर भइ हाल बाफल बस्ने सञ्जय गिरी र रुपा गिरीलगायत उहाँका तीन वर्षीया प्रीया गिरी, आठ वर्षीया एसीला गिरी, १५ वर्षीया मीत गिरी घाइते भएका छन्। अहिले आगलागी नियन्त्रणमा आइसकेको सूचना अधिकारी सुवेदीले जानकारी दिए।"
तास खेलिरहेका ७ जना पक्राउ,"विराटनगर : मोरङको सुन्दरहरैँचा नगरपालिका१० खोर्सानेको प्रतिभा टोलबाट तास खेलिरहेको अवस्थामा ७ जनालाई प्रहरीले पक्राउ गरेको छ। प्रेमबहादुर चौहानको २ तले पक्की घरको दोस्रो तलामा तास खेलिरहेकाहरु शनिबार साँझ पक्राउ परेका हुन्। पक्राउ पर्नेमा घरधनी ५९ वर्षीय प्रेमबहादुर चौहान, सुन्दरहरैँचा१० का ४९ वर्षीय कुमार पुरी, ३६ वर्षीय हेमबहादुर थापा, ४८ वर्षीय ध्रुव अधिकारी, ५० वर्षीय यामकुमार प्रधान, सुन्दरहरैँचा१२ का ३८ वर्षीय डम्बरराज बस्नेत र केराबारी गाउँपालिका६ का ४३ वर्षीय रोविनकुमार घिमिरे रहेका छन्। तास खेलिरहेको गोप्य सूचनाका आधारमा इलाका प्रहरी कार्यालय बेलबारीबाट खटिएको वरिष्ठ सइ (प्रहरी वरिष्ठ नायव निरीक्षक) शुभेन्द्रकुमार कर्ण नेतृत्वको टोलीले उनीहरुलाई पक्राउ गरेको हो। पक्राउ परेकाहरुको सम्बन्धमा बेलबारीका इन्सपेक्टर तेजबहादुर दाहाल नेतृत्वको टोलीले अनुसन्धान गरिरहेको छ। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार तासको खालबाट ६८ हजार १ सय १५ रूपैयाँ नगद र चार बुङ (२ सय ८ पत्ती) ताससमेत बरामद भएको छ। पक्राउ परेकाविरुद्ध कानुनी कारबाही अघि बढाउन आइतबार म्याद थप गरेर अनुसन्धानको बाँकी प्रक्रिया सुरु गरिएको जानकारी बस्नेतले दिए।"
लिङ्देनको दाबी : विदेशीको दबाब र प्रभावका कारण मुलुकको सत्ता समीकरण परिवर्तन,काठमाडौं : राष्ट्रिय प्रजातन्त्र पार्टीका अध्यक्ष राजेन्द्र लिङ्देनले विदेशीको दबाब प्रभावका कारण मुलुकको सत्ता समीकरण परिवर्तन भएको बताएका छन्। राष्ट्रिय प्रजातान्त्रिक महिला संगठनले आइतबार काठमाडौंमा आयोजना गरेको कार्यक्रममा लिङ्देनले नेपालका राजनीतिक दलहरु विदेशीको इशारामा चल्ने गरेको आरोप लगाउँदै सत्ता समीकरण परिवर्तन पनि विदेशीको दवाब र प्रभावका कारण भएको बताएका हुन्। अहिले दलहरुको प्राथमिकतामा सत्ता मात्रै रहेको उनको भनाई छ। लिङ्देनले चुनावमा गठबन्धन गर्ने विषयमा पनि विदेशीको दवाब आउने गरेको धारणा राखे । मिलिजुली बाँकी रहेको देश लुट्ने र लुटको कारबाहीका लागि सत्तालाई प्रयोग गर्ने गरेको भन्दै उनले यस अवस्थालाई देशलाई मुक्त गर्न राप्रपाले नेतृत्वदायी भूमिका निर्वाह गर्ने जिकिर गरे। उनले राजनीति गर्ने मान्छेहरु आर्थिक रुपमा इमान्दार हुनुपर्नेमा जोड दिए ।
"कञ्चनपुरको दोदा नदीमा डुबेर २ जनाको मृत्यु, २ बिरामी",महेन्द्रनगर : कञ्चनपुरको दोदा नदीमा नुहाउने क्रममा डुबेर दुईजनाको मृत्यु भएको छ । अन्य दुईजना बिरामी भएका छन् । जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक उमेशराज जोशीले दोदा नदीमा डुबेर बेलौरी नगरपालिका७ शान्तिपुरका १७ वर्षीय राजेन्द्र कुँवर र विजय कुँवरको शनिबार मृत्यु भएको जानकारी दिए। शान्तिपुरका समीर सुवेदी र शिशिर विष्ट घाइते भएका छन् । घाइतेमध्ये एक जनाको धनगढी र अर्काको बेलौरीस्थित श्रीपुर प्राथमिक स्वास्थ्य केन्द्रमा उपचार भइरहेको छ । दुवै शव परीक्षणका लागि बेलौरी स्वास्थ्य केन्द्रमा राखेको जनाएको छ । रासस
कहाँ अड्किरहेछ वैदेशिक रोजगारको जापान गन्तव्य ?,"काठमाडौं : देशमा पर्याप्त रोजगार छैन। नेपाली युवाहरू चाहेर वा नचाहेरै भए पनि विदेशीभूमिमा पुग्न बाध्य छन्। नेपालीहरूलाई सुरक्षित, भरपर्दो र व्यवस्थित रूपमा विदेशीभूमिमा श्रम गर्न पठाउनका लागि राज्यका विभिन्न निकायहरू त्यसैका लागि क्रियाशील छन्। विदेश जानुनै छ भने आकर्षक तलब पाउने र शक्तिशाली देशमा जाउँ भन्ने कसको चाहाना हुँदैन ? तर, नेपाली युवाहरूको त्यही चाहानालाई नेपाल सरकारले वर्षांैदेखि गाठो पारेर रोकेको छ। श्रमिकहरूलाई आकर्षक तलब दिने शक्तिशाली देशमध्येको एक हो, जापान। तर, नेपाल सरकारले विगत लामो समयदेखि जापान पठाउने नेपाली श्रमिकहरूको नीतिगत प्रयासको गाठो फुकाएको छैन। कसिएको गाँठो नफुकाउँदा श्रमिकहरू खाडी मुलुकमा पुग्न बाध्य छन्। सरकारले संस्थागत रूपमा श्रमिकहरू पठाउने पहल नगर्दा विभिन्न व्यक्ति र कन्सल्टेन्सीहरूले महँगो शुल्क लिएर विद्यार्थी भिसामा जापान पठाउने गरेका छन्। कन्सल्टेन्सीमार्फत पढ्नका लागि भनेर जापान पुगे पनि उनीहरू अन्ततः श्रम गर्न बाध्य छन्। वैदेशिक रोजगार विभाग, वैदेशिक रोजगार बोर्ड, श्रम रोजगार तथा सामाजिक सुरक्षा मन्त्रालय, परराष्ट्र मन्त्रालय सरकारी निकायसहित नेपाल वैदेशिक रोजगार व्यवसायी संघलगायत निकायहरू सुरक्षित रूपमा नेपाली युवाहरूलाई विदेश पठाउने मामिलामा सक्रिय छन्। नेपाल सरकारले जापानमा श्रम गर्न जान चाहाने युवाहरूलाई संस्थागत अनुमतिका लागि पहल नगर्दा न्यूनतम तलबमा खाडीलगायतका मुलुकहरूमा युवाहरू जान बाध्य भएको नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले गुनासो गरे। जापान सरकारले अनुमति दिए पनि नेपाल सरकारले संस्थागत अनुमतिका लागि पहल नगर्दा जापानमा जान चाहाने युवाहरूको सपना अधुरै रहेको उनको दुःखेसो छ। साउदी अरेबिया, मलेसिया, कतार, दुबई, रोमनिया, यूएईलगायत देशहरूमा सरकारले युवाहरूलाई पठाउन बाटो खुकुलो बनाइदिएको छ। २०७५ सालदेखि हामीले निरन्तर रूपमा जापानमा कामदार पठाउनुपर्ने माग गर्दै आइरहेका छौं, अध्यक्ष भण्डारीले भने, जापान सरकारले अनुमति दिए पनि नेपाल सरकार र जापानका लागि नेपाली दूतावासले पहल नगरिदिँदा हाम्रो मागको अहिलेसम्म सुनुवाइ भएको छैन। वर्षौंदेखि माग गरिरहे पनि आकर्षक तलब र विकसित देश जापानमा पुग्नका लागि सरकारले कसिएको गाँठो नफुकाइदिँदा खाडीमै युवाहरू जबरजस्त पुग्न बाध्य भएको उनको गुनासो छ। सरकारले व्यवसायीहरूलाई अनुमति दिने हो भने वार्षिक कम्तीमा २० हजार नेपाली युवालाई जापान पठाउन सकिन्छ, भण्डारीले भने, तर, अहिले नगन्य मात्रामा युवाहरू व्यक्तिगत रूपमा जाने गरेका छन्। त्यसको सरकारसँग कुनै तथ्यांक पनि छैन। यो कानुनतः वैधानिक पनि छैन। उनले श्रमिकहरूलाई जापान पठाउन सकेमा मासिक कम्तीमा दुईदेखि तीन लाख रुपैयाँ तलब पाउने व्यवस्था हुनेसमेत भण्डारीले जानकारी दिए। देशभर ९ सय ५० वटा म्यानपार व्यवसायीहरू संघमा आबद्ध रहेको उनले जानकारी दिए। तीमध्ये करिब तीन सय जतिले नेपाली श्रमिकहरूलाई जापान पठाउने काममा सक्षम छन्। सरकारले जापानमा कामदार पठाउने व्यवस्थालाई छिटोभन्दा छिटो फुकाउनुपर्छ, भण्डारी भन्छन्, खाडी मुलुकमा मात्र पठाउन सरकारले किन जोड गरिरहेको छ ? कित नेपालमै रोजगार दिन सक्नुपयो। होइन् भने राम्रो देशमा जान किन नपाउने ? किन यस्तो भइरहेको छ हामीले केही बुझ्न सकिरहेका छैनौं। उनले जापानका विभिन्न कम्पनीहरूमा आवश्यक पर्ने श्रमिकहरूको माग संख्या रहेको समेत बताए। व्यक्तिगत र विभिन्न कन्सलटेन्सीहरूमार्फत १० देखि १५ लाखसम्म खर्चेर जापान पुग्ने गरेको उनले सुनाए। वैदेशिक रोजगार विभागको तथ्यांकअनुसार विश्वका १ सय ११ वटा मुलुकमा नेपाल सरकारले संस्थागत रूपमा कामदार पठाउँछ। त्यसमध्ये अरू देशमा जाने प्रक्रिया खुकुलो भए पनि जापान जानका लागि सरकारले व्यवसायीहरूलाई सहज बनाएको छैन। विभागसँग १ सय ११ वटा देशको तथ्यांक भए पनि हालसम्म विश्वका १ सय ७८ वटा मुलुकमा नेपाली युवाहरू रोजगारका लागि पुगेको तथ्यांक नेपाल वैदेशिक रोजगार व्यवसायी संघसँग छ। आर्थिक वर्ष २०७९०८० देशका २ लाख १९ हजार ३ सय ७५ जना नेपाली युवाहरू मलेसिया पुगेका छन्। यूएईमा ५९ हजार १ सय ५२ जना, साउदी अरेबियामा ५५ हजार ७ सय ९१ जना युवाहरू पुग्दा जापानमा ५ हजार ८ सय ३९ जना गएका छन्। श्रम, रोजगार तथा सामाजिक सुरक्षा मन्त्रालयका वैदेशिक रोजगार व्यवस्थापन शाखाका प्रमुख महेश पराजुलीले नेपाली श्रमिकहरूलाई जापान पठाउने विषयमा संस्थागत पहलको काम भइरहेको प्रतिक्रिया दिए। हामी जापान पठाउने विषयमा जापानस्थित नेपाली दूतावाससँग छलफल गरिरहेका छौं, उनले भने, यसबारे थप अध्ययनहरू भइरहेका छन्। छिट्टै ठोस निर्णय हुन्छ। कामदार पठाउने विषयमा नेपाल सरकार र जापान सरकारबीच द्विपक्षीय सम्झौता भइसकेको उनले बताए। संस्थागत निश्चित सीपयुक्त कामदार पठाउनेसम्बन्धी कार्यविधि बनिसकेपछि कामदार पठाउने विषय सहज बन्ने उनको भनाइ छ। पराजुलीले कार्यविधि बनाएर कामदार पठाउँदा उनीहरूको श्रमको सम्मान, सुरक्षालगायतका विषयमा समेत ढुक्क हुने जानकारी दिए। नेपालीहरू ठगिनबाट समेत बाँच्ने उनले बताए।"
जापानी विदेशमन्त्री आज नेपाल आउँदै,काठमाडौं : जापानकी विदेशमन्त्री कामिकावा योको आइतबार नेपाल भ्रमणमा आउने भएकी छन्। परराष्ट्र मन्त्रालयका अनुसार उपप्रधान तथा परराष्ट्रमन्त्री नारायणकाजी श्रेष्ठको निमन्त्रणामा उनी आउन लागेकी हुन्। परराष्ट्र मन्त्रालयका अनुसार भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्ड सँग शिष्टाचार भेट गर्नेछिन्। विदेशमन्त्री कामिकावाले आइतबार उपप्रधान तथा परराष्ट्र मन्त्री श्रेष्ठसँग पनि द्विपक्षीय भेटवार्ता गर्नेछिन्। उनी सोही दिन काठमाडौंबाट फर्कने मन्त्रालयले जनाएको छ।
पहुँचमार्ग मर्मतमा जलविद्युत् आयोजनाहरूको बेवास्ता,"म्याग्दी : म्याग्दीको रघुगंगा गाउँपालिकामा निर्माणाधीन जलविद्युत् आयोजनाले प्रयोग गर्ने पहुँच मार्ग मर्मत र स्तरोन्नति गर्न उदासीनता देखाउँदा दुर्घटनाको जोखिम, धूलो र हिलोको समस्या बढेको छ। संसारको सातौं (८,१६७ मिटर) अग्लो धौलागिरी हिमालको फेदीमा मुहान रहेको राहुघाट र सहायक नदीहरूमा १६७३ मेगावाट क्षमताका ५ वटा जलविद्युत् आयोजना निर्माणाधीन छन्। तिल्केनीचौरदेखि मौवाफाँटदग्नाम दर्मीजाचिमखोलाघ्याँसीखर्क हुँदै सेतिनी भ्यालीसम्म जलविद्युत् आयोजनाहरूले उपकरण र निर्माण सामग्री ढुवानी गर्न बनाएको सडक साँघुरो, धूलो र ग्रेड नमिलेका कारण जोखिमयुक्त बनेको छ। जलविद्युत् आयोजनाहरूले सडक मर्मतमा बेवास्ता गरेपछि गाउँपालिकाको केन्द्र मौवाफाँटका बासिन्दाहरूले बिहीबार र शुक्रबार दिनभर जलविद्युत् आयोजनाका सवारीसाधन सञ्चालन गर्न अवरोध गरेका थिए। गाउँपालिकाको कार्यालयमा शुक्रबार भएको सर्वपक्षीय छलफलमा जलविद्युत् आयोजनाहरूले पूर्ववत्प्रतिबद्धताअनुसार सडकलाई ग्राभेलसहित स्तरोन्नति गर्ने र नियमित रूपमा सडकको धूलो कम गर्न पानी हाल्ने काम सुरु गर्ने सहमति भएपछि शनिबार बिहानदेखि सडक सुचारु भएको छ। यसअघि गाउँपालिकासँग जलविद्युत् आयोजनाहरूले गरेको प्रतिबद्धता अनुसारको काम नभएपछि स्थानीयवासीले सडक अबरोध गरेको र तत्काल ग्राभेल गर्ने सहमति भएपछि सडक सुचारु भएको गाउँपालिका अध्यक्ष भवबहादुर भण्डारीले बताए। रघुगंगा गाउँपालिकामा ४० मेगावाट क्षमताको राहुघाट, २२५ मेगावाट क्षमताको ठूलोखोला, ४८ मेगावाट क्षमताको अपर राहुघाट, ३७५ मेगावाट क्षमताको मंगले राहुघाट र २१३ मेगावाटको ठूलोखोला जलविद्युत् आयोजना निर्माणधीन छन्। जलविद्युत् आयोजना र निर्माण कम्पनीका प्रतिनिधि तथा, स्थानीय सरोकारवालाहरू समेतको बैठकमा बेनीजोमसोम सडकखण्ड स्थित घुमाउनेतालदेखि पीपले हुँदै मौवाफाँट क्षेत्रको सडकलाई लेबलिङ, ग्रेडिङ र ग्राभेलसहित सडक स्तरोन्नति गर्ने सहमति भएको छ। घुमाउनेतालदेखि च्यानडाँडासम्मको सडकमा रघुगंगा हाइड्रोपावर कम्पनीले सडक लेवलिङ र ग्रेडिङ तथा सडक ग्राभेलको कार्य गर्ने र राहुघाट जलविद्युत्को ठेकेदार जेपी एसोसिएट्स कम्पनीले घुमाउनेतालदेखि झिँ र दग्नाम जाने चोकसम्म तथा रघुगंगा माविको सरसाफ्टसम्मको ड्रेनको काम गर्ने निर्णय भएको गाउँपालिकाले जनाएको छ। त्यसैगरी च्यानडाँडादेखि अँधेरीखोला र माथिल्लो भेगको सडक मर्मत गर्नुपर्ने स्थानसम्म सडक लेवलिङ र ग्रेडिङ तथा सडक ग्राभेल निर्माण कार्य तुँदी पावर कम्पनी, ठूलोखोला र माथिल्लो ठूलोखोला जलविद्युत् आयोजनाले गर्ने निर्णय भएको गाउँपालिका अध्यक्ष भण्डारीले बताए।"
"साइबर, प्रविधि र न्यायाधीश","भक्तपुर जिल्ला अदालतको मेरो इजलासमा २०७२ जेठतिर कर्तव्यज्यान मुद्दाको सुनुवाइ चलिरहेको थियो। पत्नी हत्याको अभियोग पतिलाई लागेको यो मुद्दा अन्यभन्दा फरक थियो। पहाडी केटी र तराईको केटाबीचको अन्तरजातीय र अन्तरसांस्कृतिक विवाह परिवारबाट अनुमोदित थिएन। निजी स्रोतमा एमबीबीएस अध्ययनरत पत्नीको महँगो शुल्क पतिको वायरिङ पेसाको न्यून कमाइले थेग्न सकेन। पढाइमा पूर्णबिराम लागेसँगै सम्बन्धमा दरार आयो। छठ मनाउन तराई गएको पति रात्रिबसबाट बिहान फर्कियो। डेराको ढोका ढक्ढक्याउँदा खुलेन। कम्पाउन्ड पछाडि गई हेर्दा पत्नी झुन्डिरहेको दृश्य देखियो। हारगुहार गरेपछि भीड जम्मा भयो। प्रहरीको रोहबरमा छेस्किनी खोल्दा पत्नी मृत भेटिइन्। माइती पक्षबाट पतिविरुद्ध कर्तव्यज्यान मुद्दाको जाहेरी दर्ता हुन्छ, यही नै मुद्दाको संक्षिप्त तथ्य थियो। सुनुवाइको क्रममा मृतकको फेसबुक आइडिबाट वारदातको अघिल्लो रात पोस्ट भएको स्क्रिनसट पेस भयो। मृतकले जिन्दगीदेखि वाक्क लागेकाले मर्न मन लागेको स्टाटसको बेहोरा पोस्ट गरी आत्महत्या गरेको प्रतिवादीपक्षको जिकिरले मुद्दामा नयाँ ट्विस्ट आयो। जाहेरी समर्थित जाहेरवालाको बकपत्र, अभियुक्तको अनुसन्धान र अदालतमा इन्कारी बयान र मृत्युको कारण नखुलेकाले अटोस्पी रिपोर्टले मुद्दा बोर्डरलाइनमा थियो। मिसिलबाट पत्नीको फेसबुकको पासवर्ड दम्पतीबीच सेयर हुने गरेको देखियो। घटनास्थलमा अनुपस्थित रहेको अभियुक्तको एलिबीको जिकिर थियो। आफू साइबर अपराध विषयमा शोधकै क्रममा रहेकाले स्टाटस अपलोड भएको आईपी ठेगानाको प्राविधिक परीक्षण नै मुद्दामा अचुक प्रमाण हुनसक्नेदेखि सो आदेश गर्ने जुक्ति मेरो मस्तिष्क क्लिक भयो। डिजिटल फोरेन्सिक परीक्षण प्रतिवेदन प्राप्त नहुँदै मेरो सरुवा भएकाले मुद्दाको त्यसपछिको अपडेटसँग अनभिज्ञ रहेँ। साइबर अपराध बाहेकका परम्परागत मुद्दामा पनि साइबरको तत्व निहीत हुने भएकाले अनुसन्धानकर्ता, अभियोजनकर्ता र न्यायाधीशमा हुने साइबरको ज्ञानले मुद्दाको ठहरमा ठूलो असर पार्छ। टेक्नोलोजी एज इन्स्ट्रुमेन्ट : उपर्युक्त मुद्दाले फौजदारी अपराधभित्रको एउटा प्रकार टेक्नोलोजी एज इन्स्ट्रुमेन्ट प्रतिनिधित्व गर्छ। इन्टरपोलले यसलाई साइबर इनेबल्ड क्राइम नामकरण गरेको छ। अहिलेको सूचना प्रविधिको चरम विकासले मानिसको दैनिकीमा चामत्कारिक परिवर्तन ल्याइदिएको छ। कम्प्युटर तथा कम्प्युटर प्रविधिजडित स्मार्टफोन, ट्याब्लेट, मोडेम, ब्लुटुथ, राउटर्स, वाकीटकी, इन्टरकम, पेजर्स, टिभी, रेडियो, जीपीएस उपकरण, इन्फ्रारेड सिस्टम, इन्टरनेट अफ थिंगस्, डिजिटल पाइरेसी, इमेल फ्रड, इन्सट्यान्ट म्यासेजिङ, टेक्स्टिङ, सेक्स्टिङ, सेक्सटर्सन, भिओआईपी कल, अडियो, भिडियो, अडियो र भिडियो कन्फ्रेन्सिङ, फोरुम्स, च्याटरुम्स, जुम, स्काइप, फेसटाइम, फेसबुक, मेसेन्जर, ह्वाट्सएप, भाइबर, स्न्यापच्याट, एक्स, टिकटक, गुगलमिट, ब्लग, भ्लगलगायतका सामाजिक सञ्जाल, वेबसाइट इत्यादिको माध्यमबाट हुने प्रविधिको दुरुपयोगको मात्रा आपराधिक कार्यमा ज्यामितीय रफ्तारमा बढ्दो छ। अहिले फौजदारी अपराधको शास्त्रीय मान्यतामा क्रान्तिकारी परिवर्तन आएको छ। आपराधिक मनसाय (मेन्स रिया) आपराधिक कार्य (एक्टस रियस)मा रूपान्तरण वा वारदातको पूर्वतयारीको चरणमा प्रयोग हुने परम्परागत माध्यम वा उपकरणको स्थान अहिले कम्प्युटर र सूचना प्रविधिले लिएको छ। अनुसन्धान, अभियोजन वा न्याय सम्पादनमा न्यायाधीशको सामु अहिले साइबरको प्रयोग समयको माग भएको छ। फौजदारी मुद्दाको अनुसन्धानमा प्रयोग हुने डीएनए, बायोमेट्रिक, आइरिस परीक्षण, भ्वाइस एनालाइसिस, फेस, मानव चाल, एचएलओ डिटेक्सन, औंलाछाप, उपकरण चिन्हहरू, ब्यालिस्टिक, ट्रेस प्रमाण, विषविज्ञान, रगत परीक्षण विश्लेषणमा अहिले एआईजडित मेडिकल रिपोर्ट जेनेरेसन (प्रम्प्ट एमआरजी), रियलटाइम इन्टेलिजेन्स प्रविधियुक्त सुरक्षा क्यामेरा, सीसीटिभी फुटेजको प्रमाण मूल्यांकनपश्चात् हुने न्याय सम्पादनमा सूचनाप्रविधिको ज्ञान भएको दक्ष न्यायाधीश र सामान्य न्यायाधीशबीच आकाश जमिनको फरक हुन्छ। टेक्नोलोजी एज टार्गेट : यो प्रविधिलक्षित साइबर अपराध हो। इन्टरपोलले यसलाई प्योर साइबर अपराध अर्थात् विशुद्ध साइबर अपराधको कोटीमा राखेको छ। यसमा प्रविधिलाई माध्यम बनाउने नभई कम्प्युटर, कम्प्युटर नेटवर्क, उपकरण वा प्रविधि माथि नै आक्रमण हुन्छ। साइबर अपराधीहरूले कम्प्युटर नेटवर्क र प्रणालीमा अनाधिकृत पहुँच पुयाइ सेवा अवरुद्ध गर्न संवेदनशील डेटा वा सूचना चोरी र दुरुपयोग गर्छन्। कम्प्युटर ठगी, साइबर अट्याक, डीडीओएस वा ह्याक्टिभिज्म, डिओएस अट्याक, साइबरयुद्ध, साइबर आतंकवाद, साइबर एक्सटर्सन, इन्टरनेट ह्यारेसमेन्ट, साइबरस्टकिङ, साइबर बुलिङ, साइबरसेक्स तस्करी, ह्याकिङ, पोटेन्सियल्ली अनवान्टेड प्रोग्राम (पप्स), स्टक्चर्ड क्वेरी ल्याङवेज (एसक्युएल) इन्जेक्सन, भाइरस अट्याक, स्पाम, मालवेयर अट्याक, रेन्समवेयर अट्याक, बोटनेट अट्याक, सोसल इन्जिनियरिङ, मिरर वेबसाइट्स, सिम स्वापिङ, याकेटरिङ, स्क्याम, आइडेन्टिटी थेफ्ट, कस्टमर सर्भिस इम्पर्साेनेसन, अनलाइन फ्रड, बौद्धिक सम्पत्ति अधिकार उल्लंघन, इमेल फिसिङ, भिसिङ, अश्लील वा आपत्तिजनक सामग्री, पोर्नोग्राफी, एडफ्रड, अनलाइन दुव्र्यवहार, लागुऔषध तस्करी, डेटाचोरी, व्यक्तिगत सूचना चोरी, बैंक रेड, एटिएम फ्रड इत्यादि यसका रूप हुन्। मुद्दाको विषयवस्तुले विशुद्ध साइबर अपराधका यी मुद्दाहरू सुनुवाइ गर्ने न्यायाधीशमा साइबर कानुन वा साइबर अपराधको विशेषज्ञता वा सूचना प्रविधिमा उच्चतम दक्षता माग गर्छ। सीमाविहीन अपराध : इन्टरनेटजडित कम्प्युटर उपकरण, प्रविधि वा साइबर स्पेसको प्रयोगद्वारा घटित साइबर अपराध मुद्दाको वारदात स्थल कतिपय अवस्थामा अदृश्य रहने, अमूक स्थानमा घटित अपराधको असर अर्को स्थानमा देखापर्ने अन्तरमहादेशीय, अन्तर्देशीय वा अन्तक्र्षेत्रीय प्रकृतिको हुन्छ। यसले विश्व मानचित्रमा मानिँदै आएको राजनीतिक भूगोल अर्थात् महादेश, देश, प्रदेश, प्रान्त, राज्य, जिल्लाजस्ता भौतिक सीमाना पार गर्छ। एउटा कानुन प्रणाली वा क्षेत्राधिकारमा घटित अपराधको असर अर्काेमा देखापर्छ। यसमा अन्य अपराधजस्तो घटनास्थलमा अपराधी र पीडितको भौतिक उपस्थिति जरूरी हुँदैन। कतिपय अवस्थामा त पीडक र पीडितबीच व्यक्तिगत चिनजान वा शारीरिक भेटघाट साक्षात्कारसमेत नभएको अवस्था हुन्छ। रिमोट वा टाढैबाट घटाइने अपराधमा कतिपय परिस्थितिमा घटनास्थलसमेत पत्ता नलागी त्यसको असरमात्र देखापर्छ। स्थानीय स्तरमा घटित अपराधको असर विश्वव्यापी हुने यस्तो अपराधको अनुसन्धान र अभियोजन कार्य अत्यन्त कठित हुन्छ। विशेष किसिमका कसूरको कारबाही र किनारा गर्न कानूनद्वारा छुट्टै क्षेत्राधिकार तोकिएको अवस्थाबाहेक कसूर भएको जिल्ला वा क्षेत्रको अदालतबाट सुरु कारबाही र किनारा तथा पुनरावेदन सुन्ने, साधक जाँच्ने, पुनरावलोकन गर्ने, मुद्दा दोहोयाइ हेर्ने वा न्यायिक पुनरावलोकन वा मौलिक हकको प्रचलनका लागि रिटको असाधारण क्षेत्राधिकार अभ्यास गर्दै आएको हाम्रो परम्परागत अदालती अभ्यासमा भौतिक सीमानाविहीन अर्थात बोर्डरलेस वा अन्तर्देशीय साइबर अपराधको नवीनतम् अवधारणाले गम्भीर चुनौती थपिदिएको छ। डिजिटल भर्सेस इलेक्ट्रोनिक प्रमाण : सुन्दा एकैजस्तो लाग्ने इलेक्ट्रोनिक र डिजिटल शब्दहरूको अर्थ फरक छ। विद्युतीय उपकरणहरूको सहायताद्वारा सिर्जित र भण्डारण गरिएका स्थिर डेटा फाइलहरू इलेक्ट्रोनिक हुन्। यिनीहरूलाई एउटा कम्प्युटरबाट अर्कोमा स्थानान्तरण गर्न, पढ्न सकिए पनि सम्पादन वा परिवर्तन गर्न भने सकिँदैन। भौतिक दस्तावेजलाई स्क्यान गरिएको पीडीएफ फाइल, अनलाइन वेबपेज, सामाजिक सञ्जालमा गरिएको पोस्ट, ब्लग, इमेल, टेक्स्ट मेसेज, सफ्टवेयर एप्लिकेसन, खरिद रसिद इत्यादि यसका उदाहरण हुन्। तर, डिजिटल दस्तावेजहरू भने शून्य वा एकजस्ता बाइनरी कोड वा बिटको प्रयोगद्वारा कम्प्युटर डिभाइसले सूचना प्रशोधन गरी भर्चुअल रूपमै सिर्जना गरेको हुन्छ। यिनीहरूको मौलिक रूप पेपरलेस अर्थात् कागजविहीन वा अनलाइन हुने र आवश्यकतानुसार पढ्न, सम्पादन, परिवर्तन, अद्यावधिक र प्रिन्ट गर्न सकिन्छ। माइक्रोफ्ट वर्ड, गुगल डक्सजस्ता वर्ड प्रोसेस्ड एवं माइक्रोसफ्ट एक्सेल, गुगल सिट्सजस्ता स्प्रेडसिटस् दस्तावेजहरू तथा डिजिटल क्यामराद्वारा खिचिएका तस्बिर, अडियो वा भिडियोहरू यसका उदाहरण हुन्। भर्चुअल प्रमाण मूल्यांकन : साक्षी परीक्षण, दशी प्रमाण, विशेषज्ञको रायजस्ता भौतिक प्रमाण परीक्षणको शास्त्रीय मान्यतामा आधारित हाम्रो न्यायिक अभ्यास वैज्ञानिक प्रविधिमा आधारित डिजिटल वा इलेक्ट्रोनिक प्रमाण मूल्यांकनको अत्याधुनिक युगमा प्रवेश गरेको छ। साइबर वा सूचना प्रविधिमा आधारित अपराधको प्रमाण बुझ्ने, मूल्यांकन गर्ने, सर्वाेत्तम प्रमाणको छनौट र ग्रहण सहज कार्य होइन। मुद्दामा ठहर गर्नुपर्ने विषय र ठहर गर्नुपर्ने कुरालाई प्रमाणित वा खण्डन गर्न सहायता हुनसक्ने डिजिटल स्वरूपमा स्थानान्तरण वा भण्डारण गरिएका कुनै पनि सूचना वा दस्तावेज इलेक्ट्रोनिक वा डिजिटल प्रमाण मानिन्छन्। कम्प्युटर, डिजिटल वा इलेक्ट्रोनिकजस्ता भर्चुअल प्रमाणको कल्पनासमेत नभएको भौतिक प्रमाणको युगमा आएको ५० वर्ष पुरानो प्रमाण ऐनकै भरमा अहिले पनि प्रमाण मुकरर भइरहेको छ। २०३१ सालमा जारी ऐन हालसम्म तीनपटक संशोधन भए पनि यसले भर्चुअल प्रमाणलाई सम्बोधन गर्न सकेको छैन। डिजिटल वा इलेक्ट्रोनिक स्वरूपका अनलाइन प्रमाण मूल्यांकन गर्ने विशेष ऐन हालसम्म बन्न सकेको छैन। अन्तमा, सूचना प्रविधिमा आएको युगान्तकारी परिवर्तनले मानव जीवनका हरेक कार्य प्रभावित छन्। न्याय सम्पादनमा पनि यसको अपरिहार्यता छ। प्रविधिलक्षित विशुद्ध साइबर अपराध वा सूचना प्रविधिलाई साधनको रूपमा प्रयोग गरी घटित फौजदारी अपराधमात्र नभई रिट र देवानी प्रकृतिका मुद्दामा पनि साइबर तत्वको उपस्थिति बढ्दो छ। असाधारण अधिकार क्षेत्रका रिटलगायत करार, लेनदेन, अंशजस्ता देवानी मुद्दामा पनि कम्प्युटर, इन्टरनेट, भीओआईपी कल, टेक्स्ट, डिजिटल फोटोग्राफी, अडियो, अडियोभिजुअल प्रविधि वा उपकरणहरूको प्रयोग र यसमा आधारित प्रमाणको प्रस्तुति बढ्दो छ। मुद्दामा सूचना प्रविधि र साइबर तत्वको उपस्थितिले न्याय सम्पादनमा संलग्न न्यायाधीशमा खास प्रकारको विशेषज्ञता, दक्षता र क्षमताको माग गर्छ। एकातिर नेपालमा साइबर, डिजिटल वा इलेक्ट्रोनिक प्रमाणसम्बन्धी कानुनको अभाव छ भने अर्कोतिर मुद्दा हेर्ने न्यायाधीशमा सूचना प्रविधि र साइबर कानून विषयको उच्च अध्ययन, तालिम, ज्ञान वा क्षमताको अभाव छ। मुद्दामा अन्तर्निहीत साइबर वा सूचना प्रविधियुक्त विषयवस्तु एवं भर्चुअल, अनलाइन, डिजिटल वा इलेक्ट्रोनिक प्रमाणको परख र सही मूल्यांकन गरी न्याय सम्पादन गर्नु न्यायाधीश सामु अहिले ठूलो चुनौती छ। पूर्वन्यायाधीश भट्टराई साइबर कानुन र साइबर अपराधका विद्यावारिधि हुन्।"
विकास साझेदारको साथ लिनुपर्छ,"कर्णाली प्रदेशमा राजनीतिक अस्थिरता र व्यवस्थापकीय कमजोरीका कारण सरकारले विकास बजेट खर्च गर्न सकिरहेको अवस्था छैन। सरकारसँग भएको स्रोत साधनको परिचालन सही तरिकाले हुन नसक्दा नागरिकका आवश्यकता र अपेक्षाहरू जस्ताका त्यस्तै छन्। यसले कर्णालीको विकास र समृद्धिको सपना पूरा गर्न ठूलो चुनौती खडा भएको छ। हामी गैरसरकारी निकायहरू सरकारसँगै जान चाहान्छौं। सरकारसँग बजेट छ, हामीसँग काम गर्ने सबै प्रकारको जनशक्ति छ। तर, सरकारले गैरसरकारी निकायको साथ लिन सकिरहेको अवस्था छैन। सरकारले गैरसरकारी निकायहरूलाई सहज रूपमा विश्वास नगरेको जस्तो अवस्था छ। यसले सामाजिक रूपान्तरण, न्याय र विकासका धेरै सम्भावनाहरू ओझ्लमा परेका छन्। सरकारले नागरिक समाज र संघ संस्थाहरूलाई सहज रूपमा काम गर्ने वातावरण सुनिश्चित गर्नुपर्छ। एकीकृत सामाजिक विकास ऐन नआएको अवस्थामा पञ्चायत कालिन ऐनको आधार बनाइ बिभिन्न बहानामा स्थानीय तह, प्रदेश तह र संघीय तहमा प्रशासनिक संरचनाहरूले नियम, नियमावली तथा निर्देशिका र परिपत्रमार्फत सामाजिक संघसंस्थाको गतिविधिहरूमा अंकुश लगाउने गलत अभ्यास कर्णाली जस्ता विकट क्षेत्रको विकासमा बाधा पुगेको छ। राज्यले प्रतिबद्धता गरेको दिगो विकास लक्ष्य कार्यान्वयनलाई अझ बढी व्यावहारिक तथा प्रभावकारी बनाउन यसको स्थानीयकरण गर्न आवश्यक छ। जसका लागि नागरिक संघसंस्थाहरूसँग साझेदारी गर्ने संरचनाको व्यवस्था गर्न तीनै तहका सरकारसँग हाम्रो जोड्दार माग हो। विशेष गरी कर्णाली प्रदेशमा देखिएका बालश्रम, छाउपडी, बालविवाह, जातीय विभेद, लैंगिक हिंसा, बाध्यकारी श्रम शोषण, मानव बेचबिखन तथा ओसारपसार र कृषि बधुवा मजदुर तथा लागू औषध ओसार पसार जस्ता विकृतिको अन्त्य गर्न नागरिक संघसंगठनको सहभागिता र परिचालनसहित विशेष कार्यक्रम सञ्चालन गर्न जरुरी छ। (अध्यक्ष, गैरसरकारी संस्था महासंघ, कर्णाली प्रदेश।)"
आत्मनिर्भर बन्दै हिमाली भेगका महिला,"सिन्धुपाल्चोक : खेतीपाती र घर गृहस्थीमा मात्रै व्यस्त रहने सिन्धुपाल्चोकको हिमाली क्षेत्रका महिला आयआर्जनमा पनि जोडिन थालेका छन्। हिमाली क्षेत्र पाँचपोखरी थाङ्पाल गाउँपालिकाका महिला आयआर्जनमार्फत आत्मनिर्भर बन्न थालेका हुन्। राडीपाखी बुनेर आम्दानी हुन थालेपछि पाँचपोखरी थाङ्पाल ७ की बुद्धिमाया गुरुङ खुसी छिन्। श्रीमान्को भरमा मात्र घर व्यवहार चलाउँदै आएकी उनी आफूले पनि केही गर्नुपर्छ भन्ने लागेर गलैंचा बुनाइसम्बन्धी काम सुरु गरेको बताउँछिन्। अहिले श्रीमान्को एकल भर पर्नु परेको छैन, केही गर्न सक्छु भन्ने आत्मविश्वास बढेको छ, उनले भनिन्। बिहानदेखि बेलुकासम्म राडीपाखी बुन्ने काममा नै व्यस्त रहने उनी एउटै राडीपाखीबाट २० हजार रुपैयाँसम्म कमाउने गर्छिन्। आफ्नो सीपलाई प्रयोग गर्दै गाउँमै स्वरोजगार बनेकी उनी जीवनयापनमा सहज हुन थालेपछि झन् उत्साहित बनेकी छिन्। तर बजारको अलि समस्या भएको गुरुङको अनुभव छ। त्यसो त गाउँपालिकाले समस्या समाधान गर्नेमा पनि उनी विश्वस्त छिन्। बुद्धिमायाको मात्रै नभई १३ वर्षदेखि गलैंचा बुनेर सोही ठाउँकी सानुमाया श्रेष्ठले परिवारको गर्जो टार्दै आएकी छिन्। सानो छँदा आमाहरूले बुनेको हेरेर नै गलैंचा बुन्न सिकेकी उनले परिवारसँग बसेर, घरपरिवारलाई समय दिएर पनि महिनामा १० हजार रुपैयाँ सजिलै कमाउने गरेकी छिन्। आफ्नै सुरमा काम गर्न पाउँछु, यसलाई नै आफ्नो व्यवसायको रूपमा अँगालेको छु, श्रेष्ठले भनिन्, सानोतिनो खर्चका लागि ऋण काड्नु परेको छैन। उनीहरूजस्तै पाँचपोखरी थाङ्पाल७ का २० घरपरिवारका महिला अचेल राडीपाखी, गलैंचा बुन्द व्यस्त हुने गरेका छन्। घरैमा बसेर, खाली समयमा गलैंचा, राडीपाखी बुनेर राम्रो आम्दानी हुने भएपछि यहाँका महिलाहरू अहिले राडीपाखी बुनाइप्रति आकर्षित भएका छन्। यहाँका अधिकांश महिलाले अरूले बुनेको हेरेर नै गलैंचा बुन्न सिकेका हुन्। यो सीपले आत्मनिर्भर हुन सकिन्छ भन्ने सोच उनीहरूमा छ। उनीहरूको सीप र उत्पादनलाई बजारीकरण गर्न गाउँपालिका पनि जुटेको छ। युवा, महिला, पिछडिएको वर्गलाई लक्षित गर्दै विभिन्न सीपमूलक तालिम प्रदान गर्दै हामीले आफ्नै ठाउँमा भएका सीपलाई प्रयोग गरी रोजगार सिर्जनाका प्रयासहरू गरेका छौं, पाँचपोखरी थाङ्पाल गाउँपालिकाका अध्यक्ष टाँसी लामाले भने, युवाहरूलाई उद्यमी, व्यवसाय बनाउन विभिन्न तालिम र अनुदान उपलब्ध गराउँदै आएका छौं। भौगोलिक रूपमा विविधता, विभिन्न जातजाति संस्कृति रहेको पाँचपोखरीमा परम्परागत सीपलाई प्राथमिकता दिई विभिन्न योजना ल्याएको अध्यक्ष लामाले जनाए। पिछडिएको क्षेत्र, समुदायका महिलालाई राडी बुन्ने, गलैंचा बुन्ने, डोका बुन्नेजस्ता सीपमूलक तालिम दिएको र महिलाहरूले निर्माण गरेको सामग्रीको बजारीकरणमा सहयोग गरिरहेको उनले बताए। परम्परागत सीप र उत्पादनहरू लोप हुनबाट जोगाउन ती सीपलाई पुस्तान्तरण गर्न र बजार व्यवस्थापनमा ध्यान पुयाउन आवश्यक हुन्छ, गाउँपालिका लघु उद्यम् विकास शाखाका प्रमुख दीपेन्द्र पौड्याल भन्छन्, सोही अनुरूप हामीले हिमाली भेगमा महिलालाई जीविकोपार्जनमा टेवा पुयाउने र उत्पादित सामग्रीको बजारीकरणतर्फ ध्यान दिइरहेका छौं। उनले गाउँपालिकाको गरिबी निवारणका लागि उद्यम विकास शाखाअन्तर्गत पिछडिएको क्षेत्र, पिछडिएको वर्गको पहिचान गरी अभिमुखीकरण कार्यक्रम गरी विभिन्न सीपमूलक तालिमहरू दिइरहेको बताए। उहाँहरूको माग र आवश्यकताको आधारमा विभिन्न चरणका स्वावलम्बन बन्ने खालका कार्यक्रम सञ्चालन गरिरहेका छौं, पौड्यालले भने। आव २०८००८१ मा संघीय ससर्त अनुदानमा १३ लाख र गाउँपालिकाबाट १९ लाख गरी जम्मा ३० लाख रुपैयाँ बजेट उद्यम बन्न प्रेरित हुने कार्यक्रमका लागि गाउँपालिकाले छुट्ट्याएको छ। सिंगो पालिकालाई समृद्ध बनाउनका लागि स्थानीय स्रोतसाधन, सीपको विकास र जनशक्तिको उचित व्यवस्थापन गर्नु एकदमै महत्त्व रहेको भन्दै पालिका उपाध्यक्ष सुनिता अधिकारी बताउँछिन्। परम्परागत स्थानीय सीपहरू अझै पनि यहाँका महिलाले संरक्षण गरेको पाइन्छ, उनले भनिन्, सीप विकास र क्षमता अभिवृद्धि गरेरै उद्यमी बन्न प्रेरित गर्न सकिन्छ भन्ने यस ठाउँका महिलाहरूले पुष्टि गरेका छन्।"
प्रांगारिक कृषिमा पशुपन्छी,"नेपालमा कृषिगणना २०१८ सालबाट सुरु भएको पाइन्छ। त्यसपछि प्रत्येक १०१० वर्षमा कृषिगणना हुँदै आएको छ। २०७८ सालको सातौं कृषिगणना हो। यस गणनामा महिला मुख्य कृषक ३२ प्रतिशतर बाँकी प्रतिशत पुरुष मुख्य कृषक देखाएको छ। महिला मुख्य कृषकभन्दा पुरुष मुख्य कृषक धेरै भएको प्रष्ट हुन्छ। मुख्य कृषक भन्नाले कृषक परिवारको कृषि कार्य सञ्चालनमा व्यवस्थापकीय कार्य गर्ने व्यक्तिलाई मानिन्छ। यसरी पनि प्रष्ट हुन सकिन्छ कि कृषिचलनको सम्पूर्ण चाँजोपाँजो मिलाउने, उपलब्ध हुन सक्ने साधन र स्रोतको कसरी उपभोग गर्नुपर्छ भन्ने कुराको निर्णय गर्ने, कृषि उत्पादनको वितरणसम्बन्धी निर्णय लिने र प्राविधिक तथा आर्थिक जिम्मेवारीसमेत बहन गर्ने व्यक्तिलाई मुख्य कृषक भनिन्छ। मुख्य कृषक परिवारको मुली नहुन पनि सक्छ, हुन पनि सक्छ। महिला मुख्य कृषक प्रतिशत पुरुषको तुलनामा निकै कम देखिन्छ। २०६८ सालमा १९ प्रतिशत छ भने २०७८ सालमा ३२ प्रतिशत तथ्यांकले देखाएको छ। सकारात्मक पक्ष यो छ कि महिला मुख्य कृषक प्रतिशत बढ्दो देखाएको छ। कृषकलाई दुई प्रकारमा राखेको पाइन्छ। खेतीपाती गर्ने कृषक र पशुपन्छी मात्र पाल्ने कृषक। प्रांगारिक उत्पादनहरूले मानिसको स्वास्थ्य, वातावरण र समग्र सामाजिक न्यायलाई सकारात्मक योगदान पुयाउने गर्छ। हरेक वर्ष विश्व बजारमा यसको माग करिब १५ देखि २० प्रतिशतसम्म बढिरहेको छ रयो बढ्दो क्रममा छ। त्यसैले प्रांगारिक उत्पादन बढाउन प्रांगारिक उत्पादक कृषक बढाउनुपर्ने आवश्यकता टड्कारा रूपमा आएको छ। अन्नवाली उत्पादनमा रासायनिक मलको प्रयोग गरेको पाइन्छ। तरकारीमा विषादीको प्रयोग गर्ने कृषक परिवार २७ प्रतिशत २०७८ सालको कृषिगणनाले देखाएको छ। यसरी विषादी प्रयोग गर्ने कृषक परिवारमध्ये तरकारीमा सुरक्षित विषादीको प्रयोग कृषक परिवार ५३ प्रतिशत छन्। यस्ता विषादीले स्वास्थ्यमा नराम्रो असर पार्ने गर्छ। यसबाट जोगिन प्रांगारिक उत्पादनलाई जोड दिनुपर्छ। प्रांगारिक कृषिबाट नै प्रांगारिक उत्पादन गर्न सकिन्छ। जसका लागि पशुपन्छीपालन आवश्यक छ। पशुपन्छीपालनबाट आएको मलमूत्र, सोत्तर आदि खेतबारीमा मल राख्न सकिन्छ। पशुपन्छीपालन क्षेत्रलाई कृषि क्षेत्रको आधार मान्न सकिन्छ। नेपालमा यस क्षेत्र अत्यन्त सम्भावना भएको तथा अपेक्षा गरिएको क्षेत्र हो। तरकारी तथा फलफूलमा असुरक्षित विषादीको प्रयोगले मानव स्वास्थ्यमा नराम्रो असर पर्छ। त्यसैले प्रांगारिक उत्पादनको माग बढ्दै गएको हो। यस क्षेत्रलाई अगाडि बढाउन सके मात्र कृषिले फड्को मार्ने छ। यसै सन्र्दभमा कुरा जोड्न सकिन्छ। केही विश्वविख्यात नीति निर्माताले पशुपन्छीपालन क्षेत्रलाई गरिबी निवारणको महत्वपूर्ण आधार मानेको अध्ययनले देखाएको छ। जग्गाको अभाव भएका,साना किसान, सिमान्तकृत आदिवासी जनजाति, महिलालगायत प्राकृतिक स्रोतमा स्रोतमा बढी निर्भर व्यक्तिलाई यस क्षेत्र सजिलो तथा सहज हुनसक्छ। साथै पशुपालन कार्य त आदिवासीको परम्परा र संस्कार यो पेसा जोडिएको पाइन्छ। साथै प्रांगारिक र आत्मनिर्भर खेती पशपन्छीपालन बिना सम्भव हुँदैन। विगत लामो समयदेखि हाम्रो देश नेपालमा किसानले खेतीपाती र पशुपालनलाई सँगै अपनाएको पाइन्छ। साँच्चै इतिहास हेर्ने हो भने मानव सभ्यताको विकाससँगै कृषिको विकास भएको र त्यसमा पनि खेतीपातीभन्दा पनि पहिला पशुपालनको महत्व बुझेको पाइन्छ। विश्वका विभिन्न देशको परम्परागत ग्रामीण कृषि प्रणली पारिवारिक, पशुपालनमा निर्भर, दिगो र वाह्यपदार्थको प्रयोगबिना नै गरिँदै आएको पाइन्छ। छोटो समयमा र कम लागतमा व्यवसायीकरण, यन्त्रीकरण र औद्योगीकिकरण गर्न सकिने व्यवसायको रूपमा लिन सकिन्छ। किनभने यो पेसा खेतीपातीभन्दा सरल तथा किफायती हुन्छ। प्रांगारिक प्रमाणीकरण कार्य हुनुपर्छ। विश्वमा हालसम्म ५५० जति प्रांगारिक प्रमाणीकरण गर्ने निकायहरूले कार्य गरिरहेको अध्ययनले देखाएको छ। हाल नेपालमा पनि प्रांगारिक उपजहरूलाई प्रमाणीकरण गरेर बजारमा बिक्री गर्ने प्रचलन आइसकेको छ। यसरी प्रांगारिक कृषिका लागि पशुपन्छीपालन क्षेत्रको महत्व भनिरहँदा यसमा पनि धेरै कुरामा अध्ययन दिनुपर्छ। पशुपन्छीबाट मानिसमा रोग सर्न सक्छ। गाईभंैसीको दूध खानलगायत तिनहरूको मलमूत्र खेतबारीमा मल राख्न महत्वपूर्ण छ। यो भयो राम्रो पक्ष। यसको नराम्रो पक्षलाई हेर्दा, गाईभैंसीमा जुनोटिक क्षय रोग हुन सक्छ साथै अन्य रोग पनि हुनसक्छ र मानिसमा सर्न सक्छ। यसै सन्दर्भमा विश्वस्वास्थ्य संगठनले दिएको तथ्यक हेर्दा, सन् २०१६ मा विश्वाभर १ लाख ४७ हजार व्यक्ति प्रभावित भए भने करिब १२,५०० मानिसले यो रोगको कारण ज्यान गुमाएका थिए। यस्ता रोगबाट बाच्न गाईभैंसीबाट उत्पादित खाने कुरा राम्रोसँग पकाएर खानुपर्छ। लेखिका महिला किसान संगठन नेपालको सचिव हुन्।"
"डडेल्धुरामा ट्याक्टर दुर्घटना : २ जनाको मृत्यु, २ घाइते",डडेल्धुरा : डडेल्धुरामा ट्याक्टर दुर्घटना हुँदा २ जनाको मृत्यु भएको छ भने २ जना गम्भीर घाइते भएकन छन्। जिल्लाको नवदुर्गा गाउँपालिका४ को ग्रामीण सडकमा बागमती प्रदेश ०१००१ क ९६५१ नम्बरको ट्याक्टर दुर्घटना भएको हो। निर्माणका कार्यका लागि नवदुर्गा पुगेका धादिङको गजुरी गाउँपालिका७ का ४० वर्षीय ट्याक्टर चालक धिरज थापामगर र रोडाङ गाउँपालिकाका २७ वर्षीय विष्णु विकको उपचारका क्रममा डडेल्धुरा अस्पताल पुर्याएपछि मृत्यु भएको प्रहरीले जनाएको छ। धादिङको रोडाङ गाउँपालिकाका ३१ वर्षीय सुदिप विक र डडेल्धुराको नवदुर्गा गाउँपालिका४ का २८ वर्षीय हिक्मत विक घाइते भएका छन्। उनीहरूको डडेल्धुरा अस्पतालमा उपचार भइरहेको छ। जिल्लाको नवदुर्गा बेलापुर सडक निर्माण गरिरहेको रामजाने कन्ट्रक्सनको क्याम्प जाँदै गरेको ट्याक्टर शनिवार राति साढे १० बजे दुर्घटना भएको जिल्ला प्रहरी कार्यालय डडेल्धुरा का सुचना अधिकारि कुसुम नायकले जनाए। ट्याक्टर सडकबाट २५० मिटर तलखसेको प्रहरीले बताएको छ। दुर्टनाको कारण भने खुल्न सकेको छैन।
८५ प्रतिशत जापानी सामाजिक सञ्जाल नियमनका पक्षमा,"टोकियो : हालैको एक सर्वेक्षणले झन्डै ८५ प्रतिशत जापानी नागरिकले गलत सूचना, मानहानी र अन्य दुर्भावनापूर्ण अभ्यासहरू फैलिनबाट रोक्न सामाजिक सञ्जाल साइटहरू नियमन गर्न आवश्यक रहेको औंल्याएका छन्। मेलमार्फत असाही शिम्बुनले जापानको संविधान स्मृति दिवसका अवसरमा शुक्रबार जारी गरेको सर्वेक्षणमा सर्वसाधारणले एक्स, फेसबुक र युट्युब जस्ता सामाजिक सञ्जाल साइटहरूका लागि नियमहरू आवश्यक पर्ने मत जाहेर गरेका हुन्। राष्ट्रव्यापी सर्वेक्षणले केवल ११ प्रतिशत उत्तरदाताले सामाजिक मिडिया नियमहरू अनावश्यक रहेको भनेका छन्। नियमहरूका पक्षमा हुनेमध्ये ६७ प्रतिशतले कानुनी कारबाहीहरू लिनुपर्छ भनेका छन्। ३० प्रतिशतले व्यवसाय र अन्यहरूद्वारा स्वैच्छिक कार्यहरूलाई प्राथमिकता दिएका छन्। सामाजिक सञ्जालमा प्रयोगकर्ताको रुचिअनुसारको जानकारी स्वचालित रूपमा प्रस्तुत गर्ने विशेषता छ। तसर्थ प्रयोगकर्ताहरूले रुचिअनुरूप नभएका धेरै जानकारी गुमाउन सक्ने असाही शिम्बुनले रिपोर्ट गरेको छ। उत्तरदातामध्ये ८० प्रतिशतभन्दा बढीले सामाजिक सञ्जालबाट चुनावमा गलत सूचनाको प्रभाव र अरूविरुद्ध मानहानिको बारेमा चिन्ता व्यक्त गरेका थिए। के तपाईंलाई राजनीति र समाजमा फरक दृष्टिकोण प्रस्तुत गर्नु राम्रो हो जस्तो लाग्छ ? भन्ने प्रश्नमा ६९ प्रतिशतले लाग्छ र २२ प्रतिशतले लाग्दैन भनेका छन्। द्वन्द्व परित्याग गर्ने संविधानको धारा ९ को सम्भावित परिमार्जनका सम्बन्धमा ६१ प्रतिशतले यसलाई यथावतै छोड्नुपर्ने बताएका छन् भने र ३२ प्रतिशत संशोधनका पक्षमा छन्।"
सर्वत्र चिन्ता बन्दै मिथ्या सूचना,"पछिल्लो समय मिथ्या सूचनाको संक्रमण घातक रोगजत्तिकै फैलिँदो छ। यसलाई लिएर सर्वत्र चिन्ता बढेको छ। मिसइन्फर्मेसन, डिसइन्फर्मेसन र मालइन्फर्मेसन को अत्यधिक प्रयोग बढेको छ। यसबाट पीडितको संख्या पनि बढ्दो छ। यसै परिप्रेक्ष्यमा आज हामीले पत्रकारिता र कानुन क्षेत्रका विज्ञहरूसँग यस विषयमा जिज्ञासा राखेका थियौं। प्रस्तुत छ, उहाँहरूका विचार, उहाँहरूकै शब्दमा मिडिया स्वतन्त्र हुनुपर्छ, स्वच्छन्द होइन, बलराम केसी पूर्वन्यायाधीश, सर्वोच्च अदालत कुनै बेला मुलुकमा प्रेस स्वतन्त्रता थिएन। राजतन्त्र र पञ्चायती व्यवस्थाविरुद्ध लेख्न पाइँदैनथ्यो। यदि कसैले समाचार प्रकाशन गरेमा प्रेस बन्द गरिनथ्यो। जफत हुन्थ्यो। पत्रिका प्रकाशनमा प्रतिबन्ध लाग्थ्यो। सञ्चारकर्मी, सम्पादक, प्रकाशकलाई सजाय हुन्थ्यो। सरकारको आलोचना गर्ने पत्रपत्रिका निगरानीमा पर्थे। तर, नेपाल अधिराज्यको संविधान २०४७ ले प्रेस स्वतन्त्रताको प्रत्याभूति दियो। पछिल्लो नेपालको संविधानले पनि मौलिक हकका रूपमा सूचनाको हकको व्यवस्था गर्यो। विद्युतीय प्रकाशन, प्रसारण तथा छापालगायतका जुनसुकै माध्यमबाट कुनै समाचार, सम्पादकीय, लेख, रचना वा अन्य कुनै पाठ्य, श्रव्य, श्रव्यदृश्य सामग्रीको प्रकाशन तथा प्रसारण गर्न वा सूचना प्रवाह गर्न वा छाप्न पूर्व प्रतिबन्ध लगाइने छैन भन्ने व्यवस्था संविधानमै उल्लेख छ। हो, यही संवैधानिक व्यवस्थाको फाइदा केही व्यक्तिहरू वा मिडिया सञ्चालकहरूले उठाइरहेका छन्। व्यावसायिक ढंगले सञ्चालन भएका मिडियामा मिस इनफर्मेसन र डिसइनफर्मेसनको समस्या देखिंँदैन। तर, केही ससाना मिडियामा संवैधानिक र सामाजिक मर्यादामा रहेको देखिँदैन। आचार संहिता पालना गरेको पाइँदैन। केही मिडियाले संविधान प्रदत्त हक अधिकारको दुरुपयोग गरिरहेको देखिन्छ। संवैधानिक व्यवस्थाले दिएको हक अधिकारको पालना गर्ने हो। उन्मुक्तिको फाइदा उठाउनेतर्फ जाने होइन। समाजमा आतंक मच्चाउने, कसैको बदनाम गर्ने उद्देश्यले समाचार सम्प्रेषण गर्नका लागि छुट दिएको होइन। संवैधानिक उन्मुक्तिको दुरुपयोग गर्न पाइँदैन। नेपालको संविधानको धारा १७ मा स्वतन्त्रताको हकअन्तर्गत विचार र अभिव्यक्ति स्वतन्त्रताको प्रत्याभूत गरिएको छ। नेपालको कुनै पनि भागमा पेसा, रोजगार गर्ने, उद्योग, व्यापार तथा व्यवसायको स्थापना र सञ्चालन गर्ने स्वतन्त्रता रहेको छ। त्यस्तै धारा सञ्चारको हकको व्यवस्था छ। सञ्चालकसञ्चारकर्मीले धारा १७ र धारा १९ मा उल्लेखित बुँदासँगै प्रतिबन्धात्मक वाक्यांशलाई पनि हेक्का राख्नुपर्छ। संवैधानिक व्यवस्थाको लक्ष्मणरेखा नाघेका कारण समस्या आएको हो। स्वतन्त्र मिडिया मुलुकका लागि आवश्यक छ। तर, स्वतन्त्रताको नाममा स्वच्छन्द हुनुहुँदैन। लोकतन्त्रमा हात हल्लाउन वा फैलाउन पाइन्छ। तर, अर्को व्यक्तिको नाक छुने गरी हात फैलाउन पाइँदैन। पूर्ण प्रेस स्वतन्त्रता भनेको उन्मुक्ति होइन। मनपरि लेख्न वा छाडा हुन पाइँदैन। व्यक्ति होस् वा संस्था लोकतन्त्रमा प्राप्त संवैधानिक हक अधिकार असीमित होइन। नियन्त्रण गर्न सक्ने हक हो। त्यसैकारण संविधानमा प्रतिबन्धात्मक वाक्यांश राखिएको हो। २०४७ सालपछि नेपाली मिडियाको विकास भएको हो। राज्यका तीनवटै अंगको निगरानी गर्ने र जवाफदेही बनाउने काम मिडियाले गरेको हो। मिडियाले उजागर गरेकै कारण जनता सुसूचित हुन पाएका छन्। सबै मिडियालाई दोष दिन मिल्दैन। प्रसंशनीय मिडिया पनि छन्। बगैंचामा राम्रा फूलहरू फुलेका हुन्छन्। तर, कुनै कुन फुलभित्र कीरा देखिन्छन्। मिस इनफर्मेसन, डिसइनफर्मेसन र फेक न्युज प्रकाशनप्रशारणको कार्य व्यावसायिक, मर्यादित र जवाफदेही पत्रकारिताभित्रको विकृति हो। यसले समाजलाई क्षतविक्षत पार्छ भ्रामक समाचारको प्रकोप अनियन्त्रित बन्दै छ राजुप्रसाद चापागाईं, अधिवक्ता तथा संयोजक, जवाफदेहिता निगरानी समिति लोकतन्त्र भन्दैमा अभिव्यक्ति तथा प्रेस स्वतन्त्रता निरपेक्ष हुँदैन। न त स्वतन्त्रतामाथि अनावश्यक बन्देज नै स्विकार्य हुन्छ लोकतन्त्रमा। सबैको सहअस्तित्वका लागि स्वतन्त्रताको बैध नियन्त्रण सर्वथा अपेक्षित हुन्छ। तर, झुठ र भ्रामक समाचारको प्रकोप अनियन्त्रित बन्दैछ। यसले एक किसिमको महामारीकै रूप लिँदै छ। प्रतिष्ठा, चरित्र र ख्यातिलाई क्षणभरमै डढेलो लगाउन स्वतन्त्रताको चरम दुरुपयोग हुने गरेको छ। फरक विचारकालाई सामाजिक सञ्जालमार्फत संगठित रूपमा नै खुइल्याउने, घृणास्पद, विषाक्त, अपराधिक गालीगलौज गर्ने कुरा सामान्य बन्दै गएको छ। समाजलाई नै आक्रान्त पार्ने पछिल्लो यो खतरनाक प्रवृत्तिप्रति सर्वत्र चिन्ता व्यक्त भएको छ। दण्डहिनता र जवाफदेहीविहीनताले नै यस्तो प्रवृत्तिलाई मलजल गरेको हो। व्यक्ति (प्राकृतिक तथा कानुनी) को प्रतिष्ठा एवं सामाजिक सद्भावको जगेर्ना र अभिव्यक्ति तथा प्रेस स्वतन्त्रताबीचको सन्तुलन अपरिहार्य हुन्छ। त्यो सन्तुलन किन गुमिरहेको छ ? जवाफदेहिता प्रणालीसंयन्त्रले किन काम गरिरहेका छैनन् ? निर्मम समीक्षा जरुरी छ। कानुनी शासनलाई चुस्त र प्रभावकारी बनाउन जरुरी छ। सामान्यभन्दा सामान्य व्यक्तिको इज्जत, प्रतिष्ठालाई पनि समान मूल्य दिने संस्कार बस्न आवश्यक छ। कानुन र व्यवहारमा समयानुकूल सुधार हुनुपर्छ। स्वतन्त्रताको जिम्मेवारपूर्ण उपभोग सुनिश्चित गर्न नसके समाजमा चरम अराजकताको स्थिति सिर्जना हुने छ। सबैले यथासमयमा नै चेत्न जरुरी छ। समाजमा मिसइन्फर्मेसन, डिसइन्फर्मेसन र मालइन्फर्मेसन घातक रुचि श्रेष्ठ, कार्यकारी अध्यक्ष, व्यावसयिक पत्रकारिता अध्ययन केन्द्र एक दशकयता नेपाली सञ्चार माध्यमहरूको संख्यात्मक वृद्धि भएको छ। सञ्चारप्रविधिमा नेपालीको पहुँच पनि ह्वात्तै बढेको छ। यो सुखद पक्ष हो। तर, संख्यात्मक वृद्धिको अनुपातमा सञ्चारमाध्यमहरूले पर्याप्त मात्रामा विषयवस्तु (कन्टेन्ट) मा ध्यान दिन सकेका छैनन्। आमजनता स्वाभाविक रूपले जता आफूले चाहे अनुसारको विषयवस्तु वा सामग्री पाउँछन्, त्यसमै रमाउँछन्। उतै आकर्षित हुन्छ। त्यो भनेको अहिलेको सामाजिक सञ्जाल हो। मूलधारको मिडियाको विकल्पका रूपमा सामाजिक सञ्जाल प्रयोग हुन थालेपछि इन्फर्मेसन र डिसअर्डरको सुरुवात त्यहींबाट हन्छ। मिसइन्फर्मेसन, डिसइन्फर्मेसन र मालइन्फर्मेसनले समाचार र विचारको आधिकारिकतालाई कमजोर बनाउँछ। हल्लामा विचार र दृष्टिकोण भेटिँदैन। संविधानले प्रेस स्वतन्त्रता सुनिश्चित गरेको लोकतान्त्रिक राज्यमा पत्रकारिता र आमसञ्चार शिथिल हुनु एउटा बिचित्रको संयोग हो। आज नेपाली समाजका सबै समुदाय र वर्गमा वैचारिक स्पष्टता नदेखिनु इन्फर्मेसन डिसअर्डरको सबैभन्दा घातक प्रभाव हो। पत्रकारिताका आफ्नै सीमा र मर्यादाहरू छन् किशोर नेपाल, वरिष्ठ पत्रकार एवं पूर्वसभापति नेपाल पत्रकार महासंघ मिथ्या वा भ्रामक समाचार प्रकाशन प्रसारण विगतमा पनि हुन्थ्यो। तर, अहिले मिथ्या समाचार प्रकाशन प्रसारण गर्ने कार्यमा तीब्रता आएको छ। सत्यलाई उजागर गर्ने हो भने भ्रामक वा मिथ्या कुरा आफै ओंझेल पर्छन्। अहिले नेपाली सञ्चारमाध्यमले सत्यको खोजी र निरुपण गर्न सकेको छैन। मिथ्या समाचार प्रकाशन प्रसारण भइरहेको छ भने त्यसलाई रोक्ने काम सम्पादकको हो। भ्रामक सूचना प्रवाह भइरहेको छ भने सम्पादकहरू समाचार कक्षमा सक्रिय नरहेको प्रमाण हो। अहिले सामाजिक सञ्जालको माध्यमबाट सूचना प्राप्त गर्ने क्रम बढेको छ। सामाजिक सञ्जाल पक्कै पनि सूचनाका स्रोत हुन सक्छन्। तर, सूचना यथार्थ हो कि उत्तेजक क्रिडा हो त्यसको छानवीन हुनु पर्दछ। पत्रकारहरू सामाजिक सञ्जालले दिएको जानकारीलाई समाचारका रूपमा प्रस्तुत गर्ने सजिलो उपायमा लागे भने सत्यको मुख बन्द हुन्छ। सूचनाको महत्व पनि स्थापित हुन सक्दैन। सामाजिक सञ्जालले समाजलाई उद्वेलित बनाउन र गिजोल्न सक्छ। तर, समाजको हितमा अपेक्षित दबाब सिर्जना गर्न सक्दैन। त्यसैले पत्रकारहरू सामाजिक सञ्जालबाट आत्तिनु पर्दैन। सामाजिक सन्जाल आफैंमा आतंक होइनन्। आजको संसारमा सामाजिक सञ्जाल जनताका लागि अपरिहार्य छ। त्यसको सही प्रयोग हुन सकेको खण्डमा मिडिया र सामाजिक सन्जाल दुवै एकअर्काका पूरक हुन सक्छन्। आजको संसारलाई सामाजिक सञ्जालको प्रभावबाट मुक्त गराउन सम्भव छैन। तर, तिनीहरूको प्रस्तुति मर्यादित तुल्याउन पत्रकारहरू र मिडिया सञ्चालकहरू आफैं पनि मर्यादित हुनुपर्छ। नेपाली मिडिया संसार निरन्तर नयाँ तरंगमा छ। मिडिया बनाउने र मिडियाले बनाएका दुईथरि व्यक्तित्वहरू नेपाली समाजमा भेटिन्छन्। मिडियालाई हाँक लगाउने र नियन्त्रणमा राख्ने वा कज्याउने प्रवृत्ति बढेको छ। पत्रकारिताका आफ्नै सीमा र मर्यादाहरू छन्। नेपालमा २०४६ सालपछि छापा माध्यमको निरन्तर विकास भएको छ। तर, मिडिया सञ्चालकहरूले अहिलेसम्म पनि आफ्नो दायित्वलाई बुझ्न सकेका छैनन्। मिडियाले राष्ट्रियसामाजिक मर्यादा कायम गर्नुपर्छ। त्यसका लागि मिडिया हाउसहरू त्यसतर्फ जनताप्रति जिम्मेवार हुनुपर्छ। भ्रम फैलाउनु पत्रकारिता होइन प्राध्यापक चिरञ्जीवी खनाल, प्रमुख, पत्रकारिता तथा आमसञ्चार केन्द्रीय विभाग, त्रिभुवन विश्वविद्यालय पत्रकारिताको मर्म नै सत्य, तथ्यमा आधारित समाचारको सम्प्रेषण हो। सत्य, तथ्य, सन्तुलित र विश्वसनीय समाचार प्रकाशनप्रसारण गर्ने कार्य नै पत्रकारिता हो। त्यसैले स्वच्छ पत्रकारिताका लागि स्वतन्त्र प्रेस जरुरी छ। स्वतन्त्र प्रेस अथवा प्रेस स्वतन्त्रता समाजका लागि हो। अहिले पत्रकारिताको धर्मविपरीत जुन खालको मिसइन्फर्मेसन र डिसइन्फर्मेसन प्रवाह भइरहेको छ। जानिजानी (नियोजित ढंगले) वा अन्जानवश अथवा अर्काको लहैलहैमा लागेर पनि मिसइनफर्मेसन र डिसइन्फर्मेसन प्रवाह भइरहेको छ। समाचार स्रोतले पनि पत्रकारलाई मिसइन्फर्मेसन दिएको हुनसक्छ। सञ्चारकर्मीलाई मेनुपुलेसन गर्न सक्छ। पत्रकारिताको माध्यमलाई प्रयोग गरेर निहित उद्देश्य पूरा गर्ने चाहना राखेको हुन सक्छ। त्यसैले स्रोतको भेरिफिकेसन आजको आवश्यकता हो। क्रस भेरिफिकेसनमा जानेबित्तिकै मेनुपुलेसन हुने सम्भावना घट्न सक्छ। सञ्चारकर्मीले नजानेर गलत सूचना प्रवाह हुन सक्छ। त्यसमा सुधार गर्नेे वा सच्याउने गर्नुपर्छ। स्रोतले भनेको कुरालाई बांगोटिंगो बनाउने, उल्टो अर्थ दिने वा नियतवश समाचार सम्प्रषण गर्ने उद्देश्य राखेर पत्रकारिता गरियो भने त्यो पत्रकारिताको मर्मविपरीत हुन्छ। यो प्रवृत्तिले पत्रकारितालाई नै घात गरिरहेको हुन्छ। भ्रम फैलाउने गरी सूचना प्रवाह गर्नु पत्रकारिता होइन। सही सूचना प्रवाह गर्नुपर्नेमा गलत सूचना प्रवाह गर्नुलाई पत्रकारिता भनिँदैन। गलत सूचना प्रवाह गर्ने व्यक्ति पत्रकारिताको मर्मबाट टाढिसकेको हुन्छ। सच्चा पत्रकारले गलत सूचना प्रवाह गर्दैन। निहित उद्देश्यकासाथ पत्रकारिताको धर्म र मर्मविपरीत कार्य गर्ने प्रवृत्तिले पत्रकारितालाई कलुषित बनाउँछ। यसतर्फ बेलैमा सजग हुनुपर्ने आवश्यकता देखिएको छ। पत्रकारिता के हो ? के होइन ? भन्ने स्पष्ट सीमांकन भएमा मिसइन्फर्मेसनडिसइन्फर्मेसन निरुत्साहित हुँदै जान्छ। पत्रकारिताको मर्म र धर्मका बारेमा बडी छलफल गराउनुपर्छ। यसो गरेमा मर्यादित पत्रकारिताको अभ्यास अगाडि बढ्छ। मिडियाले अरूको खबरदारी गरिरहेको हुन्छ भने मिडियाको पनि खबरदारी भइरहेको हुन्छ। मिडियाको खबरदारी गर्ने काम समाजले अर्थात् पाठकश्रोतादर्शकले गरिरहेका हुन्छन्। गलत सूचना दिने मिडियाले समाजमा विश्वसनियता गुमाउँछ। पत्रकारितामा आउने नयाँ वा क्रियाशील जनशक्तिलाई आधारभूत पत्रकारिताको मर्मबारे सचेत गराउनुपर्छ। पत्रकार आचार संहितामा पनि व्यापक छलफल गर्नु पर्ने स्थिति पुनः आइसकेको छ। सञ्चारकर्मीले आफ्नो सीमा महसुस गरेर पत्रकारिता गर्नुपर्छ। पूर्ण प्रेस स्वतन्त्रताको अर्थ निराधार सम्प्रेषण गर्ने विशेषाधिकार होइन ओमप्रकाश अर्याल, अधिवक्ता, अध्यक्ष, संवैधानिक कानुन व्यवसायी मञ्च हाम्रो संवैधानिक लोकतन्त्र स्वतन्त्र न्यायपालिका, प्रेस स्वतन्त्रता तथा वाक स्वतन्त्रताको जगमा उभिएको छ। प्रेस स्वतन्त्रताको अभ्यास मूलतः संस्थामा आबद्ध भएर गरिन्छ। वाक् स्वतन्त्रताको अभ्यास गर्न संस्थामा आबद्ध हुनुपर्ने अनिवार्यता छैन। प्रेस जगतलाई लोकतान्त्रिक राज्य व्यवस्थाभित्रको चौथो अंग मानिएको छ। राज्य व्यवस्थाका आधारभूत अंगहरूः कार्यपालिका, व्यवस्थापिका, न्यायपालिकाका जस्तै प्रेस जगतका पनि अन्तरनिहित सीमा छन्। पूर्ण प्रेस स्वतन्त्रता वा पूर्ण वाक् स्वतन्त्रता लोकतान्त्रिक मूल्यपद्धति भित्रका स्वतन्त्रता हुन्। पूर्ण प्रेस स्वतन्त्रताको अर्थ निराधार र अप्रमाणित कुरा पनि सम्प्रेषण गर्न पाउने विशेषाधिकार भन्ने हुँदै होइन। सत्यतथ्य सूचनामा आधारित विचार निर्माण गरी स्वस्थ र मर्यादित आलोचना गर्न पाउने पूर्ण प्रेस स्वतन्त्रताको प्रत्याभूति कानुनले गरेको देखिन्छ। कानुनको अगाडि समानता आधारभूत संवैधानिक सिद्धान्त हो। प्रेस जगतभित्रका कुनै पनि संस्था वा त्यसमा कार्यरत व्यक्ति यसको अपवाद हुन सक्दैनन्। कसुरजन्य वा गैरकानुनी कार्य गरेको अवस्थामा पूर्ण प्रेस स्वतन्त्रताको जिकिर लिई कानुनी उन्मुक्ति लिन मिल्ने देखिँदैन। तत्काल प्रत्यक्ष खतराको अवस्था विद्यमान भएमा आधारभूत राज्य संयन्त्र अविलम्ब क्रियाशील हुन सक्छ। राज्य व्यवस्था तथा सामाजिक व्यवस्था एकसाथ विघटन गराउनेतर्फ उन्मुख मित्थ्या सामग्री, अफवाह तथा घृणाका अभिव्यक्तिलाई पूर्ण प्रेस स्वतन्त्रता वा पूर्ण वाक् स्वतन्त्रताको हकले छुट दिएको अर्थ गर्न सकिँदैन। प्रेस काउन्सिलको अतिरिक्त राज्यका आधारभूत संयन्त्रको क्षेत्राधिकार आकर्षित हुने हदसम्मका गम्भीर अवस्थाहरू देखा पर्नु स्वयं प्रेस जगतका लागि पनि चिन्ताजनक देखिन्छ। अरूको अधिकार तथा मर्यादाको सम्मानको साथसाथै सार्वजनिक सुव्यवस्थाको प्रतिकूल नहुने गरी पूर्ण प्रेस स्वतन्त्रताको अभ्यास हुनुपर्ने देखिन्छ। नेपालको सन्दर्भमा पूर्ण प्रेस स्वतन्त्रताको जननी आम नागरिक तथा स्वतन्त्र न्यायापालिका भएको हुँदा समग्र प्रेस जगतले त्यसको हेक्का राख्नु उचित हुन्छ। न्यायपालिका प्रतिको जनआस्था कायम रहन दिएमा मात्र त्यसले पूर्ण प्रेस स्वतन्त्रताको रक्षाकबच बनिदिन सक्छ। पित पत्रकारिता गर्नेको निन्दा गरौं अञ्जिता खनाल महासचिव, नेपाल बार एसोसिएसन पत्रकारिता समाजको ऐना हो। ऐनाले जसरी प्रष्ट देखाउँछ, त्यसैले समाजमा भएका गतिविधि, घटनाहरूलाई सत्य र तथ्यपरक तवरले प्रकाशनप्रसारण गर्नुपर्छ। समाचारहरू पुष्टि गरेर मात्र प्रकाशनप्रसारण गर्नुपर्छ। तबमात्र सञ्चारमाध्यममाथि जनआस्था वृद्धि हुन्छ। अहिले केही सञ्चारमाध्यम सस्तो लोकप्रियता (चिप पपुलारिटी) मा लागेको देखिन्छ। पुष्टिबिना नै समाचार प्रकाशनप्रसारण भइरहेको पाइन्छ। यसले समाजलाई नकारात्मकतातर्फ धकेलिरहेको छ। अपुष्ट, अपूर्ण, भ्रामक र दूषित सामग्री उत्पादन, प्रकाशनप्रसारणले सञ्चारमाध्यममाथिको मर्यादा खस्किन्छ। मिडियालाई चौथो अंगका रूपमा समाजले हेरेको छ। भ्रम सिर्जना गरेर समाजलाई अधोगतितर्फ लैजानु हुँदैन। पित पत्रकारिता गर्नु हुँदैन। विकृति, विसंगतिविरुद्ध खोजमूलक पत्रकारिता गर्नुपर्छ। यदि कसैले अपुष्ट, अपूर्ण, भ्रामक र दूषित सामग्री उत्पादन, प्रकाशनप्रसारण गरेमा कानुनी कारबाहीको दायरामा ल्याउनुपर्छ। कानुनी दायरामा ल्याउन नसके मुलुकमा भ्रामक समाचार प्रवाह गर्नेको बाहुल्यता बढ्दै जान्छ। भ्रामक, अपुष्ट समाचार उत्पादन, प्रकाशनप्रसारण गर्नेहरू संरक्षण गर्नुहुँदैन। अनुशासन र आचार संहिताविरुद्ध कार्य गर्नेहरूलाई कारबाही गर्नुपर्छ। व्यक्ति होउन वा संस्थाको सर्वत्र निन्दा नै गर्नुपर्छ। पत्रकारिता सम्मानित पेसा हो। त्यसैले खोजमूलक पत्रकारिता गरेर पेसाको गरिमा बढाऔं। पत्रकारितामा हेलचेक्रयाइँको छुट हुँदैन राजेन्द्र दाहाल, वरिष्ठ पत्रकार, पूर्वअध्यक्ष, प्रेस काउन्सिल नेपाल मिथ्या अथवा भ्रामक सूचनाका दुइटा कारण हुन्छन्। एउटा अज्ञानतावश हुन्छ। सञ्चारकर्मीको अल्पज्ञान वा असक्षमताका कारण मिथ्या सूचना प्रवाह हुन्छ। त्यस्तै विषयवस्तु नबुझेर वा गलत बुझेर पनि भ्रामक सूचना प्रवाह भएको हुन्छ। कतिपय अवस्थामा अल्पसूचनाका कारण पनि मिथ्या र भ्रामक सूचनाहरू पैदा हुन्छन्। र, ती भ्रामक एवं मिथ्या सूचनाहरू फैलिन्छन् फैलाइन्छन्। रोगका किटाणु झैं नकारात्मक किसिमका सूचनाहरू छिटो फैलिन्छन्। मिथ्या सूचनाको अर्को कारण पनि छ। जानिजानिकन, बुझ पचाएर अथवा नियोजित रूपमा कुनै षड्यन्त्र वा कसैसँग बदला चुकाउने उद्देश्यले पनि मिथ्या वा भ्रामक सूचना फैलाइन्छ। अरूलाई दुःखकष्ट दिने र त्यसमा रमाउने अर्थात् परपीडक प्रवृत्तिको कारणले पनि नियोजितढंगले मिथ्या वा भ्रामक सूचना फैलाउने काम हुन्छन्। समयान्तरमा कुन नियोजित, षड्यन्त्रपूर्वक फैलाइएको हो भन्ने प्रस्ट भइहाल्छ। अहिले लापरबाहीका कारण पनि अलि बढी भ्रामक सूचनाहरू फैलिएका छन्। विषयको गम्भीरता, जटिलता बुझ्ने क्षमता अभावका कारणले पनि गलत सूचना पैलिएका छन्। तर, सबैभन्दा बढीचाहिँ आफ्ना शत्रु, प्रतिद्वन्द्वी, मन नपरेका व्यक्ति, समूह वा समुदायलाई होच्याउने, नंग्याउने, कमजोर पारेर आफूले फाइदा लिने खालको नियोजित धन्दा बढी मात्रामा देखिरहेको छु। यसखालको धन्दामा खासगरी राजनीतिक र आर्थिक वृत्तका व्यक्तिहरू लागेको पाइएको छ। कर्मचारीतन्त्रभित्र प्रतिद्वन्द्वीविरुद्ध भ्रामक सूचनाहरू फैलाएर फाइदा लिने प्रवृत्ति पाइन्छ। भ्रष्टाचार वा आर्थिक अपराधमा मुछिएकाहरूले स्वच्छ छवि भएका व्यक्तिलाई मन पराउँदैनन्। बद्मास र ईष्र्यालुहरूले स्वच्छ र इमानदार व्यक्तिलाई हिलो छ्याप्छन्। त्यसैले मिथ्या र भ्रामक सूचना प्रवाह हुन सक्ने सम्भावनातर्फ सञ्चारकर्मी चनाखो हुनुपर्छ। सबैभन्दा बढी जिम्मेवारी पत्रकार र सम्पादकको रहन्छ। पत्रकारितामा सिकाइएका सीप, सिद्धान्त, मूल्य मान्यताहरूलाई पालना गर्नुपर्छ। हेलचेक्र्याइँ गर्ने छुट हुँदैन। त्रुटि नहोस् भनेर तथ्य जाँच गर्नै पर्छ। एकपटक मात्र होइन तीनपटक पनि तथ्य जाँच गर्नुपर्ने हुन्छ। तथ्यपरक हुँदाहुँदै पनि अन्यव्यक्तिका आँखामा भ्रम पैदा गर्न सक्ने महसुस भएमा समाचारको प्रस्तुतिमा थप सतर्कता पनि अपनाउनुपर्छ। कुनै पनि मिडियामा सञ्चालक र सम्पादकहरू सबैभन्दा माथि रहेर कार्य गर्नुपर्छ। भ्रामक सूचना प्रवाहको खेलबाट विल्कुल अलग हुनुपर्छ। मिडिया सञ्चालकसम्पादक दागरहित हुनै पर्छ। कसैले पनि प्रश्न उठाउने स्थिति पैदा गर्नुहुँदैन। स्वच्छ प्रतिस्पर्धा, सत्य र तथ्ययुक्त सूचना र समाचारलाई मात्र आफ्नो मिडियामा स्थान दिने कबुल गर्नुपर्छ। त्यसैअनुसारको आन्तरिक वातावरण कायम गर्नुपर्छ। आफ्नो संस्थाभित्र विश्वासको वातावरण पैदा गर्नुपर्छ। मिथ्या एवं भ्रामक सूचनालाई नियन्त्रण गर्ने प्रयत्न गर्नुपर्छ। फौजदारी अपराध झैं मिथ्या सूचना प्रवाहलाई पनि निमिट्यान्न पार्न नसकिएला। तर, पनि न्यूनतम तहमा राख्नुपर्छ। थेग्न, धान्न सक्ने तहमा झार्ने प्रयत्न गर्नुपर्छ। सतप्रतिशत सत्य, तथ्यमा रहेर समाचार प्रवाह गर्छु र झुट, असत्य, भ्रामक कुराहरूका साथै हेलचेक्र्याइँ र अज्ञानतालाई पनि थाहा पाएसम्मबुझेसम्म स्थान दिँदैन भन्ने कबुल गर्नुपर्छ। सञ्चारमाध्यमलाई सामाजिक सञ्जाल आदि इत्यादिसँग तुलना गर्न मिल्दैन। प्रेस सबैभन्दा बढी भरपर्दो हुनै पर्छ। त्यसका लागि सूचना संकलन, भेरिफिकेसनदेखि प्रस्तुतिसम्मका सबै पद्धति ख्याल गर्नुपर्छ। सबैले पद्धति अपनाउनुपर्छ। मिडिया सञ्चालकले पनि संस्थाभित्र विश्वासको वातावरण सिर्जना गर्नुपर्छ। मिडिया सञ्चालकहरू पनि स्वच्छ हुनुपर्छ। स्वच्छ रहन सक्नुपर्छ।"
आज यी प्रदेशका उच्च पहाडी क्षेत्रमा वर्षा हुने,"काठमाडौं : हाल देशमा पश्चिमी वायु र स्थानीय वायुको आंशिक प्रभाव कायम रहेको जनाउँदै जल तथा मौसम विज्ञान विभागले अहिले मुलुकका पहाडी क्षेत्रमा आंशिक बदली रही बाँकी भागमा मौसम सफा रहेको बताएको छ। विभागका अनुसार आज दिउँसो कोशी प्रदेशलगायत देशका पहाडी भूभागमा आंशिक बदली भई बाँकी भूभागमा मौसम सफा रहने छ। कोशी प्रदेशका केही स्थानमा मेघगर्जन र चट्याङसहित हल्का वर्षाको सम्भावना छ। कोशी, गण्डकी, कर्णाली र सुदूरपश्चिम प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। लुम्बिनी प्रदेशका तराईका केही स्थानमा हुरीबतासको सम्भावना छ। त्यसैगरी आज राति देशको पहाडी भागमा आंशिकदेखि साधारणतया बदलीसम्म हुने तथा बाँकी भूभागमा मौसम सफा रहने छ। कोशी, गण्डकी र कर्णाली प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ। कोशी र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना पनि रहेको छ। मधेस प्रदेशलगायत कोशी प्रदेशका तराईका केही स्थानमा हुरीबतासको सम्भावना छ। आगामी २४ घण्टामा कोशी प्रदेशका केही स्थानमा तथा बाँकी पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ। कोशी, गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावनाका साथै मधेस प्रदेशलगायत कोशी र लुम्बिनी प्रदेशका तराईका केही स्थानमा हुरीको सम्भावना पनि रहेको जनाउँदै विभागले त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले सतर्कता अपनाउन अनुरोध गरेको छ।"
रूसबाट युवा फर्काउन अबेर किन ?,"रूस र युक्रेन अहिले युद्धमा छन् । नेपालका लागि न रूस शत्रु राष्ट्र हो न युक्रेन । तर, नेपाली युवा रूसी सेनामा भर्ती भएर युक्रेनसँग लडिरहेका छन् । नेपाली युवाको व्यक्तिगत चाहना पनि युद्ध गरी युक्रेनलाई रूसले चाहेजस्तो भष्म पार्ने होइन । सिर्फ रोजगारीका क्रममा युवा रूसी सेनामा भर्ती भएका हुन् । नेपाली युवा रूसी सेनामा भर्ती त भए तर आफ्नै ज्यान जोगाउन असमर्थन भएका छन् । गएको महिनासम्मको तथ्यांक हेर्ने हो भने ४० जना नेपालीले रूसी युद्धमा ज्यान गुमाएको भनिन्छ । लास भेटिएको छैन कतिको त्यसैले पुष्टि हुन बाँकी छ । ६ सय ९० जनाभन्दा बढी नेपाली युवा रूसी सेनामा भर्ती भएको तथ्यांकहरू पनि सार्वजनिक छन् । तीमध्ये अधिकतर सम्पर्कमा छैनन् । सम्पर्कमा भएकाहरू छिटो नेपाल फर्किन चाहन्छन् । उता रूसमा युवाहरूको बिलौना छ, यता नेपालमा घरपरिवारको । घरफिर्ती व्यक्तिगत चाहनाले सम्भव भएको छैन । त्यसैले सरकारी प्रयासको खाँचो छ । रूसी सेनामा भर्ती भएकाहरूको घरपरिवार र आफन्तहरू २ सातादेखि काठमाडौंमा आमरण अनशनमा छन् । तर, सरकारले सुनेको छैन । कूटनीतिक पहलका माध्यमबाट ती नेपालीलाई घर फर्काउने र मृत्यु भएकाको लास ल्याउने कर्तव्य राज्यले पूरा गर्नुपर्छ । तर, कतिपयले मृत्यु पुष्टि गरी लास नभए पनि कुशको शव बनाएर सतगद गरेका छन् । कठै तिनका परिवारलाई कति पीडा भयो होला जसले मृत्युपछि पनि अनुहार देख्न पाएनन् । यो पीडा बुझिदिने सरकार पनि उनीहरूसँग भएन । रूसी सेनामा भर्ती नेपाली युवाको रहरभन्दा धेरै बाध्यता हो । र, कतिपयचाहिँ जालमा फरेर पनि त्यहाँ पुगेका छन् । सरकारले नेपाली युवालाई रूस पुयाएर सैनिक बनाउने दलालहरूलाई पनि पक्रन जरुरी छ । सबैभन्दा पहिला घर फर्कन चाहनेहरूलाई फिर्ता ल्याउने तुरुन्तै गर्नुपर्छ । विश्वका कुनै पनि देश जो हाम्रो शत्रु होइनन्, त्यहाँ नेपाली लड्न जानुपर्ने दिनको अन्त्यचाहिँ कहिले होला ? यो गम्भीर प्रश्न हो । किनभने नेपालीले सयौं वर्षदेखि यसरी अर्काेको भूमि रक्षाका लागि कुनै सम्बन्ध नभएको देशसँग युद्ध गरिरहनुपरेको छ । यो सबै देशभित्र युवाका लागि उचित वातावरण बनाउन सरकार चुक्नुको परिणाम हो ।"
पहुँचमार्ग मर्मतमा जलविद्युत् आयोजनाहरूको बेवास्ता,"म्याग्दी : म्याग्दीको रघुगंगा गाउँपालिकामा निर्माणाधीन जलविद्युत् आयोजनाले प्रयोग गर्ने पहुँच मार्ग मर्मत र स्तरोन्नति गर्न उदासीनता देखाउँदा दुर्घटनाको जोखिम, धूलो र हिलोको समस्या बढेको छ। संसारको सातौं (८,१६७ मिटर) अग्लो धौलागिरी हिमालको फेदीमा मुहान रहेको राहुघाट र सहायक नदीहरूमा १६७३ मेगावाट क्षमताका ५ वटा जलविद्युत् आयोजना निर्माणाधीन छन्। तिल्केनीचौरदेखि मौवाफाँटदग्नाम दर्मीजाचिमखोलाघ्याँसीखर्क हुँदै सेतिनी भ्यालीसम्म जलविद्युत् आयोजनाहरूले उपकरण र निर्माण सामग्री ढुवानी गर्न बनाएको सडक साँघुरो, धूलो र ग्रेड नमिलेका कारण जोखिमयुक्त बनेको छ। जलविद्युत् आयोजनाहरूले सडक मर्मतमा बेवास्ता गरेपछि गाउँपालिकाको केन्द्र मौवाफाँटका बासिन्दाहरूले बिहीबार र शुक्रबार दिनभर जलविद्युत् आयोजनाका सवारीसाधन सञ्चालन गर्न अवरोध गरेका थिए। गाउँपालिकाको कार्यालयमा शुक्रबार भएको सर्वपक्षीय छलफलमा जलविद्युत् आयोजनाहरूले पूर्ववत्प्रतिबद्धताअनुसार सडकलाई ग्राभेलसहित स्तरोन्नति गर्ने र नियमित रूपमा सडकको धूलो कम गर्न पानी हाल्ने काम सुरु गर्ने सहमति भएपछि शनिबार बिहानदेखि सडक सुचारु भएको छ। यसअघि गाउँपालिकासँग जलविद्युत् आयोजनाहरूले गरेको प्रतिबद्धता अनुसारको काम नभएपछि स्थानीयवासीले सडक अबरोध गरेको र तत्काल ग्राभेल गर्ने सहमति भएपछि सडक सुचारु भएको गाउँपालिका अध्यक्ष भवबहादुर भण्डारीले बताए। रघुगंगा गाउँपालिकामा ४० मेगावाट क्षमताको राहुघाट, २२५ मेगावाट क्षमताको ठूलोखोला, ४८ मेगावाट क्षमताको अपर राहुघाट, ३७५ मेगावाट क्षमताको मंगले राहुघाट र २१३ मेगावाटको ठूलोखोला जलविद्युत् आयोजना निर्माणधीन छन्। जलविद्युत् आयोजना र निर्माण कम्पनीका प्रतिनिधि तथा, स्थानीय सरोकारवालाहरू समेतको बैठकमा बेनीजोमसोम सडकखण्ड स्थित घुमाउनेतालदेखि पीपले हुँदै मौवाफाँट क्षेत्रको सडकलाई लेबलिङ, ग्रेडिङ र ग्राभेलसहित सडक स्तरोन्नति गर्ने सहमति भएको छ। घुमाउनेतालदेखि च्यानडाँडासम्मको सडकमा रघुगंगा हाइड्रोपावर कम्पनीले सडक लेवलिङ र ग्रेडिङ तथा सडक ग्राभेलको कार्य गर्ने र राहुघाट जलविद्युत्को ठेकेदार जेपी एसोसिएट्स कम्पनीले घुमाउनेतालदेखि झिँ र दग्नाम जाने चोकसम्म तथा रघुगंगा माविको सरसाफ्टसम्मको ड्रेनको काम गर्ने निर्णय भएको गाउँपालिकाले जनाएको छ। त्यसैगरी च्यानडाँडादेखि अँधेरीखोला र माथिल्लो भेगको सडक मर्मत गर्नुपर्ने स्थानसम्म सडक लेवलिङ र ग्रेडिङ तथा सडक ग्राभेल निर्माण कार्य तुँदी पावर कम्पनी, ठूलोखोला र माथिल्लो ठूलोखोला जलविद्युत् आयोजनाले गर्ने निर्णय भएको गाउँपालिका अध्यक्ष भण्डारीले बताए।"
कहाँ अड्किरहेछ वैदेशिक रोजगारको जापान गन्तव्य ?,"काठमाडौं : देशमा पर्याप्त रोजगार छैन। नेपाली युवाहरू चाहेर वा नचाहेरै भए पनि विदेशीभूमिमा पुग्न बाध्य छन्। नेपालीहरूलाई सुरक्षित, भरपर्दो र व्यवस्थित रूपमा विदेशीभूमिमा श्रम गर्न पठाउनका लागि राज्यका विभिन्न निकायहरू त्यसैका लागि क्रियाशील छन्। विदेश जानुनै छ भने आकर्षक तलब पाउने र शक्तिशाली देशमा जाउँ भन्ने कसको चाहाना हुँदैन ? तर, नेपाली युवाहरूको त्यही चाहानालाई नेपाल सरकारले वर्षांैदेखि गाठो पारेर रोकेको छ। श्रमिकहरूलाई आकर्षक तलब दिने शक्तिशाली देशमध्येको एक हो, जापान। तर, नेपाल सरकारले विगत लामो समयदेखि जापान पठाउने नेपाली श्रमिकहरूको नीतिगत प्रयासको गाठो फुकाएको छैन। कसिएको गाँठो नफुकाउँदा श्रमिकहरू खाडी मुलुकमा पुग्न बाध्य छन्। सरकारले संस्थागत रूपमा श्रमिकहरू पठाउने पहल नगर्दा विभिन्न व्यक्ति र कन्सल्टेन्सीहरूले महँगो शुल्क लिएर विद्यार्थी भिसामा जापान पठाउने गरेका छन्। कन्सल्टेन्सीमार्फत पढ्नका लागि भनेर जापान पुगे पनि उनीहरू अन्ततः श्रम गर्न बाध्य छन्। वैदेशिक रोजगार विभाग, वैदेशिक रोजगार बोर्ड, श्रम रोजगार तथा सामाजिक सुरक्षा मन्त्रालय, परराष्ट्र मन्त्रालय सरकारी निकायसहित नेपाल वैदेशिक रोजगार व्यवसायी संघलगायत निकायहरू सुरक्षित रूपमा नेपाली युवाहरूलाई विदेश पठाउने मामिलामा सक्रिय छन्। नेपाल सरकारले जापानमा श्रम गर्न जान चाहाने युवाहरूलाई संस्थागत अनुमतिका लागि पहल नगर्दा न्यूनतम तलबमा खाडीलगायतका मुलुकहरूमा युवाहरू जान बाध्य भएको नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले गुनासो गरे। जापान सरकारले अनुमति दिए पनि नेपाल सरकारले संस्थागत अनुमतिका लागि पहल नगर्दा जापानमा जान चाहाने युवाहरूको सपना अधुरै रहेको उनको दुःखेसो छ। साउदी अरेबिया, मलेसिया, कतार, दुबई, रोमनिया, यूएईलगायत देशहरूमा सरकारले युवाहरूलाई पठाउन बाटो खुकुलो बनाइदिएको छ। २०७५ सालदेखि हामीले निरन्तर रूपमा जापानमा कामदार पठाउनुपर्ने माग गर्दै आइरहेका छौं, अध्यक्ष भण्डारीले भने, जापान सरकारले अनुमति दिए पनि नेपाल सरकार र जापानका लागि नेपाली दूतावासले पहल नगरिदिँदा हाम्रो मागको अहिलेसम्म सुनुवाइ भएको छैन। वर्षौंदेखि माग गरिरहे पनि आकर्षक तलब र विकसित देश जापानमा पुग्नका लागि सरकारले कसिएको गाँठो नफुकाइदिँदा खाडीमै युवाहरू जबरजस्त पुग्न बाध्य भएको उनको गुनासो छ। सरकारले व्यवसायीहरूलाई अनुमति दिने हो भने वार्षिक कम्तीमा २० हजार नेपाली युवालाई जापान पठाउन सकिन्छ, भण्डारीले भने, तर, अहिले नगन्य मात्रामा युवाहरू व्यक्तिगत रूपमा जाने गरेका छन्। त्यसको सरकारसँग कुनै तथ्यांक पनि छैन। यो कानुनतः वैधानिक पनि छैन। उनले श्रमिकहरूलाई जापान पठाउन सकेमा मासिक कम्तीमा दुईदेखि तीन लाख रुपैयाँ तलब पाउने व्यवस्था हुनेसमेत भण्डारीले जानकारी दिए। देशभर ९ सय ५० वटा म्यानपार व्यवसायीहरू संघमा आबद्ध रहेको उनले जानकारी दिए। तीमध्ये करिब तीन सय जतिले नेपाली श्रमिकहरूलाई जापान पठाउने काममा सक्षम छन्। सरकारले जापानमा कामदार पठाउने व्यवस्थालाई छिटोभन्दा छिटो फुकाउनुपर्छ, भण्डारी भन्छन्, खाडी मुलुकमा मात्र पठाउन सरकारले किन जोड गरिरहेको छ ? कित नेपालमै रोजगार दिन सक्नुपयो। होइन् भने राम्रो देशमा जान किन नपाउने ? किन यस्तो भइरहेको छ हामीले केही बुझ्न सकिरहेका छैनौं। उनले जापानका विभिन्न कम्पनीहरूमा आवश्यक पर्ने श्रमिकहरूको माग संख्या रहेको समेत बताए। व्यक्तिगत र विभिन्न कन्सलटेन्सीहरूमार्फत १० देखि १५ लाखसम्म खर्चेर जापान पुग्ने गरेको उनले सुनाए। वैदेशिक रोजगार विभागको तथ्यांकअनुसार विश्वका १ सय ११ वटा मुलुकमा नेपाल सरकारले संस्थागत रूपमा कामदार पठाउँछ। त्यसमध्ये अरू देशमा जाने प्रक्रिया खुकुलो भए पनि जापान जानका लागि सरकारले व्यवसायीहरूलाई सहज बनाएको छैन। विभागसँग १ सय ११ वटा देशको तथ्यांक भए पनि हालसम्म विश्वका १ सय ७८ वटा मुलुकमा नेपाली युवाहरू रोजगारका लागि पुगेको तथ्यांक नेपाल वैदेशिक रोजगार व्यवसायी संघसँग छ। आर्थिक वर्ष २०७९०८० देशका २ लाख १९ हजार ३ सय ७५ जना नेपाली युवाहरू मलेसिया पुगेका छन्। यूएईमा ५९ हजार १ सय ५२ जना, साउदी अरेबियामा ५५ हजार ७ सय ९१ जना युवाहरू पुग्दा जापानमा ५ हजार ८ सय ३९ जना गएका छन्। श्रम, रोजगार तथा सामाजिक सुरक्षा मन्त्रालयका वैदेशिक रोजगार व्यवस्थापन शाखाका प्रमुख महेश पराजुलीले नेपाली श्रमिकहरूलाई जापान पठाउने विषयमा संस्थागत पहलको काम भइरहेको प्रतिक्रिया दिए। हामी जापान पठाउने विषयमा जापानस्थित नेपाली दूतावाससँग छलफल गरिरहेका छौं, उनले भने, यसबारे थप अध्ययनहरू भइरहेका छन्। छिट्टै ठोस निर्णय हुन्छ। कामदार पठाउने विषयमा नेपाल सरकार र जापान सरकारबीच द्विपक्षीय सम्झौता भइसकेको उनले बताए। संस्थागत निश्चित सीपयुक्त कामदार पठाउनेसम्बन्धी कार्यविधि बनिसकेपछि कामदार पठाउने विषय सहज बन्ने उनको भनाइ छ। पराजुलीले कार्यविधि बनाएर कामदार पठाउँदा उनीहरूको श्रमको सम्मान, सुरक्षालगायतका विषयमा समेत ढुक्क हुने जानकारी दिए। नेपालीहरू ठगिनबाट समेत बाँच्ने उनले बताए।"
सर्वत्र चिन्ता बन्दै मिथ्या सूचना,"पछिल्लो समय मिथ्या सूचनाको संक्रमण घातक रोगजत्तिकै फैलिँदो छ। यसलाई लिएर सर्वत्र चिन्ता बढेको छ। मिसइन्फर्मेसन, डिसइन्फर्मेसन र मालइन्फर्मेसन को अत्यधिक प्रयोग बढेको छ। यसबाट पीडितको संख्या पनि बढ्दो छ। यसै परिप्रेक्ष्यमा आज हामीले पत्रकारिता र कानुन क्षेत्रका विज्ञहरूसँग यस विषयमा जिज्ञासा राखेका थियौं। प्रस्तुत छ, उहाँहरूका विचार, उहाँहरूकै शब्दमा मिडिया स्वतन्त्र हुनुपर्छ, स्वच्छन्द होइन, कुनै बेला मुलुकमा प्रेस स्वतन्त्रता थिएन। राजतन्त्र र पञ्चायती व्यवस्थाविरुद्ध लेख्न पाइँदैनथ्यो। यदि कसैले समाचार प्रकाशन गरेमा प्रेस बन्द गरिनथ्यो। जफत हुन्थ्यो। पत्रिका प्रकाशनमा प्रतिबन्ध लाग्थ्यो। सञ्चारकर्मी, सम्पादक, प्रकाशकलाई सजाय हुन्थ्यो। सरकारको आलोचना गर्ने पत्रपत्रिका निगरानीमा पर्थे। तर, नेपाल अधिराज्यको संविधान २०४७ ले प्रेस स्वतन्त्रताको प्रत्याभूति दियो। पछिल्लो नेपालको संविधानले पनि मौलिक हकका रूपमा सूचनाको हकको व्यवस्था गर्यो। विद्युतीय प्रकाशन, प्रसारण तथा छापालगायतका जुनसुकै माध्यमबाट कुनै समाचार, सम्पादकीय, लेख, रचना वा अन्य कुनै पाठ्य, श्रव्य, श्रव्यदृश्य सामग्रीको प्रकाशन तथा प्रसारण गर्न वा सूचना प्रवाह गर्न वा छाप्न पूर्व प्रतिबन्ध लगाइने छैन भन्ने व्यवस्था संविधानमै उल्लेख छ। हो, यही संवैधानिक व्यवस्थाको फाइदा केही व्यक्तिहरू वा मिडिया सञ्चालकहरूले उठाइरहेका छन्। व्यावसायिक ढंगले सञ्चालन भएका मिडियामा मिस इनफर्मेसन र डिसइनफर्मेसनको समस्या देखिंँदैन। तर, केही ससाना मिडियामा संवैधानिक र सामाजिक मर्यादामा रहेको देखिँदैन। आचार संहिता पालना गरेको पाइँदैन। केही मिडियाले संविधान प्रदत्त हक अधिकारको दुरुपयोग गरिरहेको देखिन्छ। संवैधानिक व्यवस्थाले दिएको हक अधिकारको पालना गर्ने हो। उन्मुक्तिको फाइदा उठाउनेतर्फ जाने होइन। समाजमा आतंक मच्चाउने, कसैको बदनाम गर्ने उद्देश्यले समाचार सम्प्रेषण गर्नका लागि छुट दिएको होइन। संवैधानिक उन्मुक्तिको दुरुपयोग गर्न पाइँदैन। नेपालको संविधानको धारा १७ मा स्वतन्त्रताको हकअन्तर्गत विचार र अभिव्यक्ति स्वतन्त्रताको प्रत्याभूत गरिएको छ। नेपालको कुनै पनि भागमा पेसा, रोजगार गर्ने, उद्योग, व्यापार तथा व्यवसायको स्थापना र सञ्चालन गर्ने स्वतन्त्रता रहेको छ। त्यस्तै धारा सञ्चारको हकको व्यवस्था छ। सञ्चालकसञ्चारकर्मीले धारा १७ र धारा १९ मा उल्लेखित बुँदासँगै प्रतिबन्धात्मक वाक्यांशलाई पनि हेक्का राख्नुपर्छ। संवैधानिक व्यवस्थाको लक्ष्मणरेखा नाघेका कारण समस्या आएको हो। स्वतन्त्र मिडिया मुलुकका लागि आवश्यक छ। तर, स्वतन्त्रताको नाममा स्वच्छन्द हुनुहुँदैन। लोकतन्त्रमा हात हल्लाउन वा फैलाउन पाइन्छ। तर, अर्को व्यक्तिको नाक छुने गरी हात फैलाउन पाइँदैन। पूर्ण प्रेस स्वतन्त्रता भनेको उन्मुक्ति होइन। मनपरि लेख्न वा छाडा हुन पाइँदैन। व्यक्ति होस् वा संस्था लोकतन्त्रमा प्राप्त संवैधानिक हक अधिकार असीमित होइन। नियन्त्रण गर्न सक्ने हक हो। त्यसैकारण संविधानमा प्रतिबन्धात्मक वाक्यांश राखिएको हो। २०४७ सालपछि नेपाली मिडियाको विकास भएको हो। राज्यका तीनवटै अंगको निगरानी गर्ने र जवाफदेही बनाउने काम मिडियाले गरेको हो। मिडियाले उजागर गरेकै कारण जनता सुसूचित हुन पाएका छन्। सबै मिडियालाई दोष दिन मिल्दैन। प्रसंशनीय मिडिया पनि छन्। बगैंचामा राम्रा फूलहरू फुलेका हुन्छन्। तर, कुनै कुन फुलभित्र कीरा देखिन्छन्। मिस इनफर्मेसन, डिसइनफर्मेसन र फेक न्युज प्रकाशनप्रशारणको कार्य व्यावसायिक, मर्यादित र जवाफदेही पत्रकारिताभित्रको विकृति हो। यसले समाजलाई क्षतविक्षत पार्छ भ्रामक समाचारको प्रकोप अनियन्त्रित बन्दै छ राजुप्रसाद चापागाईं, अधिवक्ता तथा संयोजक, जवाफदेहिता निगरानी समिति लोकतन्त्र भन्दैमा अभिव्यक्ति तथा प्रेस स्वतन्त्रता निरपेक्ष हुँदैन। न त स्वतन्त्रतामाथि अनावश्यक बन्देज नै स्विकार्य हुन्छ लोकतन्त्रमा। सबैको सहअस्तित्वका लागि स्वतन्त्रताको बैध नियन्त्रण सर्वथा अपेक्षित हुन्छ। तर, झुठ र भ्रामक समाचारको प्रकोप अनियन्त्रित बन्दैछ। यसले एक किसिमको महामारीकै रूप लिँदै छ। प्रतिष्ठा, चरित्र र ख्यातिलाई क्षणभरमै डढेलो लगाउन स्वतन्त्रताको चरम दुरुपयोग हुने गरेको छ। फरक विचारकालाई सामाजिक सञ्जालमार्फत संगठित रूपमा नै खुइल्याउने, घृणास्पद, विषाक्त, अपराधिक गालीगलौज गर्ने कुरा सामान्य बन्दै गएको छ। समाजलाई नै आक्रान्त पार्ने पछिल्लो यो खतरनाक प्रवृत्तिप्रति सर्वत्र चिन्ता व्यक्त भएको छ। दण्डहिनता र जवाफदेहीविहीनताले नै यस्तो प्रवृत्तिलाई मलजल गरेको हो। व्यक्ति (प्राकृतिक तथा कानुनी) को प्रतिष्ठा एवं सामाजिक सद्भावको जगेर्ना र अभिव्यक्ति तथा प्रेस स्वतन्त्रताबीचको सन्तुलन अपरिहार्य हुन्छ। त्यो सन्तुलन किन गुमिरहेको छ ? जवाफदेहिता प्रणालीसंयन्त्रले किन काम गरिरहेका छैनन् ? निर्मम समीक्षा जरुरी छ। कानुनी शासनलाई चुस्त र प्रभावकारी बनाउन जरुरी छ। सामान्यभन्दा सामान्य व्यक्तिको इज्जत, प्रतिष्ठालाई पनि समान मूल्य दिने संस्कार बस्न आवश्यक छ। कानुन र व्यवहारमा समयानुकूल सुधार हुनुपर्छ। स्वतन्त्रताको जिम्मेवारपूर्ण उपभोग सुनिश्चित गर्न नसके समाजमा चरम अराजकताको स्थिति सिर्जना हुने छ। सबैले यथासमयमा नै चेत्न जरुरी छ। समाजमा मिसइन्फर्मेसन, डिसइन्फर्मेसन र मालइन्फर्मेसन घातकरुचि श्रेष्ठ, कार्यकारी अध्यक्ष, व्यावसयिक पत्रकारिता अध्ययन केन्द्र एक दशकयता नेपाली सञ्चार माध्यमहरूको संख्यात्मक वृद्धि भएको छ। सञ्चारप्रविधिमा नेपालीको पहुँच पनि ह्वात्तै बढेको छ। यो सुखद पक्ष हो। तर, संख्यात्मक वृद्धिको अनुपातमा सञ्चारमाध्यमहरूले पर्याप्त मात्रामा विषयवस्तु (कन्टेन्ट) मा ध्यान दिन सकेका छैनन्। आमजनता स्वाभाविक रूपले जता आफूले चाहे अनुसारको विषयवस्तु वा सामग्री पाउँछन्, त्यसमै रमाउँछन्। उतै आकर्षित हुन्छ। त्यो भनेको अहिलेको सामाजिक सञ्जाल हो। मूलधारको मिडियाको विकल्पका रूपमा सामाजिक सञ्जाल प्रयोग हुन थालेपछि इन्फर्मेसन र डिसअर्डरको सुरुवात त्यहींबाट हन्छ। मिसइन्फर्मेसन, डिसइन्फर्मेसन र मालइन्फर्मेसनले समाचार र विचारको आधिकारिकतालाई कमजोर बनाउँछ। हल्लामा विचार र दृष्टिकोण भेटिँदैन। संविधानले प्रेस स्वतन्त्रता सुनिश्चित गरेको लोकतान्त्रिक राज्यमा पत्रकारिता र आमसञ्चार शिथिल हुनु एउटा बिचित्रको संयोग हो। आज नेपाली समाजका सबै समुदाय र वर्गमा वैचारिक स्पष्टता नदेखिनु इन्फर्मेसन डिसअर्डरको सबैभन्दा घातक प्रभाव हो। पत्रकारिताका आफ्नै सीमा र मर्यादाहरू छन्किशोर नेपाल, वरिष्ठ पत्रकार एवं पूर्वसभापति नेपाल पत्रकार महासंघ मिथ्या वा भ्रामक समाचार प्रकाशन प्रसारण विगतमा पनि हुन्थ्यो। तर, अहिले मिथ्या समाचार प्रकाशन प्रसारण गर्ने कार्यमा तीब्रता आएको छ। सत्यलाई उजागर गर्ने हो भने भ्रामक वा मिथ्या कुरा आफै ओंझेल पर्छन्। अहिले नेपाली सञ्चारमाध्यमले सत्यको खोजी र निरुपण गर्न सकेको छैन। मिथ्या समाचार प्रकाशन प्रसारण भइरहेको छ भने त्यसलाई रोक्ने काम सम्पादकको हो। भ्रामक सूचना प्रवाह भइरहेको छ भने सम्पादकहरू समाचार कक्षमा सक्रिय नरहेको प्रमाण हो। अहिले सामाजिक सञ्जालको माध्यमबाट सूचना प्राप्त गर्ने क्रम बढेको छ। सामाजिक सञ्जाल पक्कै पनि सूचनाका स्रोत हुन सक्छन्। तर, सूचना यथार्थ हो कि उत्तेजक क्रिडा हो त्यसको छानवीन हुनु पर्दछ। पत्रकारहरू सामाजिक सञ्जालले दिएको जानकारीलाई समाचारका रूपमा प्रस्तुत गर्ने सजिलो उपायमा लागे भने सत्यको मुख बन्द हुन्छ। सूचनाको महत्व पनि स्थापित हुन सक्दैन। सामाजिक सञ्जालले समाजलाई उद्वेलित बनाउन र गिजोल्न सक्छ। तर, समाजको हितमा अपेक्षित दबाब सिर्जना गर्न सक्दैन। त्यसैले पत्रकारहरू सामाजिक सञ्जालबाट आत्तिनु पर्दैन। सामाजिक सन्जाल आफैंमा आतंक होइनन्। आजको संसारमा सामाजिक सञ्जाल जनताका लागि अपरिहार्य छ। त्यसको सही प्रयोग हुन सकेको खण्डमा मिडिया र सामाजिक सन्जाल दुवै एकअर्काका पूरक हुन सक्छन्। आजको संसारलाई सामाजिक सञ्जालको प्रभावबाट मुक्त गराउन सम्भव छैन। तर, तिनीहरूको प्रस्तुति मर्यादित तुल्याउन पत्रकारहरू र मिडिया सञ्चालकहरू आफैं पनि मर्यादित हुनुपर्छ। नेपाली मिडिया संसार निरन्तर नयाँ तरंगमा छ। मिडिया बनाउने र मिडियाले बनाएका दुईथरि व्यक्तित्वहरू नेपाली समाजमा भेटिन्छन्। मिडियालाई हाँक लगाउने र नियन्त्रणमा राख्ने वा कज्याउने प्रवृत्ति बढेको छ। पत्रकारिताका आफ्नै सीमा र मर्यादाहरू छन्। नेपालमा २०४६ सालपछि छापा माध्यमको निरन्तर विकास भएको छ। तर, मिडिया सञ्चालकहरूले अहिलेसम्म पनि आफ्नो दायित्वलाई बुझ्न सकेका छैनन्। मिडियाले राष्ट्रियसामाजिक मर्यादा कायम गर्नुपर्छ। त्यसका लागि मिडिया हाउसहरू त्यसतर्फ जनताप्रति जिम्मेवार हुनुपर्छ। भ्रम फैलाउनु पत्रकारिता होइनप्राध्यापक चिरञ्जीवी खनाल, प्रमुख, पत्रकारिता तथा आमसञ्चार केन्द्रीय विभाग, त्रिभुवन विश्वविद्यालय पत्रकारिताको मर्म नै सत्य, तथ्यमा आधारित समाचारको सम्प्रेषण हो। सत्य, तथ्य, सन्तुलित र विश्वसनीय समाचार प्रकाशनप्रसारण गर्ने कार्य नै पत्रकारिता हो। त्यसैले स्वच्छ पत्रकारिताका लागि स्वतन्त्र प्रेस जरुरी छ। स्वतन्त्र प्रेस अथवा प्रेस स्वतन्त्रता समाजका लागि हो। अहिले पत्रकारिताको धर्मविपरीत जुन खालको मिसइन्फर्मेसन र डिसइन्फर्मेसन प्रवाह भइरहेको छ। जानिजानी (नियोजित ढंगले) वा अन्जानवश अथवा अर्काको लहैलहैमा लागेर पनि मिसइनफर्मेसन र डिसइन्फर्मेसन प्रवाह भइरहेको छ। समाचार स्रोतले पनि पत्रकारलाई मिसइन्फर्मेसन दिएको हुनसक्छ। सञ्चारकर्मीलाई मेनुपुलेसन गर्न सक्छ। पत्रकारिताको माध्यमलाई प्रयोग गरेर निहित उद्देश्य पूरा गर्ने चाहना राखेको हुन सक्छ। त्यसैले स्रोतको भेरिफिकेसन आजको आवश्यकता हो। क्रस भेरिफिकेसनमा जानेबित्तिकै मेनुपुलेसन हुने सम्भावना घट्न सक्छ। सञ्चारकर्मीले नजानेर गलत सूचना प्रवाह हुन सक्छ। त्यसमा सुधार गर्नेे वा सच्याउने गर्नुपर्छ। स्रोतले भनेको कुरालाई बांगोटिंगो बनाउने, उल्टो अर्थ दिने वा नियतवश समाचार सम्प्रषण गर्ने उद्देश्य राखेर पत्रकारिता गरियो भने त्यो पत्रकारिताको मर्मविपरीत हुन्छ। यो प्रवृत्तिले पत्रकारितालाई नै घात गरिरहेको हुन्छ। भ्रम फैलाउने गरी सूचना प्रवाह गर्नु पत्रकारिता होइन। सही सूचना प्रवाह गर्नुपर्नेमा गलत सूचना प्रवाह गर्नुलाई पत्रकारिता भनिँदैन। गलत सूचना प्रवाह गर्ने व्यक्ति पत्रकारिताको मर्मबाट टाढिसकेको हुन्छ। सच्चा पत्रकारले गलत सूचना प्रवाह गर्दैन। निहित उद्देश्यकासाथ पत्रकारिताको धर्म र मर्मविपरीत कार्य गर्ने प्रवृत्तिले पत्रकारितालाई कलुषित बनाउँछ। यसतर्फ बेलैमा सजग हुनुपर्ने आवश्यकता देखिएको छ। पत्रकारिता के हो ? के होइन ? भन्ने स्पष्ट सीमांकन भएमा मिसइन्फर्मेसनडिसइन्फर्मेसन निरुत्साहित हुँदै जान्छ। पत्रकारिताको मर्म र धर्मका बारेमा बडी छलफल गराउनुपर्छ। यसो गरेमा मर्यादित पत्रकारिताको अभ्यास अगाडि बढ्छ। मिडियाले अरूको खबरदारी गरिरहेको हुन्छ भने मिडियाको पनि खबरदारी भइरहेको हुन्छ। मिडियाको खबरदारी गर्ने काम समाजले अर्थात् पाठकश्रोतादर्शकले गरिरहेका हुन्छन्। गलत सूचना दिने मिडियाले समाजमा विश्वसनियता गुमाउँछ। पत्रकारितामा आउने नयाँ वा क्रियाशील जनशक्तिलाई आधारभूत पत्रकारिताको मर्मबारे सचेत गराउनुपर्छ। पत्रकार आचार संहितामा पनि व्यापक छलफल गर्नु पर्ने स्थिति पुनः आइसकेको छ। सञ्चारकर्मीले आफ्नो सीमा महसुस गरेर पत्रकारिता गर्नुपर्छ। पूर्ण प्रेस स्वतन्त्रताको अर्थ निराधार सम्प्रेषण गर्ने विशेषाधिकार होइन ओमप्रकाश अर्याल, अधिवक्ता, अध्यक्ष, संवैधानिक कानुन व्यवसायी मञ्च हाम्रो संवैधानिक लोकतन्त्र स्वतन्त्र न्यायपालिका, प्रेस स्वतन्त्रता तथा वाक स्वतन्त्रताको जगमा उभिएको छ। प्रेस स्वतन्त्रताको अभ्यास मूलतः संस्थामा आबद्ध भएर गरिन्छ। वाक् स्वतन्त्रताको अभ्यास गर्न संस्थामा आबद्ध हुनुपर्ने अनिवार्यता छैन। प्रेस जगतलाई लोकतान्त्रिक राज्य व्यवस्थाभित्रको चौथो अंग मानिएको छ। राज्य व्यवस्थाका आधारभूत अंगहरूः कार्यपालिका, व्यवस्थापिका, न्यायपालिकाका जस्तै प्रेस जगतका पनि अन्तरनिहित सीमा छन्। पूर्ण प्रेस स्वतन्त्रता वा पूर्ण वाक् स्वतन्त्रता लोकतान्त्रिक मूल्यपद्धति भित्रका स्वतन्त्रता हुन्। पूर्ण प्रेस स्वतन्त्रताको अर्थ निराधार र अप्रमाणित कुरा पनि सम्प्रेषण गर्न पाउने विशेषाधिकार भन्ने हुँदै होइन। सत्यतथ्य सूचनामा आधारित विचार निर्माण गरी स्वस्थ र मर्यादित आलोचना गर्न पाउने पूर्ण प्रेस स्वतन्त्रताको प्रत्याभूति कानुनले गरेको देखिन्छ। कानुनको अगाडि समानता आधारभूत संवैधानिक सिद्धान्त हो। प्रेस जगतभित्रका कुनै पनि संस्था वा त्यसमा कार्यरत व्यक्ति यसको अपवाद हुन सक्दैनन्। कसुरजन्य वा गैरकानुनी कार्य गरेको अवस्थामा पूर्ण प्रेस स्वतन्त्रताको जिकिर लिई कानुनी उन्मुक्ति लिन मिल्ने देखिँदैन। तत्काल प्रत्यक्ष खतराको अवस्था विद्यमान भएमा आधारभूत राज्य संयन्त्र अविलम्ब क्रियाशील हुन सक्छ। राज्य व्यवस्था तथा सामाजिक व्यवस्था एकसाथ विघटन गराउनेतर्फ उन्मुख मित्थ्या सामग्री, अफवाह तथा घृणाका अभिव्यक्तिलाई पूर्ण प्रेस स्वतन्त्रता वा पूर्ण वाक् स्वतन्त्रताको हकले छुट दिएको अर्थ गर्न सकिँदैन। प्रेस काउन्सिलको अतिरिक्त राज्यका आधारभूत संयन्त्रको क्षेत्राधिकार आकर्षित हुने हदसम्मका गम्भीर अवस्थाहरू देखा पर्नु स्वयं प्रेस जगतका लागि पनि चिन्ताजनक देखिन्छ। अरूको अधिकार तथा मर्यादाको सम्मानको साथसाथै सार्वजनिक सुव्यवस्थाको प्रतिकूल नहुने गरी पूर्ण प्रेस स्वतन्त्रताको अभ्यास हुनुपर्ने देखिन्छ। नेपालको सन्दर्भमा पूर्ण प्रेस स्वतन्त्रताको जननी आम नागरिक तथा स्वतन्त्र न्यायापालिका भएको हुँदा समग्र प्रेस जगतले त्यसको हेक्का राख्नु उचित हुन्छ। न्यायपालिका प्रतिको जनआस्था कायम रहन दिएमा मात्र त्यसले पूर्ण प्रेस स्वतन्त्रताको रक्षाकबच बनिदिन सक्छ। पित पत्रकारिता गर्नेको निन्दा गरौंअञ्जिता खनाल महासचिव, नेपाल बार एसोसिएसन पत्रकारिता समाजको ऐना हो। ऐनाले जसरी प्रष्ट देखाउँछ, त्यसैले समाजमा भएका गतिविधि, घटनाहरूलाई सत्य र तथ्यपरक तवरले प्रकाशनप्रसारण गर्नुपर्छ। समाचारहरू पुष्टि गरेर मात्र प्रकाशनप्रसारण गर्नुपर्छ। तबमात्र सञ्चारमाध्यममाथि जनआस्था वृद्धि हुन्छ। अहिले केही सञ्चारमाध्यम सस्तो लोकप्रियता (चिप पपुलारिटी) मा लागेको देखिन्छ। पुष्टिबिना नै समाचार प्रकाशनप्रसारण भइरहेको पाइन्छ। यसले समाजलाई नकारात्मकतातर्फ धकेलिरहेको छ। अपुष्ट, अपूर्ण, भ्रामक र दूषित सामग्री उत्पादन, प्रकाशनप्रसारणले सञ्चारमाध्यममाथिको मर्यादा खस्किन्छ। मिडियालाई चौथो अंगका रूपमा समाजले हेरेको छ। भ्रम सिर्जना गरेर समाजलाई अधोगतितर्फ लैजानु हुँदैन। पित पत्रकारिता गर्नु हुँदैन। विकृति, विसंगतिविरुद्ध खोजमूलक पत्रकारिता गर्नुपर्छ। यदि कसैले अपुष्ट, अपूर्ण, भ्रामक र दूषित सामग्री उत्पादन, प्रकाशनप्रसारण गरेमा कानुनी कारबाहीको दायरामा ल्याउनुपर्छ। कानुनी दायरामा ल्याउन नसके मुलुकमा भ्रामक समाचार प्रवाह गर्नेको बाहुल्यता बढ्दै जान्छ। भ्रामक, अपुष्ट समाचार उत्पादन, प्रकाशनप्रसारण गर्नेहरू संरक्षण गर्नुहुँदैन। अनुशासन र आचार संहिताविरुद्ध कार्य गर्नेहरूलाई कारबाही गर्नुपर्छ। व्यक्ति होउन वा संस्थाको सर्वत्र निन्दा नै गर्नुपर्छ। पत्रकारिता सम्मानित पेसा हो। त्यसैले खोजमूलक पत्रकारिता गरेर पेसाको गरिमा बढाऔं। पत्रकारितामा हेलचेक्रयाइँको छुट हुँदैनराजेन्द्र दाहाल, वरिष्ठ पत्रकार, पूर्वअध्यक्ष, प्रेस काउन्सिल नेपाल मिथ्या अथवा भ्रामक सूचनाका दुइटा कारण हुन्छन्। एउटा अज्ञानतावश हुन्छ। सञ्चारकर्मीको अल्पज्ञान वा असक्षमताका कारण मिथ्या सूचना प्रवाह हुन्छ। त्यस्तै विषयवस्तु नबुझेर वा गलत बुझेर पनि भ्रामक सूचना प्रवाह भएको हुन्छ। कतिपय अवस्थामा अल्पसूचनाका कारण पनि मिथ्या र भ्रामक सूचनाहरू पैदा हुन्छन्। र, ती भ्रामक एवं मिथ्या सूचनाहरू फैलिन्छन् फैलाइन्छन्। रोगका किटाणु झैं नकारात्मक किसिमका सूचनाहरू छिटो फैलिन्छन्। मिथ्या सूचनाको अर्को कारण पनि छ। जानिजानिकन, बुझ पचाएर अथवा नियोजित रूपमा कुनै षड्यन्त्र वा कसैसँग बदला चुकाउने उद्देश्यले पनि मिथ्या वा भ्रामक सूचना फैलाइन्छ। अरूलाई दुःखकष्ट दिने र त्यसमा रमाउने अर्थात् परपीडक प्रवृत्तिको कारणले पनि नियोजितढंगले मिथ्या वा भ्रामक सूचना फैलाउने काम हुन्छन्। समयान्तरमा कुन नियोजित, षड्यन्त्रपूर्वक फैलाइएको हो भन्ने प्रस्ट भइहाल्छ। अहिले लापरबाहीका कारण पनि अलि बढी भ्रामक सूचनाहरू फैलिएका छन्। विषयको गम्भीरता, जटिलता बुझ्ने क्षमता अभावका कारणले पनि गलत सूचना पैलिएका छन्। तर, सबैभन्दा बढीचाहिँ आफ्ना शत्रु, प्रतिद्वन्द्वी, मन नपरेका व्यक्ति, समूह वा समुदायलाई होच्याउने, नंग्याउने, कमजोर पारेर आफूले फाइदा लिने खालको नियोजित धन्दा बढी मात्रामा देखिरहेको छु। यसखालको धन्दामा खासगरी राजनीतिक र आर्थिक वृत्तका व्यक्तिहरू लागेको पाइएको छ। कर्मचारीतन्त्रभित्र प्रतिद्वन्द्वीविरुद्ध भ्रामक सूचनाहरू फैलाएर फाइदा लिने प्रवृत्ति पाइन्छ। भ्रष्टाचार वा आर्थिक अपराधमा मुछिएकाहरूले स्वच्छ छवि भएका व्यक्तिलाई मन पराउँदैनन्। बद्मास र ईष्र्यालुहरूले स्वच्छ र इमानदार व्यक्तिलाई हिलो छ्याप्छन्। त्यसैले मिथ्या र भ्रामक सूचना प्रवाह हुन सक्ने सम्भावनातर्फ सञ्चारकर्मी चनाखो हुनुपर्छ। सबैभन्दा बढी जिम्मेवारी पत्रकार र सम्पादकको रहन्छ। पत्रकारितामा सिकाइएका सीप, सिद्धान्त, मूल्य मान्यताहरूलाई पालना गर्नुपर्छ। हेलचेक्र्याइँ गर्ने छुट हुँदैन। त्रुटि नहोस् भनेर तथ्य जाँच गर्नै पर्छ। एकपटक मात्र होइन तीनपटक पनि तथ्य जाँच गर्नुपर्ने हुन्छ। तथ्यपरक हुँदाहुँदै पनि अन्यव्यक्तिका आँखामा भ्रम पैदा गर्न सक्ने महसुस भएमा समाचारको प्रस्तुतिमा थप सतर्कता पनि अपनाउनुपर्छ। कुनै पनि मिडियामा सञ्चालक र सम्पादकहरू सबैभन्दा माथि रहेर कार्य गर्नुपर्छ। भ्रामक सूचना प्रवाहको खेलबाट विल्कुल अलग हुनुपर्छ। मिडिया सञ्चालकसम्पादक दागरहित हुनै पर्छ। कसैले पनि प्रश्न उठाउने स्थिति पैदा गर्नुहुँदैन। स्वच्छ प्रतिस्पर्धा, सत्य र तथ्ययुक्त सूचना र समाचारलाई मात्र आफ्नो मिडियामा स्थान दिने कबुल गर्नुपर्छ। त्यसैअनुसारको आन्तरिक वातावरण कायम गर्नुपर्छ। आफ्नो संस्थाभित्र विश्वासको वातावरण पैदा गर्नुपर्छ। मिथ्या एवं भ्रामक सूचनालाई नियन्त्रण गर्ने प्रयत्न गर्नुपर्छ। फौजदारी अपराध झैं मिथ्या सूचना प्रवाहलाई पनि निमिट्यान्न पार्न नसकिएला। तर, पनि न्यूनतम तहमा राख्नुपर्छ। थेग्न, धान्न सक्ने तहमा झार्ने प्रयत्न गर्नुपर्छ। सतप्रतिशत सत्य, तथ्यमा रहेर समाचार प्रवाह गर्छु र झुट, असत्य, भ्रामक कुराहरूका साथै हेलचेक्र्याइँ र अज्ञानतालाई पनि थाहा पाएसम्मबुझेसम्म स्थान दिँदैन भन्ने कबुल गर्नुपर्छ। सञ्चारमाध्यमलाई सामाजिक सञ्जाल आदि इत्यादिसँग तुलना गर्न मिल्दैन। प्रेस सबैभन्दा बढी भरपर्दो हुनै पर्छ। त्यसका लागि सूचना संकलन, भेरिफिकेसनदेखि प्रस्तुतिसम्मका सबै पद्धति ख्याल गर्नुपर्छ। सबैले पद्धति अपनाउनुपर्छ। मिडिया सञ्चालकले पनि संस्थाभित्र विश्वासको वातावरण सिर्जना गर्नुपर्छ। मिडिया सञ्चालकहरू पनि स्वच्छ हुनुपर्छ। स्वच्छ रहन सक्नुपर्छ।"
आत्मनिर्भर बन्दै हिमाली भेगका महिला,"सिन्धुपाल्चोक : खेतीपाती र घर गृहस्थीमा मात्रै व्यस्त रहने सिन्धुपाल्चोकको हिमाली क्षेत्रका महिला आयआर्जनमा पनि जोडिन थालेका छन्। हिमाली क्षेत्र पाँचपोखरी थाङ्पाल गाउँपालिकाका महिला आयआर्जनमार्फत आत्मनिर्भर बन्न थालेका हुन्। राडीपाखी बुनेर आम्दानी हुन थालेपछि पाँचपोखरी थाङ्पाल ७ की बुद्धिमाया गुरुङ खुसी छिन्। श्रीमान्को भरमा मात्र घर व्यवहार चलाउँदै आएकी उनी आफूले पनि केही गर्नुपर्छ भन्ने लागेर गलैंचा बुनाइसम्बन्धी काम सुरु गरेको बताउँछिन्। अहिले श्रीमान्को एकल भर पर्नु परेको छैन, केही गर्न सक्छु भन्ने आत्मविश्वास बढेको छ, उनले भनिन्। बिहानदेखि बेलुकासम्म राडीपाखी बुन्ने काममा नै व्यस्त रहने उनी एउटै राडीपाखीबाट २० हजार रुपैयाँसम्म कमाउने गर्छिन्। आफ्नो सीपलाई प्रयोग गर्दै गाउँमै स्वरोजगार बनेकी उनी जीवनयापनमा सहज हुन थालेपछि झन् उत्साहित बनेकी छिन्। तर बजारको अलि समस्या भएको गुरुङको अनुभव छ। त्यसो त गाउँपालिकाले समस्या समाधान गर्नेमा पनि उनी विश्वस्त छिन्। बुद्धिमायाको मात्रै नभई १३ वर्षदेखि गलैंचा बुनेर सोही ठाउँकी सानुमाया श्रेष्ठले परिवारको गर्जो टार्दै आएकी छिन्। सानो छँदा आमाहरूले बुनेको हेरेर नै गलैंचा बुन्न सिकेकी उनले परिवारसँग बसेर, घरपरिवारलाई समय दिएर पनि महिनामा १० हजार रुपैयाँ सजिलै कमाउने गरेकी छिन्। आफ्नै सुरमा काम गर्न पाउँछु, यसलाई नै आफ्नो व्यवसायको रूपमा अँगालेको छु, श्रेष्ठले भनिन्, सानोतिनो खर्चका लागि ऋण काड्नु परेको छैन। उनीहरूजस्तै पाँचपोखरी थाङ्पाल७ का २० घरपरिवारका महिला अचेल राडीपाखी, गलैंचा बुन्द व्यस्त हुने गरेका छन्। घरैमा बसेर, खाली समयमा गलैंचा, राडीपाखी बुनेर राम्रो आम्दानी हुने भएपछि यहाँका महिलाहरू अहिले राडीपाखी बुनाइप्रति आकर्षित भएका छन्। यहाँका अधिकांश महिलाले अरूले बुनेको हेरेर नै गलैंचा बुन्न सिकेका हुन्। यो सीपले आत्मनिर्भर हुन सकिन्छ भन्ने सोच उनीहरूमा छ। उनीहरूको सीप र उत्पादनलाई बजारीकरण गर्न गाउँपालिका पनि जुटेको छ। युवा, महिला, पिछडिएको वर्गलाई लक्षित गर्दै विभिन्न सीपमूलक तालिम प्रदान गर्दै हामीले आफ्नै ठाउँमा भएका सीपलाई प्रयोग गरी रोजगार सिर्जनाका प्रयासहरू गरेका छौं, पाँचपोखरी थाङ्पाल गाउँपालिकाका अध्यक्ष टाँसी लामाले भने, युवाहरूलाई उद्यमी, व्यवसाय बनाउन विभिन्न तालिम र अनुदान उपलब्ध गराउँदै आएका छौं। भौगोलिक रूपमा विविधता, विभिन्न जातजाति संस्कृति रहेको पाँचपोखरीमा परम्परागत सीपलाई प्राथमिकता दिई विभिन्न योजना ल्याएको अध्यक्ष लामाले जनाए। पिछडिएको क्षेत्र, समुदायका महिलालाई राडी बुन्ने, गलैंचा बुन्ने, डोका बुन्नेजस्ता सीपमूलक तालिम दिएको र महिलाहरूले निर्माण गरेको सामग्रीको बजारीकरणमा सहयोग गरिरहेको उनले बताए। परम्परागत सीप र उत्पादनहरू लोप हुनबाट जोगाउन ती सीपलाई पुस्तान्तरण गर्न र बजार व्यवस्थापनमा ध्यान पुयाउन आवश्यक हुन्छ, गाउँपालिका लघु उद्यम् विकास शाखाका प्रमुख दीपेन्द्र पौड्याल भन्छन्, सोही अनुरूप हामीले हिमाली भेगमा महिलालाई जीविकोपार्जनमा टेवा पुयाउने र उत्पादित सामग्रीको बजारीकरणतर्फ ध्यान दिइरहेका छौं। उनले गाउँपालिकाको गरिबी निवारणका लागि उद्यम विकास शाखाअन्तर्गत पिछडिएको क्षेत्र, पिछडिएको वर्गको पहिचान गरी अभिमुखीकरण कार्यक्रम गरी विभिन्न सीपमूलक तालिमहरू दिइरहेको बताए। उहाँहरूको माग र आवश्यकताको आधारमा विभिन्न चरणका स्वावलम्बन बन्ने खालका कार्यक्रम सञ्चालन गरिरहेका छौं, पौड्यालले भने। आव २०८००८१ मा संघीय ससर्त अनुदानमा १३ लाख र गाउँपालिकाबाट १९ लाख गरी जम्मा ३० लाख रुपैयाँ बजेट उद्यम बन्न प्रेरित हुने कार्यक्रमका लागि गाउँपालिकाले छुट्ट्याएको छ। सिंगो पालिकालाई समृद्ध बनाउनका लागि स्थानीय स्रोतसाधन, सीपको विकास र जनशक्तिको उचित व्यवस्थापन गर्नु एकदमै महत्त्व रहेको भन्दै पालिका उपाध्यक्ष सुनिता अधिकारी बताउँछिन्। परम्परागत स्थानीय सीपहरू अझै पनि यहाँका महिलाले संरक्षण गरेको पाइन्छ, उनले भनिन्, सीप विकास र क्षमता अभिवृद्धि गरेरै उद्यमी बन्न प्रेरित गर्न सकिन्छ भन्ने यस ठाउँका महिलाहरूले पुष्टि गरेका छन्।"
"जसपा नेपाल फुट्यो, अशोक राईको अध्यक्षतामा नयाँ पार्टी गठन","हाल जसपा नेपालका अध्यक्ष उपेन्द्र यादव भने अमेरिकाको भ्रमणमा रहेका छन्। काठमाडौं : जनता समाजवादी पार्टी नेपाल दल विभाजन भएको छ। उपेन्द्र यादव नेतृत्वको जनता समाजवादी पार्टी नेपाल विभाजन भएर अशोक राईको अध्यक्षतामा नयाँ पार्टी गठन भएको नेता प्रदीप यादवले अन्नपूर्ण पोस्ट्लाई जानकारी दिए। हाल जसपा नेपालका अध्यक्ष उपेन्द्र यादव भने अमेरिकाको भ्रमणमा रहेका छन्। राईको पक्षमा ९ जना सांसद उभिएका छन्। नेता यादवका अनुसार संघीय संसद्मा प्रतिनिधित्व गर्ने ९ जना सांसदले छुट्टै दल दर्ताका लागि निर्वाचन आयोगमा आइतबार निवेदन दर्ता गराएका हुन्। यादवले भने,म र राईसहित रेनु यादव, नवलकिशोर साह सुढी,वीरेन्द्र महतो, रन्जु कुमारी, हसिना खान र शुसिला श्रेष्ठलगायत ९ जना सांसदले आयोगमा छुट्टै दल दर्ताका लागि निवेदन दर्ता गराएका हौं। प्रदीप यादवका अनुसार, नयाँ दलको नाम जनता समाजवादी पार्टी (जसपा) प्रस्तावित गरिएको छ । यसअघि उपेन्द्र यादव अध्यक्ष रहेको जनता समाजवादी पार्टी नेपालबाट नेपाल भन्ने शब्द हटाएर आफूहरुले जनता समाजवादी पार्टी नामको दल दर्ताका लागि निवेदन दिएको सांसद यादवले बताए ।"
गण्डकीका मुख्यमन्त्री खगराज अधिकारीले पाए विश्वासको मत,"काठमाडौं : गण्डकी प्रदेशका मुख्यमन्त्री खगराज अधिकारीले विश्वासको मत पाएका छन्। आइतबार साँझ मुख्यमन्त्री अधिकारीले प्रदेश सभामा राखेको विश्वासको मतको प्रस्तावको पक्षमा ३० मत खसेको हो। अधिकारीले राखेको विश्वासको मतको विपक्षमा नेपाली कांग्रेसका २७ मत खसेका छन्। राप्रपाका दुई जना तटस्थ बसेका छन्। मतदानमा ५९ जना सांसद सहभागी थिए। मतदान पश्चात सभामुख कृष्ण प्रसाद धितालले संविधान र सर्वोच्चको फैसला अनुसार आफूले पक्षमा मतदान गर्ने बताउँदै अधिकारीको पक्षमा बहुमत प्राप्त भएको घोषणा गरे। उनले गण्डकी प्रदेश सभामा सभामुखसहित ६० सदस्य रहेकाले संविधानमा आवश्यक पर्दा आफूलाई मतदान गर्न अधिकार रहेकाले विश्वासको मतको पक्षमा ३० मत रहेकाले सर्वोच्चको फैसलाको मर्म अनुरुप आफूले पनि पक्षमा मत दिने घोषणा गर्दै विश्वासको मतको पक्षमा बहुमत प्राप्त भएको घोषणा गरेका हुन्। उनले सभामुखले मत दिने भनेपछि कांग्रेसले नाराबाजी गरेको थियो। सभामुख धितालले घोषणा गरेपश्चात बैठक स्थगित गरेका छन्। गण्डकी प्रदेश प्रमुख डिल्लीराज भट्टबाट गत चैत २५ गते नेपालको संविधानको धारा १६८ को उपधारा (२) बमोजिम प्रदेशको मुख्यमन्त्री पदमा नियुक्त भएका मुख्यमन्त्री अधिकारीले नेपालको संविधानको धारा १६८ को उपधारा (४) बमोजिम प्रदेशसभामा आज विश्वासको मत मागेका हुन्। उनी एमालेका २२, माओवादी केन्द्रका सभामुखसहित ८ र सांसद राजीव गुरूङ (दीपक मनाङे)को समर्थनमा मुख्यमन्त्रीमा नियुक्त भएका थिए। अधिकारीको नियुक्ति असंवैधानिक भन्दै गण्डकी कांग्रेसका संसदीय दलका नेता एवं निर्वतमान मुख्यमन्त्री सुरेन्द्र पाण्डेले सर्वोच्च अदालतमा रिट दायर गरेका थिए। तर अदालतले उक्त रिट खारेज गरिदिएको थियो। सर्वोच्चले रिट खारेज गरिदिएपछि अधिकारीले आज विश्वासको मत मागेका थिए।"
जापानी विदेशमन्त्री योकोले गरिन् वसन्तपुर क्षेत्रको अवलोकन,"काठमाडौं : जापानका विदेश मन्त्री कामिकावा योकोले आज दिउँसो काठमाडौँको वसन्तपुर क्षेत्रको अवलोकन गरेकी छन्। काठमाडौं अवतरण गरेलगत्तै दिउँसो दुई बजे वसन्तपुर क्षेत्रमा पुगेकी हुन्। उनले कालभैरव, हनुमानढोका र नेपाली सांस्कृतिक सम्पदा तथा वस्तुहरुको अवलोकन गर्दै करिब आधा घण्टा बिताइन् । अवलोकनपछि उनले बुद्धको मूर्ति खरिद गरिन् । जापानको विदेशमन्त्री नियुक्त भएपछि उनको यो पहिलो नेपाल भ्रमण हो । भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्डसँग छुट्टाछुट्टै शिष्टाचार भेटवार्ता गर्ने परराष्ट्र मन्त्रालयले जनाएको छ । विदेशमन्त्री योकोले आजै उपप्रधानमन्त्री तथा परराष्ट्र मन्त्री श्रेष्ठसँग मन्त्रालयमा भेटघाट र द्विपक्षीय वार्ता गर्ने कार्यसूची छ। उपप्रधानमन्त्री तथा परराष्ट्र मन्त्री श्रेष्ठले उनको सम्मानमा रात्रिभोजको आयोजना गर्नेछन्। विदेशमन्त्री कामिकावा भ्रमण सम्पन्न गरी आजै राति नेपाल वायु सेवाको विमानमार्फत जापानका लागि प्रस्थान गर्ने कार्यक्रम छ ।  रासस"
अर्थमन्त्रीलाई प्रधानमन्त्रीको निर्देशन : बजेटमा उत्पादन र उत्पादकत्व वृद्धिका कार्यक्रमलाई राख्नू,"काठमाडौं : प्रधानमन्त्री पुष्पकमल दाहाल प्रचण्डले आगामी बजेटमा उत्पादन र उत्पादकत्व वृद्धिका कार्यक्रमलाई प्राथमिकतामा राख्न अर्थमन्त्रीलाई निर्देशन दिएका छन्। सरकार र निजी क्षेत्रसँगको सहकार्यमा उत्पादन र उत्पादकत्व वृद्धिका कार्यक्रमलाई प्राथमिकता दिन निर्देशन दिएका हुन्। राजश्व परामर्श समिति र निजी क्षेत्रका छाता संगठनहरुबीच आगामी बजेटबारे आइतबार मन्त्रालयमा भएको अन्तर्क्रियामा अर्थमन्त्री वर्षमान पुनले के गर्दा उत्पादन र उत्पादकत्व वृद्धि हुन्छ त्यसमा लाग्न आफूलाई निर्देशन दिएको बताए। के गर्दा उत्पादन र उत्पादकत्व वृद्धि हुन्छ। सरकारलाई आउने राजश्व पनि वस्तुगत बनाउने गरी काम गर्नुस् भन्नुभएको छ। पुनले भने, सम्मानजनीय प्रधानमन्त्रीले निजी क्षेत्रको मनोबल उठाउनुपर्यो। निजी क्षेत्रमैत्री वातावरण बनाउनुपर्यो। लिबरल हुनुपर्यो भनिरहनुभएको छ। उनले अर्थ मन्त्रालयको तर्फबाट सैद्धान्तिकरण गर्ने कोसिस जारी रहेको बताए। करका दर हेरफेर गर्दा हालसम्म राम्रो मन्त्री पुनले आफूले यसअघि नै सार्वजनिक मञ्चबाट करका दर हेरफेर गर्दा कसैलाई पोस्ने र कसैलाई निरुत्साहित नगरिने प्रतिबद्धता जनाएको स्मरण गरे। अर्थमन्त्री वर्षमान पुनले मुखले नभई व्यवहारमै सरकार निजी क्षेत्रमैत्री रहेको पुष्टि भइसकेको बताए। उनले भने, लगानी सम्मेलनमा उदघाटनदेखि छलफलका सबै बन्द सेसन र समापनसम्म निजी क्षेत्रलाई प्रस्तुत गरेका छौं। स्वदेशी र विदेशी लगानीकर्तालाई लक्षित गरेर ८ वटा कानूनमा भएको संशोधनले सकारात्मक वातावरण बनेको छ, उनले भने, मुखले भनेर होइन दुनियाँले देख्ने गरी सरकार निजी क्षेत्रमैत्री रहेको सन्देश दिएका छौं। अर्थतन्त्रमा राम्रो योगदान गरिरहेको,उत्पादन वृद्धि र रोजगारी सिर्जना गर्ने तथा देशलाई अगाडि बढाउने नीतिमा परिवर्तन नगरिने प्रतिबद्धता जनाए। राम्रो नीतिको निरन्तरताका लागि मन्त्री र सचिवका पछि लागेर समय खेर नफाल्न उनले सुझाए। छलफलमा नेपाल उद्योग वाणिज्य महासंघका अध्यक्ष चन्द्र ढकाल, नेपाल उद्योग परिसंघका अध्यक्ष राजेश अग्रवाल, चेम्बर अफ कमर्सका अध्यक्ष कमलेश अग्रवालसहित राष्ट्रिय उद्योग व्यापार संघ, नेपाल उद्योग व्यापार महासंघका पदाधिकारी र प्रतिनिधिहरु सहभागी थिए।"
प्रधानमन्त्री प्रचण्ड र जापानी विदेश मन्त्रीबीच भेटवार्ता,"काठमाडौं : प्रधानमन्त्री पुष्पकमल दाहाल 'प्रचण्ड' र जापानका विदेश मन्त्री कामिकावा योकोबीच भेटवार्ता भएको छ। एक दिने नेपाल भ्रमणमा आएकी जापानी विदेश मन्त्रीले प्रधानमन्त्री प्रचण्डसँग भेट गरेकी हुन्। भेटमा उनीहरूबीच दुई पक्षीय हितका बारेमा छलफल भएको प्रधानमन्त्रीको सचिवालयले जनाएको छ। उपप्रधान एवं परराष्ट्रमन्त्री नारायणकाजी श्रेष्ठको निमन्त्रणामा जापानी विदेशमन्त्री आज काठमाडौं आएकी हुन्। प्रधानमन्त्री प्रचण्ड भेट्नुअघि उनी काठमाडौँको वसन्तपुर क्षेत्रको अवलोकन गरेकी थिइन्। त्यहाँ उनले कालभैरव,हनुमानढोका र नेपाली सांस्कृतिक सम्पदा तथा वस्तुहरुको अवलोकन गरेकी थिइन्। अवलोकनपछि उनले बुद्धको मूर्ति खरिद गरिन् । उनले आजै राष्ट्रपति रामचन्द्र पौडेलसँग शिष्टाचार भेटवार्ता गर्ने कार्यक्रम रहेको परराष्ट्र मन्त्रालयले जनाएको छ। आजै उपप्रधानमन्त्री तथा परराष्ट्र मन्त्री श्रेष्ठसँग मन्त्रालयमा भेटघाट र द्विपक्षीय वार्ता गर्ने कार्यसूची छ। परराष्ट्र मन्त्री श्रेष्ठले उनको सम्मानमा रात्रिभोज दिँदैछन्। जापानको विदेशमन्त्री नियुक्त भएपछि उनको यो पहिलो नेपाल भ्रमण हो । विदेशमन्त्री कामिकावा भ्रमण सम्पन्न गरी आजै राति नेपाल वायु सेवाको विमानमार्फत जापानका लागि प्रस्थान गर्ने कार्यक्रम छ ।"
"राष्ट्रपति पौडेल र जापानी विदेशमन्त्री योकोबीच भेट, जलवायु परिवर्तनको असरबारे छलफल",राष्ट्रपति पौडेलले नेपाल र जापानबीचको आर्थिक सहयोग र सहकार्यका क्षेत्रहरू थप विस्तार हुने विश्वास व्यक्त गरे। काठमाडौं : राष्ट्रपति रामचन्द्र पौडेलसँग नेपाल भ्रमणमा आएकी जापानकी विदेशमन्त्री खामिखावा योकोले राष्ट्रपति भवन शीतल निवासमा शिष्टाचार भेट गरेकी छन्। शीतल निवासमा आज भएको शिष्टाचार भेटमा राष्ट्रपति पौडेलले पृथ्वीलाई जोगाउन हिमाल र पानीको स्रोत कसरी बचाउने भन्नेमा नेपालको चिन्ता रहेको उल्लेख गर्दै कार्बन उत्सर्जन गर्ने विकसित मुलुकहरुले जलवायु परिवर्तनको असर न्यूनीकरणका सन्दर्भमा अत्यन्त गम्भीर भइदिन आग्रह गरेको राष्ट्रपति पौडेलको भनाइ उद्धृत गर्दै उनका प्रेस सल्लाहकार किरण पोखरेलले बताए। राष्ट्रपति पौडेलले एसियाका ज्योति गौतम बुद्धको सन्देश प्रवाहित भएदेखि नै नेपाल जापानबीच सांस्कृतिक सम्बन्ध रहिआएको उल्लेख गर्दै दुई देशबीच समस्यारहित सम्बन्ध रहेको र नेपालले सधैं जापानको उच्च सद्भाव महसुस गरेको पनि बताए। नेपालको सामाजिक तथा आर्थिक विकासका लागि जापान लामो समयदेखि एक महत्वपूर्ण तथा विश्वासिलो विकास साझेदारका रूपमा रहेको सन्दर्भ उल्लेख गर्दै राष्ट्रपति पौडेलले नेपाल र जापानबीचको आर्थिक सहयोग र सहकार्यका क्षेत्रहरू थप विस्तार हुने विश्वास व्यक्त गरे। उनले जापानसँगको धार्मिकसांस्कृतिक समानता एवं नेपालको प्राकृतिक सुन्दरताका कारण नेपालमा थप जापानी पर्यटकहरू आउने विश्वास व्यक्त गरे। यता जापानी विदेशमन्त्री योकोले जलवायु परिवर्तनको असरबारे जापान पनि चिन्तित रहेको उल्लेख गर्दै नेपालसहित अन्य देशका हिमाल जोगाउन सबै मिलेर सहकार्य गर्न जरुरी रहेको बताइन्। उनले सन् २०५० सम्ममा कार्बन उत्सर्जन शून्यमा पुर्याउने लक्ष्य राखेको जनाउँदै जलवायु परिवर्तनको असर न्यूनीकरणका लागि वैकल्पिक ऊर्जाको प्रयोगका निम्ति प्रविधिमा ठूलो क्रान्ति गर्न सबै मिलेर अगाडि बढाउने बताइन्। नेपालको विकास र स्थिरता यो क्षेत्रकै लागि आवश्यक महसुस गरेर जापानले नेपालको विकासमा हरतरहको सहयोग गर्ने बताइन्।  रासस
नेपालले राखेका लक्ष्य पूरा गर्न जापानले सहयोग गर्ने विदेशमन्त्री योकोको प्रतिबद्धता,"काठमाडौं : प्रधानमन्त्री पुष्पकमल दाहाल प्रचण्डले पछिल्लो समय नेपालको ठूला पूर्वाधार निर्माणमा महत्त्वपूर्ण सहयोग गरेको बताएका छन्। प्रधानमन्त्री कार्यालय सिंहदरबारमा आज प्रधानमन्त्री प्रचण्ड र जापानी विदेशमन्त्री खामिखावा योकोबीच भएको शिष्टाचार भेटमा द्विपक्षीय चासो, आर्थिक सहकार्यलगायतका विविध विषयमा छलफल भएको प्रधानमन्त्रीका परराष्ट्र सल्लाहकार डारुपक सापकोटाले जानकारी दिए । भेटमा प्रधानमन्त्री प्रचण्डले नेपालजापानबीच कूटनीतिक सम्बन्ध स्थापित भएदेखि नै नेपालको आर्थिक एवं सामाजिक विकासमा जापान सरकारले सहयोग पुर्याउँदै आएको बताए । उनले नेपालको पूर्वाधार एवं आर्थिकसामाजिक क्षेत्रमा जापान सरकारबाट प्राप्त हुँदै आएको योगदानप्रति आभार व्यक्त गरे । नेपालजापानबीच हुँदै आएको उच्चस्तरीय भ्रमणले दुई देशबीचको कूटनीतिक सम्बन्ध अझ सबल हुनेछ, प्रधानमन्त्री प्रचण्डले भने,आगामी दिनमा नेपाल र जापान दुवैतर्फबाट उच्चस्तरीय भ्रमण हुने मैले विश्वास लिएको छु । सो अवसरमा जापानी विदेशमन्त्री योकोले नेपालजापानबीच सम्बन्ध सदैव सौहार्दपूर्ण रहँदै आएको उल्लेख गर्दै दुई देशबीच रहिआएको समस्यारहित मित्रवत सम्बन्धलाई आगामी दिनमा अझ बलियो बनाएर लैजानुपर्नेमा जोड दिइन्। उनले आर्थिक विकासमा नेपालले राखेका लक्ष्य पूरा गर्नका लागि जापान सरकारले सदैव सहयोग गर्ने प्रतिबद्धता व्यक्त गरिन् । भेटमा प्रधानमन्त्रीका परराष्ट्र सल्लाहकार डा सापकोटा, परराष्ट्र सचिव सेवा लम्साल, जापानका लागि नेपालका राजदूत डा दुर्गाबहादुर सुवेदी, नेपालका लागि जापानी राजदूत किकुता युताकालगायतका उच्च अधिकारीको सहभागिता रहेको थियो ।"
ओलीले दिएनन् सोडारीलाई तत्काल विश्वासको मत दिने ग्रीन सिग्नल,"धनगढी : विश्वासको मत लिनका लागि दुईपटक असफल भएका सुदूरपश्चिमका मुख्यमन्त्री दीर्घबहादुर सोडारीले तत्काल विश्वासको मत पाउने सम्भावना कम देखिएको छ । बालकोटले सोडारीलाई तत्कालै विश्वासको मत दिन ग्रीन सिग्नल नदिएपछि सोडारीले विश्वासको मत पाउने सम्भावना कम भएको हो । सोडारीले विश्वासको मतका लागि वैशाख २१ र २२ गते गरी दुई पटक प्रयास गरेका थिए । तर गठबन्धनकको एक प्रमुख घटक रहेको नेकपा एमालेले भने सोडारीले विश्वासको मत लिनुअघि सरसल्लाह नगरेको र हतार गरेको अरोप लगाउँदै आएको थियो । शनिबार नेकपा एमाले संसदीय दलका नेता राजेन्द्र सिंह रावल र प्रमुख सचेतक सुरेन्द्र बहादुर पाल पार्टी अध्यक्ष केपी ओली भेटन बालकोट गएका थिए । बालकोटले विश्वासको मतका लागि ग्रीन सिग्नल दिएन एमालेका एक नेताले भने , तत्काल सोडारीले विश्वसको मत पाउने सम्भावना छैन । सत्ता गठबन्धनभित्र ओली र एकीकृत समाजवादीका अध्यक्ष माधव कुमार नेपालबीच सम्बन्ध चिसिएको असर सुदूरपश्चिममा परिरहेको हो । नेपालले ओलीका विरुद्ध अभिव्यक्ति दिनु र गठबन्धन छोडने धम्की दिँदै जानुले पनि ओली नेपालप्रति खुसी छैनन् भन्ने प्रष्ट देखिन्छ । ओलीले सोडारी विवादास्पद पात्र भएकाले उनको स्थानमा पात्र परिवर्तन गर्न भनेपनि नेपालले नमानेपछि दुबैजनाबीचको सम्बन्ध चिसिएको हो । नेपालले खुट्टा उचालिरहेका छन् । केही दिन हेरौं,अझै समय छ,'ओलीको भनाइ उदृध गर्दै बालकोट बैठकमा सहभागी एकजना एमाले नेताले भने । सोडारीले जेठको ५ गतेसम्मे विश्वासको मत लिइसक्नुपर्छ । सोडारी एमालेका १०,माओवादीको १०, समाजवादीका ४, उन्मुक्तिका २ र स्वतन्त्र १ जना गरी २७ जनाको समर्थनमा वैशाख ६ गते मुख्यमन्त्री नियुक्त भएका थिए । बहुमतका लागि पनि २७ प्रदेश सभा सदस्य आवश्यक पर्छन । बझाङमा एमाले जितेपछि अब सत्ता गठबन्धनसँग २८ जनाको बहुमत हुनेछ । कांग्रेसले उन्मुक्तिको रेशम पक्षका लक्ष्मण किशोर चौधरीलाई मुख्यमन्त्रीमा नियुक्त नगरेको भन्दै सर्वोच्चमा रिट दायर गरेको छ । उक्त रिट उपर वैशाख २३ गते पेशी तोकिको छ । सर्वोच्चको पेशी भन्दा अगाडि विश्वासको मन लिन खोजेको र संविधान विपरित लक्ष्मण किशोर चौधरीलाई मुख्यमन्त्री नियुक्त नगरेको भन्दै कांग्रेसले संसद अवरुद्ध पार्ने चेतावनी दिँदै आएको छ । सोडारीले केन्द्रमा बनेको सत्ता गठबन्धनलाई चुनौती दिँदै कांग्रेससँग मिलेर नागरिक उन्मुक्तिबाट लक्ष्मण किशोर चौधरीलाई मुख्यमन्त्रीमा अगाडि सारेपछि एमाले उनीप्रति झनै चिढिएको हो ।"
नुवाकोटमा ऐतिहासिक योजना ल्याउने तयारी भइरहेको छ : पर्यटन मन्त्री तामाङ,"नुवाकोट : संस्कृति, पर्यटन तथा नागरिक उड्डयनमन्त्री हितबहादुर तामाङले नुवाकोटमा ऐतिहासिक योजना ल्याउने तयारी भइरहेको दाबी गरेका छन्। माओवादी केन्द्र नुवाकोटकाठमाडौं सम्पर्क समन्वय समितिअन्तर्गत तेस्रो पालिका सम्मेलनको उद्घाटन गर्दै उनले नीति तथा कार्यक्रम, बजेट ल्याउने बेला भएकोले नुवाकोटमा ऐतिहासिक योजना ल्याउने तयारी भइरहेको बताएका हुन्। आफूले नुवाकोटमा इतिहासले स्मरण गर्ने गुणात्मक महत्वका कार्यक्रम ल्याउने गरी कार्य गरिरहेकोबताए। झिना मसिना धेरै भए। तर, जति भयो, त्यो ऐतिहासिक भयो,अब भने सधैंभरि सम्झनेलायकको योजना र कार्यहरु संख्यामा भन्दा पनि त्यो गुणात्मक महत्वका खालका कार्यक्रम ल्याउने गरी सोचिरहेका छौं, मन्त्री तामाङले भने। कम राजस्व उठ्ने भएकोले सरकारले बजेट ठूलो आकारमा नल्याउँदा जनताको धेरै अपेक्षा पूरा नभइरहेको उनको भनाई छ। तामाङले भने, मुलुकको अर्थतन्त्र जुन अवस्थाबाट गुज्रिरहेको छ, त्यो कारणले सरकारले बजेट ल्याउँदा नै भनेजस्तो आकारमा ल्याउन नसक्दा धेरै अपेक्षा पूरा नहुने अवस्था रहेको छ। अहिले सरकारले उठाउने करबाट विकास निर्माण गर्नेभन्दा पनि चालु खर्च धान्ने खालको मात्रै रहेको बताउँदै उनले कर्मचारी, सेवा प्रदायक क्षेत्रमा संस्थाहरुमा काम गर्ने कर्मचारीहरुलाई तलब, भत्तामात्रै दिन सक्ने अवस्था भएको बताए। आफुले धेरै वर्षपछि मन्त्रालयको नेतृत्व गर्दै गर्दा तपाईंहरुले धेरै किसिमको अपेक्षा,आशाहरु गरिराख्नुभएको होला, त्यो स्वाभाविक पनि हो, तर, हामी धेरै आशा गर्ने, परिणाम त्यसअनुसार प्राप्त नगरिसकेपछि निरास हुने जुन प्रचलन छ, त्यसबाट अलि सचेत र सतर्कता हुन पर्नेछ। उनले थपे, संविधान कार्यान्वयनसँगै तीन तहको सरकारको अभ्यासमा छौं। कुन तहको सरकारले कुन खालका कार्यक्रम घोषणा गर्छ भन्ने पनि हामीले बुझ्न जरुरी छ। संघीय सरकार, प्रदेश सरकार र पालिकाले फरकफरक स्तरका कार्यक्रम ल्याउने भएकोले अपेक्षा गरेअनुसार नआउन सक्छ, त्यसको अर्थ हामी केही पनि गर्न सक्दैनौं भन्ने होइन।"
"प्रधानमन्त्री प्रचण्ड, एमाले अध्यक्ष ओली र गृहमन्त्री लामिछानेबीच शनिबार राति सघन छलफल","काठमाडौं : प्रधानमन्त्री एवम् नेकपा (माओवादी केन्द्र)का अध्यक्ष पुष्पकमल दाहाल प्रचण्ड, एमाले अध्यक्ष केपी शर्मा ओली र रास्वपा सभापति एवम् गृहमन्त्री रवि लामिछानेबीच सघन छलफल भएको छ। शनिबार राति तीन नेताबीच समसामयिक राजनीति र बजेट अधिवेशनको विषयमा झण्डै तीन घण्टा छलफल भएको बालुवाटार स्रोतले जनाएको छ। सरकारको सिफारिसमा राष्ट्रपति रामचन्द्र पौडेलले संघीय संसदको दुबै सदनको अधिवेशन शुक्रबार दिउँसो दुई बजे आह्वान गरेका छन्। यस अगाडि लामिछाने सहकारी ठगी प्रकरणमा मुछिएको भन्दै कांग्रेसले निरन्तर संसद अवरुद्ध गर्दै आएपछि बजेट निर्माणको तयारीका लागि भन्दै सरकारले संसद अधिवेशन अन्त्य गरेको थियो। तर, पुन : संसद् अधिवेशन आह्वान भएपछि पनि कांग्रेसले उनीमाथि संसदीय छानबिन समिति बनाउनुपर्ने अडान नछाड्ने संकेत गरेको छ। सोही विषयलाई लिएर पनि सत्तारुढ तीन दलका शीर्ष नेताबीच छलफल भएको हो। छलफलमा प्रधानमन्त्री प्रचण्डले सहकारी ठगी प्रकरण दिनानुदिन जटिल बन्दै गएकोले कांग्रेसले माग गरे बमोजिम संसदीय छानबिन समिति बनाउनुपर्ने अवस्था आउनसक्ने बताएका थिए। उनीहरु पनि सहकारीमा देखिएका समस्या समाधान गर्न सरकार लाग्नुपर्ने निष्कर्षमा पुगेका छन्। देशभरी सहकारीको समस्या विकराल बनेकाले सहकारी समस्या समाधान गर्नका लागि विशेष योजना ल्याउने सरकारको तयारी छ। भेटमा कांग्रेसको मागलाई समेत सम्बोधन हुने गरी मन्त्रिपरिषद् बैठकबाट सहकारीमा भएको अनियमिताबारे छानबिन गर्न समिति गठन गरेर संसदमा जानकारी गराउन तीनै दलका नेता सहमत भएका छन्। कुनै दलका नेताको नाम उल्लेख नगरी सहकारी अनियमितताको छानबिन समिति गठनका लागि उपप्रधानमन्त्री तथा गृहमन्त्री लामिछाने समेत तयार भएको बालुवाटार स्रोतको भनाई छ। पछिल्लो समयमा पनि कांग्रेस नेताहरुले पनि लामिछानेको संलग्नता भनेर व्यक्ति नतोकी समग्र विषयमा छानबिन गर्न समिति बनाउँदा सहमत जनाउन सकिने बताउन थालेका छन्। स्रोतका अनुसार प्रमुख प्रतिपक्षको मागको विषय र मध्यमार्गी प्रस्तावका बारेमा कांग्रेसका शीर्ष तहमा छलफल गरेर समाधानका लागि आफूले पहल लिने प्रधानमन्त्री प्रचण्डले ओली र लामिछानेसमक्ष जानकारी गराएका छन्। उनीहरुबीच आगामी आर्थिक वर्षको बजेटको खाकाको विषयमा पनि छलफल भएको छ। जेठ १५ गते बजेट ल्याउनुपर्ने संवैधानिक व्यवस्था छ। यस अगाडि पनि गृहमन्त्री लामिछानेले एमाले अध्यक्ष ओलीसँग छुट्टै छलफल गरेका थिए। त्यसपश्चात ओली र प्रचण्डबीच पनि सहकारी प्रकरणको विषयमा बालुवाटारमा छलफल भएको थियो।"
लिङ्देनको दाबी : विदेशीको दबाब र प्रभावका कारण मुलुकको सत्ता समीकरण परिवर्तन,काठमाडौं : राष्ट्रिय प्रजातन्त्र पार्टीका अध्यक्ष राजेन्द्र लिङ्देनले विदेशीको दबाब प्रभावका कारण मुलुकको सत्ता समीकरण परिवर्तन भएको बताएका छन्। राष्ट्रिय प्रजातान्त्रिक महिला संगठनले आइतबार काठमाडौंमा आयोजना गरेको कार्यक्रममा लिङ्देनले नेपालका राजनीतिक दलहरु विदेशीको इशारामा चल्ने गरेको आरोप लगाउँदै सत्ता समीकरण परिवर्तन पनि विदेशीको दवाब र प्रभावका कारण भएको बताएका हुन्। अहिले दलहरुको प्राथमिकतामा सत्ता मात्रै रहेको उनको भनाई छ। लिङ्देनले चुनावमा गठबन्धन गर्ने विषयमा पनि विदेशीको दवाब आउने गरेको धारणा राखे । मिलिजुली बाँकी रहेको देश लुट्ने र लुटको कारबाहीका लागि सत्तालाई प्रयोग गर्ने गरेको भन्दै उनले यस अवस्थालाई देशलाई मुक्त गर्न राप्रपाले नेतृत्वदायी भूमिका निर्वाह गर्ने जिकिर गरे। उनले राजनीति गर्ने मान्छेहरु आर्थिक रुपमा इमान्दार हुनुपर्नेमा जोड दिए ।
९ वर्षमै उपेन्द्र र अशोकको बिछोड,"काठमाडौं : पार्टी एकता भएको ९ वर्षपछि उपेन्द्र यादव र अशोक राईले छुट्टाछुट्टै पार्टीको नेतृत्व गर्ने भएका छन्। २०७२ जेठ ३२ गते यादव नेतृत्वको मधेसी जनअधिकार फोरम नेपाल र अशोक राई नेतृत्वको संघीय समाजवादी पार्टीबीच पार्टी एकता भएको थियो। एकतापछि नयाँ पार्टीको नाम संघीय समाजवादी फोरम, नेपाल राखिएको थियो। पार्टीका अध्यक्ष थिए, यादव अनि वरिष्ठ नेता थिए राई। समयक्रमसंगै हाल यादव नेतृत्वको पार्टीको नाम जनता समाजवादी पार्टी नेपाल(जसपा) छ। यादव र राईबीच वर्तमान सरकारमा रहने वा नरहने बीच विवाद चर्किदा जसपा नेपाल दोस्रो पटक फुटेको हो। असन्तुष्ट पार्टीका वरिष्ठ नेता राईको समूहले पार्टी फुटाएका हुन्। हाल संघीय संसदमा १२ जना सांसद छन्। राईले ९ जना सांसद्सहित जसपा नेपाल फुटाएका हुन्। असन्तुष्ट राई समूहले आइतबार नयाँ दल दर्ताका लागि निर्वाचन आयोगमा निवेदन दिएका छन्। नयाँ दलको नाम जनता समाजवादी पार्टी(जसपा) प्रस्ताव गरिएको छ। उपेन्द्र यादवको कार्यशैलीका कारण पार्टी फुटेको राई पक्षका नेता प्रदीप यादवको दाबी छ। यादवको कार्यशैली ठिक छैन। सच्याउन बारम्बार आग्रह गर्दापनि अटेर उहाँले अटेर गर्नु भयो, नेता यादले अन्नपूर्णसँग भने, त्यसैले जसपा फुटाएर नयाँ दल दर्ता गरेका हौं। उपप्रधान तथा स्वास्थ्य मन्त्रीसमेत रहेका यादवले पुष्पकमल दाहालप्रचण्ड नेतृत्वको सरकार ढाल्न विपक्षीसँग लागेको भन्दै पार्टी फुटाएको राई पक्षका अर्का नेता नवल किशोर साहले बताएका छन्। यता जनता समाजवादी पार्टी नेपालका प्रवक्ता मनिष सुमनले उपेन्द्र यादव नेतृत्वको पार्टी न फुटेको दावी गरे। उनले भने, केही साथीहरु छुटिएर गएका मात्रै हुन्। पार्टी पंक्ति उपेन्द्र यादवजी सँगै छन्। उनले जारी सत्ता गठबन्धन पाँच वर्ष नै टिक्ने उल्लेख गरे। पार्टी फुटेको बेला पार्टी अध्यक्ष अमेरिका छन्। यस अघि जसपा नेपाल २०७८ भदौ २ गतेमा फुटेको थियो। यादव नेतृत्वको जनता समाजवादी पार्टीबाट अलग भएर अर्का पक्ष महन्थ ठाकुरले लोकतान्त्रिक पार्टी(लोसपा)गठन गरेका थिए। मधेशी दलहरुलाई तत्कालीन प्रधानमन्त्री केपी ओलीले फुटाउन लागेको भन्दै २०७७ बैशाख १० गते उपेन्द्र यादव नेतृत्वको समाजवादी पार्टी नेपाल र महन्थ ठाकुरसहितका राष्ट्रिय जनता पार्टी (राजपा) बीच पार्टी एकता भएको थियो। त्यसपछि पार्टीको नाम जनता समाजवादी पार्टी, नेपाल राखिएको थियो। कार्यकर्ता व्यवस्थापनमा पार्टी अध्यक्ष यादव र अर्का वरिष्ठ नेता ठाकुरबीच विवाद चर्किएको थियो। त्यो विवादले जसपा नेपाल पहिलो पटक फुटेको थियो। ठाकुरले छोडेको तीन वर्ष नबित्दै राई पनि त्यही बाटो रोजेका छन्। राष्ट्रिय महाधिवेशन नजिक आइरहेको समयमा जनता समाजवादी पार्टी नेपाल विभाजित भएको छ। जेठ २७, २८ र २९ गते पार्टीको महाधिवेशन तोकिएको थियो।"
"कांग्रेसले भन्यो, कोशीमा निर्णय लिने जिम्मा मुख्यमन्त्रीलाई","विराटनगर : नेपाली कांग्रेस कोशी प्रदेश संसदीय दलले विश्वासको मत लिने कि नलिने भनेर निर्णय लिने जिम्मा मुख्यमन्त्री केदार कार्कीलाई नै दिएको छ। कांग्रेसले संवैधानिक वा राजनैतिक हिसाबले स्वविवेकीय निर्णय लिने जिम्मा मुख्यमन्त्रीलाई दिएको हो। कांग्रेसले आइतबार पत्रकार सम्मेलन गरेर कार्की नेतृत्वको वर्तमान सरकार टिकाउन वैशाख २५ गते मंगलबारसम्म प्रयास गरिने जनाएको छ। तर, संवैधानिक कि राजनीतिक निर्णय लिने भनेर मुख्यमन्त्रीलाई नै जिम्मा लगाइएको नेपाली कांग्रेस प्रदेश संसदीय दलका प्रमुख सचेतक गोपाल तामाङले बताए। कांग्रेस नेतृत्वको सरकार जोगाउन पार्टीले उच्चतम प्रयास गर्ने जानकारी उनले दिए। मुख्यमन्त्रीका लागि संविधान अनुसार विश्वासको मत लिने समय वैशाख २५ गतेसम्मलाई छ। संविधानले दिएको बाटो अवलम्बन गरेर जेजे गर्न सकिन्छ उहाँ (मुख्यमन्त्री)ले नै गर्नु हुन्छ, तामाङले भने, राजनैतिक निर्णय पनि लिन सक्नु हुन्छ। त्यो सबै जिम्मा उहाँलाई नै दिइएको छ। वैशाख २५ गतेपछि भने कोशी प्रदेशको अन्योल हट्ने र प्रदेश एउटा ट्रयाकमा आउने दाबी उनले गरेका छन्। मुख्यमन्त्री कार्कीले वैशाख २५ गतेसम्ममा विश्वासको मत लिनुपर्ने हुन्छ। सत्तारुढ नेकपा (एमाले) र नेकपा (माओवादी केन्द्र)ले सरकारलाई दिएको समर्थन यसअघि नै फिर्ता लिइसकेका छन्। दुवै दलले समर्थन फिर्ता लिँदै मुख्यमन्त्रीले वैशाख २५ गतेसम्ममा राजीनामा दिनुपर्ने या विश्वासको मत लिनुपर्ने व्यहोरासहितको संकल्प प्रस्ताव प्रदेशसभामा दर्ता गराएका थिए। मुख्यमन्त्रीविरुद्धको संकल्प प्रस्ताव प्रदेशसभाको विशेष अधिवेशनबाट वैशाख ७ गते पारित भइसकेको छ। कांग्रेसका प्रमुख सचेतक तामाङले विश्वासको मत लिने कि नलिने भनेर मुख्यमन्त्रीले नै निर्णय गर्ने बताए। हामीले उहाँलाई स्वविवेकीय निर्णय लिन छाडेका छौं, उनी भन्छन्, निर्णय लिने अधिकार मुख्यमन्त्रीलाई नै छ। संवैधानिक वा राजनीतिक जुन बाटो अवलम्बन गरे पनि पार्टीले भने सहयोग गर्ने तामाङले बताए। उनका अनुसार यसअघि बसेको दलको बैठकमा बहुमत सदस्यहरुले मुख्यमन्त्रीले मार्ग प्रशस्त गर्नुपर्ने धारणा राखेका थिए। तर, दलको बैठकले सरकार बचाउनुपर्छ भनेर निर्णय गरेको उनको भनाइ छ। संसदबाट अनुमानको भरमा संकल्प प्रस्ताव पारित भएको छ। त्यही भएकाले २५ गतेसम्म हेर्नुपर्ने हुन्छ, तामाङ भन्छन्, कांग्रेस लोकतान्त्रिक पार्टी भएकाले लोकतन्त्रका आधारभूत मान्यताविरुद्ध उभिदैन। मुख्यमन्त्रीलाई सहयोग गरेर जाने हो। कांग्रेस नेता कार्की पार्टीका विद्रोही ८ सहित एमालेका प्रदेशसभा सदस्यको समर्थनमा संविधानको धारा १६८ को उपधारा ५ बमोजिम गत असोज २७ गते मुख्यमन्त्री नियुक्त भएका थिए। सत्ता गठबन्धन फेरबदलसँगै उनलाई दिएको समर्थन एमाले र माओवादीका प्रदेशसभा सदस्यले फिर्ता लिएका थिए। कार्कीविरुद्धको संकल्प प्रस्ताव नै पास भइसकेको छ। तर, उनी भने विश्वासको मत नलिने र राजीनामा पनि नदिने अडानमा छन्। प्रदेशसभाबाट पारित भएको संकल्प प्रस्ताव असंवैधानिक भन्दै मुख्यमन्त्री कार्कीले प्रदेश प्रमुख पर्शुराम खापुङलाई पत्र लेखेका थिए। संविधानविपरीत हुने भनेर नयाँ सरकार गठन प्रक्रिया अघि नबढाउन आग्रह गर्दै उनले प्रदेश प्रमुखलाई पत्र लेखेपछि एमाले र माओवादीले मुख्यमन्त्रीबाट संसद (प्रदेशसभा)को विशेषाधिकार हनन तथा संसदको अवहेलना भएको आरोप लगाउँदै आएका छन्। मुख्यमन्त्रीलाई विशेषाधिकार हननअन्तर्गत कारबाही हुनसक्ने चेतावनी दुवै दलले दिएका छन्। प्रदेशसभाबाट पारित भएको संकल्प प्रस्तावका विरुद्धमा राय दिनु तथा विरोधमा बोल्नु संविधानको धारा १८७ को उपधारा २ विपरीत हुने दाबी एमाले र माओवादी केन्द्रको छ। सांसदले सरकारलाई दिएको समर्थन फिर्ता लिइसकेपछि आफूसँग प्रदेशसभामा बहुमत रहेको देखाउन मुख्यमन्त्रीले विश्वासको मत लिनैपर्ने एमाले प्रदेश संसदीय दलका प्रमुख सचेतक रेवतीरमण भण्डारी बताउँछन्। नत्र मुख्यमन्त्रीले राजीनामा दिनुपर्ने उनको भनाइ छ।"
खानीहरूको उत्खनन् गर्न सके मुलुकले लाभ लिनसक्छ : उद्योगमन्त्री,"काठमाडौं : उद्योग,वाणिज्य तथा आपूर्तिमन्त्री दामोदर भण्डारीले नेपालका प्राकृतिक स्रोत र साधनमा आधारित उद्योगको प्रवद्र्धन गर्न सरकार अग्रसर रहेको बताएका छन्। उनले आन्तरिक तथा बाह्य लगानीकर्ताका लागि सरकारले लगानीमैत्री वातावरण निर्माण गरिरहेको बताएका हुन्। उद्योग,कृषि, पर्यटन,उर्जालगायतका क्षेत्रमा लगानी गर्न लगानीकर्तालाई प्राथमिकतामा राखिएको उनको भनाइ छ। नेपाल र चीन सरकारबीच सम्पन्न सम्झौता बमोजिम नेपालको खानी तथा भूगर्भ विभाग र चीनको चाइना जियोलोजिकल सर्वे तथा बी ड्रिलिङ इञ्जिनियरिङ कम्पनी लिमिटेडबाट दैलेखमा हुन गइरहेको अन्वेषणात्मक (वेल) 'ड्रिलिङ' कार्यको उद्घाटन कार्यक्रमलाई सम्बोधन गर्दै तेल र ग्यासको खोज तथा निकासीले नेपालको सामाजिकआर्थिक परिदृश्यलाई रुपान्तरण गर्ने र भावी पुस्तालाई सशक्तिकरण गर्ने बताएका हुन्। मन्त्री भण्डारीले देशमा रहेका खानीहरूको उत्खनन गरी मुलुकले अधिक लाभ लिनसक्ने बताए। 'पेट्रोलियम पदार्थ अन्वेषणको यो यात्रामा जाँदा चुनौतीहरु पार गर्न र हाम्रा प्राकृतिक स्रोतहरुको पूर्ण सम्भावनालाई खोल्न,नवीनता,विज्ञान र प्रविधिको प्रयोग गर्ने संकल्पमा हामी अडिग छौँ,'मन्त्री भण्डारीले भने,' यस काममा नेपाल र चीनबीचको साझेदारीले सीमाना र विविधताभन्दा माथि उठेर मित्रता र सहकार्यको भावनालाई उजागर गर्दै पारस्पारिक समृद्धि र प्रगतिका लागि हाम्रो साझा प्रतिबद्धतालाई प्रमाणित गर्नेछ भन्ने विश्वास लिएको छु ।' जमिन मुनि रहेको प्राकृतिक स्रोतको सफल उत्खननले राष्ट्रको समृद्धिको रेखा कोर्ने उनको भनाइ छ। उनले भने,' यी स्रोतहरूको अन्वेषणले हाम्रो उर्जा सुरक्षालाई बलियो बनाउने मात्र होइन आर्थिक वृद्धि, रोजगारी सिर्जना र पूर्वाधार विकासका लागि अभूतपूर्व अवसरहरू पनि प्रस्तुत गर्नेछ ।' मन्त्री भण्डारीले नेपालसँग तेल र ग्यासको विशाल भण्डारणको सम्भावना रहेको प्रमाण विभिन्न पूर्व खोज तथा अनुसन्धानले देखाएको बताए।"
"नयाँ पार्टी गठनपछि अशोक राईले भने : सरकारलाई समर्थन कायम छ,अस्थिरताको पक्षमा छैनौं","काठमाडौं : अशोक राईको नेतृत्वमा बनेको जनता समाजवादी पार्टीले वर्तमान सरकारलाई समर्थन दिने भएको छ। विभाजनपश्चात आइतबार नयाँ दल जसपाका अध्यक्ष राईले वर्तमान सरकारलाई दिएको समर्थन निरन्तर रहने जानकारी गराएका हुन्। उनले आफूहरु अस्थिरताको पक्षमा नरहेको स्पष्ट पारे। विधानमा भएका व्यवस्थालाई कुल्चेर नेतृत्व अघि बढेकाले आफूहरु चुप लागेर नबस्ने निर्णय गरिएको राइले बताए। यस्तै संघीय परिषद् अध्यक्ष राजेन्द्र प्रसाद श्रेष्ठले आफूहरुको बहुमत सांसदको साथ रहेको र वर्तमान सरकारको निरन्तरताको पक्षमा रहेको बताए। अध्यक्ष यादवले पार्टी विधिसम्मत नभएकाले आफूहरुले छुट्टै पार्टी दर्ता प्रक्रियामा गएको बताए। उपेन्द्र यादव नेतृत्वको जनता समाजवादी पार्टी (जसपा) नेपाल विभाजन भएर राईको नेतृत्वमा जसपा बनेको हो। पार्टी विधि विधान अनुसार चल्न नसकेको भन्दै जसपाका केहि सांसदहरुले नयाँ दल दर्ताका लागि निर्वाचन आयोगमा निवेदन दर्ता गराएका हुन्। उनीहरुले नयाँ पार्टीको नाम पुरानो दलबाट नेपाल शब्द हटाएर जनता समाजवादी पार्टी राखेका छन्। नयाँ पार्टीको केन्द्रीय समिति अध्यक्षमा अशोक राई रहेका छन् भने संघीय परिषद् अध्यक्षमा राजेन्द्र प्रसाद श्रेष्ठ रहेका छन्। नयाँ दलमा राईसहित रेनु यादव, प्रदीप यादव, नवलकिशोर साह सुढी, वीरेन्द्र महतो, रन्जु कुमारी, हसिना खान र शुसिला श्रेष्ठलगायत छन्।"
उपेन्द्र यादवको कार्यशैलीका कारण पार्टी फुटेको हो,"काठमाडौं : जनता समाजवादी पार्टी नेपालका अध्यक्ष उपेन्द्र यादवको कार्यशैलीका कारण पार्टी फुटेको नेताहरुले दाबी गरेका छन्। अशोक राईको अध्यक्षतामा नयाँ पार्टी गठन भएको बताउँदै जसपा सांसद प्रदीप यादवले अध्यक्ष यादवको कार्यशैली ठिक नरहेको र सच्याउन बारम्बार आग्रह गर्दापनि अटेर गरेपछि छुट्टै पार्टी दर्ता गर्न निवेदन दिएको जानकारी दिए। जनता समाजवादी पार्टीसँग हाल संघीय संसदमा १२ जना सांसद छन्। उनका अनु्सार ९ जना सांसद नयाँ पार्टीको पक्षमा छन्। आफूहरुले जसपा फुटाएर छुट्टै दल बनाएकाले आधिकारिकताका लागि निर्वाचन आयोगमा निवेदन दर्ता गराएको उनले बताए। आयोगमा दिएको निवेदनमा अध्यक्ष राईसहित वीरेन्द्र महतो,प्रदीप यादव, नवलकिशोर साह सुडी (हाल वनमन्त्री),सुशीला श्रेष्ठ, हसिना खानुत, रञ्जु ठाकुर, मृगेन्द्र सिंह यादव (राष्ट्रिय सभा)को हस्ताक्षर रहेको छ।"
"जसपा नेपालको प्रतिक्रिया : के कारणले पार्टी फुटेको हो, थाहा छैन","काठमाडौं : राष्ट्रिय महाधिवेशनको मुखमा जनता समाजवादी पार्टी नेपाल विभाजित भएको छ। जसपा नेपालले एकता महाधिवेशनको रुपमा जेठ २७,२८ र २९ गते पार्टीको राष्ट्रिय महाधिवेशन तोकिएको थियो। पार्टी अध्यक्ष उपेन्द्र यादव अमेरिकामा भएको बेला अर्का नेता अशोक राईको नेतृत्वमा नयाँ पार्टी दर्ताका लागि निर्वाचन आयोगमा निवेदन दिएका हुन्। के कारणले पार्टी फुटेको हो ? त्यसबारे आफूलाई थाहा नभएको जसपाका प्रवक्ता मनिष सुमनले बताए। राईको अध्यक्षतामा हाल जनता समाजवादी पार्टी गठन भएको हो।"
गण्डकीका मुख्यमन्त्री अधिकारीले मागे विश्वासको मत,"काठमाडौं : गण्डकी प्रदेशका मुख्यमन्त्री खगराज अधिकारीले विश्वासको मत मागेका छन्। गण्डकी प्रदेश प्रमुख डिल्लीराज भट्टबाट गत चैत २५ गते नेपालको संविधानको धारा १६८ को उपधारा (२) बमोजिम प्रदेशको मुख्यमन्त्री पदमा नियुक्त भएका मुख्यमन्त्री अधिकारीले नेपालको संविधानको धारा १६८ को उपधारा (४) बमोजिम प्रदेशसभामा आज विश्वासको मत मागेका हुन्। गत चैत २५ गते मुख्यमन्त्री नियुक्त भएका अधिकारीले आइतबार प्रदेशसभामा विश्वासको मत मागेका हुन् । उनी एमालेका २२, माओवादी केन्द्रका सभामुखसहित ८ र सांसद राजीव गुरूङ (दीपक मनाङे)को समर्थनमा मुख्यमन्त्रीमा नियुक्त भएका थिए। अधिकारीको नियुक्ति असंवैधानिक भन्दै गण्डकी कांग्रेसका संसदीय दलका नेता एवं निर्वतमान मुख्यमन्त्री सुरेन्द्र पाण्डेले सर्वोच्च अदालतमा रिट दायर गरेका थिए। तर अदालतले उक्त रिट खारेज गरिदिएको थियो। न्यायाधीश सपना प्रधान मल्ल र सारंगा सुवेदीको इजालसले उक्त रिट खारेज गरेको हो। सर्वोच्चले रिट खारेज गरिदिएपछि आज विश्वासको मत मागेका हुन्।"
सिधाकुरालाई अडियो उपलब्ध गराउने तिमल्सिनालाई प्रहरी हिरासतमा राख्न सर्वोच्चको आदेश,"काठमाडौं : सर्वोच्च अदालतले सिधाकुरा नामक अनलाइन तथा युट्युबलाई अडियो उपलब्ध गराउने राजकुमार तिमल्सिनालाई प्रहरीको जिम्मा लगाएको छ। आइतबार सर्वोच्च अदालतका न्यायाधीशद्वय हरिप्रसाद फुयाल र महेश शर्मा पौडेलको संयुक्त इजलासले तिमल्सिनाको बयान नसकिएपछि सर्वोच्च अदालतका रजिस्ट्रारमार्फत प्रहरीको जिम्मा लगाउन आदेश दिएको हो। सिधाकुराका प्रकाशक युवराज कँडेलले सर्वोच्च अदालतको इजलासमा अदालतको अवहेलनाको मुद्दामा बयान दिने क्रममा तिमल्सिनालाई पोलेका थिए। उक्त अडियो तिमल्सिनाले उपलब्ध गराएको बयान दिएपछि सर्वोच्चले बयानका लागि बोलाएको थियो। तिमल्सिनाको बयान सोमबार पनि निरन्तर रहने सर्वोच्चको आदेशमा उल्लेख छ। यस अदालतको आदेशानुसार आज बयानका लागि उपस्थित हुन आउनु भएका राजकुमार तिमिल्सिनाको बयान कार्य प्रारम्भ भएको तर सम्पन्न हुन नसकेकाले मिति २०६१।१।२४ गते १० बजे उक्त बयानलाई निरन्तरता दिने प्रयोजनका लागि निजलाई उपस्थित गराउने गरी यस अदालतका रजिष्टारमार्फत प्रहरीलाई जिम्मा लगाउनू। सर्वोच्चको आदेशमा भनिएको छ, राजकुमार तिमिल्सिनाको बाँकी रहेको बयान कार्य मिति २०६१।१।२४ मा हुने भएकाले हेदहिदैमा सो मितिमा इजलास समक्ष पेश गर्नु। सिधाकुराका प्रकाशक युवराज कँडेल र कार्यकारी सम्पादक नवीन ढुंगानालाई भने सोमबार उपस्थित हुने गरी तारिखमा छोड्न आदेश दिइएको छ। यस अदालतको मिति २०८१।१।१७ को आदेशानुसार बयानका लागि उपस्थित हुनु भएका सिधा कुरा डटकम अनलाईनका प्रकाशक युवराज कँडेलको मिति २०६१।०१।२० र कार्यकारी सम्पादक नविन डुंगानाको मिति २०८१।०१।२१ मा बयान कार्य सम्पन्न भएको र मिति २०६९।०१।२० को आदेशानुसार म्याद सूचना दिइएका राजकुमार तिमिल्सिनाको बयान कार्य प्रारम्भ भै बाँकी नै रहेकोले मिति २०८१।१।२४ गते १० बजे उपस्थित हुनु भनी कार्यकारी सम्पादक नविन ढुंगाना र प्रकाशक युवराज कँडेल दुवैलाई तारेख दिनू। सर्वोच्च अदालतका उपरजिस्टार गोविन्दप्रसाद घिमिरेले अदालतको अवहेलना गरेको भन्दै सिधाकुराका प्रकाशक युवराज कँडेलविरुद्ध मुद्दा दायर गरेका थिए।"
सरकार नागरिकको स्वास्थ्यप्रति संवेदनशील छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले वर्तमान सरकार नागरिकको स्वास्थ्यप्रति संवेदनशील भएर काम गर्न प्रतिबद्ध रहेको बताएका छन्। चिकित्सा विज्ञान राष्ट्रिय प्रतिष्ठानको २२ औँ स्थापना दिवसका अवसरमा आज आयोजित कार्यक्रममा प्रधानमन्त्री प्रचण्डले नागरिकको मौलिक हक कार्यान्वयनमा विशेष ध्यान दिएको बताएका हुन्। सरकारले स्वास्थ्य सेवामा सामाजिक सुरक्षा कार्यक्रमलाई उच्च प्राथमिकतामा राखेको छ, प्रधानमन्त्री प्रचण्डले भने, निकै ठूलो मेहनेत र सङ्घर्षबाट प्राप्त भएको नागरिको मौलिक हक कार्यान्वयन गर्नु राज्यको दायित्व हो, यो दायित्त्व पूरा गर्न सरकार गम्भीर भएर लागेको छ। गरिब, विपन्न र असहाय नागरिकलाई स्वास्थ्य सेवा प्रवाहका लागि सरकारी अस्पतालका दुई हजार ८०० श्यया निःशुल्क उपलब्ध गराइएको उल्लेख गर्दै प्रधानमन्त्री प्रचण्डले पाठेघरको क्यान्सर र स्तन क्यान्सर विरूद्धको खोप निःशुल्क रूपमा उपलब्ध हुने व्यवस्था मिलाइएको बताए। सबै सरकारी, सामुदायिक र निजी अस्पतालले कुल शैय्याको १० प्रतिशत विपन्न, असहाय, बेवारिसे बिरामीको निःशुल्क उपचारका लागि कार्यान्वयनमा ल्याउन पहल गरिएको छ, प्रधानमन्त्री प्रचण्डले भने, यस्ता कामहरूले स्वास्थ्य क्षेत्रका अधिकार व्यवहारमा कार्यान्वयन गर्नका लागि आधारभूत अर्थ राख्दछन्। संविधानको व्यवस्थाअनुरूप चिकित्सा विज्ञान राष्ट्रिय प्रतिष्ठान लगायतका स्वास्थ्य संस्थाहरूले महत्त्वपूर्ण योगदान गर्ने विश्वास व्यक्त गर्दै आम नेपाली नागरिकलाई गुणस्तरीय स्वास्थ्य सेवा पुर्याउन राज्यको प्रमुख दायित्व पूरा गर्न प्रतिष्ठानले भूमिका खेल्नुपर्ने बताए। चिकित्सा विज्ञान राष्ट्रिय प्रतिष्ठानलाई स्वदेशी तथा विदेशी शैक्षिक निकायसँग समन्वय र सहकार्य गरी समयानुकूल बनाइने बताउँदै प्रधानमन्त्रीले अन्तर्राष्ट्रियस्तर शैक्षिक प्रतिष्ठान बनाउन आफ्नोतर्फबाट निरन्तर सहयोग रहने बताए। उनले आफूले सरकारको नेतृत्व लिएलगत्तै वीर अस्पतालको सेवा प्रवाहलाई प्रभावकारी बनाउन पहल लिएको बताए। प्रधानमन्त्री प्रचण्डले सबै बेड तथा अपरेशन थिएटरहरू सञ्चालनमा ल्याउने, वीर अस्पतालको सेवालाई दुई सिफ्टमा सञ्चालन गर्नेलगायतका कार्यलाई प्राथमिकता दिएको बताए।"
जापानी विदेशमन्त्री आज नेपाल आउँदै,काठमाडौं : जापानकी विदेशमन्त्री कामिकावा योको आइतबार नेपाल भ्रमणमा आउने भएकी छन्। परराष्ट्र मन्त्रालयका अनुसार उपप्रधान तथा परराष्ट्रमन्त्री नारायणकाजी श्रेष्ठको निमन्त्रणामा उनी आउन लागेकी हुन्। परराष्ट्र मन्त्रालयका अनुसार भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्ड सँग शिष्टाचार भेट गर्नेछिन्। विदेशमन्त्री कामिकावाले आइतबार उपप्रधान तथा परराष्ट्र मन्त्री श्रेष्ठसँग पनि द्विपक्षीय भेटवार्ता गर्नेछिन्। उनी सोही दिन काठमाडौंबाट फर्कने मन्त्रालयले जनाएको छ।
गण्डकीका मुख्यमन्त्री अधिकारीले आज विश्वासको मत लिने,"गण्डकी : गण्डकी प्रदेशका मुख्यमन्त्री खगराज अधिकारीले आज विश्वासको मत लिने भएका छन्। गण्डकी प्रदेश प्रमुख डिल्लीराज भट्टबाट गत चैत २५ गते नेपालको संविधानको धारा १६८ को उपधारा (२) बमोजिम प्रदेशको मुख्यमन्त्री पदमा नियुक्त भएका मुख्यमन्त्री अधिकारीले नेपालको संविधानको धारा १६८ को उपधारा (४) बमोजिम प्रदेशसभामा आज विश्वासको मत लिन लागेका हुन्। मुख्यमन्त्री अधिकारीले वैशाख आज दिउँसो ३ बजे प्रदेशसभामा विश्वासको मतसम्बन्धी प्रस्ताव पेस गर्ने कार्यसूची छ। उनी एमालेका २२,माओवादी केन्द्रका सभामुखसहित ८ र सांसद राजीव गुरूङ (दीप मनाङे)को समर्थनमा मुख्यमन्त्रीमा नियुक्त भएका थिए। अधिकारीको नियुक्ति असंवैधानिक भन्दै गण्डकी कांग्रेसका संसदीय दलका नेता एवं निर्वतमान मुख्यमन्त्री सुरेन्द्र पाण्डेले सर्वोच्च अदालतमा रिट दायर गरेका थिए। तर अदालतले उक्त रिट खारेज गरिदिएको थियो। न्यायाधीश सपना प्रधान मल्ल र सारंगा सुवेदीको इजालसले उक्त रिट खारेज गरेको हो। सर्वोच्चले रिट खारेज गरिदिएपछि आज विश्वासको मत लिन लागेका हुन्।"
जापानी विदेशमन्त्री काठमाडौंमा,काठमाडौं : जापानकी विदेशमन्त्री कामिकावा योको काठमाडौं आइपुगेकी छन्। एक दिने नेपाल भ्रमणमा आएकी उनी केही बेरअघि त्रिभुवन अन्तरार्ष्ट्रिय विमानस्थल अवतरण गरेकी हुन्। उनलाई विमानस्थलमा परराष्ट्र सचिव सेवा लम्सालले स्वागत गरेकी हुन्। उपप्रधान तथा परराष्ट्रमन्त्री नारायणकाजी श्रेष्ठको निमन्त्रणामा उनी नेपाल आएकी हुन्। परराष्ट्र मन्त्रालयका अनुसार भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्डसँग शिष्टाचार भेट गर्नेछिन्। विदेशमन्त्री कामिकावाले आइतबार उपप्रधान तथा परराष्ट्र मन्त्री श्रेष्ठसँग पनि द्विपक्षीय भेटवार्ता गर्नेछिन्। उनी आजै फर्कने मन्त्रालयले जनाएको छ। जापानको विदेशमन्त्री नियुक्त भएपछि उनको यो पहिलो नेपाल भ्रमण हो ।
तस्करीको चाँदीसहित वीरगन्जमा युवक पक्राउ,वीरगन्ज : भारतबाट तस्करीको चाँदी लिएर वीरगन्ज आउँदै गरेका युवकलाई प्रहरीले पक्राउ गरेको छ। पक्राउ पर्नेमा बाराको फेटा गाउँपालिका३ का २० वर्षीय रोशन सोनार रहेका छन्। विशेष सूचनाका आधारमा प्रहरी चौकी इनर्वाबाट खटिएको प्रहरी टोलीले वीरगन्ज महानगरपालिका१६ रजतजयन्ति चोकबाट सोनारलाई प्रहरीले चाँदीका विभिन्न गहनासहित पक्राउ गरेको हो। रजतजयन्ति चोकमा प्रहरीले सोनारलाई रोकेर उनको शरीर खानतलासी गर्दा उनले बोकेको गम्छामा पोका पारेर राखिएको २ किलो १७३ ग्राम चाँदीका विभिन्न गहना बरामद भएको प्रहरी चौकी इनर्वाका प्रहरी नायब निरीक्षक तेजप्रताप सिंहले जानकारी दिए। चाँदीसहित पक्राउ परेका सोनारलाई आवश्यक कारबाहीका लागि आइतबार वीरगन्ज भन्सार कार्यालय बुझाइएको पर्साका प्रहरी नायब उपरक्षिक कुमार विक्रम थापाले जानकारी दिए।
तास खेलिरहेका ७ जना पक्राउ,"विराटनगर : मोरङको सुन्दरहरैँचा नगरपालिका१० खोर्सानेको प्रतिभा टोलबाट तास खेलिरहेको अवस्थामा ७ जनालाई प्रहरीले पक्राउ गरेको छ। प्रेमबहादुर चौहानको २ तले पक्की घरको दोस्रो तलामा तास खेलिरहेकाहरु शनिबार साँझ पक्राउ परेका हुन्। पक्राउ पर्नेमा घरधनी ५९ वर्षीय प्रेमबहादुर चौहान, सुन्दरहरैँचा१० का ४९ वर्षीय कुमार पुरी, ३६ वर्षीय हेमबहादुर थापा, ४८ वर्षीय ध्रुव अधिकारी, ५० वर्षीय यामकुमार प्रधान, सुन्दरहरैँचा१२ का ३८ वर्षीय डम्बरराज बस्नेत र केराबारी गाउँपालिका६ का ४३ वर्षीय रोविनकुमार घिमिरे रहेका छन्। तास खेलिरहेको गोप्य सूचनाका आधारमा इलाका प्रहरी कार्यालय बेलबारीबाट खटिएको वरिष्ठ सइ (प्रहरी वरिष्ठ नायव निरीक्षक) शुभेन्द्रकुमार कर्ण नेतृत्वको टोलीले उनीहरुलाई पक्राउ गरेको हो। पक्राउ परेकाहरुको सम्बन्धमा बेलबारीका इन्सपेक्टर तेजबहादुर दाहाल नेतृत्वको टोलीले अनुसन्धान गरिरहेको छ। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार तासको खालबाट ६८ हजार १ सय १५ रूपैयाँ नगद र चार बुङ (२ सय ८ पत्ती) ताससमेत बरामद भएको छ। पक्राउ परेकाविरुद्ध कानुनी कारबाही अघि बढाउन आइतबार म्याद थप गरेर अनुसन्धानको बाँकी प्रक्रिया सुरु गरिएको जानकारी बस्नेतले दिए।"
कीर्तिपुर बस दुर्घटनामा त्रिभुवन विश्वविद्यालयका प्राध्यापक गोविन्द रिजालको मृत्यु,काठमाडौं : कीर्तिपुरमा भएको बस दुर्घटामा त्रिभुवन विश्वविद्यालयका कृषि अध्ययन संस्थानका प्राध्यापक डा गोविन्द रिजालको मृत्यु भएको छ। उपत्यका प्रहरी कार्यालय रानीपोखरीका प्रवक्ता दिनेशराज मैनालीले बस दुर्घटनामा प्राध्यापक डारिजालको मृत्यु भएको पुष्टि गरेका हुन्। उनको आइतबार अपरान्ह ३ बजेर १० मिनेटमा कीर्तिपुर अस्पतालमा मृत्यु भएको हो। आइतबार दिउँसो कीर्तिपुरबाट रत्नपार्क जाँदै गरेको बा३ ख२०२७ नम्बरको बस कीर्तिपुर आर्युवेदिक अस्पताल अगाडि दुर्घटना भएको थियो। दुर्घटनामा तीनजना घाइते भएका छन्। घाइतेमध्ये दुईजनाको कीर्तिपुरमा र एकजनाको ट्रममा सेन्टरमा उपचार भइरहेको छ। ट्रमा सेन्टरमा बसका चालक २७ वर्षीय रमेश लामाको उपचार भइरहेको छ। उनको दाहिने खुट्टामा चोट लागेको छ। दुर्घटनाका बारेमा अनुसन्धान भइरहेको प्रहरीले जनाएको छ।
एमाले भोजपुरको अध्यक्षमा खड्का विजयी,भोजपुर : नेकपा (एमाले) भोजपुरको नवौं जिल्ला अधिवेशनबाट अध्यक्षमा मक्कर खड्का विजयी भएका छन्। अधिवेशनबाट सर्वसम्मत हुन नसेकेपछि निर्वाचन प्रक्रियाबाट गरिएको नयाँ समिति पदाधिकारी चयनमा खड्कासहित अन्य पदाधिकारीहरू चुनिएका हुन्। अध्यक्ष पदका लागि जिल्ला कमिटीका निर्वतमान अध्यक्ष शरण कुमार राई र उपाध्यक्ष खड्काको प्यानलबीच चुनावी प्रतिस्पर्धा भएको थियो। निर्वाचनको अन्तिम मत परिणामसँगै राईको प्यानललाई हराउँदै खड्काको प्यानलले नयाँ कार्यकालका लागि नेतृत्व पाएको छ। ९४ मतान्तरले पछि पार्दै खड्का अध्यक्षमा विजयी भएका हुन्। उनले ३ सय १७ मत पाउँदा राईले २ सय २३ मत ल्याए । यस्तै उपाध्यक्षका लागि खड्का प्यानलका किरण राईले ३ सय ११ मत ल्याउँदै विजयी भए भने सोही पदका आकांक्षी कृपासुर शेर्पाले २ सय १६ मत पाए। यस्तै सचिव पदमा ३ सय ४७ मत ल्याउँदै एक्सन राई विजयी भए। उनका प्रतिद्वन्द्वी राई प्यानलका ज्ञानेन्द्र कार्कीले एक सय ६८ मत पाए। सचिव पदमा विजयी राई नेपाल पत्रकार महासंघ भोजपुरका अध्यक्ष पनि हुन्। अर्को उपसचिव पदका लागि भएको चुनावी प्रतिस्पर्धामा ३ सय चार मत ल्याउँदै खड्का प्यानलकै दौलथ कुलुङ राई विजयी बने। उनका प्रतिद्वन्द्वी राई प्यानलका जगतबहादुर चौहानले एक सय ७३ मत ल्याए। सोही पदका अर्का प्रतिस्पर्धी साइती राईले ११ मत मात्र प्राप्त गरेका छन्। यस्तै महिला उपसचिवमा खड्का प्यानलकी रमादेवी राईले २ सय ९३ भोट ल्याएर विजयी बनिन् भने राई प्यानलकी मेरिका राईले २ सय १६ मत ल्याइन्। जिल्ला अधिवेशनबाट नयाँ नेतृत्व चयनका लागि कुल ६ सय आठ जना प्रतिनिधि छनौट गरिए पनि कुन ५ सय ७३ मत मात्र खसेको थियो। निर्वाचनबाट पूर्व मुख्यमन्त्री तथा नेकपा एमाले स्थायी कमिटी सदस्य शेरधन राई पक्षधर विजयी बनेको हो। कार्यक्रमको उद्घाटन पूर्व गृहमन्त्री एवम् नेकपा एमालेका उपाध्यक्ष राम बहादुर थापा बादलले गरेका थिए।
कर्णालीमा हराए ढुवानीका साधन खच्चर,"कालीकोट : कर्णालीका हिमाली तथा पहाडी जिल्लामा ढुवानीको साधन खच्चर विस्तारै हराउन थालेका छन्। हिमाली ट्रकको उपनाम पाएका समान ढुवानीको भरिलो साधनका रुपमा परिचित खच्चर सडक पुगेसँगै हराउन थालेका हुन्। अहिले कर्णालीका प्रायः सबै जिल्लामा पहिलेको जस्तो खच्चर छैनन्। कालीकोटमा पनि विगत एक दशकअघि खच्चरबाट सामान ढुवानी हुन्थ्यो। तर अहिले कालीकोटमा पनि खच्चर छैनन्। पलाँता ७ का करन बिष्टले २०७० सालमा १२ वटा खच्चर किनेर सामान ढुवानी गर्न थालेको बताए। उनले भने, गाउँमा सडक पुगेको थिएन, सम्पूर्ण सामानहरू खच्चर मार्फत ढुवानी गर्थे, तर अहिले कसैले पनि खच्चरमा सामान ढुवानी गर्दैनन्। मैले किनेका सबै खच्चर केही वर्षसम्म काम पाए पनि अहिले खच्चर बेरोजगार भए, किन्न पनि कोही आउँदैनन्। कर्णाली करिडोरको हुल्म जितेबाट रास्कोट, पलाँता क्षेत्रमा सडक विस्तार नहुँदा बिष्टले किनेका १२ खच्चरले व्यापारीको समान मात्र होइन गाउँका विभिन्न निर्माण सामग्री समेत बोक्ने गरेका थिए। पछिल्लो समयमा सडक पुगेसँगै खच्चरले काम पाउन छोडेपछि बिष्टले ति खच्चर बिग्री गर्ने सोच गरेका छन्। २०७० सालतिरको कुरा हो। १२ खच्चरले ढुवानी गरेको ज्यालाले एक जना खच्चर चालक (हेरालो)लाई ज्याला दिएर मासिक एक लाखदेखि एक लाख ४० हजारसम्म आम्दानी हुने गरेको थियो। निर्माण व्यवसायी ऐनबहादुर शाहीले भने, गाउँका सडकमा गाडी पुग्यो। सबै समान व्यापारी र निर्माणकर्ताले गाडी मार्फत ढुवानी गराउन थालेपछि हिमाली ट्रकका रुपमा परिचित खच्चरले बजार पाउन छाडेको छ। लामो समयदेखि म निर्माणको क्षेत्रमा काम गरिरहेको छु। बुवा बाजेले आफ्नो पालामा राजापुरबाट नुन, तेल पिठ्युँमा बोकेर ढुवानी गर्थे, हामीले खच्चरमा ढुवानी गर्यो, अहिले गाडीमा ढुवानी गर्छौ। यसैगरी रास्कोट२ का तुलाराज योगी, बर्गराज सिम्खाडा, गज्जबहादुर बमले पनि खच्चर व्यवसाय गरिरहेका थिए। अहिले खच्चरको सट्टा कसैले ट्रक किनेर ढुवानीकै काम गरेका छन्। कसैले खुद्रा व्यापार र कसैले फर्निचर व्यवसाय गरिरहेका छन्। रास्कोट१ का गज्जबहादुर बमले तीन वर्ष मलेसिया बसेको आम्दानीले खच्चर किनेर र खच्चरकै कमाइले सहरमा फर्निचर व्यवसाय सुरु गरेको बताए। उनले भने, गाउँमा सडक पुगेपछि खच्चर बेचेको हुँ। एक खच्चर बराबर ९० हजार मूल्यमा बाजुरा तिर बिक्री गरें। त्यही रुपैयाँले फर्निचर व्यवसाय सुरु गर्दा राम्रै आम्दानी भइरहेको छ। उनले सुरुमा खच्चरलाई हिमाली ट्रक भनेर भन्ने गरेको सुनाए। उनले भने, आफूलाई कसैले खच्चर गोठालो भन्थे। कसैले हिमाली ट्रकको मालिक भन्थे। दिन सबैका आउने रहेछन्। अहिले सडक नपुगेको ठाउँमा खच्चरले राम्रो काम पाएका होलान्। आजभोलि यता तिर खच्चरको नाम भेटिँदैन। यस्तै पलाँता ८ का छत्र बमले २०६० सालतिर पलाँताका विभिन्न ठाउँमा सुर्खेतबाट खच्चरमार्फत समान ढुवानी गर्दै आएको अहिले जस्तै लाग्ने गरेको बताए। विस्तारै सडक विस्तार भएपछि सुर्खेतदेखि ढुवानी गदै आएका खच्चरले जिते, लालीघाटबाट समान ढुवानी गरे, अहिले त यहाँ खच्चर देखिनै छोडे। यसरी क्रमशः विकासले पुरानोलाई विस्थापित गर्दै जाने रहेछ बमको अनुभव छ।"
सिन्धुपाल्चोकका ३६ विस्थापित परिवारले पाए पूर्जा,"सिन्धुपाल्चोक : बाढी पहिरोबाट विस्थापित भएका सिन्धुपाल्चोकको बाह्रबिसे नगरपालिकाका भित्रका ३६ घर परिवारलाई आवास निर्माणका लागि जग्गा धनी पूर्जा प्रदान गरिएको छ। भोटेकोशीमा आएको बाढी र विभिन्न समयमा पहिरोमा परेका पीडितलाई नगरले लालपूर्जा दिएर आवास निर्माणका लागि सघाएको हो। नगरपालिका भित्र बाढीपहिरो तथा प्राकृतिक विपदका कारण विस्थापित परिवार नगरपालिकाभित्र जग्गा उपलब्ध गराई दुई चरणमा पूर्जा वितरण गरेको बाह्रबिसे नगरपालिकाले जनाएको छ। हामीले बाढी पहिरो तथा प्राकृतिक विपदका कारण विस्थापित भएर घरबार तथा जग्गाविहीन भएका स्थानीयको पहिचान गरी जग्गा धनी पूर्जा दिएका छौं, नगरप्रमुख बालकृष्ण बस्नेत भने, पहिलो चरणमा १४ घर परिवार र दोस्रो चरणमा २२ घर परिवार गरी ३६ घरपरिवारलाई आवास निर्माणका लागि जग्गा धनी पूर्जा दिएका हौं। विस्थापितमध्ये १५ घर परिवार सुकुमवासी हुन्। नगरले विस्थापितहरूको थप पहिचान गरी उनीहरूलाई आवास निर्माणमा सहयोग गर्ने बस्नेतले जनाए। सिन्धुपाल्चोकको १२ स्थानीय तह मध्ये विस्थापितहरूलाई स्थापित गर्नका लागि जुट्ने बाह्रबिसे नगरपालिका पहिलो हो, बस्नेतले भने, यो नगरभरी कुनै पनि नागरिक विपत्तिको कारण घरबारविहीन हुन नपसोस् भन्ने हाम्रो ध्येय छ। जग्गा धनी पूर्जा पाएपछि विपत्तिबाट विस्तापित तिलकबहादुर दमाई खुसी छन्। अघिल्लो सरकारको पालादेखि नै विस्थापित भएका थियौं, अहिले आएर पूर्जा पायौं, उनले भने, हामीले अहिलेसम्म धेरै पीडा भोग्नु पर्यो अब घर बनाउन जग्गा पाउँदा खुसी छु। त्यस्तै अर्का विस्थापित कमलादेवी कार्की भन्छिन्, २०७७ सालदेखी हामी टहरोमै बसिरहेका छौं। अहिले सरकारले हामीलाई पूर्जा दिएको छ। अब पूर्जा पाएपछि घर बनाउन सरकारले दिने सहयोगको सदुपयोग गरेर जीवन निर्वाहका लागि एउटा बास बनाउँछु। स्थानीय सरकारले जग्गा उपलब्ध गराएसँगै प्रदेश तथा केन्द्रीय सरकारले उपलब्ध गराएको ८ लाख रकममा स्थानीय सरकारले १५ प्रतिशत रकम थपेर विस्थापित परिवारलाई घर निर्माणमा सहयोग गर्ने बाह्रबिसे नगरपालिकाले जनाएको छ। पूर्जा वितरण कार्यक्रममा पुगेका पूर्व स्वास्थ्य मन्त्री मोहनबहादुर बस्नेतले विपदको मारमा स्थानीय तहको सरकारको भूमिका ठूलो हुने भन्दै यो सहयोग साच्चै सह्रानीय भएको बताए। अहिले यहाँका जनप्रतिनिधिले बाह्रबिसेमा वास्तविक विस्थापितको पहिचान गरेर काम गरेको छ, जसका कारण स्थानीय सरकारको अनुभूति जनताले गरेका छन्, उनले भने, स्थानीय जनप्रतिनिधिले जनताको सुख दुःख बुझ्न सक्नुपर्छ। यस्तै काम गर्दै जाँदा तपाईंहरू जनताको अभिभावक भएको उहाँहरूमा अनुभूति हुन्छ। विस्थापित भएको ४ सय ८१ परिवारले जिल्लाको विभिन्न स्थानमा जग्गा प्राप्त गरिसकेका छन्। त्यसमध्ये बाह्रबिसे नगरपालिकाका ३६ परिवारले जग्गा पाइसकेका छन् भने ५८ परिवारले घर निर्माण गरिसकेका छन्।"
"कीर्तिपुरमा बस दुर्घटना, एकको मृत्यु, तीनजना घाइते",काठमाडौं : कीर्तिपुरमा बस दुर्घटना भएको छ। कीर्तिपुरबाट रत्नपार्क जाँदै गरेको बा३ ख२०२७ नम्बरको बस कीर्तिपुर आर्युवेदिक अस्पताल अगाडि दुर्घटना भएको हो। उपत्यका प्रहरी कार्यालय रानीपोखरीका प्रवक्ता दिनेशराज मैनालीले दुर्घटनामा एकजना यात्रुको मृत्यु भएको र ३ जना घाइते भएको जानकारी दिए। दुर्घटनामा ४२ वर्षीय डा गोविन्द रिजालको मृत्यु भएको प्रहरीले जनाएको छ। प्रवक्ता मैनालीका अनुसार घाइतेहरूको ट्रमा सेन्टरमा अस्पतालमा उपचार भइरहेको छ। उनीहरूको अवस्था सामान्य रहेको अस्पताल स्रोतले जनाएको छ। बस दुर्घटनबारे थप अनुसन्धान भइरहेको प्रहरीले जनाएको छ।
एमाले पर्साको उपाध्यक्षसहितका पदाधिकारीमा अध्यक्ष शर्माकै प्यानल निर्वाचित,"वीरगन्ज : नेकपा एमाले पर्साको उपाध्यक्षसहितका पदाधिकारीमा एक उपसचिवमा नवनिर्वाचित जिल्ला अध्यक्ष डाक्टर विश्वम्भर शर्माकै प्यानल विजयी भएको छ। पर्सामा एमालेको जिल्ला अध्यक्षमा शर्मा यसअघि नै निर्विरोध निर्वाचित भइसकेका थिए भने उपाध्यक्षसहितका पदाधिकारी चयनका लागि गत शुक्रबार राति मतदान भएको थियो। शनिबार दिउँसोदेखि सुरु भई आइतबार साँझ सकिएको मतगणनाको अन्तिम परिणाम अनुसार उपाध्यक्षमा मनोज गुप्ता निर्वाचित भएका छन्। गुप्ता ३२६ मतका साथ उपाध्यक्षमा निर्वाचित हुँदा उनका प्रतिस्पर्धी लालबाबु शेखले १६६ मत मात्रै पाए। यस्तै सचिवमा पनि अध्यक्ष शर्माकै प्यानलका महेश दास २३९ मतका साथ निर्वाचित भएका छन्। उनका प्रतिस्पर्धी नवराज शर्माले २३३ मत पाए। उपसचिव (खुल्ला)मा नविजान मियाँ २०२ मतका साथ विजयी हुँदा उनका निकटतम प्रतिस्पर्धी रामकिशोर सिंह परागले १९१ मत मात्रै पाउन सकेको निर्वाचन समितिले जनाएको छ। गुप्ता,दास र मियाँ तीनै जना अध्यक्ष शर्मा प्यानलका हुन्। उपसचिव(महिला)मा सीतादेवी लामा २४६ मतका साथ निर्वाचित हुदाँ उनकी प्रतिस्पर्धी गीता भण्डारीले २०५ मत मात्रै पाइन्। लामा शर्मा इतर पक्षकी हुन्। यस्तै लेखा समितिको अध्यक्ष शिवजी गुप्ता २७७ मतका निर्वाचित भएका छन्। लेखा समितिको उपाध्यक्षमा गोविन्द प्रताप श्रेष्ठ भने यसअघि नै निर्विरोध निर्वाचित भइसकेका छन्। उपाध्यक्षसहितका पदाधिकारी र लेखा समिति चयनका लागि शुक्रबार राति भएको मतदानमा कूल ५३३ मत खसेको थियो।"
गाँजासहित मकवानपुरका दुई महिला वीरगन्जमा पक्राउ,वीरगन्ज : वीरगन्जमा गाँजासहित मकवानपुरका दुई महिला पक्राउ परेका छन्। पक्राउ पर्नेमा मकवानपुरको राक्सिराङ गाउँपालिका२ की ४२ वर्षीया इन्द्र कुमारी चेपाङ र त्यही ठाउँकी ४२ वर्षीया फुलमाया स्याङ्बो रहेका छन्। उनीहरूको साथबाट १० किलो गाँजा बरामद भएको जिल्ला प्रहरी कार्यालय पर्साका प्रवक्ता प्रहरी नायब उपरीक्षक कुमार विक्रम थापाले जानकारी दिए। उनका अनुसार नारायणगढबाट वीरगन्ज आउँदै गरेको ना ४ ख ५९३७ नम्बरको यात्रुबाहक बस प्रहरीले वीरगन्ज२१ गण्डक चोकमा रोकेर चेकजाँच गरेको थियो। त्यसक्रममा उक्त बसेको पछाडिको सिटमा बसेका इन्द्र र फुलामायाको साथमा रहेको कालो रङको २ वटा झोलाबाट १० केजी गाँजा बरामद गरिएको थापाले बताए। गाँजासहित पक्राउ परेका दुवै महिलालाई प्रहरी हिरासतमा राखेर उनीहरुविरुद्ध लागूऔषध सम्बन्धी कसुरमा थप अनुसन्धान कार्य भइरहेको थापाले जानकारी दिए।
एमाले नवलपरासीको अध्यक्षमा अधिकारी,"परासी : नेपाल कम्युनिष्ट पार्टी एमाले नवलपरासीमा पार्टी उपाध्यक्ष विष्णु पौडेलको गुट कमजोर देखिएको छ। पार्टीको नवौं जिल्ला अधिवेशनबाट आइतबार चुनिएका पदाधिकारी र सदस्य संख्याको आधारमा पौडेल गुट कमजोर देखिएको हो। जिल्ला नेतृत्व हत्याउनका लागि महासचिव शंकर पोखरेल र उपाध्यक्ष पौडेल गुटका नेताहरू जिल्लामा दौडधूप गरेका थिए। केन्द्रमा एक भए पनि लुम्बिनी प्रदेशमा भने महासचिव शंकर पोखरेल र उपाध्यक्ष पौडेलको गुट छ। ती दुई नेताको गुटको प्रभाव नवलपरासीमा पनि प्रत्यक्ष रहँदै आएको छ। जसको प्रभाव अहिलेको अधिवेशनमा छताछुल्ल देखिएको हो। जिल्लामा पोलिटब्युरो सदस्य एवं लुम्बिनी प्रदेशका पूर्वमन्त्री बैजनाथ चौधरीले पौडेल गुटको कमान्ड हाँकेका छन्। त्यस्तै पोखरेल गुटको कमान्ड जिल्ला अध्यक्ष दीपेन्द्र कुमार अधिकारी स्वयंमले हाँकेका छन्। पोखरेल गुट बलियो भएकै कारण पुनः जिल्ला अध्यक्षमा अधिकारीलाई सर्वसम्मत निर्वाचित गरिएको हो। वैशाख २१ र २२ गते मिति तोकेर जिल्ला अधिवेशनको आव्हान गरिएको थियो। तर, जिल्ला नेतृत्वका लागि दुई गुटबीच सहमति जुट्न नसक्दा अधिवेशन तीन दिनसम्म लम्बिएको थियो। गुटकै कारण अध्यक्ष पदमा तीन जनाको उम्मेवारीसमेत परेको थियो। जसअनुसार अध्यक्ष पदमा अधिकारीसँगै अधिवेशन अघिका उपाध्यक्ष डोलराज भण्डारी र जिल्ला सचिव धीरज शर्मा बस्यालले उम्मेदवारी दिएका थिए। बस्याल बैजनाथ चौधरी अर्थात पौडेल गुटका हुन। अध्यक्षका अर्का आकांक्षी भण्डारीले दुई जना उम्मेदवार भएपछि आफू चुनाव नलड्ने बताएका थिए। अंक गणितले पौडेल गुटका बस्याल कमजोर देखिएपछि पदाधिकारीमा पुरानैलाई निरन्तरता दिने सहमति गरिएको थियो। सहमतिपछि बस्यालले पनि उम्मेदवारी फिर्ता लिएर अधिकारीलाई सर्वसम्मत गराइएको कार्यकर्ताहरूले बताएका छन्। जसअनुसार अधिकारीको नेतृत्वमा उपाध्यक्ष डोलराज भण्डारी, सचिव धीरज शर्मा बस्याल, उपसचिवद्धयमा राजन कुमार आचार्य र रिंगला यादव रहेको पुरानै पदाधिकारीलाई कायम गरिएको हो। पदाधिकारीमा शनिबार साँझ सहमति जुटे पनि गुट विवादकै कारण जिल्ला कमिटी सदस्य भने आइतबार दिउँसो मात्र टुंगिएको हो। पदाधिकारीको नाम टुंगो लागे पनि आआफ्ना गुटका नाम अघि सारेका नेताहरूलाई जिल्ला कमिटी सदस्यको नाम टुंग्याउन त्यस्तै धौधौ परेको थियो। सदस्य टुंगो लगाउँदा एक भूगोलको व्यक्तिलाई अर्कै भूगोलबाट प्रतिनिधित्व गराएको र सिनियरलाई पाखा लगाउँदै अधिकांश जुनियरलाई जिल्ला कमिटीमा ल्याइएको भन्दै जिल्ला प्रतिनिधिहरूले सर्वसम्मत गराउन बसेको समितिसँग टेबुल ठोकाठोकसमेत गरेको कार्यकर्ताहरूले बताएका छन्। असन्तुष्ट केही सर्वसम्मत भएका सदस्यहरू सपथ कार्यक्रममै नगएको बताइएको छ। चर्काचर्की र असहमतिका बाबजुद भागबण्डामा १०५ सदस्यीय जिल्ला कमिटीलाई पूर्णता दिइएको हो। जिल्ला कमिटीमा पोखरेल गुटका करिब ६० प्रतिशत समेटिएको जिल्ला प्रतिनिधिहरूले बताएका छन्। जिल्ला कमिटी चयन गर्न ४२६ जना जिल्ला प्रतिनिधिहरू चुनिएका थिए।"
मुख्यमन्त्रीले दुरुपयोग गरेको क्वाटर हटाउने मन्त्रिपरिषद्को निर्णय,"बुटवल : लुम्बिनी प्रदेशका मुख्यमन्त्रीले क्वाटरको रुपमा दुरुपयोग गर्दै आइरहेको बुटवलको क्वाटर सम्बन्धित कार्यालयलाई फिर्ता गर्ने निर्णय भएको छ। लुम्बिनी प्रदेश सरकारको आइतबार बसेको मन्त्रिपरिषद् बैठकले सम्बन्धित निकायलाई नै फिर्ता गर्ने निर्णय भएको सरकारका प्रवक्ता एवं स्वास्थ्यमन्त्री दिपेन्द्र कुमार पुनले जानकारी दिए। राजश्व अनुसन्धान कार्यालय बुटवलको भवनमा प्रदेश सरकार स्थापना भएदेखि मुख्यमन्त्रीको क्वाटरका रुपमा प्रयोग हुँदै आइरहेको थियो। प्रदेशको राजधानी स्थायी मुकाम राप्ती उपत्यका देउखुरीमा सरेको तीन वर्ष वितिसक्दा समेत तत्कालीन मुख्यमन्त्री डिल्ली बहादुर चौधरीले क्वाटर ओगटेर बसेका थिए। बुटवलमा अस्थायी राजधानी हुँदा क्वाटरका रुपमा प्रयोग गर्नु सान्दर्भिक भएपनि राजधानी सर्दा समेत प्रयोगमै नल्याई रित्तो भवन ओगटेर बसेको भन्दै आलोचना भइरहेको थियो। मुख्यमन्त्रीले आउजाउका क्रममा एकाध समय बिताउन बनाइएको क्वाटरको रेखदेखका लागि चार जना नेपाली सेनालाई समेत खटाइएको थियो। राजस्व अनुसन्धानको दुइटा भवनमा क्वाटर राज्यलाई आर्थिक भार समेत थपिएको थियो। आफ्नो भवन मुख्यमन्त्रीले क्वाटरको रुपमा प्रयोग गरेपछि राजश्व अनुसन्धान कार्यालय बुटवलले मासिक १ लाख ७० हजार रुपैयाँ बुटवल उपमहानरपालिकाको बसपार्कमा रहेको टर्मिनल भवनमा भाडा दिएर कार्यालय सञ्चालन गरेको छ। कामकाजको कार्यालय उकुसमुकुसमा परेर सेवा प्रवाह गरिरहेका बेला मुख्यमन्त्रीलाई विलासी भवनको सुविधा दिनु सेवाग्राहीमैत्री नभएको भन्दै आलोचना भइरहेको थियो। प्रदेश सरकार स्थापना हुँदा तत्कालीन मुख्यमन्त्री हाल नेकपा एमालेका पार्टी महासचिव शंकर पोखरेलले राजस्व अनुसन्धान कार्यालयको भवनलाई आवासका रूपमा प्रयोग गरेका थिए। तर, यसबीचमा संस्थापक मुख्यमन्त्री पोखरेलसहित माओवादीका कुलप्रसाद केसी र एमालेका लीला गिरीसमेत मुख्यमन्त्री भएपनि उनीहरूले यसलाई क्वाटरकै रूपमा प्रयोग गरेका हुन्। राजस्व अनुसन्धान कार्यालय संघीय सरकार मातहत हो। एमालेका शंकर पोखरेलको पालामा राखिएको क्वाटर माओवादीका जोख बहादुर महराको पालामा हटाउने निर्णय भएको छ। मुख्यमन्त्रीको क्वाटरका रूपमा प्रयोग गरिएको बुटवल मिलनचोकमा ५ कठ्ठा क्षेत्रफल जग्गामा दुई वटा भवन र २८ वटा कोठा छन्। वरिपरि सुरक्षाकर्मीहरूका लागि ब्यारेकसमेत बनाइएको छ। फराकिलो क्षेत्रफलमा भवन नहुँदा दैनिक कार्यालय सञ्चालनदेखि सुरक्षामा समेत चुनौती थपिएको राजस्व अनुसन्धान कार्यालय बुटवलका प्रमुख अनुसन्धान अधिकृत पशुपतिबाबु पुरीले बताएका छन्। राजस्व अनुसन्धानका लागि जतिबेला पनि फिल्डमा खटिनुपर्ने भएकाले सुरक्षाका दृष्टिकोणले पनि कार्यालय उपयुक्त ठाउँमा हुनुपर्ने पुरीको भनाइ छ। सरकारी सम्पत्तिको दुरुपयोग : मुख्यमन्त्रीलाई दोहोरो क्वाटर सुविधा शीर्षकमा २०८० मंसिर १५ गते अन्नपूर्ण पोस्टले समाचार प्रकाशन गरेको थियो।"
आगलागीले प्युठान सदरमुकाम खलंगा बजार जोखिममा,"बुटवल : प्युठान सदरमुकाम खलंगाको बजार आगलागीले जोखिममा परेको छ। आइतबार दिउँसोदेखि खलंगा ब्यारेकमुनिदेखि लागेको आगो बस्तीका घरमा पुगेको हो। आगो अझै नियन्त्रणमा आउन सकेको छैन। घर जलेर नष्ट नभएपनि उच्च जोखिममा परेको स्थानीय इमानसिंह भारतीले जानकारी दिए। एउटा दमकल, नेपाल प्रहरी, नेपाली सेना, सशस्त्र प्रहरी सहित स्थानीयको पहलमा आगो निभाउने काम जारी रहेको प्रमुख जिल्ला अधिकारी नारायण प्रसाद अर्यालले जानकारी दिए। आगो निभाउन हम्मेहम्मे परिरहेको छ,रिजालले भने,नियन्त्रणमा आएको छ। तर, पूर्ण रुपमा आउन अझै समय लाग्छ। बजारकै बीचमा जिल्ला प्रशासन, जिल्ला प्रहरी, कारागार, मालपोत, नापी लगायतका सरकारी कार्यालयहरू समेत छन्।"
डेडिकेटेड तथा ट्रंकलाइन विवाद जाँचबुझका लागि गठित आयोगले प्रतिवेदन बुझायो,काठमाडौं : डेडिकेटेड तथा ट्रंकलाइन विवाद जाँचबुझका लागि गठित विद्युत् महसुल विवाद समाधान जाँचबुझ आयोग २०८० ले आफ्नो प्रतिवेदन पेस गरेको छ। आयोगले आइतबार ऊर्जा मन्त्री शक्तिबहादुर बस्नेतसमक्ष आफ्नो प्रतिवेदन बुझाएको हो। डेडिकेटेड फिडर तथा ट्रंक लाइनको विद्युत महसुलको विवाद समाधान गर्न सरकारले गत पुस २४ गते गिरिसचन्द्र लालको संयोजकत्वमा आयोग गठन गरेको थियो।
पर्खालले घेरिएको लोमान्थाङ दरबारमा तिजी पर्वको रौनक,"जोमसोम : तिब्बतीयन कलासंस्कृति र अभूतपूर्व मौलिकता भरिएको उपल्लो मुस्ताङ विश्व समुदायमा निकै चर्चित पर्यटकीय गन्तव्य हो। यही चर्चित गन्तव्यलाई विश्व समुदाय माँझ चिनाउन यहाँको तिब्बतीयन कलासंस्कृति र मौलिकतासँग मिल्दो उपल्लो मुस्ताङको धार्मिक तथा सांस्कृतिक चिनारी मुख्य हुन्। उपल्लो मुस्ताङ अर्थात लोछोदिन समुदायहरूको ऐतिहासिक, धार्मिक तथा सांस्कृतिक पर्व तिजी आइतबारदेखि पर्खालले घेरिएको उपल्लो मुस्ताङको लोमान्थाङ दरबार परिसरमा विधिवत् औपचारिक रुपमा शुभारम्भ भएको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए। तिब्बती कलासंस्कृति र मौलिकतासँग दुरुस्तै मेल खाने उपल्लो मुस्ताङको धार्मिक तथा सांस्कृतिक पर्व ३ दिनसम्म चल्ने अध्यक्ष गुरुङको भनाइ छ। तिजी पर्व उपल्लो मुस्ताङमा पन्धौं शताब्दीदेखि सुरुवात भएको बताइन्छ। यो पर्व उपल्लो मुस्ताङको दुई पालिकामा बसोबास गर्ने नागरिकहरूको सामूहिक धार्मिक पूजा हो। उत्तरी चीनसँग सिमाना जोडिएको उपल्लो मुस्ताङको लोमान्थाङ र लोघेकर दामोदरकुण्ड गाउँपालिकालाई लोछोदिन क्षेत्र भन्ने गरिन्छ। पर्वलाई पछिल्लो समय धार्मिक पर्यटनसँग जोड्नका लागि त्यहाँका स्थानीय तह, आमा समूह, युवा क्लब र पर्यटन व्यवसायी लागिपरेका छन्। उपल्लो मुस्ताङीको सबै भन्दा ठुलो र महत्वपूर्ण पर्वको रुपमा तिजी पर्वलाई लिने गरिएको छ। तिजी पर्व दोर्जी स्युनु अर्थात बज्रकिलाको जीवन कथामा आधारित छ। तिजी पर्वमा मुस्ताङी राजपरिवारको दिर्घायुको कामना गर्दै गरिन्छ। लामा तथा भिक्षुभिक्षुणीहरूमा सामूहिक मन्त्र उच्चारण गरी विश्वशान्तिको कामना पनि गरिन्छ। यो पर्व मुस्ताङी सांस्कृतिक राजारानी बस्ने ऐतिहासिक दरबार र दरबार परिसरमा विभिन्न कार्यक्रम गरी मनाइँदै गरेको लोमान्थाङका स्थानीयबासी छेवाङ रिन्जिन गुरुङले जानकारी दिए। तिजी पर्वलाई स्थानीय भाषामा तेन्जी भनिन्छ। लोछोदिन क्षेत्रमा बसोबास गर्ने समुदायहरूले तिजी पर्वको पहिलोदिन संयुक्त रुपमा धार्मिक पूजाआजा गर्दै खाँदा चढाएर आर्शीवाद ग्रहण गरे। तिजी पर्वमा छोदे गुम्बाका लामा र भिक्षुहरूले धार्मिक पूजाआजाका साथै विभिन्न देवीदेवताको मुकुट पहिरीएर धार्मिक नृत्य प्रस्तुत गरेका छन्। तिजी पर्व शुभारम्भको पहिलो दिन ऐतिहासिक मुस्ताङी राजाको लोमान्थाङ दरबारबाट दुई तला अग्लो थान्का बाहिर निकालेर सार्वजनिक गरिएको छ। दरबार निकालिएको थान्का बर्सेनि एक पटक सार्वजनिक गर्ने धार्मिक प्रचलन छ। पछिल्लो समय बेनीजोमसोमकोरला सडक सहज भएसँगै तिजी पर्व अवलोकन गर्न यसवर्ष पनि सयौं आन्तरिक तथा बाह्य पर्यटक उपल्लो मुस्ताङको लोमान्थाङ पुगेका छन्। तिजी पर्वमा विदेशी पर्यटकले निकै चाँख लगाएर हेर्ने गर्छन् भने उनीहरूले तिजी पर्वका सम्पूर्ण क्रियाकलापहरूको भिडियो र तस्बिर खिच्ने गर्छन्। तिजी पर्व अवलोकन लागि गतवर्ष ४४२ जना विदेशी पर्यटक उपल्लो मुस्ताङ पुगेका थिए। यसवर्ष तिजी पर्वको सेरोफेरोमा मात्रै ४७२ जना विदेशी पर्यटक उपल्लो मुस्ताङ प्रस्थान गरेको अन्नपूर्ण संरक्षण क्षेत्र आयोजना एक्यापले जनाएको छ।"
दैलेखमा पेट्रोलियम अन्वेषण परियोजनाअन्तर्गत ड्रिलिङ कार्य सुरु,"दैलेख : दैलेखमा पेट्रोलियम अन्वेषण कार्य धमाधम चलिरहेको छ। दैलेखको भैरवी गाउँपालिका१ स्थित जलजलेमा पेट्रोलियम अन्वेषणका लागि आवश्यक पूर्वाधार निर्माणसँगै सर्भे अघि बढेको छ। जलजलेमा २७ घरपरिवारका ४५ रोपनी जग्गा नेपाल सरकारले अधिग्रण गरिदिएपछि पेट्रोलियम अन्वेषण परियोजनाले उत्खनन स्थलमा संरचना निर्माण थालेको थियो। यसअघि भएका विभिन्न चरणको सर्भेपछि आइतबारदेखि अन्वेषणात्मक वेल ड्रिलिङ सुरु भएको छ। नेपाल सरकार र चीन सरकारबीच सम्पन्न सम्झौता बमोजिम चाइनाएड अन वेल एण्ड ग्यास रिसोर्स सर्भे प्रोजेक्ट अन्तर्गत खानी तथा भूगर्भ विभाग, चाइना जियोलोजिकल सर्भे (सिजीएस) तथा सिबु ड्रिलिङ इन्जिनियरिङ कम्पनीबाट ड्रिलिङ कार्य सुरुवात भएको हो। उद्योग वाणिज्य तथा आपूर्ति मन्त्री दामोदर भण्डारीले ड्रिलिङ कार्यको उद्घाटन गरेका हुन्। पेट्रोलियम पदार्थको अन्तिम अन्वेषण तथा उत्खननका लागि आवश्यक पर्ने पूर्वाधार निर्माण र उपकरण जडान सकिएसँगै अन्वेषणात्मक ड्रिलिङ कार्य सुरु भएको हो। पेट्रोलियम पदार्थको अन्वेषणात्मक ड्रिलिङ कार्यको उद्घाटन मन्त्री भण्डारीले पेट्रोलियम पदार्थको अन्वेषण तथा उत्खनन् भएमा मुलुक आर्थिक समृद्धिमा टेवा पुग्ने बताए। देशभित्रका यस्ता थुप्रै खानीहरूको अध्ययन अनुसन्धान गरी अन्वेषणतर्फ सरकार केन्द्रित रहेको मन्त्री भण्डारीको भनाइ छ। दैलेखमा पेट्रोलियम पदार्थ भएको पुष्टि भएमा देशलाई आर्थिक रुपमा ठुलो टेवा पुर्याउनेछ, त्यसपछि नेपाल पेट्रोलियम पदार्थको आयत होइन निर्यात गर्ने मुलुकका रुपमा चिनिनेछ, मन्त्री भण्डारीले भने। तत्कालीन समयको नाकाबन्दीमा केपी शर्मा ओली नेतृत्वको सरकारले सुरु गरेको परियोजनाले सार्थक पाउने उनको भनाइ छ। परियोजना अन्तर्गत अब छिट्टै ड्रिलिङको काम सकिनेछ, यसबाट पेट्रोलियम पदार्थको परिणाम पत्ता लाग्छ, त्यसपछि थप अन्वेषण र उत्खननका कामहरू हुन्छ, उनले भने। पेट्रोलियम पदार्थको अन्वेषणअन्तर्गत उपकरण जडानपछि ड्रिलिङको काम सुरु भएको खानी तथा भूगर्भ विभागको पेट्रोलियम अन्वेषण परियोजनाका प्रमुख दिनेशकुमार नापितले बताए। हाल चिनियाँ प्राविधिक टोलीको टोली अन्वेषणस्थलमा खटिएका छन्। अब चार किलोमिटरसम्म जमिनमुनि ड्रिल गरिनेछ। उक्त ड्रिलिङपछि व्यावसायिक रुपमा निकाल्न मिल्छ या मिल्दैन भन्ने यकिन हुनेछ। यो ड्रिलिङपछि परिणाम र व्यावसायिक रुपमा निकाल्न मिल्छ या मिल्दैन थाहा हुन्छ, यहाँ पेट्रोल (तेल) छ या ग्याँस छ भन्ने पत्ता लाग्छ, नापितले भने। ड्रिलिङ कार्य सुरु भएको चारपाँच महिनाभित्र पुरा हुनेछ। दैलेखमा विगत सयौँ वर्षदेखि जमिनमै ग्यासहरू बलिरहेको, पादुकादेखि श्रीस्थानसम्मको क्षेत्रमा पेट्रोलियम पदार्थ तैरिरहेको छ। त्यो नै प्राविधिक हिसाबले पेट्रोलियम पदार्थ छ भन्नेमा बलियो प्रमाण बनेको पेट्रोलियम अन्वेषण परियोजना प्रमुख नापित बताउँछन्। सयौँ वर्षदेखि जमिनमै ग्यासहरू बलिरहेको छ, पादुकादेखि श्रीस्थानसम्मको क्षेत्रमा पेट्रोलियम पदार्थ तैरिइरहेको अवस्था हो, यो नै पेट्रोलियम पदार्थ छ भन्नेमा बलियो प्रमाण हो, पुष्टि पनि हो, अब कति गहिराइमा छ, कुनकुन ठाउँमा छ, कति परिमाणमा छ, प्राविधिक र आर्थिक हिसाबले उपयुक्त छ या छैन भन्नेबारे अध्ययन अनुसन्धान गर्नुपर्ने हुन्छ, त्यही अध्ययन अनुसन्धानका कार्यहरू अहिले भइरहेको हो, उनले भने। यसअघि गरिएका सर्भेबाट पेट्रोलियम पदार्थ, ग्यास हुनसक्ने सम्भावनाबारे पत्ता लागेको थियो। दैलेखमा रहेको पेट्रोलियम पदार्थ अन्वेषण गर्न २०७२ मा चीन र नेपाल सरकारबीच द्विपक्षीय समझदारी भएको थियो। २०७६ फागुनमा विभाग र चिनियाँ जियोलोजिकल सर्भे कम्पनीबीच अन्वेषण र उत्खनन् गर्न २ अर्ब ४० करोडको आर्थिक तथा प्राविधिक सहयोगको सम्झौता भएको थियो।"
घाँस काट्ने क्रममा प्यूठानमा महिलाको मृत्यु,बुटवल : घाँस काट्ने क्रममा आइतवार प्युठानको गौमुखी गाउँपालिका३ स्थित खडेरीधारामा महिलाको मृत्यु भएको छ। घाँस काट्ने क्रममा रुखबाट लडेर स्थानीय ५६ वर्षीया भिमा पुनको घटनास्थलमै मृत्यु भएको गौमुखी गाउँपालिका उपाध्यक्ष महाविर रानाले जानकारी दिए।
अझै घटेन काठमाडौंमा वायु प्रदूषण,"काठमाडौं : आज फेरि काठमाडौं वायु प्रदूषणको हिसाबले विश्वकै दोस्रो स्थानमा प्रदुषित सहरको रुपमा सूचीकृत भएको छ। एयर क्वालिटी इन्डेक्स को आजको तथ्याङ्कअनुसार समग्र वायु गुणस्तर सूचकाङ्क (एक्यूआई) एक सय ७७ पुगेको छ। गत बिहीबार वायु गुणस्तर सूचकाङ्क एक सय ६८ पुगेको बुधबार वायु प्रदूषण बढेर वायु गुणस्तर सूचकाङ्क एक सय ९५ पुगेको थियो। शनिबार भने घटेर वायु गुणस्तर सूचकांक एक सय ८५ रहेको थियो। एयर क्वालिटी इन्डेक्स का अनुसार पहिलो प्रदूषित सहरको रुपमा भने भारतको दिल्ली सहर सूचीकृत भएको छ। डिल्लीको वायु गुणस्तर सूचकाङ्क दुई सय ४५ रहेको छ। यसैगरी तेस्रो स्थानमा चीनको बेइजिङ सहर विश्वकै तेस्रो प्रदूषित सहरको रुपमा सूचीकृत भएको छ। सुक्खायामसँगै बढ्दै गइरहेको तापक्रम वृद्धिसँगै मुलुकको विभिन्न स्थानमा लागेको वन डढेलोको कारण वायु प्रदुषण पनि बढिरहेको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणले सुक्खायामसँगै मुलुकका विभिन्न स्थानमा लागिरहेको डढेलो नियन्त्रण हुन नसक्दा काठमाडौँ उपत्यका लगायतका मुख्य सहरमा प्रदुषण बढेर वायु नै अस्वस्थ रहेको छ। नेपालमा फागुन, चैत, वैशाख र जेठ महिनामा वायु प्रदुषण बढ्ने गरेको भन्दै सतर्कता अपनाउन वातावरण विभागले अनुरोध गरेको छ। मुलुकका विभिन्न स्थानमा लागेको वन डढेलोको धुवाँका कारण वायु अस्वस्थ्य भएको भन्दै विभागले सावधानी अपनाउन आग्रह गरेको हो। विभागका अनुसार यसअवधिमा विशेष गरी बढ्दो तापमान, कम सापेक्षित आद्रता र सुक्खा मौसम जस्ता प्राकृतिक कारणबाट हुने डढेलो, मानवीय कारण जस्तै फोहर तथा कृषि अवशेष जलाउँदा तथा उद्योग कलकारखाना, सवारी साधन, भौतिक निर्माण आदिबाट निस्कने प्रदुषित धुवाँ धुलोबाट वायु प्रदुषण हुने गरेको पाइएको छ। विभागका महानिर्देशक भूपाल बराललले पछिल्लो समय बढ्दै गइरहको वन डढेलोको कारण प्रदुषण बढेको भन्दै अन्तरनिकायबीचको समन्वय बढाएर डढेलो नियन्त्रणका प्रभावकारी कार्यक्रम सञ्चालन गर्न आवश्यक रहेको राससलाई बताए। 'हाल देशका अधिकांश भूभागमा डढेलो तथा आगलागीका घटना बढिरहेको तथा डढेलोको कारणले धन जनको क्षतिका विवरण प्राप्त भइरहेका छन्', उनले भने, 'भूउपग्रहको तथ्याङ्क विश्लेषणबाट प्राप्त विवरण बमोजिम सन् २०२४ को सुरुवातबाट हालसम्म एक हजार छ सय ५३ वटा डढेलो तथा आगलागीका घटना भएको देखिन्छ। पछिल्लो दिनमा डढेलो तथा आगलागीका घटना बढेसँगै नेपालको अधिकांश भूभागमा वायु प्रदुषण बढेको पाइएको छ।' डढेलोविद् सुन्दर शर्माले मुलुकको विभिन्न स्थानमा लागि रहेको वन डढेलोसँगै प्रदु्षण पनि बढिरहेको भन्दै डढेलो नियन्त्रणका प्रभावकारी कार्यक्रम सञ्चालन गर्नुपर्नेमा जोड दिएको छ। विपद् व्यवस्थापनविद् डा धर्मराज उप्रेतीका अनुसार ० देखि एक्युआई ५० राम्रो अर्थात हरियो चिन्हले चिनिन्छ। '५१ देखि एक सयसम्मको एक्युआइलाई होसियार होऔँ अथवा पहेँलो सङ्केतले चिनिन्छ। यसै गरी १०१ देखि १५० सम्मलाई अस्वस्थ्य जसमा श्वासप्रश्वास र मुटु रोगीका बिरामीलाई असर गर्छ भन्ने बुझिन्छ।', उनले भने, '१५१ देखि २०० देखिको एक्युआइलाई पनि अस्वस्थ तर सबैलाई असर गर्छ भन्ने बुझिन्छ। २०१ देखि ३०० सयलाई धेरै अस्वथको रुपमा लिइन्छ र ३०१ देखि चार सयलाई खतरनाक र चार सय एक देखि ५० लाई धेरै खतरा मानिएको छ।' काठमाडौं उपत्यकाको लागि वायु गुणस्तर व्यवस्थापन कार्ययोजना, २०७६ ले पनि नेपाल सरकारले निर्धारण गरेको एक्युआई को मान तीन सयभन्दा बढी भएको अवस्थालाई विपद्को रुपमा लिने बताएको छ। यो विपद् रोक्नका लागि कार्ययोजनामा फोहर बाल्ने कार्य रोक्ने, सडक सफा गर्न ब्रुमर तथा भ्याकुमको प्रयोग व्यापक गर्ने, बालबालिका, ज्येष्ठ नागरिक, बिरामीलाई विशेष सावधानी अपनाउन सार्वजनिक सूचना जारी गर्न कार्ययोजनामा उल्लेख गरिएको छ।"
आज यी प्रदेशका उच्च पहाडी क्षेत्रमा वर्षा हुने,"काठमाडौं : हाल देशमा पश्चिमी वायु र स्थानीय वायुको आंशिक प्रभाव कायम रहेको जनाउँदै जल तथा मौसम विज्ञान विभागले अहिले मुलुकका पहाडी क्षेत्रमा आंशिक बदली रही बाँकी भागमा मौसम सफा रहेको बताएको छ। विभागका अनुसार आज दिउँसो कोशी प्रदेशलगायत देशका पहाडी भूभागमा आंशिक बदली भई बाँकी भूभागमा मौसम सफा रहने छ। कोशी प्रदेशका केही स्थानमा मेघगर्जन र चट्याङसहित हल्का वर्षाको सम्भावना छ। कोशी, गण्डकी, कर्णाली र सुदूरपश्चिम प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। लुम्बिनी प्रदेशका तराईका केही स्थानमा हुरीबतासको सम्भावना छ। त्यसैगरी आज राति देशको पहाडी भागमा आंशिकदेखि साधारणतया बदलीसम्म हुने तथा बाँकी भूभागमा मौसम सफा रहने छ। कोशी, गण्डकी र कर्णाली प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ। कोशी र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना पनि रहेको छ। मधेस प्रदेशलगायत कोशी प्रदेशका तराईका केही स्थानमा हुरीबतासको सम्भावना छ। आगामी २४ घण्टामा कोशी प्रदेशका केही स्थानमा तथा बाँकी पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ। कोशी, गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावनाका साथै मधेस प्रदेशलगायत कोशी र लुम्बिनी प्रदेशका तराईका केही स्थानमा हुरीको सम्भावना पनि रहेको जनाउँदै विभागले त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले सतर्कता अपनाउन अनुरोध गरेको छ।"
बुद्धिचालको च्याम्पियन बने खिमबहादुर,गुलरिया : बर्दिया जिल्ला स्तरीय बुद्धिचाल प्रतियोगिताको च्याम्पियन गुलरियाका खिमबहादुर पुन मगर बनेका छन्। विभिन्न श्रेणीमा गराइएको खुला प्रतिस्पर्धामा मगरले उपाधि जितेका हुन्। बढैयाताल गाउँपालिका सितलाबजारका ईश्वर श्रेष्ठ उपविजेता बन्दा भूरिगाउँका लोकराज पौडेलले तृतीय स्थान प्राप्त गरेका छन्। भेट्रान जेष्ठ नागरिक तर्फ गुलरिया वडा नम्बर ६ निवासी दिपक ढुंगाना विजेता बनेका छन्। मधुवनका कुवेर गुरुङ भेट्रान जेष्ठ नागरिक तर्फ उपविजेता बने। छात्रातर्फ गुलरियाकी रेखा राना प्रथम र गुलरियाकै अञ्जना थापामगर द्वितीय भए। त्यस्तै छात्रतर्फ गुलरियाका दिनेश पुनमगर पहिलो र बढैयातालका अंकित घिमिरे दोस्रो स्थान हासिल गरेको आयोजक जिल्ला बुद्धिचाल संघ बर्दियाका सल्लाहकार दिपक अधिकारीले बताए। विजेता उपविजेता १७ जनालाई विभिन्न श्रेणीमा पुरस्कार तथा प्रमाण पत्र प्रदान गरिएको छ। अंक भारका आधारमा ६ पटक गराइएको स्पर्धामा बढी जित्ने खेलाडीलाई जितका आधारमा विजेता उपविजेता घोषणा गरिएको उनको भनाई छ। गुलरिया नगरपालिका६ को आर्थिक सहयोगमा बर्दियाको गुलरियामा आयोजित २ दिने प्रतिस्पर्धामा जिल्लाभरीबाट ५० जना खेलाडी सहभागी भएका थिए।
कहाँ अड्किरहेछ वैदेशिक रोजगारको जापान गन्तव्य ?,"काठमाडौं : देशमा पर्याप्त रोजगार छैन। नेपाली युवाहरू चाहेर वा नचाहेरै भए पनि विदेशीभूमिमा पुग्न बाध्य छन्। नेपालीहरूलाई सुरक्षित, भरपर्दो र व्यवस्थित रूपमा विदेशीभूमिमा श्रम गर्न पठाउनका लागि राज्यका विभिन्न निकायहरू त्यसैका लागि क्रियाशील छन्। विदेश जानुनै छ भने आकर्षक तलब पाउने र शक्तिशाली देशमा जाउँ भन्ने कसको चाहाना हुँदैन ? तर, नेपाली युवाहरूको त्यही चाहानालाई नेपाल सरकारले वर्षांैदेखि गाठो पारेर रोकेको छ। श्रमिकहरूलाई आकर्षक तलब दिने शक्तिशाली देशमध्येको एक हो, जापान। तर, नेपाल सरकारले विगत लामो समयदेखि जापान पठाउने नेपाली श्रमिकहरूको नीतिगत प्रयासको गाठो फुकाएको छैन। कसिएको गाँठो नफुकाउँदा श्रमिकहरू खाडी मुलुकमा पुग्न बाध्य छन्। सरकारले संस्थागत रूपमा श्रमिकहरू पठाउने पहल नगर्दा विभिन्न व्यक्ति र कन्सल्टेन्सीहरूले महँगो शुल्क लिएर विद्यार्थी भिसामा जापान पठाउने गरेका छन्। कन्सल्टेन्सीमार्फत पढ्नका लागि भनेर जापान पुगे पनि उनीहरू अन्ततः श्रम गर्न बाध्य छन्। वैदेशिक रोजगार विभाग, वैदेशिक रोजगार बोर्ड, श्रम रोजगार तथा सामाजिक सुरक्षा मन्त्रालय, परराष्ट्र मन्त्रालय सरकारी निकायसहित नेपाल वैदेशिक रोजगार व्यवसायी संघलगायत निकायहरू सुरक्षित रूपमा नेपाली युवाहरूलाई विदेश पठाउने मामिलामा सक्रिय छन्। नेपाल सरकारले जापानमा श्रम गर्न जान चाहाने युवाहरूलाई संस्थागत अनुमतिका लागि पहल नगर्दा न्यूनतम तलबमा खाडीलगायतका मुलुकहरूमा युवाहरू जान बाध्य भएको नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले गुनासो गरे। जापान सरकारले अनुमति दिए पनि नेपाल सरकारले संस्थागत अनुमतिका लागि पहल नगर्दा जापानमा जान चाहाने युवाहरूको सपना अधुरै रहेको उनको दुःखेसो छ। साउदी अरेबिया, मलेसिया, कतार, दुबई, रोमनिया, यूएईलगायत देशहरूमा सरकारले युवाहरूलाई पठाउन बाटो खुकुलो बनाइदिएको छ। २०७५ सालदेखि हामीले निरन्तर रूपमा जापानमा कामदार पठाउनुपर्ने माग गर्दै आइरहेका छौं, अध्यक्ष भण्डारीले भने, जापान सरकारले अनुमति दिए पनि नेपाल सरकार र जापानका लागि नेपाली दूतावासले पहल नगरिदिँदा हाम्रो मागको अहिलेसम्म सुनुवाइ भएको छैन। वर्षौंदेखि माग गरिरहे पनि आकर्षक तलब र विकसित देश जापानमा पुग्नका लागि सरकारले कसिएको गाँठो नफुकाइदिँदा खाडीमै युवाहरू जबरजस्त पुग्न बाध्य भएको उनको गुनासो छ। सरकारले व्यवसायीहरूलाई अनुमति दिने हो भने वार्षिक कम्तीमा २० हजार नेपाली युवालाई जापान पठाउन सकिन्छ, भण्डारीले भने, तर, अहिले नगन्य मात्रामा युवाहरू व्यक्तिगत रूपमा जाने गरेका छन्। त्यसको सरकारसँग कुनै तथ्यांक पनि छैन। यो कानुनतः वैधानिक पनि छैन। उनले श्रमिकहरूलाई जापान पठाउन सकेमा मासिक कम्तीमा दुईदेखि तीन लाख रुपैयाँ तलब पाउने व्यवस्था हुनेसमेत भण्डारीले जानकारी दिए। देशभर ९ सय ५० वटा म्यानपार व्यवसायीहरू संघमा आबद्ध रहेको उनले जानकारी दिए। तीमध्ये करिब तीन सय जतिले नेपाली श्रमिकहरूलाई जापान पठाउने काममा सक्षम छन्। सरकारले जापानमा कामदार पठाउने व्यवस्थालाई छिटोभन्दा छिटो फुकाउनुपर्छ, भण्डारी भन्छन्, खाडी मुलुकमा मात्र पठाउन सरकारले किन जोड गरिरहेको छ ? कित नेपालमै रोजगार दिन सक्नुपयो। होइन् भने राम्रो देशमा जान किन नपाउने ? किन यस्तो भइरहेको छ हामीले केही बुझ्न सकिरहेका छैनौं। उनले जापानका विभिन्न कम्पनीहरूमा आवश्यक पर्ने श्रमिकहरूको माग संख्या रहेको समेत बताए। व्यक्तिगत र विभिन्न कन्सलटेन्सीहरूमार्फत १० देखि १५ लाखसम्म खर्चेर जापान पुग्ने गरेको उनले सुनाए। वैदेशिक रोजगार विभागको तथ्यांकअनुसार विश्वका १ सय ११ वटा मुलुकमा नेपाल सरकारले संस्थागत रूपमा कामदार पठाउँछ। त्यसमध्ये अरू देशमा जाने प्रक्रिया खुकुलो भए पनि जापान जानका लागि सरकारले व्यवसायीहरूलाई सहज बनाएको छैन। विभागसँग १ सय ११ वटा देशको तथ्यांक भए पनि हालसम्म विश्वका १ सय ७८ वटा मुलुकमा नेपाली युवाहरू रोजगारका लागि पुगेको तथ्यांक नेपाल वैदेशिक रोजगार व्यवसायी संघसँग छ। आर्थिक वर्ष २०७९०८० देशका २ लाख १९ हजार ३ सय ७५ जना नेपाली युवाहरू मलेसिया पुगेका छन्। यूएईमा ५९ हजार १ सय ५२ जना, साउदी अरेबियामा ५५ हजार ७ सय ९१ जना युवाहरू पुग्दा जापानमा ५ हजार ८ सय ३९ जना गएका छन्। श्रम, रोजगार तथा सामाजिक सुरक्षा मन्त्रालयका वैदेशिक रोजगार व्यवस्थापन शाखाका प्रमुख महेश पराजुलीले नेपाली श्रमिकहरूलाई जापान पठाउने विषयमा संस्थागत पहलको काम भइरहेको प्रतिक्रिया दिए। हामी जापान पठाउने विषयमा जापानस्थित नेपाली दूतावाससँग छलफल गरिरहेका छौं, उनले भने, यसबारे थप अध्ययनहरू भइरहेका छन्। छिट्टै ठोस निर्णय हुन्छ। कामदार पठाउने विषयमा नेपाल सरकार र जापान सरकारबीच द्विपक्षीय सम्झौता भइसकेको उनले बताए। संस्थागत निश्चित सीपयुक्त कामदार पठाउनेसम्बन्धी कार्यविधि बनिसकेपछि कामदार पठाउने विषय सहज बन्ने उनको भनाइ छ। पराजुलीले कार्यविधि बनाएर कामदार पठाउँदा उनीहरूको श्रमको सम्मान, सुरक्षालगायतका विषयमा समेत ढुक्क हुने जानकारी दिए। नेपालीहरू ठगिनबाट समेत बाँच्ने उनले बताए।"
सन्दीपको पुनरावेदनमा आज सुनुवाइ नहुने,"काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदनमा आज सुनुवाइ भएन। मुद्दालाई 'हेर्न नमिल्ने' सूचीमा राखिएको छ। यसअघि पटकपटक सुनुवाइ स्थगत हुँदै आएको मुद्दाको सुनुवाइका लागि पेशी न्यायाधीश नृपध्वज निरौला र दुर्गाप्रसाद ढुङ्गेलको इजालसमा तोकिएको थियो। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्ममिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै दोषी ठहर गरेको थियो। लामिछानेले गत फागुन २० गते उच्च अदालतमा पुनरावेदन दर्ता गराएका थिए। बलात्कार मुद्दामा आफू निर्दोष रहेको दावी गरेका छन्। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्।"
नेपालभारत सीमानाका दुई चरणमा आठ दिन बन्द हुने,"सिरहा : छिमेकी राष्ट्र भारतको विहार राज्यमा हुने लोकसभा निर्वाचनलाई दृष्टिगत गरी नेपालभारत सीमानाका आठ दिन बन्द गरिने भएको छ। विहारको मधुवनी जिल्लामा २५ वैशाख र ७ जेठमा गरी दुई चरणमा निर्वाचन हुँदैछ। जिल्ला प्रशासन कार्यालय सिरहाका अनुसार निर्वाचनको ७२ घण्टा पहिले सीमानाका बन्द गर्नुपर्ने भएकाले पहिलो चरणको निर्वाचनका लागि शनिबार मध्यरातिदेखि २५ वैशाखसम्म सीमानाका बन्द रहने छ। त्यसैगरी दोस्रो चरणको निर्वाचनका लागि ४ जेठ मध्यरातिदेखि ७ जेठ मध्यरातसम्म बन्द हुने छ। करिब दुई महिनाअघि विहारको मधुवनीमा सम्पन्न नेपालभारतका सुरक्षा अधिकारीहरूको बैठकको निर्णयानुसार भारतसँग सीमा जोडिएका सिरहाको ठाढी, बरियारपट्टी र माडरनाका बन्द गरिने सिरहाका सहायक प्रमुख जिल्ला अधिकारी नरेशकुमार यादवले बताए।"
"डडेल्धुरामा ट्याक्टर दुर्घटना : २ जनाको मृत्यु, २ घाइते",डडेल्धुरा : डडेल्धुरामा ट्याक्टर दुर्घटना हुँदा २ जनाको मृत्यु भएको छ भने २ जना गम्भीर घाइते भएकन छन्। जिल्लाको नवदुर्गा गाउँपालिका४ को ग्रामीण सडकमा बागमती प्रदेश ०१००१ क ९६५१ नम्बरको ट्याक्टर दुर्घटना भएको हो। निर्माणका कार्यका लागि नवदुर्गा पुगेका धादिङको गजुरी गाउँपालिका७ का ४० वर्षीय ट्याक्टर चालक धिरज थापामगर र रोडाङ गाउँपालिकाका २७ वर्षीय विष्णु विकको उपचारका क्रममा डडेल्धुरा अस्पताल पुर्याएपछि मृत्यु भएको प्रहरीले जनाएको छ। धादिङको रोडाङ गाउँपालिकाका ३१ वर्षीय सुदिप विक र डडेल्धुराको नवदुर्गा गाउँपालिका४ का २८ वर्षीय हिक्मत विक घाइते भएका छन्। उनीहरूको डडेल्धुरा अस्पतालमा उपचार भइरहेको छ। जिल्लाको नवदुर्गा बेलापुर सडक निर्माण गरिरहेको रामजाने कन्ट्रक्सनको क्याम्प जाँदै गरेको ट्याक्टर शनिवार राति साढे १० बजे दुर्घटना भएको जिल्ला प्रहरी कार्यालय डडेल्धुरा का सुचना अधिकारि कुसुम नायकले जनाए। ट्याक्टर सडकबाट २५० मिटर तलखसेको प्रहरीले बताएको छ। दुर्टनाको कारण भने खुल्न सकेको छैन।
जापानी विदेशमन्त्री आज नेपाल आउँदै,काठमाडौं : जापानकी विदेशमन्त्री कामिकावा योको आइतबार नेपाल भ्रमणमा आउने भएकी छन्। परराष्ट्र मन्त्रालयका अनुसार उपप्रधान तथा परराष्ट्रमन्त्री नारायणकाजी श्रेष्ठको निमन्त्रणामा उनी आउन लागेकी हुन्। परराष्ट्र मन्त्रालयका अनुसार भ्रमणका क्रममा उनले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्ड सँग शिष्टाचार भेट गर्नेछिन्। विदेशमन्त्री कामिकावाले आइतबार उपप्रधान तथा परराष्ट्र मन्त्री श्रेष्ठसँग पनि द्विपक्षीय भेटवार्ता गर्नेछिन्। उनी सोही दिन काठमाडौंबाट फर्कने मन्त्रालयले जनाएको छ।
"सन्दीपले दिएको पुनरावेदनमा आज सुनुवाइ, आउला त फैसला ?","काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदनमा आज सुनुवाइ हुने भएको छ। यसअघि पटकपटक सुनुवाइ स्थगत हुँदै आएको मुद्दाको सुनुवाइका लागि पेशी न्यायाधीश नृपध्वज निरौला र दुर्गाप्रसाद ढुङ्गेलको इजालसमा तोकिएको छ। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्ममिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै दोषी ठहर गरेको थियो। लामिछानेले गत फागुन २० गते उच्च अदालतमा पुनरावेदन दर्ता गराएका थिए। बलात्कार मुद्दामा आफू निर्दोष रहेको दावी गरेका छन्। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्।"
ललितपुरको बाफलमा आगलागी : ३ बालबालिकासहित ५ जना घाइते,"पाटन : ललितपुर महानगरपालिका१७ बाफलमा आगलागी हुँदा तीन बालबालिकासहित पाँच जना घाइते भएका छन् । जिल्ला प्रहरी परिसर ललितपुरका प्रहरी उपरीक्षक तथा सूचना अधिकारी नरेशराज सुवेदीले आज बिहान बाफलस्थित मोबिल सङ्कलन गरी राखिएको एक टहरोमा आगलागी हुँदा तीन बालबालिकासहित पाँच जना घाइते भएका रासस समाचारमा उल्लेख छ। घाइतेहरूलाई उपचारका लागि अस्पताल पठाइएको छ । आगलागीबाट रौतहट जिल्ला घर भइ हाल बाफल बस्ने सञ्जय गिरी र रुपा गिरीलगायत उहाँका तीन वर्षीया प्रीया गिरी, आठ वर्षीया एसीला गिरी, १५ वर्षीया मीत गिरी घाइते भएका छन्। अहिले आगलागी नियन्त्रणमा आइसकेको सूचना अधिकारी सुवेदीले जानकारी दिए।"
"कञ्चनपुरको दोदा नदीमा डुबेर २ जनाको मृत्यु, २ बिरामी",महेन्द्रनगर : कञ्चनपुरको दोदा नदीमा नुहाउने क्रममा डुबेर दुईजनाको मृत्यु भएको छ । अन्य दुईजना बिरामी भएका छन् । जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक उमेशराज जोशीले दोदा नदीमा डुबेर बेलौरी नगरपालिका७ शान्तिपुरका १७ वर्षीय राजेन्द्र कुँवर र विजय कुँवरको शनिबार मृत्यु भएको जानकारी दिए। शान्तिपुरका समीर सुवेदी र शिशिर विष्ट घाइते भएका छन् । घाइतेमध्ये एक जनाको धनगढी र अर्काको बेलौरीस्थित श्रीपुर प्राथमिक स्वास्थ्य केन्द्रमा उपचार भइरहेको छ । दुवै शव परीक्षणका लागि बेलौरी स्वास्थ्य केन्द्रमा राखेको जनाएको छ । रासस
सर्वत्र चिन्ता बन्दै मिथ्या सूचना,"पछिल्लो समय मिथ्या सूचनाको संक्रमण घातक रोगजत्तिकै फैलिँदो छ। यसलाई लिएर सर्वत्र चिन्ता बढेको छ। मिसइन्फर्मेसन, डिसइन्फर्मेसन र मालइन्फर्मेसन को अत्यधिक प्रयोग बढेको छ। यसबाट पीडितको संख्या पनि बढ्दो छ। यसै परिप्रेक्ष्यमा आज हामीले पत्रकारिता र कानुन क्षेत्रका विज्ञहरूसँग यस विषयमा जिज्ञासा राखेका थियौं। प्रस्तुत छ, उहाँहरूका विचार, उहाँहरूकै शब्दमा मिडिया स्वतन्त्र हुनुपर्छ, स्वच्छन्द होइन, बलराम केसी पूर्वन्यायाधीश, सर्वोच्च अदालत कुनै बेला मुलुकमा प्रेस स्वतन्त्रता थिएन। राजतन्त्र र पञ्चायती व्यवस्थाविरुद्ध लेख्न पाइँदैनथ्यो। यदि कसैले समाचार प्रकाशन गरेमा प्रेस बन्द गरिनथ्यो। जफत हुन्थ्यो। पत्रिका प्रकाशनमा प्रतिबन्ध लाग्थ्यो। सञ्चारकर्मी, सम्पादक, प्रकाशकलाई सजाय हुन्थ्यो। सरकारको आलोचना गर्ने पत्रपत्रिका निगरानीमा पर्थे। तर, नेपाल अधिराज्यको संविधान २०४७ ले प्रेस स्वतन्त्रताको प्रत्याभूति दियो। पछिल्लो नेपालको संविधानले पनि मौलिक हकका रूपमा सूचनाको हकको व्यवस्था गर्यो। विद्युतीय प्रकाशन, प्रसारण तथा छापालगायतका जुनसुकै माध्यमबाट कुनै समाचार, सम्पादकीय, लेख, रचना वा अन्य कुनै पाठ्य, श्रव्य, श्रव्यदृश्य सामग्रीको प्रकाशन तथा प्रसारण गर्न वा सूचना प्रवाह गर्न वा छाप्न पूर्व प्रतिबन्ध लगाइने छैन भन्ने व्यवस्था संविधानमै उल्लेख छ। हो, यही संवैधानिक व्यवस्थाको फाइदा केही व्यक्तिहरू वा मिडिया सञ्चालकहरूले उठाइरहेका छन्। व्यावसायिक ढंगले सञ्चालन भएका मिडियामा मिस इनफर्मेसन र डिसइनफर्मेसनको समस्या देखिंँदैन। तर, केही ससाना मिडियामा संवैधानिक र सामाजिक मर्यादामा रहेको देखिँदैन। आचार संहिता पालना गरेको पाइँदैन। केही मिडियाले संविधान प्रदत्त हक अधिकारको दुरुपयोग गरिरहेको देखिन्छ। संवैधानिक व्यवस्थाले दिएको हक अधिकारको पालना गर्ने हो। उन्मुक्तिको फाइदा उठाउनेतर्फ जाने होइन। समाजमा आतंक मच्चाउने, कसैको बदनाम गर्ने उद्देश्यले समाचार सम्प्रेषण गर्नका लागि छुट दिएको होइन। संवैधानिक उन्मुक्तिको दुरुपयोग गर्न पाइँदैन। नेपालको संविधानको धारा १७ मा स्वतन्त्रताको हकअन्तर्गत विचार र अभिव्यक्ति स्वतन्त्रताको प्रत्याभूत गरिएको छ। नेपालको कुनै पनि भागमा पेसा, रोजगार गर्ने, उद्योग, व्यापार तथा व्यवसायको स्थापना र सञ्चालन गर्ने स्वतन्त्रता रहेको छ। त्यस्तै धारा सञ्चारको हकको व्यवस्था छ। सञ्चालकसञ्चारकर्मीले धारा १७ र धारा १९ मा उल्लेखित बुँदासँगै प्रतिबन्धात्मक वाक्यांशलाई पनि हेक्का राख्नुपर्छ। संवैधानिक व्यवस्थाको लक्ष्मणरेखा नाघेका कारण समस्या आएको हो। स्वतन्त्र मिडिया मुलुकका लागि आवश्यक छ। तर, स्वतन्त्रताको नाममा स्वच्छन्द हुनुहुँदैन। लोकतन्त्रमा हात हल्लाउन वा फैलाउन पाइन्छ। तर, अर्को व्यक्तिको नाक छुने गरी हात फैलाउन पाइँदैन। पूर्ण प्रेस स्वतन्त्रता भनेको उन्मुक्ति होइन। मनपरि लेख्न वा छाडा हुन पाइँदैन। व्यक्ति होस् वा संस्था लोकतन्त्रमा प्राप्त संवैधानिक हक अधिकार असीमित होइन। नियन्त्रण गर्न सक्ने हक हो। त्यसैकारण संविधानमा प्रतिबन्धात्मक वाक्यांश राखिएको हो। २०४७ सालपछि नेपाली मिडियाको विकास भएको हो। राज्यका तीनवटै अंगको निगरानी गर्ने र जवाफदेही बनाउने काम मिडियाले गरेको हो। मिडियाले उजागर गरेकै कारण जनता सुसूचित हुन पाएका छन्। सबै मिडियालाई दोष दिन मिल्दैन। प्रसंशनीय मिडिया पनि छन्। बगैंचामा राम्रा फूलहरू फुलेका हुन्छन्। तर, कुनै कुन फुलभित्र कीरा देखिन्छन्। मिस इनफर्मेसन, डिसइनफर्मेसन र फेक न्युज प्रकाशनप्रशारणको कार्य व्यावसायिक, मर्यादित र जवाफदेही पत्रकारिताभित्रको विकृति हो। यसले समाजलाई क्षतविक्षत पार्छ भ्रामक समाचारको प्रकोप अनियन्त्रित बन्दै छ राजुप्रसाद चापागाईं, अधिवक्ता तथा संयोजक, जवाफदेहिता निगरानी समिति लोकतन्त्र भन्दैमा अभिव्यक्ति तथा प्रेस स्वतन्त्रता निरपेक्ष हुँदैन। न त स्वतन्त्रतामाथि अनावश्यक बन्देज नै स्विकार्य हुन्छ लोकतन्त्रमा। सबैको सहअस्तित्वका लागि स्वतन्त्रताको बैध नियन्त्रण सर्वथा अपेक्षित हुन्छ। तर, झुठ र भ्रामक समाचारको प्रकोप अनियन्त्रित बन्दैछ। यसले एक किसिमको महामारीकै रूप लिँदै छ। प्रतिष्ठा, चरित्र र ख्यातिलाई क्षणभरमै डढेलो लगाउन स्वतन्त्रताको चरम दुरुपयोग हुने गरेको छ। फरक विचारकालाई सामाजिक सञ्जालमार्फत संगठित रूपमा नै खुइल्याउने, घृणास्पद, विषाक्त, अपराधिक गालीगलौज गर्ने कुरा सामान्य बन्दै गएको छ। समाजलाई नै आक्रान्त पार्ने पछिल्लो यो खतरनाक प्रवृत्तिप्रति सर्वत्र चिन्ता व्यक्त भएको छ। दण्डहिनता र जवाफदेहीविहीनताले नै यस्तो प्रवृत्तिलाई मलजल गरेको हो। व्यक्ति (प्राकृतिक तथा कानुनी) को प्रतिष्ठा एवं सामाजिक सद्भावको जगेर्ना र अभिव्यक्ति तथा प्रेस स्वतन्त्रताबीचको सन्तुलन अपरिहार्य हुन्छ। त्यो सन्तुलन किन गुमिरहेको छ ? जवाफदेहिता प्रणालीसंयन्त्रले किन काम गरिरहेका छैनन् ? निर्मम समीक्षा जरुरी छ। कानुनी शासनलाई चुस्त र प्रभावकारी बनाउन जरुरी छ। सामान्यभन्दा सामान्य व्यक्तिको इज्जत, प्रतिष्ठालाई पनि समान मूल्य दिने संस्कार बस्न आवश्यक छ। कानुन र व्यवहारमा समयानुकूल सुधार हुनुपर्छ। स्वतन्त्रताको जिम्मेवारपूर्ण उपभोग सुनिश्चित गर्न नसके समाजमा चरम अराजकताको स्थिति सिर्जना हुने छ। सबैले यथासमयमा नै चेत्न जरुरी छ। समाजमा मिसइन्फर्मेसन, डिसइन्फर्मेसन र मालइन्फर्मेसन घातक रुचि श्रेष्ठ, कार्यकारी अध्यक्ष, व्यावसयिक पत्रकारिता अध्ययन केन्द्र एक दशकयता नेपाली सञ्चार माध्यमहरूको संख्यात्मक वृद्धि भएको छ। सञ्चारप्रविधिमा नेपालीको पहुँच पनि ह्वात्तै बढेको छ। यो सुखद पक्ष हो। तर, संख्यात्मक वृद्धिको अनुपातमा सञ्चारमाध्यमहरूले पर्याप्त मात्रामा विषयवस्तु (कन्टेन्ट) मा ध्यान दिन सकेका छैनन्। आमजनता स्वाभाविक रूपले जता आफूले चाहे अनुसारको विषयवस्तु वा सामग्री पाउँछन्, त्यसमै रमाउँछन्। उतै आकर्षित हुन्छ। त्यो भनेको अहिलेको सामाजिक सञ्जाल हो। मूलधारको मिडियाको विकल्पका रूपमा सामाजिक सञ्जाल प्रयोग हुन थालेपछि इन्फर्मेसन र डिसअर्डरको सुरुवात त्यहींबाट हन्छ। मिसइन्फर्मेसन, डिसइन्फर्मेसन र मालइन्फर्मेसनले समाचार र विचारको आधिकारिकतालाई कमजोर बनाउँछ। हल्लामा विचार र दृष्टिकोण भेटिँदैन। संविधानले प्रेस स्वतन्त्रता सुनिश्चित गरेको लोकतान्त्रिक राज्यमा पत्रकारिता र आमसञ्चार शिथिल हुनु एउटा बिचित्रको संयोग हो। आज नेपाली समाजका सबै समुदाय र वर्गमा वैचारिक स्पष्टता नदेखिनु इन्फर्मेसन डिसअर्डरको सबैभन्दा घातक प्रभाव हो। पत्रकारिताका आफ्नै सीमा र मर्यादाहरू छन् किशोर नेपाल, वरिष्ठ पत्रकार एवं पूर्वसभापति नेपाल पत्रकार महासंघ मिथ्या वा भ्रामक समाचार प्रकाशन प्रसारण विगतमा पनि हुन्थ्यो। तर, अहिले मिथ्या समाचार प्रकाशन प्रसारण गर्ने कार्यमा तीब्रता आएको छ। सत्यलाई उजागर गर्ने हो भने भ्रामक वा मिथ्या कुरा आफै ओंझेल पर्छन्। अहिले नेपाली सञ्चारमाध्यमले सत्यको खोजी र निरुपण गर्न सकेको छैन। मिथ्या समाचार प्रकाशन प्रसारण भइरहेको छ भने त्यसलाई रोक्ने काम सम्पादकको हो। भ्रामक सूचना प्रवाह भइरहेको छ भने सम्पादकहरू समाचार कक्षमा सक्रिय नरहेको प्रमाण हो। अहिले सामाजिक सञ्जालको माध्यमबाट सूचना प्राप्त गर्ने क्रम बढेको छ। सामाजिक सञ्जाल पक्कै पनि सूचनाका स्रोत हुन सक्छन्। तर, सूचना यथार्थ हो कि उत्तेजक क्रिडा हो त्यसको छानवीन हुनु पर्दछ। पत्रकारहरू सामाजिक सञ्जालले दिएको जानकारीलाई समाचारका रूपमा प्रस्तुत गर्ने सजिलो उपायमा लागे भने सत्यको मुख बन्द हुन्छ। सूचनाको महत्व पनि स्थापित हुन सक्दैन। सामाजिक सञ्जालले समाजलाई उद्वेलित बनाउन र गिजोल्न सक्छ। तर, समाजको हितमा अपेक्षित दबाब सिर्जना गर्न सक्दैन। त्यसैले पत्रकारहरू सामाजिक सञ्जालबाट आत्तिनु पर्दैन। सामाजिक सन्जाल आफैंमा आतंक होइनन्। आजको संसारमा सामाजिक सञ्जाल जनताका लागि अपरिहार्य छ। त्यसको सही प्रयोग हुन सकेको खण्डमा मिडिया र सामाजिक सन्जाल दुवै एकअर्काका पूरक हुन सक्छन्। आजको संसारलाई सामाजिक सञ्जालको प्रभावबाट मुक्त गराउन सम्भव छैन। तर, तिनीहरूको प्रस्तुति मर्यादित तुल्याउन पत्रकारहरू र मिडिया सञ्चालकहरू आफैं पनि मर्यादित हुनुपर्छ। नेपाली मिडिया संसार निरन्तर नयाँ तरंगमा छ। मिडिया बनाउने र मिडियाले बनाएका दुईथरि व्यक्तित्वहरू नेपाली समाजमा भेटिन्छन्। मिडियालाई हाँक लगाउने र नियन्त्रणमा राख्ने वा कज्याउने प्रवृत्ति बढेको छ। पत्रकारिताका आफ्नै सीमा र मर्यादाहरू छन्। नेपालमा २०४६ सालपछि छापा माध्यमको निरन्तर विकास भएको छ। तर, मिडिया सञ्चालकहरूले अहिलेसम्म पनि आफ्नो दायित्वलाई बुझ्न सकेका छैनन्। मिडियाले राष्ट्रियसामाजिक मर्यादा कायम गर्नुपर्छ। त्यसका लागि मिडिया हाउसहरू त्यसतर्फ जनताप्रति जिम्मेवार हुनुपर्छ। भ्रम फैलाउनु पत्रकारिता होइन प्राध्यापक चिरञ्जीवी खनाल, प्रमुख, पत्रकारिता तथा आमसञ्चार केन्द्रीय विभाग, त्रिभुवन विश्वविद्यालय पत्रकारिताको मर्म नै सत्य, तथ्यमा आधारित समाचारको सम्प्रेषण हो। सत्य, तथ्य, सन्तुलित र विश्वसनीय समाचार प्रकाशनप्रसारण गर्ने कार्य नै पत्रकारिता हो। त्यसैले स्वच्छ पत्रकारिताका लागि स्वतन्त्र प्रेस जरुरी छ। स्वतन्त्र प्रेस अथवा प्रेस स्वतन्त्रता समाजका लागि हो। अहिले पत्रकारिताको धर्मविपरीत जुन खालको मिसइन्फर्मेसन र डिसइन्फर्मेसन प्रवाह भइरहेको छ। जानिजानी (नियोजित ढंगले) वा अन्जानवश अथवा अर्काको लहैलहैमा लागेर पनि मिसइनफर्मेसन र डिसइन्फर्मेसन प्रवाह भइरहेको छ। समाचार स्रोतले पनि पत्रकारलाई मिसइन्फर्मेसन दिएको हुनसक्छ। सञ्चारकर्मीलाई मेनुपुलेसन गर्न सक्छ। पत्रकारिताको माध्यमलाई प्रयोग गरेर निहित उद्देश्य पूरा गर्ने चाहना राखेको हुन सक्छ। त्यसैले स्रोतको भेरिफिकेसन आजको आवश्यकता हो। क्रस भेरिफिकेसनमा जानेबित्तिकै मेनुपुलेसन हुने सम्भावना घट्न सक्छ। सञ्चारकर्मीले नजानेर गलत सूचना प्रवाह हुन सक्छ। त्यसमा सुधार गर्नेे वा सच्याउने गर्नुपर्छ। स्रोतले भनेको कुरालाई बांगोटिंगो बनाउने, उल्टो अर्थ दिने वा नियतवश समाचार सम्प्रषण गर्ने उद्देश्य राखेर पत्रकारिता गरियो भने त्यो पत्रकारिताको मर्मविपरीत हुन्छ। यो प्रवृत्तिले पत्रकारितालाई नै घात गरिरहेको हुन्छ। भ्रम फैलाउने गरी सूचना प्रवाह गर्नु पत्रकारिता होइन। सही सूचना प्रवाह गर्नुपर्नेमा गलत सूचना प्रवाह गर्नुलाई पत्रकारिता भनिँदैन। गलत सूचना प्रवाह गर्ने व्यक्ति पत्रकारिताको मर्मबाट टाढिसकेको हुन्छ। सच्चा पत्रकारले गलत सूचना प्रवाह गर्दैन। निहित उद्देश्यकासाथ पत्रकारिताको धर्म र मर्मविपरीत कार्य गर्ने प्रवृत्तिले पत्रकारितालाई कलुषित बनाउँछ। यसतर्फ बेलैमा सजग हुनुपर्ने आवश्यकता देखिएको छ। पत्रकारिता के हो ? के होइन ? भन्ने स्पष्ट सीमांकन भएमा मिसइन्फर्मेसनडिसइन्फर्मेसन निरुत्साहित हुँदै जान्छ। पत्रकारिताको मर्म र धर्मका बारेमा बडी छलफल गराउनुपर्छ। यसो गरेमा मर्यादित पत्रकारिताको अभ्यास अगाडि बढ्छ। मिडियाले अरूको खबरदारी गरिरहेको हुन्छ भने मिडियाको पनि खबरदारी भइरहेको हुन्छ। मिडियाको खबरदारी गर्ने काम समाजले अर्थात् पाठकश्रोतादर्शकले गरिरहेका हुन्छन्। गलत सूचना दिने मिडियाले समाजमा विश्वसनियता गुमाउँछ। पत्रकारितामा आउने नयाँ वा क्रियाशील जनशक्तिलाई आधारभूत पत्रकारिताको मर्मबारे सचेत गराउनुपर्छ। पत्रकार आचार संहितामा पनि व्यापक छलफल गर्नु पर्ने स्थिति पुनः आइसकेको छ। सञ्चारकर्मीले आफ्नो सीमा महसुस गरेर पत्रकारिता गर्नुपर्छ। पूर्ण प्रेस स्वतन्त्रताको अर्थ निराधार सम्प्रेषण गर्ने विशेषाधिकार होइन ओमप्रकाश अर्याल, अधिवक्ता, अध्यक्ष, संवैधानिक कानुन व्यवसायी मञ्च हाम्रो संवैधानिक लोकतन्त्र स्वतन्त्र न्यायपालिका, प्रेस स्वतन्त्रता तथा वाक स्वतन्त्रताको जगमा उभिएको छ। प्रेस स्वतन्त्रताको अभ्यास मूलतः संस्थामा आबद्ध भएर गरिन्छ। वाक् स्वतन्त्रताको अभ्यास गर्न संस्थामा आबद्ध हुनुपर्ने अनिवार्यता छैन। प्रेस जगतलाई लोकतान्त्रिक राज्य व्यवस्थाभित्रको चौथो अंग मानिएको छ। राज्य व्यवस्थाका आधारभूत अंगहरूः कार्यपालिका, व्यवस्थापिका, न्यायपालिकाका जस्तै प्रेस जगतका पनि अन्तरनिहित सीमा छन्। पूर्ण प्रेस स्वतन्त्रता वा पूर्ण वाक् स्वतन्त्रता लोकतान्त्रिक मूल्यपद्धति भित्रका स्वतन्त्रता हुन्। पूर्ण प्रेस स्वतन्त्रताको अर्थ निराधार र अप्रमाणित कुरा पनि सम्प्रेषण गर्न पाउने विशेषाधिकार भन्ने हुँदै होइन। सत्यतथ्य सूचनामा आधारित विचार निर्माण गरी स्वस्थ र मर्यादित आलोचना गर्न पाउने पूर्ण प्रेस स्वतन्त्रताको प्रत्याभूति कानुनले गरेको देखिन्छ। कानुनको अगाडि समानता आधारभूत संवैधानिक सिद्धान्त हो। प्रेस जगतभित्रका कुनै पनि संस्था वा त्यसमा कार्यरत व्यक्ति यसको अपवाद हुन सक्दैनन्। कसुरजन्य वा गैरकानुनी कार्य गरेको अवस्थामा पूर्ण प्रेस स्वतन्त्रताको जिकिर लिई कानुनी उन्मुक्ति लिन मिल्ने देखिँदैन। तत्काल प्रत्यक्ष खतराको अवस्था विद्यमान भएमा आधारभूत राज्य संयन्त्र अविलम्ब क्रियाशील हुन सक्छ। राज्य व्यवस्था तथा सामाजिक व्यवस्था एकसाथ विघटन गराउनेतर्फ उन्मुख मित्थ्या सामग्री, अफवाह तथा घृणाका अभिव्यक्तिलाई पूर्ण प्रेस स्वतन्त्रता वा पूर्ण वाक् स्वतन्त्रताको हकले छुट दिएको अर्थ गर्न सकिँदैन। प्रेस काउन्सिलको अतिरिक्त राज्यका आधारभूत संयन्त्रको क्षेत्राधिकार आकर्षित हुने हदसम्मका गम्भीर अवस्थाहरू देखा पर्नु स्वयं प्रेस जगतका लागि पनि चिन्ताजनक देखिन्छ। अरूको अधिकार तथा मर्यादाको सम्मानको साथसाथै सार्वजनिक सुव्यवस्थाको प्रतिकूल नहुने गरी पूर्ण प्रेस स्वतन्त्रताको अभ्यास हुनुपर्ने देखिन्छ। नेपालको सन्दर्भमा पूर्ण प्रेस स्वतन्त्रताको जननी आम नागरिक तथा स्वतन्त्र न्यायापालिका भएको हुँदा समग्र प्रेस जगतले त्यसको हेक्का राख्नु उचित हुन्छ। न्यायपालिका प्रतिको जनआस्था कायम रहन दिएमा मात्र त्यसले पूर्ण प्रेस स्वतन्त्रताको रक्षाकबच बनिदिन सक्छ। पित पत्रकारिता गर्नेको निन्दा गरौं अञ्जिता खनाल महासचिव, नेपाल बार एसोसिएसन पत्रकारिता समाजको ऐना हो। ऐनाले जसरी प्रष्ट देखाउँछ, त्यसैले समाजमा भएका गतिविधि, घटनाहरूलाई सत्य र तथ्यपरक तवरले प्रकाशनप्रसारण गर्नुपर्छ। समाचारहरू पुष्टि गरेर मात्र प्रकाशनप्रसारण गर्नुपर्छ। तबमात्र सञ्चारमाध्यममाथि जनआस्था वृद्धि हुन्छ। अहिले केही सञ्चारमाध्यम सस्तो लोकप्रियता (चिप पपुलारिटी) मा लागेको देखिन्छ। पुष्टिबिना नै समाचार प्रकाशनप्रसारण भइरहेको पाइन्छ। यसले समाजलाई नकारात्मकतातर्फ धकेलिरहेको छ। अपुष्ट, अपूर्ण, भ्रामक र दूषित सामग्री उत्पादन, प्रकाशनप्रसारणले सञ्चारमाध्यममाथिको मर्यादा खस्किन्छ। मिडियालाई चौथो अंगका रूपमा समाजले हेरेको छ। भ्रम सिर्जना गरेर समाजलाई अधोगतितर्फ लैजानु हुँदैन। पित पत्रकारिता गर्नु हुँदैन। विकृति, विसंगतिविरुद्ध खोजमूलक पत्रकारिता गर्नुपर्छ। यदि कसैले अपुष्ट, अपूर्ण, भ्रामक र दूषित सामग्री उत्पादन, प्रकाशनप्रसारण गरेमा कानुनी कारबाहीको दायरामा ल्याउनुपर्छ। कानुनी दायरामा ल्याउन नसके मुलुकमा भ्रामक समाचार प्रवाह गर्नेको बाहुल्यता बढ्दै जान्छ। भ्रामक, अपुष्ट समाचार उत्पादन, प्रकाशनप्रसारण गर्नेहरू संरक्षण गर्नुहुँदैन। अनुशासन र आचार संहिताविरुद्ध कार्य गर्नेहरूलाई कारबाही गर्नुपर्छ। व्यक्ति होउन वा संस्थाको सर्वत्र निन्दा नै गर्नुपर्छ। पत्रकारिता सम्मानित पेसा हो। त्यसैले खोजमूलक पत्रकारिता गरेर पेसाको गरिमा बढाऔं। पत्रकारितामा हेलचेक्रयाइँको छुट हुँदैन राजेन्द्र दाहाल, वरिष्ठ पत्रकार, पूर्वअध्यक्ष, प्रेस काउन्सिल नेपाल मिथ्या अथवा भ्रामक सूचनाका दुइटा कारण हुन्छन्। एउटा अज्ञानतावश हुन्छ। सञ्चारकर्मीको अल्पज्ञान वा असक्षमताका कारण मिथ्या सूचना प्रवाह हुन्छ। त्यस्तै विषयवस्तु नबुझेर वा गलत बुझेर पनि भ्रामक सूचना प्रवाह भएको हुन्छ। कतिपय अवस्थामा अल्पसूचनाका कारण पनि मिथ्या र भ्रामक सूचनाहरू पैदा हुन्छन्। र, ती भ्रामक एवं मिथ्या सूचनाहरू फैलिन्छन् फैलाइन्छन्। रोगका किटाणु झैं नकारात्मक किसिमका सूचनाहरू छिटो फैलिन्छन्। मिथ्या सूचनाको अर्को कारण पनि छ। जानिजानिकन, बुझ पचाएर अथवा नियोजित रूपमा कुनै षड्यन्त्र वा कसैसँग बदला चुकाउने उद्देश्यले पनि मिथ्या वा भ्रामक सूचना फैलाइन्छ। अरूलाई दुःखकष्ट दिने र त्यसमा रमाउने अर्थात् परपीडक प्रवृत्तिको कारणले पनि नियोजितढंगले मिथ्या वा भ्रामक सूचना फैलाउने काम हुन्छन्। समयान्तरमा कुन नियोजित, षड्यन्त्रपूर्वक फैलाइएको हो भन्ने प्रस्ट भइहाल्छ। अहिले लापरबाहीका कारण पनि अलि बढी भ्रामक सूचनाहरू फैलिएका छन्। विषयको गम्भीरता, जटिलता बुझ्ने क्षमता अभावका कारणले पनि गलत सूचना पैलिएका छन्। तर, सबैभन्दा बढीचाहिँ आफ्ना शत्रु, प्रतिद्वन्द्वी, मन नपरेका व्यक्ति, समूह वा समुदायलाई होच्याउने, नंग्याउने, कमजोर पारेर आफूले फाइदा लिने खालको नियोजित धन्दा बढी मात्रामा देखिरहेको छु। यसखालको धन्दामा खासगरी राजनीतिक र आर्थिक वृत्तका व्यक्तिहरू लागेको पाइएको छ। कर्मचारीतन्त्रभित्र प्रतिद्वन्द्वीविरुद्ध भ्रामक सूचनाहरू फैलाएर फाइदा लिने प्रवृत्ति पाइन्छ। भ्रष्टाचार वा आर्थिक अपराधमा मुछिएकाहरूले स्वच्छ छवि भएका व्यक्तिलाई मन पराउँदैनन्। बद्मास र ईष्र्यालुहरूले स्वच्छ र इमानदार व्यक्तिलाई हिलो छ्याप्छन्। त्यसैले मिथ्या र भ्रामक सूचना प्रवाह हुन सक्ने सम्भावनातर्फ सञ्चारकर्मी चनाखो हुनुपर्छ। सबैभन्दा बढी जिम्मेवारी पत्रकार र सम्पादकको रहन्छ। पत्रकारितामा सिकाइएका सीप, सिद्धान्त, मूल्य मान्यताहरूलाई पालना गर्नुपर्छ। हेलचेक्र्याइँ गर्ने छुट हुँदैन। त्रुटि नहोस् भनेर तथ्य जाँच गर्नै पर्छ। एकपटक मात्र होइन तीनपटक पनि तथ्य जाँच गर्नुपर्ने हुन्छ। तथ्यपरक हुँदाहुँदै पनि अन्यव्यक्तिका आँखामा भ्रम पैदा गर्न सक्ने महसुस भएमा समाचारको प्रस्तुतिमा थप सतर्कता पनि अपनाउनुपर्छ। कुनै पनि मिडियामा सञ्चालक र सम्पादकहरू सबैभन्दा माथि रहेर कार्य गर्नुपर्छ। भ्रामक सूचना प्रवाहको खेलबाट विल्कुल अलग हुनुपर्छ। मिडिया सञ्चालकसम्पादक दागरहित हुनै पर्छ। कसैले पनि प्रश्न उठाउने स्थिति पैदा गर्नुहुँदैन। स्वच्छ प्रतिस्पर्धा, सत्य र तथ्ययुक्त सूचना र समाचारलाई मात्र आफ्नो मिडियामा स्थान दिने कबुल गर्नुपर्छ। त्यसैअनुसारको आन्तरिक वातावरण कायम गर्नुपर्छ। आफ्नो संस्थाभित्र विश्वासको वातावरण पैदा गर्नुपर्छ। मिथ्या एवं भ्रामक सूचनालाई नियन्त्रण गर्ने प्रयत्न गर्नुपर्छ। फौजदारी अपराध झैं मिथ्या सूचना प्रवाहलाई पनि निमिट्यान्न पार्न नसकिएला। तर, पनि न्यूनतम तहमा राख्नुपर्छ। थेग्न, धान्न सक्ने तहमा झार्ने प्रयत्न गर्नुपर्छ। सतप्रतिशत सत्य, तथ्यमा रहेर समाचार प्रवाह गर्छु र झुट, असत्य, भ्रामक कुराहरूका साथै हेलचेक्र्याइँ र अज्ञानतालाई पनि थाहा पाएसम्मबुझेसम्म स्थान दिँदैन भन्ने कबुल गर्नुपर्छ। सञ्चारमाध्यमलाई सामाजिक सञ्जाल आदि इत्यादिसँग तुलना गर्न मिल्दैन। प्रेस सबैभन्दा बढी भरपर्दो हुनै पर्छ। त्यसका लागि सूचना संकलन, भेरिफिकेसनदेखि प्रस्तुतिसम्मका सबै पद्धति ख्याल गर्नुपर्छ। सबैले पद्धति अपनाउनुपर्छ। मिडिया सञ्चालकले पनि संस्थाभित्र विश्वासको वातावरण सिर्जना गर्नुपर्छ। मिडिया सञ्चालकहरू पनि स्वच्छ हुनुपर्छ। स्वच्छ रहन सक्नुपर्छ।"

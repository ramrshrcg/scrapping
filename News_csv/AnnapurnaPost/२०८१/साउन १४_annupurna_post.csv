शीर्षक,विवरण
द्रुतमार्गले खोजेको द्रुतता,"राष्ट्रिय गौरवका यस्ता पूर्वाधारमा सरकारले कुनै पनि खालको विलम्ब नगरी द्रुतता दिनुपर्छ। जग्गा अधिग्रहणलाई छिटो टुंगोमा पुर्याउनुपर्छ। राजधानी काठमाडौंलाई मुलुकका अरू भूभागसँग जोड्ने बाटो एउटै पृथ्वी राजमार्गमात्रै छ, त्रिभुवन राजपथ वा कान्ति राजपथ अथवा बनेपाबर्दिवास सडकमार्ग वैकल्पिकमात्रै पनि बन्न सकेका छैनन्। तसर्थ मुलुकको मध्यभागसँग काठमाडौंलाई द्रुतमार्गबाट जोड्ने सडक निर्माणको खाँचो महसुस भएरै द्रुतमार्ग निर्माणाधीन छ। सबै कुरा भनेजस्तो हुने हो भने ८३ सालभित्र यो मार्ग निर्माण पूरा हुन्छ र तराईसँग राजधानीसम्मको दूरी छोटो हुनेछ। खोकना इलाकाको जिरो किमिदेखि ६५ किमिमा द्रुतमार्गको सुरु बिन्दु निर्धारण, सवारी आवागमन व्यवस्थापनसम्बन्धी निर्णय र जग्गा अधिग्रहणसम्बन्धी कामचाहिँ बाँकी छ। र, अहिलेलाई सबैभन्दा चुनौतीपूर्ण काम नै यही हो। निर्माणक्रममा वन मन्त्रालयसँगका तगारा हटाउनु थियो, रुख काट्नेलगायत काममा भएका अवरोध हटाउनु थियो। त्यही कारणले पनि द्रुतमार्गले लिनुपर्ने जति गति लिएर अघि बढ्न सकेको थिएन। नेपाली सेनाले निर्माण गरिरहेको मार्गमा भएका अवरोधका लागि सरकारले जुन प्रकारले सहजीकरण गर्नुपर्ने थियो, त्योचाहिँ अपेक्षाकृत नभएको त सैनिक प्रमुखले नै सांसदहरूसँग बताएका थिए। २०८३ चैतभित्र पूरा गर्ने लक्ष्य भएको मार्गको हालसम्म ३५३८ प्रतिशत भौतिक र ३६६६ प्रतिशत वित्तीय प्रगति भएको छ। यही गति रहे भने लक्ष्य पूरा नहुन सक्छ। र, सबैभन्दा महत्त्वपूर्ण सुरु बिन्दु ललितपुरको खोकनामा हुनुपर्ने जग्गा अधिग्रहणको काम हुन सकेको छैन। त्यसो त खोकना सम्पदा क्षेत्र भएको हुँदा त्यहींबाट द्रुतमार्ग सुरु गर्ने कि नगर्ने भन्ने बहस पनि थियो। तर अब बाराको निजगढ अन्तिम र खोकना सुरु बिन्दु भन्ने पक्का भएको हुँदा जग्गा अधिग्रहणको काम पूरा नगरी धर छैन। यसमा निर्माणको जिम्मेवारी लिएको नेपाली सेनाले होइन, नेपाल सरकारले परिपक्वताका साथ अधिग्रहणको जिम्मेवारी पूरा गर्नुपर्छ। सुरुमा ६ मध्ये ३ वटा बनिसक्नु, पुलहरू बनिरहनुलगायत सकारात्मक गतिचाहिँ देखिएकै छ। देशको भूगोलमात्रै होइन, जनताहरू पनि यातायात मार्गले जोडेको हुन्छ। अर्थतन्त्रलाई माथि उकास्न पनि द्रुतमार्गजस्ता महत्त्वपूर्ण सडकहरू रणनीतिक हुन्छन्। राष्ट्रिय गौरवका यस्ता पूर्वाधारमा सरकारले कुनै पनि खालको विलम्ब नगरी द्रुतता दिनुपर्छ। जग्गा अधिग्रहणलाई छिटो टुंगोमा पुर्याउनुपर्छ।"
"जहाँ छैन बस्ती, त्यहाँ वातावरण बिगार्ने विकास किन ?","पोखरा : अन्नपूर्ण संरक्षण क्षेत्रमा पर्ने कास्कीको मादी गाउँपालिका ताङतिङमा डिलबहादुर गुरुङले ३० वर्ष भेडिगोठ सञ्चालन गरे। त्यहाँ प्रख्यात पर्यटकीय आकर्षण बनेका कोरी लगायतको क्षेत्रमा केही वर्षयता पानी सुक्दै गएको देखेकाभोगेका छन् उनले। हिउँदको समयमा पहिला प्रशस्त पानी पाइने क्षेत्र सुक्खा हुँदै गएको उनले बताए। पानी अभाव हुँदै गएपछि उनले भेडी गोठ बन्द गरेको ४ वर्ष भइसक्यो। भेडी गोठ छाडेपछि ६७ वर्षीय गुरुङले अन्नपूर्ण संरक्षण क्षेत्रमा नयाँ पदयात्रा मार्गको अध्ययनकालागि गएको टोलीलाई बाटो देखाउने, बस्ने खाने व्यवस्थापन गर्ने जिम्मा पाए। त्यहाँ जाँदा पहिलेको भन्दा झन् बढी पानी अभाव खेप्नु परेको सुनाए। २०७७ को माघ पहिलो साता मादी गाउँपालिकाको क्रपु डाँडाबाट यात्रा सुरु गरेको टोलीले पहिलो रात चम्रोमै पिउने पानी र खाना पकाउने पानीको अभाव झेल्यो। पहिला प्रशस्त मूलको पानी हुने ठाउँमा त्यो वर्ष पहिलोपटक त्यस्तो सुक्खा देखेको र पानी खोज्न धेरै टाढा भौतारिनु परेको उनले सुनाए। जसोतसो २० जनाको टोलीलाई पानीको व्यवस्थापन गर्न सकियो, उनले भने। सुमद्री सतहदेखि ३८ सय मिटर उचाइको कोरी डाँडामा पुग्दा भने पहिले पानी पाइने सबै स्रोत सुक्खा भएकाले पानी बिना त्यो रात सबैले खाना नखाइ सुत्नु परेको उनले बताए। तिर्खा मेट्ने पानीको समेत अभाव भएपछि ताला लगाएको एउटा गोठमा पहिलेदेखि राखेको एक ग्यालिन पानी फेला पारेर काम चलाएको पनि उनले सुनाए। पहिला उच्च हिमाली क्षेत्रका विभिन्न ठाउँमा भेडीगोठ सार्दै हिँड्दै गर्दा कहिल्यै यस्तो पानीको अभाव नझेलेका गुरुङ पछिल्लो समयमा पानी सुक्दै गएकोमा चिन्ता गरे। हिमाल पारीका जिल्ला मनाङ र मुस्ताङस्याडो रेन जोन क्षेत्र हुन्। तर, पछिल्लो समयमा स्याडो रेन जोन क्षेत्रका रूपमा चिनिएका अन्नपूर्ण संरक्षण क्षेत्रभित्र पर्ने मनाङ र मुस्ताङमा पनि ठूलो वर्षा हुन थालेको छ। चिसो मरुभूमिका रूपमा परिचित मुस्ताङ र मनाङ क्षेत्रमा ठूलो पानी पर्दा बाढी आएर जनधनको क्षति हुने क्रम बढेको छ। हिउँदको समयमा उच्च हिमाली क्षेत्रमा सुक्खापन बढ्दै गएकाले पदयात्रामा जाने पर्यटकका लागि मात्र होइन त्यहाँ पाइने वन्यजन्तुका लागि पनि पानीको अभाव हुने भएकाले पानीको व्यवस्था मिलाउन पोखरी निर्माण गर्नुपर्ने संरक्षणविद् डा हुमबहादुर गुरुङ बताउँछन्। पानीको स्रोत सुक्खा हुँदा उच्च हिमाली क्षेत्रमा पाइने जैविक विविधतालाई पनि असर गर्ने भएकाले यसतर्फ सम्बन्धित निकायले ध्यान दिनुपर्ने संरक्षणविद् डा गुरुङको सुझाव छ। वर्षायाममा स्याडो रेन जोन क्षेत्रमा पनि वर्षा हुनु अर्को चुनौती थपिएको उनले बताए। यसकालागि नयाँ परिस्थितिअनुसार संरचना र विकास गरिनुपर्ने उनले बताए। पानी टनेलमा, खोला सुक्खा हिमालमा हिउँ पग्लदै जाने क्रम बढेको छ। यस्तै उच्च हिमाली र पहाडी क्षेत्रमा पानीको स्रोत पछिल्लो समयमा सुक्ने समस्या पनि बढ्दै गएको विभिन्न अध्ययनले देखाएको छ। यसको साथै मानवीय व्यवहारका कारण खोला नै सुक्खा हुने क्रम बढ्दा अर्को समस्या थपिएको कास्कीको मादी गाउँपालिकाका स्थानीय बताउँछन्। मादी गाउँपालिका ७ सबीका स्थानीय भुपाल गुरुङ हिउँदको समयमा पछिल्लो समयमा गाउँमा गर्मी बढ्दै गएको र वर्षायाममा ठूलो बाढी आउँदा बस्ती नै छोडेर हिँड्नुपर्ने अवस्था आउने गरेको सुनाए। हिउँदको समयमा जलविद्युत् आयोजनाले खोलाको पानी सबै टनेलमा लग्दा खोला सुक्खा हुने गरेको र यसैका कारण खोला नजिकका बस्तीमा गर्मी बढेको उनले बताए। नदीमा पानी बग्थ्यो र चिसो हावा चल्थ्यो। अहिले विद्युत्् आयोजनाले पानी सबै टनेलमा लगे। नदी सुक्खा भयो। गर्मी बढ्यो उनले सुनाए। नदी सुक्दा गर्मी मात्र बढेन नदीमा पाइने जैविक विविधता पनि नस्ट भएको उनको अनुभव छ। वर्षा याममा बाढी आउँदा बस्ती नै छोडेर भागाभाग गर्नुपर्ने अवस्थासम्म आउने र हिउँदमा खोला सुक्खा हुँदा खोलामा माछा मारेर जीविका चलाउनेलाई पनि पछिल्लो समयमा समस्या परेको उनले सुनाए। नदी, खोला सुक्खा हुँदा माछा हराउँदै गएको, जलचर र पानीमा आश्रित जलचर र वन्यजन्तु पनि देखिन छाडेको उनले सुनाए। जलविद्युत् आयोजना निर्माण हुनुअघि खोलामा विभिन्न थरीका पानी हाँस आउँथे। अहिले त्यस्ता हाँस आउन छोडेको उनले बताए। पानीमा पाइने माछा खाने ओत पनि प्रसस्त हुन्थे। पानी नै बग्न छाडेपछि माछाका बिभिन्न जाति देखिन छाडेको र माछा खान आउने ओत, हाँस पनि देखिन छाडेको स्थानीयले बताएका छन्। हिउँदमा खोला, नदीमा पानी कम हुन्छ। यसैले जलविद्युत् आयोजना सञ्चालन गर्न पानी कम हुने भएकाले खोला, नदी नै सुक्खा बनाएर पानी टनेलमा लग्ने गरेको पाइएको हो। खोला सुक्खा हुँदा यसको मार स्थानीयलाई मात्र होइन पर्यावरण, जलचर र वन्यजन्तुलाई पनि परेको मादी गाउँपालिकाका अध्यक्ष देवी जङ्ग गुरुङ बताउँछन्। खोला नै सुक्दा जलचर नै मार्सिएको र पर्यावरणमा नै असर गरेको उनले सुनाए। जलविद्युत्् अयोजनाले सम्झौताअनुसार खोलामा छोड्नुपर्ने १० प्रतिशत पानी छाडे नछाडेको अनुगमन राष्ट्रिय निकुञ्ज तथा वन्यजन्तु संरक्षण विभागले गर्नुपर्ने हो त तर यसो हुन नसकेको स्थानीय बताउँछन्। अन्नपूर्ण संरक्षण क्षेत्र आयोजनाले आप्नो कार्य क्षेत्रभित्र जलविद्युत्् अयोजनाले सम्झौताअनुुसार खोलामा पानी छाडे नछाडेको अनुगमन गरी नछाडेकालाई पत्रचार गरेर सम्झौताअनुसार पानी छाड्न ताकेता गर्दै आएको अन्नपूर्ण संरक्षण क्षेत्र आयोजनाका प्रमुख डा रविन कडरियाले बताए। जनगुनासो आएको क्षेत्रमा फोन गरेर पनि सम्वन्धित जलविद्युत् आयोजनालाई सम्झौताअनुसार खोलामा पानी छाड्न ताकेता गर्दै आएको उनले बताए। अहिलेसम्म सम्झौताअनुसार पानी नछाड्ने जलविद्युत् आयोजनालाई सम्झौताअनुसार पानी छाड्न पत्रचार र फोनबाट ताकेता मात्र गर्दै आएको तर यस वर्षदेखि भने यस्तै अवस्था रहे मुद्दामा पनि जाने अन्नपूर्ण संरक्षण क्षेत्र आयोजनाका प्रमुख कडरिया बताउँछन्। सम्झौताअनुसार पानी नछाड्नेलाई पहिलोपटक पत्र काट्छौं भएन भने कारबाहीको प्रक्रियामा जाने उनले सुनाए। कारबाही गर्नुपर्ने अवस्था आएमा राष्ट्रिय निकुञ्ज ऐन अनुसार जानुपर्ने अवस्था आउने उनले बताए। यस वर्षदेखि कारबाही प्रक्रियामा जाने अवस्था नआउने गरी आयोजनाले सम्झौताअनुसार पानी छाड्ने उनले विश्वास गरे। खोलामा पानीको समस्या हुन भनेको चैत र वैशाख दुई महिना रहेको पनि उनले सुनाए। जैविक विविधताको बेवास्ताअन्नपूर्ण संरक्षण क्षेत्रभित्रका गाउँपालिकामा जलविद्युत् आयोजना निमार्ण गर्नुअघि त्यहाँको पर्यावरण, जैविक विविधताको अवस्थालाई विशेष ध्यान दिनुपर्नेमा यस्तो नभएको गाउँपालिकाका जनप्रतिनिधिले बताएका छन्। वन्यजन्तु, चराचुरुंगी, वनस्पति, जडीबुटीलगायत जैविक विविधताको धनी हिमाली क्षेत्रमा जलविद्युत् आयोजना बनाउँदा गाउँपालिकासँग कुनै समन्वय नै नहुने गरेको म्याग्दीको अन्नपूर्ण गाउँपालिका र कास्कीको मादी गाउँपालिकाका अध्यक्षहरूले बताएका छन्। गाउँपालिकासँग समन्वय गरेर त्यहाँ पाइने वन्यजन्तु, जलचरको अवस्था के कस्तो छ र कहाँ र कति उचाइसम्म जलविद्युत् आययोजना निर्माण गर्ने भन्ने विषयमा छलफल नै नगरी सोझै केन्द्रबाट निर्माण अनुमति ल्याएर काम हुने गरेको अध्यक्षहरूले बताए। उच्च हिमाली क्षेत्रको संवेदनशीलताको ख्यालै नगरी अन्नपूर्ण आधारशिविर पदयात्रा मार्गको २८ सय ८३ मिटर उचाइ हुमखोलासम्म जलविद्युत् आयोजना बन्दै गरेको अन्नपूर्ण गाउँपािलका म्याग्दीका अध्यक्ष भरतकुमार पुनले बताए। हु नीलगिरि हाइड्रोको काम भइरहेको स्थानीय जनप्रतिनिधिले बताएका छन्। उच्च हिमाली क्षेत्रमा जलविद्युत् आयोजना बनाउँदा पर्यावरणीय र वातावरणीय रूपमा असर गर्नुको साथै जलविद्युत् आयोजनाले बनाएका सडकका कारण ९ देखि १० दिन लाग्ने विश्वमै प्रख्यात नर्थ अन्नूर्ण आधारशिविर सम्मको पदयात्रा मार्ग छोटिएर ३ देखि ४ दिनमा झरेको पनि गाउँपालिका अध्यक्ष पुनले बताए। वातावरण प्रभाव मूल्यांकन गरेर आयोजनाको काम भए पनि खोलाभरि बनेका जलविद्युत् आयोजनाले हिउँदको समयमा खोला सुक्खा बनाएर टनेलमा लग्दा जैविक विविधतामा असर परेको गाउँपालिकाका अध्यक्ष पुनले बताए। आयोजना सुरु गर्नुअघि वातावरणीय प्रभाव मूल्यांकन प्रतिवेदन बनाए पनि त्यो व्यावहारिक नहुने गरेको जनप्रतिनिधिहरूले बताएका छन्। हिमाली क्षेत्रमा जलविद्युत् आयोजना निर्माण गर्दा कस्तो असर पर्छ भन्ने विषयमा गाउँपालिका सँग समन्वय नगरी र संघ सरकारबाट सोझै स्वीकृति लिएर आएर काम सुरु गर्ने तर स्थानीय जैविक विविधताको संरक्षणमा कुनै पनि ध्यान नदिँदा पर्यावरणमा असर गरेको मादी गाउँपालिका कास्कीका अध्यक्ष देवीजंग गुरुङले बताए। नेपालकै होचो ठाउँमा रहेको कफुचे हिमताल नजिकै हुगु गोठसम्म नै जलविद्युत् आयोजनाको काम भइरहेको छ। जैविक विविधताका लागि महत्वपूर्ण रहेको अन्नपूर्ण हिमालको फेदीमा नै जलविद्युत् आयोजना बन्दा त्यहाँ पाइने कालोभालु, ध्वँसे चितुवा लगायतका दुर्लभ वन्यजन्तुको वासस्थान, चरिचरनमा असर गर्ने तीन दर्शकदेखि संरक्षण क्षेत्रमा काम गरिरहेका प्रकृतिक साथीहरू नामक संस्थाका निर्देशक राजु आचार्यले बताए। यसरी बनेका जलविद्युत् आयोजनाले खोलामा छोड्नुपर्ने पानी सम्झौताअनुसार नछोड्दा खोला सुक्खा हुने गरेको र यसको कारण जलीय जीव, वनस्पति, वन्यजन्तुलाई प्रत्यक्ष असर गरेको उनले सुनाए। अन्नपूर्ण संरक्षण क्षेत्रभित्र साना ठूला गरी २३ वटा जलविद्युत् आयोजना सञ्चालनमा छन्। अहिले सञ्चालनमा रहेका साना ठूला २३ वटा जलविद्युत् आयोजनाबाट ३१२ मेघावार्ड जलविद्युत् उत्पादन भएको छ। ११ वटा बन्दै गरेका जलविद्युत् आयोजनाबाट अन्नपूर्ण संरक्षण क्षेत्रमा १ हजार १८ मेघावार्ड बिजुली उत्पादन हुने छ। साथै संरक्षण क्षेत्रभित्र विभिन्न ६९ वटा क्षेत्रमा जलविद्युत् अयोजना अध्ययनको चरणमा रहेका अन्नपूर्ण संरक्षण क्षेत्र आयोजनाका प्रमुख डा रविन कडरिया बताउँछन्। अन्नपूर्ण संरक्षण क्षेत्रअन्तर्गत पर्ने कास्कीको मादी गाउँपालिकामा अध्यक्ष देवी जंग गुरुङ र म्याग्दी जिल्लाकोअन्नपूर्ण गाउँपालिकाका अध्यक्ष भरतकुमार पुनले संरक्षण क्षेत्रका जलविद्युत् अयोजनाले सम्झौताअनुसार पानी नछोड्दा जलचर र जैविक विविधतामा असर गरेको बताएका छन्। सरकारले स्थानीय तहलाई अधिकार नदिँदा सम्झौताअनुसार खोलामा छोड्नुपर्ने पानी नछाडि खोला नै सुक्खा बनाउने जलविद्युत् आयोजनालाई कारबाही गर्ने र जवाफ देही बनाउन नसकिएको बताएका छन्। संरक्षण क्षेत्र, तर छैन संरक्षण देशकै सबैभन्दा ठूलो संंरक्षण क्षेत्र अन्नपूर्ण संरक्षण क्षेत्रका सरकारी जमिनमा आफूखुसी होटल, रेस्टुरेन्ट बनाउने क्रम बढेको छ। कोभिडको समय २०७४ सालदेखि संरक्षण क्षेत्रका सकारी जमिनमा आफू खुसी होटल बनाउने क्रम बढ्दै गएको पााइएको हो। कोरोना कालमा धेरै संरचना बनेका हुन्। संरक्षण क्षेत्रका वन फडानी गरेर, त्यहीको काठपात र ढुंगासमेत प्रयोग गरेर होटल, रेस्टुरेन्ट बनाइएको छ। संरक्षण क्षेत्रमा यसरी होटल, रेस्टुरेन्ट बनाउँदा स्थानीय गाउँपालिका र अन्नपूर्ण संरक्षण क्षेत्रको समन्वय नहुँदा कोभिडको समय पारेर धेरे संरचना बनेको हो। यसरी संरचना बनाउनेहरूमा माछापुच्छे गाउँपालिकाका स्थानीय जनप्रतिनिधिको पनि लगानी रहेको पाइएको छ। संरक्षण क्षेत्रमा कुनै गाउँपालिकाका जनप्रतिनिधि आफैंले पनि लगानी गरेपछि संरक्षणमा चुनौती थपिएको स्थानीय बताउँछन्। जिल्ला अदालत कास्कीले अन्नपूर्ण संरक्षण क्षेत्रको मर्दी हिमाल पदयात्रा क्षेत्रमा बनेका ११ वटा होटलका विषयमा परेको पुनरावेदनको फैसला गर्दै यस अघि अन्नपूर्ण संरक्षण क्षेत्र सम्पर्क कार्यालय हरियोखर्क पोखराले गरेकै निणर्यलाई सदर गरेको थियो। ११ वटा होटलका सञ्चालक जिल्ला अदालतको फैसला चित्त नबुझेर उच्च अदालत गएका छन्। पछिल्लोपटक जिल्ला अदालत कास्कीले गत असारमा थप ५ वटा होटलका विषयमा परेको मुद्दाको फैसला पनि अन्नपूर्ण संरक्षण क्षेत्र सम्पर्क कार्यालय हरियोखर्कले गरेकै निणर्यलाई सदर गरेको अन्नपूर्ण संरक्षण क्षेत्र सम्पर्क कार्यालय पोखराका सम्पर्क अधिकृत रविन चौधरीले बताए। संरक्षण क्षेत्रका सरकारी जमिनमा बनेका थप २ वटा मुद्दा विचाराधीन अवस्थामा रहेका छन्। २०६७ जेठ ८ मा संरक्षण क्षेत्रको सम्पर्क कार्यालय पोखराले अन्नपूर्ण संरक्षण क्षेत्रको सरकारी जमिन र वन क्षेत्रको जग्गा अतिक्रमण गरी बनेका घर टहरा जफत गरेर पुरानो अवस्थामा फर्काउने र जनही ५० हजार रुपैयाँ जरिवाना गर्ने निणर्य गरेको थियो। राष्ट्रिय निकुञ्ज तथा वन्यजन्तु संरक्षण संरक्षण ऐन २०२९ को दफा २८ बमोजिम घर, टहरा जफत हुने ठहयाएको थियो। जिल्ला अदालत कास्कीले २०७९ कात्तिक २२ गते अन्नपूर्ण संरक्षण क्षेत्र सम्पर्क कार्यालय हरियो खर्क पोखराले गरेकै निणर्यलाई नै सदर गरेको थियो। संरक्षण व्यवस्थापन नियमावली २०५३ को १६ (घ) राष्ट्रिय निकुञ्ज तथा वन्यजन्तु संरक्षण क्षेत्र ऐन २०२९ को दफा (२६) र दफा २८ बमोजिम पुनरावेदकहरूलाई २०७६ जेठ ८ गते अन्नपूर्ण संरक्षण सम्पर्क कार्यालय हरियोखर्कको निर्णयलाई सदर गरेको हो। मर्दी पदयात्रा क्षेत्रका सरकारी जमिनमा गैरकानुनी रूपमा बनेका ११५ वटा होटल, रेष्टुरेन्ट लगातका संरचनामध्ये यसअघि ११ र गत असारमा ५ वटा गरी १६ वटा होटलका विरुद्ध अन्नपूर्ण संरक्षण क्षेत्र सम्पर्क कार्यालयले गरेको फैसलालाई कास्की जिल्ला अदालतले सदर गरेको अन्नपूर्ण संरक्षण क्षेत्र सम्पर्क कार्यालय पोखराले जनाएको छ। सम्पर्क कार्यालयले सरकारी जमिन र वन क्षेत्रको जग्गा अतिक्रमण गरी बनेका घर टहरा जफत गर्ने र जनही ५० हजार रुपैयाँ जरिवना गर्ने निणर्य गरेको थियो। यसअघि अन्नपूर्ण संरक्षण क्षेत्र आयोजनामा हुने गैरकानुनी गतिविधिको अन्नपूर्ण संरक्षण क्षेत्र सम्पर्क कार्यालयले अनुसन्धान गरी फैसला गर्ने अधिकारसम्म दिइएको थियो। पछिल्लो कानुन संशोधनपछि संरक्षण क्षेत्रमा हुने कानुनविपरीतका गतिविधि तथा घट्ना तथा मुद्दा जिल्ला अदालतमार्फत नै चलाउनुपर्ने व्यवस्था रहेको छ। यसैअनुसार संरक्षण क्षेत्रका जमिन अतिक्रमण गरी बनेका संरचनाका विषय लगायतका विभिन्न घटना जिल्ला अदालतमा जाने गरेको हो। अन्नपूर्ण संरक्षण क्षेत्रको नयाँ पदयात्रा मार्गमा पर्यटकको चाप बढे सँगै आफूखुसी पर्यटकीय पूर्वाधार बन्ने क्रम बढेको छ। नयाँ पदयात्रा मार्ग मर्दी हिमाल, खुमाइ, क्रपु डाँडा, कपुचे ताल, कोरी डाँडालगायत पदयात्रा क्षेत्रको पदमार्गमा पर्यटक जाने क्रम बढेसंगै होटल र रेस्टुरेन्ट बनाउने प्रतिस्पर्धा बढेको छ। अन्नपूर्ण संरक्षण क्षेत्रभित्रका सरकारी जमिनमा होटल, रेष्टुरेन्ट, चियापसलसमेत गरी ३१४ व्यवसाय सञ्चालनमा रहेका अन्नपूर्ण संरक्षण क्षेत्रको तथ्यांक छ। तीमध्ये २०७३ साल अघि करिब २ सय होटल तथा रेस्टुरेन्ट दर्ता भएका थिए। २०७३ मा गाउँपालिकामा जनप्रतिनिधि निर्वाचित भएर आएपछि होटल दर्ता र अनुमति गाउँपालिकाले दिन पाउनु पर्ने र आफ्नो अधिकार क्षेत्रमा पर्नुपर्ने माग राखेपछि पहिले दर्ता भएका होटल तथा रेस्टुरेन्ट पनि नवीकरण भएको छैन। पहिले दर्ता भएर सञ्चालनमा आएका पर्यटकीय पूर्वाधार पनि नवीकरण नहुने र पछिल्लो समयमा अनुमतिबिना बनेका पर्यटकीय संरचनाले पनि करको दायरामा आउने कानुनी आधार नहुँदा अन्नपूर्ण संरक्षण क्षेत्रका सरकारी जमिनमा बनेका ३१४ होटलबाट सरकारलाई कुनै पनि राजस्व नआएको अवस्था छ। यसरी संरक्षण क्षेत्रका होटल नवीकरणसमेत नहुँदा राज्यले संरक्षण क्षेत्रबाट आउन राजश्व गुमाएको छ। पहिले पहिले स्थानीय समुदाय नै संरक्षण क्षेत्रको वन, वन्यजन्तु संरक्षणमा क्रियाशिल हुन्थे। तर, पछिल्लो गतिविधि हेर्दा संरक्षण क्षेत्रका स्थानीय बिना अनुमति सरकारी जमिनमा पर्यटकीय पूर्वाधार बनाउने र संरक्षणमा भन्दा दोहोनमा लागेको देखिएको संरक्षण कर्मी बताउँछन्। पहिला पहिला संरक्षण क्षेत्रको बजेट धेरै हुने भएकोले पनि समुदाय आयोजनाप्रति आकर्षित हुन्थे। अहिले स्थानीय निकायमा बजेट धेरै हुने र अधिकार पनि धेरै भएकाले स्थानीय सरकार र आयोजनाबीच दुरी बढेको छ। आम्दानी र स्वामित्वमा विवाद अन्नपूर्ण संरक्षण क्षेत्र आयोजना (एक्याप) २०७७ माघ ३ गतेदेखि नवीकरण नभएको अवस्थामा २०८० पुस ५ गतेको मन्त्रिपरिषद्को निर्णयबाट अन्नपूर्ण संरक्षण क्षेत्र र मनास्लु संरक्षण क्षेत्रको व्यवस्थापकीय जिम्मेवारी राष्ट्रिय प्रकृति संरक्षण कोषलाई दिने निर्णय गरेको थियो। मन्त्रिपरिषद्को यो निर्णय सँगै अन्नपूर्ण संरक्षण क्षेत्र आयोजना समुदायलाई हस्तान्तरण गर्ने कि कसले र कसरी चलाउने भन्ने अन्योल ४ वर्षसम्मका लागि अन्त भएको छ। तर, संरक्षण क्षेत्रमध्ये देशकै सबैभन्दा धेरै आम्दानी हुने अन्नपूर्ण संरक्षण क्षेत्र प्रदेशअन्तर्गत आउनुपर्ने माग गण्डकी प्रदेश सरकार र स्थानीय निकायले भने निरन्तर उठाउँदै आएका छन्। गण्डकी प्रदेशका मुख्यमन्त्री सुरेन्द्रराज पाण्डेले एक्याप र एमक्याप गण्डकी प्रदेश मातहतमा आउनुपर्ने बताउँदै आएका छन्। मुख्यमन्त्री पाण्डेले अन्नपूर्ण र मनास्लु संरक्षण क्षेत्रभित्र पर्ने गाउँपालिकाका जनप्रतिनिधिसँग संरक्षण क्षेत्र प्रदेशअन्तर्गत आउने विषयमा छलफल चलाउँदै आएका पनि छन्। गण्डकी प्रदेशका मुख्य न्यायाधिवक्ता चिरञ्जीवी शर्मा पौडेलले गण्डकी प्रदेश भित्रका संरक्षण क्षेत्र प्रदेश सरकारअन्तर्गत आउनुपर्ने विषयमा प्रदेश सरकार स्पष्ट रहेको बताए। अन्नपूर्ण र मनास्लु संरक्षण क्षेत्र एनजीओ मोडलको संस्थालाई नेपाल सरकारले जिम्मा लगाउनु नै कानन सम्वत नरहेको सुनाए। २०२९ सालको ऐनको प्रावधानलाई टेकेर नेपाल सरकारले एक्याप र एमक्यापलाई वन व्यवस्थापनको जिम्मा नेपाल प्रकृति संरक्षण कोषलाई जिम्मा लगाएको देखिने बताए। त्यति बेलाको एकात्मक राज्य व्यवस्थाको समयमा बनेको ऐनको आधारमा मुलुक संघीयतामा प्रवेश गरी सकेको अवस्थामा अहिलेको संविधानको धारा ३०४ को प्रतिबन्धात्मक वाक्यांशले पनि संघीय कानुन संघ बेमेल खाने तालमेल नखाने हरेक कानुनहरू स्वतः निस्क्रिय गरिसकेको उनले बताए संविधानले प्रदेशको व्यवस्थापनको अधिकार प्रदेशलाई भन्ने तर संघले व्यवस्थापनको अधिकार आफ्नो निर्णयले एउटा एनजीओलाई दिने काम संविधानको भावनाविपरीत भएको उनले सुनाए। सर्वोच्चमा गइयो भने बदर हुन्छ भन्ने विषय कानुनी सल्लाहा दिने क्रममा मुख्यमन्त्रीलाई गत वर्षदेखि नै राय दिएको उनले सुनाए। राष्ट्रिय प्राकृति स्रोत तथा वित्त आयोग संवैधानिक आयोग हो। त्यसले राष्ट्रभरिको आम्दानी बास्केटमा राख्छ र बास्केटमा राखिसकेपछि संविधानले तोकेको मापदण्डअनुसार वितरण गर्ने उनले सुनाए। कुन प्रदेशबाट कति आम्दानी भएको थियो। समानुपातिक आधारमा प्रदेश, संघ र स्थानीय निकायलाई रकम वितरण गर्ने बैधानिक व्यवस्था रहेको उनले सुनाए। वित्त आयोगमा जम्मा भएर प्रदेश सरकराले आफ्नो हिस्सा पाउने हो उनले भने तर अहिले त एनजीओ मोडलको कुनै संस्थाले वनको व्यवस्थापकीय जिम्मा लिँदा एक रुपैयाँ पनि वित्त आयोगमा जम्मा भएको देखिँदैन। पैसा कहाँ जान्त भन्ने हो उनले भने। यसैले पनि त्यो पैसाको पारदर्शितामा प्रश्न आउने उनले बताए। यसैले पनि वित्त आयोगमा जाओस् भन्ने हो उनले भने। यसैले पनि गण्डकी प्रदेश सरकारले प्रदेशभित्रको संरक्षण क्षेत्र प्रदेशअन्तर्गत आउनुपर्ने उनले सुनाए। राष्ट्रिय प्राकृति स्रोत तथा वित्त आयोगका सदस्य जुद्धबहादुर गुरुङले वित्त आयोगले एक्यापमा आएको रोयल्टी बाँड्नुपर्छ भनेर दुई वर्षअघि नै सिफारिस गरेको बताए। आयोगले गाउँपालिका र प्रदेशलाई २५२५ प्रतिशत र संघलाई ५० प्रतिशतको दरले रोयल्टी बाँड्ने गरी सिफारिस गरेको उनले सुनाए। गण्डकी प्रदेशका अन्नपूर्ण संरक्षण क्षेत्रमा पर्ने १६ गाउँपालिका र पोखरा वडा नम्बर १९ ले पनि गाउँपालिकाले पाउने २५ प्रतिशत हिस्सा पाउने उनले सुनाए। पोखरा १९ केही भाग अन्नपूर्ण संरक्षण क्षेत्रमा पर्छ उनले भने। वित्त आयोगले गरेको सिफारिस अर्थ मन्त्रालायमा गएर अड्केको बताइएको छ। संघ सरकारले पाउने ५० प्रतिशत एक्याप र एनटीएनसीलाई म्यानेजमेन्ट खर्चका रूपमा दिने हिसाबले सिफारिस गरिएको बताइएको छ। यसरी प्रदेश र गाउँपालिकाले पाएको रोयल्टी तोकीएको संरक्षण क्षेत्रमा खर्च गर्ने सिफारिस गरेको उनले सुनाए। बस्ती नभएका क्षेत्रमा सडक ? पदयात्रा पर्यटनकालागि विश्वमै चर्चित अन्नपूर्ण पदयात्रा क्षेत्रमा बस्ती नभएका क्षेत्रमा पनि सकड विस्तारले हिमाली क्षेत्रमा पदयात्रामा रमाउन चाहाने पर्यटकलाई निराश बनाउँदै गएको छ। पछिल्लो समयमा अन्नपूर्ण पदयात्रा क्षेत्रमा आउने पर्यटक अहिलेसम्मकै धेरै आए पनि युरोप , अमेरिकन, बेलायत लगायत पदयात्रा गर्न रुचाउने पर्यटकको आगमन भने कम हुँदै गएको पदयात्रा पर्यटन क्षेत्रमा लामो समयदेखि काम गर्दै आएका नेपाल पर्वातारोहण संघ गण्डकीका पूर्वअध्यक्ष शेषकान्त शर्मा बताउँछन्। स्थानीय, संघ र प्रदेश तीनै तहका सरकारको बजेटमा बस्ती नभएका संरक्षण क्षेत्रमा पनि सडक बिस्तार भएका छन्। यसतर्फ पनि स्थानीय, प्रदेश र संघ सरकारको ध्यान नगएको शर्माले बताए। अन्नपूर्ण संरक्षण क्षेत्रअन्तर्गत बस्ती नभएका क्षेत्र कास्कीको क्रपु, कफुचे तालनजिक हुगु गोठासम्म सडक बिस्तार भएको छ। क्रपुमा नेपाल सरकारकै रकमले सडक विस्तार भएको हो भने। कफुचेमा स्थानीय सरकार मादी गाउँपालिकाले हिमालको फेदीसम्म नै जलविद्युत् आयोजना बनाउँदा हिमालको संवेदनशीलता र जैविक विविधनालाई पनि ख्याल राख्न अनुरोध गदै जलविद्युत् आयोजना नबनाउन अनरोध गरे पनि केन्द्रबाट सोझै सिफारि ल्याएर आयोजना बनेको गाउँपालिकाले जनाएको छ। अन्नपूर्ण संरक्षण क्षेत्र ४२ सय मिटर उचाइमा रहेको च्याबार्बु, मनाङबात थोरङला पास गरेर आउँदा मुक्तिनाथ क्षेत्रभन्दा माथि ४६ सय ५० मिटर उचाइका धर्मशाला, धौलागिरि पदयात्रा मार्गको ३९ सय मिटर क्षेत्रमा रहेको आलुबारी, जोमसोम तर्फबाट तिलिचो ताल जाने पदमार्गअन्तर्गतको ३८ सय ६० मिटर उचाइमा रहेको याकखर्कलगायतका बस्ती नभएका क्षेत्रमा पनि सडक पुगको शर्माले बताए। यसरी पदयात्रा मार्गमा सडक बन्दा २१ दिन लागेर पदयात्रा गर्ने अन्नपूर्ण चक्रिय पदयात्रा एक सातामा छोटिएको पनि उनले बताए। यसैले लामो समय पदयात्रामा रमाउन चाहने पर्यटकको आगमन कम हुँदै गएको उनले सुनाए। यसरी उच्च हिमाली क्षेत्रका बस्ती नभएका क्षेत्रमा पनि सडक सञ्जाल विकासले वन्यजन्तुको चरिचरन, बासस्थानमा प्रभाव पर्ने, पहिरो जाने लगायतका समस्या हुने संरक्षण विद् डा हुमबहादुर गुरुङ बताउँछन्। जैविक विविधता : जोगाउने कसरी ? जैविक तथा सांस्कृतिक विविधताले धनी रहेको अन्नपूर्ण संरक्षण क्षेत्रमा १८ सय बढी प्रजातिका वनस्पतिहरू, १२८ स्तनधारी, ५१८ प्रजातिका चरा, ४९ प्रजातिका सरिसृप, २३ प्रजातिका उभयचर र ३५२ प्रजातिका पुतली पाइन्छन्। हिमाली क्षेत्रमा पाइने हिउँ चितुवा, कस्तुरी मृग पनि यस क्षेत्रमा पाइन्छ। नेपालमा पाइने ६ वटै प्रजातिका कालिजहरू पाइने एक मात्र संरक्षण क्षेत्र एक्याप हो। यस क्षेत्र सांस्कृतिक विविधतामा पनि निकै धनी छ। हिन्दु तथा बौद्ध धर्मालम्बीको तीर्थस्थल मुक्तिनाथ पनि यसै क्षेत्रमा पर्छ। अन्नपूर्ण संरक्षण क्षेत्रमा १५ प्रतिशत वन क्षेत्र, ३ प्रतिशत कृषि क्षेत्र, ४ प्रतिशत झाडी क्षेत्र, २१ प्रतिशत चरन क्षेत्र, ५० प्रतिशत पत्थर क्षेत्र रहेको छ। बलौटे क्षेत्र २ प्रतिशत, हिम क्षेत्र ०५ प्रतिशत, पहिरो क्षेत्र ४ प्रतिशत रहेको छ। यस्तै गरी खोला क्षेत्र ००७ प्रतिशत रहेको छ भने ताल तथा पोखरी क्षेत्र ००९ प्रतिशत रहेको छ। अन्नपूर्ण संरक्षण क्षेत्र राष्ट्रिय प्रकृति संरक्षण कोषले व्यवस्थापन गर्दै आएको छ। नेपाल सरकारले व्यवस्थापनको जिम्मा राष्ट्रिय प्रकृति कोषलाई दिएको हो। २०७७ माघ १० गतेदेखि अन्नपूर्ण संरक्षण क्षेत्र आयोजनाको म्याद सकिएपछि थप पाँच वर्षका लागि अघिल्लो सरकारले प्रकृति संरक्षण कोषले नै व्यवस्थापन गर्ने गरी म्याद थप गरेको छ। संरक्षण क्षेत्र जैविक विविधताले धनी छ। तर, संरक्षणमा चुनौती भने थपिएको छ। स्थानीय निकाय, प्रदेश र संघ सरकार तीन तहकै सरकारले संरक्षण क्षेत्रमा उतिकै जिम्मेवारी लिनुपर्नेमा आआप्नो स्वामित्वको विवादमा अल्झिँदा संरक्षणमा चुनौती बढेको हो।"
जटिल बन्दै बाघ संरक्षण,"गुलरिया : बाघ संरक्षणको विश्व प्रतिबद्धतामा बाजी मारेको नेपाललाई विस्तारै बाघको दिगो संरक्षणसँगै व्यवस्थापनतर्फ चुनौती थपिन थालेको छ। बाघ पाइने देशहरूले रुसको सेन्टपिटर्सवर्गमा सन् २०१० मा भएको सम्मेलनमा सन् २०२२ सम्म बाघको संख्या दोब्बर बनाउने प्रतिबद्धता गरे। सोहीअनुरूप नेपालले लक्ष्य त सहजै पूरा गर्यो तर दीर्घकालीन बाघ संरक्षण र व्यवस्थापनमा भने चुनौतीका चाङ छन्। बाघ स्वस्थ जंगलको सूचक मानिन्छ। बाघ पाइने जंगल जैविक विविधताले पूर्ण मानिन्छन्। नयाँ बाघहरूले आफ्ना आधार क्षेत्रहरू बढाउँदै गएकाले उनीहरूको बासस्थान व्यवस्थापन गर्नु उत्तिकै जरुरी छ। निकुञ्जहरूमा बाघको संख्या उल्लेख्य मात्रामा बढेपछि मानवबाघ द्वन्द्व चुलिएको छ। राजमार्गहरूमा सवारी दुर्घटनाका कारण बाघ मर्ने क्रम बढ्दो छ। आहाराको खोजीमा बाघहरू जंगल बाहिर निस्कँदा मानवीय क्षति बढेको छ। मानवीय आक्रमण गर्ने समस्याग्रस्त बाघहरू व्यवस्थापन गर्ने कार्य चुनौतीपूर्ण छ। बर्दिया राष्ट्रिय निकुञ्जका प्रमुख संरक्षण अधिकृत डाअशोककुमार रामले भने, मानवीय आक्रमण गर्ने बाघ छोपेर राख्न धेरै कठिनाइ छ। खुला चिडियाखाना नहुँदा त्यस्ता बाघहरूलाई प्राकृतिक रूपमा राख्न समस्या पर्छ। बर्दिया राष्ट्रिय निकुञ्जसँग समस्याग्रस्त ६ वटा बाघहरू राख्न सक्ने क्षमता छ। हाल निकुञ्जका खोरहरूमा ४ वटा त्यस्ता बाघ छन्। बाघले प्राकृतिक रूपमा एक सातामा ५० किलोग्राम मासु आहाराका रूपमा खान्छ। खोरमा भएका बाघहरूलाई ३० किलो मात्रै खुवाइन्छ। व्यवस्थापन गर्नुपर्ने बाघको आहारा र पूर्वाधारहरूका लागि पर्याप्त बजेट छैन। संरक्षणमा काम गर्ने संघसंस्थालगायतको सहकार्यमा जसोतसो व्यवस्थापनको काम हुँदै आएको छ। प्रमुख रामले थपे, खोरमा राखिएका बाघहरूलाई सरसफाइ, खुला ठाउँ, उपचार, अनुगमनलगायतको पाटोलाई गम्भीर रूपमा लिई काम गरेका छौं। निकुञ्जका खोरमा राखिएका ३ वटा र जंगलमा एउटा गरी गत वर्षसम्म ४ वटा पाटेबाघ मरेका छन्। बर्दिया राष्ट्रिय निकुञ्जमा १ सय २५ वटा पाटेबाघ छन्। यिनको संख्या बढ्दो क्रममा छ। निकुञ्जमा यिनको आहारा प्रजाति ४० देखि ५० हजारको बीचमा छ। त्यो प्रशस्त हो। त्यसलाई दीर्घकालीन रूपमा स्थायित्व दिन बासस्थान, पानीको श्रोत व्यवस्थापनका कार्य गर्दै आइरहेका छौं, उनले भने, स्थानीय समुदायसँग सहकार्य गरी द्वन्द्व व्यवस्थापन, पीडितलाई राहत वितरणलगायत सचेतनाका कामहरू सँगसँगै गरिएको छ। गत वर्ष निकुञ्ज क्षेत्रमा मानवबाघबीच खासै द्वन्द्व देखिएन। १ जना बाघको आक्रमणमा घाइते भए। सन् २०२५ सम्म फेरि बाघको गणना हुने उनको भनाइ छ। बर्दियाको मधुवन नगरपालिकामा अवस्थित भारतको कर्तनियाघाट वन्यजन्तु आरक्ष र बर्दिया राष्ट्रिय निकुञ्ज जोड्ने खाता जैविकमार्गलगायत जिल्लाका वन क्षेत्रमा बाघले धनजनको क्षति गर्दै आएको वन कार्यालय बर्दियाका वरिष्ठ अधिकृत द्रोणराज शर्माले बताए। जैविक मार्ग वन्यजन्तु ओहोरदोहोर गर्ने मार्गका रूपमा विकास गर्नुपर्ने थियो तर हामीले बासस्थानका रूपमा विकास गर्यौं। जुन कारणले बाघ मानवद्वन्द्व बढेको हो, उनले सुनाए। गत वर्ष वन क्षेत्रमा ४ जना बाघ र १ जना चितुवाको आक्रमणमा परी मृत्यु भएको छ। जंगलप्रतिको परनिर्भरता घटाउन सके द्वन्द्व पनि घट्ने उनको बुझाइ छ। मेटिँदै बाघको अस्तित्व नेपालमा सन् १९९९ मा ९८१२३ वटा बाघ २००५६ मा १०९१३० पुग्यो। सन् २००८९ मा यसको संख्या घटेर १२१ पुगेको हो। विश्व प्रतिबद्धता अनुरूप नेपालले बाघ संरक्षणमा कम्मर कसेपछि सन् २०१३१४ मा १९८ पुगेको थियो। सन् २०१८ मा २ सय ३५ रहेको पाटेबाघ सन् २०२२ मा दोब्बरभन्दा बढी ३ सय ५५ वटा पुग्यो। पछिल्लो तथ्यांकअनुसार चितवन १२८, बर्दिया १२५, बाँके २५, शुक्लाफाँटा ३६ र पर्सामा ४१ वटा पाटेबाघ छन्। यसको संख्या बढ्दै छ। जैविक विविधतामा पारिस्थितिक प्रणालीको सूचक मानिने बाघका प्रजातीहरू पछिल्लो समय लोपोन्मुख अवस्थामा पुगेका छन्। वासस्थान विनास, आहाराको कमी, मानवबाघ द्वन्द्व, तस्करीलगायत बढ्दो चोरी शिकारीका कारण बाघका उपप्रजातीहरू लोप हुने अवस्थामा पुगेका हुन्। विश्वमा पाइने बाघका ९ उपप्रजातिमध्ये ३ प्रजाति लोप भइसकेका छन्। पाटेबाघ नेपाल, भारत, भुटान र बंगलादेशका संरक्षित क्षेत्रहरूमा मात्र पाइन्छन्। पछिल्लो समय अर्को प्रजातीसमेत प्राकृतिक वासस्थानबाट हराइसकेपछि चिडियाखानामा राखेर वैज्ञानिकहरूले प्रजनन् सुरु गरेका छन्। अन्य ५ वटा उपप्रजातीहरू विश्वबाटै लोपोन्मुख अवस्थामा रहेको अन्नपूर्ण संरक्षण क्षेत्रका आयोजना प्रमुख डारविन कडरियाले बताए। सन् १९४० को दशकमा बाली, १९७० को दशकमा क्यास्पियन र १९८० को दशकमा जाभान उपप्रजातिका बाघ संसारबाटै लोप भइसकेका छन्। साउथ चाइना बाघ प्राकृतिक वासस्थानबाट लोप हुने अवस्थामा पुगेपछि चीनका चिडियाखानाहरूमा राखेर प्रजनन् कार्य सुरु गरिएको छ। यसको संख्या ६५ वटा छन्। कम्बोडिया, लाओस र भियतनामका प्राकृतिक स्थानबाट बाघ लोप भइसकेका छन्। बंगलादेशमा बाघको भारी गिरावट आएको डा कडरियाको भनाइ छ। सन् २०१० को प्रतिबद्धतापछि भारत, नेपाल, चिन, भुटान, इन्डोनेसिया र रुसमा बाघको वृद्धिदर उच्च छ। नेपालमा बाघको संख्या ३ गुणा बढेको छ। बंगलादेश, थाइल्यान्ड, म्यानमार, र मलेसियामा बाघको संख्या घट्दो छ। २०औं शताब्दीमा विश्वमा १ लाखको हाराहारीमा रहेको बाघको संख्या सन् २०१६ मा ३ हजार ८९० वटा पुग्यो। सन् २०२३ मा यो वृद्धि भई ५ हजार ५७४ पुगेको छ। अस्तित्वमा रहेका ६ उपप्रजातीका बाघहरू पछिल्लो तथ्यांकअनुसार नेपालमा (३५५), भुटान (१३१), म्यान्मार (२८), भियतनाम (०), मलेसिया (१५०), चीन (६०), इन्डोनेसिया (३९३), रसिया (५००), बंगलादेश (११४), भारत (३६८२), थाइल्यान्ड (१६१), लाओस (०) गरी १३ देशमा बाघ पाइन्छन्। भियतनाम र लाओसमा बाघको संख्या शून्य रहेको छ। बाघको संख्या बढे पनि मानवबाघद्वन्द्व र चोरी शिकारीका कारण बाघको संरक्षण चुनौतीपूर्ण बनेको प्रमुख कडरियाले बताए।"
अशोकराज सिग्देल कामु प्रधानसेनापति,काठमाडौं : सरकारले नेपाली सेनाका बलाध्यक्ष रथी अशोक सिग्देललाई कायममुकायम प्रधानसेनापतिको जिम्मेवारी दिएको छ। सोमबार बसेको मन्त्रिरिषद् बैठकले सिग्देललाई कामु प्रधानसेनापतिको जिम्मेवारी दिएको मन्त्रिपरिषद् कार्यालय स्रोतले जानकारी दियो। प्रधानसेनापति प्रभुराम शर्मा भदौ २४ मा अवकासमा जाँदैछन्। त्यसअघि नेपाली सेनाको परम्पराअनुसार अवकास पाउन एक महिना अगाडि विदामा बस्ने प्रचलन छ। शर्मा साउन २४ गतेदेखि विदामा बस्दैछन्। उनी विदामा बस्ने भएपछि सरकारले सिग्देललाई कामुको जिम्मेवारी दिइएको हो।
"एमालेले केन्द्रीय नेतालाई आफ्नै भूगोलको जिम्मेवारी दिने, सचिवालय बैठक बिहीबार बोलाइयो","काठमाडौं : नेकपा एमालेले सचिवालय बैठक बोलाएको छ। केन्द्रीय नेताहरुको कार्यविभाजन गर्नका लागि आगामी बिहीबार पार्टी हेडक्वाटरमा सचिवालय बैठक बोलाइएको एमाले प्रचार विभाग प्रमुख राजेन्द्र गौतमले जानकारी दिए। नेकपा एमालेले केन्द्रीय नेतालाई आफ्नै भूगोलको जिम्मेवारी दिन लागेको हो। यस अगाडि असार २६ गते बसेको सचिवालय बैठकले पार्टीका केन्द्रीय नेताहरुको कार्यविभाजन हेरफेर गर्ने निर्णय गरेको थियो । अन्तर प्रदेश र अन्तर क्षेत्रका फरक फरक भूगोलमा कार्यक्षेत्र रहने गरी खटाएको एक वर्ष पूरा भएकाले आफ्नै कार्यक्षेत्रको जिम्मेवारी दिने निर्णय भएको छ। नयाँ कार्य विभाजनको आधार केन्द्रीय सदस्यलाई प्रदेश सभा र संघीय निर्वाचन क्षेत्रको जिम्मेवारी दिने, प्रदेशका सदस्यलाई पालिका, जिल्ला सदस्यले वडा र पालिकाले टोललाई कार्यक्षेत्र बनाउने गरी मापदण्ड तोकेको छ। बैठकबाट एमालेले विभिन्न ईञ्चार्ज र विभागको नेतृत्व समेत परिवर्तन गर्नेछ।"
कृष्णमान प्रधानले निर्वाचन आयुक्तको उम्मेदवारी फिर्ता लिए,"काठमाडौं : निर्वाचन आयोगको आयुक्तमा सिफारिस भएका कृष्णमान प्रधानले आफ्नो उम्मेदवारी फिर्ता लिन संसदीय समितिमा निवेदन दिएका छन्। सोमबार संसदीय सुनुवाइ समितिमा निवेदन दिँदै प्रधानले निर्वाचन आयुक्तको पदमा नियुक्तिका लागि आफ्नो उम्मेदवारी कायम राख्न नचाहेको जानकारी गराएका छन्। पारिवारिक एवं सामाजिक जीवनमा समेत अतिरन्जित दुष्प्रचार गरी केही समूह सक्रिय भएर लागेको उनको दावी छ। संगठित रुपमा लागेपछि झुटहरू पनि डरलाग्दो रुपमा प्रभावकारी हुने आफूले महशुश गरेको बताएका छन्। 'नेपालको संविधान र संसदीय सुनवाई समितिको प्रकृयाको सम्बन्धमा मेरो उच्च विश्वास व्यक्त गर्दछु । मेरो सम्बन्धमा संवैधानिक परिषदको सिफारिस प्रति निष्ठावान रहँदा रहँदै पनि म केन्द्रित मौजुदा दुष्प्रचारको माझमा सिफारिस भएको पदमा रहेर काम गर्ने हौसला र इच्छा बाँकी नरहेकोले भविष्यमा राज्यले प्रदान गर्ने जुनसुकै जिम्मेवारी प्रति निष्ठावान रहने बचनबद्धता सहित सिफारिस भएको निर्वाचन आयोगको आयुक्त पदमा नियुक्तिको लागि मेरो उम्मेदवारी कायम राख्न नचाहेकोले सम्मानित समिति समक्ष जानकारीको लागि अनुरोध गरेको छु,'उनले निवेदनमा उल्लेख गरेका छन्। यसअघि प्रधानलाई संवैधानिक परिषद्को बैठकले निर्वाचन आयुक्तको पदका लागि सिफारिस गरेको थियो। त्यसपछि संसदीय सुनुवाइ समितिमा सुनुवाइ सुरू भएको थियो। प्रधानविरुद्ध संसदीय समितिमा एक महिलाले उजुरी समेत दिएकी थिइन्। नेकपा एमाले र नेपाली कांग्रेसका सांसदहरूले उनको नाम अनुमोदन गर्न नसक्ने संकेत गरेपछि प्रधान आफै पछि हटेका हुन्।"
माओवादी पदाधिकारी बैठक : अध्यक्ष दाहालले भोलि जवाफ दिने,"काठमाडौं : प्रमुख प्रतिपक्षी दल नेपाल कम्युनिष्ट पार्टी (माओवादी केन्द्र)को पदाधिकारी बैठकमा नेताहरूले आफ्नो धारणा राख्ने क्रम सकिएको छ। पार्टी केन्द्रीय कार्यालय पेरिसडाँडामा आज बसेको बैठकमा पदाधिकारीमा रहेका नेताहरूले आफ्नो धारणा राख्ने क्रम सकिएको उपाध्यक्ष एवं प्रवक्ता अग्नि सापकोटाले जानकारी दिए। उनका अनुसार बैठकमा अधिकांश नेताले पार्टी वर्गीय धरातलमा फर्किनुपर्ने, शुद्धीकरणलाई प्रभावकारी रूपमा कार्यान्वयन गरेर सङ्गठन निर्माण र जनपरिचालन गर्नुपर्नेमा जोड दिएका थिए। संगठन निर्माणका लागि सरकारबाट बाहिरिएपछिको अवस्था सकारात्मक रहेको भन्दै नेताहरूले त्यसका लागि माथिबाटै पहल गर्नुपर्ने बताएका थिए। शुक्रबारदेखि सुरु भएको बैठकमा आजसम्म १८ जना नेताले आफ्नो धारणा राखेका थिए। नेताहरूले उठाउनुभएको प्रश्नको मंगलबार अध्यक्ष पुष्पकमल दाहालले जवाफ दिने कार्यक्रम छ। पछिल्लो राजनीतिक अवस्था, पार्टीले खेल्नुपर्ने भूमिका एवं सरकारमा रहेर गरिएका सुशासन, सामाजिक न्याय र आर्थिक समृद्धिको सन्दर्भ लिएर जनतामा जानुपर्ने र संगठन विस्तारलाई विशेष प्राथमिकतामा राखेर नेताहरूले धारणा राखेका थिए। नेताहरूको धारणालाई सश्लेषण गरेर अध्यक्ष दाहालले जवाफ दिएपछि थप छलफलका लागि स्थायी समितिको बैठक बोलाउने तयारी गरिएको छ।"
संसदीय छानविन समितिले गृहमन्त्रीलाई भन्यो : रकम अपचलन गरेर देशविदेशमा फरार रहेकालाई चाँडो पक्राउ गर्नू,"काठमाडौं : गृहमन्त्री रमेश लेखकले सहकारी बचत रकम दुरुपयोग संसदीय छानविन विशेष समिति सरकारका लागि मार्गनिर्देशक बन्ने बताएका छन्। सोमबार बिहान सिंहदरबारस्थित संघीय संसद सचिवालयको भवनमा बसेको समितिको बैठकमा गृहमन्त्री लेखकले सहकारीको समस्यालाई सरकारले प्राथमितामा राखेको बताएका हु्न्। उनले भने,सहकारीको समस्या समाधानको विषय सरकारले प्राथमिकतामा राखेको छ। सहकारी बचत रकम दुरुपयोग संसदीय छानविन विशेष समिति सरकारका लागि मार्ग निर्देशक भन्ने विश्वास लिएको छु। समितिको निर्देशन सरकारले कार्यान्वयन गर्ने गृहमन्त्री लेखकले प्रतिबद्धता व्यक्त गरे। देशविदेशमा फरार रहेका सहकारीको रकम अपचलन र हिनामिनाका आरोपीलाई चाँडो पक्राउ गरी दिन समितिले गृहमन्त्रीको ध्यानाकर्षण गराएको थियो। यस्तै छानविन समिति संयोजक सुर्यबहादुर थापा क्षेत्रीले सहकारी सम्बन्धि मुद्दामा जेलमा भएकाहरुको बयानका लागि सहजीकरण गरिदिन आग्रह गरेका थिए। गृहमन्त्री लेखकले सहकारीको बचत रकम हिनामिना गरी फरार भएकाहरुलाई पक्राउ गर्न काम गरिरहेको जवाफ दिए। यस्तै उनले सहकारी बचत रकम हिनामिनाको आरोपमा पक्राउ गरी जेलमा राखिएकाहरुको बयानका लागि गृह प्रशासनले सहजीकरण गर्ने बताए। बैठकमा गृहसचिव एकनारायण अर्याल र नेपाल प्रहरीका महानिरीक्षक (आइजीपी) बसन्त कुँवर पनि सहभागी थिए।"
बिपीन जोशीको रिहाइका लागि सक्दो प्रयास गरिरहेका छौं : परराष्ट्रमन्त्री राणा,"काठमाडौं : परराष्ट्रमन्त्री आरजु राणा देउवाले हमास समूहको नियन्त्रणमा रहेका नेपाली विद्यार्थी बिपीन जोशीको रिहाइका लागि सरकारले सक्दो प्रयास गरिरहेको बताएकी छन्। जोशीका बुबा महानन्द जोशी र उहाँन परिवारका सदस्यहरूलाई मन्त्री णाले सो जानकारी दिएकी हुन्। जोशीका बुबासहित परिवारका सदस्यहरूले आज परराष्ट्रमन्त्री राणालाई उनको कार्यकक्षमा भेटेर बिपीनको रिहाइका लागि पहल गरिदिन अपिल गरेका थिए। मन्त्री राणाले जोशी हमास समूहको नियन्त्रणमा सुरक्षित रहेको जानकारी आफूले पाएको बताइन्। इजरायलमा भएको आक्रमणपछि बिपीन जोशीसहित नियन्त्रणमा लिइएका सबैलाई हमास समूहले सुरक्षित राखेको जानकारी प्राप्त गरेको र उनको सकुशल रिहाइका लागि परराष्ट्र मन्त्रालयले सक्दो प्रयास गरिरहेको जानकारी मन्त्री डा राणाले दिइन्। 'उहाँको अवस्थाका बारेमा हालै नेपालका लागि इजरायली राजदूतसँग पनि मैले जानकारी लिएँ। उहाँले सो आक्रमणपछि नियन्त्रणमा लिइएकाहरू हमासको समूहमा सुरक्षित रहेको जानकारी पाएको मलाई बताउनुभएको छ। जोशीको रिहाइका लागि इजरायली राजदूत पनि लागि पर्नुभएको छ। हामीले उहाँको रिहाइमा कुनै कसर बाँकी नराखी काम गरिरहेका छौं। आशा छ, उहाँ नियन्त्रणबाट सकुशल मुक्त हुनुहुनेछ,' भेटमा उनले भनिन्। आफू परराष्ट्रमन्त्री भएदेखि बिपीनको रिहाइका लागि के गर्न सकिन्छ भनेर लागिपरेको तथा आफूसँग भेट्न आउने प्रायः सबै विदेशी राजदूतहरूलाई बिपीनको रिहाइका लागि आफ्ना ठाउँबाट आवश्यक सहयोग र पहल गरिदिन आग्रह गरेको जानकारी उनले जानकारी दिइन्। यसअघि कतारका राष्ट्रपति नेपाल भ्रमणमा आएका बेला उनीसँग नेपाल सरकारले बिपीनको रिहाइका लागि पहलको आग्रह गरेको स्मरण गर्दै मन्त्री राणाले आवश्यक सहयोग र पहलका लागि कतार सरकारसँग आग्रह गर्ने जानकारी दिइन्। इजरायलमा गत अक्टोबरमा हमास समूहद्वारा भएको आक्रमणपश्चात उनीहरूकै नियन्त्रणमा रहेका बिपीन जोशी हालसम्म सम्पर्कविहीन छन्।"
प्रतिनिधिसभा बैठकमा दुईवटा मन्त्रालयका मन्त्रीहरूले सांसदले सोधेका प्रश्नको जवाफ दिने,"काठमाडौं : संघीय संसदअन्तर्गत प्रतिनिधिसभा बैठक बस्दैछ। सोबार दिउँसो १ बजेका लागि बैठक बोलाइएको संघीय सचिवालयका महासचिव पद्मप्रसाद पाण्डेयले जानकारी दिए। उनका अनुसार आजको बैठकमा सांसदहरूले सोधेका प्रश्नहरूको जवाफ दुईवटा मन्त्रालयका मन्त्रीहरूले दिने कार्यसूची रहेको छ। कार्यसूची अनुसार स्वास्थ्य तथा जनसंख्या र कृषि तथा पशुपंक्षी विकास मन्त्रालयसम्बन्धी मौखिक प्रश्नहरुको सम्बन्धित मन्त्रीले उत्तर दिनेछन्। सभामुख देवराज घिमिरेले संघीय संसदको संयुक्त बैठक र संयुक्त समिति (कार्यसञ्चालन) नियमावली, २०८० को नियम २८ को उपनियम (२) बमोजिमको राज्यका निर्देशक सिद्धान्त,नीति र दायित्वको कार्यान्वयन अनुगमन तथा मूल्याङ्कन समितिमा रहने सदस्यहरूको नाम प्रस्ताव गर्नेछन्। यसैगरी सभामुख घिमिरेले राष्ट्रिय सभामा उत्पत्ति भएको शहीद दशरथ चन्द स्वास्थ्य विज्ञान विश्वविद्यालय विधेयक, २०८० माथि विचार गरियोस् भन्ने प्रस्तावलाई निर्णयार्थ प्रस्तुत गर्नेछन्। कानुन, न्याय तथा संसदीय मामिला मन्त्री अजय कुमार चौरसियाले राष्ट्रिय सभामा उत्पत्ति भएको विधायन सम्बन्धी विधेयक, २०८० लाई दफावार छलफलको लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूचीमा उल्लेख छ। बैठकमा डातोसिमा कार्कीले ""विपद् व्यवस्थापनमा पुनरावलोकन,बृहत गुरुयोजना निर्माण तथा स्वास्थ्य सङ्घट पूर्व तयारी सम्बन्धमा छलफल गर्न आवश्यक भएकोले' भन्ने विषयको जरुरी सार्वजनिक महत्वको प्रस्ताव प्रस्तुत गर्ने कार्यसूची छ। उक्त प्रस्तावका समर्थक सांसदहरू सन्तोष परियार, विराजभक्त श्रेष्ठ,असिम साह, गणेश पराजुली,डा चन्दा कार्की (भण्डारी), विन्दवासिनी कांसकार र निशा डागीले समर्थन गर्नेछन्।"
गृहमन्त्री लेखक र स्वीस राजदूत मेउलीबीच भेटवार्ता,"काठमाडौं : गृहमन्त्री रमेश लेखक र नेपालका लागि स्वीस राजदूत डा डेनिएल मेउलीबीच भेटवार्ता भएको छ। सोमबार गृह मन्त्रालयमा भएको भेटमा गृहमन्त्री लेखकले नेपाल र स्वीट्जरल्याण्डबीच सन् १९५६ देखि बलियो द्विपक्षीय सम्बन्ध रहेको बताए। स्वीस राष्ट्रपतिसँग द्विपक्षीय भेटका लागि गत जेठ २९ मा नेपालका राष्ट्रपति रामचन्द्र पौडेलले गरेको स्वीट्जरल्याण्डको भ्रमणले दुई देशबीचको सम्बन्धलाई थप मजबुत बनाएको उनको भनाइ छ। भौगोलिक दूरी र फरक विकास स्तरका बावजुद दुवै देशले मित्रता, सहयोग र पारस्परिक सम्मानलाई कायम गरेको भन्दै नेपालको शान्ति प्रक्रियामा स्वीसले गरेको सहयोगको गृहमन्त्री लेखकले प्रशंसा गरेका थिए। 'विकास र सहयोगका लागि स्वीस एजेन्सीले नेपालको सामाजिक आर्थिक विकासमा उल्लेख्य योगदान गरेको छ। आगामी दिनहरूमा विपद् व्यवस्थापन र जलवायु परिवर्तनको क्षेत्रमा सहायता उपलब्ध हुने विश्वास लिएको छु, उनले भने। गृहमन्त्री लेखकले सन् २०२६ सम्ममा नेपाल न्यून आय भएको मुलुकबाट स्तरोन्नति भइ २०३० सम्ममा मध्यम आय भएको मुलुक बन्ने लक्ष्य प्राप्तिको लागि स्रोत, साझेदारी र प्रविधिमा स्विट्जरल्यान्डसँग सहयोगको अपेक्षा गरेका थिए। नेपालले विकास सहयोग र प्रत्यक्ष वैदेशिक लगानीमा स्वीस सरकारसँग सहयोगको अपेक्षा गर्दछ। जलवायु परिवर्तन नेपालको लागि महत्त्वपूर्ण मुद्दा भएकाले सिओपी२८ जस्ता विश्वव्यापी मञ्चहरूमा नेपालले उठाउँदै आएको पर्वतीय मुद्दालाई समर्थन गर्न स्वीस सरकारसमक्ष आग्रह गर्दछ, उनको भनाइ थियो। राजदूत मेउलीले नेपालको संक्रमणकालीन न्यायका विषयमा चासो व्यक्त गरेकी थिइन्। उनले संक्रमणकालीन न्यायको विषय कार्यान्वयनका लागि स्वीट्जरल्याण्डको सहयोग रहने बताएकी थिइन्।"
यी हुन् बिहीबार बसेको मन्त्रिपरिषद् बैठकले गरेका ११ निर्णयहरू,"काठमाडौं : सरकारले गत बिहीबार बसेको मन्त्रिपरिषद् बैठकले गरेका निर्णयहरू सार्वजनिक गरेको छ। सोमबार सरकारका प्रवक्ता एवं सूचना तथा सञ्चार प्रविधिमन्त्री पृथ्वी सुब्बा गुरुङले मन्त्रालयमा पत्रकार सम्मेलन गरी साउन १० गते बिहीबार बसेको मन्त्रिपरिषद् बैठकका निर्णयहरू सार्वजनिक गरेका हुन्। प्रवक्ता गुरुङले विश्व बैंकबाट प्रादेशिक तथा स्थानीय सडक सुधार कार्यक्रमपहिलो चरणअन्तर्गत उपलब्ध हुने १३ अर्ब ३३ करोड बराबरको सहुलियतपूर्ण ऋण स्वीकार गर्ने निर्णय गरेको जानकारी दिए। यसैगरी सरकारले प्रादेशिक तथा स्थानीय सडक सुधार कार्यक्रमका लागि विश्व बैंकबाट करिब ३३ अर्ब ३३ करोड रुपैयाँ बराबरको ऋण स्वीकार गर्ने भएको छ । बैठकले तल्लो मोदीनयाँ मोदी १३२ केभी प्रसारणलाइन आयोजनाअन्तर्गत पर्वत जिल्लामा करिब शून्य दशवल ९४७ हेक्टर जग्गा प्राप्ति गर्न स्वीकृति दिने निर्णय गरेको छ। त्यस्तै बैठकले विभिन्न १५ जिल्लाका २ लाख ७१ हजार ६ सय ४० गरिब परिवारको अन्तिम सूची स्वीकृत गर्ने निर्णय गरेको छ। त्यस्तै बैठकले नेपाल विश्वविद्यालय पूर्वाधार विकास तयारी समिति (गठन) (दोस्रो संशोधन) आदेश २०८१ स्वीकृत गर्ने निर्णय गरेको गुरूले बताए। बैठकले झापा,मोरङ,सुनसरी,सिरहा,बारा,सर्लाही,नवलपुर,गोरखा,नवलपरासी,कपिवस्तु,बाँके,बर्दिया र कैलाली जिल्लाका १९ स्थानमा विद्युतीकरण विस्तार तथा चुहावट न्यूनिकरण आयोजनाअन्तरगत ३३११ केभी सवस्टेसन निर्माणका लागि जग्गा प्राप्ति गर्न स्वीकृति दिने निर्णय गरेको छ।"
"सचिवहरूको सरुवा, गृहमा अर्याल यथावत्","कठमाडौं : सरकारले सचिवहरूको सरुवा गरेको छ। सोमबार बसेको मन्त्रिपरिषद् बैठकले विभिन्न मन्त्रालयका सचिवहरूको सरुवा गरेको मन्त्रिपरिषद् कार्यालय स्रोतले जानकारी दियो। गृह मन्त्रालयका सचिव एकनारायण अर्याललाई भने यथावत् राखिएको छ। स्रोतका अनुसार गृहबाहेक अधिकांश मन्त्रालयका सचिव सरुवा भएका छन्। सरकारले नारायणप्रसाद दुवाडीलाई राष्ट्रपति कार्यालय, रामकृष्ण सुवेदीलाई सार्वजनिक खरिद अनुगमन कार्यालय, मधुसुदन बुर्लकोटीलाई उद्योग वाणिज्य तथा आपूर्ति मन्त्रालय, भरतमणि सुवेदीलाई संघीय मामिला तथा सामान्य प्रशासन मन्त्रालय, राधिका अर्याललाई सञ्चार तथा सूचना प्रविधि मन्त्रालय, रामप्रसाद घिमिरेलाई अर्थ मन्त्रालय, मुकुन्द निरौलालाई श्रम रोजगार तथा सामाजिक सुरक्षा मन्त्रालय, रामेश्वर दंगाललाई रक्षा मन्त्रालय, दिनेश घिमिरे राजस्व सचिव र अख्तियारमा घनश्याम उपाध्यायलगायतलाई सरुवा गरेको हो। सचिवको सरुवा गर्ने निर्णय भए पनि उक्त निर्णयको माइन्युट भइनसकेको उच्च स्रोतले बताएको छ। माइन्युट नभएका कारण केही सचिवहरूको जिम्मेवारी पुनः हेरफेर हुनसक्ने स्रोतले दाबी गरेको छ।"
"'मेयर, वडाध्यक्ष र जेसीबीका अपरेटरले जथाभावी बाटो खन्दा राजमार्गहरू पहिरोको जोखिममा'","काठमाडौं : राष्ट्रिय प्रजातन्त्र पार्टी (राप्रपा) का सांसद दिपकबहादुर सिंहले वर्षाका कारणले मात्रै नभइ जथाभावी सडक निर्माणले राजमार्गहरू अस्तव्यस्त भएको बताएका छन्। सोमबार प्रतिनिधिसभा बैठकमा शून्य समयमा बोल्दै राप्रपाका सांसद सिंहले सर्भे नगरी सडक निर्माण गर्दा अधिकांश राजमार्गहरू अस्तव्यस्त भएको बताएका हुन्। सर्भे नगरी मेयर, वडा अध्यक्ष र जेसीबीको अपरेटरले गाउँमा जथाभावी बाटो खनेका कारण अधिकांश राजमार्गहरूमा पहिरोको जोखिमसँगै सडक दुर्घटना निम्त्याइरहेको उनको भनाइ छ। गाउँगाउँमा सर्भे नगरिकन मेयर,वडा अध्यक्ष र जेसीबीको अपरेटर यी तीनजनाले जथाभावी बाटो खनेका कारण अधिकांश राजमार्गहरू पहिरोको जोखिममा परेका हुन्। न नाली छ, न वालै छ त्यहाँ। उनले भने,' जसका कारण राजमार्गमा ठूलाठूला पहिरो जाने र दुर्घटना समेत निम्त्याइरहेको छ।' उनले जथाभावी सडक खनेका कारण गाउँगाउँमा ठूल्ठूला पहिरोले तहसनहस मात्रै गरेको छैन जनधनको ठूलो क्षति भएको बताए। नेता सिंहले सडक निर्माणका लागि स्पष्ट मापदण्ड बनाउनुपर्ने माग गरे। भने,'स्थानीय निकाय र जिल्ला सडक डिभिजनको समन्वयमा मात्रै सडक निर्माण गर्नुपर्ने भन्ने स्पष्ट मापदण्ड बनाउनुपर्छ। तब मात्रै जनधनको क्षति हुनबाट बचाउन सकिन्छ।'"
"जापानी प्रतिनिधिमण्डललाई राष्ट्रपतिले भने जलस्रोत,पर्यटन र कृषिमा लगानी गरिदिनुस्","भेटमा जापानी प्रतिनिधिमण्डलले जापानी कम्पनीहरुले नेपालमा लगानी गर्न चाहेकाले ती कम्पनीलाई लगानी गर्न सहज वातावरण बनाउन राष्ट्रपति पौडेलको ध्यानाकर्षण गराए। काठमाडौं : राष्ट्रपति रामचन्द्र पौडेलसँग जापानका सांसद एवम् प्रतिनिधिसभा न्यायिक मामिला समितिका सभापति ताकेवे अराता नेतृत्वमा आएको प्रतिनिधिमण्डलले शिष्टाचार भेट गरेको छ। राष्ट्रपति भवन शीतल निवासमा आज भएको उक्त भेटमा राष्ट्रपति पौडेलले नेपालमा जलस्रोत, पर्यटन र कृषिजस्ता क्षेत्रमा लगानीका लागि उपयुक्त वातावरण भएको बताए। उनले सरकारले हालैमात्र कानुनमा सुधार गरेर लगानीका लागि उपयुक्त वातावरण सृजना गरेको उल्लेख गर्दै नेपालमा लगानीका लागि जापानीहरूलाई आग्रह गरे। नेपालमा जापानको निःसर्त र निःस्वार्थ सहयोगप्रति धन्यवाद ज्ञापन गर्दै राष्ट्रपति पौडेलले एसियाका ज्योति गौतमबुद्धका माध्यमले जापानसँग नेपालको सम्बन्ध सांस्कृतिक रुपले पनि जोडिएको बताएको राष्ट्रपतिको स्वकीय सचिवालयले जनाएको छ। नेपालजापानबीचको जनस्तरमा समेत सम्बन्ध सुदृढ रहेको उनको भनाइ थियो। राष्ट्रपति पौडेलले लोकतन्त्र, मानवअधिकार, विधिको शासनजस्ता राजनीतिक मुद्दामा समेत अन्तर्राष्ट्रिय मञ्चमा एउटै आवाज भएको कारणले पनि दुई देशबीचको सम्बन्ध नजिक रहेको उल्लेख गर्दै खासगरी पूर्वाधार, कृषि, स्वास्थ्यजस्ता क्षेत्रमा जापानले गरेको सहयोगप्रति धन्यवाद व्यक्त गरे। भेटमा जापानी प्रतिनिधिमण्डलले जापानी कम्पनीहरुले नेपालमा लगानी गर्न चाहेकाले ती कम्पनीलाई लगानी गर्न सहज वातावरण बनाउन राष्ट्रपति पौडेलको ध्यानाकर्षण गराए। जापान पढ्न जाने धेरै नेपालीलाई भेट्दा जापानमाा प्रविधि सिकेर नेपाल नै फर्केर त्यसको सदुपयोग गर्न चाहेको बताउँदा खुसी लागेको उल्लेख गर्दै उनीहरुले नेपाल सरकारले त्यस्तो प्रविधि सिकेकालाई नेपालमै बसेर काम गर्ने वातावरण बनाउन सुझाव दिए। प्रतिनिधिमण्डलले आर्थिक गतिविधिको मुख्य केन्द्र राजधानी काठमाडौँ बनिरहेकाले अहिलेको परिस्थितिलाई विकेन्द्रित गरी गाउँगाउँबाट जापान जाने र प्रविधि सिकेर त्यहीँ गएर काम गर्ने वातावरण बनाउनसमेत नेपाललाई सुझाव दियो। रासस"
परराष्ट्रमन्त्रीसँग समान ज्याला र सुविधाका लागि पहल गरिदिन पूर्वब्रिटिस गोरखाहरूको आग्रह,"काठमाडौं : परराष्ट्रमन्त्री आरजु राणा देउवासँग पूर्वब्रिटिस गोरखाहरूले आफूहरूको समान ज्याला, सुविधा र व्यवहारका लागि बेलायत सरकारसँग पहल गरिदिन आग्रह गरेका छन्। मन्त्री राणाले ब्रिटिस सरकारका पक्षमा ब्रिटिस गोरखाहरूको ठूलो योगदान र बलिदान रहेको चर्चा गर्दै उनीहरूकै सेना सरहको सेवा र सुविधाका लागि आफूले सक्दो पहल गर्ने प्रतिबद्धता व्यक्त गरिन्। उक्त सङ्घर्ष समितिका अध्यक्ष भीमबहादुर तावा लिम्बुले ब्रिटिस गोरखाहरूले आफ्ना अधिकारका लागि करिब ३४ वर्षदेखि सङ्घर्ष गर्दै आएको स्मरण गर्दै सन् २०१३ र सन् २०२१ मा गरिएको लामो अनशनपछि केही सुविधा दिएजस्तो देखिए पनि त्यो आफूहरूका पक्षमा नभएको बताए। यसअघिका वार्ताहरूमा भएका सहमति कार्यान्वयन गर्न पनि उनीहरू तयार नरहेको भन्दै उनले यो समस्या समाधानका लागि नेपाल सरकारले नै मन्त्रीको अध्यक्षतामा एक उच्चस्तरीय आयोग गठन गर्न पनि मन्त्री राणासँग माग गरे। सङ्घर्ष समितिका प्रमुख सल्लाहकार एलबि घिसिङ, महासचिव एसबी घिसिङलगायतले बेलायतको पक्षमा दुई सय आठ वर्ष लामो समयदेखि लड्दै आएका गोरखालाई आफ्ना सैनिक सरहको सेवा, सुविधा दिई समान व्यवहार गर्नुपर्नेमा ब्रिटिस सरकारले उल्टै आधारभूत मानव अधिकारको पनि संरक्षण नगरेको र श्रम शोषण मात्र गरेको आरोप लगाए। उनीहरूले सन् २०१८ मा पनि दुवै सरकारका तर्फबाट एक संयुक्त प्रतिवेदन बनाएको भए पनि त्यसको कार्यान्वयनमा बेलायत सरकार इच्छुक नदेखिएको जानकारी गराए।"
कोशीमा एमालेको भागमा मुख्यमन्त्रीसहित ५ र कांग्रेसलाई ४ मन्त्रालय,"विराटनगर : कोशी प्रदेशका मुख्यमन्त्री हिक्मतकुमार कार्कीले प्रदेशमा नेकपा (एमाले) र नेपाली कांग्रेसको संयुक्त सरकार बन्ने बताएका छन्। राष्ट्रिय राजनीतिमा भएको समीकरण अनुसार प्रदेशमा संयुक्त सरकार निर्माण हुने उनको भनाइ छ। विराटनगर विमानस्थलमा सोमबार साँझ सञ्चारकर्मीहरूसँग संक्षिप्त कुरा गर्दै कार्कीले शक्ति संख्याका आधारमा एमालेले मुख्यमन्त्रीसहित ५ र कांग्रेसले ४ मन्त्रालय पाउने सहमति भइसकेको बताए। कार्की एमाले प्रदेश संसदीय दलका नेतासमेत हुन्। उनी नेतृत्वको सरकारमा कांग्रेस सहभागी हुने भएको छ। तर, मन्त्रीको नाम टुंगो लगाउन सकेको छैन। कांग्रेसले मन्त्री टुंगो लगाउन नसक्दा नयाँ सरकार निर्माण गर्न केही समय लाग्ने देखिन्छ। मुख्यमन्त्री कार्कीले अहिलेको सन्दर्भमा मन्त्रालयको संख्या नबढाउने स्पष्ट पारेका छन्। प्रदेशका सन्दर्भमा मन्त्रालयको संख्या अहिले बढाउँदैनौं, उनले भने, ९ वटा मन्त्रालयमा हामीले बाँडफाँट गर्दा खेरी शक्ति संख्यामा आधारमा ४ र ५ हुन्छ। उनले कांग्रेसले मन्त्री बन्नेको नाम दिएमा २४ दिनभित्रमा मन्त्रिमण्डल विस्तार गरिने बताए। राष्ट्रिय राजनीतिमा बनेको समीकरणमा जाने भन्ने कुरामा एमाले र कांग्रेसबीच सहमति भएको कार्कीको भनाइ छ। कसरी सहकार्य गर्नेभन्ने सन्दर्भमा चाहिँ राजनीतिक कुराहरू माथिबाट जे टुंगिन्छ, त्यसमा जान्छौं हामी। नेतृत्वको आलोपालो राजनीतिक कुरा हो। नेतृत्वले नै केन्द्र र प्रदेशमा पनि टुंग्याउँछ, उनले भने। मुख्यमन्त्री कार्कीले प्रदेशको बजेट पास भएर कार्यान्वयनमा गइसकेको अवस्थामा बजेट पुनरावलोकन नहुने बताए। बजेट पास भएर कार्यान्वयनमा गइसकेको छ। आवधिक समयमा नमिलेको बजेटलाई कानुनबमोजिम सच्याउन सकिन्छ। तर, पुनरावलोकन हुँदैन, उनले भने।"
नयाँ आयोजना निर्माण गर्दा किसानलाई प्राथमिकतामा राख्नुपर्छ : मन्त्री खड्का,"छिमेकी मुलुकले कसरी किसानलाई सिँचाइमा सहुलियत प्रदान गरेका छन्, त्यसलाई अध्ययन गरेर नयाँ आयोजनालाई अगाडि बढाउनुपर्छ, उनले भने । मन्त्री खड्काले आयोजना अगाडि बढाउन आवश्यक पर्ने लागतका बारेमा अर्थ मन्त्रालयसँग छलफल गर्ने प्रतिबद्धता जनाए । सुरुमा सर्लाही र रौतहट जिल्लाको १६ स्थानीय तहका २२ हजार चार सय हेक्टर क्षेत्रफलमा सिँचाइ सुविधा पुर्याउने उद्देश्यले आयोजनालाई अगाडि बढाइएको आयोजनाका प्रमुख अजयराज अधिकारीले जानकारी दिए । डिप ट्युबेल र प्रिपेड कार्डमार्फत किसानको खेतमा सिँचाइ सुविधा लैजाने उद्देश्यले आयोजनालाई अगाडि बढाइएको जनाउँदै उक्त आयोजना चार वर्षभित्र सम्पन्न गरिसक्ने लक्ष्य राखिएको उनले बताए। आयोजना सम्पन्न भएमा किसानले सिँचाइका लागि एक हजार लिटर पानी रु तीनमा उपभोग गर्न पाउनेछन् । आयोजनाका लागि ७८ प्रतिशत एशियाली विकास बैँक र २२ प्रतिशत नेपाल सरकारले लगानी रहेको छ ।  रासस"
हाम्रो पार्टी कांग्रेसएमालेको टार्गेटमा पर्यो : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानेले कांग्रेसएमालेको टार्गेटमा आफ्नो पार्टी परेको बताएका छन्। सोमबार प्रतिनिधिसभाको विशेष समयमा बोल्दै लामिछानेले पछिल्लो समय सदनमा प्रधानमन्त्रीका साथै कांग्रेसएमाले सांसदको अभिव्यक्ति सुन्दा रास्वपा ठूला दलको टार्गेटमा परेको आभास भएको बताए। संसद्को पछिल्लो गतिविधिले मुलुकको लागि आवश्यक रहेको दल नै रास्वपा हो भन्ने पुष्टि हुँदै गएको उनले बताए। लामिछानेले आफू केही समय नबोलौं भनेर चुप लागेर बसेको भए पनि पछिल्लो समय सदनमा आफूमाथि लागेको आरोपबारे स्पष्ट पार्नुपर्ने अवस्था आएको बताए। भ्रष्टाचारको फाइल खुल्ने विषयमा आफूलाई जस नचाहिएको उनले बताए।
भारतमा शंकर शर्मालाई निरन्तरता दिने सरकारको निर्णय,"काठमाडौं : सरकारले विभिन्न देशका लागि राजदूत सिफारिस गरेको छ। सोमबार बसेको मन्त्रिरिषद् बैठकले भारतसहित केही देशका लागि राजदूत सिफारिस गरेको हो। स्रोतका अनुसार भारतमा शंकर शर्मालाई नै निरन्तरता दिएको छ। पुष्पकमल दाहाल नेतृत्वको सरकारले शर्मालाई फिर्ता बोलाउने निर्णय गरेको थियो। कांग्रेसएमाले नेतृत्वको सरकार बनेपछि शर्माले निरन्तरता पाएका हुन्। त्यस्तै सरकारले अमेरिका, बेलायत, दक्षिण कोरिया, अस्ट्रेलिया, मलेसिया, कतार, पाकिस्तान, दक्षिण अफ्रिका, रुस, चीन, डेनमार्क, पाकिस्तान, साउदी अरब, इजरायल, जर्मनीका लागि राजदूत सिफारिस गरेको हो।"
अमुक पार्टीले संविधान संशोधन गर्न खोजे प्रतिरोध गर्छौं : अमनलाल मोदी,"काठमाडौं : नेकपा माओवादी केन्द्रका सांसद अमनलाल मोदीले भ्रष्टाचारसम्बन्धी फाइल बन्द गर्न नयाँ गठबन्धन बनेको आरोप लगाएका छन्। सोमबार प्रतिनिधिसभा बैठकमा बोल्दै मोदीले वर्तमान सरकार गठन हुनेवितिकै देखिएका गतिविधिले भ्रष्टाचारसम्बन्धी फाइल बन्द गर्न नयाँ गठबन्धन बनेको देखिएको बताए। मोदीले भ्रष्टाचारका विभिन्न प्रकरणलाई अहिलेको गृहमन्त्रीले निरन्तरता दिनुहुन्छ कि हुन्न भन्ने हेर्न बाँकी रहेको उल्लेख गरे। उनले भ्रष्टाचार र सुशासनका लागि आफ्नो पार्टी निरन्तर लाग्ने समेत बताए। त्यस्तै मोदीले ठूलो संघर्ष र बलिदानबाट नयाँ संविधान बनेको भन्दै कुनै अमुक पार्टीले संशोधन गर्न खोजे प्रतिरोध गर्ने चेतावनी दिए। उनले जनताको चाहना, इच्छा र अधिकारलाई कसैले मार्न नपाइने बताए।"
क्यानका महानिर्देशक प्रदीप अधिकारीको मागियो राजीनामा,"सांसद राणाले हवाई सुरक्षामा गम्भीर कमजोर गरेको भन्दै महानिर्देशक अधिकारीको राजीनामा मागेका हुन्। राजीनामा नदिए महानिर्देशक अधिकारीलाई सरकारले अनुसन्धानको दायरमा ल्याउनुपर्ने माग समेत गरे। काठमाडौं : नागरिक उड्ड्यन प्राधिकरणका महानिर्देशक प्रदीप अधिकारीको राजीनामा माग गरिएको छ। प्रतिनिधिसभा बैठकमा बोल्दै नेपाली कांग्रेसका सांसद उदय शमशेर राणाले प्राधिकरणका महानिर्देशक अधिकारीको राजीनामा माग गरेका हुन्। उनको कार्यकालमा एकपछि अर्को हवाई दुर्घटना हुनथालेपछि राजीनामा दिनुपर्ने सांसद राणाले माग गरेका हुन्। यसअघि संसदीय समितिमा पनि सांसद राणाले हवाई सुरक्षामा गम्भीर कमजोर गरेको भन्दै उनको राजीनामा मागेका थिए। उनकै कमजोरीले हवाई दुर्घटना भएको भन्दै संघीय संसदको अन्तर्राष्ट्रिय सम्बन्ध तथा पर्यटन समितिको बैठकमा राणा राजीनामा दिनुपर्ने माग गरेका थिए। समिति बैठकमा अधिकांश सांसदहरूले समेत क्यान नेतृत्वको क्षमता र कार्यशैलीमाथि प्रश्न उठाएका थिए । अधिकारी प्राधिकरणको महानिर्देशक बनेपछि ७ वटा हवाई दुर्घटना भएको र त्यसमा ११८ बढी मानिसले ज्यान गुमाएको भन्दै नैतिक प्रश्न उठिसकेकाले तत्काल राजीनामा राणाको भनाइ छ। राजीनामा नदिए महानिर्देशक अधिकारीलाई सरकारले अनुसन्धानको दायरमा ल्याउनुपर्ने माग समेत गरे। 'फेब्रुअरी २०२२ मा नियुक्त भएका डीजीले साढे दुई वर्ष प्राधिकरणको जिम्मेवारी लिनुभएको छ। उहाँको कार्यकालमा ७ वटा हवाई दुर्घटना भएका छन्। ११८ भन्दा बढी यात्रुको मृत्यु भएको छ।समितिको मिटिङमा उहाँले हवाई दुर्घटनाको आफूले जिम्मेवारी लिन्छु भन्नु भएको थियो। यो भन्दा पनि पहिले उहाँले यस्तै भन्नु भएको थियो,'उनले प्रश्न गरे,' राजीनामा दिनुपर्दैन? डीजीले राजीनामा नदिए नेपाल सरकारले अनुसन्धान चलिरहेको बेलासम्म सस्पेन्ड गर्नु पर्दैन? उनले हवाई दुर्घटनामा प्राधिकरणको जिम्मेवारी हुन्छ कि हुँदैन ? भन्दै अर्को प्रश्न गरे। भने,'हवाई दुर्घटनाको प्राधिकरणको कहिले दोष हुँदैन ? प्राधिकरणले कहिले जिम्मेवारी लिनुपर्देन? सन् १९६२ देखि हालसम्म नेपालमा ७२ वटा हवाई दुर्घटना भएको र त्यसमा ९३५ जनाले ज्यान गुमाएको उनको भनाइ छ। दुर्घटनापछि बनेका आयोगका रिपोर्टहरूले पनि पाइलट,हवाई जहाज र मर्मतका नाममा दोषी देखाउने तर , प्राधिकरणलाई दोषी करार नगरेको उनको भनाइ छ। गत बुधबार मर्मतका लागि काठमाडौंबाट पोखरा जाँदै गरेको सौर्य एयरलाइन्सको जहाज त्रिभुवन अन्तर्राष्ट्रिय विमानस्थलमा दुर्घटना हुँदा १८ जनाले ज्यान गुमाएका छन्।"
संक्रमणकालीन न्यायसँग सम्बन्धित विषय टुंग्याउन कार्यदलको बैठक जारी,"आजको बैठक कानून, न्याय तथा संसदीय मामिला मन्त्री अजय कुमार चौरसिया, संसदको कानून, न्याय तथा मानव अधिकार समितिका सभापति बिमला सुवेदी र महान्याधिवक्ता रमेश बडाललगायतको सहभागिता छ। काठमाडौं : संक्रमणकालीन न्यायसँग सम्बन्धित विधेयकका विषयमा सहमति जुटाउन गठित कार्यदलको बैठक जारी रहेको छ। बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐनलाई संशोधन गर्न बनेको विधेयकमा रहेका विमतिका विषयलाई टुंग्याउन आज पनि सिंहदरबारमा बैठक बसेको हो। संक्रमणकालीन न्यायसँग सम्बन्धित विधेयकका विषयमा सहमति जुटाउन गठित कार्यदलमा महेश बर्तौला, जनार्दन शर्मा र रमेश लेखक छन्। विधेयकमाथि रहेका असहमतिमा सैद्धान्तिक सहमति भइसकेको र सरोकारवालासँग छलफल गरेपछि आज अन्तिम रुप दिने गरी बैठक बसेको बताइएको छ। गत शुक्रबार बसेको कार्यदलको बैठकले विधेयकका विषयलाई अन्तिम रुप दिनु अगाडि सरोकारवालासँग छलफल गर्ने निर्णय गरेको थियो। आजको बैठक कानून, न्याय तथा संसदीय मामिला मन्त्री अजय कुमार चौरसिया, संसदको कानून, न्याय तथा मानव अधिकार समितिका सभापति बिमला सुवेदी र महान्याधिवक्ता रमेश बडाल लगायतको सहभागिता छ। संक्रमणकालीन न्यायसम्बन्धी विधेयकलाई पीडितलाई केन्द्रमा राखेर टुंग्याउनका लागि असहमतिका चार बुँदामा सहमतिका लागि दलहरुबीच निरन्तर छलफल भइरहेको छ। मानव अधिकारको गम्भीर उलंघन, हत्याको परिभाषा, सशस्त्र द्वन्द्वका क्रममा जोडिएका र प्रभावित भएका व्यक्ति र महान्यायाधिवक्ताले गम्भीर मानव अधिकार उल्लंघनको विषयमा घटि माग दाबी लिएर जाने विषयमा सहमति नजिक पुगेको कार्यदलका सदस्यको भनाई छ। आजको बैठकले अन्तिम प्रतिवेदन तयार गरेर शीर्ष तहलाई बुझाउने तयारी छ।"
पूर्वमन्त्री जोशीको मुद्दा दुई दशकपछि टुंगियो,"काठमाडौं : सर्वोच्च अदालतले पूर्वमन्त्री गोविन्दराज जोशीले भ्रष्टाचार गरेको ठहर गर्दै ९ महिना कैद र ६९ लाख १५ हजार जरिवानाको फैसला गरेको छ। न्यायाधीशद्वय विनोद शर्मा र बालकृष्ण ढकालको संयुक्त इजलासले जोशीलाई गैरकानुनी सम्पत्ति आर्जन गरी भ्रष्टाचार गरेको अभियोगमा दोषी ठहर गरेको छ। सर्वोच्च अदालतका सूचना अधिकारी गोविन्दप्रसाद घिमिरेले जोशीलाई कैदका साथै जरिवानाको फैसला भएको जानकारी दिए। यसअघि विशेष अदालतले गरेको फैसला सर्वोच्चले उल्ट्याएको हो। विशेष अदालतले पहिलो चोटी हदम्यादका आधारमा पूर्वमन्त्री जोशीलाई २०६३ कात्तिक ३० गते सफाइ दिने फैसला गरेको थियो। विशेष अदालतका तत्कालीन अध्यक्ष भूपध्वज अधिकारीको नेतृत्वमा कोमलनाथ शर्मा र चोलेन्द्रशमशेर राणाको इजलासले सफाइ दिने फैसला गरेको हो। त्यसपछि सर्वोच्चको आदेशपछि पुनः दायर मुद्दामा विशेष अदालतले डेढ वर्ष कैद सजाय र २ करोड १६ लाख १४ हजार ३ सय ७६ रुपैयाँ जरिवाना हुने फैसला गरेको थियो। दुई दशकपछि टुंगियोअख्तियार दुरुपयोगमा अनुसन्धान आयोगले भ्रष्टाचार गरेको अभियोगमा मुद्दा दायर गरेको दुई दशकपछि टुंगो लागेको छ। अख्तियारले विशेष अदालतमा २०६० पुस १८ गते गैरकानुनी सम्पत्ति आर्जन गरेको अभियोगमा मुद्दा दायर गरेको थियो। जोशीलाई ३ करोड ९३ लाख ६२ हजार ५ सय ७६ रुपैयाँको बिगो कायम गरी मुद्दा दायर गरिएको थियो। तर, विशेष अदालतले सार्वजनिक पदबाट अवकाश पाएको एक वर्षभित्रको हदम्याद देखाउँदै सो समयभित्र मुद्दा पेस नभएको तर्क गर्दै सफाइ दिएको थियो। अभियोग पत्र खारेज गर्ने विशेष अदालतको फैसला त्रुटिपूर्ण रहेको दाबी गर्दै अख्तियारले सर्वोच्चमा पुनरावेदन गरेको थियो। सर्वोच्चले मुद्दाको प्रारम्भिक सुनुवाइ गर्न विशेष अदालतलाई आदेश दिएको थियो। सोही आदेशअनुसार पुनः दोस्रोपटक मुद्दा दायर भएको थियो। अख्तियारले जोशीसँगै गैरकानुनी सम्पत्ति लुकाएको आरोपमा ६ जनाविरुद्ध मुद्दा दायर गरेको थियो। विशेष अदालतका तत्कालीन अध्यक्ष गौरीबहादुर कार्की र सदस्यद्वय ओमप्रकाश मिश्र र केदारप्रसाद चालिसेको इजलासले जोशीले भ्रष्टाचार गरेको ठहरसहित डेढ वर्षको कैद सजाय र २ करोड १६ लाख १४ हजार ३ सय ७६ रुपैयाँ जरिवाना हुने फैसला गरेको थियो। विशेष अदालतको फैसलाविरुद्ध जोशी र उनका परिवारका सदस्यले २०६९ फागुन ६ मा सर्वोच्च अदालतमा पुनरावेदन दर्ता गरेका थिए। त्यसपछि अदालती प्रक्रियामा पटकपटक पेसी सर्दै आएको थियो। सर्वोच्चले जोशीसँगै प्रतिवादी बनाइएका ताराराज पाण्डे र दिनेशराज जोशीलाई पुनरावेदन जिकिर नपुग्ने भन्दै सफाइ दिएको छ। शिक्षा र गृहमन्त्री भइसकेका जोशीले आफ्नो कार्यकालमा निकै विवादित बनेका थिए। उनी शिक्षामन्त्री हुँदा अख्तियारले तत्कालीन प्रधानमन्त्री गिरिजाप्रसाद कोइरालालाई पत्रसमेत पठाएको थियो।"
राप्रपाका जिल्ला अध्यक्षहरुको भेला काठमाडौंमा बिहीबारबाट हुँदै,"काठमाडौं : राष्ट्रिय प्रजातन्त्र पार्टीका जिल्ला अध्यक्षहरुको भेला बिहीबारबाट काठमाडौंमा हुँदैछ। धुम्बाराहीस्थित एस आर बैंक्वेटमा दुई दिन चल्ने भेलामा ७७ वटै जिल्लाका अध्यक्षहरुले आफ्नो जिल्लाको सांगठनिक प्रतिवेदन पेश गर्ने कार्यतालिका रहेको सचिवालय प्रमुख महामन्त्री राजेन्द्र गुरुङले जानकारी दिए । उनले भने,भेलामा पार्टीको समग्र सांगठनिक अवस्थाको गम्भीर समीक्षा गरिने,विगतका निर्वाचनका कमी कमजोरीको समीक्षा गर्दै आगामी रणनीति तय गरिने, पार्टीले लिएका नीति र यसले पार्टी पंक्ति र जनसमुदायमा पारेको प्रभावको विश्लेषण गरिने, पार्टीको केन्द्रीय कार्यसमिति बैठकले आगामी बैशाख मसान्तसम्म स्थानीय तहको अधिवेशन गरिसक्ने लक्ष्य लिएको अवस्थामा सबै तहको अधिवेशन सम्पन्न गर्ने साथै ०८४ मा हुने तीन तहकै निर्वाचनको तयारीमा अहिलेदेखि कस्तो रणनीति तय हुने भन्ने विषयमा पनि छलफल हुनेछ। भेलामा पार्टी अध्यक्ष राजेन्द्र लिङ्देनले पार्टीको नीति, विचार, सिद्धान्तलगायत रणनीति र आगामी कार्ययोजनाका बारे जिल्ला अध्यक्षहरुलाई ब्रिफिङ् गर्नेछन्।"
मुस्ताङ चराङछोसेर सडकको काम धमाधम,"जोमसोम : राष्ट्रिय गौरवको बेनीजोमसोमकोरला) सडक आयोजनाअन्तर्गत अलपत्र चराङ छोसेर सडकको काम साउनदेखि धमाधम सञ्चालनमा आएको छ। निर्माण कम्पनी तामाङगौरी पार्वती कोशी एन्ड न्यौपाने जेभीले जिम्मा लिएको चराङछोसेर २५ किमी सडकको निर्माण कम्पनीलाई असार मसान्तदेखि लागू हुने गरी दैनिक जरिवाना रकम तोकिएसँगै चराङछोसेर सडक निर्माणको अधुरो काम धमाधम सुरु भएको हो। जोमसोमकोरला ११० किमी ७ खण्ड मध्ये ६ खण्डको ग्राभेल सडक २०७६ साल अगावै सकिँदा निर्माण कम्पनीको चरम ढिलासुस्ती र बेवास्ताका कारण चराङछोसेर २५ किमी छैटौँ खण्ड विगत ५ वर्षदेखि अलपत्र पर्दै आइरहेको थियो। गौरवको सडक अन्तर्गत आर्थिक वर्ष २०७३०७४ सालमा २४ करोड लागतमा ठेक्का सम्झौता भएको चराङछोसेर ग्राभेल सडक ८० प्रतिशत भौतिक प्रगति हुँदा सडक निर्माणको काम अलपत्र परेको आयोजनाले जनाएको छ। सुरुवाती चरणमा सडक निर्माण थालेको कोशी एन्ड न्यौपानेले काम गर्ने छनक नदेखिएपछि केही महिना अघि जोइनको अर्को पार्टनर गौरी पार्वती काम फर्किएको थियो। तर, कालो सूचीबाट जोगिन काममा फर्किएको भएपनि पछिल्लो समय चराङछोसेर सडक निर्माणले गति लिन सकेन।"
पूर्वराज्यमन्त्री रायको हत्या अभियोगमा दुईजना पक्राउ,"मलंगवा : पूर्व भूमिसुधार राज्यमन्त्री रामचन्द्र राय यादवको हत्या अभियोगमा पक्राउ परेका दुई जनालाई प्रहरीले सार्वजनिक गरेको छ। जिल्ला प्रहरी कार्यालय सर्लाहीले सोमबार साँझ पत्रकार सम्मेलन गरेर पक्राउ परेकाहरूलाई सार्वजनिक गरेको हो। पक्राउ पर्नेमा रायका सहयोगी कविलासी नगरपालिका३ का २५ वर्षीय राम उजैन राय र छिमेकी चन्द्रनगर गाउँपालिका१ रतनपुरका ४६ वर्षीय वीरेन्द्र राय रहेको जिल्ला प्रहरी कार्यालय सर्लाहीका प्रहरी उपरीक्षक रविन्द्र बहादुर सिंहले जानकारी दिए। मलंगवा नगरपालिका४ का ८१ वर्षीय पूर्वराज्यमन्त्री रायको साउन ७ गते अन्दाजी साढे १२ बजे राति चन्द्रनगर गाउँपालिका१ रतनपुरस्थित फार्म हाउसमा हत्या गरिएको थियो। धान रोपायँ गराउन रतनपुर पुगेका रायको उखु काट्ने धारिलो हतियार फर्साले टाउकोको विभिन्न भागमा काटी सुत्ने कोठामा हत्या गरिएको थियो। मन्त्री रायको हत्याको मुख्य कारण जग्गा सम्बन्धी विवाद रहेको प्रहरीले जनाएको छ। मन्त्री रायले बनाएको दुईकोठे फार्म हाउस मेरो जग्गामा हो भनि छिमेकी वीरेन्द्र रायले पाउने पर्ने माग गर्दै आएको थियो। तर, प्रमाण जुटाउनका लागि वीरेन्द्रले रायका सहयोगी राम उजैनलाई प्रयोग गरेको प्रहरीले जनाएको छ। वीरेन्द्रले सहयोगीलाई झुक्याई उक्त जमिनको नक्साको भिडियो समेत बनाएको प्रहरी उपरीक्षक सिंहले बताएका छन्। मन्त्री रायलाई मारे मात्र जग्गा पाउने दाउमा रहेका वीरेन्द्रले सहयोगीलाई प्रयोग गरेको प्रहरीले जनाएको छ। केही दिन अगाडि वीरेन्द्रले सहयोगी राम उजैनलाई मन्त्री रायको हत्या गरेवापत दुई लाख रुपैयाँ र फार्म समेत बनाई दिन्छु भन्दै प्रलोभन दिएको प्रहरीले जनाएको छ। वीरेन्द्रको उक्साहट र आर्थिक प्रलोभनमा परी राम उजैनले राय एक्लै रहेको बेला हत्या गरेको प्रहरीले दाबी गरेका छन्। प्रहरीले रायको हत्या गर्न प्रयोग गरिएको धारिलो हतियार फर्सा हत्या गरिएको स्थान भन्दा केही पर बाँसको झाङमा फेला पारेको थियो। हत्या गर्ने समयमा राम उजैनले प्रयोग गरेका हाफ पैन्ट ब्याग भित्र लुकाएको अवस्थामा फेला पारेका छन् भने रगत लागेको गन्जी टुक्रा टुक्रा पारी भकुण्डो जस्तो बनाई फालेको अवस्थामा फेला पारेको छ। पक्राउ परेकाहरूलाई कर्तव्य ज्यान सम्बन्धी मुद्दामा जिल्ला अदालतबाट १० दिनको म्याद लिई थप अनुसन्धान गरिरहेको प्रहरीले जनाएको छ। यस अघि प्रहरीले घटनासँग सम्बन्धित विभिन्न व्यक्तिहरूको पोलीग्राफी टेस्ट समेत गरेको थियो। राय राप्रपा पार्टीका पूर्व उपाध्यक्ष र हाल केन्द्रीय सदस्य रहेका थिए।"
"पदाधिकारी र केन्द्रीय सदस्य छान्न एकीकृत समाजवादीलाई सकस, बुधबारसम्मका लागि बैठक स्थगित","काठमाडौं : एकीकृत समाजवादीलाई पदाधिकारी र केन्द्रीय सदस्य छान्न सकस परेको छ। एसले पहिलो पटक गरेको महाधिवेशनलाई १० औं महाधिवेशनको नाम दिएर भएको महाधिवेशन हलबाट माधवकुमार नेपाललाई अध्यक्ष , घनश्याम भुसाललाई महासचिव र झलनाथ खनाललाई सम्मानीत नेतामा दोहोर्याएर घोषणा भएको थियो। उक्त समयमा बाँकी केन्द्रीय सदस्य १० दिनभित्रै टुंग्याउने घोषणा भएपनि हालसम्म केन्द्रीय कमिटीले पूर्णता पाउन सकेको छैन। गत असार २१ गते ९३ सदस्यीय अपुरो केन्द्रीय समिति घोषणा गरेको एकीकृत समाजवादीले २९९ सदस्यीय केन्द्रीय कमिटी बनाउने निर्णय गरेको थियो। तर पार्टीले नेताहरूको व्यवस्थापन गर्न सकस भएको भन्दै पुन: केन्द्रीय सदस्यको संख्या १० प्रतिशत बढाएर ३२९ सदस्यीय बनाउने तयारी छ। केन्द्रीय कमिटीलाई पूर्णता दिन कार्यविधि तथा मापदण्ड बनाउने, कमिटीलाई पूर्णता दिने तयारीका साथ आजका लागि तय भएको बैठक बुधबारसम्मका लागि स्थगित गरिएको प्रचार विभाग प्रमुख जगन्नाथ खतिवडाले जानकारी दिए। उनका अनुसार तयारी अपुग भएका कारण बैठक सारिएको हो। केन्द्रीय सदस्यका लागि सबै प्रदेशले केन्द्रमा पठाएको सिफारिसका आधारमा नेताहरूको योगदान र क्षमताको मूल्याङ्कन गरी सन्तुलन मिलाएर मनोनयन गरिने उनको भनाई छ। केन्द्रीय सदस्यको टुंगो लगाएपछि बाँकी पदाधिकारी छनोट हुने एकीकृत समाजवादीले जनाएको छ।"
फलामको पुल राखेपछि यातायात सञ्चालन,"मनाङ : बाढीका कारण पूर्ण रुपमा अवरुद्ध मनाङ प्रवेशको एक मात्र सडक सञ्चालनमा आएको छ। चामे गाउँपालिका१ तिमाङस्थित स्याक्र्यु झरनामा फलामको पुल राखेपछि यातायात सञ्चालनमा आएको हो। वर्षा भइरहेकाले केही कठिनाइ भएको भन्दै लामो समयको प्रयासपछि पुल राख्ने काम पूरा भएसँगै यातायात नियमित सञ्चालनमा आएका प्रमुख जिल्ला अधिकारी सुवासकुमार लामिछानेले बताए। निरन्तरको वर्षासँगै गत असार १८ गते झरनाको बाढीसँगै आएको ढुङ्गासहितको गेग्र्यानले मोटरेबल पुलमा क्षति पुर्याएपछि आवतजावत रोकिएको थियो। उक्त स्थानमा फलामको पुल राखेपछि आजदेखि यातायातका साधन सञ्चालनमा आएको उनले जानकारी दिए। प्रजिअ लामिछानेले भने, पानी पर्ने क्रम केही कम भए पनि मनसुन कायम रहेकाले काम केही ढिलाइ भएको हो। आजदेखि सञ्चालनमा आएको पुलबाट पैदलयात्रीका साथै सवारीसाधन आवतजावत गर्न सक्छन्। गत असार १८ गते तिमाङ खोलाको बाढीले काठेपुल पनि बगाएको थियो। तिमाङ खोलामा बाढीले डुम्रेचामेबेँसीसहर खण्डअन्तर्गत दानाक्यु, तिमाङ सडक अवरुद्ध भएको थियो। तिमाङ खोलामा पनि काठेपुल राखेर यातायात सञ्चालन गरिएको प्रजिअ लामिछानेले बताए। प्रतिनिधिसभा सदस्य टेकबहादुर गुरुङले पटक पटकको बाढीपहिराको जोखिमलाई न्यूनीकरण गर्ने उद्देश्यले डुम्रेबेँसीसहरचामे सडकअन्तर्गतको मनाङ क्षेत्रमा मोटरेबल राख्न पहल भइरहेको बताए। उनका अनुसार जिल्लावासीलाई सहज यात्रा गर्ने वातावरण बनाउन यहाँका विभिन्न आठ स्थानमा मोटरेबल पुल राख्न पहल भइरहेको छ। सांसद गुरुङले भने, यहाँका नागरिकले सधैँ जोखिम र सास्ती भोगेर गर्नुपर्ने यात्रामा सहज बनाउने प्रयासमा छौँ। चालु आर्थिक वर्षमा समावेश हुनेगरी आठवटा पुल निर्माण गर्न माग गरिएको छ। पर्यटकीय क्षेत्र भएकाले पनि मनाङको यात्रा सहज बनाउन आवश्यक रहेको उनको भनाइ छ। गण्डकी प्रदेशसभा सदस्य मुनिन्द्रजंग गुरुङले आवतजावत रोकिएपछि प्राथमिकताका साथ स्थलगत रुपमा खटिएर फलामको पुल राखी यातायात सञ्चालनमा ल्याइएको बताए। मनाङवासीको सास्तीलाई सहज बनाउने प्रयासमा प्रदेश रहेको उनको भनाइ छ। नेपाल कम्युनिष्ट पार्टी (माओवादी केन्द्र) मनाङका इन्चार्ज कपिल लामाले यात्रा कठिन भइरहेको अवस्थामा पुल पुनर्निर्माण भई सञ्चालनमा आएपछि खाद्यान्नलगायत दैनिक उपभोग्य वस्तुका साथै अन्य निर्माण सामग्री ढुवानीमा सहज भएको बताए। झरनामा फलामको पुल राख्ने क्रममा कामदारले जोखिमपूर्ण अवस्थामा काम गरेका प्रजिअ लामिछानेले बताए। झरनाको पानी कम भएपछि मात्रै काम थालिएको थियो, उनले भने, यहाँ पुल निर्माण भएसँगै यात्रा सहज भएको छ। पुल बनेसँगै विच्छेद भएको तल्लो र माथिल्लो मनाङ आवतजावत सहज हुँदा स्थानीय खुसी भएका छन्। रासस"
"पहिरोमा पुरिएका चार जनाको शव भेटियो, एक जना अझै बेपत्ता","काठमाडौं : गोरखाको धार्चे गाउँपालिका५, रेसेफाँटमा पहिरोमा पुरिएका पाँच जनामध्ये चारको शव फेला परेको छ। एक जना अझै बेपत्ता छन्। बेपत्ता भएकाको खोजीका लागि नेपाल प्रहरी, नेपाली सेना, सशस्त्र प्रहरी बल र स्थानीयवासी जुटेका थिए। पहिरोमा पुरिएकारहरूको खोजी कार्य गरिएको थियो। हराइरहेका थप १ जनाको खोजी कार्य जारी रहेको प्रहरीले जनाएको छ। आइतबार राति डाँडाबाट खसेको लेदोसहितको पहिरोले स्थानीय जीतबहादुर गुरुङको कृषि फार्म र एक घर बगाउँदा उनीसहित ३५ वर्षीया कान्छी गुरुङ, ६० वर्षीय सुलाल कान्छा गुरुङ, ३३ वर्षीय रमेश गुरुङ र २४ वर्षीय रमेश परियार बेपत्ता भएका थिए।"
सिर्सिया नदी प्रदूषित गर्ने उद्योग परिसरमा आजपनि वीरगन्ज महानगरले लगेर थुपारिदियो फोहोर,"वीरगन्ज : सिर्सिया नदी प्रदूषित गर्ने उद्योगहरूमा वीरगन्ज महानगरपालिकाले आज कचरासहितको फोहोर लगेर थुपारिदिएको छ । वीरगन्ज महानगरपालिकाका नगर प्रहरीसहित कर्मचारीको टोलीले सोमबार वीरगन्ज२१ परवानीपुरस्थित अर्निका प्रोसेसिङ उद्योग प्रालि र श्रीसिद्धि टेक्सटाइल्स प्रालिमा २० ट्याक्टर फोहोर लगेर उद्योगभित्रको परिसरमा थुपारि दिएको हो । यसअघि आइतबार पनि महानगरको टोलीले ती दुवै उद्योगसँगै मोरियम लेदर इण्डस्ट्रिजमा कचरासहितको फोहोर लगेर थुपारिदिएको थियो। नदीमा प्रदूषण नगर्न पटकपटक चेतावनी दिनुका साथै आर्थिक जरिवाना गर्दा पनि अटेरी गरेपछि वीरगन्ज महानगरपालिकाले उद्योगहरूमा सहरबाट संकलन गरिएका कचरासहितको फोहोर ट्याक्टरमा लगेर उद्योग परिसरमा थुपार्न थालेको हो । सोमबार दुई उद्योगमा १०१० ट्याक्टर फोहोर लगेर थुपारिदिएको महानगरपालिका मेयर राजेशमान सिंहका जनसम्पर्क सल्लाहकार नवराज फुयाँलले बताए । आाइतबार फोहोर लगेर थुपारिएका तीन उद्योगमध्ये मोरियम लेदर इण्डस्ट्रिजकाा सञ्चालकले नदीमा प्रदूषण गर्ने प्रतिबद्धता जनाएको उनले बताए । तर, बाँकी दुई उद्योगले आइतबार फालिएको फोहोरको तस्बिर खिच्च्न जाँदा एक नगर प्रहरीलाई दुई घण्टा नियन्त्रणमा लिएर राखेका कारण सोमबार फेरि १०१० ट्याक्टर फोहोर लगेर उद्योगभित्र थुपारिएको फुयाँलले बताए । उनले भने,जुनजुन उद्योगले नदीमा गरिरहेको प्रदूषण रोक्न अटेरी गर्छन् वा निहुँ खोज्छन् त्यती उद्योगमा महानगरले हरेक दिन फोहोर लगेर थुपारिदिन्छ । नदीको प्रदूषण नरोकेसम्म महानगरले कचरासहितको फोहोर लगेर यसरी नै उद्योमा खसाइ रहन्छ । वीरगन्जको लाइफलाइनका रुपमा रहेको सिर्सिया नदी विगत तीन दशकदेखि पर्सा बारा औद्योगिक कोरिडोरमा रहेकामध्ये २० बढी उद्योगहरूले प्रदूषित गर्दै आइरहेका छन् । कपडा, कार्टुन , छाला , साबुन लगायतका उद्योगहरुले उद्योगको रसायनयुक्त पानी, फोहोरको लेदो ,कोइलाको छाँई, खरानी , सडेगलेका छाला, रौं लगायतका फोहोर पदार्थ प्रशोधन नगरी सिधै नदीमा मिसाउँदै आएका छन् । यसअघि गत बैशाख ९ गते वीरगन्ज महानगरले नदी प्रदूषित गर्ने उद्योगहरू सिल गर्ने तयारी गरेपछि त्यहि दिन ९ वटा उद्योगका सञ्चालकहरूले महानगरपालिकामै पुगेर १५ दिनको समय माग्दै नदीमा प्रदूषण नगर्ने लिखित रुपमै सामूहिक प्रतिबद्धता जनाएका थिए । तर उक्त प्रतिबद्धता जनाएको ३ महिना बितिसक्दा पनि नदीको प्रदूषण नरोकिएपछि बाध्य भएर कारबाहीस्वरुप अटेरी गर्नेमध्येका उद्योगहरूमा आइतबारदेखि महानगरले सहरबाट संकलन गरिएको फोहोर लगेर थुपार्न थालेको वीरगन्ज महानगरका मेयर राजेशमान सिंहले बताए ।"
पहिरो प्रभावितलाई राहत,"नुवाकोट : अविरल वर्षाका कारण नुवाकोटका ग्रामीण वस्तीहरू जोखिमपुर्ण बन्दै गएका छन्। पहिराले प्रभावित स्थानमा राहत वितरण गर्न थालिएको छ। नुवाकोटको शिवपुरी, पञ्चकन्या, सूर्यगढी गाउँपालिकाको विभिन्न स्थानमा पहिरोको जोखिम बढेको छ। शिवपुरी गाउँपालिका ५ स्थित गारे, घ्याङ, सिलामे तथा जेव्रङमा अविरल वर्षाको कारण पहिरोले गाउँ नै जोखिममा परेको छ। सो स्थानका पहिरो प्रभावित १५ घर परिवारलाई राहतस्वरूप टनेल, पाल र केही रकम हस्तान्तरण गरिएको युवा सामाजिक अगुवा जनकराज पाठकले जानकारी दिए। जोखिममा रहेका गाउँको नै संरक्षणमा ध्यान दिई पहिरो पीडित स्थानीयवासीलाई सुरक्षित वसोवास गराउन जिल्ला प्रशासन कार्यालय नुवाकोट र शिवपुरी गाउँपालिकाको ध्यानाकर्षण गराइएको पाठकले बताए। अविरल वर्षासँगै आएको पहिरोले नुवाकोटमा नौ घरपरिवार विस्थापित भएका छन्। सूर्यगढी गाउँपालिका४ अर्चलेमा बस्ती माथिबाट आएको पहिरोले कमलबहादुर तामाङको पक्की घर र किराना पसल बगाएको हो। पहिराले किराना पसल बगाउँदा त्यहाँ रहेका १० लाख बराबरको सामग्री पहिरोमा पुरिएका छन् भने घरमा पूर्ण रूपमा क्षति भएको सूर्यगढी ४ का अध्यक्ष रामशरण राईले जानकारी दिए। अर्चलेस्थित बस्ती माथिबाट बगिरहेको पहिरोले सोही स्थानका अन्य एक दर्जन परिवार विस्थापित भएका छन्। पहिरोले घरमा क्षति पुर्याउन थालेसँगै स्थानीयवासी छिमेकी गाउँमा आश्रय लिन बाध्य भएको पहिरो पीडितहरूले गुनासो गरे। पहिराले राजकुमार तामाङ, रामकुमार तामाङ, सुवास तामाङ, शुकबहादुर रुम्बा, शुकबहादुर तामाङ, भैरवबहादुर तामाङ, प्रेमबहादुर तामाङ, सरोज तामाङ, रामकृष्ण तामाङको परिवार प्रभावित भएका हुन्। सो स्थानमा १५ वर्षअघि पनि पहिरो जाँदा पाँच परिवार विस्थापित भएका थिए। अन्यत्र जमिन नभएकाले सोही स्थानमा बसोबास गर्दै आएकामा फेरि पहिराको जाखिम बढेपछि घर छोड्नुपरेको पीडितहरूको गुनासो छ। यसैबीच नुवाकोटकै पञ्चकन्यामा पहिरोको समस्या बढ्दै गएको छ। पहिराका कारण बस्तीनै स्थानान्तरण गर्नुपर्ने अवस्था आएको गापाले जनाएको छ। अविरल वर्षाका कारण गएको पहिरोले नुवाकोटको पञ्चकन्या गाउँपालिका५ भद्रुटारको पाँडे टोल, बद्य टोल, घट्टेखोला टोललगायतका स्थानका २१ घरधुरी उच्च जोखिममा परेका छन्। पहिरो निरीक्षणका लागि पुगेको जनप्रतिनिधिसहितको टोलीले सो निष्कर्ष निकालेको हो। तत्कालका लागि २१ घरपरिवारलाई सुरक्षित स्थानमा बस्ती स्थानान्तरणका लागि पहल गरिएको गाउँपालिकाका अध्यक्ष तेजबहादुर तामाङले जानकारी दिए। नुवाकोटको लिखु गाउँपालिकामा रहेको एउटा पक्की पुलको एक छेउ लिखु खोलाले बगाएको हो। अविरल वर्षासँगै आएको बाढीले पुलको एक छेउ बगाउँदा पुलमा प्वाल परेको स्थानीयवासीले जानकारी दिए । पुलमा प्वाल परेपछि वैकल्पिक मार्ग प्रयोग गर्नका लागि सम्बन्धित निकायले अनुरोध गरेको छ। पुलमा प्वाल परेपछि सवारीसाधन आवतजावतमा समस्या भएको छ। लिखुकै केही भाग, तादी, दुप्चेश्वर र पञ्चकन्या गाउँपालिका जानका लागि मुख्यमार्गका रूपमा रहेको उक्त सडक बन्द भएपछि ढिकुरे निस्कने बाटो प्रयोग गर्नुपर्ने भएको छ।"
सेवा सुविधा नपाएको भन्दै विमान परिचारिकाले बुझाए पर्यटनमन्त्रीलाई सुझावपत्र,"काठमाडौं : नेपाल वायुसेवा निगम (नेपाल एयरलाइन्स) मा लामो समयदेखि कार्यरत विमान परिचारक र विमान परिचारिका (एयरहोस्टेस) ले सेवासुविधा नपाएको भन्दै सेवा वृत्तिको माग गर्दै संस्कृति, पर्यटन तथा नागरिक उड्डयन मन्त्री बद्रीप्रसाद पाण्डेसमक्ष आग्रह गरेका छन् । निगमका करार सेवामा कार्यरत एयरहोस्टेसको टोलीले आज पर्यटनमन्त्री पाण्डेलाई उनको कार्यकक्ष सिंहदरबारमा भेटी मागसहितको १२ बुँदे सुझावपत्र बुझाएका हुन् । निगममा कार्यरत सम्पूर्ण एयरहोस्टेस सेवा प्रवेश गर्दा करारमा रहेको र हाल पनि करारमै काम गरिरहनुपरेको उल्लेख गर्दै जीवनभर नै करार सेवामा बिताउनुपर्दा वृत्तिविकासको चिन्ता र आश्रित परिवार तथा सन्तानको समेत भविष्यलाई दृष्टिगत गरी सेवा वृत्ति गर्न उनीहरुले माग गरेका छन्। एयरहोस्टेसको सुझावपत्र बुझ्दै पर्यटनमन्त्री पाण्डेले मागप्रति सकारात्मक रहेको भन्दै आवश्यक पहल गर्ने बताएको भेटमा सहभागी क्याबिन क्रू एसोसिएसन अफ नेपालका (सिक्यान) का अध्यक्ष प्रभा कार्कीले जानकारी दिए । आफूहरु कर्मचारी सञ्चयकोषदेखि विभिन्न सेवासुविधाबाट वञ्चित रहेको र अन्यायमा परेकाले समस्या सम्बोधन गरिदिन मन्त्री पाण्डेसमक्ष आग्रह गरिएको उनले बताए। नेपाल एयरलाइन्समा एयरहोस्टेस लामो समयदेखि करारमा कार्यरत छन् । नेपाल एयरलाइन्समा करिब एक सय ७० एयरहोस्टेस रहेको अध्यक्ष कार्कीले जानकारी दिनुभयो । एसोसिएसनका अध्यक्ष कार्की नेतृत्वको करिब ३५ जनाको टोलीले मन्त्री पाण्डेसँग सामूहिक रुपमा भेट गरेको हो । नेपाल वायुसेवा निगम ऐन, २०१९ र निगमका कर्मचारीहरुको सेवा, सर्तसम्बन्धी विनियमावली, २०५८ ९संशोधन सहित० अन्तर्गत रही कार्यरत छन् । करार सेवामा नियुक्त गरिएका अन्य कर्मचारीहरुभन्दा एयरहोस्टेसलाई भेदभावको व्यवहार गरिएको एसोसिएसनका अध्यक्ष कार्कीले राससलाई बताए। एयरहोस्टेस नेपाल वायुसेवा निगमका कर्मचारीहरुको सेवा, सर्तसम्बन्धी (संशोधन) विनियमावली, २०५८ को विनियमबमोजिम क्याबिन क्रू का रुपमा परिभाषित छन्भने विमान चालक (पाइलट) हरू ककपिट क्रू का रुपमा छुट्टै परिभाषाअन्तर्गत राखिएको छ । संसारका धेरै मुलुकहरूमा पाइलट र एयरहोस्टेसलाई फ्लाइड क्रू का रुपमा परिभाषा गरी एउटै वर्गको सेवामा राखिएको भन्दै समान व्यवहार गर्न माग गरिएको छ । निगमका पदाधिकारी, कर्मचारी, इन्जिनियर, पाइलट तथा अन्य विभागमा कार्यरत कर्मचारीको सेवा आकर्षक छ, बढुवाको र निवृत्तिभरणको व्यवस्था छभने दुर्घटनामा अशक्त वृत्तिको राम्रो प्रबन्ध छ । सेवाको प्रकृति अनुकूल हामीले विमानको व्यवस्थापनको महत्वपूर्ण सेवा गरेकाले हामीहरुलाई फरक व्यवहार गरिनु र सेवा सर्तका रुपमा ठूलो विभेदको सिकार हुनुले हामीलाई गम्भीर पीडा दिँदै आएको छ, सुझावपत्रमा उल्लेख छ । एयरहोस्टेसलाई कुनै सेवा र सुविधाको सुनिश्चितता नुहनु, दुर्घटनामा पर्दासमेत विमान परिचारक र परिचारिकाले कुनै खालको अशक्त वृत्तिको व्यवस्था नहुने, सेवामा रहँदा समेत बढुवाको व्यवस्था नहुनु, जिन्दगीभर एउटै पदमा उही रुपमा काम गर्नु, र निस्केको दिन खाली हात निस्कनुपर्ने विनियमावलीको व्यवस्थाले पीडा दिएको उनीहरूको गुनासो छ । एयरहोस्टेस विगत १७ वर्षदेखि एउटै पदमा कार्यरत रहेका छन् ।"
काठमाडौं विश्वविद्यालय र सिम्रिक भेन्चरले सुरू गर्यो उड्डयन व्यवस्थापनमा स्नातक तह,"बनेपा : नेपालमा पहिलोपटक उड्डयन व्यवस्थापन स्नातक तहको पढाइ हुने भएको छ। बनेपास्थित काठमाडौं विश्वविद्यालय स्कुल अफ म्यानेजमेन्टअन्तर्गत रहेर सिम्रिक भेन्चर र सिद्धार्थ वनस्थली इन्स्टिच्युटको संयुक्त कार्यक्रममा उड्डयन व्यवस्थापन स्नातक तहको पढाइ हुने भएको हो। काठमाडौं विश्वविद्यालयको तालिका अनुसार पढाई सञ्चालन हुने र यसै सत्रदेखि भर्ना अभियान सुरु हुने भएको छ। सिम्रिक भेन्चरका अध्यक्ष क्याप्टेन रामेश्वर थापाले उड्डयनसम्बन्धी अध्ययनका लागि मुलुक बाहिर धाइराख्नुपर्ने बाध्यता यो वर्षबाट अन्त्य हुने बताए। आइतबार बनेपामा आयोजित पत्रकार सम्मेलनमा अध्यक्ष थापाले अब नेपालमै उड्डयनसम्बन्धी अध्ययन गर्न सकिने बताए। 'गुणस्तरीय शिक्षाका लागि काठमाडौं विश्वविद्यालय स्कुल अफ म्यानेजमेन्टअन्तर्गत रहेर सिम्रिक भेन्चर र सिद्धार्थ वनस्थली इन्स्टिच्युटको साझेदारीमा नेपालमै पहिलो पटक उड्डयन व्यवस्थापनमा स्नातक तह सुरु गर्न पाउनु सौभाग्यको कुरा हो,' क्याप्टेन थापाले भने। उड्डयन व्यवस्थापनको प्रस्तावित स्नातक चार वर्षको हुनेछ। जसले विद्यार्थीहरूलाई उड्डयन सञ्चालन, एयरलाइन्स र एयरपोर्टहरूलाई प्रभावकारी रूपमा व्यवस्थापन गर्न सीप र ज्ञान प्रदान गर्दछ। कार्यक्रममा उड्डयन कानुन र नियमहरू, उड्डयन सुरक्षा, एयरपोर्ट योजना र व्यवस्थापन, एयरलाइन अपरेसनहरू, उड्डयन र अर्थशास्त्र, उड्डयन मार्केटिङ, पर्यटकीय महत्त्व र मानव संसाधन व्यवस्थापनसहितका पाठ्यक्रम रहनेछन्। क्याप्टेन थापाले विद्यार्थीहरूको आलोचनात्मक सोच र समस्या समाधान गर्ने सीपहरू विकास गर्न पाठ्यक्रम डिजाइन गरिएको बताए। उनले यस कार्यक्रमले विमान सम्बन्धित गतिविधिहरू प्रबन्ध गर्न व्यावहारिक प्रशिक्षण प्रदान गर्ने बताए। 'विद्यार्थीहरूले उड्डयन प्रविधि, उपकरण र प्रणालीसहित उड्डयनका विभिन्न पक्षबारे सिक्नेछन्,' क्याप्टेन थापाले भने। उनले यस कार्यक्रमले नेपालको सामाजिक, आर्थिक विकासमा योगदान पुर्याउने र देशलाई दक्षिण एसियामा उड्डयन शिक्षाको हबको रूपमा स्थान दिने बताए। 'कार्यक्रममार्फत हामी नवप्रवर्तनशील चुनौतीलाई सम्बोधन गर्न माहिर र विश्वव्यापी रूपमा उड्डयन उद्योग अगाडि बढाउन प्रतिबद्ध विद्यार्थीहरूलाई शिक्षा दिन चाहना राखेका छौं,' क्याप्टेन थापाले भने। काठमाडौं विश्वविद्यालयका उपकुलपति डा भोला थापाले विश्वविद्यालयको विस्तारित कार्यक्रमअन्तर्गत उड्डयन व्यवस्थापन स्नातक तह अब सुरु हुने बताए। प्राविधिक धारबाट सुरु भएको विश्व विद्यालयले युवाहरूको चाहनाअनुसारको उच्च शिक्षा दिने कार्यमा जोड दिएको उनको भनाइ छ। विद्यार्थीहरूले जटिल परिस्थितिहरु कसरी व्यवस्थापन गर्ने, दबाबमा काम गर्ने र विभिन्न सरोकारवालाहरूसँग प्रभावकारीरूपमा कुराकानी गर्ने तरिका सिक्ने उनले बताए। उड्डयन व्यवस्थापनको स्नातक पाठ्यक्रमको उद्देश्य विद्यार्थीहरूलाई उड्डयनसम्बन्धी गतिविधिहरू प्रभावकारी रूपमा व्यवस्थापन र सञ्चालन गर्न आवश्यक ज्ञान, सीप र प्रशिक्षण प्रदान गर्नु रहेको उनको भनाइ छ। जसका मुख्य उद्देश्यहरू नेपाली उड्डयन उद्योगको इतिहास, संरचना, प्रविधि र राष्ट्रिय तथा अन्तर्राष्ट्रिय नियमहरूसहितको विस्तृत बुझाइको विकास गर्नु, विद्यार्थीहरूलाई उड्डयन सञ्चालन, एयरलाइन्स र एयरपोर्टहरू व्यवस्थापन गर्न आवश्यक व्यवस्थापन कौशल र ज्ञानको साथ सुसज्जित गर्नु, विद्यार्थीहरूलाई वास्तविक विश्व चुनौतीहरूको लागि तयार गर्न उड्डयन व्यवस्थापनमा व्यावहारिक प्रशिक्षण प्रदान गर्नु, उड्डयन गतिविधिहरू प्रभावकारी रूपमा व्यवस्थापन गर्न विद्यार्थीहरूमा आलोचनात्मक सोच, समस्या समाधान र सीपहरू बढाउनु, उड्डयन उद्योगमा अनुसन्धान, नवप्रवर्तन र उद्यमशीलतालाई यसको विकास र विकासमा योगदान दिन प्रवर्द्धन गर्नु, नैतिक रूपमा जिम्मेवार, सामाजिक रूपमा सचेत र समाजमा सकारात्मक योगदान गर्ने स्नातकहरू उत्पादन गर्नु, यात्रालाई आरामदायी तथा सुरक्षित बनाउनु रहेको छ। त्यस्तै विभाग प्रमुख राजन थापाले उड्डयन व्यवस्थापन स्नातकको माध्यमबाट इच्छुक विद्यार्थीलाई सशक्त बनाई विश्व उड्डयन उद्योग र यसको दिगो विकासका लागि आवश्यक ज्ञान, सीप र नैतिक आधारले सुसज्जित बनाउनु यस क्याम्पसको प्रमुख उद्देश्य रहेको बताए। 'हाम्रो दृष्टि उड्डयन व्यवस्थापन शिक्षामा एक अग्रणी संस्था बन्ने हो। शिक्षण, अनुसन्धान र उद्योग सहयोगमा उत्कृष्टता हासिल गर्ने हामी शैक्षिक तयारी र आवश्यकताहरू बीचको खाडललाई कम गर्ने लक्ष्य राखेका छौं,' उनले भने। नेपाल पर्यटन बोर्डको बोर्डका सदस्य प्रदीपराज पाण्डे, हिमालयन एयरलायन्सका विजय श्रेष्ठ, काठमाडौं विश्वविद्यालयका रजिस्ट्रार अच्युत वाग्ले, डीन विजय केसी लगायतले शुभकामना मन्तव्य राखेका थिए।"
"अनलाइनमार्फत ५६ लाख ठगी, युवक पक्राउ","काठमाडौं : अनलाइनमार्फत ५६ लाख भन्दा बढी ठगी गर्ने युवक पक्राउ परेका छन्। काठमाडौं उपत्यका अपराध अनुसन्धान कार्यालयका अनुसार पक्राउ पर्नेमा सिराहा साबिक इटहर्वा गाविस३ का २७ वर्षीय इम्तियाज अहमद रहेका छन्। विभिन्न व्यक्तिहरूको बैंकमा खाताहरू सञ्चालन गरी उनीहरूको खाताको एटीएम कार्डको गैरकानुनी रूपमा प्रयोग गर्ने गरेको खुलेको छ। उनले सामाजिक सञ्जालहरूको दुरुपयोग गरेर पीडितहरूलाई डलर, कम्प्युटर, ल्यापटप, आईफोन सहितको लगेज र विदेशमा रहेको व्यक्तिको कोभिडले मृत्यु भएको र मृतकको नाममा नेशनल बैंकको खातामा रहेको रकम लिन भनि उत्तराधिकारी बनाई प्रलोभनमा पारेका सूचना अधिकारी काजी कुमार आचार्यले बताए। उनका अनुसार विभिन्न व्यक्तिहरूका नाममा रहेका बैंक खाताहरूमा ५६ लाख १० हजार ६९९रकम पठाउन लगाएर अहमदले ठगी गरेका थिए। लाहानबाट पक्राउ परेका उनलाई ठगी सम्बन्धी कसुरमा आवश्यक कारबाहीका लागी जिल्ला प्रहरी परिसर भद्रकाली, काठमाडौं पठाएको छ।"
ऐतिहासिक सम्पदाको संरक्षण गर्दै हतुवागढी,"भोजपुर : जिल्लाको हतुवागढी गाउँपालिकाले यहाँका विभिन्न संस्कार संस्कृति तथा ऐतिहासिक सम्पदाको संरक्षण थालेको छ। ऐतिहासिक सांस्कृतिक धरोहरको संरक्षण गर्दै भावी पुस्तासम्म पुर्याउने लक्ष्यले गाउँपालिकाले संरक्षणका कार्यक्रम सञ्चालन गरेको हो। गाउँपालिकाले ऐतिहासिक सम्पदाको संरक्षणमा काम गरेपछि स्थानीय उत्साहित बनेका छन्। पालिकाले थालेको यो कामले इतिहास र यहाँका संस्कृति, परम्परालाई भावी पुस्तासम्म हस्तान्तरण गर्न टेवा पुग्ने स्थानीय सञ्जय कुलुङले बताए। इतिहाससँगै भाषा, संस्कार संस्कृतिलाई बचाई राख्न सहयोग पुग्ने उनको भनाइ छ। ऐतिहासिक सम्पदा तथा संस्कार, संस्कृतिको संरक्षणमा पालिकाले गरिरहेको काम उदाहरणीय छ, कुलुङले भने, हाम्रा ऐतिहासिक सम्पदाको संरक्षण गरिएन भने भावी पुस्तासम्म पुग्न सक्दैनन्। कतिपय पुराना रीतिरिवाज, धर्म, संस्कार, संस्कृति रहनसहन लोप हुने अवस्थामा छन्। विभिन्न जातजाति, भाषाभाषीसँग जोडिएका सम्पदाको संरक्षणमा पालिकाले थालेको प्रयासमा हाम्रो साथ छ। पालिकाका साथै देशविदेशमा रहेकाको सहयोगमा थुलुङ समुदायको संस्कृतिसँग जोडिएको सोरिनेम तोसिखोम ९पितृ घर० निर्माणले उत्साह थपिएको कुलुङले बताए। परम्परागत रुपमा रहँदै आएका यस्ता संस्कृतिलाई जीवन्त राख्न संरक्षण तथा विकासमा जोड दिइएको गाउँपालिका अध्यक्ष प्रेमकुमार राईले बताए। यहाँका ऐतिहासिक सम्पदासँगै संस्कार संस्कृतिको संरक्षण र प्रवर्द्धनमा योजनाबद्ध रुपमा काम गरिरहेको उनले जानकारी दिए। यहाँका ऐतिहासिक क्षेत्रलाई धार्मिक पर्यटनसँग जोड्ने लक्ष्य रहेको गाउँपालिकाले जनाएको छ। हतुवागढी गाउँपालिकामा धेरै ऐतिहासिक सम्पदाहरू छन्, अध्यक्ष राईले भने, यी सम्पदाहरूको संरक्षण, प्रवर्द्धन गरी पूर्वाधार विकासमा जोड दिएका छौँ। यी क्षेत्रको विकाससँगै पर्यटनसँग जोड्ने सोचका साथ काम गरिरहेका छौँ। विभिन्न देवस्थल तथा ऐतिहासिक संरचनाको संरक्षण, पुराना रितिरिवाजको खोजी, विभिन्न जातजातिको देवाली थान, समाधिस्थल निर्माणलगायत काम भइरहेको उनले जानकारी दिए। विभिन्न आर्थिक वर्षमा बजेट विनियोजन गरेर संरक्षण तथा विकासको काम गर्दै आइएको गाउँपालिकाले जनाएको छ। संरक्षणको अभावमा धेरै भाषा, संस्कार संस्कृतिहरू लोप हुँदै गएको अवस्थालाई ध्यानमा राखेर संरक्षण गर्न थालिएको गाउँपालिकाका प्रमुख प्रशासकीय अधिकृत महेश निरौलाले बताए। उनका अनुसार ऐतिहासिक सम्पदा तथा जातजातीको धर्म संस्कार, संस्कृतिको संरक्षण गरेर नयाँ पुस्तासम्म पुर्याउने लक्ष्यका साथ काम भइरहेको छ। हामीले ऐतिहासिक सम्पदाको संरक्षण गरेर नयाँ पुस्तासम्म पुर्याउन आवश्यक छ प्रमुख प्रशासकीय अधिकृत निरौलाले भने, यहाँका ऐतिहासिक क्षेत्रहरूको पहिचान गरेर संरक्षण, प्रवर्द्धन गर्नै आएका छौँ। यसलाई धार्मिक पर्यटनसँग जोड्न सके स्थानीयको आयस्तर वृद्धि हुनाका साथै रोजगारीका अवसर पनि सिर्जना हुने अपेक्षा लिएका छौँ। रासस"
साढे सात क्वीन्टल बढी गाँजा बरामद,"मध्यविन्दु (नवलपरासी) : भारतीय कन्टेनरमा साढे सात क्वीन्टलभन्दा बढी गाँजा तस्करी गर्दै गरेको अवस्थामा नवलपरासी (बर्दघाटसुस्तापूर्व) बाट भारतीय ट्रक पक्राउ परेको छ। जिल्ला प्रहरी कार्यालय नवलपरासी (बर्दघाटसुस्तापूर्व) को टोलीले पूर्वपश्चिम राजमार्गअन्तर्गत देवचुली नगरपालिका२ हमाल चोकबाट गाँजा तस्करी गर्दै गरेका ट्रक र ट्रकलाई स्कटिङ गर्दै आइरहेको कारमा सवार दुई जनालाई पक्राउ गरिएको हो। प्रहरीले जाँच गर्ने क्रममा एनएल ०१ ५५४४ नम्बरको भारतीय कन्टेनरमा सामान राख्ने स्थान (क्यारी) र क्याबिनको बीच भागमा फल्स बटन बनाइ कन्टेनरको भित्ता जस्तै गरी वेल्डिङ गरेको भागलाई फोडेर हेर्दा २४ बोरामा सात सय ६९ किलोगाँजा भेटिएको जिल्ला प्रहरी कार्यालय नवलपरासी (बर्दघाट सुस्तापूर्व)का प्रहरी उपरीक्षक नरहरि रेग्मीले बताए। ट्रकलाई स्कटिङ गरी आउँदै गरेको बागमती प्रदेश ०१०२६च ५१५९ नम्बरको कारलाई पनि नियन्त्रणमा लिइएको छ। प्रहरी उपरीक्षक रेग्मीका अनुसार गाँजा बोकेको ट्रकका चालक चितवन जिल्ल राप्ति नगरपालिका३ का ३३ वर्षीय मदन लामा र राप्ति नगरपालिका१ का ३२ वर्षीय दिनेश लामा पक्राउ परेका छन्। गाँजासहितको भारतीय कन्टेनर पूर्वपश्चिम राजमार्ग हुँदै भारततर्फ जाँदै गरेको गोप्य सूचनाका आधारमा उक्त परिमाणमा गाँजा भेटिएको हो, उनले भने।"
"पोखरामा स्कुल बस दुर्घटनामा आमाछोराको मृत्यु, २८जनाको उपचार हुँदै","कास्की : कास्कीको पोखरामा आज भएको विद्यालयको बस दुर्घटनामा दुईजनाको मृत्यु भएको छ । उक्त दुर्घटनामा २८ जना घाइते भएका छन् । पोखरा१७ बिरौटास्थित एलपी देवकोटा मेमोरियल स्कुलको ग १ क ६२१९ नम्बरको विद्यार्थी बोकेको बस पोखरा२१ गुड्कुस्थित भित्री सडकमा अनियन्त्रित हुँदा सडकबाट ५० मिटर तल खसेको थियो । सो घटनामा पोखरा२१ बस्ने उक्त विद्यालयकी कार्यालय सहयोगी ३३ वर्षीया आरती विक र सोही विद्यालयका छात्रा उनका छोरा ६ वर्षीय प्रिन्स विकको मृत्यु भएको जिल्ला प्रहरी कार्यालयका प्रवक्ता एवं प्रहरी नायव उपरीक्षक वसन्तकुमार शर्माले राससलाई जानकारी दिए । दुवैजनाको गण्डकी मेडिकल कलेजमा उपचारका क्रममा मृत्यु भएको हो । दुर्घटनामा घाइते भएका विद्यार्थी, शिक्षक, अभिभावक तथा चालकमध्ये १३ जनाको गण्डकी मेडिकल कलेजमा, १२ जनाको पोखरा स्वास्थ्य विज्ञान प्रतिष्ठान अन्तर्गतको पश्चिमाञ्चल क्षेत्रीय अस्पताल र तीनजनाको मणिपाल शिक्षण अस्पतालमा उपचार भइरहेको प्रहरीले जनाएको छ ।"
नवलपरासीमा सुतेकै अवस्थामा एकजनाको हत्या,"परासी : नवलपरासीमा सोमबार बिहान एकजनाको हत्या भएको छ । पाल्हीनन्दन गाउँपालिका५ हर्दी बस्ने २० वर्षीय सूर्य कुमार भनिने रोशन कुमार बढईको धारिलो हतियार प्रयोग गरी हत्या भएको जिल्ला प्रहरी कार्यालयका सूचना अधिकारी डीएसपी रेशम बोहराले बताए । आफ्नै घरमा सुतिरहेका बढईको घाँटी रेटेर हत्या गरिएको डीएसपी बोहराले बताए । बढई आफ्ना भाइसँगै कोठामा सुतेका थिए । ढोका खुला राखेर सुतेका बढईको हत्याको समयमा भाइले थाहा नपाएको बताइएको छ । घ्यारघ्यार आवाज सुनेपछि सँगै सुतेका भाइले अर्को कोठामा सुतेका परिवारलाई खबर गरेका थिए । घरमा हजुरबुबा,हजुरआमा र मृतककी आमा थिइन् । परिवारजनले बत्ती बालेर हेर्दा घाँटी काटेको अवस्थामा देखेपछि प्रहरीलाई खबर गरेका थिए । उनको केही बेरमै घरमै मृत्यु भएको बताइएको छ । बिहान ५ बजे खबर गरेका कारण हत्या ४ देखि साढे ४ को बीचमा भएको हुन सक्ने प्रहरीले अनुमान गरेको छ । उनलाई के कति कारणले हत्या गरियो भन्नेबारे अनुसन्धान भइरहेको डीएसपी बोहराले बताए ।"
साउनको दोस्रो सोमबार : पशुपतिनाथमा शिवभक्तको घुइँचो,"काठमाडौं : साउन महिनाको दोस्रो सोमबार काठमाडौंको पशुपतिनाथलगायत देशभरका शिवालयहरूमा भक्तजनको घुइँचो लागेको छ । साउनको सोमबार पशुपतिनाथ मन्दिरलगायत देशभरका शिवालयमा भक्तजनको भीड लाग्ने गर्छ । साउन महिना र सोमबार भगवान् शिवजीको महिना र बार भएकाले पनि यस अवसरमा धेरै भक्तजनको भीड लाग्ने जनाइएको छ । यस वर्षको साउन महिनामा चार सोमबार परेका छन् । हरेक सोमबारमा ब्रत बसेर महिला र पुरुषले शिवको भक्तिपूर्वक पूजा गर्छन् । हरियो, पहेंलो र रातो पहिरनमा सजिएका व्रतालुको घुइँचो काठमाडौंको पशुपतिमा देखिएको थियो । यस महिनामा बोलबम यात्रा गरिन्छ । बोलबम यात्रीहरूले काठमाडौंको सुन्दरीजलबाट शुद्ध जल पैदल हिंडेर ल्याइ पशुपतिमा चढाउने गरिन्छ।"
साउन महिनामा बढ्दो मेहन्दी मोह,"जनकपुरधाम : हातमा हरियो चुरा, हत्केला भरी मेहन्दी र हरियो पोतेले साउन महिनामा अधिकांश नेपाली महिलाहरूलाई लोभ्याउने गर्दछ। कामकाजी महिला होस् वा घरपरिवारमै समय बिताउने महिलाहरू सबैलाई साउनमा मेहन्दी र हरियो चुरा नभई नहुने श्रृंगार सामग्री नै बनेका छन्। साउन र मेहन्दी मोहको संगमले एकातर्फ महिलाहरूको सौन्दर्यलाई बढाउने गरेको छ भने अर्को तर्फ मेहन्दी लगाउने कलाकारहरूको कमाई पनि दिनदुगुना रात चौगुना बढाएको छ। मेहन्दी लगाउने राम्रा कलाकारहरूको माग यति धेरै छ कि उनीहरूलाई काम गर्न भ्याई नभ्याई छ। जनकपुरकी २२ वर्षीया सोनी साह हत्केलामा मेहन्दी रच्न निकै गुणी छिन्। उनले लगाउने मेहन्दीका डिजाइनहरू अन्य भन्दा फरक हुन्छन्। त्यसैले उनीबाट मेहन्दी रचाउने चाहना अधिकांश महिलाहरूको हुन्छ। तर, सोनीलाई भने आफ्नो हुनर देखाउन दिनरात पनि कम नै हो जस्तो लाग्छ। मैले औपचारिक रुपमा मेहन्दीको तालिम नलिए पनि सानै उमेरबाट लगाउँदा लगाउँदै सिकेको हुँ, सोमबार जनकपुरको शिव मन्दिर अगाडि निःशुल्क मेहन्दी शिविरमा मेहन्दी रच्दै भेटिएकी सोनीले भनिन्, यो महिनामा महिलाहरूले अनिवार्य रूपमा मेहन्दी लगाउने गर्छन्। अहिले त पहिला जस्तो ट्रेडिसनल नभएर मेहन्दीका नयाँ नयाँ डिजाइनहरू रोजेर स्टाइलका लागि पनि लगाउने चलन छ। यस्तोमा मेहन्दी आरटिस्टलाई कामबाट कहाँ फुर्सद हुन्छ। सामान्य खालको मेहन्दी दुवै हातको हत्केलामा लगाउँदा राम्रो कलाकारले ५ सय देखि हजार रुपैयाँसम्म पारिश्रमिक लिने गर्दछन्। बिहे वा कुनै पर्वका लागि विशेष खालका मेहन्दी लगाउँदा पाँचदेखि सात हजारसम्म रुपैयाँ मेहन्दी कलाकारले लिने गर्छन्। पछिल्लो समय मेहन्दी लगाउने चलन वैवाहिक कार्यक्रम, पर्व त्योहार र हरेक शुभ अवसरमा निकै बढी भएको हुँदा मेहन्दी कलाकारहरू आफ्नो हातको सीपले अर्थ उपार्जन गर्न समर्थ बन्दै गएका छन्। मेहन्दी लगाउने कलाकारहरू अधिकांश महिला नै हुने गरे पनि पछिल्लो समय पुरुष कलाकारहरू पनि यस कलालाई पेशाका रुपमा अपनाउन थालेका छन्। साउन महिनाको मेहन्दी किन हुन्छ विशेष साउन महिना विभिन्न कुराहरूका लागि प्रसिद्ध छ। हिन्दू धर्ममा साउन महिनाको विशेष महत्व छ। यस महिनामा चारैतिर छाइने हरियाली र प्राकृतिक सौन्दर्यले एकातर्फ प्रकृतिको श्रृंगार गरिराखेको हुन्छ भने अर्को तर्फ हिन्दू धर्मका थुप्रै पर्व त्योहारहरू यस महिनामा मनाइने हुनाले पनि शुभ अवसरमा महिलाहरूले मेहन्दी लगाउने गरेका छन्। हिन्दू धर्मका अनुसार हातमा मेहन्दी लगाउनुलाई सौभाग्यको प्रतीक मानिन्छ। साउन महिनामा विशेषगरी मिथिलाञ्चलमा मनाइने मधुश्रावणी पर्व, पहाडी समुदायको तीज पर्व लगायतका विभिन्न व्रत र पर्वहरूमा मेहन्दी शुभको प्रतीक मानेर लगाउने गरिन्छ। धार्मिक आधारहरूमा साउन महिनालाई पवित्र मानिए पनि वैज्ञानिक दृष्टिकोणले हेर्ने हो भने यस समयमा वर्षायाम भएको हुँदा विभिन्न खालका रोगहरूको प्रकोप पनि बढ्छ। यस्तो अवस्थामा गर्मीका थुप्रै रोगहरूबाट बच्न मेहन्दी सहयोगी हुने गरेको जानकारहरू बताउँछन्। मेहन्दी औषधीय गुणले भरिएको वनस्पति हो। यसको प्रभाव चिसो हुन्छ त्यसैले मेहन्दी हत्केला वा खुट्टाको पैतालामा लगाइयो भने यसले शरीरलाई चिसोपन प्रदान गर्छ, शिक्षिका गीता झा भन्छिन्, आयुर्वेदिक तथ्यहरूका अनुसार मेहन्दीमा थुप्रै प्रकारका औषधीय गुणहरू हुन्छ जसले ज्वरो र टाउको दुखाइको समस्यालाई पनि कम गर्छ। मात्रै साउनमा होइन कि अन्य महिनामा पनि यदि बोटबाट टिपेर हरियो पातवाला मेहन्दीलाई सिलौटामा पिसेर हत्केला, कपाल वा खुट्टामा नियमित लगाइयो भने निकै फाइदाजनक हुन्छ। तर, पछिल्लो समय फेसन र स्टाइलको पछाडि मेहन्दीमा क्यामिकलको प्रयोग गर्ने प्रवृत्ति बढ्दै गएर शरीरलाई फाइदा भन्दा पनि बेफाइदा निम्त्याउने डर बढ्दै गएको छ।"
वन्यजन्तुबाट पीडित चार सय ५७ किसानलाई क्षतिपूर्ति,"राँझा (बाँके) : बाँके राष्ट्रिय निकुञ्जले वन्यजन्तुबाट पीडित मध्यवर्ती क्षेत्रका चार सय ५७ किसानलाई क्षतिपूर्ति वितरण गरेको छ। गत आर्थिक वर्ष २०८०८१ मा एक वर्षको अवधिमा पशु धन क्षति भएका चार सय ५७ किसानलाई ३० लाख १८ हजार चार सय १० रुपैयाँ क्षतिपूर्ति वितरण गरिएको निकुञ्जका प्रमुख संरक्षण अधिकृत मनोजकुमार शाहले बताए। उनका अनुसार एक वर्षको अवधिमा बाँके राष्ट्रिय निकुञ्जको मध्यवर्ती क्षेत्रमा चितुवा आक्रमणबाट सामान्य घाइते भएका दुई सर्वसाधारणलाई एक लाख २३ हजार आठ सय १० रुपैयाँ क्षतिपूर्तिबापत उपलब्ध गराइएको छ। यसैगरी, पशुधन क्षतिका एक सय ८१ घटनामा १८ लाख २५ हजार तीन सय रुपैयाँ र अन्नबाली क्षतिका दुई सय ७२ घटनामा रु १० लाख ६९ हजार तीन सय रुपैयाँ क्षतिपूर्ति वितरण गरिएको निकुञ्जका प्रमुख संरक्षण अधिकृत शाहले बताए। बाँके राष्ट्रिय निकुञ्जले अघिल्लो आर्थिक वर्षमा तीन सय ६४ वन्यजन्तुबाट पीडित सर्वसाधारणलाई क्षतिपूर्ति प्रदान गरेको थियो। चितुवाको आक्रमणबाट तीन सख्त घाइते र एक सामान्य घाइतेलाई रु चार लाख ८९ हजार, पशुधन क्षतिका ६८ घटनामा रु छ लाख ९६ हजार चार सय ५० र अन्नबाली क्षतिका दुई सय ९२ घटनामा रु १२ लाख ४१ हजार दुई सय ५० क्षतिपूर्ति वितरण गरिएको थियो। वन्यजन्तु अपराधसम्बन्धी सात मुद्दा दर्ता बाँके राष्ट्रिय निकुञ्जले गत आर्थिक वर्ष २०८०८१ मा वन्यजन्तुको चोरीसिकारी तथा अपराधसम्बन्धी विभिन्न सात थान मुद्दा दर्ता गरेको छ। सात मुद्दामध्ये छ थान बाँके राष्ट्रिय निकुञ्ज र एक बाँके जिल्ला अदालतमा राष्ट्रिय निकुञ्ज तथा वन्यजन्तु संरक्षण ऐन, २०२९ अनुसार दर्ता गरिएको निकुञ्जका रेञ्जर बिनिता केसीले जानकारी दिइन्। उनका अनुसार गत आर्थिक वर्षमा संरक्षित जनावर चौखाको चोरीसिकारीमा संलग्न एक मुद्दा बाँके जिल्ला अदालतमा दर्ता गरिएको छ भने सवारी साधनको ठक्करबाट मृत्यु भएका पाँच र चित्तल सिकारीको एक गरी छ मुद्दा निकुञ्जमै दर्ता भएका छन्। राष्ट्रिय निकुञ्ज तथा वन्यजन्तु संरक्षण ऐन, २०२९ अनुसार संरक्षित जनावरको चोरीसिकारीको मुद्दा अदालतमा दर्ता गर्छौं, अन्य जनावरको मुद्दा निकुञ्जमै दर्ता गरेर अनुसन्धान र फैसला हुने गर्दछ, निकुञ्जका रेञ्जर केसीले भने, गत आर्थिक वर्षका सातवटा मुद्दा अनुसन्धानका क्रममा रहेका छन्, अझै फैसला भइसकेको छैन। गत आर्थिक वर्ष सवारी साधनसँग ठोक्किएर एक रतुवा र चार चित्तलको मृत्यु भएको तथा एक चित्तल चोरीसिकारीको मुद्दा निकुञ्जमा दर्ता भएको छ। यसैगरी, संरक्षित जनावर चौखा चोरीसिकारीको एक मुद्दा बाँके जिल्ला अदालतमा दर्ता भएको छ। रासस"
दार्चुलाको भाइरल घटना : किन महाकालीमा हाम फालिन् धनिसाले?,"धनगढी : शनिबार दार्चुला सदरमुकाम नजिकैको महाकाली नदीमा एउटा किशोरीले हाम फालेको भिडियो एकएक भाइरल भयो। महाकालीको तटबन्धको छेउमा पिलर समातेर ती युवती उभिएकी छन् भने तटबन्धको माथि मानिसहरूको भीडभाड देखिन्छ। नदीको डिलमा उभिएकी ती किशोरीलाई प्रहरीले जोगाउन जानेवित्तिकै उनले महाकालीमा हाम फालेको र तलसम्म डुब्दै बगेको कारुणिक दृष्य भिडियोमा देखिन्छ। को हुन ती महिला? ती महिला दार्चुलाको महाकाली नगरपालिका१ मा बस्ने २१ वर्षकी धनिसा कुँवर हुन्। उनको बुबाआमा सहितको परिवार दुहु गाउपालिका४ मा बस्छ। धनिसा महाकाली नगरपालिका१ मा आफ्नो दिदी निर्मला कुँवरको घरमा बस्दै आएकी थिइन्। धनिसाले दुहुकै उमेश कुँवरसँग २०८० सालको भदौमा विहे गरिन्। यद्यपि उमेशका परिवारका सदस्य उनीहरूको आधिकारिक विहे नभएको बताउँछन्। उमेशका परिवारको कुरा कहाँनेर पुष्टि हुन्छ भने धनिसाले उमेशले आफूलाई जबरजस्ती घरमा ल्याएर बलात्कार गरेको उजुरी प्रहरीमा दिएकी छन्। अहिले उमेश धनिसाले हालेको बलात्कार मुद्दाकै कारण पुर्पक्षका लागि थुनामा छन्। तर धनिसाले केही महिनाअघि सार्वजनिक गरेको भिडियोमा उनले उमेशसँग विहे गरेको बताएकी छन्। उक्त भिडियोमा लेखेर पढेको स्पष्ट बुझ्न सकिन्छ। विहे भएको (अथवा उमेशले भगाएर ल्याएको) केही महिनामै उमेश र धनिसाबीच झगडा हुन थाल्यो। धनिसाले उमेशसँग विहे गर्छु भनेर आएपछि पनि, उनले पूर्वप्रेमीसँग फोन गर्ने गरेको विषयमा झगडा हुने गरेको पारिवारिक स्रोत बताउँछ। धनिसालाई उमेशले पिट्ने गर्थे। एक दिन त्यो कुरा प्रहरीकोमा उजुरी आयो। उमेशको घरमा पुगेको प्रहरीमाथि नै उनले चक्कु प्रहार गरेपछि उनीमाथि ज्यान मार्ने उद्योगमा मुद्दा दर्ता भयो। अहिले उमेश कुँवर प्रहरीलाई ज्यानमार्ने उद्योग र धनिसालाई बलात्कार गरेको आरोपमा (पुर्पक्षका लागि) जिल्ला कारागार दार्चुलामा छन्। दार्चुलाका प्रहरी प्रमुख डीएसपी शिवबहादुर सिंह भन्छन्, धनिसा पछिल्लो केही दिनयता तनावमा थिइन्। उनको परिवारका सदस्यहरूले पनि उनी घर नआउने र भनेको नमान्ने गरेको बताएका छन् डीएसपी सिंह भन्छन्। गत वर्ष उमेश कुवँरले गाउँ जाने क्रममा जबरजस्ती विहे गर्छु भनेर लगेछन्। बहिनीलाई बन्धक बनाएको बारे उजुरीपछि उमेशले निकै टर्चर गरेका थिए। त्यसबेलादेखि उनको दिमाग सन्तुलनमा थिएन। राति पनि बोल्ने, कोठामा बस्न मन नपराउने गर्थिन्। किन हाम फालिन् महाकालीमा? धनिसाले महाकालीमा हाम फाल्ने एकीन कारण भने पत्ता लागिसकेको छैन। प्रहरीले कारागारमा रहेका उमेशले केही भनेर आत्महत्या गरेकी त होइनन्? त्यसबारे पनि अनुसन्धान भइरहेको प्रहरी जनाएको छ। प्रहरीले उनीहरूबीच भएको कुराकानी, फोन रेकर्डहरू परीक्षण गरिरहेको छ। शनिबार धनिसाले महाकाली नगरपालिका४ रिङ्गलताल नजिक महाकालीमा हाम फालेकी हुन्। बेलुकी पख दार्चुलाको पुलघाटदेखि बंगाबगड लास्कुसम्म मान्छेको भीड नै हुन्छ। नेपालभारत जोड्ने झोलुङ्गे पुल पनि त्यहीँ नजिक भएको कारण पनि यो क्षेत्र व्यस्त हुने ठाउँ हो। बाटोमा चिच्याउँदै आएकी उनी एकाएक महाकाली नदी छेउ पुगिन्। पक्की तटबन्ध लगाइएको क्षेत्रबाट भित्र प्रवेश गर्दै महाकाली किनारतर्फ गएपछि स्थानीयले प्रहरीलाई खबर गरेका थिए। नजिकै रहेको नेपाल प्रहरी र सशस्त्र प्रहरीले घटनास्थल गएर सम्झाउँदा बुझाउँदा पनि नमानेर उनले महाकालीमा हाम फालेकी थिइन्। उमेशको आपराधिक यात्रा ०८० माघ ५ गते धनिसाले बन्धक बनाएर आफूलाई उमेशले बलात्कार गरेको भन्दै प्रहरीमा निवेदन दिइन्। प्रहरीले छलफलको लागि भन्दै उमेशलाई प्रहरी कार्यालय ल्याउने क्रममा उनले ड्युटीमा खटिएका प्रहरी जवान डम्बरबहादुर ठगुन्ना र प्रहरी हवल्दार जयबहादुर खड्कामाथि माघ ७ गते चक्कु प्रहार गरे। चक्कु प्रहार गरी कुँवर फरार भए। उनलाई प्रहरीले फागुन २२ गते महाकाली नगरपालिका४ खलंगा पुलघाटबाट पक्राउ गर्यो। पक्राउ गरेर अनुसन्धान भइरहेको बेला कुँवर फागुन २८ गते जिल्ला प्रहरी कार्यालयको हिरासतबाटै भाग्न खोजे। प्रहरीले बयान लिने क्रममा उनी जिल्ला प्रहरीको पर्खाल नाघेर महाकाली नदीतर्फ हाम फालेर भागे। कुँवरलाई रोक्ने क्रममा प्रहरी जवान सोहन चौधरीको मृत्यु भयो। कुँवरलाई महाकाली नदीबाटै प्रहरीले नियन्त्रणमा लियो। प्रहरीले सरकारी वकिल कार्यालयमार्फत ०८० चैत १६ गते अपहरण तथा बन्धकी, कर्तव्य ज्यान र जबरजस्तीकरणी अन्तर्गत जिल्ला अदालत दार्चुलामा मुद्दा दायर गरेको छ। अदालतले कुँवरलाई चैत १६ गते नै पूर्पक्षका लागि थुनामा राख्ने आदेश दिएको छ। अहिले उनी कारागारमा छन्। उमेशबाट पीडित थिइन् धनिसा महाकाली नदीमा बेपत्ता भएकी धनिसालाई सानैदेखि दिदी निर्मला कुँवरसँगै बस्दै आएकी थिइन्। गत वर्ष उमेश कुवँरले गाउँ जाने क्रममा जबरजस्ती विहे गर्छु भनेर लगेछन्। बहिनीलाई बन्धक बनाएको बारे उजुरीपछि उमेशले निकै टर्चर गरेका थिए। त्यसबेलादेखि उनको दिमाग सन्तुलनमा थिएन। राति पनि बोल्ने, कोठामा बस्न मन नपराउने गर्थिन्। निर्मलाले भनिन्, आफूले सम्झाए पनि उनी कहिले कता कहिले कता जाने गरेकी थिइन्। दुई दिनदेखि कोठाबाट निस्केकी थिई। आफन्तको घर गएको होला सोचे। घट्नाबारे पछि मात्रै सुनेको उनले भनिन्, 'किन महाकाली नदीमा हाम फालिन् मलाई पनि थाहाँ छैन।"
"धनुषामा कुटपिटबाट पुरुषको मृत्यु, दुईजना पक्राउ","ढल्केवर(धनुषा) : धनुषामा कुटपिटबाट एक पुरुषको मृत्यु भएको छ। मृत्यु हुनेमा धनुषाधाम नगरपालिका२ मंगलपुरका अन्दाजी ४५ वर्षीय भोगेन्द्र ठाकुर रहेको प्रहरीले जनाएको छ। कुटपिटबाटै भोगेन्द्रकी श्रीमती श्यामु ठाकुर गम्भीर घाइते भएको धनुषाका प्रहरी प्रवक्ता तथा प्रहरी नायब उपरीक्षक रञ्जन अवाले बताए। उनका अनुसार श्यामुको जनकपुरस्थित प्रादेशिक अस्पतालमा उपचार भइरहेको र उनको अवस्था मध्यम रहेको छ। सोमवार बिहान सोही ठाउँका सुर्जी मुखिया र उनका छोरा नागेश्वरले भोगेन्द्र र उनकी श्रीमती स्यामुलाई निर्घात कुटपिट गरेका थिए। कुटपिटबाट भोगेन्द्रको टाउकोमा गम्भीर चोट लागेको थियो। उनलाई उपचारका लागि जनकपुर ल्याइएकोमा दिउँसोको पौने १ बजेको समयमा चिकित्सकले भोगेन्द्रलाई मृत घोषणा गरेको प्रहरी नायब उपरीक्षक अवाले जनाए। अहिले सूर्जी र उनका २१ वर्षीय छोरा नागेश्वरलाई नियन्त्रणमा लिएर अनुसन्धान थालिएको अवाले बताए। 'कुटपिटका क्रममा धारिलो हतियार प्रयोग भएको भन्ने कुराहरू पनि आएको छ। अनुसन्धानले थप कुराहरू खुल्दै जान्छ,' प्रहरी नायव उपरीक्षक अवाले अन्नपूर्णसँग भने 'उनीहरूको पुरानो रिसिबी रहेको भन्ने छ।' ठाकुरको शव पोस्टमार्टमका लागि प्रादेशिक अस्पतालमा राखिएको धनुषा प्रहरीले जनाएको छ।"
लागूऔषध ब्राउन सुगरसहित युवक पक्राउ,"गुलरिया : सशस्त्र प्रहरीले बर्दियाको बढैयाताल गाउँपालिका२ स्थित फुटाहामा भारतबाट नेपालतर्फ ल्याउँदै गरेको अवस्थामा लागुऔषध ब्राउन सुगरसहित युवकलाई पक्राउ गरेको छ। बाँकेको कोहलपुर नगरपालिका११ का २१ वर्षीय प्रकाश चौधरीलाई नियन्त्रणमा लिएको हो उनको साथबाट अन्दाजी ६ ग्राम ब्राउनसुगर, सामसुङ मोवाई १ थान, सोही कम्पनीको ट्याब १ थान र नेपाली रुपैयाँ ३ सय ५० बरामद गरिएको सशस्त्र प्रहरी बल नेपाल ३१ नम्बर हेडक्वाटर बर्दियाका गणपति प्रहरी उपरीक्षक चित्रांगत दाहालले जानकारी दिए। सशस्त्र प्रहरीले दुई दिन अघि सोही इलाकाबाट बाँकेस्थित खजुराका २४ वर्षीय गणेश परियारलाई ४ सय १० मिलिग्राम र असार ३१ गते गणेशपुर इलाकाबाट बाँसगढी नगरपालिकाका अबराज खा र सिजन पौडेललाई ६ सय ७० मिलिग्राम लागुऔषध ब्राउन सुगरसहित पक्राउ गरेको थियो।"
बस खोज्ने क्रममा हराएको भारतीय टोलीको चुम्बक फेला,मुग्लिन : सिमलताल दुर्घटनामा बेपत्ता बसको खोजी गर्ने क्रममा हराएको भारतीय टोलीको चुम्बक (म्याग्नेट) फेलापरेको छ।बस खोजी गर्ने क्रममा गत शनिबार १९ किलोको चुम्बक र लाइफ ब्वाइ ट्युब त्रिशूली नदीले बगाएर हराएको थियो। उक्त चुम्बक आज बिहान काभ्रेघाटस्थित नारायणी नदीमा फेलापरेको प्रमुख जिल्ला अधिकारी इन्द्रदेव यादवले जानकारी दिए।चुम्बकसँगै लाइफ ब्वाइ ट्युब पनि फेला परेको उनले बताए। गत असार २८ गते वीरगञ्जबाट काठमाडौँतर्फ आउँदै गरेको बागमती प्रदेश ०३००६ख १५१६ नम्बरको एञ्जल डिलक्स र काठमाडौँबाट गौरतर्फ जाँदै गरेको बागमती प्रदेश ०३२४९५ख ००१ नम्बरको गणपति डिलक्स बस चितवनको सिमलतालमा पहिरोसँगै त्रिशूली नदीमा बेपत्ता भएको थियो । बसमा सवार ६५ जनामध्ये तीनजना हामफालेर बाँच्न सफल भएका थिए भने ६२ जना बेपत्ता भएका थिए।हालसम्म २४ जनाको शव भेटिएको छ।तीमध्ये १८ जनाको पहिचान खुलेर परिवारलाई बुझाइसकिएको छ।अन्य छ शवको पहिचान खुल्न सकेको छैन।अझै ३८ यात्रु र बस भेटिएका छैनन्। हराइरहेको बस खोज्न भारतीय टोली चितवन आएका थिए।उक्त टोलीले बस खोज्नका लागि १९ र १४ किलोका दुईवटा चुम्बक (म्याग्नेट) ल्याएका थिए।जसमध्ये शनिबार बस खोज्ने क्रममा १९ किलोको चुम्बक हराएको थियो।बस खोजी गर्नका लागि नेपाल आएको भारतीय टोली भने आइतबार नै फर्किसकेका छन्। रासस
किन जोडिन्छ शिवलाई साउनको सोमबारसँग ?,"जबजब श्रावण मासका प्रसंग आउँछन्, तबतब शिव भगवान् र सोमबारको चर्चा हुन थाल्छ। किनभने श्रावण मासको सोमबार भगवान् शिवको प्रिय र आफ्नो बार हो। त्यसैले श्रावणलाई शिव महिना पनि भनिन्छ। त्यही श्रावण मासको विशेष बार सोमबार भगवान् शिव आफ्नो दिव्यस्वरूपसहित विभिन्न शिवालयमा विराजमान हुनुहुन्छ। भगवान् शिव देवताको पनि देवता हुनुहुन्छ। देवको पनि देव भएकै कारण उहाँलाई महादेव मानिन्छ। त्यसैले श्रावण महिनाभर महादेवकै पूजन हुन्छ। शिवको पूजाअर्चना गर्दा विशेष कृपा र आशीर्वाद प्राप्त हुने जनविश्वास परापूर्वकालदेखि रहिआएको पाइन्छ। त्यसैले श्रावणमा व्रत बसी शिवको दर्शन, पूजाआजा, जल अभिषेक र रुद्राभिषेक गर्दा शिव प्रसन्न भएर अन्नतः गुना बढी फल प्रदान गर्नुहुन्छ भन्ने कुरा शास्त्रहरूमा उल्लेख गरिएको पाइन्छ। श्रावण मासको सोमबार विधिपूर्वक व्रत, उपवास बस्दा धन नहुनेले धन प्राप्त गर्ने, सन्तान नहुनेले सन्तान प्राप्त गर्ने, रोगीहरूको रोग हटेर जाने, मनका कुविचारहरू स्वतः सद्भावमा परिवर्तन हुने र मनोकांक्षा पूर्ण हुने शास्त्रीय मान्यता रहिआएको पाइन्छ। श्रावणको सोमबार विशेष महŒवको दिन हुने भएकाले यो दिन व्रत, उपवास बस्नु निकै नै उपयुक्त हुने गर्छ। श्रावणको सोमबारको व्रत बस्दा यो लोक र परन्तु परलोकका लागि मोक्षवृद्धि हुनेछ भनी शास्त्रहरूमा बताइएको छ। भगवान् शिवलाई श्रावण मासको सोमबारको दिन शुद्ध जलले अभिषेक गर्दा उहाँ निकै नै प्रसन्न हुनु हुनेछ। अझ श्रावण मासको सोमबार रुद्री पूजा गरेमा अखण्ड फल प्राप्त हुनेछ। त्यसैले श्रावण र श्रावणको सोमबार विशेष भगवान् शिवको दिन मानिन्छ। भगवान् शिवले दायाँतर्पका हातमा उज्ज्वलशूल, बन्चरो, बज्र, खड्ग र अग्निलाई लिनु भएको छ भने बायाँतर्फको हातमा उज्ज्वल पिनाक, नारचघण्ट, पाश र अंकुशलाई लिनु भएको छ। कण्ठदेखि माथि निधारसम्मको भाग शान्त कलाले व्याप्त हुनुहुन्छ भनी शिव महापुराणमा वर्णन गरिएको छ। ईशान शिवको मूर्तिको मुकुट हो। पुरुष अर्थात् तत्पुरुष उहाँको पुरातन मुख हो। अघोर हृदयी हो। वामदेव गुह्य हो। अनि सद्योजात चाहिँ उहाँको चरण हो। यसरी उहाँको मूर्ति पञ्च वृम्हमय बनेकोे छ। ब्रह्मा, विष्णु र रुद्रमा जीवन्त छ। त्यसैले उहाँलाई परमब्रह्मा परमेश्वर भनिएको हो। जीवको कल्याणका लागि उहाँले विभिन्न रूप धारण गरेर विभिन्न लीला गर्नुहुन्छ भनी कैलाशसंहिताअन्तर्गत शिव ध्यान पूजनको सातौं अध्यायमा बताइएको छ। सांसारिक मोहजालमा फसेका समस्त जीवजगत्को अज्ञानतालाई नष्ट गरेर उद्घार गर्न भगवान् शिव श्रावण मासको विशेषगरी सोमबारको दिन विभिन्न शिवालयहरूमा विराट स्वरूपसहित विराजमान हुनुहुन्छ। श्री शिव महापुराणमा वर्णन गरिएको छ। श्री शिव महापुराणमा सातौं वायवीय संहिताअन्तर्गत पूर्वखण्डमा तपस्या वर्णनक्रममा ॐ नमः शिवायको बारेमा बताइएको छ कि वरदायी देवाधीदेव साक्षात् भगवान् शंकरको वाचक मन्त्र ॐ नमः शिवायको बारेमा बताइएको छ। ॐ कारसहितका सात करोड अरू सबै मन्त्र त्यही पञ्चहारी मन्त्रभन्दा यो ॐ नमः शिवाय मन्त्र निकै शक्तिशाली छ। सबैको रक्षा गर्न यो मन्त्र समर्थ छ। त्यसकारण अन्य मन्त्रका पछाडि नलागेर शिव पञ्चाक्षर मन्त्रको जपमा तत्पर होऊ भनी उल्लेख गरिएको छ। भनिन्छ यो मन्त्र स्मरण गर्दा मात्र पनि भगवान् भोलेनाथ खुसी भएर आशीर्वाद प्रदान गर्नुहुन्छ। अब भगवान् शिवको पाँच मुखको बारेमा पनि बुझौं। उत्तर मुखले ॐ कार, पश्चिम मुखले ॐ कार, दक्षिण मुखले म कार, पूर्व मुखले ॐ कार र बीचको मुखले नादको संकेत दिन्छन्, जसलाई स्वर भनिन्छ। शिवको स्वरूप नै ॐ कार हो। अ, उ, म र बिन्दु तथा नाद स्वरबाट नै यो संसार जगत् सञ्चालित छ। शिवत्व प्राप्त गर्नका लागि ॐ स्मरण गर्नु पर्दछ। शिवत्व प्राप्त भएपछि मानिसमा लोभ, मोह, क्रोध, रिस र वैमनस्यता स्वतः हटेर जानेछ।"
"विद्यार्थीबीच कुटाकुट, एक जना घाइते",विराटनगर : विराटनगरमा आइतबार राति विद्यार्थीबीच कुटाकुट हुँदा एक जना घाइते भएका छन्। घाइतेको नोबेल शिक्षण अस्पतालमा उपचार भइरहेको छ। प्रहरीका अनुसार विराटनगर महानगरपालिका१ स्थित ल क्याम्पसनजिक राति ९:३५ बजेतिर घटना भएको हो। कुटपिटबाट बाराको कलैया नगरपालिका१३ घर भइ विराटनगर१ मा डेरा बस्दै आएका २१ वर्षीय रवीन्द्रप्रसाद कुशवाहा घाइते भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार कुशवाहाको निधार र टाउकोमा चोट लागेको छ। अवस्था मध्यम रहेको प्रहरीले जनाएको छ। प्रहरीका अनुसार ल क्याम्पसमा अध्ययनरत विद्यार्थीबीच सामान्य विवाद हुँदा कुटपिट भएको पाइएको छ। कुशवाहालाई पर्साको वीरगन्ज उपमहानगरपालिका११ घर भएका २३ वर्षीय मिकलेश चौहानसहित ४ जनाको समूहले आक्रमण गरेको डीएसपी बस्नेतले बताए। उनका अनुसार चौहानलाई नियन्त्रणमा लिएर घटनाको अनुसन्धान सुरु गरिएको छ। घटनामा संलग्न अन्य फरार रहेकाले खोजी तीव्र पारिएको जानकारी उनले दिए। उनीहरुबीचमा के विषयलाई लिएर विवाद भएको थियो भनेर प्रहरीले खुलाएको छैन।
धार्चे पहिरोमा परेर बेपत्ता भएका ५ जनाको खोजी जारी,"गोरखा : उत्तरी गोरखाको धार्चे गाउँपालिका५ सिङ्लास्थित रेसेमा आइतबार पहिरोमा परी बेपत्ता भएकाहरूको आज बिहानैदेखि खोजी सुरु गरिएको छ । भीषण पहिरोमा परेर बेपत्ता भएका पाँचजनाको आइतबार दिनभर खोजी गरिए पनि फेला पार्न नसकिएपछि आज बिहानैदेखि खोजी गर्न थालिएको जिल्ला प्रहरी कार्यालयका प्रहरी नायब उपरीक्षक रमेशकुमार श्रेष्ठले जानकारी दिए। बेपत्ता भएकाको खोजीका लागि नेपाल प्रहरी, नेपाली सेना, सशस्त्र प्रहरी बल र स्थानीयवासी जुटेको उनले बताए । पहिरोले घर तथा कृषि फार्म धेरै पुरिएकाले बेपत्ता भएकाको अवस्था पत्ता लगाउन कठिन भइरहेको छ , उनले भने, हिजो दिनभर खोजी गर्दा केही पत्ता लागेन, आज फेरि बिहानैबाट खोजीकार्य थालेका छौं । बेपत्ताको खोजीका लागि जेसिवी मेसिनको प्रयोग गरिएको उनले बताए । आइतबार राति डाँडाबाट खसेको लेदोसहितको पहिरोले स्थानीय जीतबहादुर गुरुङको कृषि फार्म र एक घर बगाउँदा उहाँसहित ३५ वर्षीया कान्छी गुरुङ, ६० वर्षीय सुलाल कान्छा गुरुङ, ३३ वर्षीय रमेश गुरुङ र २४ वर्षीय रमेश परियार बेपत्ता भएका थिए । डाँडाबाट खसेको पहिरो बुढीगण्डकी नदीसम्म पुगेकाले बेपत्ता भएकाहरूलाई नदीको बगाएको हुनसक्ने अनुमान गरिएको छ । प्रहरीले आजदेखि बुढीगण्डकी नदी किनार आसपासका क्षेत्रमा पनि बेपत्ताको खोजी थालेको प्रहरी नायब उपरीक्षक श्रेष्ठले बताए।रासस"
"मोटरसाइकल दुर्घटनामा युवकको मृत्यु, चालक घाइते","विराटनगर : मोरङको उर्लाबारी नगरपालिका९ खोपीडाँडास्थित भित्री सडकखण्डमा मोटरसाइकल दुर्घटना हुँदा एकजना युवकको मृत्यु भएको छ। मोटरसाइकल चालक घाइते भएका छन्। प्रहरीका अनुसार दक्षिणबाट उत्तरतर्फ जाँदै गरेको मे ९ प ५५७५ नम्बरको मोटरसाइकल आफैं अनियन्त्रित भएर आइतबार साँझ ६:३० बजेतिर दुर्घटनामा परेको थियो। दुर्घटनामा मोटरसाइकलको पछाडि सवार झापाको दमक नगरपालिका१० का २२ वर्षीय धनराज रिजालको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार दुर्घटनामा मोटरसाइकल चालक दमक१० का २२ वर्षीय रोशन भट्टराई र पछाडि सवार रिजाल गम्भीर घाइते भएका थिए। दुवै जनालाई उपचारका लागि उर्लाबारीस्थित अरनिको अस्पताल लगिएको थियो। उपचारका क्रममा रिजाललाई ७:१५ बजेतिर चिकित्सकले मृत घोषित गरेको डीएसपी बस्नेतले बताए। शवलाई पोस्टमार्टमका लागि उर्लाबारीको मदन भण्डारी अस्पताल एवं ट्रमा सेन्टरमा राखिएको छ। गम्भीर घाइते भट्टराईलाई थप उपचारका लागि झापाको बिर्तामोडस्थित बी एन्ड सी अस्पताल लगिएको प्रहरीले जनाएको छ। प्रहरीका अनुसार तीव्र गतिका कारण मोटरसाइकल दुर्घटनामा परेको प्रारम्भिक अनुसन्धानबाट खुलेको छ। प्रहरीले घटनाको अनुसन्धान सुरु गरेको जानकारी बस्नतले दिए। यो पनि पढ्नुहोस विद्यार्थीबीच कुटाकुट, एक जना घाइते"
"पोखरामा स्कुल बस दुर्घटना : एकजनाको मृत्यु, २६ जना घाइते",पोखरा : पोखरामा स्कुल बस दुर्घटना हुँदा एकजनाको मृत्यु भएको छ भने २६ जना घाइते भएका छन्। मृत्यु हुनेमा बिरौटास्थित एलपी देवकोटा मेमोरियल इंग्लिस बोर्डिङ स्कुलकी कार्यालय सहयोग ३३ वर्षीया आरती विक रहेको कास्की प्रहरीले जनाएको छ। दुर्घटनामा चालकसहित २७ जना घाइते भएका थिए। सोमबार बिहान ८:५५ बजेतिर पोखरा महानगरपालिका २१ गुड्कुस्थित भित्री सडकखण्डमा रामदीबाट पोखरातर्फ आउँदै गरेको ग १ क ६२१९ नम्बरको स्कुल बस दुर्घटना भएको हो। उक्त बस सडकबाट ५० मिटर तल खसेको थियो। घाइते विद्यार्थीहरूलाई पोखराका विभिन्न अस्पतालमा उपचार भइरहेको कास्की प्रहरीले जनाएको छ। उनीहरूको शरीरको विभिन्न भागमा चोट लागेको प्रहरीले जनाएको छ।
तपाईँको आजको राशिफल कस्तो छ?,"साउन १४ गते सोमबार नवमी तिथि, भरणी नक्षत्र, गण्ड योग, मेषका चन्द्रमा, सूर्योदय ५:२६, सूर्यास्त १८:५३ मेष(चू,चे,चो,ला,लि,लू,ले,लो,अ) : धार्मिक यात्रा होला। पारिवारिक जिम्मेवारी थपिएर जानेछ। नकारात्मक भ्रमहरू हट्नेछन्। बृष (ई,ऊ,ए,ओ,वा,वी,वू,वे,वो) : प्राकृतिक विपत्ति टरेर जानेछ। नयाँ व्यक्तिसँग सहकार्य गर्दा संयम बन्नुपर्छ। मिथुन(का,की,कू,घ,ङ,छ,के,को,हा): व्यावसायिक अवस्था भने स्थिर रहनेछ। शारीरिक समस्या रहेकाले खानपानमा मुख बार्नुपर्नेछ। कर्कट (ही,हू,हे,हो,डा,डी,डु,डे,डो) : लत्ता कपडासम्बन्धी काममा रुचि बढ्नेछ। मनमा रहेका नकारात्मक भावना हटेर जानेछन्। सिहं (मा,मी,मू,मे,मो,टा,टी,टू,टे): नोकरीमा कार्य व्यस्तता बढ्ने देखिन्छ। मान्यजनका साथमा रहेर कार्य अगाडि बढाइनेछ। दुःखीको सेवामा मन जानेछ । कन्या (टो,पा,पी,पू,ष,ण,ठ,पे,पो): वित्तीय कारोबारमा सक्रियता बढ्नेछ। शारीरिक आलस्य हटेर जानेछ। सोचेअनुरूपको कार्यमा सफलता हात लाग्नेछ। तुला (रा,री,रु,रे,रो,ता,ती,तू,ते): आफूभन्दा कमजोर व्यक्तिको सहायता आवश्यक पर्नेछ। प्रेम सम्बन्धमा सुधार आउनेछ। बृश्चिक(तो,ना,नी,नू,ने,नो,या,यी,यू): अकल्पनीय घटनाले मनमा त्रास बढ्नेछ। आतिथ्य ग्रहण गर्ने अवसर मिल्ने छ। सामान्य विषय वस्तुमा रुमलिनुपर्ला। धनु (ये,यो,भा,भी,भू,ध,फा,ढा,भे) : आय आर्जनका माध्यमहरु बढेर जानेछन्। आफ्नो जिम्मेवारीमा महत्वपूर्ण काम सम्पन्न गरिनेछ। मकर(भो,जा,जी,जू,जे,जो,ख,खी,खू,खे,खो,गा,गी) : कृषि कार्यमा लगानी अनुरूप फाइदा मिल्ने छैन। पुरानो मित्रसँगको भेटले मनमा प्रसन्नता बढ्नेछ। कुम्भ(गू,गे,गो,सा,सी,सू,से,सो,दा) : आफ्नो कलाद्वारा अरूलाई प्रभावित पारिनेछ। वैदेशिक लगानीबाट राम्रै प्रतिफल मिल्नेछ। मीन(दी,दू,थ,झ,ञ,दे,दो,चा,ची): भविष्यको विषयले केही चिन्ता थपिनेछ। पतिपत्नीमा पुनः मिलन हुने देखिन्छ। स्वास्थ्य समस्या हट्नेछ।"

शीर्षक,विवरण
"माओवादी सांसदलाई जब अर्थमन्त्रीले भने तपाइँको नाकमा समस्या छ, डाक्टरलाई देखाउनुस्","काठमाडौं : उपप्रधान तथा अर्थमन्त्री विष्णु पौडेलले विपक्षी दलका सांसदहरूले गरेको प्रश्नप्रति आक्रोशित भएका छन्। बुधबार प्रतिनिधिसभा बैठकमा अध्यादेशका सम्बन्धमा विपक्षी सांसदहरूले सोधेको प्रश्नमाथि उनले कडा जवाफ दिएका छन्। निजीकरण (पहिलो संशोधन) अध्यादेशका सवालमा माओवादी सांसद माधव सापकोटाले विभिन्न आरोप लगाएर अर्थमन्त्रीमाथि खनिएका थिए। उनले लोकतन्त्रमाथि नै प्रश्न उठाउँदै गिरिबन्धु टीस्टेटको गन्ध आएको आरोप लगाएका थिए। जवाफमा अर्थमन्त्री पौडेलले सांसद सापकोटालाई आफ्नो नाक डाक्टरलाई देखाउन सुझाव दिएका थिए। 'तपाइँको नाकको स्वास्थ्य ठीक छैन जस्तो लाग्यो। एकपटक डाक्टरलाई देखाउन सुझाव दिन्छु,' उनले भने। अर्थमन्त्री पौडेलले विषयवस्तु भन्दा बाहिर गएर प्रश्न गर्न संसदको समय खेर फाल्नु बराबर रहेको बताएका थिए। त्यस्त माओवादी सांसद सूर्यमान तामाङ र राष्ट्रिय स्वतन्त्र पार्टीका सांसद सुमाना श्रेष्ठले सोधेको प्रश्नको पनि अर्थमन्त्री पौडेलले कडा जवाफ दिएका थिए। हेर्नुस् भिडियो:"
गाउँमै आँखा परीक्षण,"नुवाकोट : आँखाका बिरामीहरूको सुविधाका लागि नुवाकोटको पूर्वी ग्रामीण भेग शिवपुरीमा विशेषज्ञ आँखा परीक्षण गरिएको छ। यसबाट गाउँवासी निकै लाभान्वित भएका छन्। शिवपुरी आधारभूत अस्पताल शेराबगरमा तिलगंगा आँखा प्रतिष्ठान काठमाडौंको प्राविधिक सहयोगमा रेडक्रस नुवाकोट र जिल्ला सामुदायिक आँखा केन्द्र नुवाकोटको संयुक्त आयोजनामा आँखा परीक्षणसहित मोतियाबिन्दु छनोट शिविर सम्पन्न भएको छ। यसअघि, शिविरको शिवपुरी गाउँपालिकाका अध्यक्ष गोविन्द थपलियाले उद्घाटन गरेका थिए। उनले प्राणी तथा मानवीय जगतमा दृष्टि निकै महत्त्वपूर्ण रहेका कारण आँखाको स्याहार तथा संरक्षणमा जागरुक हुनुपर्ने बताए। उक्त शिविरमा १०१ जनाको आँखा परीक्षण गरिएको छ। परीक्षण गरिएकामध्ये १० जना मोतियाबिन्दुको शल्यक्रिया गर्नको लागि सिफारिस भएको नुवाकोट रेडक्रसका सभापति हरि श्रेष्ठले जानकारी दिए। छनोट भएका बिरामीहरूलाई तीलगंगा आँखा प्रतिष्ठानका वरिष्ठ नेत्ररोग विशेषज्ञ डाक्टरद्वारा केही दिनमै विदुरमा शल्यक्रिया गरिने आयोजकले जनाएको छ।"
प्रतिनिधिसभाबाट पाँच अध्यादेश स्वीकृत,"काठमाडौं : सरकारले जारी गरेको ६ मध्ये पाँच अध्यादेश प्रतिनिधिसभाबाट स्वीकृत भएको छ। बुधबार बसेको प्रतिनिधिसभाको बैठकले पाँच अध्यादेश स्वीकृत गरेको हो। बैठकमा भूमि व्यवस्था, सहकारी तथा गरिबी निवारणमन्त्री बलराम अधिकारीले सहकारीसम्बन्धी केही नेपाल ऐनलाई संशोधन गर्ने अध्यादेश २०८१ लाई स्वीकृत गरियोस् भन्ने प्रस्ताव प्रस्तुत गरेका थिए। बैठकले उक्त प्रस्तावलाई बहुमतले स्वीकृत गरेको हो। बैठकमा सांसद चन्दा कार्कीले १२ जना सांसदको तर्फबाट उक्त अध्यादेशलाई अस्वीकार गरियोस् भन्ने सूचना प्रस्तुत गरेकी थिइन्। बैठकले उक्त प्रस्तावलाई समेत बहुमतले अस्वीकार गरेको छ। त्यसअघि उक्त अध्यादेशका विषयमा विरोधको सूचनाका क्रममा आएका जिज्ञासाको जवाफ दिँदै भूमि व्यवस्था, सहकारी तथा गरिबी निवारणमन्त्री अधिकारीले सहकारी क्षेत्रलाई व्यवस्थित गर्न अध्यादेश ल्याएको भन्दै प्रतिपक्षीमा रहँदैमा विरोधका लागि विरोध नगर्न आग्रह गरे। छिटो छरितो समस्या हल गर्न अध्यादेश ल्याउनुपरेको भन्दै उनले सहकारी पीडितको भावनालाई समेत समेटिएको जानकारी दिए। कानुनमार्फत सहकारीको नियमन गर्न प्राधिकरणको अवधारणा अघि बढाएको उनले बताए। त्यस्तै निजीकरण (पहिलो संशोधन) अध्यादेश र आर्थिक तथा व्यावसायिक वातावरण सुधार र लगानी अभिवृद्धिसम्बन्धी अध्यादेश प्रतिनिधिसभाबाट स्वीकृत भएको छ। उपप्रधान तथा अर्थमन्त्री विष्णु पौडेलले निजीकरण (पहिलो संशोधन) अध्यादेश र आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेशलाई स्वीकृत गरियोस् भन्ने प्रस्ताव प्रस्तुत गरेका थिए। उक्त प्रस्तावलाई सभाले बहुमतबाट स्वीकृत गरेको हो। त्यसअघि निजीकरणसम्बन्धी अध्यादेशमा सांसद माधव सापकोटाले राखेको अस्वीकार सम्बन्धी सूचना र आर्थिक तथा व्यावसायिक वातावरण सुधारसम्बन्धी अध्यादेशमा सांसद रणेन्द्र बरालीले राखेको अस्वीकार सम्बन्धी सूचना अस्वीकृत भएको थियो। त्यस्तै आर्थिक कार्यविधि तथा वित्तीय उत्तरदायित्वसम्बन्धी अध्यादेश प्रतिनिधिसभाबाट स्वीकृत भएको छ। अर्थमन्त्री पौडेलले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेशलाई स्वीकृत गरियोस प्रस्ताव राखेका थिए। सभाले उक्त प्रस्तावलाई बहुमतले स्वीकृत गरेको हो। त्यसअघि सांसद स्वर्णिम वाग्ले राखेको उक्त अध्यादेश अस्वीकृतको सूचना बहुमतले अस्वीकृत भएको छ। अध्यादेशका विरुद्ध विरोधको सूचना दिने क्रममा आएका जिज्ञासाको उत्तर दिँदै मन्त्री पौडेलले प्रक्रियागत ढंगले नै अध्यादेश आएको जिकिर गरे। अध्यादेश ल्याएर सरकारले संसदको अपमान नगरेको भन्दै उनले संसदलाई कुण्ठा व्यक्त गर्ने थलो भन्दा विचार राख्ने थलो बनाउन आग्रह गरे। उनले सदन नचलेका बेला अध्यादेश ल्याउन पाउन सरकारको अधिकार भएको बताए। सदनमा अध्यादेश प्रस्तुत गर्दा अपमान हुन्छ भने लोकतन्त्र खोज्न जंगल जाने? भन्दै उनले प्रश्न गरे। उनले सरकारले ल्याएको अध्यादेश पास गर्ने क्षमता सरकारसँग रहेको धारणा राखे। त्यस्तै उनले समयभित्रै नेपाललाई ग्रे लिष्टबाट हटाउने दाबी गरे। बैठकमा अध्यादेशको विरोधको सूचना दिने क्रममा विपक्षी दलका सांसदहरूले अर्थ समितिमा विधेयक छलफलमा रहँदा अध्यादेश ल्याएको भन्दै तत्काल नैतिकताका आधारमा राजीनामा गर्न अर्थमन्त्रीलाई सुझाव दिएका थिए। त्यस्तै सुशासन प्रवर्द्धन तथा सार्वजनिक सेवा प्रवाहसम्बन्धी अध्यादेश प्रतिनिधिसभाबाट स्वीकृत भएको छ। प्रधानमन्त्री केपी शर्मा ओलीका तर्फबाट सञ्चार तथा सूचना प्रविधिमन्त्री पृथ्वीसुब्बा गुरुङले उक्त प्रस्ताव स्वीकृत गरियोस् भन्ने प्रस्ताव राखेका थिए। उक्त प्रस्तावलाई बैठकले बहुमतले स्वीकृत गरेको हो। त्यसअघि सांसद भानुभक्त जोशीले राखेको सुशासन प्रवर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, २०८१ लाई अस्वीकृत गरियोस् भन्ने सूचना अस्वीकृत भएको थियो। बैठकमा सञ्चार तथा सूचना प्रविधिमन्त्री पृथ्वीसुब्बा गुरुङले सुशासन अहिलेको चुनौती रहेकाले यसलाई कायम गर्नका लागि आवश्यक कानुन निर्माण गर्नुपर्ने भएकाले अध्यादेश ल्याइएको बताए। समयमा नै कानुन बन्न नसक्दा राज्यका निकायले काम गर्न नसकेकाले तत्काल समस्या समाधान गर्नका लागि सरकार गम्भीर रहेको उनले बताए।"
भूमे ग्रामीण आँखा केन्द्र स्थापना,"रुकुमपूर्व : भूमे गाउँपालिका२ खाबाङबगरमा भूमे ग्रामीण आँखा केन्द्र रुकुमपूर्वको उद्घाटन गरिएको छ। प्राविधिक एवं भौतिक पक्षका सम्पूर्ण कार्यहरू पूरा भएसँगै केन्द्रको उद्घाटन गरिएको गाउँपालिकाले जनाएको छ। केन्द्रमा अबदेखि आँखासम्बन्धी जाँच र चस्मा बनाउने लगायतका आधारभूत सेवा प्रवाह हुने छ। केन्द्रबाट रुकुमपूर्वको तीनवटै गाउँपालिका तथा छिमेकी जिल्लाका नागरिकले पनि सेवा लिने विश्वास गरिएको छ। भूमे गाउँपालिकाका अध्यक्ष होमप्रकाश श्रेष्ठले आँखा केन्द्रबाट सिंगो रुकुमेली नागरिकले सेवा लिने बताए। अध्यक्ष श्रेष्ठले सबैको मेहनत तथा सहयोगबाट भूमेमा भूमे ग्रामीण आँखा केन्द्र रूकुम पूर्वको उद्घाटन हुनु भनेको सिंगो जिल्लावासीको लागि गौरवको कुरा भएको बताए। नयाँ नाम दर्ताको लागि ५०, पुरानो नाम दर्ताको लागि ४०, आकस्मिक सेवाको लागि नाम दर्ता १ सय ५०, आँखामा भएको बाह्य वस्तु निकालेमा १ सय र सामान्य शल्यक्रियाका लागि ५ सय रुपैयाँ लाग्ने भूमे ग्रामीण आँखा केन्द्रका नेत्र सहायक हीरा बस्नेतले जानकारी दिए।"
स्वास्थ्य सचिवमा डा देवकोटा नियुक्त,काठमाडौं : स्वास्थ्य तथा जनसंख्या मन्त्रालयको सचिवमा डा विकास देवकोटा नियुक्त भएका छन् । बुधबार बसेको मन्त्रिपरिषदको बैठकले देवकोटालाई सचिवमा नियुक्त गर्ने निर्णय गरेको हो। डा देवकोटा स्वास्थ्य सेवा विभागका महानिर्देशक थिए। स्वास्थ्य सचिव डा रोशन पोखरेलले १२ फागुनबाट अनिवार्य अवकास पाएपछि तीन जनाको नाम सिफारिस भएको थियो। डा देवकोटासहित स्वास्थ्य मन्त्रालयमा १२औं तहमा रहेका डा संगिता मिश्र र डा टंक बाराकोटीको नाम सिफारिस भएका थिए। सिफारिसमा परेका तीन जनामध्ये मन्त्रिपरिषदले दाङ जिल्लाका डा देवकोटालाई सचिवमा नियुक्त गरेको हो।
राइस मिलको जग्गा बिक्री रोक्न माग गर्दै गौरमा आन्दोलन,रौतहट : जिल्ला सदरमुकाम गौरमा रहेको ऐतिहासिक राइसमिलको जग्गा बिक्री रोक्न माग गर्दै आन्दोलन गरिएको छ। स्थानीयले गौर नगरपालिकाले राइस मिलका विषयमा गरेको निर्णय बदर गर्न माग गर्दै आज आन्दोलन गरेका हुन्। गौर नगरपालिकाले रातारात बन्द कोठाबाट गौर राइस मिलको मैदान बिक्री गर्ने निर्णयप्रति त्यस क्षेत्रका नागरिकले आपत्ति जनाउँदै आन्दोलनमार्फत दबाब दिएका हुन्। गौर राइस मिल बचाउ अभियान सञ्चालन गरेर नगरपालिकाको विरुद्धमा बुधवार स्थानीयले प्रदर्शन गर्दै जनताको अहित हुने कार्य नगर्न चेतावनी दिएको स्थानीय बजरङी गुप्ताले बताए। नगर प्रमुखसहित केही जनप्रतिनिधिको व्यक्तिगत स्वार्थपूर्तिका लागि गरिएको निर्णय मान्य नहुने ज्ञापनपत्रमा उल्लेख गरिएको छ। राइस मिल मैदान बिक्री गर्ने निर्णय भएको भन्दै स्थानीय आन्दोलनमा छन्। पालिकाले आफ्नो निर्णय फिर्ता नलिए चरणबद्ध आन्दोलन गर्न बाध्य हुने चेतावनी पनि दिइएको छ।
सुदूरपश्चिममा करोडौंका कोल्ड स्टोर अलपत्र,"धनगढी : सुदूरपश्चिम प्रदेशमा संसदीय समितिहरू गठन भएलगत्तै एक्शनमा गएका छन्। प्रदेशको सामाजिक विकास समितिले अलपत्र परेका कोल्ड स्टोरका काजजात पेश गर्न भूमि व्यवस्था कृषि तथा सहकारी मन्त्रालयलाई निर्देशन दिएको छ। नयाँ गठबन्धनको सरकार बनेपछि संसदीय समिति पनि सभापतिविहीन भएका थिए। माघ २३ गते मात्रै समितिका सभापतिको निर्वाचन भएको थियो। सामाजिक विकास समितिले यसअघि निर्माण भएका, निर्माणमा लापरबाही गरिएका र अलपत्र परेका कोल्ड स्टोरको अनुगमन गर्दै यस्तो निर्देशन दिएको हो। सभापति धर्मराज पाठकको अध्यक्षतामा बुधबार बसेको सामाजिक विकास समितिले भूमि व्यवस्था कृषि तथा सहकारी मन्त्रालयले प्रदेशभरी निर्माण गरेका कोल्ड स्टोरहरूको निर्माण सम्बन्धी सम्पूर्ण कागजपत्रहरू पाँच दिनभित्र पेश गर्न निर्देशन दिएको सचिवालयले जनाएको छ। समितिको बुधबार बसेको बैठकले प्रदेश सरकारले निर्माण गरेका कोल्ड स्टोरहरू सञ्चालनमा नआएको र केही कोल्ड स्टोरहरूको निर्माण अधुरो छोडिएकाले सो सम्बन्धी सम्पूर्ण कागजपत्रहरू पाँच दिन भित्र समिति समक्ष पेश गर्न मन्त्रालयलाई निर्देशन दिएको हो। सामाजिक विकास समितिका सभापति धर्मराज पाठकका अनुसार बुधबार बैठक बस्नुअघि समितिले कृषि मन्त्रालयले निर्माण गरेका कोल्ड स्टोरहरूको अनुगमन गरेको थियो। समितिले अनुगमनका क्रममा मन्त्रालयका तर्फबाट निर्माण भएका १० वटा कोल्ड स्टोर मध्ये कुनै पनि सञ्चालनमा नरहेको पाइएपछि बुधबारको बैठकमा मन्त्रालयका निमित्त सचिव गोकुल बोहरा र कृषि विकास निर्देशनालयका निर्देशक खगेन्द्र प्रसाद शर्मालाई बोलाएर छलफल गरेको हो। छलफल पछि समितिले कोल्ड स्टोर निर्माणको कार्यविधि, ठेक्का सम्झौतासहित सम्पूर्ण कागजपत्रहरू पेश गर्न निर्देशन दिएको छ। केही कोल्ड स्टोर निर्माणमा खर्च भएको रकम बेरुजू समेत आएको देखिएकाले बेरुजूको विवरण समेत पेश गर्न निर्देशन दिइएको सभापति पाठकले जानकारी दिए। छलफलका क्रममा कृषि विकास निर्देशनालयका निर्देशक शर्माले कैलालीका चुरे गाउँपालिका, लम्की चुहा नगरपालिका र कञ्चनपुरको दोधारा चाँदनी नगरपालिकामा निर्माण गरिएका कोल्ड स्टोरहरू स्थानीय तहलाई हस्तान्तरण भएको र सञ्चालनको जिम्मेवारी उनीहरूले लिने गरी सम्झौता भएको बताए। निर्माण सम्पन्न भई हस्तान्तरण हुन बाँकी रहेका गोदावरीको अत्तरिया, अछामको साँफेबगर र बाजुराको बडिमालिकामा निर्माण भएका कोल्ड स्टोर बिजुलीको समस्यालाई कारण देखाएर सञ्चालन नगरिएको निर्देशक शर्माले जानकारी दिए। यी बाहेक निर्माण अधुरै छोडिएका कोल्ड स्टोर निर्माण गरिरहेका निर्माण व्यवसायीहरूलाई काम सक्न विभिन्न मितिमा पत्राचार गरिए पनि काम सम्पन्न हुन नसकेको मन्त्रालयका निमित्त सचिव गोकुल बोहराले बताए। निमित्त सचिव बोहराले मन्त्रालयले आफ्नो मातहतका कार्यालय मार्फत योजनाहरू कार्यान्वयन गर्दा स्थानीय स्तरमा हामीले ल्याएको योजना हो भन्दै काममा अवरोध गर्ने र स्थानीय तहहरूले पनि अघिल्लो पटकका जनप्रतिनिधिहरू सँग भएको सम्झौता नयाँ जनप्रतिनिधिहरूले नमानिदिँदा समस्या भएको बताए"
सडन डेथमा वीरगन्जलाई स्तब्ध पार्दै पुलिस फाइनलमा,"वीरगन्ज : साविक विजेता नेपाल पुलिस क्लब दोस्रो वीरगन्ज गोल्डकप फुटबलको फाइननलमा प्रवेश गरेको छ। आदर्शनगर रंगशालामा बुधबार भएको पहिलो सेमिफाइनल खेलमा घरेलु टोली वीरगन्ज वीरगन्ज युनाइटेड क्लबलाई सडन डेथमा स्तब्ध पार्दै पुलिस फाइनलमा प्रवेश गरेको हो। निर्धारित ९० मिनेटको खेल र त्यसपछिको टाइब्रेकर दुवैमा बराबरी भएपछि सडन डेथमा वीरगन्जलाई स्तब्ध पार्दै पुलिसले फाइनलको यात्रा तय गरेको हो। सडन डेथमा पुलिसका शीशीर चौधरी, नीरज खड्का, प्रज्वल चौधरी र सोनिल तामाङले गोल गरे। वीरगन्जका लागि भने अजित चौधरी, विक्रम थोकर, प्रमिजय गच्छेदारले गोल गर्दा विवेक चौधरीको प्रहार गोलपोष्टको बार माथिबाट बाहिर गएपछि वीरगन्ज पुलिससँग स्तब्ध बन्यो। त्यसअघि टाइब्रेकर भने ३३ को बराबरीमा सकिएको थियो। टाइब्रेकरमा पुलिसका लागि कप्तान रामचन्द्र वाजी,गोलरक्षक अमित टमाटा र विवेक पाण्डेले गोल गरेका थिए भने उज्वल राईको प्रहार गोलपोष्टको बारमाथिबाट बाहिरिन गएको थियो। यस्तै सन्जिव लामाको प्रहार भने वीरगन्जका गोलरक्षकले रोकेर असफल पारिदिएका थिए। यसैगरी टाइब्रेकरमा वीरगन्जका लागि आशा गु्रुङ,कप्तान शीशष थापा र कृपाकान्त महत्तोले गोल गरे भने शान्त बहादुर गुरुङको प्रहार पुलिसका गोल रक्षक अमित टमाटाले रोकेर असफल बनाएका थिए भने विदेशी खेलाडी बाफरको प्रहार गोलपोष्टको माथिल्लो बारमा लागेर फर्किएको थियो। बुधबारको खेलको म्यान अफ दी म्याच पुलिसका गोलरक्षक अमित टमाटा घोषित भए। उनलाई नगद १० हजार रुपैयाँ र ट्रफी प्रदान गरियो। प्रतियोगिताको दोस्रो तथा अन्तिम सेमिफाइनल खेल बिहीबार मच्छिन्द्र फुटबल क्लब काठमाडौं र सलहेश फुटबल क्लब सिरहाबीच हुनेछ। भेट्रान सिटी क्लब वीरगन्जले आयोजना गरेको प्रतियोगिता फागुन २४ गतेसम्म चल्नेछ। प्रतियोगिताको उपाधि विजेता टिमले नगद ११ लाख ११ हजार १११ रुपैयाँ तथा उपविजेता टिमले ५ लाख ५५ हजार ५५५ रुपैयाँ प्राप्त गर्नेछ।"
वैदेशिक रोजगारीका लागि विभिन्न देशहरूमा पठाइदिन्छु भन्दै ठगी गर्ने दुईजना पक्राउ,काठमाडौं : वैदेशिक रोजगारीका लागि विभिन्न देशहरूमा पठाइदिन्छु भन्दै ठगी गर्ने दुईजना पक्राउ परेका छन्। पक्राउ पर्नेमा स्याङजाको बिरुवा गाउँपालिका६ घर भई काठमाडौंको तारकेश्वर बस्ने २६ वर्षीय सुन्दर केसी र बाग्लुङको निसीखोला गाउँपालिका६ घर भई हाल काठमाडौंको टोखा बस्ने ५१ वर्षीय किरण घर्ती रहेका छन्। केसीले अजरबैजान पठाउने भनेर १२ लाख ७० हजार र घर्तीले सर्बिया पठाउने भनेर साढे ३ लाख रुपैयाँ लिएर सम्पर्कविहीन भएका थिए। काठमाडौं उपत्यका अपराध अनुसन्धान कार्यालयको टोलीले उनीहरूलाई काठमाडौंको विभिन्न स्थानबाट पक्राउ गरेको हो। बेरोजगार युवायुवतीहरुलाई आकर्षक तलबको प्रलोभनमा पारी रोजगारीका लागि विभिन्न देशहरुमा लैजाने भन्दै लामो समयसम्म झुक्यानमा राखेर सम्पर्कविहीन भएकोमा पीडितहरुले जाहेरी दिएपछि उनीहरूलाई पक्राउ गरिएको कार्यालयका सूचना अधिकारी एवं प्रहरी उपरीक्षक काजी कुमार आचार्यले बताए। उनका अनुसार थप अनुसन्धान तथा कारबाहीका लागि वैदेशिक रोजगार विभाग पठाइएको छ।
जेसीआईले गर्यो नारी सम्मान,"काठमाडौं : नारी दिवसको अवसर पारेर जेसीआई काठमाडौं लेडीले समाजका विविध विधामा महत्वपूर्ण योगदान दिने ६ जना नारीहरूलाई सम्मान गरेको छ। नेपाल जेसीजका राष्ट्रिय अध्यक्ष रजनी थापाले उनीहरूलाई सम्मानित गरेकी हुन्। थापाथलीस्थित नेपाल जेसीजको केन्द्रीय कार्यालयमा आयोजित एक समारोह बीच बुधबार उनीहरूलाई सम्मानपत्र सहित दोसल्ला ओढाएर सम्मान गरिएको थियो। नेपाल जेसीजको सम्मानित हुने महिलाहरूमा गोमा केसी (चलचित्र क्षेत्र), सीमा तामाङ ( सञ्चार क्षेत्र), डा रूपा झा ( स्वास्थ्य क्षेत्र), इन्दिरा सापकोटा (व्यवसाय क्षेत्र), महेश्वरी डंगोल ( उड्डयन क्षेत्र सिनियर पाइलट ), लक्ष्मी कुमारी श्रेष्ठ ( खेलकुद क्षेत्र) रहेका छन्। नारी दिवसलाई लक्षित गरेर हामीले हरेक वर्ष समाजमा अतुलनीय योगदान दिने महिलाहरूलाई सम्मान गदै आइरहेका छौं जेसीआई काठमाडौं लेडी अध्यक्ष तुलसी थापाले भनिन् यो सम्मान उहाँले गर्नुभएको योगदानको कदर हो। नेपाल जेसीजको अफिसियल मिडिया पार्टनरमा अन्नपूर्ण मिडिया नेटवर्क रहेको छ। नारी सम्मान समारोहलाई सम्बोधन गर्दै नेपाल जेसीजको राष्ट्रिय अध्यक्ष रजनी थापाले नारीको सम्मान गर्नु सामाजिक सभ्यताको मापदण्ड हो। नारीले आफ्नो जीवनमा असंख्य संघर्ष र बलिदान दिँदै समाजको प्रत्येक क्षेत्रलाई समृद्ध र सशक्त बनाउँछन्। मातृत्वको भूमिका निभाउँदै परिवारको आधारलाई मजबुत बनाउँदै समाजमा योगदान पुर्याउने विभिन्न कार्यहरूमा पनि अग्रणी भूमिका निभाउने बताइन्। नारीको सम्मान केवल बाह्य व्यवहारमा मात्र होइन, मानसिक र सांस्कृतिक दृष्टिकोणबाट पनि हुनुपर्छ। कुनै पनि समाज त्यतिबेलासम्म बलियो र समृद्ध हुँदैन जबसम्म नारीलाई पूरा अधिकार र सम्मान प्राप्त हुँदैन। 'नारीको सम्मान भनेको केवल उसको अधिकारको सम्मान गर्नु मात्र होइन, उसको आत्मसम्मान र अस्तित्वलाई स्वीकार गर्नु हो। नारीलाई उपेक्षित गर्ने समाज आफ्नो अदभूत सम्भावनामा प्रगति गर्न सक्दैन,' उनले भनिन्। समाजमा समानता र सहअस्तित्वका लागि, नारीको योगदान र स्थानलाई उच्च मापदण्डमा राख्नु पर्दछ तब मात्र हामी साँचो अर्थमा एक सशक्त र प्रगतिशील समाज निर्माण गर्न सक्छौं।"
दसौं राष्ट्रिय खेलकुद : नयाँ मितिले तरंगित खेल क्षेत्र,"काठमाडौं : नेपाली खेलकुदको महाकुम्भ मानिने राष्ट्रिय खेलकुद आगामी जेठ ३ देखि १० गतेसम्मका लागि सरेको छ। राष्ट्रिय खेलकुद परिषद्को बोर्ड बैठकले तेस्रोपटक नयाँ मिति तय गरेको हो। राष्ट्रिय खेलकुदको नयाँ मितिलाई लिएर खेलकुद क्षेत्रमा ठूलो बहस सिर्जना भएको छ। धेरैले नयाँ जेठमा गर्न लागिएको राष्ट्रिय खेलकुदको विरोध गरेका छन्। राखेपको बोर्ड बैठकमा ७ मध्ये ६ प्रदेशका सदस्य सचिव अनुपस्थित थिए। स्रोतका अनुसार उनीहरूले बैठक बहिष्कार गरेका थिए। नयाँ मितिले खेलाडीहरूको तालिकासमेत बिग्रिएको उनीहरूको तर्क छ। हामीले अन्तर्राष्ट्रिय क्यालेन्डरहरू पछि धकेल्दै राष्ट्रिय खेलकुद कुरिरहेका हुन्छौं। तर, एकपछि अर्को मिति सर्दा नैराश्यता बढिरहेको छ,' उनले भनिन्। नेपाली एथ्लेटिक्समा गोल्डेन गर्लको उपनाम पाएकी सन्तोषीले यसले समग्र नेपाली खेलकुदलाई पछाडि पार्ने बताइन्। यता प्रदेशहरूले पनि खेलाडी छनौट गरेर बन्द प्रशिक्षणमा समेत राखिसकेको छ। हामीले खेलाडी छनोट गरिसक्यौं। कतिपय खेलको खेलाडीलाई बन्द प्रशिक्षणमा राखिसक्यौं। अब ती खेलाडीलाई कसरी व्यवस्थापन गर्ने? सुदूरपश्चिम प्रदेश राखेप सदस्य सचिव दीपक सिंहले भने। सम्बन्धित निकायको गैर जिम्मेवारीपन र खेलकुद, बोलीमा मात्रै सीमित हुँदा घरेलु खेलकुद संरचनाको महाकुम्भ छायाँमा परेको खेलाडी संघका अध्यक्ष दीपक श्रेष्ठ बताउँछन्। खेलकुदका तल्लो निकायहरू खेलकुद गर्न तयार थिए। तर, अर्थमन्त्रालय र प्रधानमन्त्रीले ध्यान दिएनन्, अन्नपूर्णसँग उनले भने। जेठ महिनामा विरेन्द्रनगर अत्याधिक गर्मी हुने र खेलाडीको स्वास्थ्य सुरक्षा नहुने भन्दै आफूले माइन्युटमा हस्ताक्षर नगरेको श्रेष्ठको दाबी छ। खेलाडीका लागि राष्ट्रिय खेलकुद नखाउँ भने दिनभरिको शिकार, खाउँ भने कान्छा बाउको अनुहारजस्तो भएको छ,' उनले भने। अखिल नेपाल फुटबल संघ (एन्फा)का महासचिव किरण राईले तोकिएको समयमा राष्ट्रिय खेलकुद गराउनुपर्ने बताए। तोकिएको समयमा खेलकुद प्रतियोगिता भएको राम्रो हो। राष्ट्रिय खेलकुद सर्दा हामीले अन्तर्राष्ट्रिय क्यालेन्डरलाई पनि मिलाउनुपर्छ,' उनले भने। राष्ट्रिय खेलकुद परिषद (राखेप)का सदस्य सचिव टंकलाल घिसिङ भने अब उपरान्त राष्ट्रिय खेलकुद नसरोस् भन्नेमा आफ्नो धेय रहेको बताए। सुर्खेतमा गर्मी तथा सोही किसिमले तालिका मिलाएर खेल गर्नेतर्फ पनि हाम्रो छलफल भइरहेको छ,' अन्नपूर्णसँग उनले भने। मौसमको अनुकूलताको विषयमा पनि बसेर छलफल गर्नुपर्ने उनको भनाइ छ। मैले पटकपटक प्रयास गर्दा पनि राष्ट्रिय खेलकुद परिषद (राखेप)को बैठक ढिला आयोजना भयो। धेरै पटक प्रयास गर्दा पनि बैठक बस्न सकेन। जसका कारण एजेन्डा पारित हुन समय लाग्यो,' घिसिङले भने। उनका अनुसार मंसिर २१ मा पठाएको १०औं आर्थिक एजेन्डा फागुन १२ मा मात्रै राखेप आइपुगेको हो। संघीय मन्त्रालयबाट भएको ढिलासुस्तीका कारण मिति सरेको उनले बताए। सुदूरपश्चिमका सदस्य सचिव सिंह भने घिसिङको कुरामा असहमति राखे। ११६औं राखेप बोर्ड बैठकबाट १०औं राष्ट्रिय खेलकुदको बहस चलेको १२१औं बैठकमा समेत त्यही कुरा हुन्छ। बजेट २५ प्रतिशत कटौति भएको भन्ने कुराहरू गर्नुहुन्छ। आफ्नो आपसी टसलले खेलाडीको भविष्य अन्योलमा पार्ने?,' उनी प्रश्न गर्छन्। उनले संघीय सरकारको राजनीतिक खिचातानीले घरेलु खेलकुदको संरचनामा खलल आएको आरोप लगाए। राखेप उपाध्यक्ष ध्रुव आचार्यका अनुसार संरचना तयार हुन अझै १ देखि डेढ महिना समय लाग्छ।"
"दार्चुलामा जिप दुर्घटना हुँदा चालकको मृत्यु, दुईजना घाइते",दार्चुला : दार्चुलामा जिप दुर्घटनामा परी चालकको मृत्यु भएको छ। मृत्यु हुनेमा महाकाली नगरपालिका२ का २५ वर्षीय महेश भुल रहेका छन्। आज दिउँसो ४ बजे जिल्लाको महाकाली नगरपालिका२ मुल्लामा सुपप्र ००१ ज ०००५ नम्बरको जिप दुर्घटना भएको थियो। भुलको जिल्ला अस्पताल दार्चुलामा उपचारका क्रममा मृत्यु भएको जिल्ला प्रहरी कार्यालय दार्चुलाका प्रहरी निरीक्षक तथा सूचना अधिकारी छत्र बहादुर रावतले बताए। दुर्घटनामा महाकाली नगरपालिका२ घर भएका १५ वर्षीय सागर भुल र ३ वर्षीय धौले भुलको जिल्ला अस्पतालमा उपचार भइरहेको छ। घाइतेहरूको अवस्था सामान्य रहेको जिल्ला अस्पताल दार्चुलाले जनाएको छ।
५२ संवैधानिक पदाधिकारी नियुक्तिविरुद्धको मुद्दा चार वर्षमा पनि टुंगिएन,"काठमाडौं : सर्वोच्च अदालतले विभिन्न संवैधानिक निकायमा ५२ जनाको नियुक्ति बदरको माग गर्दै दायर रिट निवेदनमाथिको सुनुवाई चार वर्ष पुगिसक्दा पनि टुंगिएको छैन। कहिले हेर्न नभ्याइने त कहिले हेर्दाहेर्दैको सूचिमा पर्दै आएको यस मुद्दाको टुंगो अन्योल छ। अग्राधिकार प्राप्त यस मुद्दाको आगामी पेशी चैत ६ गते तोकिएको छ। अधिवक्ता अर्यालले २०७७ पुस १ गते रिट निवेदन दायर गरेका थिए। बुधबार सात जना कानुन व्यवसायिले बहस गरेका छन्। बहस नसकिए पछि सर्वोच्च अदालतले मुद्दालाई हेर्दाहेर्दैमा राखेको छ। रिट निवेदक अर्यालले अन्नपूर्णसँग भने, नियुक्त भएका पदाधिकारीमध्ये कसैको निधन भइसक्यो। कसैले अवकाश पाइसके, तैपनि मुद्दा टुंगिएको छैन। २०८० सालमा अग्राधिकार दिइएको यस मुद्दा विगतमा धेरै पटक हेर्न नभ्याइने सूचीमा पर्दै आएको थियो। रिट दर्ता भएको चार वर्षपछि प्रधानन्यायाधीश प्रकाशमानसिंह राउत, न्यायाधीशहरू सपना प्रधान मल्ल, मनोजकुमार शर्मा, कुमार चुडाल र नहकुल सुवेदीको संवैधानिक इजलासमा सुनुवाई जारी छ। तत्कालीन प्रधानमन्त्री केपी शर्मा ओलीको सरकारले अध्यादेश मार्फत संवैधानिक परिषद् सम्बन्धी ऐन संशोधन गरेर संवैधानिक निकायहरूमा पदाधिकारी नियुक्ति गरेको थियो। त्यसबेला अख्तियार दुरुपयोग अनुसन्धान आयोग, लोक सेवा आयोग, निर्वाचन आयोगलगायतका संवैधानिक निकायमा ५२ जना पदाधिकारीहरू नियुक्त गरिएको थियो। रिट निवेदनमा संवैधानिक नैतिकताको उल्लंघन र संविधानमाथि जालसाजि गरेर सो नियुक्ति गरिएको दावी गर्दै नियुक्ति बदरको माग गरिएको छ। रिट निवेदनमा राष्ट्रपति कार्यालय, प्रधानमन्त्री कार्यालय, मन्त्रिपरिषद, संवैधानिक परिषद, संवैधानिक सचिवालय लगायतलाई विपक्षी बनाइएको छ।"
हतियार उठाएर हिंसा गर्नेहरूले नै संविधान मास्न खोजेको आरोप लगाउँछन् : प्रधानमन्त्री ओली,काठमाडौं : प्रधानमन्त्री केपी शर्मा ओलीले लोकतन्त्र मास्नका लागि हतियार उठाएर हिंसा मच्चाउने व्यक्तिहरूले संविधान मास्न खोजेको आरोप लगाउने गरेको बताएका छन्। बुधबार काठमाडौंमा मानव अधिकार रक्षकहरूको पाँचौं राष्ट्रिय सम्मेलन उद्घाटन गर्दै प्रधानमन्त्री ओलीले कांग्रेस र एमालेका कारण मुलुकमा संविधान निर्माण भएको भन्दै लोकतन्त्र मास्नका लागि हतियार उठाएर हिंसा मच्चाउने व्यक्तिहरूले संविधान मास्न खोजेको आरोप लगाउने गरेको बताए। उनले मानव अधिकारको रक्षा र संविधानको मौलिक हकहरूको कार्यान्वयनका लागि सरकार कटिबद्ध रहेको बताए। मानवअधिकारको पक्षमा बोले अमानवीय तवरले धम्की आउने गरेको भन्दै उनले मानवअधिकार विरुद्धको असामाजिक क्रियाकपाल सह्य नहुने स्पष्ट पारे। प्रधानमन्त्री ओलीले मानव अधिकारका लागि आन्दोलन गर्ने दुई ठूला दलको सहभागितामा अहिलेको सरकार बनेकाले यसले मानव अधिकारको उल्लंघन हुन नदिन र कानुनी शासनको पालना गर्नमा विशेष महत्त्व दिने धारणा राखे। नेपाली जनतालाई सुखी र समृद्ध बनाउनका लागि यथार्थरूपमा मानव अधिकार स्थापित हुनुपर्छ भन्नेमा सरकार स्पष्ट रहेको उनको भनाइ छ। उनले नेपालले मुत्युदण्डको सजायको व्यवस्था नअपनाउने स्पष्ट गर्दै दोषका आधारमा कडाभन्दा कडा सजाय दिन सकिने बताए। कार्यक्रममा राष्ट्रिय मानव अधिकार तथा सामाजिक न्याय मञ्च नेपाल (मानव अधिकार एलायन्स)द्वारा स्थापित एक लाख राशिको मानव अधिकार तथा स्वतन्त्रता पुरस्कार वरिष्ठ पत्रकार भैरव रिसाललाई प्रदान गरिएको थियो
आर्थिक कार्यविधिसम्बन्धी अध्यादेश स्वीकृत,काठमाडौं : आर्थिक कार्यविधि तथा वित्तीय उत्तरदायित्वसम्बन्धी अध्यादेश प्रतिनिधिसभाबाट स्वीकृत भएको छ। बुधबार बसेको प्रतिनिधिसभा बैठकमा उपप्रधान तथा अर्थमन्त्री विष्णुप्रसाद पौडेलले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेशलाई स्वीकृत गरियोस प्रस्ताव राखेका थिए। सभाले उक्त प्रस्तावलाई बहुमतले स्वीकृत गरेको हो। त्यसअघि सांसद स्वर्णिम वाग्ले राखेको उक्त अध्यादेश अस्वीकृतको सूचना बहुमतले अस्वीकृत भएको छ। अध्यादेशका विरुद्ध विरोधको सूचना दिने क्रममा आएका जिज्ञासाको उत्तर दिँदै मन्त्री पौडेलले प्रक्रियागत ढंगले नै अध्यादेश आएको जिकिर गरे। अध्यादेश ल्याएर सरकारले संसदको अपमान नगरेको भन्दै उनले संसदलाई कुण्ठा व्यक्त गर्ने थलो भन्दा विचार राख्ने थलो बनाउन आग्रह गरे। उनले सदन नचलेका बेला अध्यादेश ल्याउन पाउन सरकारको अधिकार भएको बताए। सदनमा अध्यादेश प्रस्तुत गर्दा अपमान हुन्छ भने लोकतन्त्र खोज्न जंगल जाने? भन्दै उनले प्रश्न गरे। उनले सरकारले ल्याएको अध्यादेश पास गर्ने क्षमता सरकारसँग रहेको धारणा राखे। त्यस्तै उनले समयभित्रै नेपाललाई ग्रे लिष्टबाट हटाउने दाबी गरे। बैठकमा अध्यादेशको विरोधको सूचना दिने क्रममा विपक्षी दलका सांसदहरूले अर्थ समितिमा विधेयक छलफलमा रहँदा अध्यादेश ल्याएको भन्दै तत्काल नैतिकताका आधारमा राजीनामा गर्न अर्थमन्त्रीलाई सुझाव दिएका थिए।
अन्नपूर्णसँग घाम ऊर्जा सेवाको सहकार्य,"काठमाडौं : सोलार बिजुली प्रवर्द्धन गर्दै आइरहेको घाम ऊर्जा सेवाले अन्नपूर्ण मिडिया नेटवर्कसँग सहकार्य गरेको छ। सोलार बिजुलीको प्रवर्द्धन गर्नका लागि घाम ऊर्जा सेवाले अन्नपूर्ण मिडिया नेटवर्कसँग सहकार्य गरेको हो। बुधबार अन्नपूर्ण मिडिया नेटवर्कको तीनकुनेस्थित हेडक्वार्टरमा एक समारोह बीच सहकार्य सम्झौता भएको छ। सम्झौतापत्रमा स्टार्टअपसँग अन्नपूर्ण अभियानकी संयोजक सुधा भुजेल र घाम ऊर्जा सेवाकी मार्केटिङ म्यानेजर वन्दना शाक्यले हस्ताक्षर गरेकी छन्। अन्नपूर्णको रिचहरु धेरै भएकाले हामीले अन्नपूर्ण मिडिया नेटवर्कलाई नै छानेका हौं, मार्केटिङ म्यानेजर वन्दना शाक्यले भनिन्, हामी सोलार बिजुलीका बारेमा आमजनसमुदायमा सचेतना जगाउने छौ। उनका अनुसार घाम ऊर्जाले सानादेखि ठूला उद्योगव्यवसायहरू सोलारको माध्यमबाट बिजुली उत्पादन गरि वितरण गर्ने सेवा प्रदान गदै आइरहेको छ।"
सरकारले अनुशासित र यथार्थपरक बजेट ल्याउँछ : अर्थमन्त्री पौडेल,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२०८३ मा अनुशासित र यथार्थपरक बजेट ल्याउने बताएका छन्। अर्थ मन्त्रालयले भौतिक पूर्वाधार तथा यातायात मन्त्रालय र त्यस मातहतका विभाग तथा निकायहरुसँग परामर्श गर्दै उनले यर्थाथपरक बजेट आउँदा बीचबीचमा रकमान्तर र संशोधन गर्न नपर्ने र कार्यान्वयनमा समस्या नआउने बताएका हुन् । अर्थमन्त्री पौडेलले बजेटको सिद्धान्त, मूल्य मान्यतालाई आत्मसात् गरी बजेट बनाउने र विगतको अनुभवबाट शिक्षा लिएर अघि बढ्ने धारणा व्यक्त गरे। उनले संघ, प्रदेश र स्थानीय सरकार रहेकाले संघीयता र संघ सरकारको भूमिकालाई विशेष ध्यान दिएर बजेट बनाउनेमा जोड दिए । मन्त्रालयहरू र विभिन्न निकायबीचको समन्वयमा बजेट निर्माण हुने हुँदा बजेटप्रति सबैले अपनत्व लिने अर्थमन्त्रीको विश्वास छ । विपद्पछिको पुनर्निर्माणलाई प्राथमिकता दिनुपर्ने उल्लेख गर्दै अर्थमन्त्री पौडेलले जीवन्त र प्रभावकारी बजेट बनाउने, नीति तथा कार्यक्रम र बजेटबीच तादाम्यता मिलाएर आगामी आर्थिक वर्षको बजेट बनाउने बताए । अर्थमन्त्री पौडेलले कार्यान्वयन हुन नसक्ने र कम प्राथमिकताका आयोजनाहरुलाई स्थगन गर्दै कार्यान्वयन योग्य योजनाहरु मात्र समावेश गर्न सम्बन्धित मन्त्रालयलाई आग्रह गरे । त्यसैगरी साना योजनाहरुलाई रोकी क्रमागत योजनाहरुको संख्या घटाउन पनि सुझाव दिए। पूर्व तयारी सम्पन्न भएका र अत्यन्तै आवश्यकता महसुस गरिएका आयोजनाहरु मात्र समावेश गर्नुपर्ने अर्थमन्त्रीको भनाइ छ । उनले बजेटको सिलिङलाई ध्यानमा राखेर कार्यक्रमहरु प्रस्ताव गर्न पनि सुझाव दिए। छलफलमा भौतिक भौतिक पूर्वाधार तथा यातायात मन्त्री देवेन्द्र दाहाल, राष्ट्रिय योजना आयोगका उपाध्यक्ष प्राडा शिवराज अधिकारी, अर्थ सचिव घनश्याम उपाध्याय, राजस्व सचिव दिनेशकुमार घिमिरे, भौतिक पूर्वाधार तथा यातायात सचिव केशवकुमार शर्मा लगायत सहभागी थिए । अर्थ मन्त्रालयले आर्थिक वर्ष २०८२०८३ को बजेट निर्माणका लागि मन्त्रालयगत छलफल सुरु गरेको हो।"
अध्यादेशलाई अस्वीकार गर्न विपक्षी दलको आग्रह,"काठमाडौं : विपक्षी दलले सरकारले ल्याएको अध्यादेशलाई अस्वीकार गर्न आग्रह गरेका छन्। बुधबार प्रतिनिधि सभाको बैठकमा सांसद् भानुभक्त जोशीले सुशासन प्रबर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेशलाई अस्वीकार गरियोस् भन्ने प्रस्ताव राखेका थिए। सोही प्रस्तावलाई समर्थन गर्दै माओवादी केन्द्रका प्रमुख सचेतक हितराज पाण्डेले अध्यादेश ल्याउने प्रक्रियामा त्रुटी रहेको दाबी गरेका हुन्। उनले संसदमा विचाराधीन विधेयक हुँदाहुँदै अध्यादेश ल्याइएकाले अस्वीकृत गर्नुपर्ने धारणा राखे । यसैगरी दुर्गा राईले पनि अध्यादेश अस्वीकार गर्न आग्रह गरिन्। उनले सरकारले हतारमा कानुन परिवर्तन गर्न खोजेको बताइन्। उनले अध्यादेशमा रहेका कानुन आम नागरिकको विपक्षमा रहेको उल्लेख गरिन्। यसैगरी सांसद शिशिर खनालले पनि अध्यादेश आपतकालीन अवस्थामा मात्र जारी गर्न सकिने बताए। उनले सरकारले आपतकालीन अवस्था पुष्टि नगरी ऐन परिमार्जन हुन र पारित गर्न नसक्ने उनको भनाई छ। उनले अध्यादेशले सांसदको अधिकार कटौति गरेको आरोप लगाए। यी हुन् पेश हुन लागेका अध्यादेश सुशासन प्रबर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, २०८१ आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८१ निजीकरण (पहिलो संशोधन) अध्यादेश, २०८१ आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेश, २०८१ सहकारीसम्बन्धी केही नेपाल ऐनलाई संशोधन गर्ने अध्यादेश, २०८१"
युगान्डा जाने महिला टिमको बिदाइ,"काठमाडौं : वुमन्स डे कप २०२५ खेल्न युगान्डा जाने नेपाल महिला टिमलाई नेपाल क्रिकेट संघ (क्यान)ले बुधबार बिदाइ गरेको छ। नेपाली टिमलाई मुलपानीस्थित क्यानको केन्द्रीय कार्यालयमा बिदाइ गरिएको हो। क्यानका पदाधिकारीले टिमलाई बिदाइ गरेको हो। यसपाली नेपाली महिला क्रिकेट टिमले फिटनेसलाई विशेष ध्यान दिई उपाधिमा हात लम्काउने कप्तान इन्दु बर्मा र प्रशिक्षक मनोज कटुवालले बताए। प्रतियोगिता मार्च ८ देखि १६ गतेसम्म हुनेछ। यसमा नेपालसहित ४ टिमले भाग लिनेछन्। नेपाल, युगान्डा, हङकङ र नामिबीया बीच हुनेछ। नेपालले युगान्डा र हङकङसँग पहिले पनि खेलिसकेको छ। नेपालका लागि नामिबिया भने नयाँ टिम हो। नेपाली टिमः इन्दु बर्मा(कप्तान), विन्दु रावल, रुबिना क्षेत्री, रिया शर्मा, सम्झना खड्का, ममता चौधरी, राजमती ऐरी, पूजा महतो, कविता जोशी, अलिशा कुमारी यादव (विकेटकिपर), रोमा थापा, रचना चौधरी, साना प्रविन र ईश्वरी विष्ट"
राप्ती आँखा अस्पतालको अपरेसन थिएटर भवन शिलान्यास,"काठमाडौं : दाङको तुलसीपुर उपमहानगरपालिकास्थित राप्ती आँखा अस्पतालको अपरेसन थिएटर भवन निर्माणको मंगलबार शिलान्यास गरिएको छ। तुलसीपुर उपमहानगरपालिकाका मेयर टीकाराम खड्का र काठमाडौंस्थित भारतीय दूतावासका प्रथम सचिव वशिष्ट नन्दनले संयुक्त रूपमा भवनको शिलान्यास गरेका हुन्। यस अवसरमा विभिन्न राजनीतिक दलका प्रतिनिधि, सरकारी अधिकारी र समाजसेवीहरूको उपस्थिति रहेको थियो। नेपालभारत विकास सहकार्यअन्तर्गत भारत सरकारको आर्थिक सहयोगमा ४३३१ करोड रुपैयाँको परियोजना लागतमा राप्ती आँखा अस्पतालको अपरेशन थिएटर भवन निर्माण भइरहेको छ। भारत सरकारको अनुदानबाट अपरेशन थिएटर भवन र अन्य सम्बद्ध सुविधाहरू निर्माण भइरहेको छ। यो परियोजना उच्च प्रभाव सामुदायिक विकास परियोजनाको रूपमा अघि बढेको छ र तुलसीपुर उपमहानगरपालिका, दाङ मार्फत कार्यान्वयन भइरहेको छ। तुलसीपुर उपमहानगरपालिका, दाङका मेयर तथा राप्ती आँखा अस्पताल व्यवस्थापन समितिका अध्यक्ष र अन्य सरोकारवालाहरूले नेपालका जनतालाई भारत सरकारले प्रदान गरिरहेको विकास सहायताको प्रशंसा गरे। उनीहरूले निर्माण भइरहेको पूर्वाधारले नेपालका जनतालाई राम्रो स्वास्थ्य सेवा प्रदान गर्न मद्दत गर्ने र नेपालको लुम्बिनी प्रदेशमा स्वास्थ्य क्षेत्रको समग्र विकासमा पनि योगदान पुर्याउने विश्वास व्यक्त गरे। सन् २००३ यता नेपालका विभिन्न क्षेत्रमा ५६३ वटा भन्दा बढी उच्च प्रभाव सामुदायिक विकास परियोजनाहरू अघि बढाइएका छन् र ४९५ वटा परियोजनाहरू सम्पन्न भइसकेका छन्। यी मध्ये ६२ वटा परियोजना लुम्बिनी प्रदेशमा रहेका छन्। यसका साथै भारत सरकारले नेपालका विभिन्न अस्पताल, स्वास्थ्य चौकी र शैक्षिक संस्थालाई १००९ वटा एम्बुलेन्स र ३०० वटा स्कुल बस उपहारस्वरुप प्रदान गरिसकेको छ। जसमध्ये लुम्बिनी प्रदेशमा १६४ वटा एम्बुलेन्स र ४३ वटा स्कुल बस उपहारस्वरुप प्रदान गरिएको छ। यी मध्ये, दाङमा १९ वटा एम्बुलेन्स र ४ वटा स्कूल बस उपहारस्वरुप प्रदान गरिएको छ। जसमा दाङको राप्ती आँखा अस्पताललाई प्रदान गरिएको एउटा एम्बुलेन्स समावेश छ। नजिकको छिमेकी भएको नाताले भारत र नेपालबीच व्यापक र बहुक्षेत्रीय सहकार्य रहेको छ। परियोजनाहरुको कार्यान्वयनले प्राथमिकता क्षेत्रहरूमा पूर्वाधारको विस्तार गरी जनताको विकासका लागि नेपाल सरकारले चालेका प्रयासमा भारत सरकारको निरन्तर सहयोगलाई प्रतिबिम्बित गर्दछ।"
सरकारले भन्यो : सूशासन कायम गराउन अध्यादेश ल्याइएको हो,"काठमाडौं : सरकारले सुशासन कायम गराउन अध्यादेश ल्याइएको दाबी गरेको छ। बुधबार प्रतिनिधि सभाको बैठकमा सांसद् भानुभक्त जोशीले राखेको सुशासन प्रबर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेशलाई अस्वीकार गरियोस् भन्ने प्रस्तावमाथि उठेका प्रश्नको जवाफ दिनेक्रममा सञ्चार तथा सूचना प्रविधिमन्त्री पृथ्वीसुब्बा गुरुङले सुशासन कायम गराउन अध्यादेश ल्याइएको दाबी गरेका हुन्। विपक्षीले विरोध गर्नका लागि मात्र विरोध गरेको उनको दाबी छ। अहिले अध्यादेशको विपक्षमा ७ जना सांसद्ले भनाई राख्नुभयो। आज बोल्ने धेरै माननीय ज्यूहरुले सत्तामा रहँदा अध्यादेशको विषयमा कसरी बोल्नुभएको थियो प्रष्ट हुन्छ।उनले भने,माननीयले भनेजस्तै सुशासन चुनौती होकि होइन, समस्या राष्ट्रसामू छ। सार्वजनिक सेवा प्रभावकारी बनाउनु पर्दैन ? सूशासन कायम गराउन सरकारले अध्यादेश ल्याइएको हो, ऐन संशोधन गरिएको हो। उनले एउटा विधेयक पारित गर्न ५७ वर्ष लागेको उदाहरण दिँदै उनले संसद नचलेको समयमा सरकारले अध्यादेश ल्याएको जानकारी गराए। उनले विधेयकले समस्या समाधान गर्ने धारणा राखे। गुरुङले भने, भ्रष्टाचारी विधेयक लामो समयदेखि अड्किएर बस्यो भर्खर पास भयो। शिक्षा विधेयक, निजामति विधेयक लामो समयदेखि अड्किएर बसेको छ। एउटा विधेयक पारित गर्न ५७ वर्ष लागेको छ। यसैगरी कहिलेसम्म चल्ने ? सार्वजनिक सेवा प्रभावकारी बनाउनका लागि अध्यादेशमार्फत काम गरिएको उनको भनाई छ।"
कुमारी बैंक लिमिटेड र क्राउन ल्याबोरेटोरी तथा रेफरल केन्द्रबीच सम्झौता,"काठमाडौं : कुमारी बैंक लिमिटेड र भाटभटेनी टंगाल काठमाडौं स्थित क्राउन ल्याबोरेटोरी तथा रेफरल केन्द्र (के ल्याब) बीच कुमारी बैंक लिमिटेडका ग्राहक महानुभावहरूलाई सो ल्याबबाट प्रदान गरिने विभिन्न सेवाहरूमा विशेष छुट प्रदान गर्ने सम्झौता भएको छ । यस सम्झौता बमोजिम ल्याबबाट प्रदान गरिँदै आएका सेवाहरूमा ग्राहकहरूलाई आन्तरिक ल्याब टेस्टमा २० र बाह्य ल्याब टेस्टमा १० सम्म छुट दिने सम्बन्धमा सम्झौता भएको छ । विगत २३ वर्षदेखि निरन्तर बैंकिङ्ग सेवा दिँदै आएको कुमारी बैंकले अनवरतरुपमा वित्तीय साक्षरता प्रवर्द्धन गर्दै आफ्ना देशभर रहेका ३०२ शाखा सञ्जाल, ३१६ एटिएम, ५० एक्सटेन्सन काउन्टर तथा ५४ शाखा रहित बैंकिङ्ग इकाइहरूमार्फत आफ्ना ग्राहक वर्गलाई अत्याधुनिक तथा प्रभावकारी सेवा प्रदान गर्दै आइरहेको छ। आगामी दिनहरुमा पनि अझ सरल, सुलभ तथा उत्कृष्ट सेवाका निमित्त सहकार्यहरु गर्दै जाने समेत प्रतिबद्धता जनाएको छ ।"
मालारानीमा जिप दुर्घटना हुँदा चालकको मृत्यु,अर्घाखाँची : अर्घाखाँचीको मालारानी गाउँपालिकामा भएको जिप दुर्घटनामा चालकको मृत्यु भएको छ। अर्घाखाचीको मालारानी२ का ५१ वर्षीय कृष्णलाल मरासिनीको मृत्यु भएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए। मालारानी गाउँपालिका२ कुभिन्डेमा बुटबल बाट मालारानी आउँदै गरेको लु १ ज ४२२६ नम्बरको जिप दुर्घटना भएको हो। घटनाबारे अनुसन्धान भइरहेको प्रहरीको भनाइ छ।
पुरुष प्रधानमन्त्री कप तीन ठाउँमा हुने,"काठमाडौं : पुरुष प्रधानमन्त्री कप क्रिकेट प्रतियोगिताका लागि तीनवटा ठाउँ निर्धारण गरिएको छ। प्रतियोगिता काठमाडौं उपत्यका बाहिर हुने भएको छ। यस पटकको प्रधानमन्त्री कप भैरहवाको सिद्धार्थ रंगशाला, बुटबलको एक्ट्राटेक ओभल अन्तर्राष्ट्रिय रंगशाला र दाङको देउखुरी क्रिकेट रंगशाला हुनेछ। नेपाल क्रिकेट संघ(क्यान)ले बुधबार स्थानसहित तालिका सार्वजनिक गरेको हो। सिद्धार्थ क्रिकेट रंगशालामा फाइनलसहित १७ खेल, एक्ट्राटेक ओभलमा १५ वटा र देउखुरीमा १४ वटा खेल सञ्चालन हुनेछ। यस प्रतियोगितामा ३ विभागीय सहित ७ प्रदेश गरि कुल १० टिमले सहभागिता जनाउनेछन्। प्रतियोगिता सिंगल राउन्ड रोबिनमा हुनेछ। लिगका शीर्ष २ टोलीले फाइनल खेल्नेछन्। प्रतियोगिता २५ फागुनदेखि १६ चैतसम्म हुनेछ।"
पर्वतमा जिप दुर्घटना हुँदा दुई जनाको मृत्यु,पर्वत : पर्वतमा जिप दुर्घटना हुँदा दुई जनाको मृत्यु भएको छ। दुर्घटनामा परी विहादी गाउँपालिका३ रानीपानीका ६१ वर्षीय मिन प्रसाद न्यौपाने र गुल्मीको कालीगण्डकी गाउँपालिका४ पुर्तिघाटका ६४ वर्षीय डिल भट्टचनको घटनास्थलमै मृत्यु भएको हो। जिल्लाको विहादी गाउँपालिका६ सुशिल ढुङ्गास्थित सडकमा गुल्मीबाट स्याङजातर्फ जाँदै गरेको लु १ ज ४४६० नम्बरको बोलेरो जिप अनियन्त्रित भई बुधबार बिहान दुर्घटना भएको थियो। दुर्घटनामा घाइते भएका जिपमा सवार अन्य ७ जनालाई उपचारका लागि मिसन अस्पताल पाल्पा पठाइएको छ। जिप चालकलाई प्रहरीले नियन्त्रणमा लिएको छ।
मन्त्रिपरिषद् बैठक आज बस्दै,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। आज साँझ ६:३० बजे मन्त्रिपरिषद्को बैठक प्रधानमन्त्री निवास, बालुवाटारमा बस्ने गरी बैठक बोलाइएको प्रधानमन्त्रीको सचिवालयले जनाएको छ। बैठकमा सरकारका नियमित काम कारबाहीबारे छलफल हुनेछ। बैठकबाट केही नियुक्ति, बढुवा लगायतका निर्णय हुने बताइएको छ।"
धरानमा किताब बेचेर महावीर पुनले उठाए एक करोड १० लाख,धरान : राष्ट्रिय आविष्कार केन्द्रका अध्यक्ष डाक्टर महावीर पुनले धरानमा किताब बेचेर एक करोड १० लाख ४२ हजार २५० रुपैयाँ संकलन गरेका छन्। उनले धरानमा १५ दिनसम्म विभिन्न चोक र कार्यालयहरूमा पुगेर किताब बेचेका थिए। धेरै दिन उनले धरानको भानुचोकमा बसेर दैनिक किताब बेची नगद संकलन गरेका हुन्। बन्द रहेको वीरगञ्ज कृषि औजार कारखाना सञ्चालनमा ल्याउन किताब बेचिरहेका पुनले धरानमा १४ हजार ७ सय २३ थान किताब बिक्री भएको बताए। सरकारसँग वीरगञ्ज कृषि औजार मर्मत गर्ने सम्झौता गरेका पुनले किताब बेचेर रकम संकलन गरी उक्त कारखानाको पुनः निर्माण गरि सञ्चालनमा ल्याइने बताएका छन्। धरानमा किताब बेचेर पुन सुनसरीको इटहरीमा किताब बेच्न झरेका छन्। उनले इटहरी बासीलाई पनि किताब किनेर सहयोग गर्न अनुरोध गरेका छन्। इटहरी बासीहरूले पनि पुनका किताब किनेर उनलाई सहयोग गरिरहेका छन्।
दक्षिण अफ्रिकाविरुद्ध न्यूजिल्याण्डका रविन्द्रको शतक,काठमाडौं : च्याम्पियन्स ट्रफी २०२५ को दोस्रो सेमिफाइनलअन्तर्गत न्यूजिल्याण्डका ओपनर ब्याटर रचिन रविन्द्रले शतक प्रहार गरेका छन्। गद्दफी रंगशाला लाहोरमा दक्षिण अफ्रिकाविरुद्ध टस जितेर ब्याटिङ रोजेको न्यूजिल्याण्डका लागि रविन्द्रले ९३ बलमा १२ चौका र १ छक्का प्रहार गरेका हुन्। उनले ३११ ओभरमा शतक पूरा गरेका हुन्। उनको एकदिवसीय अन्तर्राष्ट्रियमा यो पाँचौं शतक हो। उनी हाल केन विलिमसनसँग १५३ रनको शतकीय साझेदारी बनाउँदै खेलिरहेका छन्। हाल न्यूजिल्याण्ड ३२ ओभरमा १ विकेटको क्षतिमा २०१ रन बनाउँदै खेलिरहेको छ। न्यूजिल्याण्डको पहिलो विकेटका रूपमा ओपनर विल योङको विकेट गएको हो। उनले २३ बलमा ३ चौकासहित २१ रन बनाउँदै क्याच आउट भएका थिए। आजको खेलको विजेताले फाइनलमा भारतको सामना गर्नेछ।
एलएस अटो विश्वको सबैभन्दा ठूलो डिजाइन हाउस,"काठमाडौं : संघाइ लन्च अटोमोटिभ टेक्नोलोजी अन्तर्गतको एलएस अटो एक नयाँ ऊर्जा सवारी साधन कम्पनी हो। यो कम्पनीले विगत २५ वर्षदेखि विभिन्न ब्रान्डको अटोमोबाइलको डिजाइन, इन्जिनियरिङ, प्रोटोटाइप विकास तथा परीक्षण उत्पादन जस्ता सम्पूर्ण काम (टर्नकी प्रोजेक्ट) गर्दै आएको छ। कम्पनीले आफ्नै अटोमोबाइल ब्रान्डको इभी तयार गरेको हो। संघाइ लन्च अटोमोटिभले चीनमा अटोमोबाइल मात्र होइन, उच्च गतिमा चल्ने रेल, हेलिकप्टर डिजाइनसम्ममा सहभागिता जनाएको छ। यो कम्पनीको जियाङसी प्रान्तमा वार्षिक १ लाख ५० हजार उत्पादन क्षमता भएको आफ्नै कारखाना रहेको छ। कम्पनीले युरोपेली बजार लक्षित गर्दै टर्कीमा समेत उत्पादन प्लान्ट स्थापना गर्दैछ। कम्पनीले अहिलेसम्म नेपालसहित मौरिसस, टर्की, इजिप्ट, नाइजेरिया, कजाकिस्तान र अन्य ११ देशमा आफ्नो उपस्थिति जनाइसकेको छ। एलईभी सिरिज कम्पनीले पहिलो मोडेलको रूपमा एलईभी ०१ क्रसओभर इलेक्ट्रिक एसयूभी ल्याएको हो। एलएस अटोले सन् २०२५ मा थप दुई मोडेलहरू एलईभी ०३ र एलईभी ०५ लन्च गर्दैछ। यी कारहरू राइट ह्यान्ड ड्राइभ र लेफ्ट ह्यान्ड ड्राइभ दुबै अप्सनमा बन्ने भएकाले छिट्टै नेपालमा समेत आउनेछन्। एलईभी ०३ एक प्रिमियम क्रसओभर इलेक्ट्रिक एसयूभी हो भने एलईभी ०५ मिडसाइज कम्प्याक्ट एसयूभी हो। एलएस अटोले बनाएको पहिलो मोडेल एलईभी ०१ नेपाल भित्रिसकेको छ। नेपालको लागि नेक्सन भेन्चर आधिकारिक वितरक नियुक्त भएसँगै एलएस अटोको एलईभी ०१ नेपाल भित्रिएको हो। स्ट्यान्डर्ड र कम्फर्ट गरी दुई भेरियन्टमा भित्रिएको एलईभी ०१ मा ६७१२ किलोवाट आवरको ब्याट्री प्याक रहेको छ। यो इभीमा ९९ किलोवाटको फ्रन्ट ह्वील ड्राइभ मोटर रहेको छ। यो मोटरले ३०० न्यूटन मिटरको टर्क उत्पन्न गर्छ। एलईभी ०१ मा नेपालको बाटो सुहाउँदो २१० एमएमको ग्राउण्ड क्लियरेन्स रहेको छ। प्योर इलेक्ट्रिक प्लेटफर्म एलईभी एक्समा बनेको यो इभीमा ब्याट्री प्याक पोजिसन साइड बडिभन्दा अझै माथि रहेको छ। यसको ब्याट्री प्याक र ग्राउण्डबीचको दूरी २२१ एमएम रहेको छ। एलएस अटो एलईभी ०१ मा एसभोल्टको हनिकम्ब आर्किटेक्चरमा डिजाइन गरिएको लिथियम आयन फस्फेट ब्याट्री प्याक जडान गरिएको छ। यसको ब्याट्री प्याक अन्य इभीहरूमा जस्तो बाहिरबाट झुन्डिएको देखिँदैन। ब्याट्री प्रविधिमा एसभोल्टको ब्याट्री एनसीएम तथा ब्लेड ब्याट्री भन्दा ८ प्रतिशतले बढी दक्ष रहेको ग्लोबल समीक्षाले जनाएको छ। चीनको प्रमुख डिजाइन हाउस एलएस अटोले बनाएको यो एसयूभी निकै एरोडाइनामिक रहेको छ। यसको ड्र्याग कोएफिसियेन्ट इलेक्ट्रिक एसयूभीहरूमा सबैभन्दा कम ०२६८ मात्र रहेको छ। यो इभीले एक पटकको फुल चार्जमा ५०० किलोमिटर सम्मको रेन्ज दिन्छ। प्रिमियम डिजाइन रहेको एलईभी ०१ मा होरिजन्टल डीआरएल, भर्टिकल हेडलाइट सेटअप रहेको छ भने पछाडि सस्पेन्डेड टेललाइट डिजाइन रहेको छ। लेदरेट स्टेरिङ ह्वील तथा सिट कभर, ३६० डिग्री क्यामेरा, वायरलेस चार्जिङ प्याड, मल्टीकलर एम्बियन्ट लाइट, इलेक्ट्रिक एड्जस्टेबल फ्रन्ट सिट, लग्जरी क्याबिन स्पेस, हाइटेक ड्यासबोर्ड इन्टरफेस, एलसीडी इन्स्ट्रुमेन्टल क्लस्टर, प्यानोरामिक सनरूफ, इलेक्ट्रिक टेलगेट, मल्टी ड्राइभ मोड जस्ता सुविधाहरू रहेको छ। सुरक्षाका लागि यो इभीमा १० वटा एयरब्याग, एबीएस, ईबीडी, ईपीएस, ट्र्याक्सन कन्ट्रोल, इलेक्ट्रोनिक स्टेबिलिटी कन्ट्रोल, क्रूज कन्ट्रोल, अटो होल्ड, हिल असिस्ट कन्ट्रोल आदि सुविधाहरू रहेको छ। युरो एनक्यापबाट क्र्यास टेस्टमा ५(स्टार सुरक्षा रेटिङ प्राप्त गरेको यस गाडीको खरिदमा कम्पनीले ८ वर्ष वा १ लाख ५० हजार किलोमिटर सम्मको मोटर तथा ब्याट्रीमा वारेन्टी दिएको छ। नेक्सन भेन्चरले स्ट्यान्डर्ड एडिसनको मूल्य ६१ लाख ९५ हजार रुपैयाँ तथा कम्फर्ट एडिसनको मूल्य ६९ लाख ९५ हजार रुपैयाँ तोकेको छ। आफैँ डिजाइन हाउस समेत भएकाले यो कम्पनीले बनाएका गाडीहरू राइट ह्यान्ड ड्राइभ र लेफ्ट ह्यान्ड ड्राइभ दुबै अप्सनमा एकैसाथ उत्पादन गर्छ। देशव्यापी रूपमा चार्जिङ स्टेशन समेत विस्तार गर्ने योजना बनाएको कम्पनीले काठमाण्डौ बालुवाटार स्थित चिनियाँ दूतावास नजिकै शोरुम सञ्चालन गरिसकेको छ र अर्को साता भित्र ललितपुरको बालकुमारी बाट पनि शोरूम सञ्चालन गर्दैछ,भने काठमाण्डौको मनमैजुमा सर्भिस सेन्टर समेत स्थापना गरेको छ।"
गाउँपालिका अध्यक्ष लागुऔषध कारोबारमा दोषी ठहर,"परासी : नवलपरासीको पाल्हीनन्दन गाउँपालिका अध्यक्ष बैजुप्रसाद गुप्ता (दीपक) लागुऔषध कारोबारमा दोषी ठहर भएका छन्। जिल्ला अदालत नवलपरासीका न्यायाधीश केशवप्रसाद अधिकारीको इजलासले मंगलबार गरेको फैसलाले अध्यक्ष गुप्तासहित दुई जनालाई लागुऔषधमा कसुर ठहर गरेको हो। कसुर ठहर हुने अर्कामा रघुनाथ प्रसाद धोबी छन्। अभियोग ठहर भएका धोबी गाउँपालिकाका नगर प्रहरी थिए। उनी सोही अभियोगमा २०७९ असोज २६ गतेदेखि पुर्पक्षका लागि थुनामै छन्। अन्य दुई जनालाई अभियोगबाट सफाई दिइएको छ। सफाई पाउनेमा रामा गुप्ता भन्ने रामा साह र जीतेन्द्र पासवान छन्। उनीहरू भारतीय नागरिक हुन्। अभियोग लागेका पाल्हीनन्दन गाउँपालिका३ का मन्टु भनिने विवेक प्रसाद पाण्डे अझै फरार छन्। अध्यक्षसहित धोबीलाई कसुर ठहर गरे पनि सजाय निर्धारणका लागि भने पेशी तोकिएको छ। आउँदो फागुन २९ गते सजाय निर्धारणको फैसला हुने अदालतका शाखा अधिकृत सूचना अधिकारी भेषराज खनालले जानकारी दिए। लागुऔषध अभियोगमा २ वर्षदेखि १० वर्षसम्म कैद र १ लाखदेखि २० लाख रुपैयाँसम्म जरिबाना हुने भन्दै सजाय ठहर फैसलामा भनिएको छ, प्रतिवादी बैजुप्रसाद गुप्ता (अध्यक्ष) लाई अपराध गरेबापत हुने सजायको आधा सजाय हुने हुँदा सजाय निर्धारणका लागि फागुन २९ मा पेशी तोक्नु। आदेशअनुसार अध्यक्ष गुप्ताले लागुऔषध मुद्दाको कसुरबापत हुनेमध्ये आधा सजाय पाउने शाखा अधिकृत खनालले जानकारी दिए। घटनापश्चात रघु, रामा र जीतेन्द्रलाई प्रहरीले पक्राउ गरेको थियो। साह र पासवान सर्वोच्चबाट धरौटीमा यसअघि रिहा भइसकेका छन्। घटना के हो ? २०७९ असार २२ गते रामग्राम नगरपालिका१७ पिपरिहयामा भएको घटनामा अध्यक्ष गुप्ताको निर्देशनमा रामा र जीतेन्द्र)लाई फसाउन खोजेको भन्दै त्यतिबेलै सदरमुकाममा परासीमा विरोध र प्रदर्शन भएको थियो। अध्यक्ष गुप्ताको निर्देशनमा रघुनाथ प्रसाद धोबी र मन्टु भनिने विवेकप्रसाद पाण्डेले रामा र जीतेन्द्र चढेको मोटरसाइकल नजिक लागुऔषधको झोला फ्याँकेर गई फसाउन खोजेको आरोप जीतेन्द्रको परिवारको थियो। प्रहरीसहितको मिलमतोमा उक्त लागुऔषध दुई जनाबाट बरामद भएको भन्ने प्रतिवेदन बनाएर मुद्दा दर्ता गरिएको प्रहरीमाथि समेत आरोप थियो। बरामद भएको लागुऔषधमा २२ थान एम्पुलको झोलासहित ९०९० थान डाइजेपाम नुर्फिन र फेनार्गन रहेको उल्लेख थियो। निर्दोष व्यक्तिलाई फसाएको भन्दै त्यतिबेला प्रहरीको आलोचना गर्दै सदरमुकाममा प्रदर्शनसमेत भएको थियो। प्रहरीकै मिलमतोमा निर्दोषलाई फसाएको भन्दै आलोचना बढेपछि प्रहरी प्रधान कार्यालय र लुम्बिनी प्रदेश प्रहरी कार्यालयले घटनाको छानबिन गर्न छुट्टाछुट्टै टोली पठाएको थियो। सोही घटनालाई लिएर तत्कालीन एसपी ऋषिराम कँडेलको सरुवासमेत भएको थियो। अध्यक्ष गुप्ताको कवाड व्यवसायसमेत छ। जीतेन्द्र र रामा भारतीय नागरिक हुन्। बिहारको चिरहिया ग्राम पटजिलवा घर भएका उनीहरूले करिब १५ वर्षअघिबाट सुनवल नगरपालिकाको भूमही बजारमा कवाडी पसल सञ्चालन गर्दै आएका थिए। अध्यक्ष र उनीहरूबीच कबाड सामानको कारोबार हुँदै आएको थियो। करिब एक करोड ३५ लाख बढीको कवाडी सामानको लेनदेनको विषयलाई लिएर अध्यक्ष गुप्ताले उनीहरूलाई फसाएको आरोपसमेत लाग्दै आएको थियो। अध्यक्ष गुप्तासहित अन्य तीन व्यक्तिसँगबाट लागुऔषध बरामद नभएपनि सजाय निर्धारणका लागि भएको फैसलामा उनीलाई दोषी ठहर गरिएको हो। उनीहरू माथि लगाइएको अभियोजनमा भनिएको छ रामा र जीतेन्द्रले लागुऔषध सञ्चित गर्ने तथा ओसारपसार गर्ने कार्यमा सरिक रहेको पाइँदा उनीहरूले समूहमा कारोबार गर्ने देखिएकाले कसैबाट लागुऔषध बरामद नभएकै आधारमा सृजित दायित्वबाट उन्मुक्ति पाउने अवस्था रहँदैन तसर्थ रघु, मन्टु(विवेक)को प्रत्यक्ष र बैजुप्रसाद (अध्यक्ष) अप्रत्यक्ष संलग्नता रहेका छ।"
"नेप्सेको लगातार ओरालो यात्रा, परिसूचकसँगै कारोबार रकम पनि घट्यो","काठमाडौं : नेप्से परिसूचक आज पनि दोहोरो अकंले घटेको छ। नेप्से परिसूचक २५१६ अंकले घटेर २८२११३ अंकमा अडिएको छ। यसदिन ३०८ स्क्रिप्सको २ करोड ३३ लाख ४३ हजार २०१ कित्ता सेयर १० अर्ब ९७ करोड २६ लाख ५४ हजार ४७३ रुपैयाँमा खरिदबिक्री भयो। नेप्से परिसूचक घटे तापनि समाज लघुवित्त, गार्डियन माइक्रो लाइफ इन्स्योरेन्स र उन्नति सहकार्य लघुवित्तको सेयर सर्किट लेभलमा कारोबार भयो। कारोबार रकमका आधारमा हिमालयन रिइन्सुरेन्स शीर्ष स्थानमा रह्यो। सो कम्पनीको ९६ करोड ७० लाख बढीको सेयर कारोबार भयो। आज ट्रेडिङबाहेक सबै समूहका सूचक घटेका छन्। सबैभन्दा बढी फाइनान्स समूहको सूचक १५७ प्रतिशतले घटेको छ।"
निजीकरण र लगानी अभिवृद्धिसम्बन्धी अध्यादेश प्रतिनिधिसभाबाट स्वीकृत,काठमाडौं : निजीकरण (पहिलो संशोधन) अध्यादेश र आर्थिक तथा व्यावसायिक वातावरण सुधार र लगानी अभिवृद्धिसम्बन्धी अध्यादेश प्रतिनिधिसभाबाट स्वीकृत भएको छ। प्रतिनिधिसभाको बुधबारको बैठकमा उपप्रधान तथा अर्थमन्त्री विष्णु पौडेलले निजीकरण (पहिलो संशोधन) अध्यादेश र आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेशलाई स्वीकृत गरियोस् भन्ने प्रस्ताव प्रस्तुत गरेका थिए। उक्त प्रस्तावलाई सभाले बहुमतबाट स्वीकृत गरेको हो। त्यसअघि निजीकरणसम्बन्धी अध्यादेशमा सांसद माधव सापकोटाले राखेको अस्वीकार सम्बन्धी सूचना र आर्थिक तथा व्यावसायिक वातावरण सुधारसम्बन्धी अध्यादेशमा सांसद रणेन्द्र बरालीले राखेको अस्वीकार सम्बन्धी सूचना अस्वीकृत भएको थियो। उनीहरूले विधेयक प्रक्रियागतरूपमा नै गलत भएकाले स्वीकार समर्थन गर्न नसकिने धारणा राखेका थिए। सरकारले जारी गरेको उक्त अध्यादेशहरू माघ १८ गते प्रतिनिधिसभामा पेस भएको थियो।
सुशासनसम्बन्धी अध्यादेश प्रतिनिधिसभाबाट स्वीकृत,"काठमाडौं : सुशासन प्रवर्द्धन तथा सार्वजनिक सेवा प्रवाहसम्बन्धी अध्यादेश प्रतिनिधिसभाबाट स्वीकृत भएको छ। बुधबार बसेको प्रतिनिधिसभा बैठकमा प्रधानमन्त्री केपी शर्मा ओलीका तर्फबाट सञ्चार तथा सूचना प्रविधिमन्त्री पृथ्वीसुब्बा गुरुङले उक्त प्रस्ताव स्वीकृत गरियोस् भन्ने प्रस्ताव राखेका थिए। उक्त प्रस्तावलाई बैठकले बहुमतले स्वीकृत गरेको हो। त्यसअघि सांसद भानुभक्त जोशीले राखेको सुशासन प्रवर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, २०८१ लाई अस्वीकृत गरियोस् भन्ने सूचना अस्वीकृत भएको थियो। बैठकमा सञ्चार तथा सूचना प्रविधिमन्त्री पृथ्वीसुब्बा गुरुङले सुशासन अहिलेको चुनौती रहेकाले यसलाई कायम गर्नका लागि आवश्यक कानुन निर्माण गर्नुपर्ने भएकाले अध्यादेश ल्याइएको बताए। समयमा नै कानुन बन्न नसक्दा राज्यका निकायले काम गर्न नसकेकाले तत्काल समस्या समाधान गर्नका लागि सरकार गम्भीर रहेको उनले बताए। उनले संसद नचलेका बेला अत्यावश्यक कानुन बनाउन अध्यादेश ल्याएको धारणा राखे। सुशासनसम्बन्धी पुराना ऐनहरूले मुलुकलाई अघि बढाउनका लागि बाधा भएकाले नयाँ कानुन निर्माण गरिएको उनको भनाइ छ। सरकारले माघ १८ गते उक्त अध्यादेश सदनमा पेस गरेको थियो।"
भारत लगातार तेस्रो पटक फाइनलमा,"काठमाडौं : अष्ट्रेलियालाई ४ विकेटले हराउँदै भारत तेस्रो पटक च्याम्पियन्स ट्रफीको फाइनल प्रवेश गरेको छ। दुबई अन्तर्राष्ट्रिय क्रिकेट रंगशालामा भएको खेलमा टस जितेको अष्ट्रेलियाले पहिले ब्याटिङ गर्दै २६४ रन बनाएको थियो। अष्ट्रेलियाले दिएको २६५ रनको लक्ष्य पछ्याएको भारतले ४८१ ओभरमा ६ विकेट गुमाउँदै लक्ष्य पूरा गरेको हो। भारतका लागि विराट कोहलीले सर्वाधिक ४ रनको पारी खेले। शुभमन गिल ८ रनमा बोल्ड आउट हुँदा कप्तान रोहित शर्माले २९ बलमा ३ चौका र १ छक्कासहित २ रन बनाए। यस अय्यरले ४५, अक्षर पटेलले २७, हार्दिक पाण्ड्याले २८ रन बनाउँदा केएल राहुल ४२ रन र रविन्द्र जडेजा २ रनमा अविजित रहँदै भारतलाई जित दिलाएका हुन्। एडम जाम्पा र नथान एलिसले समान २२ विकेट लिए। वेन ड्वारसुइस र कोपर कोनोले ११ विकेट लिए। त्यअघि ब्याटिङ गरेको अष्ट्रेलिया ४९३ ओभरमा २६४ रन बनाउँदै अलआउट भयो। अष्ट्रेलियाका लागि कप्तान स्टिभ स्मिथले सर्वाधिक ७३ रनको पारी खेले। उनले ९६ बलमा ४ चौका र १ छक्का प्रहार गरे। मार्नुसले २९ र एलेक्स क्यारीले ६१ रन बनाए। अन्य खेलाडीको भने ब्याटबाट राम्रो रन बन्न सकेन। भारतका लागि मोहम्मद शामीले सर्वाधिक ३ विकेट लिए। वरुण चक्रवर्ती र रविन्द्र जडेजाले समान २२ विकेट लिए। कुलदिप यादव र अक्षर पटेलले ११ विकेट लिए। आज हुने न्युजिल्यान्ड र दक्षिण अफ्रिका बीच हुने खेलको विजेताले फाइनलमा भारतसँग खेल्नेछ।"
झापा विद्रोहका पाँच सहिदको सम्मानमा हुलाक टिकट प्रकाशन,"काठमाडौं : सरकारले झापा विद्रोहका पाँच सहिदको सम्मानमा हुलाक टिकट प्रकाशन गरेको छ । तत्कालीन झापा विद्रोहका पाँच सहिदको स्मृति दिवसका दिन हुलाक सेवा विभागले पाँच सहिदको सम्मानमा प्रकाशन गरेको हुलाक टिकहरुको प्रथम दिवसीय आवरणमा टाँचा प्रदान गरेको हो । बुधबार काठमाडौंमा आयोजित कार्यक्रममा प्रतिनिधिसभाका सभामुख देवराज घिमिरेले हुलाक टिकटमा प्रथम दिवसिय टाँचा लगाएका हुन् । सभामुख घिमिरेले मुलुकको परिवर्तनका लागि योगदान दिएका सहिदको सपना पुरा गर्न सबै गम्भीर हुनुपर्ने धारणा राखे । जनताको मुक्तिका लागि जीवन अर्पण गर्ने धेरै सहिदहरुभित्र पाँच जना सहिदहरुको हुलाक टिकट प्रकाशन हुनु निकै महत्वपूर्ण भएको उनको भनाई छ । सभामुख घिमिरेले सहिदहरुको योगदानका कारण मुलुकमा राजनीतिक उदेश्य सफल भएपनि समाज रुपान्तरणमा भने धेरै चूनौतिहरु देखा परेको धारणा राखे। झापा विद्रोहका क्रममा पक्राउ परेर चन्द्रगढी कारागारमा रहेका रामनाथ दाहाल, नेत्र घिमिरे, वीरेन राजवंशी, कृष्ण कुईकेल र नारायण श्रेष्ठलाई इलाम जेल सार्ने निहुँमा विसं २०२९ फागुन २१ गते झापा र इलामको सीमानास्थित सुखानीको जंगलमा तत्कालीन पञ्चायती शासकहरुले गोली हानी हत्या गरेका थिए । सरकारले सुखानीमा जीवनको आहुती दिएका झापा विद्रोहका पाँच योद्धालाई विसं २०७२ फागुन १९ गते राष्ट्रिय सहिदको रुपमा घोषणा गरेको थियो ।"
कोशी पूजा गरेर माझी समुदायले मनाए लदी पर्व,"धनकुटा : सीमान्तकृत माझी जातिले कोशी पूजा गरेर लदी पर्व मनाएका छन् । माझीले हरेक वर्ष फागुनको तेस्रो मंगलवार विशेष पर्वको रूपमा लदी पर्व मनाउने चलन छ । धनकुटाका तमोरगढको बस्तीमा रहेका माझी जातिले पनि लदी पर्व धुमधामका साथ मनाएका छन् । तमोर गढको बस्ती भैसेटार, फलामेटार, सदमटार, साप्तिङटार, अरुण नदीको गढ लेगुवा क्षेत्रमा बसोबास गर्ने माझी जातिको दुई सयभन्दा बढी घरपरिवारको बसोबास छ । उनीहरूले तमोर तथा अरुण नदीमा पूजाआजा गरी लदी पर्व मनाएका हुन्। नदीमा माछा मार्दा र डुङ्गा तार्दा मानवीय क्षति नहोस् भन्ने कामनासहित वर्षेनि माझी जातिले लदी पर्वको दिन कोशीमा विशेष पूजाआजा गर्दै आइरहेका छन् । माझी जातिले आजको दिन खोलाको संगममा सामूहिक विशेष पूजाआजा गर्दै खोलालाई बोका, कुखुरा र परेवाको बली दिने गर्छन् । तमोर गढको वस्तीमा समुदायको बाक्लो बसोबास रहेको छ । पछिल्लो समय लोप हुँदै गएको अवस्थामा माझी जाति यूवाहरुको सक्रियतामा लदी पर्व धुमधामका साथ मनाइएको साँगुरीगढी गाउँपालिका वडा नं ३ का महेन्द्र माझीले बताए । सडक विस्तार गर्ने क्रममा नदिनालामा पुल निर्माण भएसँगै माझी जाति मुख्य पेशा माछा मार्ने, डुंगा (नाउ) मा मानिसहरुलाई नदी तार्ने काम बन्द भएपछि लदि पर्व मनाउने चलन पनि बन्द भएको थियो । तर लदि पर्वलाई संरक्षण गर्नुपर्छ भन्ने उद्देश्यले विगत तीन वर्षदेखि मनाउन सुरु गरिएको हो । लदी पूजाले माझी जातिबीच भेटघाट गर्ने अवसर समेत जुर्ने गरेको छ । लदि पूजामा आएका माझी जातिले मौलिक पोसाक गुनिउचोली र फेटा स्टकोटमा सजिएका थिए । चामलको पिठोबाट बन्ने गोलमाडी परिकार खाने चलन रहेको छ । माझी जातिको लदी पर्व संरक्षणको लागि पछिल्लो समय स्थानीय तहले पनि सहयोग गर्दै आइरहेको साँगुरीगढी गाउँपालिका अध्यक्ष जितेन्द्र राईले बताए । तमोर नदीको किनारमा ढुंगाको देवता, सिमली र वाँसको थान बनाएर नाउ, माछा मार्ने जाल, माछा हाल्ने फुरुङ्गोलाई पूजा गर्ने चलन छ । माझी समुदायले मुख्य पर्वको रुपमा मनाउने यस पूजाको संरक्षण आवश्यकता भएको उनीहरूको भनाइ छ ।"
उल्झनमा अर्थतन्त्र,"आर्थिक गतिविधिमा पारदर्शिता, जवाफदेहिता, उत्तरदायित्वको अभावले अर्थतन्त्रमा सकस र दबाब सिर्जना भएको छ। जसले गर्दा आर्थिक गतिविधि सुधारको बाटोतर्फ अघि बढे पनि लय समात्न नसकेर संकुचनमै अल्झिरहेको जस्तो देखिएको हो। मुलुकको बाह्य सूचकांकमा देखिएको सुधार आन्तरिक अर्थतन्त्रमा महसुस गर्न सकिएको छैन। तर पनि माघ मसान्तसम्म १ खर्ब २७ अर्ब २० करोड रुपैयाँको वस्तु नेपालबाट निर्यात हुनुलाई सकारात्मक रूपमा लिनुपर्छ। गत आर्थिक वर्षको माघ महिनाको तुलनामा चालु आवमा निर्यात व्यापार ४६४९ प्रतिशतले बढेको छ। गत वर्षको माघसम्म ८६ अर्ब ८३ करोड रुपैयाँको वस्तु निर्यात भएको भन्सार विभागले सार्वजनिक गरेको तथ्यांकले देखाएको हो। निर्यात र आयात दुवैमा सुधार भएकोले यस वर्ष कुल वैदेशिक व्यापारको आकारसमेत बढेर ११ खर्बमाथि पुगेको छ। माघसम्म ११ खर्ब १५ अर्ब ७९ करोड रुपैयाँबराबर कुल व्यापार भएको छ। गत आवको माघसम्ममा ९ खर्ब ८४ अर्ब रुपैयाँबराबरको कुल वैदेशिक व्यापार भएको थियो। यसले पनि अर्थतन्त्र सुधारतर्फ जान थालेको देखाएको छ। नेपाल राष्ट्र बैंकले शिथिल अर्थतन्त्रलाई केही चलायमान बनाउन मौद्रिक नीतिको कार्यदिशाले केही सहज बनाएको जस्तो देखिए पनि निजी क्षेत्रमा जाने कर्जामा विस्तार हुने अवस्था देखिँदैन। चालु आवको मौद्रिक नीतिको अर्धवार्षिक समीक्षाले बैंकहरूले गर्नुपर्ने कर्जा नोक्सानी व्यवस्थामा लचकता अपनाएको छ। जसअनुसार, असल कर्जाको प्रोभिजन दर १ प्रतिशतमा झारिएको छ। यसअघि यस्तो दर ११ प्रतिशत थियो। यस्तै, भाखा नाघेको ३ महिनासम्मको कर्जालाई असल कर्जाका रूपमा व्याख्या गरिँदै आएको छ। सो कर्जामा बैंकहरूले अब एक प्रतिशतमात्रै प्रोभिजन गरे पुग्ने भएको छ। बैंकिङ क्षेत्रमा अधिक तरलता हुँदा लगानीको वैकल्पिक क्षेत्रमा केही लचकता अपनाइएको छ। विद्यमान नीतिगत दरलाई ५ प्रतिशत, ब्याजदर करिडोरअन्तर्गतको तल्लो सीमाको रूपमा रहेको निक्षेप संकलन दरलाई ३ प्रतिशत र ब्याजदर करिडोर अन्तर्गतको माथिल्लो सीमाका रूपमा रहेको बैंक दरलाई ६५ प्रतिशतमा यथावत् राखिएको छ। यसले बैंकिङ क्षेत्रमा केही सकारात्मक प्रभाव पारेको छ। चालु आवको माघसम्ममा घरजग्गा कारोबारबाट ८ अर्ब ८७ करोड रुपैयाँ पुँजीगत लाभकर असुली भएको छ। गत आवको माघसम्ममा ७ अर्ब ५८ करोड पुँजीगत लाभकर असुली भएको थियो। यो गत वर्षको भन्दा १७ प्रतिशत बढी हो। जग्गाको वास्तविक मूल्य बढ्नु र सरकारी मूल्यांकनमा गरिएको वृद्धिले मात्रै पुँजीगत लाभकर बढेको हो। कारोबार बढेर लाभकर बढेको होइन। भूमि व्यवस्थापन तथा अभिलेख विभागका अनुसार गत आवको तुलनामा यो वर्ष घरजग्गा कारोबारमा सुधार आएको छैन। तर, राजस्व असुली १४ प्रतिशतले बढेको छ। राजस्वमा आएको वृद्धिका कारण पुँजीगत लाभकर बढेको हो। यसैगरी रेमिट्यान्स आउने क्रम र पर्यटक आगमन बढेको तथ्यांकले देखाए पनि बजारमा वस्तु तथा सेवको माग बढ्न सकेको छैन। यो भनेको आम नागरिक र निजी क्षेत्रले राज्यलाई विश्वास नगरेको हो कि जस्तो देखिन्छ। मूल्यवृद्धिले आपूर्ति प्रणालीलाई प्रभावित पारेको छ। आम नागरिकको क्रयशक्ति बढ्न नसकेको अवस्थामा विपन्न परिवारलाई एक छाक खानको लागि पनि फलामको चिउरा चपाउनुपर्ने जस्तो अवस्था सिर्जना भएको छ। त्यसैले अब निजी क्षेत्रले अर्थतन्त्र सुधारका लागि मनोबल उकास्नुपर्ने समय आएको छ। अहिले आम नागरिकको आत्मविश्वास घटेको छ भने व्यवसायीको मनोबल गुमेको छ। सरकार र निजी क्षेत्र दुवैले लगानी बढाउन नसक्दा यो समस्या आएकोले यसमा सुधार ल्याउन सरकार र निजी क्षेत्रको प्रयास महत्वपूर्ण देखिन आउँछ। केही सयमअघि सार्वजनिक भएको भारतीय बजेट र संयुक्त राज्य अमेरिकाका नवनिर्वाचित राष्ट्रपति डोनाल्ड ट्रम्प अमेरिकी सत्ताका सारथि बन्न पुगेपछि विश्वका विभिन्न देशको आर्थिक, राजनीतिक, सामाजिक, सैनिक, पर्यावरणीय, कूटनीतिक दैत्य सम्बन्ध तथा प्रचलित सहयोग र समन्वयका क्षेत्रमा अल्पविराम लाग्न थालेको छ। अमेरिकी सहयोग रोकिने क्रम तीव्र छ। यस्तो अवस्थामा नेपाल फेरि सम्पत्ति शुद्धीकरणको ग्रे लिस्ट मा परेको छ। सम्पत्ति शुद्धीकरण निवारणको पहलमा नेपालको उपलब्धि कमजोर भएसँगै दोस्रो पटक फाइनान्सियल एक्सन टास्क फोर्स (एफएटीएफ) को ग्रे लिस्टमा परेको हो। एसिया प्यासिफिक ग्रुप (एपीजी) अन्तर्गत एफएटीएफको प्लेनरी तथा वर्किङ ग्रुपको पेरिसमा सम्पन्न बैठकले नेपाललाई सम्पत्ति शुद्धीकरण तथा आतंकवादी लगानीको जोखिमपूर्ण सूचीमा राखेको घोषणा गरेको छ। यस्तो सूचीमा परेसँगै नेपालले बाह्य लगानी, सहायता, आयातमा एलसीलगायतमा थप कठिनाइ व्यहोर्नुपर्ने भएको छ। नेपाली अर्थतन्त्रको लागि यो थप कठिन हुन सक्ने देखिएको हो। सम्पत्ति शुद्धीकरणमा कमजोर भएका कारण अर्थतन्त्रमा सकस कायमै छ। ग्रे लिस्टमा पर्नुपर्ने वातावरणकै कारण आर्थिक गतिविधिमा संकुचन आएको आकलन गरिएको छ। आर्थिक गतिविधिमा पारदर्शिता, जवाफदेहिता, उत्तरदायित्वको अभावले अर्थतन्त्रमा सकस र दबाब सिर्जना हुन्छ। जसले गर्दा अर्थतन्त्र सुधारको बाटो समात्न नसकेर बीच बाटोमै अल्झिरहेको वर्तमान अवस्थाले देखाएको छ। ग्रे लिस्टमा परेपछि वैदेशिक लगानी, वैदेशिक सहायता तथा विदेशी मुद्राको स्रोतहरू, आयात, उपभोग तथा विकासका लागि आवश्यक सामग्री आयात गर्दा विदेशका बैंक तथा वित्तीय संस्थाहरूले ग्रे लिस्टमा पर्ने देशलाई रिस्क प्रिमियम राख्ने गर्छन्। जसले अन्तर्राष्ट्रिय कारोबारमा प्रभाव पार्न सहयोग पुर्याउँछ। केही समय यता अर्थचक्र सङ्लो हुने अपेक्षा गरिएको थियो। तर, ग्रे लिस्टमा परेको कारण फेरि अर्थतन्त्र धमिलो बन्न पुगेको छ। अख्तियार दुरुपयोग अनुसन्धान आयोगमा भ्रष्टाचारसम्बन्धी मुद्दा थुप्रिँदै गएका छन्। स्थानीय तहहरूमा आर्थिक अनियमितताका चाङ बढेको बढ्यै छन्। जसको कारण गरिबी, बेरोजगारी, मूल्यवृद्धि, मुद्रास्फीति, ब्याजदरमा उतारचढाव आएको हो। जनताका अपेक्षा र वास्तविक अवस्थामा ठूलो खाडल सिर्जना भएको छ। त्यसैले गरिबी घट्नुको सट्टा बढ्दै गएको हो। जनताको जीवन दयनीय हुँदै गएको छ। जनता हुने र नहुनेमा विभाजन हुन पुगेको छ। विकास त केही हुने खानेका लागि मात्रै भएको छ। गरिबका लागि त विकास भन्ने शब्द मात्र आएको देखिन्छ। आर्थिक वर्ष २०८०८१ मा आइपुग्दा आर्थिक वृद्धि ३५ प्रतिशत र प्रतिव्यक्ति नेपालीको आय अमेरिकी डलर १ हजार ४ सय ५६ रहेको प्रारम्भिक अनुमान गरिएको छ। यस्तो अवस्थामा चालु आवमा ६ प्रतिशतको आर्थिक वृद्धि हासिल गर्ने बजेटको लक्ष्य पूरा गर्न कठिन हुने देखिएको छ। सार्वजनिक वित्त, सरकारको आम्दानी, खर्च प्रगति लक्ष्यभन्दा न्यून रहेको छ। सार्वजनिक ऋणको अंश घट्नु पर्नेमा बढ्दो क्रममा रहेको छ। युवा पलायन हुने क्रम बढ्दो छ। देशमा इमानदारिता, नैतिकता, निष्ठाको अभावमा सीमित व्यक्ति रातारात धनी बनिरहेका छन्। तर, आमउपभोक्ता मारमा परेका छन्। नागरिक बडापत्रले काम गरेको छैन। उपभोक्ता हित संरक्षण कानुन कागजमै सीमित छ। व्यापारी र बिचौलियाको रजगजले असल शासनलाई प्रभावित बनाइरहेको छ। विधिको शासनले मात्र समृद्धि दिने कुरा गफ जस्तो हुन पुगेको छ। ठेक्कापट्टामा कमिसनको जालो तोड्न नसक्दा पूर्वाधार निर्माणमा गुणस्तरको प्रश्न उठ्ने गरेको छ। ठेक्का लगाउनेदेखि बिल पास गर्दा र अन्तिम भुक्तानीसम्म राजनीति र कर्मचारी संयन्त्र नमुछिएको ठाउँ भेटन् सकिँदैन। सेवाभावभन्दा आयआर्जनको मनशायले प्रशासन र राजनीति संयन्त्र चलायमान भएको कारण देशको उत्थान, निर्माण र पुनर्निर्माण एकदेशको कथा जस्तो भएको छ। राजनीतिकर्मीहरूको अदूरदर्शिता र अर्थतन्त्र मजबुत बनाउने प्रतिबद्धता अभावमा देश अहिलेको अवस्थामा आइपुगेको हो। फूलबारीको सौन्दर्य र शक्ति त्यहाँ फुल्ने फूल र त्यहाँ चल्ने सुवाससित हावामाअलंकृत भएजस्तै देशको अर्थतन्त्र राजनीतिज्ञका लागि सकारात्मक र आम नागरिकका लागि सधैं नकारात्मक हुने अवस्था सिर्जना भएको छ। गरिब जनता र धनी नेताहरूबीच रहेको विद्यमान असम र विषम परिस्थितिबाट देशले उन्मुक्ति पाउने कुनै लक्षण देखिएको छैन। त्यसैले आम नागरिकको सुख र समृद्धिका निम्ति न्यानो र उज्यालो सूर्यको कल्पनाबाहेक अरू केही गर्न सक्ने अवस्था अहिले देखिँदैन। त्यसैले देश विकासका लागि नेतृत्वमा रहेका व्यक्ति वा राजनीतिक दलको इमान्दारिता र क्षमता सुदृढ सुशासनलाई आधार स्तम्भको रूपमा लिनुपर्छ। विभिन्न तहका नेतृत्वमा भएका व्यक्तिगत स्वार्थ, नातावाद, कृपावाद र पार्टीवादले कार्यालय सञ्चालनदेखि राज्यव्यवस्थाको कार्यान्वयनमा देखिएको खाडललाई पुर्न सक्नुपर्छ। दीर्घकालीन योजनाहरूलाई निरन्तरता दिन सक्षम र इमान्दार नेतृत्व आवश्यक पर्छ। राज्यको नेतृत्व, राजनीतिक नियुक्ति र प्रशासनिक निकायहरूको निर्णयमा आम नागरिकलाई समावेश गरी पारदर्शिता र जबाफदेहिता सुनिश्चित गर्न सकेमा उल्झनमा रहेको अर्थतन्त्रमा सुधार आउन सक्नेछ।"
कुलमान घिसिङको कार्यसम्पादन मूल्यांकनको विषयलाई लिएर सदनमा माओवादीले गर्यो विरोध,"काठमाडौं : नेकपा माओवादी केन्द्रले नेपाल विद्युत् प्राधिकरणका कार्यकारी निर्देशक कुलमान घिसिङले कार्यसम्पादन मूल्यांकनको विषयलाई लिएर संसदमा विरोध गरेको छ। बुधबार प्रतिनिधि सभाको बैठकमा माओवादी केन्द्रका प्रमुख सचेतक हितराज पाण्डेले घिसिङले कार्यसम्पादन मूल्यांकनको शून्य अंक राखेको भन्दै विरोध गरेका हुन्। सरकारलाई नेपाल विद्युत् प्राधिकरणका कार्यकारी निर्देशक कुलमान घिसिङ स्पष्टीकरण सोध्ने कुरा आइरहेको छ। विद्युत् प्राधिकरण नाफामा गइरहेको समयमा कार्यसम्पादन मूल्यांकनको शून्य अंक रहेको मिडियामा आइरहेको छ। उनले भने, विद्युतलाई नाफामा लगिरहेको समयमा शून्य अंक के हो ? ठिक ढंगले विद्युत प्राधिकरणमा काम गरिरहेको समयमा शून्य अंक के हो ? आज, भोलि, पर्सी स्पष्टीकरण केहो ? सरकारको गम्भीर ध्यानाकर्षण गराउँछु। उनले सभामुखमार्फत रुलिङ गर्न समेत माग गरे। उनले सभामुखमार्फत सरकारलाई रुलिङ नगरे सदन चल्न नदिने उल्लेख गरे। ऊर्जा, जलस्रोत तथा सिँचाइ मन्त्रालयले घिसिङको आर्थिक वर्ष २०८०८१ को कार्यसम्पादन मूल्यांकनमा शून्य अंक दिएको हो। कुलमानले प्राधिकरणमा दोस्रो कार्यकालको तेस्रो आर्थिक वर्षको कार्यसम्पादन मूल्यांकनमा शून्य अंक पाएको ऊर्जा मन्त्रालय सचिवालयले जानकारी दिएको छ। तोकिएको समयभन्दा ढिला कार्यसम्पादन प्रतिवेदन बुझाएका कारण कुलमानलाई शून्य अंक दिइएको सचिवालय बताउँछ। मन्त्रालयले यही पुस २२ गते कुलमानलाई स्पष्टीकरण सोध्दै कार्यसम्पादन मूल्यांकन नबुझाएको बारेमा लिखित प्रश्न सोधेको थियो। विपक्षी दलले उठेर विरोध जनाएपछि सभामुख देवराज घिमिरेले माओवादी प्रमुख सचेतक हितराज पाण्डेलाई बोल्न समय दिएका थिए। रास्वपा, राप्रपालगायत दलका सांसदले पनि विद्युत् क्षेत्रको विकासमा योगदान गर्ने व्यक्तिलाई पटक पटक स्पष्टीकरण सोध्ने र कार्यसम्पादन मूल्यांकनमा शून्य अंक दिइ हटाउने षड्यन्त्र भइरहेको भन्दै आपत्ति जनाएका थिए। विपक्षी दलको विरोधपछि सभामुख घिमिरेले विपक्षी दलले उठाएका विषयमा सभालाई जवाफसहित जानकारी गराउन सरकारलाई रुलिङ गरे।"
प्रतिनिधिसभाको बैठक जारी (),"काठमाडौं : प्रतिनिधिसभाको बैठक जारी रहेको छ। आजको बैठकमा सरकारले पाँचवटा अध्यादेश निर्णयार्थ पेस गर्ने तयारी गरेको छ। प्रतिनिधिसभा बैठकमा सरकारले ल्याएका अध्यादेश स्वीकार गरियोस् भन्ने प्रस्ताव र अध्यादेश अस्वीकार गरियोस् भन्ने सूचना प्रस्ताव हुने महासचिव पद्मप्रसाद पाण्डेयले जानकारी दिए। अध्यादेश स्वीकृतिका लागि यस अगाडि प्रतिनिधिसभाको कार्यसूचीमा चढेपनि अन्तत: राष्ट्रिय सभाको अंकगणितलाई ध्यानमा राखेर कार्यसूचीबाट हटाएको थियो। दुवै सभाबाट अध्यादेश स्वीकृत गराएर प्रतिस्थापन विधेयक ल्याउने सरकारको तयारी छ। प्रतिनिधि सभामा बहुमत भएपनि राष्ट्रिय सभामा अध्यादेश स्वीकृत गर्नका लागि आवश्यक संख्या पुर्याउन सत्तापक्षले जसपा नेपालसँग छलफलमा जुटेका छन्। सत्तारुढ दलले बैठकमा अनिवार्य उपस्थित हुन र अध्यादेशका पक्षमा मतदान गर्न ह्विप जारी गरेका छन्। अध्यादेश स्वीकृतिका लागि सामान्य बहुमत भए पुग्छ। सरकारले ६ वटा अध्यादेश ल्याएपनि जसपा नेपालले भूमि सम्बन्धिअध्यादेशमा रिजर्भेसन राखेको छ। प्रतिनिधिसभामा कांग्रेस र एमाले मात्रैको बहुमत छ। तर, राष्ट्रिय सभामा जसपा नेपाल र लोसपाको समेत समर्थन आवश्यकता पर्छ। राष्ट्रियसभामा निर्णायक हैसियतमा रहेको जनता समाजवादी पार्टी जसपा, नेपालले भूमिसम्बन्धी अध्यादेश फिर्ता लिन पूर्वसर्त बनाएको थियो। यी हुन् स्वीकृत हुन लागेका अध्यादेश सुशासन प्रबर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, २०८१ आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८१ निजीकरण (पहिलो संशोधन) अध्यादेश, २०८१ आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेश, २०८१ सहकारीसम्बन्धी केही नेपाल ऐनलाई संशोधन गर्ने अध्यादेश, २०८१"
अहिले गाउँ रित्तो हुनुको प्रमुख कारण माओवादीको जनयुद्ध : मन्त्री गुरुङ,मन्त्री गुरुङले जनयुद्ध कहिले पनि देशको हितमा नरहेको बताए। काठमाडौं : सञ्चार तथा सूचना प्रविधिमन्त्री पृथ्वीसुब्बा गुरुङले माओवादीको जनयुद्ध कम्युनिष्ट आन्दोलनलाई बदनाम गर्ने आत्मघाती बाटो भएको मात्रै भएको बताएका छन्। २६ औं यदु स्मृति दिवसका अवसरमा बुधबार काठमाडौंमा आयोजित कार्यक्रममा मन्त्री गुरुङले जनयुद्ध कहिले पनि देशको हितमा नरहेको बताएका हुन्। जनयुद्धका कारण खरवौंको क्षति भएको र अहिले गाउँ रित्तो हुनुको प्रमुख कारण जनयुद्ध रहेको उनको भनाई छ। मन्त्री गुरुङले बुलेटबाट नभइ व्यालेटबाट राजतन्त्रको अन्त्य भएको र मुलुकमा परिवर्तन सम्भव भएको धारणा राखे। शान्तिपूर्ण ढंगले मुलुकमा क्रान्ति सम्भव भएकाले माओवादीको जनयुद्ध गलत थियो भन्ने पुष्टि भएको उनको भनाई छ। गुरुङले माओवादीले जनयुद्ध बेचेर खाइसकेको भन्दै हिंसा भन्ने शब्दबाट डराएर भागेको तर्क गरे। उनले नागरिकको अभिव्यक्ति स्वतन्त्रता हनन गर्न नभइ समाजमा देखिएको अराजक गतिविधिलाई नियन्त्रण गर्नका लागि सामाजिक सञ्जालसम्बन्धी विधेयक ल्याएको दाबी गरे।
४ वर्षमा ५ हजार नेपाली डिपोर्ट,"काठमाडौं : विदेशबाट नेपाली डिपोर्ट भएर फर्कने संख्या बढ्दै गएको छ। सन् २०२१ देखि २०२४ सम्म विभिन्न देशबाट ४ हजार ९ सय ९६ जना निष्कासन भएर फिर्ता भएका छन्। सन् २०२५ को जनवरी र फेब्रुअरी महिनामा मात्रै ४ सय ५० जना डिपोर्ट भए। गृह मन्त्रालयअन्तर्गत अध्यागमन विभागका अनुसार हरेक वर्ष डिपोर्ट भएर आउनेको संख्या बढ्दो क्रममा छ। अध्यागमन विभागको तथ्यांकअनुसार पछिल्लो दुई महिनामा विभिन्न बहानामा अमेरिका पुगेका २९ नेपाली डिपोर्ट भएका छन्। यस्तै, कोरिया, जापान, थाइल्यान्डलगायत अन्य देशबाट पनि नेपाली डिपोर्ट भएर फिर्ता भएका छन्। अध्यागमन विभागका अनुसार सन् २०२१ मा विभिन्न देश पुगेका ८ सय ८० जना नेपाली डिपोर्ट भएर नेपाल फर्किएका छन्। यस्तै सन् २०२२ मा १ हजार १ सय ६७ जना नेपाल फिर्ता भए। सन् २०२३ मा १ हजार ४ सय ४३ जना डिपोर्ट भए। सन् २०२४ मा १ हजार ५ सय ६ फिर्ता भएका थिए। सन् २०२५ को दुई महिनामा डिपोर्ट भएर फर्कनेको संख्या पनि उल्लेख्य छ। २०२५ को जनवरी फेबु्रअरीमा ४ सय ५० जना डिपोर्ट भएर नेपाल फर्किएका छन्।  चार वर्षमा १,७४२ विदेशी नागरिक नेपालबाट डिपोर्टनेपालबाट डिपोर्ट भएर जाने विदेशीको संख्या पनि उल्लेख्य छ। अध्यागमन विभागका अनुसार सन् २०२१ मा २ सय १८ विदेशी नागरिक नेपालबाट निष्कासनमा परेका थिए। सबैभन्दा बढी भिसा समयभन्दा बढी बसेका १ सय ९३ जना डिपोर्ट गरिएका थिए। ७ जनाले भिसाविपरीतको काम गरेका थिए भने ६ जना लागुऔषध मुद्दामा संलग्न भएका थिए। ४ जना खोटा चलन र ३ जना अवैध सुन पैठारीमा संलग्न रहेका थिए। ओभर स्टे गर्ने २८ चिनियाँ नागरिक थिए। यस्तै १९ अमेरिकी नागरिक थिए। १५ जना बेलायत र ११ दक्षिण कोरियाका नागरिक थिए। सन् २०२२ मा ५ सय ७० विदेशी नागरिक नेपालबाट निष्कासन भएका थिए। जसमध्ये ५ सय ३४ जना ओभरस्टे बसेका विदेशी थिए। ओभरस्टे गर्नेमा १ सय ८१ चिनियाँ, ४७ अमेरिकी, ३५ बेलायत, फ्रान्स र दक्षिण कोरियाका १८१८ नागरिक ओभर स्टे कसुरमा नेपालले डिपोर्ट गरेको थियो। यसमध्ये ११ विदेशी नागरिक फेक पासपोर्ट र ५ जना लागुऔषध मुद्दामा मुछिएका थिए। सन् २०२३ मा ४ स ५८ विदेशी नागरिक नेपालबाट निष्कासन भएका थिए। जसमा ४ सय १२ जना ओभर स्टे कसुरका थिए, १० लागुऔषध कसुर र १० अवैध विदेशी मुद्रा कसुरमा नेपाबाट डिपोर्ट भए। ओभर स्टेमा सबैभन्दा बढी १ सय ९० चिनियाँ नागरिक रहेका थिए। यही कसुरमा अमेरिकी नागरिक ३७, बेलायतका १८ जना रहेका थिए। यस्तै सन् २०२४ मा ४ सय ९६ विदेशी नागरिक नेपालबाट डिपोर्ट भएका छन्। जसमध्ये ४ सय ५१ जना ओभर स्टे कसुरमा रहेका छन्। यस्तै जाली राहदानीमा १६ र अभद्र व्यवहारमा १२ जना मुछिएका थिए।  डिपोर्ट प्रक्रिया के हो ? किन हुन्छन् ? अध्यागमन विभागका निर्देशक ईश्वरीदत्त पनेरूका अनुसार कुनै पनि देशको अध्यागमन कानुन पालना नगरी बसेका विदेशीलाई उनीहरूकै देशमा फिर्ता गर्ने प्रक्रिया नै डिपोर्ट हो। डिपोर्ट गर्ने र हुने कारणहरू अनेक हुन सक्छन्। प्रायःजसो कागजात नमिलेको, नक्कली कागजात पेस गरेको, भिसा समयभन्दा बढी बसेको तथा उक्त देशमा गैरकानुनी कार्यमा सहभागी भएको अवस्थामा जुनसुकै देशले जो कोहीलाई पनि डिपोर्ट गर्न सक्छ। निर्देशक पनेरु अगाडि भन्छन्, डिपोर्ट गर्ने अधिकार सम्बन्धित देशलाई मात्रै हुन्छ। जहाँ अन्य देशका नागरिकहरू आएर बसेका छन्। पछिल्लो समय अमेरिका, कोरिया, थाइल्यान्ड, जापान, अस्टेलिया पुगेका नेपालीहरू डिपोर्ट भएर आएका घटना बढी देखिएका छन्। उक्त देशमा विभिन्न कारणले पुग्ने र त्यहाँको कानुन नमान्ने, गैरकानुनी बस्ने, भिसा साथमा नभएको तथा विभिन्न मुद्दामा संलग्न भएको पुष्टि भएपछि नेपालीहरू डिपोर्ट भइरहेका छन्। अध्यागमन कार्यालय त्रिभुवन विमानस्थलका वरिष्ठ अध्यागमन अधिकृत सीता परियारका अनुसार गलत मान्छेको प्रलोभनमा परेर वा एजेन्टको साथ लागेर पछिल्लो समय नेपालीहरू तल्लो बाटो हुँदै अमेरिका पुग्ने संख्या पनि बढ्दो छ। अमेरिकामात्रै हैन, अन्य युरोपियन राष्ट्रमा पनि नेपालीहरू गैरकानुनी रूपमा पुगिरहेका छन्। यसरी बसेको थाहा भएको अवस्थामा त्यहाँको सरकारले जुनसुकै अवस्थामा नेपालीहरू डिपोर्ट गर्न सक्छ। केही व्यक्तिहरूलाई उक्त देशको अदालतको आदेशअनुसार नै डिपोर्ट गरिएको हुन्छ भने, केहीलाई सरकारको नियमअनुसार पुग्नासाथ नै डिपोर्ट गरिएका घटना छन्। गैरकानुनी तवरले विभिन्न देश पुगेका व्यक्तिहरू डिपोर्ट भएर आएपछि विमानस्थलका अध्यागमन कार्यालयले प्रहरीको मानव बेचबिखन ब्युरोलाई जिम्मा लगाउने गर्छ।"
"मुस्ताङ भन्सारमा जनशक्ति अभाव, राजस्व संकलनमा चुनौती","जोमसोम : चीनसँग सिमाना जोडिएको मुस्ताङको उत्तरी कोरलानाकास्थित लोमान्थाङ२ न्हेछुङमा मुस्ताङ भन्सार कार्यालयलाई राजस्व संकलनमा चुनौती थपिएको छ। पूर्वाधार तथा जनशक्तिको अभाव हुँदा उक्त भन्सारले अपेक्षा अनुरूप राजस्व संकलन गर्न नसकेको हो। भन्सारमा एक शाखा अधिकृतसहित सात जनाको दरबन्दी छ। दुई नायब सुब्बा, एक लेखापाल, एक कम्प्युटर अपरेटर र दुई कार्यालय सहयोगीको दरबन्दी छ। मुस्ताङ भन्सारका लागि सात कर्मचारीको दरबन्दी रहेपछि हाल एक जना नायब सुब्बा, एक लेखापाल र एक कार्यालय सहयोगीमात्रै छन्। यस्तै, भन्सारका लागि हालै एक कम्प्युटर अपरेटर करारमा भर्ना गरिएको छ। भन्सार विभागले एक कार्यालय प्रमुखका रूपमा भन्सार अधिकृत खटाइएको भए पनि कार्यक्षेत्रमा उपस्थित भएका छैनन्। पुरानो साबिककै रूपमा कार्य सम्पादन हुने गरी तोकिएको पुरानो दरबन्दीलाई थप्नुपर्ने आवश्यकता तत्काल देखिन्छ। सीमित जनशक्ति हुँदा भन्सारको कार्य सम्पादनमा निकै ठुलो समस्या देखिएको छ। नेपालचीन उत्तरी कोरलानाका गत वर्षको कात्तिक महिनादेखि बाह्रैमहिना खुल्ला गरिएको थियो। उपल्लो मुस्ताङका नागरिकलाई लक्षित गरी दैनिक उपभोग्य सामान खरिद बिक्री गर्ने उद्देश्यले यो नाका खुलेको हो। नेपालचीन कोरलानाका खुल्ला भएको डेढ वर्ष बितिसक्दासमेत भन्सार विभागले आवश्यक जनशक्ति तथा पूर्वाधार निर्माण गर्न सकिरहेको छैन। नेपालचीन कोरलानाका औपचारिक रूपमा खुलेको आठ महिनापछि गत कात्तिक महिनामा गृह मन्त्रालयअन्तर्गत अध्यामगन विभागले कोरलानाकाको दसगजा क्षेत्रमा अध्यामगन कार्यालय स्थापना गरेको थियो। गृहमन्त्री रमेश लेखकले उक्त अध्यागमन कार्यालयको उद्घाटन गरेका थिए। तर, कोरलानाका स्थापना गरिएको अध्यामगन कार्यालयमा पनि जनशक्ति खटनपटन छैन। मुस्ताङ भन्सार खुलेको डेढ वर्ष बितिसक्दासमेत आवश्यक भौतिक पूर्वाधार व्यस्थापन नहुँदा राजस्व संकलन कार्यमा कानुनी जटिलता विद्यमान रहेको छ। कार्यालयका निमित्त प्रमुख नायब सुब्बा होमबहादुर विष्टका अनुसार नाका खुले पनि भन्सारका लागि आवश्यक पूर्वाधार व्यवस्थापन नहुँदा राजस्व संकलनमा समस्या र चुनौती थपिएको छ। निमित्त प्रमुख विष्टले मुस्ताङ भन्सार कार्यालयका लागि न्हेछुङमा खाद्य क्वारेन्टाई, पशु क्वारेन्टाइन र पेयपदार्थ जाँच गर्ने क्वारेन्टाइन नहुँदा आयातीत वस्तुको राजस्व संकलन गर्न बाधा पुगेको बताए। हाल मुस्ताङ भन्सारअन्तर्गत न्हेछुङमा प्लान क्वारेन्टाईन मात्रै रहेकाले समस्या सिर्जना भएको निमित्त प्रमुख विष्टको भनाइ छ। उक्त भन्सारको जोमसोममा सम्पर्क कार्यालय छ। जोमसोममा रहेको सम्पर्क कार्यालय खारेज गरेर सबै कर्मचारीलाई न्हेछुङमै व्यवस्थापन गर्ने तयारी भइरहेको निमित्त प्रमुख विष्टले जानकारी दिए।भन्सारले चालु आवको साउनदेखि माघ मसान्तसम्म १ लाख ९८ हजार राजस्व संकलन गरेको छ। कार्यालयले गत आवको कात्तिक २७ गतेदेखि असार मसान्तसम्म विभिन्न वस्तुहरूमा ८ लाख ७४ हजार रुपैयाँ राजस्व संकलन गरेको थियो। भन्सारका निमित्त प्रमुख विष्टका अनुसार चालु आर्थिक वर्षको साउनमा ४९ हजार ८ सय ४९, भदौमा ४० हजार ७ सय ५५, असोजमा १ हजार ७ सय ४६, कात्तिकमा ३४ हजार ९ सय ३४, र पुस महिनामा ७१ हजार ६ सय २९ रुपैयाँ राजस्व संकलन गरेको थियो। भन्सारको गत आर्थिक वर्षको राजस्व चालु आर्थिक वर्षको ७ महिनाको अवधिमा २२७९ प्रतिशतमात्रै राजस्व संकलन भएको हो। भन्सारले कोरलानाकाबाट विभिन्न शीर्षकमा भन्सार राजस्व संकलन गर्ने गरेको छ। जसअन्तर्गत एकलौटी फर्म तथा व्यक्तिगत आयमा लाग्ने कर, अन्तः शुल्क आयात, भन्सार महसुल आयात, आयातमा लाग्ने अन्य शुल्क महसुल, भन्सारसम्बन्धी अन्य आय, सरकारी सम्पत्तिको बिक्रीबाट प्राप्त रकम, अन्य प्रशासनिक सेवा शुल्क, बेरुजु, र मूल्य अभिवृद्धि कर (मूअ कर) आयातलगायतमा राजस्व संकलन हुन्छ। कोरलानाका उपल्लो मुस्ताङका नागरिकले चीनको सीमाना कोरलाको तिब्बती भूमि लिजी बजारमा पुगेर सामान आयात गर्ने गरेका छन्। तर, नाका खुले पनि नेपाल पक्षबाट कुनै पनि सामान निर्यात गर्दा राजस्व भने हालसम्म संकलन हुन नसकेको निमित्त प्रमुख विष्टले बताए। कोरलानाका खुला भएको डेढ वर्ष बितिसक्दा हालसम्म करिब तीन हजारको हाराहारीमा उपल्लो मुस्ताङका नागरिकले कोरला सीमापार पास लिएका छन्। जिल्ला प्रशासन कार्यालय मुस्ताङले स्थानीय तहको सिफारिसमा तल्लो मुस्ताङका आंशिक नागरिकलाई कोरला प्रस्थान अनुमतिपत्र वितरण गरिसकेको छ।"
स्ववियू निर्वाचन शान्तिपूर्ण वातावरणमा गराउन प्रहरीलाई गृहमन्त्रीको निर्देशन,"काठमाडौं : गृहमन्त्री रमेश लेखकले आसन्न स्वतन्त्र विद्यार्थी युनियन (स्ववियू) निर्वाचनलाई गम्भीररुपमा लिएर शान्तिपूर्ण वातावरणमा सम्पन्न गर्न प्रहरी अधिकारीहरूलाई निर्देशन दिएका छन्। बुधबार बिहान गृहमन्त्री लेखकले गृह मन्त्रालयमा प्रहरी प्रमुख प्रहरी महानिरीक्षक बसन्त बहादुर कुँवरसहित उच्च पदस्थ प्रहरी अधिकारीहरुलाई मुलुकका विभिन्न क्याम्पसहरूमा हुने स्ववियू निर्वाचनका लागि आवश्यक सुरक्षा प्रबन्ध मजबुत बनाउन निर्देशन दिएका हुन्। त्यसैगरी मन्त्री लेखकले निर्वाचन हुने प्रत्येक जिल्लामा जिल्ला प्रहरी कार्यालयमा स्ववियू निर्वाचनकै लागि सम्पर्क व्यक्ति तोकेर निर्वाचन हुने क्याम्पस र आवश्यक सुरक्षा संयन्त्रसित समन्वय गर्न आग्रह समेत गरे। प्रहरी प्रधान कार्यालयमा निर्वाचन समन्वयका लागि टिम समेत गठन गर्न निर्देश गरेको छु। गृहमन्त्री लेखकले भने,निर्वाचन हुने जिल्लामा आवश्यक समन्वयका लागि क्याम्पस प्रशासनलाई प्रमुख जिल्ला अधिकारीसहित सुरक्षा समितिसित समन्वय गर्ने वातावरण बनाइएको छ। त्यसका साथै नेपाल प्रहरीले स्ववियू निर्वाचनका लागि सशस्त्र प्रहरी बलसित पनि समन्वय गर्ने गरी काम कारबाही अघि बढाउन निर्देशन दिइएको छ। प्रहरी प्रमुखसित निर्वाचन सुरक्षाबारे जानकारी समेत लिँदै मन्त्री लेखकले स्ववियू निर्वाचनलाई आम निर्वाचन जत्तिकै गम्भीर रुपमा लिएर सुरक्षा प्रबन्ध मिलाउन आग्रह गरे।"
"सर्बियाको संसदमा विपक्षीद्वारा धुवाँयुक्त ग्रिनेड प्रहार : ३ सांसद घाइते, एकको अवस्था गम्भीर",सर्बियाको संसदमा मंगलबार विपक्षी सांसदहरूले धुवाँयुक्त ग्रेनेड प्रहार गरेका छन्। सरकारको नीतिको विरोधमा र आन्दोलनरत विद्यार्थीहरूको समर्थनमा विपक्षीहरूले उक्त प्रदर्शन गरेका हुन्। सर्बियाली प्रोग्रेसिभ पार्टीको नेतृत्वमा रहेको सत्तारुढ गठबन्धनले अधिवेशनको एजेन्डा अनुमोदन गर्ने बित्तिकै केही विपक्षी नेता आफ्नो सिटबाट उठेर सभामुखको कुर्सीतिर दौडेका थिए। उनीहरुले सदनमा धुवाँयुक्त ग्रेनेड फ्याँके जसले गर्दा सदन कालो धुवाँले भरिएको थियो। यस आक्रमणमा कम्तीमा ३ जना सांसद घाइते भएका जसमध्ये एक सांसदको अवस्था गम्भीर रहेको बीबीसी समाचारमा उल्लेख छ। सर्बियाली संसदले मंगलबार देशका विश्वविद्यालयहरूको लागि कोष बढाउने कानून पारित गर्ने तय भएको थियो। यसका साथै प्रधानमन्त्री मिलोस भुसेभिकको राजीनामाको बारेमा पनि छलफल हुने तय भएको थियो। तर सत्तारुढ गठबन्धनले प्रस्तुत गरेको एजेन्डामा रहेका अन्य मुद्दाहरूप्रति विपक्षीहरू आक्रोशित थिए। यसपछि उक्त घटना भएको हो। १५ जनाको मृत्युपछि विरोध प्रदर्शन सुरु नोभेम्बर १ मा सर्बियाको दोस्रो ठूलो शहर नोभी सादमा रेलवे स्टेशनको छानाको एक भाग भत्किएको थियो। उक्त घटनामा १५ जनाको मृत्यु भएको थियो। यो घटनापछि देशमा सरकारविरुद्ध प्रदर्शन सुरु भयो। हजारौं मानिसहरू सडकमा उत्रिएर यस घटनाको जवाफदेहिताको माग गर्न थाले। निर्माण परियोजनाहरूमा भ्रष्टाचारका कारण बाल्कोनी भत्किएको मानिसहरूले आरोप लगाए। विरोधमा संलग्न विद्यार्थीहरूले हरेक दिन १५ मिनेट जनताको बाटो अवरुद्ध गर्थे। यस विरोध प्रदर्शनमा विद्यार्थीहरूको ठूलो सहभागिता थियो। उनीहरूले हरेक दिन बिहान ११:५२ मा १५ मिनेटका लागि देशभर सवारी साधनको आवागमन रोक्ने गरेका थिए। सोही समयमा नै रेल्वे स्टेशनमा बाल्कोनी भत्किएको थियो। यसबाहेक देशका विश्वविद्यालयहरूमा पढाइ पनि रोकिएको थियो। सर्बियामा लगभग ४ महिनादेखि विरोध प्रदर्शन भइरहेको छ। गत वर्ष नोभेम्बर २४ मा विरोध प्रदर्शन तीव्र भयो। मानिसहरू काममा जान छाडे। जनताको आक्रोश बढ्दै गएको देखेर प्रधानमन्त्री भुसेभिकले देशमा तनाव अझ बढ्न नचाहेको भन्दै स्थिति शान्त पार्न आफ्नो पदबाट राजीनामा दिने बताएका थिए। भुसेभिक मे २०२४ देखि सर्वियाको प्रधानमन्त्री रहेका छन्। यसअघि उनले उपप्रधानमन्त्री र रक्षामन्त्रीको पद सम्हालेका थिए।
एकदिवसीय क्रिकेटबाट स्टिभ स्मिथको सन्यास,"काठमाडौं : अष्ट्रेलियन ब्याटर स्टिभ स्मिथले एकदिवसीय अन्तर्राष्ट्रिय क्रिकेटबाट सन्यास लिएका छन् । च्याम्पियन्स ट्रफीमा अष्ट्रेलियन टिमको कप्तानी गरेका थिए । सेमिफाइनलमा भारतसँग पराजित भएपछि उनले एकदिवसीय क्रिकेटबाट सन्यासको घोषणा गरेका हुन् । उनले अन्य २ फर्म्याटमा भने अष्ट्रेलियालाई प्रतिनिधित्व गर्नेछन् । उनले एकदिवसीय अन्तर्राष्ट्रियबाट सन्यास लिए पनि टेष्ट र टी२० फर्म्याट भने खेल्ने छन् । ३५ वर्षीय स्मिथले २०२७ को एकदिवसीय विश्वकपमा अष्ट्रेलियन टिममा देखिने छैनन् । यो निकै उत्कृष्ट यात्रा रह्यो । २ वटा एकदिवसीय विश्वकप क्रिकेट करिअरको हाइलाइट नै रह्यो । उत्कृष्ट टिममेटहरुका साथमा रमाइलो रह्यो । , उनले भने, अब २०२७ को विश्वकपका लागि तयारी गर्ने समय हो । र मेरो निर्णय लिने पनि यो सही समय हो । उनले अष्ट्रेलियन टिममा रहेर सन् २०१५ र २०२३ को एकदिवसीय विश्वकप जितेका थिए । स्मिथलृ अष्ट्रेलियाका लागि १७० एकदिवसीय अन्तर्राष्ट्रिय खेल खेलेका छन् । जसमा उनले १२ शतक र ३५ अर्धशतकसहित ५ हजार ८ सय रन बनाउँदै २८ विकेट लिएका छन् ।"
"जेलेन्स्कीले पठाएको पत्र ट्रम्पले अमेरिकी कांग्रेसमा पढेर सुनाए, के थियो पत्रमा?","वासिङटन डिसी : ह्वाइट हाउसमा अमेरिकी राष्ट्रपति डोनाल्ड ट्रम्प र युक्रेनी राष्ट्रपति भ्लादिमिर जेलेन्स्कीबीचको बहसपछि अमेरिकाले युक्रेनलाई दिइने सैन्य सहायता बन्द गरेको थियो। त्यसपछि युक्रेनी राष्ट्रपति जेलेन्स्कीले ट्रम्पको नाममा पत्र लेखेका पत्र लेखेका थिए। अमेरिकी राष्ट्रपतिले बुधबार अमेरिकी कांग्रेसको संयुक्त बैठकलाई सम्बोधन गर्दै आफ्नो भाषणमा जेलेन्स्कीले आफूलाइ पत्र लेखेको उल्लेख गरेका हुन्। ट्रम्पले युक्रेनका राष्ट्रपतिबाट एउटा महत्त्वपूर्ण पत्र प्राप्त गरेको बताए। पत्रमा जेलेन्स्कीले रुससँग युद्ध अन्त्य गर्न वार्ता गर्ने इच्छा व्यक्त गरेका जनाइएको छ। ट्रम्पले उनको प्रशासनले रुसबाट शान्तिको लागि तयार रहेको संकेत पाएको बताएका छन्। ट्रम्प प्रशासनले युक्रेनलाई सैन्य सहायता बन्द गरेको एक दिनपछि जेलेन्स्कीको पत्र आएको हो। आफ्नो भाषणमा जेलेन्स्कीको पत्र पढ्दै ट्रम्पले भने, 'युक्रेन दिगो शान्ति ल्याउन सकेसम्म चाँडो वार्ताको लागि तयार छ। युक्रेनका जनताले भन्दा बढी शान्ति अरू कसैले चाहँदैनन्।' 'दिगो शान्ति प्राप्त गर्न म र मेरो टोली राष्ट्रपति ट्रम्पको बलियो नेतृत्वमा काम गर्न तयार छौं। युक्रेनलाई आफ्नो सार्वभौमसत्ता र स्वतन्त्रता कायम राख्न संयुक्त राज्य अमेरिकाले गरेको कामको हामी साँच्चै कदर गर्छौं।', जेलेन्स्कीको पत्रमा थप भनिएको छ, ' खनिज र सुरक्षा सम्बन्धी सम्झौताको सन्दर्भमा, युक्रेन तपाईंको लागि कुनै पनि समयमा यसमा हस्ताक्षर गर्न तयार छ।' ओभल अफिसमा ट्रम्पसँगको बहसको केही दिनपछि जेलेन्स्कीको यो पत्रले अमेरिकाप्रतिको उनको सोचमा आएको परिवर्तन देखाउँछ। अमेरिकाले युक्रेनलाई सैन्य सहायता रोकेको भोलिपल्ट, जेलेन्स्कीले ट्रम्पसँगको आफ्नो भेटमा भएको बहसलाई दुर्भाग्यपूर्ण बताएका छन्। साथै युक्रेन युद्ध अन्त्य गर्न वार्ताको लागि आफू तयार रहेको बताए।"
ललिता निवास हिनामिना प्रकरणमा अख्तियारद्वारा सर्वोच्चमा पुनरावेदन : विशेषको व्याख्या गोलमोटल र दिग्भ्रमित पारियो,"काठमाडौं : ललिता निवास जग्गा हिनामिना प्रकरणमा तत्कालीन उपप्रधानमन्त्री विजय गच्छदार लगायतलाई सफाइ दिने विशेष अदालतको फैसलाविरुद्ध अख्तियार दुरुपयोग अनुसन्धान आयोग सर्वोच्च अदालत पुगेको छ। विशेषको फैसलाविरुद्ध अख्तियारले मंगलबार सर्वोच्चमा पुनरावेदन गरेको हो। गच्छदार विरुद्धका सबुद प्रमाणलाई गोलमटोल व्याख्या गरेर विशेषले गच्छदारलाई सफाइ दिएको अख्तियारको तर्क छ। पूर्वमन्त्री चन्द्रदेव जोशी र डम्बर श्रेष्ठलाई सफाइ दिन लिइएका आधारप्रति पनि अख्तियारले असन्तुष्टि जनाएको छ। अख्तियारले तत्कालीन उपप्रधानमन्त्री गच्छदार, तीन मन्त्रीसहित १७५ जनाविरुद्ध २०७६ माघ २२ गते विशेष अदालतमा मुद्दा दायर गरेको थियो। अख्तियारले कलाधर देउजासहित ११० जनालाई प्रतिवादी कायम गरी विशेष आरोपपत्र दायर गरेको थियो। साथै, जग्गा जफत गर्ने प्रयोजनका लागि थप ६५ जनालाई प्रतिवादी बनाइएको थियो। तर, विशेष अदालतले गच्छदारसहित तीनै जना मन्त्रीलाई सफाइ दिने फैसला गर्यो२०८० फागुन ३ गते। मन्त्रिपरिषद्ले गर्ने सामूहिक निर्णयमा गच्छदारलाई मात्रै दोषी ठहर गर्न नमिल्ने विशेषको तर्क थियो। गच्छदारलाई सफाइ दिने विशेषको फैसलामा छमन्त्रिपरिषद्को सामूहिक निर्णयका मूल निर्णयकर्तालाई प्रतिवादी नबनाइएको सोही सामूहिक निर्णयको अक्षुणताको संरक्षण यी प्रतिवादीलाई समेत जाने भएकोले बदनियत पुष्टि हुन नसकेको। यस्तै, पूर्व भूमिसुधार मन्त्री चन्द्रदेव जोशीले मन्त्रीको हैसियतले नेपाल सरकार मन्त्रिपरिषद्मा पेस गर्न सोही प्रस्ताबलाई स्वीकृत जनाएको देखिएको हुँदा बदनियत तत्वको अभाव देखिएको भन्दै सफाइ दिइएको थियो। त्यस्तै तत्कालिन भूमिसुधार सचिव दिनेशहरि अधिकारीले मिति २०६३०९२६ को मन्त्रिपरिषद्को निर्णय बमोजिम परिवर्तित सन्दर्भमा पुनःप्रस्ताव पेस गरेकोसम्म देखिएको भन्दै सफाइ दिइएको थियो। विशेष अदालतको यो फैसला त्रुटिपूर्ण भएकोले अख्तियारले मंगलबार सर्वोच्च अदालतमा पुनरावेदन गरेको अख्तियारका प्रवक्ता एवं सहसचिव नरहरि घिमिरेले जानकारी दिए। यो प्रकरणमा दोषी ठहर भएको सजाय कम भएको र सफाइ पाएकाहरूलाई पनि दोषी ठहर गर्नुपर्ने भन्दै अख्तियार सर्वोच्च पुगेको हो। गोलमटोल व्याख्या गरेर गच्छदारलाई सफाइ बदनियतका साथ गच्छदारले ललिता निवाससम्बन्धी फाइल मन्त्रिपरिषद्मा पेस गरेको भन्दै अख्तियारले उनलाई सफाइ दिन नमिल्ने तर्क गरेको छ। सरकारी जग्गा व्यक्तिको नाममा सट्टापट्टा गर्न दिनुपर्ने भनी गच्छदारले मन्त्रिपरिषद्मा फाइल पेस गरेका थिए। त्यसैकारण मन्त्रिपरिषद्को सामूहिक निर्णयका मूल निर्णयकर्ता नै गच्छदार भएको अख्तियारको पुनरावेदनपत्रमा तर्क गरिएको छ। सामूहिक निर्णयको अक्षुणताको संरक्षण गच्छदारलाई समेत जाने र कुनै हदसम्म संलग्नता देखिए पनि वदनियत पुष्टि हुन नसकेको भन्ने आधार लिई सफाइ दिन नमिल्ने अख्तियारको दाबी छ। फौजदारी कसुरमा संलग्न कसैलाई पनि कुनै पद वा हैसियत वा निजको प्रभाव वा औकात लाई मापन गरी फौजदारी दायित्वबाट उन्मुक्ति वा सफाइ दिन नमिल्ने अख्तियारको तर्क छ। गच्छदारविरुद्ध तथ्यगत आधार र मिसिल संलग्न सबुद प्रमाणलाई विशेषले दिग्भ्रमित पार्ने गरी नीतिगत निर्णय गर्ने हैसियतको व्यक्ति भनी गलत व्याख्या विश्लेषण गरी फैसला गरेको पनि अख्तियारको तर्क छ। ललिता निवासको सरकारी जग्गा व्यक्ति विशेषको नाममा पुग्न विभागीय मन्त्रीको उक्त निर्णय जिम्मेवार रहेको तथ्य फैसलामा स्वीकार गरिएको पनि पुनरावेदनमा छ। तर, सरकारी जग्गा जमिन तथा सम्पत्तिको हकभोग स्वामित्वका विषय र त्यस्तो हक भोग स्वामित्वको जग्गाको सट्टापट्टाको विवादको विषय विभागीय मन्त्रीको क्षेत्राधिकार बाहिरको विषय भन्नुलाई अख्तियारले त्रुटिपूर्ण फैसला भनेको छ। मन्त्रिपरिषद्को सदस्य हुनु नै भ्रष्टाचारजन्य फौजदारी कसुर उन्मुक्तिको कबच बनाउने आधार बन्ने बनाउने गरी भएको फैसला सरासर त्रुटिपूर्ण रहेको अख्तियारको दाबी छ। २०६६।१२।१९ गते मन्त्रिपरिषद्मा पेस गरेको प्रस्तावमा विभागीय मन्त्री एवं उपप्रधानमन्त्रीको हैसियतमा मन्त्रालयको तर्फबाट निर्णय गरेको देखिएको छ। विशेष अदालत स्वयंबाट समेत कुनै न कुनै हदसम्म विभागीय मन्त्रीको संलग्नता देखिएको भनी फैसलामा उल्लेख छ। गच्छदारले अनुसन्धानको बखत दिएको बयानमा तत्कालीन भौतिक योजना तथा निर्माण मन्त्रालयबाट भएका निर्णयहरूका सम्बन्धमा २०६५०६६ सालमा तयार भएको गुरुयोजना कार्यान्वयन गर्न मन्त्रिपरिषद्मा प्रस्ताव पठाउँदा गरेको हस्ताक्षर मेरो हो, विशिष्ट व्यक्तिहरूको निवास विस्तार गर्ने सम्बन्धमा तयार भएको गुरुयोजना लागू गर्नका लागि सचिवले तयार गरी पेस गरेको प्रस्ताव मन्त्रिपरिषद्मा लैजानका लागि स्वीकृत दिएको हुँ भन्ने स्वीकार गरेको अख्तियारको तर्क छ। सरकारी जग्गा वितरण गर्ने सुनियोजित उद्देश्यले एकपटक निर्णय भइसकेको निर्णयलाई पुनः संशोधन गर्न दोस्रो पटक टिप्पणी सदर गरेको देखिँदा प्रतिवादीको बदनयत पुष्टि हुन आएको छ, अख्तियारको पुनरावेदनपत्रमा छ,यस्ता बदनियत तथ्य पुष्टि हुने गच्छदारविरुद्धका सबुद प्रमाणलाई फैसला हुँदा गोलमटोल व्याख्या विश्लेषण गरिएको छ। सरकारी जग्गा हिनामिना गरेको पुष्टि हुँदाहुँदै मन्त्रिपरिषद्को सदस्यको रूपमा रहेको भनी गलत अर्थ लगाई कर्मचारीलाई मात्र जिम्मेवार बनाइ राजनीतिज्ञलाई उन्मुक्ति दिने गरी भएको विशेषको फैसला बदरभागी छ। अख्तियारको पुनरावेदनपत्रमा भनिएको छ यसको अर्थ नेपाल सरकार मन्त्रिपरिषद्को सदस्य हुनु नै सर्वखत क्षम्य हुनु भन्ने हुन सक्दैन। मन्त्रिपरिषद्का सदस्यमध्ये जो जुन सदस्यको त्यस प्रकारको फौजदारी कसुरमा संलग्नता देखिन्छ सोही व्यक्ति सजायको भागिदार हुनुपर्ने फौजदारी कानुनको सिद्धान्त हो। कसुर गर्ने व्यक्तिले अन्य व्यक्ति पनि आफू सरह कसुरदार ठहर हुनुपर्छ वा अरू व्यक्तिले पनि दण्ड पाउनुपर्छ भन्ने निजको जिकिरले कसुर गर्ने व्यक्तिको हकमा निजको त्यस प्रकारको तर्क सफाइको आधार बन्न सक्तैन। मन्त्रिपरिषद्को सदस्यमध्ये सबुद प्रमाणबाट जो जो व्यक्ति कसुरमा सम्लग्न भएको पुष्टि हुन्छ त्यो त्यो व्यक्ति दण्डित हुनुपर्छ। पूर्वमन्त्री गच्छदार र डम्बर श्रेष्ठ दुवै जनाले विभागीय मन्त्रीले पेस गर्ने प्रस्ताव आआफ्नो कार्यकालमा मन्त्रिपरिषद्मा पेस गरेको र उक्त प्रस्ताव मन्त्रिपरिषद्ले स्वीकृत गरी निर्णय गरेकाले आफ्नो कुनै दायित्व र जिम्मेवारी नहुने अर्थ गरी बयान गरेको देखिएको पनि पुनरावेदनमा छ। सर्वोच्चमा गरिएको पुनरावेदनमा भनिएको छ, भ्रष्टाचार जस्तो फौजदारी कसुरको दण्डनीय दायित्व हुने कसुर गर्ने पदाधिकारीलाई मन्त्रिपरिषद्को निर्णयलाई नीतिगत निर्णयको आवरणमा कसुर ढाकछोप हुन सक्दैन। २०२१।८।१७ को नेपाल राजपत्रमा प्रकाशित ललिता निवासको चार किल्ला भित्रको नेपाल सरकारले रीतपूर्वक प्राप्ति गरेको (जग्गा धनीलाई प्रचलित मूल्य बराबरको क्षतिपूर्ति रकम दिई खरिद प्राप्ति गरेको) जग्गा हो भन्ने कुरा जानीजानी व्यक्ति विशेषको नाममा दुषित दर्ता गर्ने गराउने, त्यस्तो दुषित दर्ताको जग्गा हक हस्तान्तरण गर्ने गराउनेमा दुवै मन्त्री संलग्न देखिएको अख्तियारले जनाएको छ। उसले दुषित दर्ताको जग्गा सट्टापट्टा गर्ने गराउने कसुरजन्य कार्यको निर्णय मन्त्रिपरिषद्बाट गराई नीतिगत निर्णयको आवरणमा आफू तथा व्यक्ति विशेषलाई गैरकानुनी लाभ र नेपाल सरकारलाई गैरकानुनी हानिनोक्सानी एवं सरकारी जग्गा दुरुपयोग हिनामिना हुने गरी मन्त्रिपरिषद्मा प्रस्ताव पुर्याइ निर्णय गर्ने गराउने गच्छदार, डम्बर श्रेष्ठ समेतका प्रतिवादीले गरेका कसुरजन्य कार्यलाई कुनै हालतमा नीतिगत निर्णय भन्न मिल्ने नदेखिएको जनाएको छ। कर्मचारी दोषी, डम्बर श्रेष्ठलाई किन उन्मुक्ति ? तत्कालीन भूमिसुधारमन्त्री श्रेष्ठले सरकारी स्वामित्वमा नै रहिरहेको सरकारी र साविकदेखि नै बाटो तथा राजकुलो व्यक्तिको नाममा कायम गर्न विभागीय मन्त्रीको हैसियतमा काम गरेको अख्तियारको दाबी छ। ललिता निवासको ९१५१२ रोपनी जग्गा सरकारी, सार्वजनिक जग्गा अनाधिकृत व्यक्तिहरूलाई मोही कायम गरी सट्टा भर्ना दिने र सो जग्गामा उनाउ व्यक्ति तथा संस्थाहरूलाई मोही कायम गर्न गराउनको लागि मन्त्रिपरिषद्मा पेस गर्ने प्रयोजनका लागि विभागीय मन्त्रीको हैसियतले मिति २०६७।१।२७ मा स्वीकृत जनाएको अख्तियारको आरोप छ। २०६७।१।३१ को मन्त्रिपरिषद्को सामूहिक निर्णयको हस्ताक्षर कर्ता रहेको अर्थ लगाई श्रेष्ठलाई उन्मुक्ति दिइएकोमा अख्तियारले असन्तुष्टि व्यक्त गरेको छ। अख्तियारले २०६७।०१।२७ को मन्त्रिपरिषद्मा पेस हुने प्रस्ताव स्वीकृत गरी मन्त्रिपरिषद्मा पेस गर्न स्वीकृत गरेको कारण नै उक्त निर्णय भएको देखिएको जनाएको छ। मन्त्रिपरिषद्मा पेस गर्ने प्रस्ताव तयार गर्ने र उक्त प्रस्ताव कार्यान्वयन गर्ने कर्मचारीको बदनियत पुष्टि भई कसुर ठहर तथा सजाय हुने, तर उक्त प्रस्तावको स्वीकृत गर्ने ब्यक्ति राजनीतिक व्यक्ति भएको कारणले नै कसुरबाट उन्मुक्ति पाउने भनी सफाइ दिन नमिल्ने अख्तियारको पुनरावेदनमा उल्लेख छ। मन्त्रिपरिषद्का सबै सामूहिक सदस्यको कसुरमा संलग्नता रहेको प्रमाणको अभाव तथा बदनियत पूर्ण निर्णय गरेको पुष्टि नभएको भन्ने अवस्था भए पनि सोही मन्त्रिपरिषद्का कसुर पुष्टि हुने मन्त्रिपरिषद्का अन्य सदस्यका हकमा पनि मन्त्रिपरिषद्का सबै सामूहिक सदस्यहरूको सोही आधार वा सुविधा यी प्रतिवादीका हकमा पनि आकर्षण हुने भनी विशेष अदालतबाट व्याख्या हुनु सरासर त्रुटिपूर्ण रहेको छ, पुनरावेदनमा भनिएको छ। कसुर गर्ने मन्त्रिपरिषद्का सम्बन्धित सदस्यका हकमा तथ्य कानुन र कसुरदारको भूमिकालाई प्रतिव्यक्ति कसूर र प्रमाणका आधारमा नहेरी न्याय तथा कानुनका मान्य सिद्धान्तविपरीत अपारदर्शी, विभेदपूर्ण, अन्यायिक व्याख्या गरी यी निर्णयकर्ता प्रतिवादीलाई सफाइ दिने गरी भएको फैसला त्रुटिपूर्ण रही बदरभागी रहेको प्रतिवेदनमा छ। कानुनविपरीत प्रस्ताव जोशीले किन नरोकेको ? सरकारी जग्गामा मोही कायम गर्ने प्रयोजनको लागि प्रस्ताव तयार गरी विभागीय मन्त्रीको हैसियतले स्वीकृत गर्ने समेतका गैरकानुनी कार्य गरेको भन्दै तत्कालीन भूमिसुधारमन्त्री जोशीविरुद्ध अख्तियारले पुुनरावेदन गरेको छ। प्रस्ताव पेस गर्ने मन्त्रालयका सहसचिव तेजराज पाण्डेलाई सजाय भएको, प्रस्ताव तयार गर्ने व्यक्ति कर्मचारी भएको हुँदा उक्त कार्य कसुर भई सजाय हुने र उक्त प्रस्तावको अन्तिम स्वीकृत गर्ने व्यक्ति राजनीतिज्ञ भएको कारण उन्मुक्ति पाउने नमिल्ने पुनरावेदनमा उल्लेख छ। अख्तियारले तत्कालीन उपप्रधानमन्त्री गच्छदार, तीन मन्त्रीसहित १७५ जनाविरुद्ध २०७६ माघ २२ गते विशेष अदालतमा मुद्दा दायर गरेको थियो। विशेष अदालतले गच्छदारसहित तीनै जना मन्त्रीलाई सफाइ दिने फैसला गर्यो। बदनियतका साथ गच्छदारले ललिता निवाससम्बन्धी फाइल मन्त्रिपरिषद्मा पेस गरेको दाबी मन्त्रिपरिषद्को सदस्य हुनु नै भ्रष्टाचारजन्य फौजदारी कसुर उन्मुत्तिाको कबच बनाइनुले फैसला सरासर त्रुटिपूर्ण जोशीलाई गुठी संस्थानको निर्णयबमोजिम प्रस्ताव मन्त्रिपरिषद्मा पेस गर्न स्वीकृति दिएको वा सोका लागि सहजीकरणसम्म गरेको देखियो भन्ने समेतको आधार लिई सफाइ दिएको देखिएको छ। जोशी इमान्दार नेताका रूपमा परिचित व्यक्ति हुन्। जोशीलाई सचिवले पेस गरेको प्रस्तावलाई स्वीकृत गर्नुपर्ने दायित्व रहेको भन्दैमा कानुनविपरीत आएको प्रस्तावलाई स्वीकृत गर्नुपर्छ भन्ने होइन, सर्वोच्चमा गरिएको पुनरावेदनमा भनिएको छ, कानुनविपरीत आएको प्रस्तावलाई रोक्नुपर्ने दायित्व पनि निहित रहेको। विभागीय मन्त्री भएको हुँदा मन्त्रालयगत गर्नुपर्ने हरेक कार्यको बैधताको जाँच गर्नुपर्ने जिम्मेवारी नरहेको भन्ने अर्थ लगाई सफाइ दिन नमिल्ने पनि अख्तियारको भनाइ छ। मोहीका हकवाला हुँ भनी दाबी गर्ने व्यक्तिहरूले गुठी कायम गरी जग्गाधनी दर्ता प्रमाण पुर्जा पाउँ भनी गुठी संस्थानमा दिएको निवेदनको आधारमा टिप्पणी उठाउँदै नेपाल सरकारमा प्रस्ताव पेस गर्ने प्रयोजनार्थ पेस भएको प्रस्तावलाई जोशीले स्वीकृत गरी मन्त्रिपरिषद्मा पेस गर्ने स्वीकृति प्रदान गरेको देखिएको अख्तियारको आरोप छ। डा बाबुराम भट्टराई प्रधानमन्त्री भएका बेला जोशी भूमिसुधारमन्त्री थिए। त्यो बेला नक्कली पशुपति टिकिन्छा गुठी बनाएर ललिता निवासको करिब ५ रोपनी जग्गा व्यक्तिको नाममा कायम गरिएको थियो। मन्त्रिपरिषद्मा पेस गर्नका लागि प्राप्त प्रस्ताव कानुनबमोजिम भए नभएको जाँच गरी कानुनबमोजिम भएमा मात्र मन्त्रिपरिषद्मा पेस गर्नका लागि स्वीकृत गर्ने नैतिक एवं कानुनी दायित्व मन्त्री जोशीकै भएको अख्तियारको दाबी छ। बिगो कम भएकोमा असन्तुष्टि रामकुमार सुवेदी, शोभाकान्त ढकाल र मीनबहादुर गुरुङले बिचौलियाको भूमिका निर्वाह गरी प्रत्यक्ष लाभ लिएको देखिएको पनि पुनरावेदनमा उल्लेख छ। उनीहरूले प्रत्यक्ष संलग्नतामा सरकारी सार्वजनिक जग्गा आफू र आफ्नो नाम तथा कम्पनीमा दर्ता गराएको देखिँदा देखिँदै मतियारसम्मको कसुर कायम गरी कम बिगो कायम गरी गरेको फैसला त्रुटिपूर्ण रहेको भन्दै अख्तियार सर्वोच्च पुगेको हो। सुवर्ण शमशेरका परिवारका सदस्यहरू हाटक शमशेर, रुक्मशमशेर जबरा, सुनिती राणा, शैलजा राणा र हेमनशमशेर जबरा समेतलाई आरोपपत्र माग दाबीबमोजिम सजाय नगरी कम सजाय निर्धारण गरिएको हदसम्म फैसला त्रुटिपूर्ण देखिएको जनाएको छ। कलाधर देउजा, सुरेन्द्रमान कपाली, युक्तप्रसाद श्रेष्ठ, मुकुन्दप्रसाद आचार्य र जगतप्रसाद पुडासैनी फैसला त्रुटिपूर्ण भएको जनाइएको छ। जग्गा व्यक्ति विशेषका नाममा दाखिल खारेज नामसारी गर्न धर्मप्रसाद गौतमले २०४९ पुस २० को निर्णय मालपोत कार्यालयमा पत्राचार गरेको सम्म देखिएकाले बदनियतपूर्वक पत्राचार गरेको पुष्टि हुन नसकेको भन्दै सफाइ दिएको विषयमा पनि अख्तियारले असन्तुष्टि जनाउँदै पुनरावेदन गरेको छ। प्रतिवादीहरू इन्द्रबहादुर थापा क्षेत्री, शान्तीमल्ल प्रधानांग, मिठुदेवी चापागाई, सरस्वती कुमारी श्रेष्ठ, निर्मलादेवी श्रेष्ठ, मोहनप्रसाद भट्टराई, बैकुण्ठ शर्मा रेग्मी, विद्या पौडेल गौतम, सोदाकुमारी चापागाईं, भुवनकुमारी चापागाई ,खिमादेवी आङबुहाङ, शशिकला सुब्बा, उर्मिला शाह, रामनाथ घिमिरे र रामकल्याण अधिकारीले पुग्न नसकी मतियारको कसुर गरेको फैसलालाई अख्तियारले त्रुटिपूर्ण भनेको छ। हालसाबिकमा संलग्न रूद्रकुमार श्रेष्ठ समेतका प्रतिवादीहरूका २०५९ असोज २४ मा सहमति हुने गरी निर्णय गरेको कार्यमा प्रतिवादीहरूको बदनियत पुष्टि हुन नसकेको फैसलाविरुद्ध पनि पुनरावेदन गरिएको छ। फैसलामा प्रतिवादीहरू जनकबहादुर भण्डारी, देवबहादुर लामिछाने र भरतचन्द्र अर्यालले आफ्नो ओहदाको काम गर्दा अन्य व्यक्तिहरूले गरेको भ्रष्टाचारको भूमरीमा परेको सम्म देखिएको र ओहदाको काम बदनियत चिताई गरेको पुष्टि हुन नसकेको भन्ने विषयमा अख्तियारले असहमति जाहेर गरेको छ। प्रतिवादीहरू अशोकनाथ उप्रेती, राजेन्द्रमान श्रेष्ठ, बालकृष्ण श्रेष्ठ, सुरोजराज राजकर्णिकारको विषयमा पनि पुनरावेदन गरिएको छ। तत्कालीन प्रधानमन्त्रीद्वय माधवकुमार नेपाल र डा बाबुराम भट्टराईका हकमा मन्त्रिपरिषद्बाट सामूहिक रूपमा गरेका नीतिगत निर्णय आयोगको अनुसन्धानको क्षेत्राधिकारभित्र नपर्ने हुँदा केही गरिरहनु नपर्ने भन्दै अख्तियारले उन्मुक्ति दिएको थियो।"
पाल्पाको रानीबास होमस्टे पस्कँदै अर्गानिक परिकार,"तानसेन : डाँडाको टुप्पोमा समथर भूभाग। चिटिक्क परेका घरहरू। बस्तीबाट तल कालै कालीगण्डकी बगेकी छन्। बस्तीको उत्तरतर्फ लहरे हिमालका दृश्यहरू। जाडोमा बिहानै घामका किरण। घर्मीमा हिमालको चिसो हावा। होटल रेस्टुराको भन्दा फरक स्वाद। स्थानीय उत्पादन कोदो, फाफर, जौ, गहुँ, मकै, आलु, टमाटर, सागपातसहितको परिकार। झार्मे, सालेजो, कौडा, मारुनी, ठूलो नाचको सांगीतिक रमझम। पाल्पाको रम्भा गाउँपालिका २ फोक्सिङ्कोट रानीबास होम स्टेमा यति धेरै कुराहरूको अनुभव एकैपटक गर्न पाइन्छ। टिपिकल मगरहरूको मात्र बस्ती रहेको रानीबास घरबास (होम स्टे) मा पुग्ने पाहुनाहरूकै लागि जनजाति संग्रहालय सञ्चालनमा ल्याइएको छ। सदरमुकाम तानसेनबाट करिब ३५ किलोमिटर दूरीमा कालीगण्डकी करिडोर र चिदीपानी, हुमिन, ताहुहुँदै फोक्सिङ्कोट रानीबास होम स्टे पुग्न सकिन्छ। होम स्टे तथा जनजाति संग्रहालयको प्रचारप्रसार गर्न केही दिन पहिले गाउँपालिकाले होम स्टे स्थलमै कार्यक्रम गरेको छ। होम स्टेमा पुगेका पाहुनाहरूलाई फरक स्वाद दिने हो, फरक प्रकृतिको मनोरञ्जन दिने, प्राकृतिक सुन्दरतामा भुलाउने हो स्थानीय, अर्गानिक परिकारमात्र खुवाउने गरी रानीबास होम स्टे समिति जुटेको स्थानीय दुर्गाबहादुर गाहाले बताए। दुई महिनादेखि हामीले रानीबासमा होम स्टे सञ्चालन गरेका छौं, दिनहुँजसो स्वदेशी तथा विदेशी पर्यटकहरू आउनु भएको छ। गाउँगाउँमा पर्यटकहरू आउँदा हामी सबैमा हौसल्ला बढेको छ, गाउँपालिकाको सहयोगकै कारण होमस्टे सञ्चालन गर्न पाएको छौं, घरबासकी सञ्चालिका नर्मती सारुले बताइन्। स्थानीयवासीदेखि सिंगो होमस्टे औपचारिक रूपमै सुरु भएकोमा खुसी भएका छन्। होमस्टेकै कारण घरघरमा रहेका वृद्धावृद्धादेखि पाका पुस्ताहरू, अब परिवारसँगसँगै बस्न, रमाइलो गर्न पाइने भयो भनी खुसी देखिन्छन्। युवा वर्गहरूमा घरमै बसीबसी पाहुनाको सेवा गरेर आयआर्जन गर्न पाइने भयो भनी आशा जागेको छ। विदेश गएका, गाउँ छाडेका युवाहरूलाई गाउँ फर्काएर होम स्टे अभियानमा लगाउन रानीबास होम स्टे सञ्चालक समितिकी अध्यक्ष देउकुमारी सारुले बताइन्। फोक्सिङ्कोटका ९३ घरपरिवारमध्ये १४ घरमा सञ्चालन भएको होम स्टेमा ४० जनासम्म पाहुना राख्ने क्षमता रहेको छ। पाहुनाको अवस्था हेरी अन्य घरहरूमा पनि होम स्टे विस्तार गर्ने योजना समितिको रहेको छ। समितिले होम स्टेमा आउने पाहुनाहरूलाई पन्चैबाजासहित फूलमालाले स्वागत गर्ने, चिया खाजा, साँझको खाना, बास तथा स्थानीय मनोरञ्जन र बिहान चिया खाजासहित प्रतिव्यक्ति एक हजार रुपैयाँ मात्र सेवा शुल्क लिने नियम बनाएको होम स्टे सञ्चालक समितिका सचिव वीरबहादुर गुरुङले बताए। होम स्टेलाई व्यवस्थित रूपमा सञ्चालन गर्न गाउँपालिकाले जनजाति संग्रहालयसहित पाहुनालाई मनोरञ्जन प्रदान गर्न कुडुले घर निर्माण गरेको छ। ग्रामीण पर्यटनको माध्यमबाट बस्तीहरूलाई चलायमान बनाउने, आयआर्जन बढाउने, बसाइँसराइ रोक्ने, रैथानेबाली, परम्परागत संस्कृतिलाई जोगाउने अभियान नै होम स्टे रहेकाले फोक्सिङ्कोट रानीबासमा गाउँपालिकाको पहलमा होम स्टे सञ्चालन गरिएको पालिका अध्यक्ष विष्णुप्रसाद भण्डारीले बताए। ग्रामीण पर्यटनको माध्यमबाट गाउँको विकास बढाउन, गाउँबाट बसाइँसराइबाट रोकी चहलपहल बढाउन, गाउँमै कृषि तथा पशु उत्पादन रोजगारी बढाउन, पारिवारिक एकता कायम राख्न, वैदेशिक रोजागारीलाई न्यूनीकरण गर्न, घरमै बसीबसी आयआर्जन गर्न, रानीबास होम स्टे कार्यक्रमले सहयोग पुग्ने देखिन्छ।"
सम्पत्ति शुद्धीकरणको ग्रे लिस्टमा नेपाल !,"नेपाल सम्पत्ति शुद्धीकरणको ग्रे लिस्टमा पर्दा देशको वित्तीय प्रणालीमा गम्भीर असर पार्दछ। सम्पत्ति शुद्धीकरण निवारणसम्बन्धी अनुसन्धान र कानुन कार्यान्वयनमा राजनीतिक नेतृत्वको उपेक्षाका कारण नेपाल सूक्ष्म निगरानी (ग्रे लिस्ट) मा परेको छ । नेपाल सम्पत्ति शुद्धीकरणको ग्रे लिस्टमा पर्दा देशको वित्तीय प्रणालीमा गम्भीर असर पार्दछ। यसको अर्थ देशभित्र वित्तीय अपराध बढिरहेका छन् भन्ने सन्देश जान्छ र नेपालप्रति अन्तर्राष्ट्रिय विश्वास घटाउँछ। यो लिस्टका कारण अन्तर्राष्ट्रिय बैंकिङ प्रणालीसँगको सम्बन्ध बिग्रन सक्छ। वैदेशिक व्यापारमा अवरोध उत्पन्न भई कारोबार प्रक्रिया जटिल हुन जान्छ। आर्थिक स्थायित्व कमजोर हुँदै जान्छ र दीर्घकालीन रूपमा देशको विकासक्रममा समेत अवरोध उत्पन्न हुन्छ। सम्पत्ति शुद्धीकरणसम्बन्धी अन्तर्राष्ट्रिय छाता संगठनले निरन्तर निगरानी गरेर देशहरूलाई त्यसबारे सचेत गराउने गर्दछ। सम्पत्ति शुद्धीकरणका विषयलाई लिएर अन्तर्राष्ट्रिय निगरानीमा पर्नु भनेको ग्रे लिस्ट हो। पछिल्ला दशकमा अन्तर्राष्ट्रिय वित्तीय प्रणालीले सम्पत्ति शुद्धीकरण अर्थात् अवैध रूपमा वा अपराधबाट प्राप्त धनलाई वैध बनाउने प्रक्रिया र आतंककारी गतिविधिमा हुने लगानीलाई गम्भीरतापूर्वक लिन थालिएको छ। वित्तीय माध्यमबाट त्यस्ता गतिविधि नहुन् र त्यसको निगरानी गर्न सकियोस् भनेर विभिन्न अन्तर्राष्ट्रिय निकाय स्थापना भएका छन्। यसै अनुसार सम्पत्ति शुद्धीकरणसम्बन्धी अन्तर्राष्ट्रिय छाता संगठन वित्तीय कारबाही कार्यदल अन्तर्राष्ट्रिय निकायको रूपमा स्थापना भएको हो। यस संस्थाले आवश्यक कानुन नबनाउने, तिनको कार्यान्वयन नगर्ने वा सम्पत्ति शुद्धीकरण तथा आतंककारी गतिविधिमा हुने लगानी नियन्त्रणमा कदम नचाल्ने देशहरूलाई उसले प्रतिबन्धित (ब्लाक लिस्ट) वा सूक्ष्म निगरानीमा राख्न सक्छ। एसिया प्रशान्त क्षेत्रमा भने संगठनलाई देशहरूको निगरानी गरेर सिफारिस गर्ने निकायका रूपमा सम्पत्ति शुद्धीकरणसम्बन्धी एसिया प्रशान्त समूह भन्ने निकाय रहेको छ। हालै फ्रान्सको राजधानी पेरिसमा संगठनको बैठकले नेपाललाई सम्पत्ति शुद्धीकरण र आतंककारी गतिविधिमा हुने लगानी नियन्त्रणका लागि आवश्यक कदमहरू चाल्न नसकेको भन्दै नेपाललाई दोस्रोपटक दुई वर्षका लागि अधिक निगरानी सूचीमा राखेको छ। नेपालले सम्पत्ति शुद्धीकरण र आतंककारी क्रियाकलापमा हुने लगानी रोक्ने कानुनहरू बनाए पनि तिनको प्रभावकारी कार्यान्वयन नहुँदा र यस्ता गतिविधिका बारेमा बुझाइ कमजोर हुँदा नेपाल त्यस्तो सूचीमा परेको देखिएको छ। सन् २०१० देखि २०१४ सम्म नेपाल उक्त समूहको निगरानी सूचीमा पहिलो पटक परेको थियो। ग्रे लिस्टमा पर्दा देशभित्र वित्तीय अपराध बढिरहेका छन् भन्ने सन्देश जान्छ। नेपालप्रति अन्तर्राष्ट्रिय विश्वास पनि घटाउँछ। यसका कारण अन्तर्राष्ट्रिय बैंकिङ प्रणालीसँगको सम्बन्ध बिग्रन सक्छ। नेपालले सम्पत्ति शुद्धीकरण तथा आतंकवादी गतिविधिमा हुने लगानी रोक्ने सन्दर्भमा संगठन र समूहसँग मिलेर काम गर्ने उच्चस्तरीय राजनीतिक प्रतिबद्धता जनाएको थियो। तर नेपालले सन् २०२३ को अगस्टमा गरेको प्रतिबद्धताअनुसार काम गर्न नसकेको भनिएको छ। सो बैठकबाट नेपालले मुख्यतः सातवटा विषयमा काम गर्नुपर्ने भनि सुझाव दिएको पाइन्छ। जसमा सम्पत्ति शुद्धीकरण तथा आतंकवादी गतिविधिमा हुने लगानीको बुझाइमा सुधार गर्नु पर्नेछ। वाणिज्य बैंकहरू, उच्च जोखिमयुक्त सहकारी क्षेत्र, क्यासिनो, बहुमूल्य धातु तथा पत्थरका डिलरहरू, सुनचाँदी तथा घरजग्गा क्षेत्रको जोखिममा आधारित प्रभावकारी अनुगमन गर्नुपर्ने छ। वित्तीय पहुँचलाई असर नपर्ने गरी अवैध रकम तथा मूल्य पठाउने वा हुन्डीजस्ता सेवाहरूको पहिचान गरी प्रतिबन्ध लगाउने काममा सुधार गर्नु पर्नेछ। सम्पत्ति शुद्धीकरणको अनुसन्धानका लागि प्रशासनिक निकायको प्रतिस्पर्धी क्षमता र समन्वय बढाउनु पर्नेछ। सम्पत्ति शुद्धीकरणको अनुसन्धान र अभियोजनमा सुधार गर्नु पर्नेछ। पहिचान, खोजी र नियन्त्रण तथा जफत र बरामदका प्रक्रिया तथा उपायहरू प्रदर्शन गर्नु पर्नेछ। जोखिमको वर्गीकरणका आधारमा अपराधलाई नियन्त्रण गर्नु पर्नेछ। आपराधिक गतिविधिमा हुने लगानी र आम विनाशकारी अस्त्रमा हुने लगानी प्रतिबन्धका लागि आवश्यक प्राविधिक कमजोरी सम्बोधन गर्नुपर्ने भनी नेपाललाई सुधारका लागि सुझाव दिएको पाइन्छ। ग्रे लिस्टबाट उम्कन नेपालले संगठनले दिएको कार्ययोजनाअनुसार काम गर्नुपर्ने छ। अवस्था बिग्रिएमा नेपाल ब्लाक लिस्टमा पर्ने खतरा पनि रहन्छ। संगठनको ग्रे लिस्ट भनेको अपराध, आपराधिक मध्यमबाट कमाएको धन र आतंकवादसम्म जोडिएको मामिला भएकाले त्यसमा गरिएको खेलाँचीले देशलाई गम्भीर जोखिममा पार्न सक्छ। जसका कारण अब नेपाल सामु बहुआयामिक जोखिम देखा पर्न सक्छ। हाम्रो देश विशेषगरी आयातमा अत्यधिक निर्भर भएको र अन्तर्राष्ट्रिय बहुपक्षीय संस्थासँग निकट सम्बन्ध रहेको कारण ग्रे लिस्टमा पर्नु जोखिमपूर्ण अवस्था हो। नेपालीहरू धेरै देशमा काम गर्न जाने गरेकाले रेमिट्यान्सका निम्ति समेत नेपाल धेरैतिरका वित्तीय संस्थासँग जोडिन पुगेको छ। त्यसैले पहिलो पटक ग्रे लिस्टमा पर्दा भन्दा यसपटक नेपालसामु जोखिम बढी देखिन्छ। नेपाललाई आगामी दिनमा सुधार गरेर सबै क्षेत्रमा सकारात्मक ढंगले अघि बढ्ने मौका पनि दिएको छ। यस जोखिमपूर्ण अवस्थालाई चिरेर अगाडि बढ्नु जरुरी छ। नेपालमा पहिले कानुनहरू नै नभएको अवस्था थियो। अहिले कानुन बनेका छन् तर कार्यान्वयनको पाटोमा फितलो भएकाले यो अवस्था आएको हो। कानुनको प्रभावकारी कार्यान्वयन गरेर अघि बढ्नुको विकल्प छैन। कुनै देश ग्रे लिस्टमा परेको छ भने उससँग धेरै देशले कारोबार नै गर्न चाहन्नन्। यदि गरे पनि त्यसमा उच्च जोखिमको प्रिमियम लागत जोडिन्छ। त्यसैले नेपालको समग्र अर्थतन्त्र नै उच्च लागतको बन्न सक्ने चुनौतीहरू छन्। जसको सोझो असर कारोबारमा कठिनाइ अनि लागत नै मूल्यवृद्धिका रूपमा देखा पर्न जान्छ। विशेषगरी अब रेमिट्यान्स भित्र्याउँदा लाग्ने लागत पनि बढ्ने सम्भावना हुन्छ। त्यसबाट अधिकांश नेपाली प्रभावित हुन सक्छन्। नेपालमा आयातका निम्ति प्रतीतपत्र खोल्नुपर्छ। यो भनेको बैंकले दिने ग्यारेन्टी नै हो। ग्रे लिस्टमा परेको देशका निम्ति यस्तो ग्यारेन्टी लिने काम नै असहज र अधिक लागतयुक्त बन्न पुग्छ। विस्तारै अन्तर्राष्ट्रिय वित्त बजारबाट यहाँका बैंक तथा वित्तिय संघसंस्थाका सम्बन्धविच्छेद हुन थाल्छन्। त्यसको परिणाम अर्थतन्त्रको हरेक क्षेत्रमा पर्न सक्छ। आयात र निर्यात तथा पर्यटकले विदेशबाट गर्ने भुक्तानीमा समेत समस्या हुन सक्छ। सरकारी तहमा आउने सहयोग होस् वा विश्व बैंक जस्ता बहुपक्षीय संस्थाबाट आउने सहयोगहरू समेत प्रभावित हुन सक्छ। बैंक तथा वित्तीय संस्था र कम्पनीले विदेशबाट ऋण लिँदा बढी ब्याजदर तिर्नुपर्ने हुन्छ। अन्तर्राष्ट्रिय समुदायको निगरानीमा परेको देशमा लगानी गर्न वा अन्य कुनै काम गर्न स्वदेशी तथा विदेशी लगानीकर्ताहरू हतोत्सहित हुन सक्छन्। जसले गर्दा समग्र देशको साखमा नै असर पारेको हुन्छ। नेपाल ग्रे लिस्टबाट छिट्टै बाहिर आउन संगठन र समूहले दिएका सुझावहरू कार्यान्वयन गर्नुपर्छ। यो सवैको सकारात्मक सहयोगबाट मात्र सम्भव छ। अपराधबाट आर्जन हुने पैसाको कारोबार माथि उच्च निगरानी गर्ने र त्यस्तो भेटिए तत्काल कारबाही गर्न सरकारी अधिकारीहरू निर्मम हुनुपर्छ। अपराधबाट आर्जन हुने पैसा, मूल्यवान् वस्तु र हुन्डीको कारोबारलाई पहिचान गरी निगरानी बढाउन सक्नुपर्छ। गत वर्षको कानुन संशोधनले अवैध सम्पत्ति माथिको अनुसन्धान गर्ने सम्पत्ति शुद्धीकरण अनुसन्धान विभागको एकाधिकार दर्जनभन्दा बढी निकायमा पुगेको छ। अनुसन्धानको क्षमता बढाउन, सरकारी निकायहरूबीचको समन्वयलाई थप प्रभावकारी बनाउन विशेष समन्वय कार्यदल गठन गरी अगाडि बढ्नुपर्छ। अपराधबाट सम्पत्तिको आर्जन गरी त्यसको व्यवस्थापन गरिरहेको कतिपय व्यक्तिमाथि राज्य निर्मम हुन नसकेको भनी नेपालको आलोचना भइरहेको छ। संगठनले उनीहरूको पहिचान गर्न, तिनका गतिविधिहरूलाई निगरानी गर्न र उनीहरूले अपराधबाट संकलन गरेको सम्पत्तिको पहिचान गरी तिनलाई जफत गर्ने कामहरूलाई अघि बढाउनु पर्दछ। नेपालले पालना गर्नुपर्ने ४० वटा मापदण्डमध्ये पाँचवटा पूर्ण रूपमा परिपालना गरेको छ। बाँकी १६ वटा मापदण्ड आंशिक रूपमा मात्रै कार्यान्वयन भएका छन्। कुल ४० वटा टेक्निकल कम्प्लाइन्सेज (प्राविधिक परीक्षण)मा अरू १६ वटा र थप ३ वटा गरी १९ वटा मापदण्डको नेपालमा पालना हुनै सकेको छैन। भ्रष्टाचार, राजस्व छली, हुन्डी र क्रिप्टोकरेन्सीको कारोबारलगायतका वित्तीय अपराध न्यूनीकरणमा काम गर्नेगरी रणनीतिक कार्ययोजना बनेका छन्। लागुऔषध ओसारपसार, संगठित अपराध, आपराधिक लाभ, आन्तरिक आतंकवाद, ठगी, चोरी, नक्कली मुद्राको कारोबार, कालोबजारी तथा तस्करी, किर्तेजस्ता अपराध नियन्त्रणका निम्ति बनेका रणनीतिक योजनालाई प्रभावकारी कार्यान्वयन गर्नुपर्छ। संगठनले दिएका सातवटा सुझाव कार्यान्वयन गर्न सरकार, सरकारी अधिकारीहरू, राजनीतिक दल, निजी क्षेत्र,गैरसरकारी, बैंक तथा वित्तीय संस्था सबैले सकारात्मक सहयोग गरेमा ग्रे लिस्टबाट नेपाल उम्कन सक्नेछ।"
अमेरिकाबाट निष्कासित भएका नेपालीलाई लिएर आएको चार्टर जहाज काठमाडौंमा अवतरण,काठमाडौं : अमेरिकामा अवैधरुपमा बसेका नेपालीहरूलाई लिएर आएको चार्टर जहाज काठमाडौं ओर्लिएको छ। अमेरिकाको अध्यागमन कानुन उल्लंघन गर्ने नेपालीहरूलाई लिएर आएको अमेरिकी चार्टर जहाज आज बिहान ९:५५ बजे काठमाडौं स्थित त्रिभुवन विमानस्थलमा अवतरण भएको हो। निष्कासित भएकाहरूमध्ये गैरकानुनी तरिकाले अमेरिका बस्दै आएका केहीलाई त्यहाँको अध्यागमन मामिला हेर्ने अदालतले निष्कासन गर्ने फैसला सुनाएको थियो भने केहीलाई गैरकानुनी रूपमा काम गरिरहेका बेला पक्राउ गरेका थिए। अवैध आप्रवासी नेपालीहरूलाई लिएर पहिलो पटक चार्टर जहाज काठमाडौं आएको हो। स्रोतका अनुसार चार्टर जहाजमार्फत नेपाल फर्काइनेहरूमा ११ नेपाली रहेका छन्। अमेरिकामा डोनाल्ड ट्रम्पले गत जनवरी २० मा राष्ट्रपतिको सपथ लिएसँगै गैरकानुनी रूपमा बसिरहेका आप्रवासीहरूप्रति उनी आक्रामक बनेका छन्। त्यस्ता आप्रवासीहरूलाई ट्रम्प प्रशासनले धमाधम अमेरिकाबाट निष्कासन गरिरहेको छ। यसअघि अमेरिकाको इमिग्रेसन एन्ड कस्टम इन्फोर्समेन्ट (आइसीई)ले अवैध नेपालीहरूलाई विभिन्न एयरलायन्सबाट नेपाल फर्काउने गरेको थियो। इमिग्रेसन एन्ड कस्टम इन्फोर्समेन्टको रिपोर्टअनुसार अमेरिकामा अवैधरूपमा बसोबास गर्ने नेपालीहरू बढी निशानामा पर्दै आएका छन्।
"प्रतिनिधिसभामा आज ५ अध्यादेश पेश हुँदै, बैठकमा उपस्थित हुन कांग्रेसएमालेको ह्विप","काठमाडौं : प्रतिनिधिसभाको बैठक आज दिउँसो १ बजेका लागि बोलाइएको छ। आजको बैठकमा सरकारले पाँचवटा अध्यादेश निर्णयार्थ पेस गर्ने तयारी गरेको छ। प्रतिनिधिसभा बैठकमा सरकारले ल्याएका अध्यादेश स्वीकार गरियोस् भन्ने प्रस्ताव र अध्यादेश अस्वीकार गरियोस् भन्ने सूचना प्रस्ताव हुने महासचिव पद्मप्रसाद पाण्डेयले जानकारी दिए। अध्यादेश स्वीकृतिका लागि यस अगाडि प्रतिनिधिसभाको कार्यसूचीमा चढेपनि अन्तत: राष्ट्रिय सभाको अंकगणितलाई ध्यानमा राखेर कार्यसूचीबाट हटाएको थियो। दुवै सभाबाट अध्यादेश स्वीकृत गराएर प्रतिस्थापन विधेयक ल्याउने सरकारको तयारी छ। प्रतिनिधि सभामा बहुमत भएपनि राष्ट्रिय सभामा अध्यादेश स्वीकृत गर्नका लागि आवश्यक संख्या पुर्याउन सत्तापक्षले जसपा नेपालसँग छलफलमा जुटेका छन्। सत्तारुढ दलले बैठकमा अनिवार्य उपस्थित हुन र अध्यादेशका पक्षमा मतदान गर्न ह्विप जारी गरेका छन्। अध्यादेश स्वीकृतिका लागि सामान्य बहुमत भए पुग्छ। सरकारले ६ वटा अध्यादेश ल्याएपनि जसपा नेपालले भूमि सम्बन्धिअध्यादेशमा रिजर्भेसन राखेको छ। प्रतिनिधिसभामा कांग्रेस र एमाले मात्रैको बहुमत छ। तर, राष्ट्रिय सभामा जसपा नेपाल र लोसपाको समेत समर्थन आवश्यकता पर्छ। राष्ट्रियसभामा निर्णायक हैसियतमा रहेको जनता समाजवादी पार्टी जसपा, नेपालले भूमिसम्बन्धी अध्यादेश फिर्ता लिन पूर्वसर्त बनाएको थियो। भूमिसम्बन्धि अध्यादेशका केहि दफामा सत्तारुढ दलभित्र सहमति हुन बाँकी भएकाले ५ वटा अध्यादेशलाई बुधबार प्रतिनिधि सभा बैठक र बिहीबार राष्ट्रिय सभाको बैठकबाट स्वीकृत हुनेगरी प्रस्तुत गर्न लागिएको एमालेका मुख्य सचेतक महेश बर्तौलाले जानकारी दिए। उनले सत्तारुढ दलहरूले सहमतिमै अध्यादेश अगाडि बढाउन लागिएको बताए। सरकारले ल्याएका सबै अध्यादेश एकै चरणमा संसदबाट स्वीकृत गराउने सरकारको तयारी थियो। तर, छलफलको क्रममा सत्तारुढ दलभित्र भूमि सम्बन्धी अध्यादेशका केही प्रावधानमा असहमति रहेकाले संसद्बाट स्वीकृत गराउने सन्दर्भमा हामीले अध्यादेशलाई होल्ड गरेर राख्यौं। हामी छलफलकै चरणमा छौं। बर्तौलाले अन्नपूर्ण पोस्ट्सँग भने,अब बुधबार प्रतिनिधि सभा बैठकमा र बिहीबार राष्ट्रिय सभाको बैठकबाट ५ वटा अध्यादेश पास हुन्छन्। बर्तौलाले संसद्बाट अध्यादेश पारित भएपश्चात सरकारले प्रतिस्थापन विधेयक तत्काल ल्याउने बताए। प्रतिनिधि सभा र राष्ट्रिय सभाबाट अध्यादेश पारित गरेर सरकारले तत्काल प्रतिस्थापन विधेयक संसद्मा ल्याउँछ। उनले भने,भूमिसम्बन्धी अध्यादेशलाई पनि ५ वटा अध्यादेशसँगै प्रतिस्थापन विधेयककै जसरी एकै दिन ल्याउने कि त्यसलाई विधेयकको रुपमा ल्याउने भन्ने बारेमा हामी छलफल गरिरहेका छौं। भूमि सम्बन्धी अध्यादेशमा जसपा नेपाल र लोसपाले असहमति जनाएका कारण अझै थप छलफल गरेर प्रतिस्थापन विधेयक ल्याउने वा विधेयककै रुपमा एकैपटक दर्ता गर्ने भन्नेबारे छलफल भइरहेको छ। जसपा नेपालले अरू अध्यादेश पारित गर्न सहमत रहेको जनाएको छ। ललितपुरमा चलेको पार्टीको केन्द्रीय समिति बैठकले हाललाई सरकारलाई दिएको समर्थन कायमै राख्ने निर्णय गरेको हो। जसपा नेपालका प्रवक्ता मनिष सुमनले अध्यादेशको प्रक्रियाप्रति बैठकले असहमति जनाउँदै भूमिसम्बन्धी अध्यादेश फिर्ता दिन माग गरिएको बताए। अन्य पाँचवटा अध्यादेशलाई भने समर्थन जनाउने निर्णय गरिएको उनले जानकारी दिए। यी हुन् स्वीकृत हुन लागेका अध्यादेश सुशासन प्रबर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, २०८१ आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८१ निजीकरण (पहिलो संशोधन) अध्यादेश, २०८१ आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेश, २०८१ सहकारीसम्बन्धी केही नेपाल ऐनलाई संशोधन गर्ने अध्यादेश, २०८१"
मलङ्गवाबाट स्रोत नखुलेको रकमसहित गुप्ता दाजुभाइ पक्राउ,"रौतहट : सर्लाहीको सदरमुकाम मलङ्गवाबाट स्रोत नखुलेको रकमसहित गुप्ता दाजुभाइ पक्राउ परेका छन्। गोडैता नगरपालिका५, रामवनका ३८ वर्षीय मनोजकुमार गुप्ता र उनका भाइ ३५ वर्षका भगवान गुप्तालाई स्रोत नखुलेको रकमसहित पक्राउ गरिएको प्रहरीले जनाएको छ। गुप्ता दाजुभाइको साथबाट सात लाख २८ हजार ९०० रुपैयाँ बरामद भएको जिल्ला प्रहरी कार्यालय सर्लाहीले जनाएको छ। सर्लाहीका प्रहरी उपरीक्षक रवीन्द्रबहादुर सिंहका अनुसार बीआर ३० एन २२३० नम्वरको मोटरसाइकलमा भारत तर्फबाट आउँदै गरेका गुप्ता दाजुभाइलाई मलङ्गवा नगरपालिका८, स्थित गोरखकाली प्रहरी चौकी अगाडिबाट पक्राउ गरिएको हो। सिंहका अनुसार गुप्ता दाजुभाइको साथबाट विभिन्न बैङ्कका १७ वटा एटिएम कार्डसमेत फेला परेको छ। बरामद भएको रकम हुण्डी कारोवारमा प्रयोग भएको हुनसक्ने प्रहरीको आशङ्का छ।"
"अमेरिकाले निष्काशन गरेका नेपाली मानव बेचबिखन अनुसन्धान ब्युरोमा, सोधपुछपश्चात परिवारको जिम्मा लगाइने",काठमाडौं : नेपाल प्रहरीले अमेरिकाबाट निष्काशन परि नेपाल फर्काइएका नेपालीहरूसँग सोधपुछ गरेको छ। नेपाल फर्काइएपछि प्रहरीको मानव बेचबिखन अनुसन्धान ब्यूरो पुर्याइएका उनीहरुलाई सोधपुछ गरिएको हो। अमेरिका गएको प्रक्रियाका विषयमा उनीहरूसँग बुझ्ने काम भएको ब्यूरोका प्रवक्ता प्रहरी उपरिक्षक नरेन्द्र कुँवरले जानकारी दिए। प्रारम्भिक सोधपुछका क्रममा केहि नेपालीहरु ब्राजिल हुँदै अमेरिका पुगेको र सो क्रममा अध्यागमन कानून उलंघन गरेर फर्काइएको पाइएको उनले बताए। त्यस्तै उनीहरुले अमेरिका पठाउनेमाथि मुद्दा दर्ता गर्न इच्छा नदेखाएको प्रवक्ता कुँवरले जानकारी दिए। बुधबार अमेरिकाबाट चार्टर्ड विमानमार्फत उनीहरुलाई नेपाल फर्काइएको छ। सोधपुछ सकिएपछि उनीहरुलाई परिवारको जिम्मा लगाइने प्रहरीले जनाएको छ।
"टीकाथलीमा निस्कियो ग्यास, ४७ वर्षअघि नै ग्यास भएको पुष्टि","काठमाडौं : ललितपुरको महालक्ष्मी नगरपालिका५ स्थित टीकाथलीमा खानेपानीका लागि बोरिङ खन्ने क्रममा ग्यास निस्किएको छ। टीकाथलीको गोदावरी खोलानजिक स्थानीय खानेपानी आयोजनाका लागि बोरिङ खन्ने क्रममा वयल्डिङ गर्दा ग्यास निस्केर आगो लागेको खानी तथा भूगर्भ विभागकी प्रवक्ता मोनिका झा बताउँछिन्। बोरिङ खन्ने क्रममा मिथेन ग्यास निक्सिएको र वयल्डिङ गर्दा ग्याससँगै आगो पनि देखिएको उनको भनाइ छ। बोरिङ खन्ने क्रममा एक्कासि आगोको मुस्लासहितको ग्यास निस्केपछि स्थानीयहरू त्रसित भएका थिए। झाका अनुसार आगो निभाउने काम भइसकेको छ। काठमाडौं उपत्यकाभित्र प्राकृतिक ग्यास मिथेन छ भनेर ४७ वर्ष अघिको अध्ययनले नै देखाएको थियो। भूगर्भ विभागले जापानी सहयोग निकाय जाइकाको सहयोगमा काठमाडौं उपत्यकाको जमिनमुनि रहेको प्राकृतिक ग्यास अन्वेषण कार्यका लागि सन् १९७८ (२०३४) मा एक अध्ययन गरेको थियो। काठमाडौं ग्यास प्रोजेक्टले प्राकृतिक ग्यासको पहिलो अध्ययन गरेको प्रवक्ता झा बताउँछिन्। यसैबीच संयुक्त राष्ट्र संघीय विकास कार्यक्रमको प्राविधिक तथा आर्थिक सहयोगमा २०३७ साल यता १४ वटा ग्यास इनारहरू ड्रिल गरिएको थियो। २६ वर्ग किलोमिटरमा ३ बल्कहरूमा ती अध्ययन भएको थियो। उक्त अध्ययनले ३ सय मिलियन घनमिटर ग्यास छ भनेर देखाएको विभागकी प्रवक्ता झाले जानकारी दिइन्। टेकु अस्पतालमा यसको प्रयोग गरेर देखाइएको पनि उनी बताउँछिन्। मिथेन ग्यास पानीमा घुलनशील अवस्थामा हुने र एलपीजी ग्यास जस्तो सिलिन्डरमा भर्न नमिल्ने उनी सुनाउँछिन्। यो पाइपलानको माध्यमबाट मात्र वितरण गर्न सकिने भन्दै त्यति अध्ययन भएपछि सरकारबाट थप काम पनि हुन नसकेको उनको भनाइ छ। करिब ४७ वर्षअघिको अध्ययनले ग्यास भनेर देखाए पनि अहिले केके विकास भएको छ भनेर थप अध्ययन गर्न जरुरी देखिन्छ। विभागका अनुसार अध्ययनले दिएको सुझाव उद्योग मन्त्रालयलाई दिइएको थियो। बजेट नभएर थप अध्ययन हुन नसकेको बताइएको छ। काठमाडौं पहिलाको जस्तो छैन। जनघनत्व पनि बढेको छ भने भौतिक पूर्वाधार पनि बढेको छ। अहिलेको अवस्थामा पाइपलाइनबाट ग्यास वितरणका लागि पूर्वाधार तयार गर्न सकिँदैन। थप अध्ययन हुने हो र मिथेन ग्यास प्रयोग योग्य बनाउने हो भने ठूलो मात्रमा यसको प्रयोग गर्न सकिन्छ, भन्दै प्रवक्ताले यसलाई प्रशोधन गर्न सके अटोमोबाइल, होटल तथा अन्य उद्योग पनि प्रयोग गर्न सकिने बताउँछिन्। यसका लागि लगानी चाहिन्छ। खानी विभागको काम भनेको कहाँकहाँ प्राकृतिक स्रोत छन् भनेर अध्ययन गरेर प्रतिवेदन बुझाउने भएको र अध्ययन अनुसार त्यसमा लगानी गर्ने, प्रविधि भिœयाउने काम कि निजी क्षेत्र वा सरकार (उद्योग विभाग) को भएको उनले सुनाइन्।"
ट्रम्पसँग भएको विवादप्रति जेलेन्स्कीद्वारा दुःख व्यक्त,"युक्रेनी राष्ट्रपति भ्लोदिमिर जेलेन्स्कीले शुक्रबार अमेरिकी राष्ट्रपति भवनमा भएको घटनाप्रति दुःख व्यक्त गर्दै युक्रेनले अहिलेसम्म पाएको अमेरिकी सहयोगप्रति कृतज्ञता व्यक्त गरेका छन्। सामाजिक सञ्जाल एक्समा लामो पोस्ट गर्दै जेलेन्स्कीले युद्ध र शान्तिका साथै युक्रेनमा अमेरिकाको महत्त्वको बारेमा कुरा गरेका छन्। जेलेन्स्कीले लेखेका छन्, 'म शान्तिप्रति युक्रेनको प्रतिबद्धता दोहोर्याउन चाहन्छु। हामीमध्ये कोही पनि कहिल्यै अन्त्य नहुने युद्ध चाहँदैनौं। युक्रेन दिगो शान्ति ल्याउन सकेसम्म चाँडो वार्ताको टेबलमा आउन तयार छ।"" उनले थप लेखेका छन्, 'मेरो टोली र म दिगो शान्ति प्राप्त गर्न राष्ट्रपति ट्रम्पको बलियो नेतृत्वमा काम गर्न तयार छौं। संयुक्त राज्य अमेरिकाले युक्रेनलाई आफ्नो सार्वभौमसत्ता र स्वतन्त्रता कायम राख्न कति धेरै मद्दत गरेको छ भन्ने कुराको हामी साँच्चै कदर गर्छौं।' गत हप्ता शुक्रबार जेलेन्स्कीले अमेरिकी राष्ट्रपति डोनाल्ड ट्रम्प र उनका उपराष्ट्रपति जेडी भान्ससँग ह्वाइट हाउसमा चर्को बहस गरेका थिए। जसको लागि जेलेन्स्कीले आफ्नो देशमा समर्थनका साथै विरोधको पनि सामना गर्नु परेको छ। जेलेन्स्कीले आफ्नो पोस्टमा लेखेका छन्, 'शुक्रबार वाशिंगटनको ह्वाइट हाउसमा भएको हाम्रो बैठक जसरी हुनुपर्ने थियो त्यसरी भएन। यो दुःखको कुरा हो। अब हामीले समस्या ठीक गर्ने समय आएको छ। खनिज र सुरक्षा सम्बन्धी सम्झौताको सन्दर्भमा, युक्रेन कुनै पनि समयमा र कुनै पनि सुविधाजनक ढाँचामा हस्ताक्षर गर्न तयार छ।' बीबीसी"
ट्रम्प क्यानडाको अर्थतन्त्र पूर्ण रूपमा ध्वस्त होस् भन्ने चाहन्छन् : ट्रुडो,"क्यानडाका प्रधानमन्त्री जस्टिन ट्रुडोले क्यानडामा थप २५ कर लगाउने डोनाल्ड ट्रम्पको निर्णयलाई मूर्खतापूर्ण भएको बताएका छन्। उनले ट्रम्प एक चलाख व्यक्ति भए पनि यसो गर्नु धेरै मूर्खतापूर्ण भएको बताएका हुन्। अमेरिका र क्यानडा दुई मित्रको लडाईं संसारभरका आफ्ना दुस्मनल हेर्न चाहेको उनले बताए। ट्रुडोले भने, 'क्यानडाले विश्व व्यापार संगठन मार्फत अमेरिकी करलाई चुनौती दिनेछ।' अमेरिकी करको प्रतिक्रियामा क्यानडाले पनि कर घोषणा गरेको छ। यसबारे क्यानडाका प्रधानमन्त्रीले जबसम्म अमेरिकाले कर फिर्ता लिँदैन, आफूले लगाएको कर पनि कर कायम रहने जनाएका छन्। ट्रुडोले भने, 'ट्रम्प क्यानडाको अर्थतन्त्र पूर्ण रूपमा ध्वस्त होस् भन्ने चाहन्छन्, किनभने त्यसो गर्दा उनलाई क्यानडालाई अमेरिकामा गाभ्न सजिलो हुनेछ। म तपाईंलाई भन्न चाहन्छु कि यो कहिल्यै हुने छैन। हामी कहिल्यै संयुक्त राज्य अमेरिकाको ५१ औं राज्य बन्ने छैनौं।' ट्रम्पको कार्यले क्यानडाको अर्थतन्त्रलाई हानि पुर्याउन सक्ने उनले बताए। क्यानडाको अर्थतन्त्रमा प्रहार गर्ने कार्य ट्रम्पले पहिले नै सुरु गरेको पनि उनले बताए।"
जलन पीडितका लागि राज्यको दायित्व,"पोखरा भ्रमण वर्ष घोषणा सभामा भएको आगलागीको घटनामा अर्थमन्त्री विष्णु पौडेल पोखराका मेयर धनराज आचार्य घाइते भएका थिए। आगलागीको जलनमा दिनदिनै जसो सर्वसाधारण परिरहेकै छन्, तर पोखराको घटनाले भने जलनको घाउ र उपचारको सुविधासम्बन्धी बहस तताएको छ। कीर्तिपुरको जलन अस्पतालमा भने घाइतेहरूले शड्ढया भरिएका छन्। त्यहाँ सर्वसाधारणका छटपटी र पीडा दिनहुँ देखिन्छ। अस्ति भर्खर काठमाडौंको कमलपोखरीमा भएको ग्यास विस्फोटमा जलन घाइते भएकाहरूको उपचार कठिन अवस्थामा छ, किनकिन ती मजदुर घाइतेसँग उपचार गर्ने पैसा पनि छैन। मनीष पोखरेल र यसकुमार घलेजस्ता युवा जो जीविकोपार्जनका लागि काठमाडौं आएका थिए, आज अस्पतालको शैड्ढयामा छन्। उनीहरूलाई उपचारको निरन्तरता आवश्यक छ तर परिवारको आर्थिक अवस्था कमजोर भएकाले उनीहरू अन्योलमा छन्। यो केवल मनीष वा यसकुमारको मात्र समस्या होइन, विस्फोटमा परेका सबै श्रमिकहरूका परिवार उस्तै पीडामा छन्। जलन सर्वसाधारणदेखि विशिष्ट जो कोहीलाई पनि हुनसक्छ भन्ने मुलुकमा भएका पटकपटकका घटनाले पुष्टि गरेको छ। सानो गल्ती वा असावधानीले र जोखिमयुक्त ठाउँमा आगलागीले जोकसैलाई पनि घाइते बनाउन सक्छ, ज्यान लिन सक्छ। तर सामान्य ज्ञानसमेत नहुँदा थुप्रै जलन पीडित भएका छन्, उपचार पाएका छैनन्, ज्यान पनि गुमाएका छन्। प्रत्येक घरमा दिनदिनै आगोमा खाना पाक्छ, बिजुली वा अरू कुनै उपकरणका कारण आगलागी हुनसक्छ। तसर्थ यो कुनै खास वर्गसँगमात्रै सम्बन्धित छैन। सबैभन्दा पहिला आगोसँग जोगिने वा आगलानी भइहाले कसरी धेरै क्षति नहोस् भनेर जान्ने लगायत विषय स्कुलस्कुलदेखि नै सिकाउनुपर्ने देखिन्छ। गाउँठाउँ जहाँकही र जोकसैलाई पनि यसको ज्ञान आवश्यक छ। आगो लाग्नासाथ पानी खन्याउनुपर्ने, लडीबुडी गरेर शरीरको आगो निभाउनुपर्ने वा जोखिम भएका ठाउँमा आगोले टिप्ने कपडा नलगाउने सम्मका सचेतना सबैतिर सिकाएर उपचारतिरको पाटोमा पनि सचेतना बढाउनुपर्छ। कतिपय अवस्थामा ढिला अस्पताल पुगेर पनि ज्यान गएको छ। देशभरका अस्पतालमध्ये ९० ठाउँमा जलन उपचार हुन्छ, र केन्द्रीय अस्पतालचाहिँ कीर्तिपुरमा छ। धेरै नै जोखिम भए कीर्तिपुर पुग्नुपरे पनि सहरैपिच्छेका अस्पतालमा पनि जलनको उपचार सम्भव छ भन्ने धेरैलाई थाहा दिनुपर्ने विषय हो। उद्योगधन्दाहरूमा आगोको सुरक्षा मापदण्ड पालना भएका छैनन्, राज्यले पालना गराउन सकेको छैन। मजदुरको बिमा लगायतलाई पनि सरकारले अनिवार्य गराउन सकेका छैन। सक्नुपर्छ। र, दुर्घटनामा परेका नागरिकलाई राज्यले सहयोग गर्नुपर्छ। भलै एक लाख सहयोगको निर्णय स्वास्थ्य मन्त्रालयले गरेको छ, यस्तो सस्तो लोकप्रियतावादी कामबाट मात्रै मन्त्रालयको दायित्व पूरा भने हुँदैन।"
अर्घाखाँचीमा नक्कली भारतीय नोटसहित एकजना पक्राउ,अर्घाखाँची : गोरुसिंगे सन्धिखर्क सडक अन्तर्गत अर्घाखाँचीको शितगंगा १२ मा भारतीय नक्कली नोटसहित एकजना पक्राउ परेका छन् । शितगंगा नगरपालिका वडा नम्बर १२ को ठूलो ढोडेनी पहिरो नजिकै जिल्ला प्रहरी कार्यालयबाट खटिएको गस्ती टोलीले खानतलासी गर्दा २ हजारका नक्कली ९ वटा नोटसहित एकजनालाई पक्राउ गरिएको हो । पक्राउ पर्नेमा पाल्पाको रैनादेवी छहरा गाउँपालिका ४ घर भइ हाल अर्घाखाँचीको शितगंगा नगरपालिका १ बस्दै आएका १९ वर्षीय दिपक राना भन्ने थानबहादुर बस्नेत क्षेत्री रहेको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले बताए । नक्कली १८ हजार भारतीय रुपैयाँसहित पक्राउ परेका निज व्यक्तिलाई मुलुकी आचारसंहिता २०७४ को मुद्रा सम्बन्धी कसुरमा अर्घाखाँची जिल्ला अदालतबाट ५ दिनको म्याद थप गरी अनुसन्धान भइरहेको प्रहरी प्रमुख डिएसपी मल्लको भनाइ छ ।
अमेरिकाले रोक्यो युक्रेनलाई दिने सहायता,"अमेरिका : अमेरिकाले युक्रेनलाई गर्दैै आएको सहयोग स्थगित गरेको छ। रूस र युक्रेनबीच जारी युद्धमा युक्रेनलाई सहयोग गर्दै आएको अमेरिकाले हात झिकेको हो। युक्रेनको महत्वपूर्ण सहयोगी अमेरिकाले सहयोग निलम्बन गरिएको बताएको छ। यसले युक्रेनलाई आगामी दिनमा असहज हुने देखिएको छ। गत शुक्रबार ह्वाइटहाउस ओभल अफिसमा भएको अमेरिकी राष्ट्रपति डोनाल्ड जे ट्रम्प र युक्रेनी राष्ट्रपति भोलोडिमिर जेलेन्स्की बीचको वार्ता अनपेक्षित, अनिनिर्णीत, असहज र तिक्ततापूर्ण भएको थियो। चरणबद्ध छलफल पछि सम्झौता गर्न तयार भई युक्रेनी राष्ट्रपति जेलेन्स्की अमेरिका भ्रमणमा आएको सार्वजनिक भए पनि दुई राष्ट्रपति बीचको वार्तामा भनाभन भई युक्रेनी राष्ट्रपतिले सहमति नगरी अमेरिका छाडेका थिए। जुन घटनालाई लिएर विश्वका नेताहरू नै विभाजित भएका छन्। विश्व शक्ति राष्ट्रहरूले समेत दुई धुव्रमा विभाजित हँुदै धारणाहरू दिइरहेका छन्। अमेरिका भित्र पनि राष्ट्रपति ट्रम्प र युक्रेनी राष्ट्रपति जेलेन्स्कीबीचको वार्तामा उत्पन्न परिस्थितिबारे फरकफरक कोणबाट टिकाटिप्पणीहरू भइरहेका छन्। विश्वलाई नै कूटनीतिक मर्यादा सिकाउने अमेरिकाका लागि त्यो घटनाले लज्जित बनाएको कतिपयबाट धारणा आइरहेको छ भने कतिपयले अमेरिकामै आएर अमेरिकालाई नै राष्ट्रपति जेलेन्स्कीले अनादार गरेको धारणा राखेका छन्। यो घटनापछि विगतमा राष्ट्रपति जेलेन्स्की र युक्रेनलाई अमेरिकाले सहयोग गर्नुपर्ने धारणा राख्ने रिपब्लिकन पार्टीका नेता, सिनेटर र कंग्रेस सदस्यहरूले समेत अहिले धारणा परिवर्तन गर्दै अमेरिकासँग सहमति र सम्झौता गर्दै रूससँगको युद्ध अन्त्यका लागि पहल गर्नुपर्नेमा त्यसो नगरी युद्ध लम्ब्याउने खेलमा जेलेन्स्की लागेको आरोप लगाएका छन्। सञ्चारमाध्यमहरूको उपस्थिति रहेको बहुप्रतिक्षित वार्तामा अमेरिकी राष्ट्रपति ट्रम्प र उपराष्ट्रपति जेडी भान्ससँगको वार्ताका क्रममा युक्रेनी राष्ट्रपति जेलेन्स्कीले अमेरिकाबाट सुरक्षा ग्यारेन्टीको माग गर्दै पुनः रूसले आक्रमण नगर्ने सुनिश्चितता चाहेका थिए। अमेरिकाले युक्रेनको खनिज पदार्थमा अमेरिकी पहुँचको मागसहित उक्त खनिज पदार्थको उपयोग युक्रेनको विकासका लागि उपयोग गरिने र अमेरिकी उपस्थिति नै सुरक्षाको ग्यारेन्टी भएको धारणा राख्दै आएको छ। राष्ट्रपति निर्वाचनको बेलादेखि नै ट्रम्पले रूस र युक्रेन युद्ध अन्त्यका लागि आफूले पहल गर्ने र त्यो आफूबाट मात्र संभव रहेको बताउँदै आएका थिए। राष्ट्रपति ट्रम्पले त्यसका लागि पहलसमेत थाल्दै रूसका राष्ट्रपति पुटिनसँग वार्ता गरेका थिए। लगत्तै उनले युक्रेनमाथि युद्धविरामका लागि दबाब दिँदै आएका छन्। शान्ति वार्ताका लागि ठोस पहलका लागि अघि बढ्न जेलेन्स्कीलाई दबाब बढाउँदै राष्ट्रपति ट्रम्पले युद्ध अन्त्य गर्नका लागि अघि बढ्नुको विकल्प युक्रेनसँग नभएको र त्यसो नगरेको खण्डमा अमेरिकाले सहयोग रोक्ने चेतावनी दिँदै आएका थिए। वार्ता र दबाब दिँदै आएका राष्ट्रपति ट्रम्पले जेलेन्स्कीसँगको पछिल्लो वार्ताबाट उत्पन्न परिस्थितिसँगै युक्रेनलाई सहायता स्थगित गरेका हुन्। त्यसो त अमेरिकी राष्ट्रपतिसँगको वार्ता लगत्तै जेलेन्स्कीले युके र युरोपियन राष्ट्रहरूसँग सहयोगका लागि आग्रह गर्दै त्यहाँका सरकार प्रमुखहरूसँग वार्ता गरेका थिए। युके, जर्मनी, फ्रान्सलगायत युरोपियन देशहरूले पनि युक्रेनलाई सहयोग गर्ने वचनबद्धता सँगै सहायता रकम घोषणा र सहायता रकम बढाउने प्रतिबद्धता जनाएका थिए। यसले युक्रेन मामिलामा अमेरिका र युरोपियन देशहरूबीच टकरावको स्थिति सिर्जना गरेको छ। ५७ देश सम्मिलित रामस्टेन देखि नेटोसम्बद्ध देशहरू चिढिएका छन्। उनीहरूले अमेरिकाले सहयोग रोकेर युक्रेनलाई रूससँग आत्मसमर्पण गराउन चाहेको बताएका छन्। यसैबीच, युरोपियन युनियनले बिहीबार आपतकालीन बैठक डाकेको छ। अमेरिकाले घोषणा गरेको सहायता स्थगनले पाइपलाइनमा रहेका सहयोगहरू पनि रोकिएका छन्। जसमा पोल्यान्डमा पुगेको हतियार सहयोगसमेत रहेको छ। अमेरिकाले राष्ट्रपति ड्रडाउन अथारिटी(पीडीए), विश्व बैंक ट्रस्ट कोषमार्फत, अमेरिकन अन्तर्राष्ट्रिय विकास सहयोग कार्यक्रममार्फत युक्रेनलाई सहयोग गर्दै आएको छ। विशेषतः पीडिएमार्फत हातहतियार तथा सैन्य सहायता गर्दै आएको छ। अमेरिकाले युक्रेनलाई गरेका कतिपय सहयोग शिक्षक र चिकित्सकलाई तलब खुवाउन प्रयोग हुँदै आएको छ। अमेरिकी कंग्रेसको स्वीकृति बिना नै अमेरिकाको भण्डारणमा रहेको हातहतियार राष्ट्रपतिले सहयोग स्वरूप दिन सकिने व्यवस्था सहितको कार्यक्रम पीडीए कार्यक्रममार्फत पूर्वराष्ट्रपति जोसेफ आर बाइडेनले करिब ३१ दशमलव ७ विलियन बराबरको हतियार सहायताको प्रतिज्ञा गरेका थिए। जसमा २० विलियनभन्दा बढीको सहायता पठाइसकिएको छ। बाइडेनले आफूले सत्ता छोड्नुअघि डिसेम्बर ३० मा थप १ दशमलव २५ विलियनको हतियार युक्रेनलाई सहयोग गर्ने घोषणा गरेका थिए, सोही घोषणाअनुसार अमेरिकाले दुई हप्ताको फरकमा हतियारहरू युक्रेनका लागि पठाउँदै आएको छ। जसमा एकतिहाइ पठाइसकिएको छ भने ट्रम्पको घोषणाले दुईतिहाइ रोकिएको छ। सुरुवातदेखि नै युक्रेनलाई सहयोग दिने काम बन्द गर्नुपर्ने पक्षमा रहेका ट्रम्पले आफू राष्ट्रपति भएपछि सहयोग अनुदान सहयोग गरेका छैनन्। उनले विगतमै गरिएका सहमति अनुरूपको सहयोग पठाउँदै आएका थिए। तर, सोही सहयोग पनि रोकेका छन्। उपराष्ट्रपति जेडी भान्स, विदेशमन्त्री मार्को रुबियो, राष्ट्रिय गुप्तचर निर्देशन तुल्सी गोवार्ड र ट्रम्पका विशेष दूत स्टिब विटकोफसँगको छलफलपछि राष्ट्रपति ट्रम्प सहयोग रोक्ने निर्णयमा पुगेको बताइन्छ। यसैबीच, अर्कोतर्फ अमेरिकाले अन्तरदेशीय व्यापारिक कार्यमा समेत प्रभाव पर्ने गरी कदमहरू अघि बढाएको छ। उसले क्यानडा, चीन, मेक्सिकोसँगको भन्सार दर बढाएको छ। क्यानडा र मेक्सिकोबाट अमेरिका भित्रने वस्तुमा २५ प्रतिशत र चीनबाट आउने वस्तुमा २० प्रतिशत भन्सार दर बढाएको हो। यसले यी देशसँग अमेरिकाको व्यापारिक द्वन्द्वसमेत बढाएको छ। चीनले यसको प्रतिकार गर्ने जनाएको छ। क्यानडाले अमेरिकालाई सचेत गराएको छ। क्यानडामा अमेरिका विरुद्धको आवाज बढ्दै गएको छ।"
अवैधरुपमा बसेका नेपालीलाई लिएर अमेरिकी चार्टर जहाज आज काठमाडौं आउँदै,"काठमाडौं : अमेरिकामा अवैधरुपमा बसेका नेपालीहरूलाई लिएर आज अमेरिकी चार्टर जहाज काठमाडौं आउँदैछ। अमेरिकाको अध्यागमन कानुन उल्लंघन गर्ने नेपालीहरूलाई लिएर अमेरिकी चार्टर जहाज आज बिहान १० बजे काठमाडौंमा आउने भएको हो। निष्कासित भएकाहरूमध्ये गैरकानुनी तरिकाले अमेरिका बस्दै आएका केहीलाई त्यहाँको अध्यागमन मामिला हेर्ने अदालतले निष्कासन गर्ने फैसला सुनाएको थियो भने केहीलाई गैरकानुनी रूपमा काम गरिरहेका बेला पक्राउ गरेका थिए। अवैध आप्रवासी नेपालीहरूलाई लिएर पहिलोपटक चार्टर जहाज काठमाडौं आउन लागेको हो। अमेरिकामा डोनाल्ड ट्रम्पले गत जनवरी २० मा राष्ट्रपतिको सपथ लिएसँगैगैरकानुनी रूपमा बसिरहेका आप्रवासीहरूप्रति उनी आक्रामक बनेका छन्। त्यस्ता आप्रवासीहरूलाई ट्रम्प प्रशासनले धमाधम अमेरिकाबाट निष्कासन गरिरहेको छ। यसअघि अमेरिकाको इमिग्रेसन एन्ड कस्टम इन्फोर्समेन्ट (आइसीई)ले अवैध नेपालीहरूलाई विभिन्न एयरलायन्सबाट नेपाल फर्काउने गरेको थियो। स्रोतका अनुसार चार्टर जहाजमार्फत नेपाल फर्काइनेहरूमा ११ नेपाली रहेका छन्। 'हामीलाई प्राप्त प्रारम्भिक सूचीअनुसार अमेरिकाले ११ जना नेपालीलाई चार्टर विमानमार्फत नेपाल फर्काउन लागेहो हो। यो संख्या थपघट पनि हुनसक्छ,' नागरिक उड्डयन प्राधिकरणका एक उच्च अधिकारीले अन्नपूर्णसँग भने। झन्डै एक महिना अगाडि नेपालस्थित अमेरिकी दूतावासले निष्कासित भएका केही नेपालीलाई चार्टर जहाजबाट काठमाडौं ल्याउने तयारी भइरहेको गृह मन्त्रालयलाई जानकारी गराएको स्रोतले बताएको छ। पछिल्लो दुई महिनामा कम्तीमा २९ जना नेपालीलाई अमेरिकाले डिपोर्ट गरेको छ। जनवरी २० पछि उक्त संख्यामा बढोत्तरी भएको स्रोतको दाबी छ। अमेरिकाले अंग्रेजी महिना जनवरी र फेब्रुअरीमा गरी २९ जनालाई निष्कासन गरेको हो। ती नेपालीहरू विभिन्न एयरलायन्समार्फत नेपाल फर्काइएका हुन्। इमिग्रेसन एन्ड कस्टम इन्फोर्समेन्टको रिपोर्टअनुसार अमेरिकामा अवैधरूपमा बसोबास गर्ने नेपालीहरू बढी निशानामा पर्दै आएका छन्। त्यसो त विद्यार्थी भिसामा गएर कानुन विपरीत काम गर्ने नेपालीहरूलाई पनि ट्रम्प प्रशासनले निशाना साँधिरहेका छन्। अमेरिकाबाट नेपाल फर्काइएकाहरूमाथि अवैध प्रवेश, गैरकानुनी रूपमा बसोबास र अध्यागमन कानुन विपरीत काम गरेको आरोप लगाइएको छ।"
ट्रम्पको करविरुद्ध चीन र क्यानडा र मेक्सिकोले पनि कर लगाउने,"वासिङटन डिसी : क्यानडा र मेक्सिकोबाट अमेरिका आयात हुने सामानहरूमा २५ प्रतिशत भन्सार शुल्क लगाइएको छ। यसबाहेक चीन विरुद्ध नयाँ १० प्रतिशत लेवी (एक प्रकारको कर) पनि सुरु गरिएको छ। ट्रम्पले अब क्यानडा र मेक्सिकोसँग वार्ताको कुनै सम्भावना नभएको बताएका छन्। करको बदलामा क्यानडाले पनि अमेरिकाबाट आयात हुने घरायसी सामान, सुन्तलाको जुस, वाइन, स्प्राइड, बियर र कफी लगायत सामानमा २५ भन्सार शुल्क लगाउने घोषणा गरेको छ। मेक्सिकोका राष्ट्रपति क्लाउडिया शेनबाउमले अमेरिकासँग यो कर लगाउनुको कुनै कारण नभएको बताएकी छन्। यसको विरोधमा मेक्सिकोले अमेरिकी सामानहरूमा कर लगाउने बारेमा पनि कुरा गरेकी छन्। कर कति लगाउने भन्ने विषयमा आइतबार घोषणा गरिने जनाइएको छ। चीनले पनि मार्च १० देखि अमेरिकाबाट आयात हुने धेरै सामानहरूमा १० देखि १५ सम्म कर लगाउने बताएको छ। चीन अमेरिकी उत्पादनहरूको सबैभन्दा ठूलो आयातकर्ता मध्ये एक हो। ट्रम्पको करको छलफलको बीचमा, मंगलबार अमेरिकी शेयर बजार गिरावटका साथ खुल्यो । धेरै ठूला अमेरिकी कम्पनीहरूको शेयरमा लगभग १ प्रतिशतको गिरावट देखियो। यस्तो कर युद्धले अमेरिकामा स्मार्टफोन सहित धेरै वस्तुहरूको मूल्य बढाउन सक्ने विश्वास गरिएको छ। भन्सार भनेको अन्य देशबाट आयात गरिने सामानहरूमा लगाइने कर हो। अर्को देशबाट विदेशी सामान आयात गर्ने कम्पनीहरूले यो कर सरकारलाई तिर्नुपर्छ। यो सामान्यतया सामानको मूल्यमा थपिन्छ। उदाहरणका लागि यदि अमेरिकाले १०० डलरमा केही सामान आयात गरिरहेको छ र त्यसमा २५ कर लगाइएको छ भने त्यसको मूल्य १२५ डलर हुनेछ। ट्रम्पले आफ्नो पहिलो कार्यकालमा चीन र अन्य धेरै देशहरूलाई व्यापार सम्झौतामा वार्ता गर्न दबाब दिन भन्सार शुल्क प्रयोग गरेका थिए। बीबीसी"

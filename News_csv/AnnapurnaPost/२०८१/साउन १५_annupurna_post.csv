शीर्षक,विवरण
स्रोतसँग संरक्षणमा पनि ध्यान,"हिमाली क्षेत्र मुस्ताङ र मनाङ पानी नपर्ने ठाउँ हुन्। तर अचेल हुन्, होइन, थिए भन्नुपर्ने भएको छ। केही वर्षयता यी ठाउँमा पनि प्रशस्त पानी पर्न थालेको छ। जलवायु परिवर्तनको असरले मनाङमा पानी पर्नेमात्रै होइन ठूलै बाढीपहिरो पनि चलायो। मुस्ताङको लोमन्थाङ गाउँपालिकाको साम्जोङ गाउँका बासिन्दा पानीको मूल सुकेर बसाइँ सरे। अचेल मनाङ, मुस्ताङका हिमाली भेगमात्रै होइन गण्डकीका थुप्रै जिल्लाका हिमाली लेकतिर पनि पानीका स्रोत सुकेका छन्। बस्ती सर्ने, पानीका मूल सुक्ने भइरहँदा पनि यस्ता ठाउँमा विकास निर्माणका अनेक कामचाहिँ भइरहेका छन्, जुन वातावरण विनाशका कारक बनिरहेका छन्। जबकि गण्डकी प्रदेशका ६ जिल्लाका १५ पालिका समेट्ने गरी अन्नपूर्ण संरक्षण क्षेत्र आयोजना (एक्याप) सञ्चालित छ। एक्यापभित्रै २३ वटा जलविद्युत् आयोजना छन्। ती आयोजनाले नियमानुसार १० प्रतिशत पानी खोला, नदीमै छाड्नुपर्ने पनि छाड्दैनन् र जलचलको जीवन संकटमा पारेका छन्। एक्यापले तिनलाई नियमन गर्न सकेको छैन। पालिकाहरूले पनि संरक्षणका मामलामा ध्यान पुयाएका छैनन्। एक्यापभित्र पर्ने धेरै ठाउँ भनेको हिमाल, हिमताल, नदीनाला र वनजंगल भएकै क्षेत्र हो। त्यसैले यहाँ पदयात्रा पर्यटन पनि फस्टाएको छ। यद्यपि कुनै बेलाको २१ दिन लामो अन्नपूर्ण चक्रीय पदमार्ग भने ७ दिनको भइसकेको छ, धेरैतिर मोटरबाटो पुगिसकेको छ। पदयात्रामा जानेहरूका लागि लक्ष्य गरेर वनजंगल र पाखा पखेरामा जहाँ पायो त्यहीं बिना मापदण्ड र कानुनविपरीत होटल, रेस्टुरेन्ट खुलेका छन्। २०७३ सालअघिसम्म एक्यापभित्र करिब दुई सय होटल तथा रेस्टुरेन्ट दर्ता भएका थिए। अचेल त्यो संख्या ३ सय १४ व्यवसाय सञ्चालनमा रहेको अन्नपूर्ण संरक्षण क्षेत्रको तथ्यांक छ। अन्नपूर्ण संरक्षण क्षेत्रमा १८ सयभन्दा बढी प्रजातिका वनस्पतिहरू, १ सय २८ स्तनधारी, ५ सय १८ प्रजातिका चरा, ४९ प्रजातिका सरिसृप, २३ प्रजातिका उभयचर र ३ सय ५२ प्रजातिका पुतली पाइन्छन्। ती सबैको सुरक्षित बासस्थान बिथोलिने गरी होटल, रेस्टुरेन्ट र विद्युत् आयोजनालगायत विकास निर्माणका काम भएका छन्। एक्याप आफू मातहत हुनुपर्छ भन्ने माग स्थानीय सरकारको मात्रै होइन प्रदेश सरकारको पनि छ। तर यो अहिलेसम्म संघअन्तर्गतै चलेको छ। पर्यटकहरूबाट प्रशस्त शुल्क असुल्न पाइने हुँदा यसमा सबै सरकारको ध्यान छ। तर मुठी कसेर चाहिँ संघ सरकार नै बसेको छ। संरक्षणका लागि भने कुनै पनि सरकारले गतिलो गर्न सकेका छैनन्। खासमा प्रदेश सरकारलाई एक्याप जिम्मा दिने र संरक्षणको कर्तव्यबोध गराउने हो भने प्रभावकारी अनुगमन र कार्यान्वयन तथा वातावरण संरक्षण पनि हुन सक्छ।"
"देशमा बस्न चाहँदैनन् पढालेखा महिला, किन ?","२०७८ को जनगणनाअनुसार नेपालमा महिला पुरुषभन्दा १४२ प्रतिशतले कम साक्षर छन्। पुरुषको साक्षरता दर ८३६ प्रतिशत हुँदा महिलाको जम्मा ६९४ प्रतिशत छ। तर, विदेश जानेको तथ्यांक हेर्ने हो भने शिक्षित महिला पलायनको प्रतिशतले पुरुषलाई टपेको छ। उच्च शिक्षाका अवसर पाउनेमा महिला कम छन्। तर, उच्च शिक्षा पाइसकेर बिदेसिनेमा महिला बढी छन्। यसले पढालेखा महिला देशमा बस्न कम इच्छुक छन् भन्ने पुष्टि गर्छ। काठमाडौं : २०७८ को जनगणनाअनुसार नेपालमा महिला पुरुषभन्दा १४२ प्रतिशतले कम साक्षर छन्। पुरुषको साक्षरता दर ८३६ प्रतिशत हुँदा महिलाको जम्मा ६९४ प्रतिशत छ। तर, विदेश जानेको तथ्यांक हेर्ने हो भने शिक्षित महिला पलायनको प्रतिशतले पुरुषलाई टपेको छ। उच्च शिक्षाका अवसर पाउनेमा महिला कम छन्। तर, उच्च शिक्षा पाइसकेर बिदेसिनेमा महिला बढी छन्। यसले पढालेखा महिला देशमा बस्न कम इच्छुक छन् भन्ने पुष्टि गर्छ। कुल विदेश जाने पुरुषमध्ये सबैभन्दा बढी २०८ प्रतिशत माध्यमिक तह उत्तीर्ण गरेर गएका छन्। जब कि महिला सबैभन्दा बढी २४० प्रतिशत प्रमाणपत्र तह उत्तीर्ण गरेर विदेश गएको देखिन्छ। प्रमाणपत्र तह उत्तीर्ण गरेर विदेश जाने पुरुष १५६ प्रतिशत मात्र छन्। माध्यमिक तह पास गरेर बिदेसिने महिलाको संख्या भने १२७ प्रतिशत छ। स्नातक वा सो सरह पढेका ११३ प्रतिशत र स्नातकोत्तर वा सो सरह सकेका ३९ प्रतिशत महिला विदेश गएका छन्। पुरुषतर्फ भने स्नातक गरेका ४१ प्रतिशत र स्नातकोत्तर गरेका १५ प्रतिशत मात्रै छन्। कम अध्ययनतर्फ भने पुरुष २०७ प्रतिशत निम्न माध्यमिक र महिला १५७ प्रतिशत प्राथमिक तह उत्तीर्ण गरेर विदेश गएको पाइएको छ। समग्रतमा परिवारमा अनुपस्थित व्यक्ति विदेश जाँदा उत्तीर्ण गरेको तहअनुसार सबैभन्दा माध्यमिक तह उत्तीर्ण गरेका १९४ प्रतिशत छन्। निम्न माध्यमिक तह उत्तीर्ण गरेर जाने १९३ प्रतिशत छन्। प्रमाणपत्र वा सो सरह सकेर जाने १७० प्रतिशत छन्। विदेश जानेमा स्नातक वा सो सरहका ५३ प्रतिशत मात्रै छन्। स्नातकोत्तर गरेका त अझ कम छन्। जम्मा १९ प्रतिशतले स्नातकोत्तर गरेका छन्। प्राथमिकत तहका १८२ प्रतिशत छन्। प्राथमिक तह पनि उत्तीर्ण नगरेका त अझ पनि ३८ प्रतिशत छन्। प्रदेशगत विदेश जानेको शैक्षिक अवस्था सबैभन्दा धेरै विदेश जानेमा कोशी प्रदेशका २२ प्रतिशत महिला प्रमाणपत्र तह उत्तीर्ण गरेका छन्। त्यहाँबाट २६३ प्रतिशत पुरुष माध्यमिक तह उत्तीर्ण गरेका छन्। त्यस्तै विदेशमा मधेस प्रदेशका सबैभन्दा धेरै १९८ प्रतिशत प्रमाणपत्र तह उत्तीर्ण गरेका महिला छन्। सबैभन्दा बढी २२८ प्रतिशत प्राथमिक तह उत्तीर्ण पुरुष छन्। बागमती प्रदेशमा विदेश जानेमा सबैभन्दा बढी प्रमाणपत्र तह अध्ययन गरेका ३०९ प्रतिशत पुरुष र ३७८ प्रतिशत महिला छन्। यो प्रदेशमा पनि विदेश जानेमा बढी शिक्षित महिला नै छन्। गण्डकी प्रदेशमा विदेश जानेमा सबैभन्दा बढी प्रमाणपत्र तह अध्ययन गरेका २१७ प्रतिशत पुरुष र ३४५ प्रतिशत महिला छन्। लुम्बिनी प्रदेशमा विदेश जानेमा सबैभन्दा बढी प्रमाणपत्र तह अध्ययन गरेका १७२ प्रतिशत महिला र निम्न माध्यमिक गरेका २४४ प्रतिशत पुरुष छन्। कर्णाली र सुदूरमा भने पुरुष बढी शिक्षितकर्णाली र सुदूपश्चिम प्रदेशमा विदेश जानेमा पुरुष नै बढी शिक्षित देखिएका छन्। महिलालेभन्दा बढी पुरुषले पढेको पाइएको छ। कर्णालीका सबैभन्दा धेरै निम्न माध्यमिक तह अध्ययन गरेका २५२ प्रतिशत पुरुष विदेश गएको पाइएको छ। सबैभन्दा धेरै प्राथमिक तह अध्ययन गरेका २४२ प्रतिशत महिला विदेश गएको देखिएको छ। सुदूरपश्चिम प्रदेशमा सबैभन्दा बढी प्राथमिक तह अध्ययन गरेका २५७ प्रतिशत महिला विदेश गएको पाइएको छ । सबैभन्दा धेरै २४६ प्रतिशत पुरुष निम्न माध्यमिक तह अध्यक्ष गरेका छन् प्रदेशगत रूपमा हेर्दा सुदूरपश्चिम प्रदेशमा सबैभन्दा बढी प्राथमिक तह (२३८ प्रतिशत) अध्ययन गरेर विदेश जानेको संख्या बढी छ। बागमतीमा (३२९ प्रतिशत) तथा गण्डकी प्रदेशमा (२३७ प्रतिशत) प्रमाणपत्र वा सो सरह उत्तीर्ण गरेर विदेश जानेको संख्या बढी देखिएको छ। बढ्यो महिला साक्षरता पछिल्लो दशकमा महिलाको साक्षर दरमा पनि बढेको छ। २०६८ सालको जनगणनाअनुसार नेपालमा महिलाको कुल साक्षरता दर ५७४ प्रतिशत मात्रै थियो। २०७८ जनगणनाअनुसार महिलाको साक्षरता दर ६९४ प्रतिशत भएको छ। पछिल्लो १० वर्षमा महिलाको साक्षरता दर १२ प्रतिशतले बढेको छ। जब कि पुरुषको साक्षरता दर बढेर ८३६ प्रतिशत पुगेको छ। यो १० वर्षअघि ७५१ प्रतिशत थियो। २०७८ सालको जनगणनाअनुसार नेपालको साक्षरता दर ७६२ प्रतिशत छ। यो २०६८ मा ६५९ प्रतिशत थियो। राष्ट्रिय तथ्यांक कार्यालयका निर्देशक ढुण्डिराज लामिछाने महिलाहरू शिक्षित हुँदै गएपछि आफ्नो खुट्टामा आफंै उभिनुपर्ने भावनाको विकास भएको विश्लेषण गर्छन्। शिक्षित भएपछि आफ्नै खुट्टामा उभिने बाटो खोज्छन्, यता नेपालमा भविष्य देख्दैनन् अनि महिला पनि बिदेसिएको देखिन्छ, उनले भने। उनले आत्मनिर्भर हुने महिलाको आकांक्षा पनि बढ्दै गएको बताए। उनका अनुसार एकल परिवारतर्फ जाँदै गरेका कारणले शिक्षित महिला विदेशी रहेका छन्। एकल परिवारका कारण एउटैले कमाएकाले परिवार चल्दैन, महिलामा जिम्मेवारी बोझ बढ्दै गएको छ, अनि उनीहरू पनि कमाउन विदेश जाने बढिरहेका छन्, उनले भने। विदेश जानुका कारणअध्ययनका लागि २०२ प्रतिशत महिला विदेश गएका छन्। जनगणना २०७८ अनुसार परिवारमा अनुपस्थित (विदेशमा प्राय : बसोबास गर्ने) जम्मा व्यक्तिको विदेशजानुको कारण हेर्दा सबैभन्दा बढी ६६२ प्रतिशत तलब ज्यालानोकरीका लागि गएको देखिन्छ। दोस्रो कारणमा कामको खोजी छ, जुन १११ प्रतिशत छ। यसैगरी आश्रितका रूपमा पनि ठूलै संख्या विदेश गएको देखिन्छ जुन १०४ प्रतिशत छ। त्यस्तै अध्ययन तालिमका लागि विदेश जाने ९६ प्रतिशत देखिन्छ। उक्त विदेश जाने कारणमा पुरुष सबैभन्दा बढी ७१९ प्रतिशत र महिला ३९८ प्रतिशत तलब ज्यालानोकरीका लागि विदेश गएको देखिन्छ। अध्ययनका लागि जानेमा पनि पुरुषभन्दा महिला बढी छन्। त्यसले पनि शिक्षित महिला बढी विदेश गएको तथ्यांकले देखिएको छ। २०२ प्रतिशत महिला अध्ययनका लागि विदेश जाने गरेका छन्। ७२ प्रतिशत मात्रै पुरुष अध्ययनका लागि बिदेसिएको २०७८ को जनगणनाले देखाएको छ। बढी पढेका महिला विदेश जानु कारण पनि अध्ययन नै स्पष्ट पारेका छन्। बागमती प्रदेशबाट अध्ययनका लागि विदेशीएका मध्ये ३८८ प्रतिशत महिला र २३० प्रतिशत पुरुष छन्। त्यस्तै मधेस प्रदेशबाट २१७ प्रतिशत महिला अध्ययनका लागि बिदेसिएका छन्। ३२ प्रतिशत मात्रै पुरुष अध्ययनका लागि विदेश गएको तथ्यांकले देखाउँछन्। कोशी प्रदेशबाट विदेश जानेमध्ये १६१ प्रतिशत महिला र ५२ प्रतिशत पुरुष अध्ययनका लागि गएका छन्। त्यस्तै गण्डकी प्रदेशबाट २३ प्रतिशत महिला र ७६ प्रतिशत पुरुष, लुम्बिनी प्रदेशबाट १३१ प्रतिशत महिला र ४० प्रतिशत पुरुष अध्ययनका लागि विदेश गएका छन्। कर्णाली प्रदेशबाट ४१ प्रतिशत महिला र २ प्रतिशत पुरुष तथा सुदूरपश्चिम प्रदेशबाट ३७ प्रतिशत महिला र २८ प्रतिशत पुरुष अध्ययनका लागि विदेश गएको देखिन्छ। प्रदेशगत रूपमा पनि धेरैजसो विदेश गएको कारणमा तलब ज्यालानोकरी नै छ। जसमा कोशीबाट ७६० प्रतिशत, मधेस प्रदेशबाट ७६९ प्रतिशत, बागमती प्रदेशबाट ५२७ प्रतिशत, गण्डकी प्रदेशबाट ६८० प्रतिशत, लुम्बिनी प्रदेशबाट ७०२ प्रतिशत, कर्णालीबाट ५३७ तथा सुदूरपश्चिम प्रदेशबाट ५९८ व्यक्तिहरू विदेश गएको कारण तलब ज्यालानोकरी छ। ज्यालानोकरीको कोशी प्रदेशबाट ५५ प्रतिशत, मधेसबाट ३४३, बागमतीबाट ३४२, गण्डकीबाट ३७३, लुम्बनीबाट ४०४, कर्णालीबाट ३५४ र सुदूरपश्चिमबाट ४०१ प्रतिशत महिला ज्याला नोकरीका लागि विदेश गएको तथ्यांकले देखिएको छ। तथ्यांक कार्यालय निर्देशक लामिछाने पछिल्लो १० वर्षमा विदेश जाने महिलाको संख्या दोब्बरले बढेको बताउँछन्। उनका अनुसार शिक्षा र रोजगारीका लागि धेरै महिला बिदेसिएका छन्। धेरै महिला विद्यार्थी र घरेलु कामदारका रूपमा विदेश गएको देखिन्छ, उनले भने, महिलाको साक्षरता दर बढेको छ, जसले आत्मानिर्भर हुने सोचको विकास भएको छ। नेपालमा पढेकाले रोजगारी पाउन गह्रो छ। विदेश जान सजिलो छ। त्यसैले पढेका महिला रोजगारीका लागि पनि विदेसिइरहेका छन्। बिदेसिने अवधि जनगणना २०७८ अनुसार परिवारमा अनुपस्थित (विदेशमा प्राय : बसोबास गर्ने) जम्मा व्यक्ति विदेश गएको अवधि हेर्दा कुल विदेश गएकामध्ये सबैभन्दा ३२० प्रतिशत व्यक्तिहरू विदेश भएको १२ वर्ष भएको छ। दोस्रोमा २७५ प्रतिशत व्यक्तिहरू गएको ३५ वर्ष भएको छ। यसैगरी ०१ प्रतिशत व्यक्तिहरू गएको ५० वर्ष वा सोभन्दा बढी भएको देखिएको छ। यसैगरी पुरुषहरूमा सबैभन्दा ३२४ प्रतिशत व्यक्तिहरू विदेश भएको १२ वर्ष भएको छ भने दोस्रोमा २६८ प्रतिशत व्यक्तिहरू गएको ३५ वर्ष भएको छ। यसैगरी महिलाहरूमा सबैभन्दा ३११ प्रतिशत व्यक्तिहरू विदेश भएको ३५ वर्ष भएको छ भने दोस्रोमा ३०४ प्रतिशत व्यक्तिहरू गएको १२ वर्ष भएको छ। प्रदेशगत रूपमा पनि धेरै जसो विदेश गएको बढीमा ५ वर्ष भएको देखिन्छ। जसमा कोशी प्रदेशबाट ३२६ प्रतिशत व्यक्तिहरू विदेश गएको ३५ वर्ष भएको छ। मधेस प्रदेशबाट ३६८ प्रतिशत व्यक्तिहरू विदेश गएको १२ वर्ष भएको छ। बागमती प्रदेशबाट ३२१ प्रतिशत व्यक्तिहरू विदेश गएको ३५ वर्ष भएको छ। कुन मुलुकमा कति ? परिवारमा अनुपस्थित व्यक्ति गएको मुलुकअनुसार विश्लेषण गर्दा सबैभन्दा बढी मध्यपूर्व खाडी मुलुकका देश गएको देखिन्छ। त्यसपछि भारत तथा आसियानअन्तर्गतका देशमा गएको देखिन्छ । खाडी मुलुकमा ८ लाख ४ हजार ६१४ (३६७ प्रतिशत) नेपाली गएको पाइएको छ। जसमा पुरुषको संख्या ७ लाख ४५ हजार १८९ (४१४ प्रतिशत) पुरुष छन्। महिला ५९ हजार ४२५ (१५२ प्रतिशत) महिला छन्। दोस्रो नम्बर भारत छ। भारतमा ७ लाख ४४ हजार ८५५(३४० प्रतिशत) नेपाली गएका छन्। भारत जानेमा पुरुषभन्दा महिला बढी छन्। भारत जानेमा महिला १ लाख ६१ हजार ९९६ (४१४ प्रतिशत) महिला छन्। ५ लाख ८२ हजार ८५९ (३२४ प्रतिशत) पुरुष छन्। त्यस्तै आसियानअन्तर्गतमा देशमा जानेको संख्या ९१ प्रतिशत छ। अन्य एसियाली देश जाने ५७ प्रतिशत तथा उत्तर अमेरिकी देश जाने ४० प्रतिशत रहेको छ। प्रदेशगत वितरण हेर्दा कोशी, मधेस, बागमती तथा गण्डकी प्रदेशबाट सबैभन्दा बढी मध्यपूर्वी देश गएको देखिन्छ। लुम्बिनी, कर्णाली तथा सुदूरपश्चिम प्रदेशबाट सबैभन्दा बढी भारत गएको देखिन्छ। २१ लाख ९० हजार ५ सय ९२ जना विदेशमा कुल जनसंख्याको ७५ प्रतिशतको अनुपातमा विदेश गएको देखिएको छ। जुन २०६८ मा ७३ प्रतिशत थियो। २०५८ मा ३३ प्रतिशत, २०४८ मा ३६ प्रतिशत र २०३८ मा २७ प्रतिशत विदेश गएकाको जनसंख्या थियो । देशका १५ लाख ५५ हजार ९६१ (२३४ प्रतिशत) परिवारहरूबाट २१ लाख ९० हजार ५ सय ९२ जना परिवारमा अनुपस्थित रही विदेशमा अक्सर बसोबास गरेको देखिन्छ, जसमध्ये पुरुष १७ लाख ९९ हजार ६७५ (८२२ प्रतिशत) र महिला ३ लाख ९० हजार ९१७ (१७८ प्रतिशत) छन्। विसं २०६८ को जनगणनामा देशका १३ लाख ७८ हजार ६७८ (२५४ प्रतिशत) परिवारहरूबाट १९ लाख २१ हजार ४९४ जना परिवारमा अनुपस्थित रही विदेश गएका देखिन्छन् । जसमध्ये पुरुष १६ लाख ८४ हजार ०२९ (८७६ प्रतिशत) र महिला २ लाख ३७ हजार ४०० (१२४ प्रतिशत ) रहेका थिए। पछिल्लो १० वर्षमा अनुपस्थित जनसंख्या २ लाख ६९ हजार ९८ ले बढेको छ। महिलाको संख्या भने बढेको छ। २०३८ सालमा ८१ प्रतिशत पुरुष र १८५ प्रतिशत महिला विदेश गएको थिए भने २०४८ सालमा ८३२ प्रतिशत पुरुष र १६८ प्रतिशत महिला, २०५८ सालमा ८९१ प्रतिशत पुरुष, १०९ प्रतिशत महिला, २०६८ सालमा ८७६ प्रतिशत पुरुष र १२४ प्रतिशत महिला र २०७८ मा ८२२ प्रतिशत पुरुष र १७८ प्रतिशत विदेशिएका छन्। उमेर अनुसार ८६ प्रतिशत अनुपस्थित जनसंख्या १५ देखि ३९ वर्षका छन्। २० देखि २४ वर्ष उमेर समुहका कुल २९ प्रतिशत छन्। प्रदेशगत आधारमा हेर्दा परिवारमा अनुपस्थित (विदेशमा अक्सर बसोबास गर्ने) जम्मा व्यक्तिहरूमध्ये सबैभन्दा धेरै लुम्बिनी प्रदेशबाट १९२ प्रतिशत र सबैभन्दा कम कर्णाली प्रदेशबाट ४३ प्रतिशत रहेका छन्। अन्य प्रदेशमा हेर्दा कोशी प्रदेशबाट १५७ प्रतिशत, मधेस प्रदेशबाट १३९ प्रतिशत, बागमती प्रदेशबाट १८२ प्रतिशत, गण्डकी प्रदेशबाट १३१ प्रतिशत र सुदूरपश्चिम प्रदेशबाट १५७ प्रतिशत व्यक्तिहरू विदेश गएको देखिन्छ। प्रदेशगत रूपमा विदेश गएका कुल महिलामध्ये बागमती प्रदेशबाट ३०१ प्रतिशत र मधेस प्रदेशबाट ३० प्रतिशत रहेको छ। विदेश गएकाहरूलाई जनगणनाको तथ्यांकभित्र समावेश गरिँदैन। नेपालको जम्मा जनसंख्या २ करोड ९१ लाख ६४ हजार ५७८ मा विदेश गएका २१ लाख ९० हजार ५९२ जना समावेश गरिएको छैन। कुल जनसंख्यामा विदेशमा जन्मिएका संख्या भने २५ प्रतिशत छ। विदेशमा जन्मिएका मध्ये भारतमा मात्रै जन्मिएका ९७ प्रतिशत देखिएको छ। नेपालमा विदेशी नागरिक ०५ प्रतिशत छन् जसमा भारतीय ९७ प्रतिशत छन्। बाँकी ३ प्रतिशत मात्रै अन्य देशका छन्। बिदेसिनेको संख्या बढेको बढ्यै २०८०८१ को जेठसम्म ६ लाख ८ हजार ६४१ वैदेशिक रोजगारीको बिदेसिएको राष्ट्र बैंकको तथ्यांकमा उल्लेख छ। यो अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ४ लाख २२ हजार ९३६ र पुन : श्रम स्वीकृति लिनेको संख्या २६ लाख २ हजार ७०५ रहेको छ। आर्थिक वर्ष २०७९८० मा विदेश जाने युवाको संख्या ७ लाख ७१ हजार ३२७ भन्दा बढी युवा वैदेशिक रोजगारीमा गएका छन्। पछिल्लो समयमा विद्यार्थीको रुपमा बिदेसिनेको संख्या पनि अत्याधिक बढेको छ। आर्थिक वर्ष २०८०८१ मा १ लाख १२ हजार ५९३ रहेको छ। यो वर्ष जापानका लागि नो अब्जेक्सन सर्टिफिकेट (एनओसी) लिनेको संख्या सबैभन्दा बढी ३४ हजार ७३१ रहेको छ।२०७९८० मा १ लाख १३ हजार ८९० विद्यार्थी बिदेसिएका छन्। २०८०८१, २०७८७९ र २०७९८० को तीन वर्षमा मात्र ३ लाख ४० हजार ३७३ विद्यार्थी उच्च शिक्षा अध्ययनका लागि नो अब्जेक्सन सर्टिफिकेट (एनओसी) लिएका छन्। आर्थिक वर्ष २०६५६६ देखि २०७७७८ सम्म १३ वर्षमा जम्मा ४ लाख १६ हजार ३६४ जनाले मात्र एनओसी (नो अब्जेक्सन सर्टिफिकेट) लिएका थिए। सरु जोशी श्रेष्ठ आप्रवासनविद् (नेपाल पोलिसी इन्स्टिच्युट, अन्तर्राष्ट्रिय थिंकट्यांक) विद्यालयमा पढ्दा फेल भएपछि केटा(पुरुष)लाई रोजगारीको पठाउने चलन छ, गाउँघरमा। नेपालमा ६ देखि १० कक्षा पढ्दै गरेकाहरू बढी वैदेशिक रोजगारमा जान्छन्। हिजोआज विद्यार्थीहरू ५ वा ६ कक्षा पुगेपछि फेल हुने सोच राख्छन्, ताकि फेल भयो भने आमाबुवाले जग्गा बेचेर हुन्छ कि ऋणपान गरेर, विदेश पठाइदिन बाध्य हुन्छन्। त्यो केटामा लागू हुन्छ। तर, महिलामा यो लागू हुँदैन। पढेलेखेका नै धेरै विदेश गएका छन्। घरको मुख्य जिम्मेवारी वा कमाउने काम अहिले पनि हाम्रो प्रचलनअनुसार पुरुषको नै हो भन्ने छ। नेपाली बढी मात्रमा मजदुरी(लेवर) काम कै लागि जाने हुन्। मजदुरीका लागि शिक्षा पनि चाहिँदैन। नेपालीमा महिलाको शैक्षिक अवस्था सुधार भइरहेको छ। पढेलेखेका महिलामा कमाउनु जानुपर्छ सोच बढिरहेको छ। तर, त्यो अनुसारको नेपालमा मर्यादित रोजगारी पाइँदैन। न्यूनतम ज्यालमा १७ हजार ३ सय पनि यहाँ पाइँदैन। नेपालमा ७८ हजार तलबमा काम गर्ने महिलाहरू धेरै छन्। ३०३५ हजार तलब पाइने भएपछि नेपाली महिला विदेश जान इच्छुक हुन्छन्। त्यसो हुनमा नेपालको सामाजिक विभेद, घरेलु हिंसा, बलात्कार पनि कारण हुन्। विदेश गएपछि अझ राम्रो हुदै जानेमा उनीहरू आशावादी हुन्छन्। विदेशमा रोजगारीका लागि सपना देख्नु(आप्रवासन) गलत भने होइन तर छान्न सक्ने बनाएर राज्यले पठाउनुपर्छ। रोजगारीको बजारको राज्यले अनुगमन गरेर त्यस किसिमको जनशक्ति पठाउनुपर्छ। विदेश जानुअघि नै युवालाई सुसूचित बनाउनु नेपालको प्राथमिकता हुनुपर्छ। यसमा महिलालाई घरेलु श्रमिकका रूपमा विदेश जान रोक्ने कार्य जायज होइन। कमला लामिछाने उपप्रध्यापक, जनसंख्या अध्ययन केन्द्रीय विभाग, त्रिभुवन विश्वविद्यालय पुरुषहरू सबै काममा जान्छन्। तर, महिलाका लागि खाडी मुलुक जान सहज पनि छैन्। खाडी मुलुक जाने भनेको मजदुरीका लागि हो। त्यसको शिक्षा आवश्यक पनि हुँदैन तर धेरैजसो महिलाहरू प्लस टु सकेर मात्रै विद्यार्थी भिजा(स्टुडेन्ट भिजा)मा जाने गरेका छन्। अर्को स्याहार सुसारमा महिलाहरू जान्छन् उनीहरूको न्यूनतम शैक्षिक योग्यता हुन्छ नै। डिपेन्डेन्टमा जानेहरू पढेलेखेकै हुन्छन्। त्यस कारण पनि महिलाहरू पढलेखेर मात्रै विदेश गएको हुन जस्तो मलाइ लाग्छ। भगवती सेढाईं जनसंख्या विषयकी अध्यापक, पद्मकन्या क्याम्पस विदेश जाने विषय हाम्रो धर्म संस्कृति र लैंगिक विषयसँग जोड्नुपर्छ। पहिला त महिला घरबाट निस्कन पनि गहे छ। जब महिला शिक्षित हुन थाले तर उनीहरूमा चेत आउन थाल्यो। केही काम गर्नुपर्छ भन्ने महसुस हुनु थाल्यो। आर्थिक क्रियाकलाप संलग्न हुने चाहना बढ्यो। तर, त्यो लागि नेपालमा अवसर छैन। त्यसपछि उनीहरू अवसर खोज्दै बिदेसिन थालेका हुन्। धर्म संस्कृति, चालचलनले पनि महिलालाई यसो गर्न हुन्छ उसो गर्न हुँदैन भन्छ। तर, पछिल्लो समयमा धर्म संस्कृति, चालचलनको जरा पनि खस्किँदै गएको छ। महिलाहरू घरबाट निस्कन थालेका छन्। तर, महिलालाई पुरुषलाई जस्तो उमेर नभई अहिले सहज रूपमा बाहिर जान दिइँदैन। त्यस कारण पनि उनीहरू शिक्षा(पढेपछि) लिएपछि मात्रै घरबाट निस्कन पाएका हुन्। नेपाली महिलाका लागि सेवा क्षेत्र बढदो माग छ। नर्सिङदेखि बेबी केयर, कियर गिभरदेखि एयर होस्टेजसम्ममा नेपाली महिलाको आर्कषण बढ्दै गएको छ। होटल म्यानेजमेन्ट पढेका महिला पनि धेरैैैैैैैै वैदेशिक रोजगारीमा छन्। विदेश जानेका लागि नर्सिङका लागि प्रमाणपत्र वा स्नातक गरेकै हुनुपर्यो। एयर होस्टेजदेखि होटल म्यानेजमेन्टको लागि पनि पढेकै हुनुपर्यो। रोजगारी मात्र होइन शिक्षाका लागि विदेश जाने महिलाको संख्या पनि बढिरहेका छन्। पछिल्लो समय अभिभावकहरू खुला हँुदै गएका छन्। छोरा होस् वा छोरी शिक्षाका लागि विदेश पठाउन अभिभावकहरू लिवरल भएका छन्। शिक्षादेखि रोजगारी सबैका लागि पढेलेखेका महिला नै विदेश जाने गरेका देखिन्छ।"
"होसियार, हैजा फैलिँदै छ","काठमाडौं : यतिबेला पानीका स्रोतहरू दूषित मात्र होइन, हैजा निम्त्याउने जीवाणुको कारक बनेका छन्। शुद्धीकरण गरेको वा उमालेको पानी नपिउने हो भने जो कोहीलाई हैजा संक्रमण हुन सक्छ। विज्ञहरू भन्छन्, हैजा संक्रमणलाई हेलचेक्र्याइँ नगरौं। ज्यानैसमेत जान सक्छ। हैजा अति संक्रामक र शीघ्र फैलिने सरुवा रोग विशेषज्ञहरू बताउँछन्। हाल ललितपुर, काठमाडौं र कैलालीमा हैजा संक्रमितहरू पुष्टि भएको सरकारी स्वास्थ्य संस्थाहरूले जनाएका छन्। स्वास्थ्य सेवा विभाग इपिडिमियोलोजी तथा रोग नियन्त्रण महाशाखा (ईडिसिडी) ले ललितपुर, गोदावरी र धनगढी, पशुपति टोलमा गरी १३ जना व्यक्तिमा हैजा संक्रमण पुष्टि भएको जनाएको छ। पशुपति टोलमा भण्डारण गरिएको पानी दूषित भएको पाइएको छ। ललितपुर र काठमाडौंमा हैजा कसरी संक्रमण भयो अध्ययन भइरहेको इडिसिडीले जनाएको छ। जनस्वास्थ्य कार्यालय काठमाडौंका प्रमुख डा अर्जुनप्रसाद सापकोटाका अनुसार, काठमाडौं, कालीमाटी क्षेत्रका एक जनामा कल्चर गर्दा हैजा संक्रमण पुष्टि भएको छ। अन्य दुई जनामा द्रुत परीक्षण (यापिड डायग्नोस्टिक टेस्ट) गर्दा हैजाको संक्रमण पाइएको छ। हैजा संक्रमण कसरी हुन पुग्यो ? अध्ययन गर्दै छौं, डा सापकोटाले भने। अहिले एक दर्जन बढी हैजा संक्रमितहरू अस्पतालमा उपचाररत छन्। समयमै उपचार गरेकाले स्वास्थ्य अवस्था सामान्य छ। कडा जलवियोजन भएमा ज्यान जान सक्छ। विगतका वर्षहरूमा हैजा संक्रमणले ज्यान गएका धेरै केसहरू छन्, शुक्रराज ट्रपिकल तथा सरुवा रोग अस्पताल, रिसर्च युनिट संयोजक डा शेरबहादुर पुन भन्छन्, हैजालाई कम नआकौं। हैजा संक्रमण भएको केही घण्टा पछि पाँच दिनसम्ममा लक्षणहरू देखिन सक्छन्। हैजाका सुुरुवाती लक्षणहरू पातलो चौलानी पानी जस्तो दिसा आउने, वाकवाकी लाग्ने, वान्ता हुने, कडा जलवियोजन हुने हुन्छ। त्यस्तै संक्रमणले गम्भीर अवस्थामा पुयाउँदा संक्रमितको आँखा गडिने, मुख, जिब्रो र घाँटी सुक्खा हुने, पिसाबको रंग पहेँलो हुने, चिडचिडापन हुने, रक्तचाप कम हुने, मुटुको धड्कन अनियन्त्रित हुने र बेहोस हुने हुन सक्छ। लक्षण नदेखिन सक्छ ! हैजा संक्रमित सबैलाई लक्षण नदेखिन पनि सक्छ। संक्रमितमध्ये १ देखि २५ प्रतिशतमा मात्र लक्षण देखिन सक्ने इडिसिडीले जनाएको छ। तीमध्ये ८० प्रतिशतमा मात्र सामान्य खालका लक्षणहरू देखा पर्छन्। करिब २० प्रतिशतमा कडा खालका लक्षणहरू देखा पर्छन्। कडा लक्षण देखिएका संक्रमितको समयमै उपचार नपाउँदा केही घण्टामै ज्यान जाने विज्ञहरू बताउँछन्। सन् २००९ मा जाजरकोट जिल्लामा फैलिएको हैजाको संक्रमणबाट १ सयभन्दा बढीको ज्यान गएको थियो। त्यो बेला हैजाका जाजरकोटमा ३० हजारभन्दा बढी संक्रमित भएको स्वास्थ्य सेवा विभागले जनाएको छ। काठमाडौं उपत्यकामा ७ वर्षअघि हैजाको संक्रमण व्यापकरुपमा फैलिएको थियो। सन् २०१६०१७ मा फैलिएको हैजा संक्रमणबाट काठमाडौं उपत्यकामा २ सयभन्दा बढी व्यक्ति प्रभावित भएका थिए। इडिसिडीका पूर्वनिर्देशक एवं जनस्वास्थ्य विज्ञ डाबाबुराम मरासिनी काठमाडौं उपत्यकामा पानीका स्रोतहरू दूषित भएको र बिक्री गरिने तरकारी पनि प्रदूषित मनहरालगायतका खोलामा पखालिने हुँदा उपभोगकर्ताहरू सजग हुनुपर्ने बताउँछन्। कसरी जोगिने ? भिब्रिओ कलेरा प्रजातिको जीवाणुबाट लाग्ने अति संक्रामक रोग हो हैजा। संक्रमित व्यक्तिको दिसाको माध्यमबाट बाहिरी वातावरणमा जीवाणु बाहिर पुग्छ। दूषित पानी र खानाको माध्यमबाट हैजा संक्रमण हुन्छ। इपिडिमियोलोजी तथा महामारी व्यवस्थापन शाखा प्रमुख डा मुकेश पौडेलका अनुसार, इनार, धाराबाट आउने पानी दूषित भएका कारण शुद्धीकरण गरेर मात्र पानी पिउन सुझाव दिन्छन्। फलफूल वा सागसब्जी, तरकारी धुदा पनि सफा पानीको प्रयोग गर्नुपर्छ, डा पौडेलले सुझाए। जनस्वास्थ्य विज्ञ डा मरासिनी पानी उमालेर पिउन सुझाव दिन्छन्। पानीको आपूर्ति एवं वितरणका लागि संकलित पानी ट्यांकीमा मात्रा मिलाएर क्लोरिन राखेर शुद्धीकरण गर्नुपर्ने डा मरासिनीको सुझाव छ।"
हरेक नागरिकमा शुद्ध खानेपानीको पहुँच पुर्याउने गरी काम गरौं : मन्त्री यादव,"काठमाडौं : खानेपानी मन्त्री प्रदीप यादवले आमनागरिकको घरघरमा शुद्ध खानेपानीको सहज पहुँच पुर्याउने गरी काम गर्न निर्देशन दिएका छन्। खानेपानी तथा ढल व्यवस्थापन विभागद्वारा मंगलबार आयोजित आर्थिक वर्ष २०८०८१ को वार्षिक प्रगति समीक्षा गोष्ठीमा मन्त्री यादवले हरेक नागरिकलाई शुद्ध खानेपानीको पहुँचमा ल्याउनुपर्ने बताए। 'जनताको शुद्ध खानेपानी खाने सपना सबै मिलेर पूरा गर्नुपर्छ। यस क्षेत्रमा आवश्यक पर्ने बजेटका लागि मैले पहल हरसम्भव प्रयास गर्नेछु,' उनले भने। मन्त्री यादवले जलवायु परिवर्तनलगायत कारण तराईलगायतका क्षेत्रमा खानेपानीका स्रोत सुक्दै जानु चिन्ताको विषय भएको भन्दै यस समस्याको दीर्घकालीन समाधानका लागि काम गर्नुपर्ने आवश्यकता औंल्याए। 'जलवायु परिवर्तनका कारण तराईका क्षेत्रमा चापाकल सुकेर पानी आउन बन्द भएको छ, आकासे पानी परेका बेला पानी आउने गरे पनि फेरि चापाकल सुक्ने समस्या छ। पहाड, तराई र हिमालमा खानेपानीको समस्या छ,' उनले भने, 'यस्ता समस्या समाधान गरी सबै क्षेत्रका जनतालाई शुद्ध पानी खुवाउनु हाम्रो काम हो। त्यसैले सबै मिलेर काम गरौं, पक्कै सफलता मिल्ने छ।' त्यसैगरी मन्त्री यादवले गरीब, निमुखा तथा दिनभरि मजदुरी गरी पेट पाल्दै आएका नागरिकलाई कसरी शुद्ध खानेपानी वितरण गर्न सकिन्छ भन्ने विषयमा ध्यान दिन आग्रह गरे।"
बागमतीका मुख्यमन्त्री लामाले पाए विश्वासको मत,काठमाडौं : बागमती प्रदेशका मुख्यमन्त्री बहादुर सिं लामाले प्रदेशसभामा विश्वासको मत प्राप्त गरेका छन्। मंगलबार बसेको बागमती प्रदेशसभा बैठकमा मुख्यमन्त्री लामाले राखेको विश्वासको मतको प्रस्ताव बहुमतले पारित भएको हो। मत सम्बन्धी प्रस्तावमा भएको मत विभाजनका क्रममा मुख्यमन्त्री लामालाई ६४ मत प्राप्त भएको थियो भने विपक्षमा ३५ मत प्राप्त भएको थियो। त्यस्तै ३ सांसद तटस्थ बसेका थिए। बागमती प्रदेशसभाका सभामुख भुवन पाठकले मुख्यमन्त्री लामाको पक्षमा आएको मत प्रदेशसभाको बहुमत भएकाले विश्वासको मतको प्रस्ताव बहुमतले पारित भएको घोषणा गरे। मुख्यमन्त्री लामा गत साउन ८ गते एमाले र कांग्रेसको गठबन्धनबाट प्रदेशको मुख्यमन्त्रीमा नियुक्त भएका थिए।
मानव बेचबिखनमा शून्य सहनशीलता हुनुपर्छ : गृहमन्त्री लेखक,"पाटन : गृहमन्त्री रमेश लेखकले मानव बेचबिखनजस्तो भयानक विश्वव्यापी अपराधमा शून्य सहनशीलता हुनुपर्ने बताएका छन्। मानव बेचबिखन विरुद्धको अन्तर्राष्ट्रिय दिवसका अवसरमा नेपाल प्रहरीको मानव बेचबिखन अनुसन्धान ब्युरोले आज ललितपुरको नेपाल प्रशासनिक प्रशिक्षण प्रतिष्ठान (स्टाफ कलेज)मा आयोजना गरेको विशेष कार्यक्रममा उनले प्रहरीको प्रयासले मात्रै यस किसिमको अपराध न्यूनीकरण हुन सक्दैन सबैको सहयोग आवश्यक रहेको बताए। उनले स्थानीय तह, विद्यालय तहका विद्यार्थी, शिक्षक समेतले मिलेर सचेतना जगाउने कार्यमा लाग्नुपर्नेमा जोड दिए। 'मानव बेचबिखन अन्तर्राष्ट्रिय जघन्य अपराधका रूपमा लिइएको छ, यो अपराधको दुष्प्रभाव एउटा भूगोलमा मात्रै सीमित छैन। यसलाई साझा दुस्मनका रूपमा लिएर निरुपण गर्नुपर्छ, यो विश्वव्यापी दुष्चक्र लागुऔषधसरहको अपराधका रूपमा लिएर अनुसन्धानका लागि तीन महिनासम्म राखेर अनुसन्धान गर्ने व्यवस्था हुनुपर्छ,' गृहमन्त्री लेखकले भने, 'यसलाई अत्यन्त गम्भीर प्रकृतिको अपराधको श्रेणीमा राखेर अपराधको अनुसन्धानमा देशको कुनै सीमाले प्रभावित नपार्नेगरी काम गर्न सहयोग पुग्नेगरी कानुन निर्माण गर्नुपर्छ।' मानव बेचबिखनविरुद्धको अपराधमा काम गर्न मानवीय जनशक्तिको अभावमा मात्रै काम रोकिने अवस्था आउन नदिइने बताउँदै उनले स्रोत र साधनको उपयोग गरेर अपराध न्यूनीकरणमा नेपाल प्रहरीले गरिरहेको काम राम्रो भएको भन्दै प्रशंसा गरे। गृहमन्त्री लेखकले स्थानीयस्तरमा विद्यार्थी र शिक्षकमार्फत सार्वजनिक बिदाका दिन मानव बेचबिखनविरुद्ध सचेतना अभियान सञ्चालन गर्नुपर्ने बताए। विश्वव्यापी तथ्याङ्क हेर्दा महिला बाढीपीडित, त्यसपछि नाबालिका पीडित छन्, गरिबी, अशिक्षा एउटा कारण हो, अर्को महत्त्वपूर्ण कारण चेनता हो, त्यो स्थानीय पालिका र शिक्षक विद्यार्थीले गर्न सक्नुहुन्छ, मिलेर काम गरौँ भने एक दुई वर्षभित्रै न्यूनीकरण हुनसक्छ, सञ्चारमाध्यम पनि चेतनामूलक सामग्री प्रसारण गरेर सहयोग गरिदिनुपर्छ, सबैले मिलेर लाग्दा सफल हुन्छ,' गृहमन्त्री लेखकले भने।"
कृषि समितिको सभापतिमा कुसुमदेवी थापा निर्वाचित,"काठमाडौं : प्रतिनिधिसभा अन्तर्गतको कृषि, सहकारी तथा प्राकृतिक स्रोत समितिको सभापतिमा सांसद कुसुमदेवी थापा निर्वाचित भएकी छन्। मंगलबार सिंहदरबारमा बसेको समिति बैठकले सभापतिमा कांग्रेसकी सांसद थापालाई निर्वाचित गरेको हो। यसअघि समितिको सभापतिमा थापाको मात्रै उम्मेदवारी परेको थियो। सभापतिमा निर्वाचित भएपछि उनले कृषि क्षेत्रको सुधार र नीतिका निर्माणका लागि ध्यान केन्द्रित गर्ने बताइन्। आरजु देउवा परराष्ट्रमन्त्री भएपछि कृषि समितिको सभापति रिक्त भएको थियो।"
दूध किसानको बक्यौता तत्काल भुक्तानी गर्न सरकारको ध्यानाकर्षण,"काठमाडौं : नेकपा माओवादी केन्द्रका सांसद माधव सापकोटाले दूध किसानको बक्यौता रकम तत्काल भुक्तानी गर्न सरकारको ध्यानाकर्षण गराएका छन्। मंगलबार प्रतिनिधिसभा बैठकमा बोल्दै सांसद सापकोटाले किसानको भुक्तानीको लागि सरकारको ध्यानाकर्षण गराएका हुन्। उनले साउन १५ मा खीर खाइरँदा किसानले भने सात महिनादेखि दूधको रकम नपाएको गुनासो गरे। ' आज साउन १५। देशभरै खीर खाएर साउन १५ मनाइरहेका छौं। किसानहरूले बडो दु:ख गरेर उत्पादन गरेको दूधको पैसा सात महिनादेखि बक्यौता छ,'उनले भने,' उता दुग्ध विकास संस्था विघटनको संघारमा छ। विषयको गाम्भीरतालाई ख्याल गरेर सभामुखमार्फत् रुलिङ होस् भन्न चाहन्छु।' दूधको बक्यौता नपाएपछि किसानहरूले पटक पटक आन्दोलन गर्दै आएका छन्।"
नेतृत्वमाथि उठेका प्रश्न र समसामयिक विषयमा आज अध्यक्ष प्रचण्डले जवाफ दिँदै,"काठमाडौं : प्रमुख प्रतिपक्षी दल नेपाल कम्युनिष्ट पार्टी (माओवादी केन्द्र)को पदाधिकारी बैठकमा आज अध्यक्ष पुष्पकमल दाहालले जवाफ दिनेछन्। पार्टी केन्द्रीय कार्यालय पेरिसडाँडामा सोमबार बसेको बैठकमा पदाधिकारीहरूले आफ्नो धारणा राख्ने क्रम सकिएकाले आज अध्यक्ष प्रचण्डले जवाफ दिने उपाध्यक्ष एवं प्रवक्ता अग्नि सापकोटाले जानकारी दिए। अध्यक्ष प्रचण्डले जवाफ दिएपछि थप छलफलका लागि स्थायी समितिको बैठक बोलाउने तयारी गरिएको छ। उनका अनुसार बैठकमा अधिकांश नेताले पार्टी वर्गीय धरातलमा फर्किनुपर्ने, शुद्धीकरणलाई प्रभावकारी रूपमा कार्यान्वयन गरेर सङ्गठन निर्माण र जनपरिचालन गर्नुपर्नेमा जोड दिएका थिए। संगठन निर्माणका लागि सरकारबाट बाहिरिएपछिको अवस्था सकारात्मक रहेको भन्दै नेताहरूले त्यसका लागि माथिबाटै पहल गर्नुपर्ने बताएका थिए। शुक्रबारदेखि सुरु भएको बैठकमा आजसम्म १८ जना नेताले आफ्नो धारणा राखेका थिए। नेताहरूले उठाएको प्रश्नको मंगलबार पछिल्लो राजनीतिक अवस्था, पार्टीले खेल्नुपर्ने भूमिका एवं सरकारमा रहेर गरिएका सुशासन, सामाजिक न्याय र आर्थिक समृद्धिको सन्दर्भ लिएर जनतामा जानुपर्ने र संगठन विस्तारलाई विशेष प्राथमिकतामा राखेर नेताहरूले धारणा राखेका थिए।"
जनताको कुरा सुन्न माओवादी अध्यक्ष दाहाल देशव्यापी भ्रमणमा जाने,"काठमाडौं : नेकपा माओवादी केन्द्रका अध्यक्ष पुष्पकमल दाहाल देशव्यापी भ्रमणमा जाने भएका छन्। पार्टी कार्यालय पेरिसडाँडामा मंगलबार भएको पदाधिकारी बैठकमा उनले जनताको कुरा सुन्न देशव्यापी भ्रमणमा जाने निष्कर्ष निकालेका हुन्। 'माओवादीको कहीँ न कहीँ जनतासँगको कडी टुटेको थियो। यो जनतामा जाने ठूलो अवसर पनि हो। एकपटक म देशव्यापी भ्रमणमा जान्छु। जनताको कुरा सुन्छु। अनि त्यसको संश्लेषण गर्छु,' अध्यक्ष दाहालको भनाइ उद्धृत गर्दै प्रवक्ता अग्नि सापकोटाले भने। अध्यक्ष दाहालले केन्द्रीय कमिटी बैठकपछि मात्रै भ्रमणमा जाने उनले बताए। प्रवक्ता सापकोटाका अनुसार माओवादीको स्थायी कमिटी बैठक साउन २६ गतेदेखि हुँदैछ। त्यसलगत्तै केन्द्रीय कमिटी बैठक बस्नेछ। बैठकपछि अध्यक्ष दाहाल देश भ्रमणमा जाने उनको भनाइ छ।"
दुई वर्ष पुग्नु एक साताअघि राजीनामा दिन्छु : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सरकारलाई जसरी पनि सफल बनाउनुपर्ने बताएका छन्। प्रधानमन्त्री तथा मन्त्रिपरिषद्को कार्यालयमा सचिवहरूलाई निर्देशन दिँदै प्रधानमन्त्री ओलीले मुलुक गम्भीर परिस्थितिबाट गुज्रिरहेका बेला दुई प्रमुख दलको सहकार्यमा वर्तमान सरकार गठन भएकाले यसलाई असफल बनाउने छुट कसैलाई नभएको बताएका हुन्। प्रधानमन्त्री ओलीले अघिल्लो सरकारबाट जनचाहनाअनुसार काम हुन नसकेको र जनतामा निराशा छाएकाले दुई प्रमुख पार्टीको अगुवाइमा सरकार परिवर्तन गर्नुपरेको आफूले सदनमा विश्वासको मत माग्ने क्रममा पनि स्पष्ट पारिसकेको स्मरण गराएका थिए। 'यी दुई पार्टी मुलुकको आर्थिक, सामाजिक रुपान्तरणमा विशेष योगदान दिँदै आएका पार्टी हुन् । राणाकालदेखि राजतन्त्रसम्मको आन्दोलन लडेर आएका यी पार्टी मुलुकको विकास र परिवर्तनका लागि सधैँ मुख्य भूमिकामा छन् । त्यसकारण यो सरकारको काँधमा असाधारण जिम्मेवारी छ । यसलाई असफल हुने छुट छैन र कुनै हालतमा असफल हुन दिइँदैन,'उनले भने। प्रधानमन्त्री ओलीले सफलताको संकेत चालु आर्थिक वर्षमा दिनुपर्ने बताए। प्रधानमन्त्री ओलीले भने, 'असफल हुँदैन भनेर हामी हातमा हात बाँधेर आरामले बसेर हुँदैन । हामीले सफलताको सङ्केत चालु आर्थिक वर्षमा दिनुपर्छ । अर्को आर्थिक वर्षमा अझ धेरै काम गर्नुपर्छ । यो सरकार एक्सन ओरिएन्टेड हो । देशका लागि केही गर्रौँ भन्ने अठोट भएको सरकार हो । यसले को पक्ष को प्रतिपक्ष भन्ने आधारमा भेदभाव गर्दैन । बिना आग्रह मूल्याङ्कन गरेर निर्णयमा जान्छ ।' प्रधानमन्त्री ओलीले आफूले सहमतिबमोजिम दुई वर्ष पुग्नु एक साताअघि राजीनामा दिने र त्यसपछि नेपाली कांग्रेसका सभापति शेरबहादुर देउवाले सरकारको नेतृत्व गर्ने बताए। उनले भने,'त्यसकारण यो सरकार ढल्ने त के ढलपल पनि हुँदैन । कर्मचारी ढुक्कले काम गर्नुस्,त्यसको जिम्मेवारी सरकारले लिनेछ।'"
प्रतिनिधिसभा बैठक साउन २० गतेसम्मका लागि स्थगित,"काठमाडौं : संघीय संसदअन्तरगतको प्रतिनिधिसभा बैठक साउन २० गतेसम्मका लागि स्थगित भएको छ। सभामुख देवराज घिमिरेले प्रतिनिधिसभाको अर्को बैठक साउन २० गते आइतबार दिउँसो १ बजे बस्नेगरी स्थगित भएको जानकारी गराएका हुन्। आजको बैठकको अन्तिममा उपप्रधानमन्त्री तथा अर्थमन्त्री विष्णुप्रसाद पौडेलले राष्ट्रिय सभामा उत्पत्ति भएको सुरक्षति कारोबार (पहिलो संशोधन) विधेयक २०८१ लाई दफावार छलफलका लागि सम्बन्धित समितिमा पठाइयोस भनी प्रस्ताव प्रस्तुत गरेका थिए। सभामुख देवराज घिमिरेले सो प्रस्तावलाई निर्णार्थ प्रस्तुत गरेका थिए। प्रस्तावको पक्षमा हुन्न भन्ने आवाज नसुनिएपछि सभामुख घिमिरेले दफावार छलफलका लागि सम्बन्धित समितिमा पठाइयोस् भन्ने उक्त प्रस्ताव सर्वसम्मतिले स्वीकृत भएको घोषणा गरेका थिए। बैठकमा सभामुख घिमिरेले सहकारी संस्था बचत रकम अपचलन सम्बन्धमा गठित संसदीय छानबिन विशेष समिति, राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्याङ्कन समिति तथा विभिन्न विषयगत समितिमा सदस्यको नाम हेरफेरको प्रस्ताव गरेका थिए । उक्त प्रस्तावलाई सभाले सहमति जनाएको थियो । त्यसअघि सभामुख घिमिरेले राष्ट्रपति कार्यालयबाट प्राप्त विधेयक प्रमाणीकरणसम्बन्धी पत्रको बेहोरा सुनाएका थिए।"
"प्रतिनिधिसभा बैठक बस्दै, यस्ता छन् एजेण्डाहरू","काठमाडौं : संघीय संसदअन्तर्गत प्रतिनिधिसभा बैठक बस्दैछ। मंगलबार दिउँसो १ बजेका लागि बैठक बोलाइएको संघीय संसद सचिवालयका महासचिव पद्मप्रसाद पाण्डेले जानकारी दिए। उनका अनुसार बैठकमा सभामुख देवराज घिमिरेले राष्ट्रपतिको कार्यालयबाट प्राप्त विधेयक प्रमाणीकरणसम्बन्धी पत्रको व्यहोरा पढेर सुनाउने कार्यसूची छ। सभामुख घिमिरेले संघीय संसदको संयुक्त बैठक र संयुक्त समिति (कार्यसञ्चालन) नियमावली,२०८० को नियम २८ को उपनियम (२) बमोजिमको राज्यका निर्देशक सिद्धान्त,नीति र दायित्वको कार्यान्वयन अनुगमन तथा मूल्यांकन समितिमा रहने सदस्यहरूको नाम प्रस्ताव गर्ने कार्यसूचीमा उल्लेख छ। यसैगरी बैठकमा उपप्रधानमन्त्री तथा अर्थमन्त्री विष्णुप्रसाद पौडेलले राष्ट्रिय सभामा उत्पत्ति भएको 'सुरक्षति कारोबार पहिलो (संशोधन) विधेयक, २०८१ लाई दफावार छलफलका लागि सम्बन्धित समितिमा पठाइयोस्'भनी प्रस्ताव प्रस्तुत गर्ने कार्यसूची रहेको संघीय संसद सचिवालयले जनाएको छ।"
ओली र देउवा सरकारको 'हनिमुन पिरियडमा' साना दललाई नहेपियोस्,"काठमाडौं : प्रतिनिधिसभाका सांसद अमरेश कुमार सिंहले संसदका दुई ठूला दलको सरकार बनेपनि साना दलहरूलाई हेप्न नहुने बताएका छन्। मंगलबार प्रतिनिधिसभा बैठकमा बोल्दै सांसद सिंहले देउवा र ओली सरकारको अहिले 'हनिमुन पिरियड' चलिरहेको भन्दै टिप्पणी समेत गरे। 'सभामुखलाई याद होला ओली सरकारलाई समर्थन दिँदा पनि भनेको थिएँ, ठूला दुई हात्तीको प्यारले बाली नास गर्छ झगडा गर्दा पनि बाली नास हुन्छ। राज्यको समावेशी सिद्धान्तलाई दुईवटा ठूला दल मिलेर नास्न मिल्दैन,'उनले भने,'नेपालजस्तो बहुभाषिक, बहुजाती र बहु धार्मिक फूलबारीमा साना फूलहरूलाई दु्ई हात्तीको प्यारले नमासियोस् ।' सांसद सिंहले यो सरकारले संविधानको धज्जी उडाएको आरोप लगाए। सरकारले १८ देशका राजदूत सिफारिस,तीनवटा प्रदेशको मुख्यमन्त्री फेरिदा समेत मधेशी,मुस्लिम जनताबाट एउटा पनि नसमेटिनु दुर्भाग्यपूर्ण भएको बताए।"
गृहयुद्धलाई शान्त गर्न सबैभन्दा प्रभावकारी नेपाली सेना छ : नेपाल,"काठमाडौं : पूर्वप्रधानमन्त्री माधवकु्मार नेपालले गृहयुद्धलाई शान्त गर्न नेपाली सेना सक्षम रहेको बताएका छन्। मंगलबार काठमाडौंमा आयोजित एक कार्यक्रममा नेपालले नेपालीहरू हरेक क्षेत्रमा प्रतिभाशाली र योग्य रहेको बताएका हुन्। उनले भने, नेपाली युवाहरू पढाइको क्षेत्रमा होस्, अनुसन्धानको क्षेत्रमा होस्, चाहे सगरमाथा आरोहण गर्ने क्षेत्रमा होस्, युद्धको मैदानमा होस्, ब्रिटिस सेनालाई पराजित गर्ने हिम्मत गर्ने नेपाली गोरखा सैनिक हो। विश्वका ती देशहरूमा जहाँ गृहयुद्ध चलिरहेको छ, त्यो गृहयुद्धलाई शान्त गर्न सबैभन्दा प्रभावकारी कोही देखिन्छ भने त्यो नेपाली सेना नै छ। नेपालले प्रधानसेनापतिले भ्रष्टाचार गरेको थाहा पाएपछि आफूले जागिरबाट निकालिदिएको स्मरण गरे। उनले तत्कालीन राजा वीरेन्द्रले तत्कालीन प्रधानसेनापतिलाई बर्खास्त गर्न नचाहँदा पनि आफूले बर्खास्त गरेको बताए। म लेबनान गएको थिएँ। लेबनानमा रहेका नेपाली सेनाका हाकिमहरूले थाहा पाए, उनीहरू मलाई भेट्न आए। किन आए थाहा छ ? किनभने, म सेनाको पनि रक्षामन्त्री थिएँ २०५१ सालमा। रक्षामन्त्री भएपछि प्रधानसेनापतिलाई पनि सञ्चालन गर्नुपर्छ र म अलि कडा रक्षामन्त्री थिएँ। प्रधानसेनापतिलाई जागिरबाट निकालिदिएँ मैले, भ्रष्टाचार गरेको हुनाले। नेपालले स्मरण गरे त्यो बेलामा राजा वीरेन्द्र थिए, वीरेन्द्रले भने एकपटक माफ दिइदिनुस् न त भने, मैले भनेँ माफी दिन सकिँदैन, यस्ता मान्छेलाई राखेर नेपाली सेनाको इज्जत बढ्न सक्दैन। उनले मनमोहन अधिकारी प्रधानमन्त्री भएको बेलाबाट मात्र सेनामा महिला भर्ना गर्न थालिएको बताए। उनले भने, म रक्षामन्त्री भएको बेलामा नेपाली सेनामा महिलालाई भर्ना गरिँदैन थियो। साँस्कृतिक कार्यक्रममा महिलाको पोसाकमा पुरुष हुन्थे। महिला सक्षम छैनन् भनेर भर्ना गरिदैन थियो त्यो देखेपछि मनमोहन अधिकारी प्रधानमन्त्री थिए, म रक्षामन्त्री थिएँ त्यसपछि महिलालाई सेनामा भर्ना गर्न सुरु गर्न लगाए। अनि सांस्कृतिक कार्यक्रममा पनि महिलाको पोसाकमा महिला नै सहभागी हुन थाले, अन्य क्षेत्रमा पनि सक्षम बने। एकीकृत समाजवादीका अध्यक्ष नेपालले अरूबाट पार लागेन आफैँ हिम्मतका साथ अघि बढ्नुपर्ने धारणा राखे। उनले भने,नयाँ नेपाल बनाउनका लागि, नेपालीको जीवन सुखी बनाउनको लागि अरूले गरेनन्, म गर्छु, अरूबाट पार लागेन हामी पार लगाउँछौँ भन्ने हिम्मतका साथ अघि बढ्नुपर्छ।"
विद्यार्थीलाई स्वदेशमै उच्च शिक्षा आर्जन गर्ने वातावरण बनाउनुपर्छ : प्रधानमन्त्री,काठमाडौं : प्रधानमन्त्री केपी शर्मा ओलीले उच्चशिक्षाका लागि नेपाली विद्यार्थी विदेशिने क्रमलाई रोक्दै देशमा नै अवसर सिर्जना गर्नुपर्ने बताएका छन्। मंगलबार काठमाडौंमा त्रिभुवन विश्वविद्यालयको सिनेटलाई सम्बोधन गर्दै प्रधानमन्त्री ओलीले विश्वविद्यालयको पुनः संरचना र पाठ्यक्रममा समयानुकूल परिमार्जन गर्दै विद्यार्थीलाई गुणस्तरीय शिक्षा दिने वातावरण बनाउनुपर्नेमा जोड दिएका हुन्। समयको माग अनुसार अध्ययन अध्यापनलाई अनुसन्धानमूलक एवं प्रविधिमैत्री बनाउँदै ठूलो सङ्ख्यामा विद्यार्थी विदेशिने क्रमलाई स्वदेशमै केन्द्रित गर्न उनले आग्रह गरे । प्रधानमन्त्री ओलीले उचित जनशक्तिका साथै विश्वविद्यालय सेवामा प्रवेश गरिसकेका जनशक्तिलाई क्षमता अभिवृद्धि र अनुसन्धानका अवसर प्रदान गर्दै टिकाइराख्ने विषय अहिलेका ज्वलन्त सवाल भएको उल्लेख गरे। प्रधानमन्त्री ओलीले विगतदेखि नै बेरुजु घट्न नसकेकाले २८ अर्ब बेरुजु देखिएको सम्परीक्षण गराइएपछि त्यो रकम घट्ने विश्वास व्यक्त गरे । प्रधानमन्त्री ओलीले सरकारबाट प्राप्त हुने रकमलाई विश्वविद्यालय अनुदान आयोगबाट विश्वविद्यालयहरूलाई वितरण हुने भएकाले अनुसन्धानको हाल तोकिएको रकममा कटौती नहुने स्पष्ट पारे । विश्वद्यालयमा समावेशीता सहभागिताका आधारमा परिणाम निकाल्न सक्ने गरी निर्णय हुनुपर्ने उनको भनाइ छ। बैठकले विभिन्न संकायबाट ६२ औँ ग्रेसलिष्टमा समाविष्ट ७३ हजार नौ सय ९५ विद्यार्थीलाई उपाधि प्राप्तिका लागि अनुमति प्रदान गरेको छ भने चालु आर्थिक वर्षका लागि नीति तथा कार्यक्रम र बजेट पारित भएको छ ।
"सरकार बनाउँदा साना दलले बार्गेनिङ गर्न थाले, थ्रेसहोल्डको प्रतिशत बढाऔं : महासचिव पोखरेल","दाङ : नेकपा एमालेका महासचिव शंकर पोखरेलले सरकार बनाउँदा साना दलले गर्ने बार्गेनिङले सरकार अस्थिर हुने गरेको बताएका छन्। राजनीतिक अस्थिरता हटाउन थ्रेसहोल्डको प्रतिशत बढाउनुपर्ने भएकाले कांग्रेससँग सहकार्य गर्नुपरेको उनले बताएका हुन्। राष्ट्रिय दल बन्न ३ प्रतिशत मात्रै थ्रेसहोल्ड मत आवश्यक पर्ने संवैधानिक व्यवस्था छ। ३ प्रतिशत भोट ल्यायो भने राष्ट्रिय पार्टी भइहाल्छ। तर हाम्रै निर्वाचन कानुनले के भन्छ भने प्रत्यक्षतर्फको उम्मेदवारको हकमा १० प्रतिशत भोट ल्याएन भने जमानत जफत हुन्छ। मिलेको छ त ? उनले प्रश्न गरे। संविधान संशोधन गर्न दुई तिहाई बहुमत आवश्यक पर्ने भएकाले एमाले एक्लैले सम्भव नभएको उनले बताए। राजनीतिक अस्थिरताले अहिलेको शासकीय व्यवस्थामाथि नै अविश्वास पैदा हुँदै गयो। दाङमा आयोजित पत्रकार सम्मेलनमा महासचिव पोखरेलले भने,त्यसको अन्त्य गर्न निर्वाचन कानुन संविधान संशोधन गर्न आवश्यक छ। एक्लै नसकिने भएकाले काँग्रेसको साथ खोजिएको हो। उनले लोकतन्त्रको स्थायीत्वका लागि एमाले र काँग्रेसबीच सत्ता सहकार्य भएको बताए। लोकतन्त्र बलियो बनाउन कांग्रेसएमालेबीच गठबन्धन आवश्यक परेको पोखरेलको दाबी छ।"
संसद भवनको अवलोकनपछि मन्त्री सिंहको निर्देशन ९ महिनाभित्र निर्माण सक्नेगरी काम गर्नुहोस्,"काठमाडौं : उपप्रधानमन्त्री तथा सहरी विकास मन्त्री प्रकाशमान सिंहले सिंहदरबारमाभित्र निर्माणधिन नयाँ संसद भवनलाई समयमा नै सम्पन्न गर्न निर्देशन दिएका छन्। मंगलबार निर्माणाधिन संसद भवनको अवलोकन गर्दै सहरी विकास मन्त्री सिंहले निर्माणका लागि देखिएको समस्यमा समाधान गर्दै समयमा नै सम्पन्न गर्न निर्देशन दिएका हुन्। उनले सदनको अगामी हिउँदे अधिवेशन नयाँ भवनबाट सञ्चालन गर्ने गरी काम सम्पन्न गर्ने लक्ष्य लिइएको उल्लेख गरे । प्रयाप्त संख्यामा कामदार नराखिएकाले निर्माणमा ढिलाइ भएको गुनासोलाई सम्बोधन गर्दै त्यही अनुसारको जनशक्ति राखेर तीव्रताका साथ कामलाई अघि बढाउनुपर्ने उनले बताए । उनले भने,' सहजीकरण गर्न मन्त्रालय तयार छ । काम छिटो हुनुपर्यो । बाँकी रहेको समयावधि ९ महिनामा बाँकी सबै काम काम सक्नुपर्यो।' सिंहले अनुमगनपछि निर्माणमा देखिएका समस्यालाई आफूले समाधानका लागि पहल गर्ने जिकिर गरे । ठेकेदार कम्पनीलाई बोलाएर समयमा नै सम्पन्न गर्नका लागि देखिएका जटिलता हटाउने उनको भनाइ छ । त्यस्तै मन्त्रालयका सचिव मणिराम गेलालले प्रयाप्त कामदार नदेखिएकाले ठेकेदार कम्पनीहरु छलफल गरेर निर्माण कार्यलाई तीव्रता दिने बताए । प्रधानमन्त्री केपी शर्मा ओलीले २०७६ असोज १ गते सिंहदरबारस्थित पुतली बगैँचामा नयाँ संसद् भवन निर्माणको शिलान्यास गरेका थिए। तीन वर्षमा निर्माण सक्ने लक्ष्य अनुसार काम सुरु गरेपनि समयमा नै सम्पन्न नभएका कारण पटकपटक म्याद थप गरिँदै आएको छ । १५१ रोपनी जग्गामा संघीय संसद्का १२ वटा भवन निर्माण गरिएका छन् ।"
कूटनीतिक मर्यादाविपरीत टिप्पणी गरेको भन्दै चिनियाँ राजदूतसँग स्पष्टीकरण सोध्न कांग्रेसको माग,"काठमाडौं : नेपाली कांग्रेसका सांसद रामहरि खतिवडाले चिनियाँ राजदूत छन् सोङसँग स्पष्टीकरण लिन परराष्ट्र मन्त्रालयलाई आग्रह गरेका छन्। चितवनको सिमताल बस दुर्घटनामा अमर्यादित टिप्पणी गरेको भन्दै सांसद खतिवडाले चिनियाँ राजदूत सोङसँग स्पष्टीकरण लिन सरकारलाई आग्रह गरेका हुन्। मंगलबार संसद बैठकमा बोल्दै संसद खतिवडाले राजदूत सोङलाई लक्षित गर्दै कूटनीतिक मर्यादाविपरीत टिप्पणी गरेको आरोप लगाए। 'सिमताल दुर्घटनामा ठूलो जनधनको क्षति भएको छ। आजसम्म ४० जनाभन्दा बढी यात्रु गुमाएका छौं। तर, यो समयमा छिमेकी मुलुकका एक जना महामहिम राजदूतले गम्भीर कूटनीतिक मर्यादा विपरीत, कूटनीतिक आचारसंहिता विपरीत अभिव्यक्ति दिन थाल्नुभएको छ। चुम्बक हराउँदा बस होइन चुम्बक खोज भन्ने गरिएको छ,' सांसद खतिवडाले भने। नेपाललाई आपत परेको बेला सहयोग गर्नुको सट्टा राजदूत सोङले नेपाललाई हँसीमजाकमा उडाएको उनको आरोप छ। 'कमसेकम नेपालालई आपत पर्दा सहयोग गरौं। मानवीय संवेदनाको बारेमा बोलौं। अप्ठ्यारो परेका बेला हसीँ मजाकमा नउडाऔं। परााष्ट्र मन्त्रालयले सम्बन्धित राजदूतलाई बोलाएर स्पष्टीकरण लियोस् भनेर अनुरोध गर्न चाहन्छु,' उनले भने। त्रिशूली नदीमा हराइरहेको बस खोज्न प्रयोग गरिएको चुम्बक हराएपछि राजदूत सोङले गत आइतबार सामाजिक सञ्जाल एक्समा सेयर गरेर त्यसलाई खोज्न भनेका थिए। बससहित यात्रुहरू बेपत्ता भइरहेका बेला राजदूत सोङले उक्त स्टाटस हालेपछि उनको विरोध भएको थियो। धेरैले उनको स्टाटसको आलोचना गरेका थिए।"
०८४ मा माओवादीले एक्लै चुनाव लड्ने,"काठमाडौं : नेकपा माओवादी केन्द्रले आगामी निर्वाचनमा एक्लै चुनाव लड्ने निष्कर्ष निकालेको छ। पार्टी कार्यालयमा पेरिसडाँडामा बसेको पदाधिकारी बैठकले ०८४ को चुनाव एक्लै लड्ने निष्कर्ष निकालेको हो। गठबन्धनमा रहँदा पार्टीको विचार र दृष्टिकोणमा असर पुगेको भन्दै माओवादीले एक्लै चुनाव लड्ने तयारी गर्नुपर्ने निचोडमा पुगेको हो। 'गठबन्धन गर्दा गठबन्धनमा आबद्ध दलहरूको कुरालाई प्राथमिकता राख्नुपर्ने हुन्छ। जसले गर्दा पार्टीको विचार दृष्टिकोणमा ठूलो असर पुगेको छ। हाम्रा कुराहरू सोझै जनतासमक्ष पुग्न सकिरहेको छैन। त्यसकारण पनि आगामी निर्वाचन एक्लै लड्नेगरी तयारी गर्नुपर्छ भन्ने निष्कर्ष निकालेका छौं,' पार्टी प्रवक्ता अग्नि सापकोटाले भने। माओवादीले चुनाव एक्लै लड्ने उद्घोषण गरे पनि चार दल आबद्ध समाजवादी मोर्चालाई सशक्त बनाएर लैजाने निष्कर्ष पनि निकालेको छ। जनताले पनि कम्युनिस्टहरूको पुनर्गठन चाहेको भन्दै माओवादी सामाजवादी मोर्चामार्फत त्यो अभियानलाई सशक्त बनाउने निष्कर्ष निकालेको हो। 'हामीले पहिले पनि एमालेसँग मिलर अघि बढ्ने समझदारी गरेका थियौं। त्यो टुट्यो पनि। जनाले कम्युनिस्ट पार्टीको पुनर्गठन नै चाहेका छन्। बृहत् वामपन्थी एकीकृत गर्ने त्यो अभियानलाई हामीले समाजवादी मोर्चामार्फत पूरा गर्छौं,' प्रवक्ता सापकोटाले भने। त्यस्तै माओवादीले प्रतिपक्षको भूमिका सशक्तरूपमा निर्वाह गर्ने निर्णय गरेको छ। संख्यात्मक हिसाबले कम भएपनि सदनलाई प्रभावकारी रूपमा अगाडि बढाउने र जनताका समस्या र भ्रष्टाचारविरोधी अभियानका लागि सरकारलाई दबाब दिने निर्णय माओवादीले गरेको छ।"
बागमतीका मुख्यमन्त्रीले आज विश्वासको मत लिने,"काठमाडौं : बागमती प्रदेशका मुख्यमन्त्री बहादुरसिंह लामा (तामाङ)ले आज प्रदेशसभामा विश्वासको मत लिँदै छन्। आज दिउँसो ३ बजे बस्ने प्रदेशसभा बैठकमा मुख्यमन्त्री लामाले विश्वासको मत लिने कार्यसूची तय भएको प्रदेशसभा सचिवालयका सचिव पूर्णबहादुर दर्जीले जानकारी दिए। मुख्यमन्त्री नियुक्त भएको ३० दिनभित्र प्रदेशसभाबाट विश्वासको मत लिनुपर्ने संवैधानिक व्यवस्थाअनुसार मुख्यमन्त्री लामाले आज प्रदेशसभाबाट विश्वासको मत लिन लागेका रासस समाचारमा उल्लेख छ। यही साउन ८ गते मुख्यमन्त्रीमा नियुक्त लामाले नेपालको संविधान २०७२ को धारा १६८ को उपधारा ४ तथा प्रदेशसभा नियमावली, २०७४ को नियम १४३ को उपनियम (१) बमोजिम प्रदेशसभाबाट विश्वासको मत लिने तयारी गरेका छन्। प्रदेशसभामा नेपाली कांग्रेसका ३७, नेपाल कम्युनिष्ट पार्टी (एमाले)का २७, नेपाल कम्युनिष्ट पार्टी (माओवादी केन्द्र)का २१, राष्ट्रिय प्रजातन्त्र पार्टीका १३, नेपाल कम्युनिष्ट पार्टी (एकीकृत समाजवादी)का सात, नेपाल मजदुर किसान पार्टीका तीन र हाम्रो नेपाली पार्टीका दुईजना प्रदेशसभा सदस्य छन् । जसमध्ये लामा कांग्रेस र एमालेको गठबन्धनबाट मुख्यमन्त्री बनेका हुन्।"
सचिवहरूलाई प्रधानमन्त्रीको निर्देशन : सफलताको सङ्केत चालु आर्थिक वर्षमा दिनुपर्छ,"काठमाडौं : प्रधानमन्त्री केपी शर्मा ओलीले सरकारलाई जसरी पनि सफल बनाउनुपर्ने बताएका छन्। प्रधानमन्त्री तथा मन्त्रिपरिषद्को कार्यालयमा सचिवहरूलाई निर्देशन दिँदै प्रधानमन्त्री ओलीले मुलुक गम्भीर परिस्थितिबाट गुज्रिरहेका बेला दुई प्रमुख दलको सहकार्यमा वर्तमान सरकार गठन भएकाले यसलाई असफल बनाउने छुट कसैलाई नभएको बताएका हुन्। प्रधानमन्त्री ओलीले अघिल्लो सरकारबाट जनचाहनाअनुसार काम हुन नसकेको र जनतामा निराशा छाएकाले दुई प्रमुख पार्टीको अगुवाइमा सरकार परिवर्तन गर्नुपरेको आफूले सदनमा विश्वासको मत माग्ने क्रममा पनि स्पष्ट पारिसकेको स्मरण गराएका थिए। 'यी दुई पार्टी मुलुकको आर्थिक, सामाजिक रुपान्तरणमा विशेष योगदान दिँदै आएका पार्टी हुन् । राणाकालदेखि राजतन्त्रसम्मको आन्दोलन लडेर आएका यी पार्टी मुलुकको विकास र परिवर्तनका लागि सधैँ मुख्य भूमिकामा छन् । त्यसकारण यो सरकारको काँधमा असाधारण जिम्मेवारी छ । यसलाई असफल हुने छुट छैन र कुनै हालतमा असफल हुन दिइँदैन,'उनले भने। प्रधानमन्त्री ओलीले सफलताको संकेत चालु आर्थिक वर्षमा दिनुपर्ने बताए। प्रधानमन्त्री ओलीले भने, 'असफल हुँदैन भनेर हामी हातमा हात बाँधेर आरामले बसेर हुँदैन । हामीले सफलताको सङ्केत चालु आर्थिक वर्षमा दिनुपर्छ । अर्को आर्थिक वर्षमा अझ धेरै काम गर्नुपर्छ । यो सरकार एक्सन ओरिएन्टेड हो । देशका लागि केही गर्रौँ भन्ने अठोट भएको सरकार हो । यसले को पक्ष को प्रतिपक्ष भन्ने आधारमा भेदभाव गर्दैन । बिना आग्रह मूल्याङ्कन गरेर निर्णयमा जान्छ ।'"
वामपन्थीहरूका बीचमा एकता अब एकादेशको कथा भइसक्यो : महासचिव पोखरेल,काठमाडौं : नेकपा एमालेका महासचिव शंकर पोखरेलले कम्युनिस्ट पार्टी एकताको प्रहसन अब नदोहोरिने बताएका छन्। प्रेस चौतारी दाङले मंगलबार घोराहीमा आयोजना गरेको पत्रकार सम्मेलनमा पोखरेलले वामपन्थीहरूको बीचमा एकता अब एकादेशको कथा भइसकेकोले पुरानै बाटोबाट अघि बढ्न नसक्ने समेत बताए। उनले साना राजनीतिक दलहरूले अनावश्यक बार्गेनिङ गर्दै सत्तामा पुग्ने र मुलुकमा निरन्तर अस्थिरता सृजना हुने अवस्था आएकोले कम्युनिस्टमा विचार राख्नेहरू एमालेतिर र पुँजीवादी समाजवाद व्यवस्थामा विचार राख्नेहरू कांग्रेसतर्फ धुव्रीकरण हुन आवश्यक भएको धारणा राखे। दुई प्रमुख दुई दल मिलेर अगाडि बढ्न अठोट गर्दा स्वाभाविक रूपमा मानिसहरूमा प्रश्न उब्जिएको भन्दै पोखरेलले मुलुकको लोकतान्त्रिक मूल्य मान्यताको सवालमा कांग्रेस र एमाले विगतदेखि मिल्दै आएको स्मरण गरे । अघिल्लो गठबन्धनमा १० सिटका नेतालाई प्रधानमन्त्री कबुल नगर्दा लगातार गठबन्धन भत्काउने काम भएको उनले बताए। उनले स्थायित्व र विकासका लागि बलिया राजनीतिक शक्ति र स्थिरता आवश्यक रहेको औंल्याए।
देशको क्षमतालाई नहेरी बाघको संख्या बृद्धि गर्दा मानवीय विनास निम्त्याउन सक्छ : ओली,"काठमाडौं : प्रधानमन्त्री केपी शर्मा ओलीले देशको क्षमताअनुसार बाघको संरक्षण गर्नुपर्ने बताएका छन्। प्रधानमन्त्री ओलीले बाघको संख्यावृद्धि गर्दा हुनसक्ने मानवीय विनासलाई पनि ध्यान दिनुपर्ने बताएका हुन्। विश्व बाघ दिवस२०२४ का अवसरमा ललितपुरमा आयोजित कार्यक्रममा प्रधानमन्त्री ओलीले वन्यजन्तुको शिकार र चोरीपैठारी रोकेर देशको क्षमताअनुसार बाघको संरक्षण गर्ने नीति रहेको बताए। संख्यावृद्धि गर्ने क्रममा सधै दोब्बर बनाउने नभई सीमिततामा आधारित रहेर देशको क्षमताअनुसार बाघको संख्यावृद्धि गर्नुपर्ने उनको भनाइ छ। प्रकृतिमा धेरै जीव तथा बन्यजन्तु रहेका हुँदा उनीहरूका लागि सहज बासस्थान चाहिने उल्लेख गर्दै मानिसले जङ्गली जनावरसँगको द्वन्द्वको परिस्थिति आउन नदिन सचेत भएर लाग्नुपर्ने प्रधानमन्त्री ओलीको भनाई छ। उनले भने,हामीले पहिलो सुरक्षा मानिसलाई दिनुपर्छ। कार्यक्रममा विभिन्न पाँच विद्यालयका बालबालिकाहरूले राखेको प्रश्नको जवाफ दिंदै प्रधानमन्त्री ओलीले प्रकृति सबैको साझा भएको र मानव प्रकृतिको एउटा अंश मात्रै भएको बताए। तपाईंलाई प्रकृतिसँग प्रेम गर्न के कुराले प्रेरित गर्यो भन्ने विद्यार्थीको प्रश्नमा प्रधानमन्त्री ओलीले भने,प्रकृति मन नपराउने मान्छे हुँदैन, म सानो हुँदा गोठालो लाग्ने गरेकाले गाईभैंसी चराउन जङ्गलमा जाँदा प्रकृतिसँग रमाउन थालें, त्यसैबेला मैले बाघ पनि देखें, पछि बुझ्दै जाँदा जलवायु प्रणालीमा प्रकृति, खोलानाला, जीवजन्तु, चराचुरुङ्गी सवैसँग प्रेम हुन थाल्यो। उनले बाघ र वन्यजन्तुको संरक्षणका लागि हालको सदर चिडियाखाना सानो भएको हुँदा वैकल्पिक र उपयुुक्त स्थानमा व्यवस्थापन गर्नुपर्ने आवश्यकता रहेको बताए।"
मन्त्रालयका सचिवसँग छलफल गरेपश्चात प्रधानमन्त्री ओलीले भावी योजनाबारे आज निर्देशन दिने,"काठमाडौं : प्रधानमन्त्री केपी शर्मा ओलीले आज सङ्घीय मन्त्रालयका सचिवहरूलाई निर्देशन दिँदैछन्। प्रधानमन्त्री तथा मन्त्रिपरिषद्को कार्यालय, सिंहदरबारमा हुने बैठकमा मन्त्रालयगत कामका प्रगति र भावी योजनाका सम्बन्धमा सचिवहरूलाई निर्देशन दिन लागेका हुन्। प्रधानमन्त्री ओलीले मन्त्रीहरुलाई एक महिनाभित्र नागरिकलाई फरक सरकारको अनुभूति हुने गरी काम गर्न निर्देशन दिइसकेका छन्। ओलीले यो सरकारलाई असफल हुने छुट नभएकाले परिणााममुखी काममा केन्द्रीत हुन सबै कर्मचारीलाई आग्रह गरेका छन्। प्रधानमन्त्री ओलीले सबै सचिवसँग मन्त्रालयगत कामका विद्यमान अवस्था र भावी योजनाका विषयमा आइतबार ब्रिफिङ लिएका थिए।सचिवहरूले आफ्नो मन्त्रालयको कार्यप्रगति, वस्तुस्थिति, सुधारको मार्गचित्र, भावी कार्ययोजन, कार्यक्रम कार्यान्वयनका चुनौती र समाधानबारे प्रस्तुति दिए। ओलीले प्रधानमन्त्री भएपछि पहिलो बैठक गरेका हुन्। बैठकमा उपप्रधानमन्त्री, मन्त्रीको पनि उपस्थिति रहनेछ। आइतबार दिन ११:३० बजे सुरु भएको बैठक साँझ ५:३० बजेसम्म चलेको थियो। बैठकपश्चात ओलीले उनले लेखेका थिए, नागरिकलाई छिटो सेवा प्रवाह र विकासका कामलाई अगाडि बढाउन केके समस्या छन्, कसरी काम गर्न सकिन्छ भन्ने विषयमा सचिवज्यूहरुले आआफ्ना मन्त्रालयको स्थितिबारे विस्तृतमा खुलेरै कुरा राख्नुभयो। भनिन्छ समस्याको सही पहिचान नै आधा समाधान हो। अब भोलिको एक दिन हामीले सोच्ने समय लिएका छौँ र मंगलबार फेरि छलफल गरेर काम अगाडि बढाउने विषयमा निर्णय लिन्छौँ। सोमबार बसेको मन्त्रिपरिषद् बैठकले विभिन्न मन्त्रालयका सचिवहरूको सरुवा गर्ने निर्णय भएको छ। तर सरुवा भएका सचिवको विवरण भने औपचारिकरुपमा सार्वजनिक हुन बाँकी रहेको छ।"
बिमा कार्ड देखाएर सूचिकृत अस्पतालबाट स्वास्थ्य सेवा पाउने व्यवस्था गरौं : नेकपा एमाले,"काठमाडौं : नेकपा एमालेले स्वास्थ्य बिमा कार्डमार्फत् देशमा सूचिकृत अस्पतालहरूबाट स्वास्थ्य सेवा पाउनुपर्ने अवस्थाको सुनिश्चितता गरिनुपर्ने माग गरेको छ। मंगलबार प्रतिनिधिसभा बैठकमा बोल्दै नेकपा एमालेका प्रमुख सचेतक महेश बर्तौलाले बिमा कार्ड देखाएर सूचिकृत अस्पतालबाट बिरामीहरूलाई स्वास्थ्य उपचार सेवाको व्यवस्था गर्न सरकारसँग माग गरेका हुन्। 'बिमा कार्ड देखाएर वाफत सूचिकृत सबै अस्पतालबाट जहाँसुकै भएपनि बिरामीहरूले स्वास्थ्य बिमामार्फत सेवा पाउने सुविधाको सुनिश्चितता गर्नुपर्ने आवश्यक छ,'उनले भने,' यसका लागि सभामुखमार्फत् नेपाल सरकार र स्वास्थ्यमन्त्रीको गम्भीरताको साथ ध्यानाकर्षण गराउन चाहन्छु।' कतिपय अस्पतालमा राज्यको तर्फबाट स्वास्थ्य बिमा वाफत रकम समयमा भुक्तानी नहुँदा बिरामीहरू उपचार सेवाबाट बञ्चित हुनुपरेको गुनासो आउने गरेको उनको भनाइ छ। प्रमुख सचेतक बर्तौलाले स्वास्थ्य बिमा कार्यक्रम ७५३ पालिकाहरूमा विस्तार भएको र झन्डै ८० लाख मानिसले लाभ लिइरहेको पाइरहेको बताए।"
"रचनात्मक पत्रकारिता देश र जनताको पक्षमा हुन्छ, मिथ्या सूचना दिनु अपराध हो : अध्यक्ष बस्नेत","काठमाडौँ : प्रेस काउन्सिल नेपालका अध्यक्ष बालकृष्ण बस्नेतले रचनात्मक पत्रकारिता विकास र विस्तारका लागि विभिन्न मिडियासँग हातेमालो कार्यक्रम गरिरहेको बताएका छन्। नयाँ सुरु भएका सञ्चार माध्यमलाई सोमबार काउन्सिलले राखेका अभिमुखिकरण कार्यक्रममा अध्यक्ष बस्नेतले रचनात्मक पत्रकारिता देश र जनताको पक्षमा हुने दाबी गरेका हुन्। रचनात्मक पत्रकारिता देश र जनताको पक्षमा हुन्छ। जनतामैत्री हुन्छ। विकासमुखी र समृद्धिको बाहकसमेत हुन्छ। बस्नेतले भने,मिडियाले यो फरक बाटो रोज्नका लागि थप अध्ययन, अनुसन्धान र खोजी भने गर्नुपर्छ। त्यसो गर्न सके केही मिडियामा अहिले देखिएको गलत सूचनाको बाढी र सामाजिक सञ्जालमा भाइरल हुने रोग आफैँ कम हुँदै जान्छ। उनले युट्युब माध्यमलाई पत्रकारिताको धार समात्न आग्रह गरे। सामाजिक सञ्जाल युट्युबसहितबाट मिथ्या र एकपक्षीय सूचना छाइरहेको सन्दर्भमा अध्यक्ष बस्नेतले युट्युबरहरुलाई संस्थागत विकास गरी जिम्मेवार हुनुपर्ने बताए। उनले भने, मिडिया भन्ने, पत्रकारिता के हो भन्ने थाहा नपाउने प्रवृत्ति पनि देखियो। व्यक्तिगत रुपमा चलेका युट्युबको पनि देश र समाजप्रति जिम्मेवारी हुन्छ। नागरिक दायित्व हुन्छ। मिडियाको रुपमा चल्ने युट्युबले त पत्रकारिताका आधारभूत पक्ष, पत्रकार आचारसंहिताको पूर्णपालना गर्नैपर्छ। नयाँ खुलेका अनलाइनसहित सञ्चार माध्यमका प्रकाशक, सम्पादकलाई सम्बोधन गर्दै उनले स्वस्थ, मर्यादित, तथ्य र जिम्मेवारपूर्ण पत्रकारिताबिना विकास र समृद्धिको यात्राको संवाहक हुन नसक्ने तर्फ सबै सचेत हुनुपर्ने बताए। देशलाई धनी बनाउन, जनतालाई निराशाबाट मुक्त पार्न अब मिडियाले पत्रकारिताको धार परिवर्तन गर्न जरुरी छ। हुँदै नभएका कुरा लेखेर, बोलेर, एकपक्षीय आरोप गाली वर्षाएर, कसैको उक्साहटमा परी गलत र मिथ्या सूचना दिनु अपराध हो। यसले विकृति र वितृष्णा मात्र बढाएको छ। अध्यक्ष बस्नेतले भने,देश विकासका लागि पत्रकारिताले सृजनात्मक र रचनात्मक भूमिका खेल्नुपर्छ। समस्या देखाउने मात्र नभई समाधानका विकल्पहरु सहित प्रश्न उठाउनुपर्छ।"
बुधबार देशका यी स्थानमा हुने छ वर्षा,"काठमाडौं : बुधबार देशभर साधारणतया बदली रहने छ। मौसम पूर्वानुमान महाशाखाका अनुसार कोशी, लुम्बिनी, कर्णाली र सुदूरपश्चिम प्रदेशका केही स्थानहरूमा तथा मधेश, बागमती र गण्डकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, कर्णाली र सुदुरपश्चिम प्रदेशका एकदुई स्थानमा भारी वर्षाको पनि सम्भावना रहेको छ । बुधबार राति देशभर साधारणतया बदली रहने छ। सबै प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, लुम्बिनी र कर्णाली प्रदेशका थोरै स्थानहरूमा तथा बागमती, गण्डकी, र सुदूरपश्चिम प्रदेशका एकदुई स्थानमा भारीदेखि धेरै भारी वर्षाको पनि सम्भावना रहेको छ।"
मोरङको उर्लाबारीमा छुरा प्रहारबाट युवकको हत्या,विराटनगर : मोरङको उर्लाबारीमा छुरा प्रहार गरेर मंगलबार साँझ युवकको हत्या गरिएको छ। प्रहरीका अनुसार उर्लाबारी नगरपालिका४ का २१ वर्षीय कुशल दाहालको हत्या भएको हो। उनीमाथि उर्लाबारी५ मा साँझ ६ बजेतिर छुरा प्रहार भएको जानकारी प्रहरीले दिएको छ। गम्भीर घाइते दाहाललाई उर्लाबारीमा सम्भव नभएपछि थप उपचारका लागि झापाको बिर्तामोडस्थित बी एन्ड सी अस्पताल लगिएको थियो। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार उपचारका क्रममा चिकित्सकले राति ८ बजेतिर मृत घोषित गरेका हुन्। घटना सुवास तामाङको घरमा भएको उनले बताए। तामाङले नै दाहाललाई छुरा हानेको हुनसक्ने बस्नेतले बताए। उनका अनुसार आपराधिक पृष्ठभूमिका तामाङ घरमा एक्लै बस्दै आएको खुलेको छ। घटनापछि उनी फरार छन्। इलाका प्रहरी कार्यालय उर्लाबारीका इन्सपेक्टर देवेन्द्र दास नेतृत्वको टोलीले खोजी तीव्र बनाएको छ। प्रहरीका अनुसार तामाङ यसअघि पनि कर्तव्य ज्यान मुद्दामा दोषी ठहर भएका थिए। व्यक्ति हत्या गरेर जेल परेका उनी कैद सजाय भुक्तान गरेर केही दिनअघि मात्रै छुटेको जानकारी बस्नेतले दिए। उनका अनुसार दाहाल कसरी तामाङको घरमा पुगे र के कारणले घटना भएको हो भनेर यकिन भइसकेको छैन। घटनामा तामाङको मात्रै कि अरूको पनि संलग्नता छ भनेर खुल्न बाँकी रहेको डीएसपी बस्नेतले बताए। उनका अनुसार अनुसन्धानपछि घटनाको कारण पत्ता लाग्ने छ।
राहुघाट जलविद्युत् आयोजनाः मुख्य सुरुङको ब्रेक थ्रु,"म्याग्दी : नेपाल विद्युत् प्राधिकरणद्वारा म्याग्दीको रघुगङ्गा गाउँपालिकामा निर्माणाधीन ४० मेगावाट क्षमताको राहुघाट जलविद्युत् आयोजनाको मुख्य सुरुङको आज ब्रेक थ्रु भएको छ। प्राधिकरणको सहायक कम्पनी रघुगङ्गा हाइड्रोपावर प्रवद्र्धक रहेको राहुघाटको ६ हजार दुई सय ७० मिटर लामो सुरुङको ब्रेक थ्रू भएको हो। रघुगङ्गा गाउँपालिका४ दग्नामको फेदीमा रहेको बाँधदेखि वडा नं ३ तिल्केनीचौरसम्म जोड्ने सुरुङ जोडिएको आयोजनाका प्रबन्ध सञ्चालक गणेश केसीले जानकारी दिए। सो सुरुङ मार्ग खन्ने क्रममा चारवटा पहुँच मार्ग (अडिट) खण्डीकृत गरी ब्रेक थ्रु गरिएको आयोजनाले जनाएको छ। रघुुगङ्गा गाउँपालिकाका अध्यक्ष भवबहादुर भण्डारी र प्रबन्ध सञ्चालक केसीले बाँध र अघेरीखोलाको अडिट नं २ जोड्ने दुई हजार तीन सय ३२ मिटर लामो सुरुङमा संयुक्त रुपमा स्विच थिचेर विस्फोट गराई ब्रेक थ्रु गरेका हुन्। अडिट १ बाट आठ सय ७५ र अडिट २ बाट एक हजार चार सय ५८ मिटर सुरुङ निर्माण भएको हो। गत फागुनमै जोडिएको तीन हजार आठ सय ३६ मिटर लामो दोस्रो र तेस्रो नं अडिटको सुरुङलाई लाइनिङ (प्लास्टर) गर्ने काम भइरहेको छ। गाउँपालिका अध्यक्ष भण्डारीले राहुघाटको मुख्य काम सुरुङ निर्माण भएकामा खुसी व्यक्त गर्दै आयोजना निर्माणमा सहजीकरण एवं समन्वय गरेको बताए। रघुगङ्गा गाउँपालिका३ पिप्लेस्थित मुख्य सुरुङको आउटलेट (अन्तिम विन्दु)देखि तिल्केनीचौरमा निर्माणाधीन विद्युत्गृहमा पानी खसाल्ने पाइपलाइन राख्ने एक हजार ४९ मिटर लामो प्रेसर साफ्ट सुरुङ गत जेठ महिनामा जोडिएको थियो। मुख्य सुरुङबाट आउने पानीलाई विद्युत्गृहमा लैजाने पाइपलाइन राख्नका लागि प्रेसर साफ्ट बनाइएको हो। पिप्लेमा ६१ मिटर गहिरो सर्च साफ्ट निर्माण सकिएको छ। जलविद्युत् आयोजनामा सुरुङ निर्माण कार्यलाई प्राविधिकहरूले प्रमुख उपलब्धिका रुपमा लिने गर्दछन्। सुरुङ ब्रेक थ्रू भएकामा प्राधिकरण, प्रवद्र्धक, निर्माण कम्पनी, परामर्शदाता तथा जनप्रतिनिधिहरूले खुसियाली व्यक्त गरेको छन्। यसरी सुरुङको ब्रेक थ्रू भएसँगै सिभिलतर्फ आयोजनाको ६० प्रतिशत काम सम्पन्न आयोजना प्रमुख राजबहादु विष्टले जानकारी दिए। सिभिल ठेकेदार जयप्रकाश एसोसियट्स (जेपी)ले २०७६ असार ८ गते पिप्लेस्थित अडिट नं ३ बाट सुरुङ निर्माण थालेको थियो। भारतीय आयात निर्यात (एक्जिम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र नेपाल सरकारको संयुक्त लगानीमा निर्माण भइरहेको आयोजनाको सिभिल ठेकेदार जयप्रकाश एसोसियट्स (जेपी)सँग २०७४ मङ्सिरमा ठेक्का सम्झौता भएको थियो। ठेक्काको ४५ महिनाको अवधिमा कोरोना महामारी, बाढीपहिरोका कारण काम सम्पन्न हुन नसकेपछि ३० महिना म्याद थपिएको थियो। २०७६ कात्तिकमा ठेक्का सम्झौता गरेको इलेक्ट्रिकल ठेकेदार हेभी इलेक्ट्रिकल्स लिमिटेड (भेल)ले भारतमा निर्माण गरेका उपकरणको परीक्षण गरी आयातको प्रक्रिया अघि बढाएको छ। सो आयोजनाको इलेक्ट्रोमेकानिकलतर्फ २५ प्रतिशत भौतिक प्रगति भएको बताइएको छ। कमजोर आर्थिक अवस्थाका कारण २०७२ सालमा पुरानो ठेकेदार आइभिआरसिएलसँगको ठेक्का तोडेर कम्पनीको अवधारणा र इन्जिनियरिङ प्रक्युमेन्ट एन्ड कन्ट्र्याक्ट (इपिसी) बमोजिम राहुघाट जलविद्युत् आयोजना निर्माणअघि बढाइएको थियो। पहिलो कार्यतालिका र सम्झौताअनुसार आयोजना २०७० सालमा सम्पन्न हुनुपर्ने थियो। पहिले ३२ मेगावाटमा डिजाइन गरिएको सो जलविद्युत् आयोजनालाई आठ मेगावाट बढाएर ४० मेगावाट पुर्याइएको छ। उक्त गाउँपालिका४ दग्नाम र ५ नं वडा झिँको सिमानामा १७ मिटर अग्लो र ३१ मिटर लामो अर्धजलाशययुक्त (पिआरओआर) प्रविधिको बाँध र तिल्केनीचौरमा विद्युत् गृहको संरचना निर्माण भइरहेको छ। बेनीजोमसोमकोरला सडकको घुमाउनेतालदेखि ११ किलोमिटर पहुँचमार्ग र एउटा ट्रस प्रविधिको मोटर चल्ने पुल निर्माण गरी विद्युत्गृह र बाँधलाई सिधा सडकले जोडिएको छ। सिभिल ठेकेदार जेपीका आयोजना प्रमुख हरिश अग्रवालले अब एक वर्षभित्र राहुघाटको परीक्षण उत्पादन गर्ने लक्ष्यसहित कामलाई तीव्रता दिएको बताए। रासस"
स्याङ्जामा प्रथम जीपीएल प्रतियोगिता,स्याङ्जा : गल्याङमा प्रथम प्रिमियर लिग (जीपीएल) प्रतियोगिता हुने भएको छ। क्रिकेट खेलाडीको क्षमता र दक्षता अभिवृद्धि गर्ने र गल्याङ्लाई देशभर चिनाउनका लागि प्रतियोगिता गर्न लागिएको हो। गल्याङ क्रिकेट संघको आयोजनामा भदौ १ देखि पहिलो संस्करणको जीपीएल प्रतियोगिता गर्न लागिएको पत्रकार सम्मेलन मार्फत जानकारी गराएको हो। प्रतियोगिताका लागि अहिलेसम्म ८ टिमले सहभागिता जनाएको खेल संयोजक एवं गल्याङ क्रिकेट संघका उपाध्यक्ष खगेन्द्र भण्डारीले जानकारी दिए। लिग चरणका २८ वटा र नकआउटका ४ गरी ३२ खेल खेलाइने उनले बताए। संघले वर्षाका कारण खेल प्रभावित हुन नदिनका लागि ३ वटा खेल मैदान छनोट गरेको छ। प्रतियोगितामा विजेताले एक लाख नगद र उपविजेताले ५० हजार नगद सहितको अन्य पुरस्कार प्रदान गरिने संघका अध्यक्ष ठगेन्द्र थापाले जानकारी दिए
मुस्ताङका १३ बस्ती जोगाउन कालीगण्डकीमा तटबन्द,"जोमसोम : मुस्ताङको बारागुङ मुक्तिक्षेत्र३ छुसाङदेखि थासाङ ३ लेतेसम्मको दुरीमा पर्ने करिव १३ वटा बस्ती संरक्षणका लागि बृहत् कालीगण्डकी नदी नियन्त्रण योजना कार्यान्वयनमा आएको हो। ऊर्जा जलस्रोत तथा खानेपानी मन्त्रालयअन्र्तगत खानेपानी जलस्रोत तथा सिँचाइ सवडिभिजन कार्यालय मुस्ताङले आर्थिक वर्ष २०७९०८० देखि मुस्ताङका तटीय बस्ती जोगाउन कालिगण्डकी नदी नियन्त्रण योजना कार्यान्वयनमा ल्याएको हो। मुस्ताङको वारागुङ मुक्तिक्षेत्र३ छुसाङदेखि थासाङ गाउँपालिका३ लेतेसम्मको दुरीमा पर्ने करिव १३ वटा गाउँबस्ती बर्सेनि कालीगण्डकी नदी कटान र कालीगण्डकी नदी उकासका कारण उच्च जोखिममा परेको एक अध्ययनले देखाएको थियो। यसअघि विभिन्न सरकारी तथा गैरसरकारी निकायले मुस्ताङमा तटीय क्षेत्रका बस्ती संरक्षणका लागि कालीगण्डकी नदी नियन्त्रण सर्वेक्षण गरिएको भए पनि कालीगण्डकी नदी नियन्त्रण योजना कार्यान्वयनमा आउन सकेको थिएन। तर, गण्डकी प्रदेश सरकारले मुस्ताङस्थित कालीगण्डकी तटीय बस्ती जोगाउन तथा यहाँको खेतीयोग्य जगाहरूको उकास वृद्धि गर्न कालीगण्डकी नदी नियन्त्रण योजना कार्यान्वयनमा ल्याउन सफल भएको हो। मुस्ताङका तटीय बस्ती बचाउन खानेपानी, जलस्रोत तथा सिँचाइ सबडिभिजन कार्यालय मुस्ताङलाई कालीगण्डकी नदी नियन्त्रण योजना कार्यान्वयन गर्ने अख्तियारी प्रदान गरिएको थियो। जसअनुसार गण्डकी प्रदेश सरकारले यस योजनाका लागि पहिलो वर्ष ५ करोड विनियोजन भएको थियो। पहिलो वर्ष विनियोजित बजेट अन्र्तगत कालीगण्डकी नदी नियन्त्रण योजनाको जिम्मा लिएको निर्माण कन्ट्रक्सनलाई ३ करोड ठेक्का मोबिलाइजेसन पेश्की दिइएको थियो। उक्त वर्ष ठेक्का सम्झौता ढिलो भएकाले विनियोजित बजेटको २ करोड फ्रिज हुन पुगेको थियो। मुस्ताङको कालीगण्डकी तटीय क्षेत्रका बस्ती संरक्षणका लागि आर्थिक वर्ष २०८००८१ को असार १० गते २ प्याकेजमा सम्पन्न गर्नुपर्ने गरी ठेक्का सम्झौता भएको थियो। कालिगण्डकी नदी नियन्त्रणका लागि पहिलो प्याकेजमा छुसाङ, तिरी, एक्लेभट्टी र स्याङको ठेक्का लगाएको थियो। दोस्रो प्याकेजमा, मार्फा, टुकुचे, खन्ती, सौरु, सिर्खुम, छात्ताङ, कोखेठाँटी र धम्पुका लागि ठेक्का सम्झौता भएको थियो। दुबै प्याकेजमा कालिगण्डकी नदी नियन्त्रण योजनाको काम अमित बिल्डर्सले पाएको थियो। मुस्ताङको वारागुङ मुक्तिक्षेत्र३ छुसाङदेखि घरपझोङ३ स्याङसम्मको पहिलो प्याकेजमा कालिगण्डकी नदी नियन्त्रणका लागि भ्याटसहित ९ करोड १२ लाख ८४ हजार लागतमा ठेक्का सम्झौता भएको थियो। बहुवर्षीय योजनाका रूपमा संञ्चालन भएको कालीगण्डकी नदी नियन्त्रण योजनाका सम्झौता अवधि आगामी पुस ९ गतेसम्म छ। कालीगण्डकी नदी नियन्त्रणको पहिलो प्याकेजमा ६५ प्रतिशत भौतिक प्रगती भएको खानेपानी जलस्रोत तथा सिंचाई सवडिभिजन कार्यालय मुस्ताङका सूचना अधिकारी कल्याण पौडेलले जानकारी दिए। सूचना अधिकारी पौडेलका अनुसार पहिलो प्याकेज अन्र्तगत निर्माण कम्पनी अमित बिल्डर्सले वारागुङ४ एक्लेभट्टी गाउँ जोगाउन २७० मिटर माटोको बाधसहित ग्याविन वाल निर्माण गरेको छ। त्यहाँ ७८ मिटरमा ४२ मिटर प्लम्प कंक्रिट वाल निर्माण सम्पन्न भएको हो। मुस्ताङको घरपझोङ३ स्याङमा ४५३ मिटर माटो फिलिङ गरी ग्याविनसहितको तटबन्ध निर्माण गरिएको छ। वारागुङ४ तिरीमा कालीगण्डकी कटान रोक्न ३६९ मिटर माटोको तटबन्ध लगाइएको छ भने ३३ मिटर माटोको तटबन्ध बाँकी छ। यसका अलावा त्यहाँ ११७ मिटर प्लम्प कंक्रिट वाल लगाउन बाँकी छ। वारागुङ३ छुसाङमा २०४ मिटर माटोको तटबन्धसहित ग्याबिन वाल लगाइएको छ भने त्यहाँ थप ३४ मिटर तटबन्ध गर्न बाँकी रहेको कार्यालयका सूचना अधिकारी पौडेलले बताए। यस्तै, कालीगण्डकी नदी नियन्त्रण योजनाअन्र्तगत मुस्ताङको तल्लो क्षेत्र घरपझोङ२ मार्फादेखि लेतेसम्मको नदी नियन्त्रणको काम पछिल्लो भौतिक प्रगती ५८ प्रतिशत रहेको कार्यालयका सूचना अधिकारी पोडेलले जानकारी दिए। भ्याटसहित ९ करोड २६ लाख लागतमा ठेक्का सम्झौता भएको यस प्याकेजको तटबन्धको जिम्मा पनि अमित बिल्डर्सले लिएको हो। कालिगण्डकी बस्ती जोगाउन निर्माण कम्पनीले घरपझोङ२ मार्फामा १५९ मिटर ग्याविन तटबन्ध निर्माण गरेको छ। यहाँ तटबन्धका लागि फिनिसिङको काम भने बाँकी छ। थासाङ१ टुकुचे बस्ती संरक्षणका लागि निर्माण कम्पनीले टुकुचे सिरान टोलमा २५८ मिटर र टुकुचे तल थापाखोलामा ३९६ मिटर तटबन्ध निर्माण सम्पन्न गरेको छ। यहाँ ६३ मिटर तटबन्ध गर्न बाँकी छ।"
३१ वटा युट्युबसहितका सामाजिक सञ्जाल काउन्सिलको कारबाहीमा,"काठमाडौं : प्रेस काउन्सिल नेपालले पछिल्लो १५ दिनमा पत्रकार आचारसंहिता विपरितका सामग्री सम्प्रेषण गर्ने ३१ वटा युट्युबलगायत सामाजिक सञ्जाललाई कारबाही गरेको छ। मङ्गलबार विज्ञप्ति जारी गर्दै काउन्सिलले सञ्चार माध्यमका रूपमा दर्तासूचीकरण भएका वा नभएका तर समाचारको शैलीमा द्वन्द्व बढाउने, चरित्रहत्या गर्ने तथा एकपक्षीय आरोपका सामग्री सम्प्रेषण गर्ने माध्यमलाई कारबाही गरिएको जनाएको हो। मिडिया अन्तर्गत सूचीकृत भएका यस्ता ३ वटा माध्यमलाई काउन्सिलले आचारसंहिता प्रतिकूल देखिएका अंश हटाइ सम्पादन गर्न, सामग्री स्थगन गरी २४ घण्टाभित्र स्पष्टीकरण पेस गर्न र अश्लील सामग्री तत्काल हटाउन निर्देशन दिएको छ। हेल्लोटिभी टिभी नेपाल फेसबुक पेज, पिएनपि मिडिया र नागरिकपत्र युट्युब च्यानल यस्तो कारबाहीमा परेका हुन् । काउन्सिलले हिंसा, आतङ्कलाई प्रश्रय पुग्ने, निराधार, अफवाहपूर्ण, अतिरञ्जित थम्बनेल () सहितको शीर्षक दिइ भ्रमपूर्ण, अमर्यादित, अश्लील सामग्री सम्प्रेषण गर्ने माध्यममाथि कारबाही अघि बढाएको विज्ञप्तिमा उल्लेख छ। यस्तै मिडियासम्बन्धित नभएका तर मिडियाकै शैलीमा अश्लील सामग्री सम्प्रेषण गर्ने २८ वटा युट्युब च्यालनलाई त्यस्ता सामग्री तत्काल हटाउन तथा थप अनुसन्धान र कारबाहीका लागि नेपाल प्रहरी (साइबर ब्युरो)मा पत्राचार गरिएको काउन्सिलले जनाएको छ ।गत आर्थिक वर्षमा काउन्सिलले यस्ता ४३ वटा विभिन्न माध्यमलाई कारबाही गरेको छ। प्रेस काउन्सिल नेपालले पछिल्लो समयमा कुनै मिडियासँग सम्बद्ध भएका र नभएका सामाजिक सञ्जाल विशेषगरी युट्युब च्यानलबाट सम्प्रेषित सामग्रीको समेत विशेष अनुगमन गरिरहेको छ।' काउन्सिलका सहप्रशासकीय अधिकृत एवं सूचना अधिकारी रामशरण बोहराद्वारा जारी विज्ञप्तिमा भनिएको छ, केही च्यानलबाट वैयक्तिक गोपनीयताको प्रतिकूल हुने, घृणास्पद अभिव्यक्तिलाई स्थान दिइ प्रसारण गर्ने र एकपक्षीय आरोप वा भनाइलाई पुष्ट्याइँ नगरी प्रसारण गरेका पाइएको छ। त्यस्तै द्वन्द्वलाई बढावा दिने किसिमका सामग्री सम्प्रेषण गर्ने, गालीगलौजपूर्ण भाषाशैली प्रयोग गर्ने, हिंसा, त्रासलाई प्रश्रय पुग्ने सामग्री सम्प्रेषण गर्ने, तथ्यगत पुष्ट्याइँबेगर अप्राकृतिकरूपमा भ्युअर बढाउने उद्देश्यले अतिरञ्जना गरी सामग्री सम्प्रेषण भएकोप्रति प्रेस काउन्सिल नेपालको ध्यानाकर्षण भएको छ।' यसैबीच काउन्सिलका अध्यक्ष बालकृष्ण बस्नेतले युट्युबको नियमनका लागि छुट्टै मापदण्डअनुसार कारबाही गरिएको बताए। 'डिजिटल प्लेटफर्मका कुनै पनि माध्यमबाट आधारहीन, एकपक्षीय, भ्रामक र पूर्वाग्रही सामाग्री दिन मिल्दैन। केही समयदेखि हामीले त्यस्ता माध्यमबाट प्रसारित मिथ्या सामाग्रीलाई सच्याउन, सम्पादन गर्न र आवश्यकताअनुसार अन्य कारबाही थालेका हौं,' उनले भने, युट्युब माध्यमलाई नियमन र कारबाही गर्न बेग्लै मापदण्ड जारी गरेका छौं। सञ्जाललाई दुरुपयोग होइन, सदुपयोग गर्न र सञ्चार क्षेत्रको प्रवर्द्धनका लागि जुट्न हामी सबै केन्द्रित हुनुपर्छ। पत्रकारिताको रचनात्मक प्रयोगका लागि समेत यो जरुरी छ।'"
सुदूरपश्चिम विश्वविद्यालय सेवा आयोगमा प्रध्यापकहरूले नै लगाइदिए ताला,"महेन्द्रनगर : सुदूरपश्चिम विश्वविद्यालय सेवा आयोगको कार्यालयमा तालाबन्दी गरिएको छ । सोमबार सेवा आयोगले आन्तरिक प्रतियोगिताद्वारा स्थायी गर्नका लागि विज्ञापन आह्वान गरेपछि विश्वविद्यालयका छवटा प्राध्यापक संघहरूले सेवा आयोगमा अनिश्चितकालिन तालबन्दी गरेका हुन् । सुदूरपश्चिम विश्वविद्यालय प्राध्यापक संघ केन्द्रीय क्याम्पसका सभापति किशोर बोहराले सेवा आयोगले आन्तरिक प्रतियोगितामा केन्द्रीय क्याम्पसलाई छुटाएको भन्दै तालाबन्दी गरेको बताए । 'केन्द्रीय क्याम्पसमा विश्वविद्यालयमा स्थापनाकालदेखिनै कार्यरत शिक्षकलाई सेवा आयोगले छुटाएको छ,'बोहराले भने, 'विश्वविद्यालय सभाले पास गरेका एकै प्रकृतिका निर्णयमा समेत विभेद गरियो । उनले विश्वविद्यालय सभाबाट पारित भइ कार्यकारी परिषद्ले निर्णय गरेर सेवा आयोगलाई सिफारिस गर्दा समेत सेवा आयोगले एकै प्रकृतिका सिफारिसहरूमा विभेद गरेको बताए । यसअघि पनि विश्वविद्यालय सेवा आयोगको कार्यालयमा आंगिक क्याम्पसमा प्राध्यापकदेखि कर्मचारीको समायोजनाको माग गर्दै ताला लगाइएको थियो । उक्त समायोजनको मुद्दा अदालतसम्म पुगेको थियो । अदालतको फैसलाले विज्ञापन खोल्ने बाटो खुलेपछि सेवा आयोगले आन्तरिक विज्ञापन खोले पनि केन्द्रीय क्याम्पस छुटाएको भन्दै प्राध्यापक संघहरूले विरोध जनाएका हुन् । केन्द्रीय क्याम्पसमा कार्यरत शिक्षण सहायक पदका शिक्षकलाई विशेष आन्तरिक प्रतियोगिताद्वारा स्थायी गर्ने नियम विश्वविद्यालयको सर्वोच्च निकाय विश्वविद्यालय सभाबाट पारित भइ कार्यकारी परिषद्ले निर्णय गरेर सेवा आयोगलाई सिफारिस गर्दा समेत सेवा आयोगले केन्द्रीय क्याम्पसमा कार्यरत शिक्षक मात्र छुट्ने गरी विज्ञापन खोलेको उनीहरूको आरोप छ ।"
खीर खाएर मनाइयो साउन १५,"काठमाडौं : नेपाली समाजमा खीर खाएर साउन १५ मनाइएको छ । वर्षा ऋतुका बेला असार १५ गते दहीच्यूरा र साउन १५ मा खीर खाने प्राचीनकालदेखिको नेपाली परम्परा छ । साउने झरी पर्ने बेलामा तातो खीरले स्वास्थ्यलाई राम्रो गर्ने भएकाले खीर खाने गरिएको हो । दूधमा मरमसलालगायत चीजबीज हालेर बनाइने खीरले स्वास्थ्यमा राम्रो गर्ने भएकाले यसको परम्परा बसेको विश्वास गरिन्छ । हाम्रो संस्कृति,हाम्रो पराम्परा भन्दै छैटौं राष्ट्रिय खिर दिवसका अवसरमा खिर आयोजक समितिले काठमाडौंको अनामनगरमा खीर खुवाउने कार्यक्रम आयोजना गरेको थियो । मानव स्वास्थ्यमा खीरको महत्व दर्साउनका लागि दिवस मनाएर नै अघि बढ्नुपर्ने सल्यानका बिरेन्द्र कुमार शर्माले बताए। चामल, साबुदाना, सेवइ, मकै, गाजरलगायतको खीर बनाउने गरिन्छ । नेपाली समाजमा असार १५ गते दहीच्यूरा, साउन १५ गते खीर, भदौ १५ गते पोलेको मकै, पुस १५ गते घीउ खट्टे, माघ १५ गते मालपुवालगायत चीजबीज बनाएर इष्टमित्र एवम् छोरीचेलीलाई बोलाएर खुवाउने र आफू पनि खाने परम्परा रहिआएको छ । दूधबाट बनेको खीरले मानव शरीरमा रोग प्रतिरोधी क्षमता विकास गर्ने राष्ट्रिय दुग्ध विकास बोर्डले जनाएको छ ।"
भदौ ५ अगावै स्याउ नटिप्न आग्रह,"कर्णाली : जुम्लाको तिला गाउँपालिकाले स्याउ बगैँचा धनी र स्याउ व्यापारीलाई आगामी भदौ ५ गतेपछि मात्र स्याउ सङ्कलन तथा निकासी गर्न आग्रह गरेको छ । गाउँ कार्यपालिकाको बैठकको निर्णयले वडा नं १९ सम्मका सबै स्याउ बगैँचा धनी र व्यापारीलाई भदौ ५ गतेभन्दा अघि स्याउ नटिप्न र निर्यात नगर्न अनुरोध गरेको छ । पालिकाले जुम्लाबाट सुर्खेत, नेपालगञ्ज, बुटवल, नारायणगढ, काठमाडौँ हुँदै देशका विभिन्न जिल्लाका सहरमा भदौ पहिलो साता अगावै निर्यात गर्न नदिने निर्णय गरेको अध्यक्ष मोतिलाल रोकायले जानकारी दिए। उनले भने, 'भदौअघि नै टिप्न थाल्यो भने स्याउ परिपक्व नहुने, रङ नभरिने, उपभोक्ताले आवश्यक स्वाद प्राप्त नगर्ने, काँचो स्याउले जुम्ली जैविक स्याउको कुप्रचार मात्र नभई यहाँको बदनाम हुने तथा किसानले सोचेको मूल्य नपाउने कुरालाई गहन अध्ययन गरी तोकिएको मितिभन्दा अगाडि स्याउ सङ्कलन तथा निकासी गर्न रोक लगाइएको हो ।' पालिकाका निमित्त प्रमुख प्रशाकीय अधिकृत जगबहादुर बस्नेतले पालिकाको निर्णयानुसार भदौ ५ गतेअघि स्याउ बगैँचा धनीलाई स्याउ सङ्कलन र व्यापारीलाई निकासी नगर्न सार्वजनिक सूचना गरिएको बताए। उनका अनुसार भदौ ५ गतेपछि पालिकाको कृषि शाखा र सम्बन्धित वडाको सिफारिस लिएर मात्र स्याउ निकासी गर्न सार्वजनिक सूचनामार्फत सरोकारवालालाई जानकारी गराइएको छ ।"
महानगरले उद्योगमै फोहोर थुपार्न थालेपछि उद्योगीहरूले फेरि जनाए प्रतिबद्धता,"वीरगन्ज : सिर्सिया नदी प्रदूषित गर्ने उद्योगहरूमै वीरगन्ज महानगरपालिका फोहोर लगेर थुपार्न थालेपछि उद्योगीहरूले अबदेखि नदीमा उद्योगको रसायनयुक्त पानी र फोहोर वस्तु नफाल्ने प्रतिबद्धता जनाएका छन् । नदीमा प्रदूषण नगर्न पटक पटक चेतावनी दिनुका साथै आर्थिक जरिवाना गर्दा पनि नटेरेपछि वीरगन्ज महानगरपालिकाले अर्निका प्रोसेसिङ उद्योग प्रालि, श्रीसिद्धि टेक्सटाइल्स प्रालि र मोरियम लेदर इण्डस्ट्रिजमा आइतबारदेखि दिनहुँ ट्याक्टर र ट्रिपरमा कचरासहितको फोहोर लगेर उद्योगपरिसरमै थुपारिदिएको थियो। मंगलबार पनि महानगरपालिकाले अर्निका टेक्सटाइल्समा १६ ट्याक्टर फोहोर लगेर थुपारेको थियो। त्यसपछि मंगलबार अर्निकाका सञ्चालक गौरव गाडिया, श्रीसिद्धीका सञ्चालक अशोक मित्तल र मरियमका सञ्चालक फारुख जमइले मेयर राजेशमान सिंहको कार्यकक्षमै पुगेर अबदेखि नदीमा आफूहरूले उद्योगबाट निस्किने रसायनयुक्त पानी र अन्य फोहोरवस्तु नमिसाउने लिखित प्रतिबद्धता जनाएका हुन्। मेयर सिंहका सामु उनीहरूले बुधबारदेखि नदीमा उद्योगले प्रदूषण नगर्ने, उद्योग परिसरमा वाटर ट्रिट्मेन्ट प्लान्ट जडान गर्ने, उक्त प्लान्टमा रसायनयुक्त पानी प्रशोधन गरेर सफा पानी मात्रै नदीमा मिसाउने लगायतको लिखित प्रतिबद्धता जनाएको मेयर सिंहका जनसम्पर्क सल्लाहकार नवराज फुयाँलले जानकारी दिए। त्यसक्रममा मरियमका सञ्चालक जमइले यसअघि महानगरपालिकाले गरेको ३ लाख रुपैयाँको जरिवाना २४ घण्टाभित्रै तिर्ने प्रतिबद्धता पनि जनाएको फुयाँलले बताए । मंगलबारको छलफलमा मेयर सिंहले भने यसअघि पनि उद्योगीहरूले आफैं महानगरपालिकामा आएर यस्तै प्रतिबद्धता जनाएको भए पनि नदीमा फोहोर पानी मिसाउने कार्य नरोकेकाले अहिले पनि उद्योगीहरूले जनाएको प्रतिबद्धता कार्यान्वयन हुनेमा आफू विश्वस्त हुन नसकेको बताए । यसअघि महानगरपालिकाले नदी प्रदूषित गर्ने उद्योगहरूमा सिल नै गर्ने तयारी गरेपछि गत वैशाख ९ गते पनि ९ वटा उद्योगका उद्योगीहरूले महानरपालिकाको कार्यालयमै पुगेर मेयर सिंहसँग १५ दिनको समय माग्दै नदी प्रदूषित नगर्ने लिखित प्रतिबद्धता जनाएका थिए। तर उक्त प्रतिबद्धता जनाएको ३ महिना बित्दासमेत उद्योगले नदी प्रदूषित गरिरहेपछि आइतबारदेखि महानगरपालिकाले ती उद्योगहरूमा सहरबाट संकलन गरिएका कचरासहितका फोहोर ट्याक्टर र ट्रिपरमा लगेर थुपार्न थालेको थियो ।"
सुक्खा पहिरोले कालीगण्डकी करिडोरको पर्वत खण्ड अवरुद्ध,पर्वत : उत्तरदक्षिण जोड्ने राष्ट्रिय गौरवको कालीगण्डकी करिडोरको पर्वत खण्ड पहिरोले अवरुद्ध बनेको छ। पर्वतको कुश्मा नगरपालिका५ स्थित बडागाउँकैया झोलुङ्गे पुल नजिकै खसेको सुक्खा पहिरोले सडक अवरुद्ध बनेको हो। पहिरोले झण्डै ५० मिटर सडक पुरिएको छ। आइतबार बिहानदेखि वर्षा नभए पनि सोमबार बिहान सुक्खा पहिरो खसेको थियो। निर्माणाधीन अवस्थामा रहेको उक्त सडक विष्फोटक पदार्थ प्रयोग गर्नुपर्ने भएपछि रोकिएको ठाउँबाटै पहिरो खसेको हो। पहरो खसेपछि पर्वत खण्डको अर्मादीमोदीवेणी खण्डको यातायात सेवा अवरुद्ध बनेको छ। उक्त सडक हुँदै चल्ने सवारीसाधन मोदीवेणीबाट कुश्माबजार हुँदै जानुपर्ने अवस्था आएको मोदीवेणी संरक्षण समितिका अध्यक्ष केशवदास बैरागीले जानकारी दिए। भिरको ठूलो भूभागबाट खसेको पहिरोले कालीगण्डकी नदीको बहावलाई कुनै असर नगरेको उनले जानकारी दिए। कालीगण्डकी करिडोरअन्तर्गत फलेवासअर्मादी खण्डमा रहेका यो सडक विगत सात वर्षदेखि अलपत्र अवस्थामा छ। गत वर्ष ट्रयाक खुलेर सवारीसाधन वारपार हुन थाले पनि सडक स्तरोन्नतिको काम भने पूरा हुनसकेको छैन। कालीगण्डकी करिडोर आयोजना कार्यालय पाल्पाका इन्जिनियर सुरेन्द्र गौतमले अवरुद्ध सडक खुलाउन निर्माण व्यवसायीलाई आग्रह गरिएको जानकारी दिए। उनका अनुसार केही दिनमै सडक खुलाउने तयारी छ। पहिरोका कारण बडागाउँकैया झोलुङ्गे पुल जोखिममा परेको छ। रासस
"दाङमा ट्रकको ठक्करबाट व्यापारीको मृत्यु, पूर्वपश्चिम राजमार्ग बन्द",दाङ : दाङमा ट्रकको ठक्करबाट एक व्यापारीको मृत्यु भएको छ । मंगलबार पश्चिमबाट पूर्वतर्फ गइरहेको सु प प्र ००१६ ख २७७९ नम्बरको ट्रकले लमहीभालुवाङ सडक खण्डको भालुवाङ पुल्चोकको तिनकुने चोकमा स्थानीय फलफूल व्यवसायी लोकप्रकाश भट्टराईको ट्रकको ठक्करबाट मृत्यु भएको छ । राप्ती गाउँपालिका वडा नम्बर १ भालुवाङ पुल्चोकमा फलफूलको व्यापार गर्दै आएका ५० वर्षीय भट्टराईलाई बाटो काट्ने क्रममा ट्रकले ठक्कर दिएको थियो। उनको घटनास्थलमै मृत्यु भएको इलाका प्रहरी कार्यालय भालुवाङका प्रहरी निरीक्षक अमर बहादुर माझीले जानकारी दिए । मृतकका आफन्तले दोषीमाथि कारवाही र मृतक परिवारलाई उचित क्षतिपूर्तिको माग राख्दै पूर्वपश्चिम राजमार्ग बन्द गरेका छन् ।राजमार्ग बन्द हुँदा भालुवाङ तनावग्रस्त बनेको छ । ठक्कर दिने गाडी र चालकलाई प्रहरीले नियन्त्रणमा लिएको छ ।
गर्भवतीलाई हेलिकोप्टरबाट उद्धार,"जाजरकोट : सुत्केरी हुन नसकेपछि जाजरकोटबाट एक गर्भवतीलाई हेलिकोप्टरबाट उद्धार गरिएको छ। जिल्लाको कुशे गाउँपालिका४, टाँगाचौर बस्ने कृष्ण बहादुर रोकायकी श्रीमती १८ वर्षीया निशा रोकायलाई नेपाली सेनाको हेलिकोप्टरबाट उद्धार गरेर सुर्खेत लगिएको हो। तीन दिन अघि सुत्केरी बेथा लागेकी उनलाई सोमवार स्वास्थ्य चौकी अर्छानी लगिएको थियो। स्वास्थ्य चौकीमा पनि सुत्केरी हुन नसकेपछि र उनको अवस्था जटिल बन्दै गएपछि सुर्खेत रेफर गरिएको हो। उनलाई मंगलबार हेलिकोप्टरबाट उद्धार गरेर प्रदेश अस्पताल सुर्खेत लगिएको जिल्ला प्रहरी प्रमुख पुरुषोत्तम पाण्डेले जानकारी दिए। स्वास्थ्य चौकीमा भरपर्दो सेवा उपलब्ध नुहुँदा स्थानीयलाई निकै समस्या भइरहेको छ। जाजरकोटमा एक वर्षको अवधिमा दर्जन बढी गर्भवतीलाई हवाई उद्धार गरेर सुर्खेत लगिएको प्रहरीको तथ्यांक छ।"
"आज साउन १५ , खिर खाने दिन","काठमाडौं : साउन १५ गते आज नेपाली समाजमा खिर खाएर मनाइँदै छ। वर्षा ऋतुका बेला असार १५ गते दही च्युरा र साउन १५ मा खिर खाने प्राचीन कालदेखिको नेपाली परम्परा छ। साउने झरी पर्ने बेलामा तातो खिरले स्वास्थ्यलाई राम्रो गर्ने भएकाले खिर खाने चलन छ। दूधमा मरमसलालगायत चीजबीज हालेर बनाइने खिरले स्वास्थ्यमा राम्रो गर्ने भएकाले यसको परम्परा बसेको विश्वास गरिन्छ। संस्कृत भाषामा पायस भनिने खिर सात्विक आहारमध्येमा उत्तम मानिने भएकाले पितृ एवं देव कार्यमा पनि महत्वपूर्ण वस्तुका रुपमा वैदिक शास्त्रमा वर्णन गरिएको धर्मशास्त्रविद् एवं नेपाल पञ्चाङ्ग निर्णायक समितिका सदस्य प्रा डा देवमणि भट्टराई बताउँछन्। साउनमा गाउँघरमा पनि खेतीपातीको काम सकिन्छ। हरियाली बढी हुने भएकाले घाँस बढी पाइन्छ। राम्रा धेरै घाँस पाइने बेलामा गाई, भैँसीले पनि धेरै दूध दिन्छन्। दूध धेरै भएपछि इष्टमित्र, चेलीबेटीलाई घरमा बोलाएर खिर खाने चलन चलेको हो। साउन भगवान् शिवको महिना हो। शिवलाई दूध र दूधमा बनेका परिकार मनपर्ने भएकाले खिरलगायत मिठाइ विधिपूर्वक चढाइन्छ। यसैले गर्दा साउनको मध्य पारेर खिर खाने प्रचलन चलेको हुनसक्ने धर्मशास्त्रविद् भट्टराई बताउँछन्। तर यसको कुनै शास्त्रीय वचन भने छैन। ऋषिमुनिको पालादेखि नै श्राद्धलगायत पितृ कार्यमा निमन्त्रणा गरिएका ब्राह्मणलाई पायस अर्थात् खिर खुवाउने गरिएको थियो। अहिले पनि वैदिक सनातन धर्मावलम्बीले श्राद्धका दिन अनिवार्य रुपमा गाईको दूधमा पायस अर्थात् खिर बनाउँछन्। चामल, सावधाना, सेवइ, मकै, गाजरलगायतको खिर बनाउने गरिन्छ। सावधानालाई फलफूलकै वर्गमा राखिन्छ। यसैगरी साउन महिनामा हरियो मकै धेरै पाइने भएकाले मकैको खिर समेत बनाएर खाने चलन छ। खिर खाँदा देवतालाई चढाएर खानुपर्छ भन्ने धार्मिक विश्वास रही आएको छ। नेपाली बृहत् शब्दकोशले दूधमा पकाइएको भात, दूधमा चामल, चिनी, मसला आदि हाली पकाइएको स्वादिष्ठ खाद्य पदार्थ, पायस, तस्मै भनी खिरलाई परिभाषित गरेको छ। नेपाली समाजमा असार १५ गते दही च्यूरा, साउन १५ गते खिर, भदौ १५ गते पोलेको मकै, पुस १५ गते घिउ खट्टे, माघ १५ गते मालपुवा लगायत चीजबीज बनाएर इष्टमित्र एवं छोरी चेलीलाई बोलाएर खुवाउने र आफू पनि खाने लौकिक चलन रही आएको छ। दूधबाट बनेको खिरले मानव शरीरमा रोग प्रतिरोधी क्षमता विकास गर्ने राष्ट्रिय दुग्ध विकास बोर्डले जनाएको छ। बोर्डको २०७७ फागुन १५ गते बसेको बैठकले साउन १५ लाई खिर खाने दिन अर्थात् खिर दिवसका रुपमा मनाउने निर्णय गरेको थियो। नेपालको खाद्य नियमावली अनुसार मानक प्रशोधित दूधमा हुने तीन प्रतिशत चिल्लो, चार दशमलव सात प्रतिशत ल्याक्टोज र तीन दशमलव पाँच प्रतिशत प्रोटिनको गणना गर्दा प्रति एक सय ग्राम प्रशोधित दूधबाट ६० प्रतिशत क्यालोरी शक्ति प्राप्त हुने उल्लेख छ। रासस"
खोला बस्तीमा पस्दा ३० घर डुबानमा,"भक्तपुर : सूर्यविनायक नगरपालिका५ दधिकोटस्थित गडेधारा टोलका करिब ३० घर डुबानमा परेका छन्। गएराति परेको भीषण वर्षाका कारण स्थानीय ढुङ्ग्रेखोलामा आएको बाढी बस्तीमा पसेपछि स्थानीयको ३० लाखभन्दा बढी क्षति भएको छ। मध्यरातिदेखि बस्तीमा पानी पसेपछि अधिकांश घरको भुइँतलाभित्र पसेको पानी चार फिटसम्म पुगेपछि मध्यराति धेरैको बिचल्ली भएको थियो। घरको भुइँतलाका भान्सादेखि शयन कक्षसमेतमा पानी पसेपछि लत्ताकपडा, खाद्यान्न, ओछ्यान र इलेक्ट्रिक सामानमा क्षति पुगेको छ। साथै टोलमा रहेको नौवटा गाडी र २० भन्दा बढी मोटरसाइलसमेत पूरै डुबेर क्षति पुगेको छ। स्थानीय समाजसेवी अनिता पाण्डेले खोलाको बाढी बस्तीमा पस्दा करिब ३० घरका सामानमा क्षति पुगेको बताए। उनले घरमा रहेका गाडी, मोटरसाइकल र अन्य समानहरूमा क्षति पुगेको तथा लाखौँको क्षति पुगेको बताए। स्थानीय कला थापाले परिवार मध्यराति कोठामा पानी परेर झ्यालको उचाइसम्म पुगेपछि सानो बच्चा च्यापेर कौशीमा गएर बस्नु परेको बताए। यस क्षेत्रमा बस्ती बढेको र खोला साँघुरिएपछि हरेक वर्ष पानी बस्तीमा पस्ने गरे पनि यस वर्ष धेरै पानी पसेर पहिलोपटक धेरै क्षति पुर्याएको हो। कतिपयलाई खाने र राति सुत्ने सामानको समेत अभाव भएको छ। स्थानीय वडा कार्यालयका केही जनप्रतिनिधि र केही नेता आज बिहान आएर अवस्थाको निरीक्षण गरेर गए पनि स्थानीय भने खोलामा करिडोर निर्माण नगरिदिँदा समस्या आएको भन्दै आक्रोशित बनेका थिए। पाण्डेले स्थानीयले खोलामा करिडोर बनाउन वर्षौंदेखि माग गरे पनि जनप्रतिनिधिले चासो नदिएको भन्दै स्थानीय आक्रोशित बनेको बताए। खोलामा जमेको माटो हटाएर सम्भावित जोखिम कम गर्ने भनिए पनि तीन तहकै सरकारले दीर्घकालीन समाधानको उपाय अवलम्बन गर्नुपर्ने उनले बताए। जिल्ला प्रहरी परिसर भक्तपुरका प्रहरी निरीक्षक टेकेन्द्र पौडेलले सोही स्थानमा खोलाको पर्खाल भत्किएको र एक खाद्य कम्पनीमा क्षति पुगेको बताए। उनले बस्तीमा पानी पसेको जानकारी आएपछि विभिन्न ठाउँमा क्षतिको विवरण लिन प्रहरी परिचालन गरेको जनाउँदै साँझसम्ममा सबै विवरण आउने बताए। रासस"
आज यी स्थानमा मेघ गर्जनचट्याङ्गसहित वर्षा हुने,"काठमाडौं : आज कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थानहरूमा तथा मधेश प्रदेशका थोरै स्थानहरूमा मेघ गर्जनचट्याङ्ग सहित मध्यम वर्षा हुने मौसम विज्ञान पूर्वानुमान महाशाखाले जनाएको छ। आज बिहानबाट बागमती प्रदेशका केही स्थानहरूमा तथा बाँकी प्रदेशका एकदुई स्थानमा हल्का वर्षा भइरहेको विभागको बुलेटिनमा उल्लेख छ । मंगलबार राती पनि कोशी, मधेश, बागमती, गण्डकी र लुम्बिनी प्रदेशका केही स्थानहरूमा तथा कर्णाली र सुदुरपश्चिम प्रदेशका थोरै स्थानहरूमा मेघ गर्जनचट्याङ्ग सहित हल्का देखि मध्यम वर्षा हुने र कोशी, मधेश, बागमती, गण्डकी र लुम्बिनी प्रदेशका थोरै स्थानहरूमा तथा बाँकी प्रदेशको एकदुई स्थानमा भारी देखि धेरै भारी वर्षाको सम्भावना रहेको विभागले जनाएको छ। भारी वर्षा हुने स्थानहरूमा रहेका मानिसहरूलाई सम्भावित जोखिमबाट बच्न सतर्कता अपनाउन विभागले अनुरोध गरेको छ।"
यात्रुलाई बासी खाना बेच्ने होटललाई जरिवाना,"धादिङ: होटलमा आएका ग्राहकलाई सडेगलेको दूषित खाना बिक्री गर्ने धादिङको थाक्रे गाउँपालिका८ स्थित चारकिलोमा सञ्चालित न्यू रिया होटललाई दुई लाख जरिवाना गराइएको छ । खाजा तथा खाना खान होटल पुगेका ग्राहकले खाना बासी, गन्हाएको र दूषित रहेको भन्ने गुनासो गरेपछि होटल सञ्चालकले ती ग्राहकलाई गालीगलौजसमेत गरेका जनाइएको छ । बिक्री गर्न पकाएर राखेको खानेकुरा बासी गन्हाइसकेको फेला पारेको र त्यहीँ खानेकुरा यात्रुलाई बिक्री गरेको भेटिएपछि उपभोक्ता संरक्षण ऐन, २०७५ बमोजिम जरिवाना लगाइएको जिल्ला अनुगमन समितिका संयोजक एवं सहायक प्रमुख जिल्ला अधिकारी युवराज अर्यालले जानकारी दिए। 'उपभोक्ता संरक्षण ऐन, २०७५ को दफा १६ उपदफा २ (क) बमोजिम अनुचित व्यापारिक क्रियाकलाप गरेकाले सोही ऐनको दफा ३८ (ङ) बमोजिमको कसुरमा दफा ३९ उपदफा १ (ख) बमोजिम दुई लाख जरिवाना गरिएको छ । जरिवाना तथा सजाय चित्त नबुझेको खण्डमा पुनरावेदन जान सक्नेछ', उनले भने। सहायक प्रमुख जिल्ला अधिकारी अर्यालका अनुसार आइतबार बिहान एकजना उपभोक्ताले प्रमुख जिल्ला अधिकारीलाई टेलिफोन गरेर न्यू रिया होटलले बासी, सडेगलेको खानेकुरा बिक्री गरिरहेको गुनासो गरेका थिए । त्यसलगत्तै जिल्ला प्रहरी कार्यालय धादिङमार्फत प्रहरी कार्यालय खानीखोलाबाट प्रहरी टोली होटलमा पुगेको थियो । 'फ्रिजमा राखेको खानेकुरा समेत गन्हाएको फेला परेपछि वडाध्यक्षसहित जनप्रतिनिधिको रोहबरमा मुचुल्का गरी होटल सञ्चालकलाई गिरफ्तार गरी ल्यायौँ', सहायक प्रमुख जिल्ला अधिकारी अर्यालले भने, 'बिहान बिक्री गरिरहेको खानेकुरा अघिल्लो दिनमा नै बनाएर फ्रिजमा राखेको र तापक्रम नमिलेकाले गन्ध आएको स्वीकारसमेत गरेकाले उपभोक्ता संरक्षण ऐनबमोजिम जरिवाना तोकिएको हो ।' पृथ्वी राजमार्गमा यात्रा गर्ने यात्रुलाई लक्षित गरी सञ्चालन भइरहेको होटलमा धादिङ, काठमाडौं चल्ने यात्रुवाहक सवारीले यात्रुलाई खाजाखाना खुवाउँदै आएको छ । समोसा, तरकारीलगायत खानेकुरा गुणस्तरहीन र बासी भेटिएपछि होटलका सञ्चालक नुवाकोट शिवपुरी गाउँपालिका८ का ३९ वर्षीय राजेश पाठकलाई गिरफ्तार गरेको थियो । एक साताभित्र तोकिएको जरिवाना दाखिला गर्ने समय तोकेर पठाइएको जिल्ला बजार अनुगमन समिति धादिङका सदस्यसचिव एवं उद्योग तथा वाणिज्य कार्यालय धादिङका प्रमुख मेगराज गौतम बताए। तोकिएको समयमा जरिवाना दाखिला नगरे कारोबार रोक्का गर्न सक्ने पनि उनले जानकारी दिए। जरिवानामा परेको होटललाई २०८० असोज ६ गते जिल्ला अनुगमन टोलीले होटलको भान्छा र बााहिरी सरसफाइमा ध्यान दिन, कामदारलाई अनिवार्य मास्क प्रयोग गराउन निर्देशन दिएको थियो । विगतका समयमा गरिएको अनुगमनका क्रममा दिएको निर्देशन पनि पालना नगरेको प्रमुख गौतमले जानकारी दिए। जिल्ला प्रशासन कार्यालय, उद्योग तथा वाणिज्य कार्यालयसहित नियामक निकायले पछिल्लो समय होटल तथा पसलको अनुगमनमा कडाइ गरेको छ । यसअघि पनि तोकिएको मूल्यभन्दा बढी लिने होटल तथा पसललाई कालोबजारी गरेको कसुरमा एक लाखसम्म जरिवाना तिराइएको थियो । रासस"
भारतबाट अवैध रुपमा ल्याएको तोरीसहित एकजना पक्राउ,"गुलरिया : प्रहरीले भारतबाट अवैधरुपमा भन्सार छली ल्याएको तोरीसहित एकजनालाई पक्राउ गरेको छ। बर्दियाको गुलरिया नगरपालिका वडा नम्बर ८ स्थित कोठिया गाउँबाट भे १ त १३७८ नम्बरको ट्रयाक्टरमा भन्सार छली भारतबाट तोरी ल्याएको आरोपमा गुलरिया नगरपालिका वडा नम्बर १० बस्ने ३० वर्षीय शिवराज यादवलाई ट्याक्टरसहित नियन्त्रणमा लिएको हो । अन्दाजी ५ लाख ८० हजार बजार मुल्य बराबरको १ हजार ८ सय किलोग्राम अवैध तोरीसहित उनलाई नियन्त्रणमा लिएको जिल्ला प्रहरी कार्यालय बर्दियाका प्रहरी निरीक्षक कुशल सिंह ठकुरीले जानकारी दिए । यादव,ट्रयाक्टर र बरामद तोरी राजापुर भन्सार कार्यालय बर्दियामा बुझाइएको उनले बताए । पछिल्लो समय सीमाबाट हुने चोरी पैठारी नियन्त्रणमा कडाइ गरिएको उनको भनाइ छ ।"
कञ्चनजङ्घा क्षेत्रमा हिउँचितुवाको आक्रमण बढ्दो,"ताप्लेजुङ : जिल्लामा हिउँचितुवाले चौँरी तथा याकलाई आक्रमण गर्नेक्रम बढ्दै गएको छ । गत वर्ष आर्थिक वर्ष २०८० ८१ मा कञ्चनजङ्घा संरक्षण क्षेत्रबाट निस्केका चितुवाले किसानले गोठमा पालेका १६ याक मारिदिएको थियो । कञ्चनजङ्घा संरक्षण क्षेत्र व्यवस्थापन परिषद्को कार्यालयका अनुसार फक्ताङलुङ गाउँपालिका७ याङ्माका आङ्मु शेर्पा, गोम्बो शेर्पा, नाम्ग्या शेर्पा, छिरिङ शेर्पा, झम्जुक शेर्पा, छिमिदोर्जे शेर्पा, छेतेन टासी शेर्पा, भोमो शेर्पा र तेन्जिङ शेर्पाले पालेको याक हिउँचितुवाले आक्रमण गरी क्षति पुर्याएको हो । उच्च हिमाली क्षेत्रका किसानको मुख्य आम्दानीको स्रोतका रूपमा रहेका याक पालन नै रहेको छ । कार्यालयका सचिव मनकुमार लिम्बूले हिउँचितुवाबाट आक्रमण भई क्षति भएका याकको प्रविधिक अध्ययनपछि किसालाई ४० हजारदेखि एक लाख २० हजार क्षतिपूर्ति तथा राहत उपलब्ध गराएको बताए। उनका अनुसार आव २०८०८१ मा कञ्चनजङ्घा संरक्षण क्षेत्रका किसानले गोठमा पालेको १६ याक हिउँचितुवाले मारेको छ । परिषद्ले ती याकको क्षतिपूर्ति तथा राहतका लागि पाँच लाख पाँच हजार किसानलाई उपलब्ध गराएको थियो । त्यस्तै कञ्चजङ्घा संरक्षण क्षेत्रअन्तर्गत सिरिजङ्गा गाउँपालिका८ याम्फुदिन क्षेत्रमा चितुवाको आक्रमणबाट दुईदुई गोरु र फक्ताङलुङ५ को हिमाली क्षेत्रमा चारवटा बाख्रा आक्रमणबाट क्षति भएको परिषद्ले जनाएको छ । परिषद्का अनुसार दुईवटा गोरु चितुवाले क्षति गरेवापत रु ५० हजार र चारवटा बाख्रा क्षति गरेवापत रु ३० हजार राहत उपलब्ध गराएको छ । त्यस्तै सिरिजङ्घा८ का मोहन राईको याक भालुले आक्रमण गरी खाइदिएको छ । याकपालक राईलाई परिषद् कार्यालयले ४५ हजार राहत उपलब्ध गराएको छ । विश्व वन्यजन्तु कोष (डब्लुडब्लुएफ) नेपालले गरेको अध्ययनअनुसार सन् २०१५ मा कञ्चनजङ्घा क्षेत्रमा २४ हिउँचितुवा पाइएको छ । यसपछि हिउँचितुवाको गणना भएको छैन । रासस"
छांगा झरना प्रवर्द्धन मेला,"नुवाकोट : पर्यटकीय स्थलको प्रचारप्रसारका लागि नुवाकोटको पश्चिमी भेगमा रहेको छाँगा खोला झरना प्रवर्द्धन मेला गरिएको छ। तारकेश्वर गाउँपालिकाले मंगलबार छाँगा खोला झरना अवलोकन मेला गरेको हो। तारकेश्वर गाउँपालिका१ दाङसिङमा रहेको झरनामा उत्साहजनक सहभागी भएको र यसले पर्यटन प्रवर्द्धनमा मद्दत पुगेका पालिका अध्यक्ष शिव अधिकारी अविरलले बताए। तारकेश्वरको शान र गौरवको झरनाको रूपमा लिइएको सो झरना अवलोकन गर्न नुवाकोट, रसुवा, काठमाडौं र धादिङबाट सर्वसाधारण पुगेका थिए। छाँगाखोला झरनाको प्रचारप्रसार र पर्यटन प्रवर्द्धनका लागि गाउँपालिकाले पहिलो पटक सक्रियता देखाएको हो। गाउँपालिकाले स्थानीय पर्यटन प्रवर्धनका लागि गन्तव्य तारकेश्वर अभियान अन्तर्गत १ दिने छाँगाखोला झरना अवलोकन मेला आयोजना गरेको हो। सो स्थानको अवलोकन गर्न पुगेका सर्वसाधारणका साथै विभिन्न राजनीतिक दलका प्रमुख तथा प्रतिनिधि, समाजसेवी, शिक्षा प्रेमीको उपस्थितिमा खीरसमेत खाएका थिए। सो झरनाको दृश्यावलोकन गर्न केही वर्षअघिदेखि आन्तरिक पर्यटक जाने क्रम जारी रहेको छ। विदुरदेखि ४५ मिनेटको दूरीमा पुगिने सो स्थानको पर्यटन प्रवर्द्धन गर्न विभिन्न योजना प्रस्ताव गरिएको छ।"

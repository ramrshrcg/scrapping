शीर्षक,विवरण
कोही निर्दोष नथुनिऊन्,"भारतीय फिल्म अन्धाकानुनले त्यहाँको न्याय व्यवस्थाको कमजोरी उदांगो पारेको छ। कुनै व्यक्ति मारेको अभियोगमा एक व्यक्तिलाई जेल पठाइन्छ। जसै उसले जेलसजाय भुक्तानी गरेर निस्कन्छ, त्यो मारिएको व्यक्ति त जिउँदै भेटिन्छ। न्यायिक संवेदनशीलताको अभावलाई फिल्मले पर्दाफास गरेको छ। हाम्रो नेपाली समाजमा पनि त्यस्ता उदाहरण छन्। अझ पाकिस्तानलगायत मुलुकमा त हत्यालगायत गम्भीर अपराधमा मृत्युदण्ड दिइएका व्यक्ति पछि निर्दोष सावित पनि भएका छन्। न्यायमा गल्ती हुनु हुँदैन भनेरै बरु १० अपराधी उम्किऊन्, एकजना पनि निर्दाेषलाई सजाय नहोस् भन्ने मान्यता राखिन्छ। तर न्यायिक सिद्धान्त त्यस्तो हुँदाहुँदै लापरबाही र हचुवाका निस्पादनले निर्दाेषहरूले सजाय पाइनै राखेका छन्। डोल्पाको छार्का गाउँपालिका वडा नम्बर ८ का पेम्बा बुढाले व्यर्थै एक वर्ष जेल जीवन बिताउनु परेको छ। डोल्पाका पेम्बा मनाङ गएकै रहेनछन्। तर मनाङमा भएको एउटा हत्याकाण्डमा पेमा छिरिङ गुरुङ भन्ने व्यक्ति जोडिएको भनेर मुद्दा परेको रहेछ। त्यही हत्याकाण्डमा संलग्न भई पक्राउ परेको एक अभियुक्तले फलानो व्यक्ति डोल्पाको हो भनी बयान दिएपछि मनाङ जिल्ला अदालतले फैसला कार्यान्वयनका लागि डोल्पामै लेखी पठायो। मनाङ अदालतले फैसला कार्यान्वयनका लागि डोल्पा प्रहरीलाई पठायो। अनि त्यहाँको प्रहरीले पेम छिरिङ गुरुङ नै डोल्पाका पेम्बा बुढा हुन् भन्दै पक्रेर जेल हाल्यो। कारागार भ्रमणमा जाँदा कानुन व्यवसायीले पेम्बा बुढा निर्दाेष भएरै पनि थुनिएको थाहा पाएपछि सर्वाेच्च गुहारे। सर्वाेच्चका न्यायाधीशद्वय डा मनोजकुमार शर्मा र सुनीलकुमार पोखरेलको इजलासले पेम्बालाई सोमबारको आदेशबाट न्याय दिए। आखिर न्यायको लास्ट रिसोर्ट सर्वाेच्च हो, त्यही पुष्टि यो प्रकरणले गरेको छ। सर्वाेच्चका न्यायाधीशलाई अंग्रेजीमा जज होइन जस्टिस त्यसै भनिँदो रहेनछ भन्ने पनि यसले देखाएको छ। यो आदेशले कुनै तहबाट न्यायमा त्रुटि हुनसक्छ तर अन्तिम न्यायकर्ताबाट न्याय पाइन्छ भन्ने विश्वास दिलाएको छ। जिल्ला तहबाट तलबितल परेको न्यायालयको साखलाई पनि न्यायाधीशद्वयको आदेशले जोगाएको छ। निर्दाेष व्यक्तिहरूले सजाय नपाऊन् भन्नका लागि संवेदनशीलताको खाँचो हुन्छ। र, न्यायको त्यही सिद्धान्त पछ्याउनुपर्छ, जसले भन्छ बरु १० अपराधीले उन्मुक्ति पाउन्, एकजना निर्दाेषले पनि सजाय नपओस्। अदालत भनेको राज्य हो। लोकतान्त्रिक राज्यले आफ्ना नागरिकमाथि धेरै सजाय दिने सिद्धान्त आत्मसात् गर्दैन। बरु अपराधै कम हुने वातावरण सिर्जना गर्छ, त्यस्तो कर्तव्य राज्य अर्थात् सरकारले पूरा गर्नुपर्छ। र, पेम्बा बुढा होस् वा अर्काे कुनै नेपाली नागरिक आफूले गर्दै नगरेको अपराधमा अनाहकमा जेल पर्नु हुँदैन। अदालतले पनि व्यक्तिको बयानलाई मात्रै आधार नमान्नुपर्छ, प्रमाण हेर्नुपर्छ। र, प्रहरीले पनि नामको सत्यापन गरेरमात्रै कसैलाई पक्रनुपर्छ। पक्रेपछि पनि गहिरो अनुसन्धान गर्नुपर्छ। त्यसो गरेको भए डोल्पाका पेम्बाले अनाहकको दुःख पाउनुपर्ने थिएन। अब उनले व्यहोरेको जेल जीवनको क्षतिपूर्ति चाहिँ कसरी हुन्छ ?"
सिन्धुलीबाट ब्युँतिए २३ वर्षअघिका द्वन्द्वकालीन मुद्दा,"सिन्धुली : जिल्ला अदालत सिन्धुलीले २३ वर्ष पुरानो द्वन्द्वकालीन मुद्दा ब्यँुताउन आदेश दिएको छ। नेकपा माओवादी केन्द्रका केन्द्रीय उपमहासचिव तथा पूर्वमन्त्री हरिबोल गजुरेलदेखि मोहन वैद्य समूहका नेता चन्द्रप्रकाश गजुरेललगायतका २६ जना जनयुद्धकालीन माओवादी नेताहरू प्रतिवादी रहेको मुद्दा ब्युँताइएको हो। जिल्ला न्यायाधीश रमेश शर्मा पौडेलको इजलासले गोरेबहादुर श्रेष्ठ र प्रहरी सहायक निरीक्षक जयबहादुर खड्का समेतको प्रतिवेदन तथा रत्नबहादुर माझीको जाहेरी रहेका दुइटा मुद्दा कारबाहीका लागि जगाउने गरी आदेश दिएका हुन्। जिल्ला अदालत सिन्धुलीमा विचाराधीन रहेको दुइटा ज्यानमार्ने उद्योग सम्बन्धीका मुद्दा लामो समयदेखि निस्क्रिय रहेको भन्दै ती मुद्दाहरूलाई मुलतबी जगाई करबाही अगाडि बढाउन भनी यही असार ३ गते आदेश दिइएको हो। मुद्दा१निवेदन नं ०८०एफएन०१३२तत्कालीन महेश्वता गाविसका४ हाल मरिण गाउँपालिका७ का गोरेबहादुर श्रेष्ठको जाहेरीमा तत्कालीन माओवादीका २१ जना नेताविरुद्ध जिल्ला अदालत सिन्धुलीमा २०५७ सालमा अभियोजन दार्ता भएको थियो। अभियोजनमा माओवादीका तत्कालीन केन्द्रीय सदस्य तत्कालीन महादेवस्थान ४ का शेरमान कुँवर, निरु कुमारी कुँवर, तुलबहादुर माझी, बुद्धिमान माझी, कमलप्रसाद देवकोटा, महोनचन्द्र गौतम, लक्ष्मीप्रसाद देवकोटाकी छोरी सानी देवकोटा, सोनामसिंह स्याङ्तानको नाम उल्लेख छ। यस्तै, महादेवस्थान ६ का चन्द्रबहादुर माझी, कपिलाकोट गाविस १ बस्ने उत्तमबहादुर ठाडामगर, कपिलाकोट ३ का कुमार मोक्तान, तत्कालीन कमलामाई नगरपालिका ९ बस्ने चित्रनारायण श्रेष्ठ, हरिबोल गजुरेल, चन्द्रप्रकाश गजुरेल, तत्कालीन पुरानोझाँगाझोली गाविस ६ बस्ने गोपीबहादुर सार्की, झाँगाझोली गाविस २ बस्ने बुद्धरत्न शाक्य, सूर्यकुमारी शाक्य, तत्कालीन लाम्पानटार गाविस ३ का बलराम तिमल्सिना, भीमेश्वर गाविस ९ का देवीदत्त देवकोटा, तीनकन्या गाविस ८ बस्ने खम्बसिंह गुरुङ र डुडभन्ञ्याङ गाविस ७ बस्ने शन्तोषकुमार बरालविरुद्ध मुद्दा दर्ता भएको छ। हरिबोल गजुरेल हाल नेकपा माओवादी केन्द्रका केन्द्रीय उपमहासचिव छन् भने गोपी आछामी राष्ट्रियसभामा माओवादीका सचेतक छन्। बुद्धिमान माझी माओवादीका सिन्धुली जिल्ला इन्चार्ज छन्। सीपी जगुरेल मोहन वैद्य नेतृत्वको क्रान्तिकारी माओवादीका दोस्रो तहका नेता हुन्। निरु दर्लामी हाल एमाले केन्द्रीय सदस्य छिन्। सोनाम सिंह स्यांतान माओवादीबाट बाबुरामको पार्टीमा लागेर हाल बागमती प्रदेशका आन्तरिक मामिला तथा कानुनमन्त्री गंगानारायण श्रेष्ठका सहयोगी छन्। शेरमान कुँवर, कमलप्रसाद देवकोटा, महोनचन्द्र गौतमको द्वन्द्वकै क्रममा मृत्यु भइसकेको छ। चित्रनारायण श्रेष्ठ द्वन्द्वकै क्रममा बेपत्ता छन्। जिल्ला अदालत सिन्धुलीका न्यायाधीश पौडेलको इजलासले गत असार २३ गते २०५७ सालमा मुल्तबीमा राखिएको मुद्दालाई फौजदारी कार्यविधि संहिताबमोजिम जगाएर दर्ता गरी कारबाही गर्न आदेश दिएको थियो। सिन्धुलीको तत्कालीन महादेवस्थान हाल मरिण गाउँपालिका ७ का गोरेबहादुर श्रेष्ठलाई २०५४ साल पुस १९ गते राति ९ बजे घरमै गएर सुराक गरेको अभियोगमा माओवादीले दुवै खुट्टा र देब्रेहात काटेर हत्या प्रयास गरेको थियो। सोही अभियोगमा ज्यान मार्ने उद्योगमा तत्कालीन माओवादी विद्रोहीका सिन्धुली जिल्लाका अधिकांश नेताहरूलाई विपक्षी बनाएर २०५७ मा जिल्ला अदालतमा मुद्दा दायर भएको थियो। उक्त घटनामा श्रेष्ठको दुवै खुट्टा छिनालिएको थियो। सो घटनालाई लिएर २०५८ साल मंसिर १८ मा प्रतिवादीहरूविरुद्ध म्याद जारी भए पनि भूमिगत माओवादीका नेताहरू हाजिर नभई फरार रहेकाले मुल्तबीमा राखिएको मुद्दा अहिले ब्युँताउन आदेश गरिएको हो। मुद्दा२निवेदन नं ०८० एफएन०१३१जिल्ला अदालत सिन्धुलीका न्यायाधीश पौडेलको इजलासले तत्कालीन माओवादीले सञ्चालन गरेको १० वर्षे सशस्त्र जनयुद्धका बेला ज्यानमार्ने उद्योगमा दर्ता भएको प्रहरी सहायक निरीक्षक जयबहादुर खड्का समेतको प्रतिवेदनले तथा रत्नबहादुर माझीको समेत जाहेरी नेपाल सरकार बादी रहेको अर्को मुद्दा ब्युँताएको छ। उक्त मुद्दामा तत्कालिन महादेवस्थान गाविस ४ हाल मरिण गाउँपालिका ७ का शेरमान कँुवर, सोही ठाउँकी निर्मला कुँवर, महादेवस्थान वडा नम्बर ६ का हरिबहादुर श्रेष्ठ, यज्ञबहादुर श्रेष्ठ, नारायणबहादुर घोले, दुर्गाबहादुर श्रेष्ठ र महादेवस्थान ९ का तुलबहादुर माझी समेतलाई प्रतिवादी बनाइएको छ। शेरमान कुँवर र तुलबहादुर माझीलाई गोरेबहादुर श्रेष्ठको ज्यान मुद्दामा समेत प्रतिवादी बनाइएको छ। प्रस्तुत मुद्दामा मिसिल अध्ययन गरी हेर्दा प्रस्तुत मुद्दा २०५७ असोज ३ मा ६ वर्षपछि मुद्दा कारबाहीको निमिक्त जगाउने गरी मुलतबीमा राख्नु भन्ने आदेश भएको भए पनि हालसम्म जागेको नदेखिँदा मुलतबीबाट जगाई कारबाही प्रक्रिया अघि बढाउन गत असार ४ गते आदेश दिइएको छ। अदालतका कर्मचारीको २०८० जेठ २२ को प्रतिवेदन अनुसार उक्त मुद्दा मुलुकी फौजदारी कार्याविधि संहिता २०७४ को दफा ९८ (४) बमोजिम मुलतबीबाट जगाई दिएको हो। उक्त मुद्दा फौजदारी दायरीमा दर्ता गरी कानुनबमोजिम गर्नु, आदेशमा भनिएको छ। यस मुद्दामा रत्नबहादुर माझीलाई २०५७ साल तत्कालीन माओवादीले गोली हानी हत्या प्रयास गरेको आरोप छ। त्यति बेला तत्काल शाही नेपाली सेनाको हेलिकप्टरमार्फत उद्धार गरी माझीको उपचार गरी ज्यान बचाइएको थियो। तर माझीको गत वर्ष नै निधन भइसकेको परिवारले जनाएका छन्। उक्त घटनामा संलग्न भएको आशंकामा माओवादीका तत्कालीन नेताविरुद्ध ज्यान मार्ने उद्योगमा मुद्दा दर्ता भएको हो। माझी तत्कालीन समयका गाउँ प्रधानपन्च थिए। जिल्ला अदालत सिन्धुलीका कर्मचारीको प्रतिवेदनका आधारमा ब्युँतिएको मुद्दाका प्रतिवादीहरूमध्ये अधिकांश हाल नेकपा माओवादी केन्द्रमै आबद्ध छन्। अदालतले उनीहरू हालसम्म फरार रहेको सूचीमा राखेको छ। सुराक गरेको आरोपमा खुकुरीले खुट्टा छप्काए म तत्कालीन महादेवस्थान गाविसको २०१७ सालदेखि निरन्तर अध्यक्ष निर्वाचित थिए महादेवस्थान गाविसका तत्कालीन अध्यक्ष तथा प्रधानमपन्च गोरेबहादुर श्रेष्ठले भने। म गाउँ प्रधानपञ्चसमेत हुँ। मैले माओवादी जनयुद्धका विरुद्ध कुनै गतिविधि गरेको थिइन्। मलाई २०५४ मा माओवादीका केही नेताहरूले आएर माओवादीलाई सहयोग गर्नुपर्यो भने। मैले कसरी सहयोग गर्नु भने। पछि केही माओवादीहरूले सुरक्षा निकायमा गएर आत्मसमर्पण गर्नुपर्छ भन्ने पनि सुझाव दिए। मैले सोहीअनुसार तत्कालीन प्रमुख जिल्ला अधिकारी र प्रहरी प्रमुखकोमा गएर आत्मसमर्पण गरे। मसँग केही माओवादीका नेताहरू पनि थिए। सोही बेला प्रहरीले एक जनालाई नियन्त्रणमा लियो। मैले उसलाई छाडेर घर जाँदा माओवादीले मार्छन् भन्दै आफूलाई पनि बरु जेलमै राख्न आग्रह गरेपछि भोलिपल्ट प्रहरीले सबैलाई छाडिदियो। हामी गाउँ फर्किएऔं। त्यसको केही दिनमा माओवादीका नेता तथा मेरो भदाह (श्रेष्ठका श्रीमतीका भाइका छोरा) यज्ञ श्रेष्ठ र उनका भाइबुहारी सानी भन्नेलाई २०५४ मंसिर ६७ गते तिर दंगा प्रहरीले महेश्वता खोलामा गोली हानेर हत्या गरेछ। त्यही घटनामा मलाई सुराक गरेको आरोप माओवादीले लागेको रहेछ। त्यसको केही दिनमा माओवादीहरू मेरो घरमा आएर मलाई बसेको गोठको थपर्याङबाट तल खसालेर आक्रमण गरे। मेरै घरमा भएको खुकुरी निकाले र मेरा दुवै खुट्टा छिनाल्न आक्रमण गरे। मैले के भयो कुरा गरौं भने तर मेरो कुरानै नसुनी हात र खट्टामा छप्काए। म बेहोस भए। यो रातिको ९ बजेको घटना हो। मलाई आक्रमण गरेपछि माओवाद जिन्दावाद भन्दै माओवादीहरू हिँडेपछि मेरो परिवारले मलाई कपिलाकोट स्वास्थ्य संस्थामा उपचारमा लगेछन्। सोही बेला शाही नेपाली सेनाको नाइट भिजन हेलिकप्टर आएर उद्धार गरेको रहेछ। मेरो दुवै खुट्टा गुमे। करिब २ वर्ष टिचिङमा उपचारपछि म बाँच्न सफल भए। मैले उनीहरूविरुद्ध उजुरी गरेको हैन तत्कालीन माओवादी आक्रमणमा परेका श्रेष्ठ हाल ९४ वर्षका भए। उनलाई उक्त घटनामा आक्रमण गर्ने माओवादीहरूको याद छैन। सबैले मुखमा पट्टी कसरेर आएका कारण चिन्न कठिन भयो। उनी जिल्ला अदालतमा कसैप्रति किटानी जाहेरी नदिएको बताउँछन्। बरु उनका भदाय भाइ हरिबहादुर श्रेष्ठको निर्देशनमा एक जना नाताले मित छोरा पर्ने सुर्जेबहादुर माझी भन्नेले खुकुरी आक्रमण गरेको स्थानीय जयबहादुर माझी र तुलसी माझीले बताउने गरेको उनी स्मरण गर्छन्। हरिबहादुर श्रेष्ठ गोरे श्रेष्ठका कान्छी श्रीमती पूर्ण मायाका भदाह भाइ हुन्। हरिबहादुर तत्कालीन नेकपा माओवादीको जनसेनाका ब्रिगेड कमान्डार हुन्। उनी हाल एक बाल यौन दुव्र्यवहारको काण्डमा मकवानपुर जिल्लामा थुनामा छन्। सुर्जेबहादुर माझी भन्ने कहाँ छन् उनलाई एकिन छैन। भदाह भाइ र सुर्जे माझीको नाम आए पनि मैले उनीहरूविरुद्ध पनि उजुरी गरेको छैन। अदालतमा भएको मुद्दा कसले कसरी दर्ता गरायो मलाई याद छैन उनले भने। श्रेष्ठका अनुसार हरिबहादुर र सुर्जे माझीको नाम उक्त मुद्दामा पनि छैन। कानुनी कारबाही होस् घटनामा संलग्नहरू कोको हुन्, त्यो मलाई थाहा छैन। तर, त्यस्ता घटनामा संलग्नहरूलाई कानुनी दायरामा ल्याउनुपर्छ। मैले के भयो बसौं कुरा गरौंभन्दा मेरो कुरै नसुनी मलाई मार्ने प्रयास भयो। अज म बाहिरभित्र गर्न सक्दिनँ। त्यतिबेला हेलिकप्टर नआएको भए म बाँच्न सक्दैन थिए। यस्ता घटना हजारौंमाथि भएका छन्। रज्यले दोषीमाथि कारबाही गरोस् र हामी जस्ताले न्याय पाउ भन्ने लाग्छ। तर, त्यति बेलाका प्रधानमन्त्री गिरिजा कोइराला पनि मलाई भेट्न आउनुभयो। हालका राष्ट्रपति रामचन्द्र पौडेल, कांग्रेस सभापति शेरबहादुर देउवा, सुुशील कोइराला, गगन थापा पनि मलाई भेट्न आउनुभयो। उहाँहरू नै पटकपटक सरकारमा हुँदा पनि हाम्रा विषयमा कुनै निर्णय भएन। यसलाई हेर्ने हो भने न्याय पाउने कुरा आशामात्र जस्तो लाग्छ। उहाँहरू र तत्कालीन माओवादीहरू एकै सत्तामा हुँदा झनै न्याय नपाउने हो कि भन्ने शंका हुँदै आएको छ। ढिलै भए पनि कानुनी कारबाही चै भए हुथ्यो जस्तो लाग्छ। संक्रमणकालीन न्यायसहित मुद्दा टुंगिनुपर्छनेकपा माओवादी केन्द्रका केन्द्रीय उपमहासचिव हरिबोल गजुरेलल यस्ता द्वन्द्वकालीन घटनाहरूलाई राजनीतिक सहमतिबाट हल गर्नुपर्ने बताउँछन्। उनले भने, बृहत् शान्ति सम्झौता, सत्य निरुपण तथा मेलमिलप आयोगसँग सम्बन्धित ऐनअनुसार छलफल गरिनुपर्छ। संक्रमणकालीन न्यायसँग जोडिएका विधेयक तत्काल संसद्बाट पारित गरेर द्वन्द्वकालीन घटनाहरूको उजुरी अनुसन्धान, मेलमिलाप र अभियोजनाका विषयमा टुंगो लगाउनुपर्नेमा उनले जोड दिए। संक्रमणकालीन न्यायिक प्रक्रिया सामान्य अदालती प्रक्रिया बाटमात्र निरुपण हुँदैनन्। सत्यको उजागर, परिपूरण, मेलमिलाप, क्षमादानका माध्यमबाट टुंगिनुपर्छ, उनले थपे। विस्तृत शान्ति सम्झौता भएको पनि १८ वर्ष भइसक्यो। सरकार र तत्कालीन विद्रोही माओवादीबीच भएको सहमतिअनुसार संक्रमणकालीन न्यायको टुंगो लाग्न सकेको छैन। द्वन्द्वकालीन घटनाहरूको उजुरी अनुसन्धान, मेलमिलाप र अभियोजनाका लागि सत्य निरुपण तथा मेलमिलप आयोग गठन भएका हुन्। शान्ति प्रक्रियाका बाँकी कामहरू पूरा गर्दै द्वन्द्वकालीन घटनाहरूका मुद्दालाई पनि किनारा लगाउनुपर्छ, उनले थपे। द्वन्द्वकालीन मुद्दा लागेका विषयमा राजनीतिक दलहरूबीच सहमत हुन नसक्दा फेरि एकपटक संक्रमणकालीन न्याय र मानव अधिकारको मुद्दा सहतमा आउने सम्भावना बढेको छ। यसलाई राजनीतिक रूपमा हल गर्दै द्वन्द्वकालमा भएका घटनालाई बृहत् शान्ति सम्झौताको मर्मअनुरुप टुंग्याउनुपर्छ, उनले भने। राज्यपक्ष र विद्रोही पक्षबाट युद्धकालमा भएका हिंसा, अपराध र मानव अधिकार उल्लंघनका घटनाहरूलाई संक्रमणकालीन न्यायसम्बन्धी विधेयकमार्फत सम्बोधन गरिनुपर्नेमा उनको भनाइ छ। स्थापित न्याय प्रणालीले युद्धकालका हिंसा र मावअधिकार उल्लंघनका घटनालाई सम्बोधन गर्न नसक्ने भएकाले नै संक्रमणकालीन विशेषणसहितको नयाँ न्याय प्रणालीको परिकल्पना गरिएको हो। त्यसकै आधारमा सत्य निरुपण तथा मेलमिलाप आयोग गठन गरिएको हो। संक्रमणकालीन न्याय तत्काल नटुंगिए थप समस्या हुनसक्छ नेकपा माओवादीका बागमती प्रदेश समितिका सहसचिव प्रकाश श्रेष्ठले भने युद्धकालका हिंसा र मावअधिकार उल्लंघनका घटनालाई संक्रमणकालीन न्यायअनुसार तत्काल नटुंगिए थप समस्या हुन सक्ने शंका व्यक्त गरेका छन्। उनले भने, राजनीतिक दलहरूबीच तत्काल सहमति जुटाएर पीडित पक्षको समेत सहमतिमा हुने गरी संक्रमणकालीन न्यायका कामहरू टुंगोमा नपुर्याउने हो भने यसले देशलाई नै अफ्ठेरो बाटोतर्फ लैजान अग्रसर बनाउँछ। यसतर्फ राजनीतिक दलहरू गम्भीर हुन जरुरी छ। उनले यस्ता घटना सिन्धुलीमा मात्र बाहिर आएको भए पनि देशैभरिका अदालतमा उजुरी भएको र त्यसमा माओवादी मात्र न भएर राज्य पक्षका सेना, प्रहरी, तत्कालीन सरकारसमेत दोषी रहेको उल्लेख गरे। यस्ता घटनालाई विस्तृत शान्ति सम्झौताकै बाँकी कार्यभारका रूपमा लिएर छलफल गरिनुपर्ने उनको तर्क छ। नेपाल सरकार र तत्कालीन विद्रोही माओवादीबीच २०६३ मंसिर ५ मा भएको विस्तृत शान्ति सम्झौताले १० वर्षे सशस्त्र द्वन्द्वको दीर्घकालीन समाधानका लागि माओवादीलाई मूलधारको राजनीतिमा ल्याउन मद्दत गरेको थियो। त्यही सम्झौताको जगमा टेकेर हतियार व्यवस्थापन, सेना समायोजन, संविधानसभाको निर्वाचन र संविधानसभाबाटै लोकतान्त्रिक र समावेशी संविधान जारी गरिए पनि संक्रमणकालीन न्यायका काम पूरा हुन सक्नु दुर्भाग्य भएको श्रेष्ठको भनाइ छ। अदालतको उल्झन कायमै दिल्लीमा सम्पन्न १२ बुँदे समझदारीपछि नेपालको शान्ति प्रक्रियालाई अगाडि बढाउन शान्ति प्रक्रियासित जोडिएका पीडितहरूको न्यायिक सवालमा छानबिन गर्न सत्य निरुपण तथा मेलमिलाप र बेपत्ता छानबिनसम्बन्धी दुई बेग्लाबेग्लै आयोग गठन भए। २०७१ सालमा बेपत्ता पारिएका व्यक्तिको छानबिन तथा सत्य निरुपण तथा मेलमिलाप आयोग ऐन जारी भयो। तर, ऐनले पीडितलाई न्याय दिन नसक्ने र उक्त ऐनले गम्भीर प्रकृतिका मानव अधिकार उल्लंघनका घटनाहरूमा समेत क्षमादान दिने मनसाय देखिएको भन्दै राष्ट्र संघले आपत्ति जनायो भने ऐनविरुद्ध पीडितहरूको समूहले सर्वोच्च अदालतमा रिट दिएकै बखत त्यही ऐनअन्तर्गत २०७१ माघ २८ मा संक्रमणकालीन न्यायिक संयन्त्रहरू गठन भए। तर, २ सय ३४ जना द्वन्द्वपीडितले दायर गरेको एउटा मुद्दामा सर्वोच्च अदालतले १४ चैत २०७१ मा सत्य निरुपणसम्बन्धी विधेयकमा भएको गम्भीर मानवअधिकार उल्लंघनका घटनामा क्षमा वा आममाफी लगायत व्यवस्था खारेज गरेको थियो। सर्वोच्च अदालतको आदेशअनुसार कानुन संशोधन गर्न सरकार र राजनीतिक दलहरूले तत्परता नदेखाउँदा संक्रमणकालीन न्याय निरूपण प्रक्रिया लामो समयदेखि अवरुद्ध छ। संशोधनका लागि संसद्मा विचाराधीन संक्रमणकालीन न्यायसम्बन्धी ऐनका मूलभूत विषयबारे अहिले पनि टुंगो लाग्न सकेको छैन। सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने ? मानव अधिकारको गम्भीर उल्लंघनमा समावेश स्वेच्छाचारी रूपमा क्रूरतापूर्वक गरिएको हत्या या दोहोरो भिडन्तबाहेक गरिएको हत्यामध्ये कुनलाई समावेश गर्ने ? मानव अधिकार उल्लंघनका घटनामा पीडितको सहमति नभए के गर्ने ? सजायको सम्बन्धमा प्रतिशत नै तोक्ने अथवा कारण खुलाएर सजाय घटाउने विषय ऐनमा टुंगो लाग्न बाँकी छ। सर्वाेच्चले दशक लामो हिंसात्मक विद्रोहकालमा भएका अपराधसँग सम्बन्धित अदालतमा विचाराधीन रहेका मुद्दामा नियमित फौजदारी कानुन र अदालती प्रक्रिया आकर्षित हुने तथा त्यसबेलाका गम्भीर अपराधमा क्षमादान नमिल्ने फैसला गरेको थियो। मुलतबीका मुद्दालाई जगाउनु अदालतको नियमति प्रक्रिया होउता कानुन व्यवसायी टंकविक्रम थापा मुलतबीका मुद्दालाई जगाउनु अदालतको नियमति प्रक्रिया भएको बताउँछन्। अदालतमा दर्ता भएका कुनै पनि मुद्दा लामो समयसम्म रोकिरहेका हुन्छन् भने त्यसलाई मुलतबीबाट जगाई कारबाही प्रक्रियामा लैजानु अदालतको नियमति प्रक्रिया हो। तर, यस्तो द्वन्द्वकालीन घटनाका मुद्दाका विषयमा भने सक्रमणकालीन न्यायसम्बन्धी ऐनअनुसार कारबाही गर्ने कि अन्य ऐनअनुसार भन्ने फरक कुरा हो, उनले भने। कानुन व्यवसायी थापाका अनुसार हिंसात्मक द्वन्द्वका बेला भएका अपराधसँग सम्बन्धित अदालतमा विचाराधीन मुद्दामा नियमित फौजदारी कानुन र अदालती प्रक्रिया आकर्षित हुने तथा त्यसबेलाका गम्भीर अपराधमा क्षमादान दिन मिल्ने वा नमिल्ने फैसला कानुनअनुसार हुने छ। तर, बेपत्ता पारिएका व्यक्तिको छानबिन, सत्य निरुपण तथा मेलमिलाप आयोगको सम्बन्धमा व्यवस्था गर्न बनेको ऐनको दफा २६ मा क्षमादानसम्बन्धी व्यवस्था छ। त्यसमा कुनै पीडकलाई क्षमादान गर्न उपयुक्त देखिएमा आयोगले त्यसको पर्याप्त आधार खुलाई नेपाल सरकारसमक्ष सिफारिस गर्न सक्ने प्रावधान राखिएको छ। तर, बलात्कार र आयोगको छानबिनबाट क्षमादान दिन पर्याप्त आधार र कारण देखिएका गम्भीर प्रकृतिका अन्य अपराधमा संलग्न पीडकलाई आयोगले क्षमादानका लागि सिफारिस गर्न सक्ने छैन भनिएको अधिवक्ता थापाको भनाइ छ। यस्तो व्यवस्थाले बलात्कारबाहेक अन्य गम्भीर प्रकृतिका अपराधमा संलग्न भएका पीडकलाई पनि आयोगले पर्याप्त आधार र कारण उल्लेख गरी क्षमादान दिनसक्ने बाटो खोल्द छ। यसअघि सरकारले द्वन्द्वकालीन घटनाको सत्यतथ्य पत्ता लगाउन सत्य निरुपण र मेलमिलाप आयोग तथा बेपत्ता व्यक्ति छानबिन आयोगमार्फत देशभरबाट झन्डै ६० हजार उजुरी संकलन गरेको थियो। २०५२ देखि २०६२ सम्म भएको द्वन्द्वकालीन समयका मुद्दाका दोषीलाई कारबाही सिफारिस तथा समाजमा मेलमिलाप कायम गर्न गठन गरेका यी आयोगमार्फत अहिले काम हुन सकेको छैन।"
"एसईईको पुरक परीक्षा साउन १८ र १९ गते, १ लाख १५ हजार ८३४ विद्यार्थी सहभागी हुन पाउने",काठमाडौं : परीक्षा नियन्त्रण कार्यालयले माध्यमिक शिक्षा परीक्षा (एसईई)को पुरक परीक्षा साउन १८ र १९ गते सञ्चालन गर्ने भएको छ। आज बिहान परीक्षा बोर्डको बैठकले निर्णयपश्चात एसईईको नतिजा प्रकाशित गरिएको हो। दुई विषयमा नन ग्रेड ल्याउने विद्यार्थीले पुरक परीक्षामा सहभागी हुन पाउने परीक्षा नियन्त्रण कार्यालयले जनाएको छ। नन ग्रेड ल्याउने १ लाख १५ हजार ८३४ जना विद्यार्थीहरु पुरक परीक्षामा सहभागी हुन पाउनेछन्। जसमध्ये ४७ हजार ७९६ एक विषयमा र ४८ हजार ३८ दुई विषयमा ४८ हजार अनुत्तीर्ण रहेको उल्लेख छ। यस वर्षको नतिजामा विद्यार्थीले सैद्धान्तिकतर्फ ७५ अङ्कको परीक्षामा ३५ प्रतिशत अर्थात् २७ अङ्क नल्याउनेलाई एनजी उल्लेख गएको छ। आन्तरिक २५ पूर्णाङ्कमा कम्तिमा १० अंक प्राप्त गर्नुपर्नेछ। दुईभन्दा बढी विषयमा एनजी भएमा लगातार तीन वर्षसम्म एनजी आएका विषयमा मात्र ग्रेडवृद्धिका लागि वार्षिक परीक्षामा सम्मिलित हुन पाउने व्यवस्था रहेको छ । कक्षा ११ मा भर्ना भइ अध्ययन कार्य अगाडि बढाउन अर्को वर्ष कुर्न नपर्ने पनिकाको भनाई छ। प्रकाशित नतिजामा चित्त नबुझेमा पुनर्योग गर्न र उत्तरपुस्तिका पुनः परीक्षण समेत गराउन सक्ने व्यवस्था रहेको छ। पुनर्योगका लागि परीक्षार्थीहरुलाई अनलाइनमार्फत आवेदन गर्न सकिने व्यवस्था गरिएको छ । जस अनुसार परीक्षार्थीले आफूले पुनर्योग गर्न चाहेका विषयहरुको लागि यस कार्यालयको वेवसाइटमा गई पुनर्योग फाराम भरी आवेदन गर्न सक्नेछन्।
"गृहमन्त्रीलाई रामहरि खतिवडाको आग्रह : भ्रष्टाचारका मात्रै होइन, विपद्का फाइल पनि पल्टाउनुहोस्","काठमाडौं : नेपाली कांग्रेस सांसद रामहरि खतिवडाले पहिरो पीडितहरूलाई राहत र पुनरवासको व्यवस्था गर्न सरकारसँग माग गरेका छन्। बिहीबार प्रतिनिधिसभा बैठकमा आकस्मिक समय लिएर बोल्दै सांसद खतिवडाले ओखलढुंगासहित देशभर विपद्बाट पीडित भएकाहरूलाई आवश्यकताअनुसार राहत र पुनरवासको व्यवस्था गर्न सरकारसँग आग्रह गरेका हुन्। खतिवडाले बाढीपहिरोका कारण देशभर धनजनको क्षति भएको उल्लेख गर्दै ओखलढुङ्गाका विभिन्न स्थानमा पनि बाढी पहिरोले जनधनको भएको र घाइतेलाई हेलिकोप्टरमार्फत उद्धार गरेर काठमाडौंमा उपचार भइरहेको सदनलाई जानकारी गराए। खानेपानी, विद्युत् तथा इन्टरनेट सेवा आपूर्ति, सिँचाइलगायत अत्यावश्यक सेवामा बाधा पुगेकाले त्यसतर्फ सरकारको ध्यानाकर्षण गराए। बुधबार पहिरोले ओखलढुंगाको चिशंखुगढी गाउँपालिका ५ स्थित थुम्की बस्ने ३९ वर्षीय बाबुराम खत्रीको घर,गोठ पुरिँदा उनकी श्रीमती ३५ वर्षीया देवकुमारी खत्रीको मृत्यु भएको थियो। बाबुराम र उनकी छोरी मेनुका खत्रीलाई हेलिकोप्टरबाट उपचारका लागि काठमाडौं ल्याइएको हो। उनले ओखलढुंगामा गत वर्ष २३ घरधुरी क्षति भएको र १५० बढि घरपरिवार विस्थापित भएको स्मरण गराउँदै ती घरहरूलाई व्यवस्थापन गर्न र पीडितहरूलाई पुनरवासको व्यवस्था गर्नुपर्नेमा जोड दिए। सांसद खतिवडाले एक वर्ष हुँदासम्म त्यहाँका पहिरो पीडितहरुका लागि गृहमन्त्रालयअन्तरगतको विपद प्राधिकरणले प्रभावकारी काम नगरेको भन्दै आपत्ती जनाए। एक वर्षअगाडि ताप्लेजुङ र ओखलढुंगामा भएका विपदका फाइलहरू गृहमन्त्रालयमा थन्किएर रहेको उनको भनाइ छ। नेता खतिवडाले गृहमन्त्री रवि लामिछानेलाई विपदमा परेकाहरूको फाइल हेर्न समेत आग्रह गरे। एक वर्षअगाडि ताप्लेजुङ र ओखलढुंगामा भएका विपदका फाइलहरू गृहमन्त्रालयमा थन्किएर रहेको उनको भनाइ छ। ' गत वर्ष असार ७ गतेका दिन ओखलढुंगामा एकै गाउँमा बाढीले ४ जनाको मृत्यु भएको थियो। झन्डै २३ घरधुरी क्षति भएका थिए भने १५० बढी घरधुरीहरू विस्तावित भएका थिए। एक वर्षसम्म गृहमन्त्रालयअन्तर्गतको विपद प्राधिकरणअन्तरगतबाट हुने काम अहिलेसम्म केही भएको छैन। ती घरहरूलाई व्यवस्थापन गर्न र विपदबाट पीडितहरूलाई पुनरवासको व्यवस्था गर्न अनुरोध गर्दैछु। एक वर्षअगाडि ताप्लेजुङ र ओखलढुंगामा भएका विपदका फाइलहरू गृहमन्त्रालयमा थन्किएर रहेका छन्,'उनले भने,'म गृहमन्त्रीलाई अनुरोध गर्न चाहन्छु, तपाईं धेरै फाइलहरू हेरिरहनु भएको छ । कमसेकम विपदमा परेका फाइलहरू,जनतालाई राहत दिने फाइलहरू,पुनरस्थापना दिने फाइलहरू, फाइलबाट जनतालाई राहत हुन्छ भने त्यस्ता फाइलहरू हेर्न गृहमन्त्रीको ध्यान जाओस्।' उनले विपदको घडीमा एकतावद्ध भएर अप्ठ्यारोमा परेकालाई सहयोग गर्न अपिल गरे।"
"प्रतिनिधिसभा बैठक बस्दै, के छन् एजेण्डा ?","काठमाडौं : संघीय संसदअन्तर्गत प्रतिनिधिसभा बैठक बस्दैछ। बिहीबार बिहान ११ बजेका लागि बोलाइएको बैठकमा सभामुख देवराज घिमिरेले प्रतिनिधिसभा कार्यव्यवस्था परामर्श समितिमा सदस्यको नाम मनोनयन गर्ने कार्यसूची छ। बैठकमा सभामुखले संयुक्त समितिअन्तर्गतको संसदीय सुनवाई समितिमा सदस्यहरूको नाम र विषयगत समितिहरूमा सदस्यहरुको नाम हेरफेर गर्ने कार्यसूचीमा उल्लेख छ। बैठकमा संस्कृति, पर्यटन तथा नागरिक उडड्यन मन्त्री हितबहादुर तामाङले राष्ट्रिय सभामा उत्पत्ति भएको अन्तर्राष्ट्रिय सम्बन्ध र पर्यटन समितिको प्रतिवेदन सहितको अभिलेख संरक्षण (पहिलो संशोधन) विधेयक,२०७८ माथि छलफल गरियोस् भनी प्रस्ताव प्रस्तुत गर्ने र अभिलेख संरक्षण (पहिलो संशोधन) विधेयक, २०८१ लाई पारित गरियोस् भनी प्रस्ताव प्रस्तुत गर्न कार्यसूची छ।"
"सांसदको माग : तत्कालीन मुख्य सचिव अर्यालको नियुक्ति प्रक्रिया नै शंकास्पद छ, प्रधानमन्त्रीले जवाफ दिनुपर्छ","काठमाडौं : प्रतिनिधि सभामा सांसदहरुले अवकाश हुन ३ दिन बाँकी रहँदा बैकुण्ठ अर्याललाई मुख्य सचिवमा नियुक्त गर्नु नै अस्वभावित भएको भन्दै प्रश्न उठाएका छन्। राप्रपाकी सांसद विना लामाले निलम्बित मुख्य सचिव अर्यालको नियुक्तिबारे प्रधानमन्त्री पुष्पकमल दाहाल प्रचण्ड ले सदनमा जवाफ दिनुपर्ने माग गरेकी हुन् । अवकाश पाउन तीन दिन बाँकी रहेका व्यक्तिलाई मुख्य सचिव बनाउन राज्यलाई थप आर्थिक दायित्व बोकाउन नेतृत्व गर्ने प्रधानमन्त्रीलाई नैतिक प्रश्न हो कि होइन ? उनले प्रश्न गर्दै भनिन्,वर्तमान प्रधानमन्त्री नेतृत्वकै सरकारले २०८० असोज १४ गतेसम्म पदावधि भएका तत्कालीन मुख्यसचिव शंकरदास बैरागीलाई हुँदै नभएको दरबन्दी सिर्जना गरेर राष्ट्रिय सुरक्षा परिषद्को सल्लाहकारमा मन्त्रीसरहको सुविधा पाउने गरी नियुक्त दिएर २०८० असार २ गतेबाट अवकाशमा जान लागेका बैकुण्ठ अर्याललाई २०८० जेठ ३२ गते मुख्य सचिव किन नियुक्त गरियो ? तीन दिनमा राज्यलाई के नोक्सान हुने वाला थियो र के फाइदा भयो ? अर्यालको नियुक्ति अस्वाभाविक, अनैतिक र शंकास्पद छ भनेर त्यतिबेला धेरैबाट शंकाहरु पनि व्यक्त भएको उनले स्मरण गराइन्। उनले भनिन्,यो नियुक्ति अस्वाभाविक, अनैतिक र शंकास्पद छ भनेर त्यतिबेला धेरैबाट शंकाहरु पनि व्यक्त गरेका थिए । सरकारले यतिधेरै महत्व दिएका तीनै मुख्यसचिव अहिले भ्रष्टाचार मुद्दामा निलम्बित छन् ।"
मानव अधिकारको संरक्षण,"साधारणतया विश्वको जुनसुकै व्यक्तिलाई स्वतः प्राप्त हुने अधिकारलाई मानव अधिकार भनिन्छ। जसअन्तर्गत त्यस्ता अधिकारहरू पर्छन् जुन विश्वका सबै व्यक्ति, लिंग, जाति, भाषा, धर्म, रंग, राष्ट्रियता (नागरिकता), उत्पत्ति, सामाजिक एवं आर्थिक स्थिति, राष्ट्रिय सिमाना आदिको भेदभाव बिना निहित रहन्छ। यी अधिकारहरूको सिर्जना अन्तर्राष्ट्रिय कानुन मुताबिक गरिन्छ। प्रत्येक व्यक्तिलाई न्यूनतम मानवीय मर्यादासहित हुर्कन, बाँच्न र जीवनयापन गर्नका लागि मानव अधिकारहरूको आवश्यकता पर्छ। जसको अभावमा प्रत्येक व्यक्तिलाई मानवको रूपमा जिउन कठिन हुन्छ। यस्ता अधिकार धनी, गरिब, ठूला, साना, काला, गोरा, महिला, पुरुष, बालक, वृद्ध सबैलाई उत्तिकै आवश्यक हुन्छन्। नेपालको सन्दर्भमा भन्ने हो भने राष्ट्रिय मानव अधिकार आयोग ऐन, २०६८ अनुसार मानव अधिकार कुनै पनि व्यक्तिको जीवन, उसको स्वतन्त्रता, समानता र मर्यादासँग सम्बन्धित संविधान तथा अन्य प्रचलित कानुनहरूद्वारा प्रदान गरिएका अधिकारलाई सम्झनुपर्छ। यस्ता अधिकारहरूले अन्तर्राष्ट्रिय सन्धिमा निहित अधिकारहरूलाई समेत जनाउँछन्। वस्तुतः नेपालमा मानव अधिकारको प्रत्याभूति संविधानमा गरिएको २०४७ सालको संविधानपछि मात्र हो। यस्तो प्रत्याभूति २०४६ सालको उद्गम मानव अधिकारवादीहरूको आन्दोलनको कारण भएको हो। किनभने उक्त आन्दोलनको एउटा प्रमुख एजेन्डा मानव अधिकार थियो। नेपालको अन्तरिम संविधान २०६३ मा पहिलो पटक राष्ट्रिय मानव अधिकार आयोगलाई संवैधानिक निकायको रूपमा स्वीकार गरियो। जुन मानव अधिकार संरक्षणका लागि नितान्त आवश्यक छ। नेपालको संविधान यसलाई निरन्तरता दिइएको छ। २०७२ सालको यो संविधानको भाग ३ मा धारा १६ देखि ४६ सम्म गरी ३५ हकको व्यवस्था गरी मानव अधिकारको पहिलो तथा दोस्रो पुस्ताअन्तर्गत विभिन्न अधिकारहरूलाई समावेश गरिएको छ। यी हकहरूको साथसाथै संविधानमा नेपालभित्र फेला परेका तर पितृत्व र मातृत्वको पहिचान नभएका नाबालिका बाबु वा आमा फेला नपरेसम्म वंशजको आधारमा नेपाली नागरिकता पाउने, १८ वर्ष पुगेका नेपाली नागरिकतालाई मतदान गर्न पाउने हक सुरक्षित गरिएको छ। नेपालको संविधानमा राज्यको नीति, सिद्धान्त तथा दायित्वसम्बन्धी व्यवस्था गरी मानव अधिकारको दोस्रो तथा तेस्रो पुस्तालाई पनि राज्यको सकारात्मक दायित्वको रूपमा स्वीकार गरिएको छ। कानुनी रूपमा मानव अधिकारको सन्दर्भमा नेपाल विश्वका केही मुलुकभन्दा अगाडि छ। यहाँ विद्यमान कानुनहरूले विभिन्न मानव अधिकारहरूको सिर्जना, संरक्षण र प्रवर्द्धन गरेका छन्। यहाँको मानव अधिकार आयोग ऐन, २०६६ ले मानव अधिकारको सम्मान, संरक्षण र संवर्द्धन मात्र नगरी तिनीहरूको कार्यान्वयनलाई सुनिश्चितता प्रदान गरेको छ। यहाँको नागरिक अधिकार ऐन, २०१२ ले प्रत्येक नेपाली नागरिकको स्वतन्त्रता, श्रम, आदिका हकलाई सुनिश्चित गरेको छ। जातीय भेदभाव तथा छुवाछूत (कसुर र सजाय) ऐन २०६८ ले जातीय भेदभाव तथा छुवाछूतविरुद्ध विभिन्न हक सुनिश्चित गरेको छ भने आदिवासी जनजाति राष्ट्रिय प्रतिष्ठान ऐन, २०५८, आईएलओ महासन्धि आदिले आदिवासी जनजातिका संस्कृति एवं पहिचानसम्बन्धी हक प्रदान गरेको छ। घरेलु हिंसा (कसुर र सजाय) ऐन, २०६६, मानव बेचबिखन तथा ओसारपसार नियन्त्रण ऐन, २०६४, राष्ट्रिय महिला आयोग ऐन, २०६३ ले महिलासम्बन्धी विभिन्न हकहरूको सिर्जना एवं संरक्षण गरेको छ। यसैगरी श्रम ऐन, २०७४ र ट्रेड युनियन ऐन, २०४९ ले श्रमिकहरूको हक सुनिश्चित गरेका छन्। सामाजिक अपराध तथा सजाय ऐन, २०३२, उपभोक्ता संरक्षण ऐन, २०५४, प्रतिस्पर्धा प्रवर्द्धन तथा बजार संरक्षण ऐन, २०६३, आवश्यक सेवा सञ्चालन ऐन, २०१४ र खाद्य ऐन, २०२३ ले उपभोक्ताहरूको हक संरक्षण गरेका छन्। तर, यी ऐनहरूलाई व्यवहारमा उतार्न सकिएको छैन। मानव अधिकारसम्बन्धी मुख्य दस्तावेजहरू र नौ मुख्य महासन्धिहरूमध्ये सातसमेत गरी मानव अधिकारसम्बन्धी २२ वटा अन्तर्राष्ट्रिय महासन्धिहरूको पक्षमा नेपाल रहेको छ। जुन निःसन्देह पनि खुसीको कुरा हो। नेपालको संविधान र कानुनले यहाँ मानव अधिकारको प्रत्याभूत गरे पनि कार्यान्वयनको पाटो कमजोरी छ। खासगरी सञ्चार माध्यमहरूको भूमिका प्रभावकारी हुन नसकेकोले यस्तो भएको हो। किनभने आजसम्म पनि सञ्चारमाध्यमका गतिविधिहरू सहरमुखी छन्। संघसंस्थाहरू वास्तविक पीडित वर्गको पक्षमा काम गर्नुभन्दा पनि सस्तो लोकप्रियता र प्रचारबाजीमा केन्द्रित छन्। झन्डै २० प्रतिशत नेपाली गरिबीको रेखामुनि रहेका छन् जसलाई मानवीय जीवन बिताउन पनि कठिन छ। यहाँ धनी र गरिबबीचको अन्तर बढिरहेको छ। भविष्यमा यस्तो अन्तर न्यूनीकरणको लागि विशेष प्रयास गर्नुपर्छ। नेपाललगायत विश्वका धेरै देशमा दिगो विकासको अभियान सञ्चालन गरिएको छ। तर, मानव अधिकारको प्रत्याभूतिबिना यो सम्भव छैन। इन्सेकले यहाँका विभिन्न जिल्लामा संकलन गरेका तथ्यांकअनुसार सन् २०१७ को तुलनामा सन् २०१९ मा मानव अधिकार उल्लंघन र ज्यादतीका घटनाहरू करिब दोब्बर बढेको थियो। यसैगरी उक्त संस्थाको प्रतिवेदनअनुसार सन् २०१९ को तुलनामा सन् २०२० मा यहाँ उक्त घटनाहरू दोब्बरभन्दा बढी बढेको थियो। नेपालमा बिरामीहरूले औषधोपचार गर्न पाउने अधिकार संरक्षण गर्ने मामिलामा सरकार उदासीन छ। यसबाट बिरामीको अधिकारको हनन् भएको छ। योबाहेक यहाँको अपांग, महिला, सीमांकृत समुदाय, बालबालिकालगायत विपद्मा परेका वर्गप्रति मानव अधिकारवादीहरूको उपयुक्त ध्यान जान नसकेकोले यहाँ मानव अधिकारको अवस्था सन्तोषजनक छैन। वास्तवमा कुनै पनि राज्य सत्ताको मूल्यांकनको मापदण्ड त्यहाँ विद्यमान भ्रष्टाचार र मानव अधिकारको अवस्थाबाट प्रतीत हुन्छ। यदि भ्रष्टाचार र मानव अधिकार उल्लंघनका घटना कम भए कुनै पनि राज्य सत्ता सफल मानिन्छ भने बढी भएमा असफल मानिन्छ। नेपालमा भ्रष्टाचार न्यूनीकरण एवं मानव अधिकार उल्लंघनका घटना कम गर्ने केही प्रयास भए पनि यस सम्बन्धमा ठोस सफलता प्राप्त गर्न सकिएको छैन। मानव अधिकार कार्यान्वयनको बलियो जग बसाल्न सकिएको छैन। कानुनी छिद्र खोजेर अपराधीहरूलाई संरक्षण दिने गरिएको छ। अपराधकर्म गरेका व्यक्तिहरूलाई यथाशीघ्र कानुनी दायरामा ल्याउनुपर्छ। दण्डहीनताको अन्त्य गर्न सकेमा मानव अधिकारको संरक्षण गर्न सघाउ पुग्नेछ।"
राजदूत फिर्ता बोलाउने निर्णय सरकारले फिर्ता लिनुपर्छ : एनपी साउँद,"काठमाडौं : नेपाली कांग्रेसका नेता एनपी साउदले राजदूत नियुक्तिलाई गम्भीरताका साथ लिन सरकारको ध्यानाकर्षण गराएका छन्। प्रतिनिधिसभाको बिहीबारको बैठकको विशेष समयमा साउदले राजनीतिक भागबण्डका आधारमा राजदूत नियुक्त गर्ने र दलहरुले आवेदन नै निकाल्नेजस्ता कामले राजदूत नियुक्तिमा प्रश्न उठ्ने भन्दै राजदूत नियुक्तिलाई गम्भीरताका साथ लिन सरकारको ध्यानाकर्षण गराएका हुन्। सरकारले भारतलगायत विभिन्न ११ मुलुकका राजदूत फिर्ता बोलाएको थियो। त्यसपछि ८ देशमा राजदूत सिफारिस गरेको छ भने अन्य देशमा सिफारिस हुन बाँकी छ। दक्षिण कोरियाका लागि राजदूत सिफारिस भएका सुशिल प्याकुरेलले भने आफूसँग छलफल नगरी सिफारिस गरेको भन्दै फिर्ता लिइदिन प्रधानमन्त्रीको कार्यालयलाई पत्रचार गरेका छन्। सरकारले कुनै जानकारी नदिइ राजदूत फिर्ता बोलाउनुले कुटनीतिक र अन्तर्राष्ट्रिय क्षेत्रमा विश्वसनीयता घटेको उनले बताए । उनले राजदूत फिर्ताको निर्णय फिर्ता लिन माग समेत गरे । त्यस्तै उनले बीआरआईमा अनुदानलाई स्वीकार गर्नुपर्ने भन्दै बजारको सुनिश्चितता नभएसम्म ठूला परियोजनाहरुलाई ऋणका आधारमा अघि बढाउन नहुने धारणा राखे। नेता साउनले एडीबी,वल्र्ड बैंककै ब्याजदरमा ऋण लिने विषयमा प्रधानमन्त्रीले सदनलाई विश्वासमा लिनुपर्ने र राष्ट्रिय सहमति कायम गर्नुपर्नेमा जोड दिए।"
"एकीकृत समाजवादीले बढायो केन्द्रीय कमिटीको आकार, वरिष्ठ उपाध्यक्ष पद थपिँदा मनोनीत प्रावधान हट्यो",काठमाडौं : नेकपा एकीकृत समाजवादीले केन्द्रीय कमिटीको आकार बढाउने निर्णय गरेको छ। बिहीबार पार्टी कार्यालयमा बसेको केन्द्रीय सचिवालय बैठकले २९९ सदस्यीय केन्द्रीय कमिटी बनाउने निर्णय गरेको हो। यसअघि १९९ सदस्सीय केन्द्रीय कमिटी थियो। त्यस्तै पदाधिकारी संख्या पनि बढेर २१ पुगेको छ। पार्टी प्रवक्ता जगन्नाथ खतिवडका अनुसार वरिष्ठ उपाध्यक्ष पद सिर्जना गरिएको छ भने वरिष्ठ उपाध्यक्षमा एक महिला अनिवार्य गरिएको छ। त्यस्तै सम्मानित पदलाई पनि यथावत् राखिएको छ। अहिले झलनाथ खनाल सम्मानित नेता हुन्। त्यस्तै केन्द्रीय प्रतिनिधिबाट ५ प्रतिशत मनोनीत गर्ने प्रावधान हटाइएको छ। खतवडाका अनुसार वरिष्ठ नेता आवश्यकता अनुसार राखिनेछ भने २१ जना पदाधिकारी समावेशिताका आधारमा चुनिनेछ।
"सामाजिक सुरक्षा भत्ता, कर्मचारीको तलबमा खर्च गर्न अर्थ मन्त्रालयले दियो थप ४ अर्ब ५ करोडको अख्तियारी","काठमाडौं : अर्थ मन्त्रालयले सामाजिक सुरक्षा भत्ता,पारिश्रमिक पदाधिकारीमा थप रकम खर्च गर्न अख्तियारी दिएको छ। अर्थमन्त्री वर्षमान पुनले मन्त्रिस्तरीय निर्णय गर्दै गृह मन्त्रालयलगायत विभिन्न निकायबाट सामाजिक सुरक्षा भत्ता, पारिश्रमिक लगायतमा थप बजेट निकासा माग भई आएअनुसार खर्च गर्न अख्तियारी दिएको सचिव मधुकुमार मरासिनीले जानकारी दिए । उनका अनुसार सामाजिक सुरक्षा भत्ता,पारिश्रमिक कर्मचारी र पारिश्रमिक पदाधिकारीमा खर्च शीर्षकमा विनियोजन भएको रकममध्ये कुनै क्रियाकलापमा रकम अपुग हुने र त्यही खर्च शीर्षकको अर्को क्रियाकलापमा रकम बाँकी रहने अवस्थामा क्रियाकलापहरु बीचमा खर्च समायोजन गरी भुक्तानी निकासा गर्ने निर्णय भएको हो। मरासिनीले महालेखा नियन्त्रक कार्यालयलाई मंगलबार पत्राचार गर्दै भुक्तानी निकासाबाट पनि अपुग भएको अवस्थामा कर्मचारीको पारिश्रमिकमा ३ अर्ब ८० करोड र योगदानमा आधारित निवृत्तभरण तथा उपदान कोषमा २५ करोड गरी जम्मा ४ अर्ब ५ करोड खर्च गर्ने गरी अख्तियारी दिएको जानकारी गराए। उनका अनुसार महालेखा नियन्त्रक कार्यालयमार्फत सम्बन्धित कोष तथा लेखा नियन्त्रक कार्यालयलाई अख्तियारी दिने निर्णय भएको हो।"
'राजनीतिक अस्थिरता अन्त्य गर्न कांग्रेसएमाले मिल्नुको विकल्प छैन',"काठमाडौं : देशमा राजनीतिक अस्थिरता निम्तिरहेका बेला संविधानविद् तथा राजनीतिक विश्लेषकहरूले कांग्रेसएमाले मिल्नुको विकल्प नरहेको बताएका छन्। लोकतन्त्रमा सर्वदलीय सरकारभन्दा जनताको म्यान्डेडअनुसार सरकार बन्नुपर्ने उनीहरूको सुझाव छ। कांग्रेसएमाले नेतृत्वको सरकारले मात्रै मुलुकलाई सही दिशा दिनसक्ने उनीहरूको बुझाइ छ। संविधान संशोधन गर्न, निर्वाचन प्रणाली सुधार गर्न, बाह्य नीति एक हुन, भ्रष्टाचार कम गर्न कांग्रेसएमाले मिल्नुपर्ने उनीहरूको जिकिर छ। राजनीतिक विश्लेषक नीलाम्बर आचार्यले लोकतन्त्र अझ बलियो बनाउन कांग्रेस र एमाले मिल्नुको विकल्प नरहेको बताउँछन्। ठूला दुई दल मिले साना दलहरू आफैं मिल्न आउने उनको भनाइ छ। अप्ठ्यारो परिस्थितिमा ठूला दल मिल्नुपर्ने उनको सुझाव छ। अहिलेको अवस्थामा ठूला शक्ति मिल्नुपर्छ, एकजुट हुनुपर्छ। ठूला शक्ति मिल्दा सानालाई पनि एक ठाउँमा ल्याउँछ, उनले भने। उनले संविधान अभ्यासको समीक्षा गर्ने बेलासमेत आएको बताउँछन्। संविधान जारी भएको ९ वर्ष भयो। यो अवधिमा केके गरियो?, उनको प्रश्न छ, दुइटा निर्वाचन भए। संसद, संसदजस्तो भएन। निर्वाचन प्रणाली के गर्ने भन्ने विषयमा निर्णय गर्न पनि ठूला दल मिल्नुको विकल्प नरहेको उनको सुझाव छ। त्यस्तै संविधानविज्ञ डा विपिन अधिकारीले निर्वाचनको म्यान्डेडअनुसार सरकार गठन नहुँदा मुलुक निरन्तर खस्किरहेको टिप्पणी गरेका छन्। सरकार बनाउने म्यान्डेड कांग्रेस र एमालेलाई दिइएको छ तर, जसले चुनावको म्यान्डेड पाएको छ, उसले सरकार गठन गरेको छैन। जसलाई म्यान्डेड नै छैन उसले सरकारको नेतृत्व गरेको छ। समस्याको मूल जड नै यही हो,' उनले भने। कांग्रेस र एमाले मिलेर सरकार बनाउँदा संविधान कार्यान्वयनमा बाँकी रहेका एजेन्डा कार्यान्वयन गर्न, सर्वभौमसत्ता बलियो राख्न सक्ने उनको तर्क छ। बलिया पार्टीले सरकार बनाउनुपर्छ। त्यसले संविधान कार्यान्वयनमा बाँकी रहेका एजेन्डा पूरा गर्न सक्छन्। सर्वभौमसत्ता बलियो हुन्छ,' उनले भने, निर्वाचनमा राम्रो गर्न नसकेका पार्टी प्रतिपक्षमा बस्छन्। यो नै उत्तम विकल्प हो। संविधानविद् डा अधिकारी सत्तामा टिक्न टिकाउन जेसुकै सम्झौता गर्ने र विदेशीको बलको प्रयोग गर्ने प्रवृत्ति विकास भएको बताउँछन्। बलियो सरकार नभएकाले सत्तामा टिक्न र टिकाउन ठूलो चुनौती छ। त्यसका लागि जुनसुकै कुरामा सम्झौता गर्ने र विदेशीको बल प्रयोग गर्न प्रवृत्ति देखिएको हो, उनले भने। उनले यस्तो सरकारले उत्तरदायी शासन सञ्चालन गर्न नसक्ने बताए। सरकार पद्धतिमा चल्न नपाएकै कारणले मुलुकको अवस्था निरन्तर खस्किँदै गएको उनको विश्लेषण छ। उनले प्रतिपक्ष बिनाको सर्वदलीय सरकार अभ्यास भने असफल भइसकेको बताए। त्यस्तै राजनीतिक विश्लेषक डा लोकराज बराल मिलेर जानु राम्रो भए पनि दलहरूको मनोवृत्तिले यो सम्भावना कमै रहेको बताउँछन्। सबै मिलेर जानु राम्रो हो तर, हाम्रा राजनीतिक दल र तिनका नेतामा मिलिजुली कल्चर नै छैन। लेनदेन, नियुक्ति भागबन्डामा खटपट भइहाल्छ। अनि, एउटा गठबन्धन ४५ महिना भएपछि खल्बलिन थालिहाल्छ, उनी भन्छन्। कांग्रेस र एमाले मिल्ने कुरा बोलीमै सीमित रहेको उनको भनाइ छ। उनले लोकतन्त्रका प्रतिपक्ष सशक्त हुनुपर्ने बताए। विश्लेषक बराल अन्य पार्टी खिइँदै जाने हुँदा कांग्रेस र एमाले मिसन ८४ मा एक्लाएक्लै चुनावमा जाने बताउँछन्। अरू दल त खिइँदै जानेजस्तो देखिन्छ। कांग्रेस र एमाले २०८४ एक्लाएक्लै चुनाव लड्छन्, उनले भने।"
२१ पदाधिकारीसहित २९९ केन्द्रीय कमिटी बनाउने नेकपा एसको निर्णय,"काठमाडौं : नेकपा एकीकृत समाजवादीले २९९ सदस्यीय केन्द्रीय कमिटी बनाउने निर्णय गरेको छ। बिहीबार पार्टी कार्यालयमा बसेको केन्द्रीय सचिवालय बैठकले आसन्न महाधिवेशनबाट २१ पदाधिकारीसहित २९९ सदस्यीय केन्द्रीय कमिटी चयन गर्ने निर्णय गरेको हो। यसअघि १९९ सदस्यीय केन्द्रीय कमिटी रहेको थियो। पार्टी प्रवक्ता जगन्नाथ खतिवडाले पार्टीको सम्मानित पद यथावत् राख्ने निर्णय भएको बताए। त्यस्तै वरिष्ठ उपाध्यक्ष पद सिर्जना गर्ने र केन्द्रीय उपाध्यक्षमा एक महिला सिट अनिवार्य गर्ने निर्णय भएको उनले बताए। त्यस्तै केन्द्रीय प्रतिनिधिबाट ५ प्रतिशत मनोनीत गर्ने प्रावधान हटाइएको प्रवक्ता खतिवडाको भनाइ छ। उनका अनुसार वरिष्ठ नेता आवश्यकता अनुसार राखिनेछ भने २१ जना पदाधिकारी समावेशिताका आधारमा चुनिनेछ। त्यस्तै नेकपा एसले महाधिवेशनबाट विशिष्ट कम्युनिस्ट नेताहरूलाई सम्मान गर्ने भएको छ। उनीहरूको नाम भने सार्वजनिक गरिएको छैन। यस विषयमा शनिबार वृहत् पत्रकार सम्मेलन आयोजना गर्ने प्रवक्ता खतिवडाले बताए। उनले सहमतिकै आधारमा केन्द्रीय कमिटी चुन्ने प्रयास भइरहेको बताए। 'सबै नेताहरूले सहमतिकै आधारमा जानुपर्छ भनिरहनुभएको छ। हाम्रो जोड पनि सहमतिमै छ। सहमति हुन सकेन भने निर्वाचनबाट भए पनि केन्द्रीय कमिटी चयन हुन्छ,' सञ्चारकर्मीसँग उनले भने।"
"एकीकृत समाजवादीको सचिवालय बैठक आज,केके छन् एजेण्डा ?","काठमाडौं : नेपाल कम्युनिष्ट पार्टी (एकीकृत समाजवादी)को सचिवालय बैठक आज बस्दैछ । आज दिउँसो केन्द्रीय कार्यालयमा बस्ने बैठकमा महाधिवेशनमा प्रस्तुत गरिने राजनीतिक, समाजवादी कार्यक्रम, विधान र साङ्गठनिक दस्तावेजको टुङ्गो लगाइने एकीकृत समाजवादीले जनाएको छ । बैठकले पार्टीको आसन्न दशौँ राष्ट्रिय महाधिवेशनको तयारी,विभिन्न दस्तावेज अनुमोदन तथा प्रतिनिधिको नामवली स्वीकृत, मातहतका कमिटीको कार्य प्रगतिको समीक्षा गर्ने बताइएको छ। पार्टी तथा जनसंगठनका सबै तहका कमिटीले सम्पूर्ण कामलाई महाधिवेशन केन्द्रित गर्ने र महाधिवेशन प्रभावित हुने गरी पार्टी सङ्गठनका कुनै गतिविधि नगर्न निर्देशन दिएको छ । पार्टीले देशभरबाट एक हजार आठसय ४९ प्रतिनिधि छनोट गरेको छ । छनोट गरिएका प्रतिनिधिको कूल सङ्ख्याको पाँच प्रतिशतअर्थात् ९५ जना प्रतिनिधि मनोनयन गर्ने व्यवस्था छ । केही दिनमा ती प्रतिनिधि मनोनयन गरिने जनाइएको छ ।"
"वाइडबडी इटालीमा अलपत्र, को जिम्मेवार ?","काठमाडौं : नेपाल वायुसेवा निगम (नेपाल एयरलाइन्स) को वाइडबडी (ए३३०) जहाज इटालीको नेपल्समा अलपत्र परेको छ। २२ जुन, २०२४ (शनिबार, असार ८) गते इटाली लगिएको नाइनएनएएलवाई जहाज नेपल्सस्थित एटिटेक एसपीएमा पुर्याइएको हो। तर, निगमले नियामक निकाय नेपाल नागरिक उड्डयन प्राधिकरणको स्वीकृतिबिना इटाली लगिएको भन्दै अध्यक्षसहित पाँच जनालाई तोकिएको काम गर्न वञ्चित गरेको छ। हरेक दुई वर्षमा निगमको ए३३० विमानहरूको नियमित मर्मत (सी चेक) गर्नुपर्ने हुन्छ। त्यसै सिलसिलामा जहाज इटाली पुर्याएको निगम बताउँछ। प्राधिकरण र निगमबीचको असमझदारीका कारण वाइडबडी जहाज इटालीमा अलपत्र परेको छ। २६ जुनसम्म उडान गर्न सक्ने लक समय हुँदाहुँदै २२ जुनमा लगेर इटालीमा जहाज थन्काइएको निगम स्रोत बताउँछ। निगमको जिम्मेवार निकायले काम नगर्दा जहाज अलपत्र भएको स्रोतको भनाइ छ। लापरबाहीका कारण हाल निगमको जहाज न कुनै आधिकारिक सम्झौता गरिएको संस्था, न कुनै स्वीकृत प्राप्त निकाय वा कुनै विमानस्थलमा रेखदेखमा नरही कुनै अमुक संस्थाको ह्यांगरमा १२ अर्ब मूल्य पर्ने जहाज अलपत्र अवस्थामा रहेको छ। ती स्रोतले भने। प्राधिकरणका सूचना अधिकारी ज्ञानेन्द्र भुलका अनुसार निगमले नियम पूरा नगरी जहाज इटाली पुर्याएको बताएका छन्। नागरिक उड्डयन नियमावली २०५८ मा भएको व्यवस्थाबमोजिम प्राधिकरणबाट जहाज सञ्चादन अनुमति (एओसी) प्राप्त भएको वायुसेवा कम्पनीले आफ्नो कुनै वायुयानको कुनै पनि चेकजाँच गर्दा कुन जहाजको के चेक गर्ने भन्ने पनि प्राधिकरणको स्वीकृति लिनुपर्ने र एयरक्राफ्ट मेन्टेनेन्स अर्गनाइजेसन (एएमओ)ले पनि प्राधिकरणबाट अनुमति लिनुपर्छ। उनले भने। निगमले न सी चेकको अनुमति लिएको छ न त एएमओका लागि स्वीकृति लिएको छ भन्दै भुलले निगमले प्राधिकरणलाई झुट बोलेर दुबईको नियमित उडान लान्छु भन्दै सी चेकका लागि इटाली पुर्याएको बताए। एएमओ गर्ने कम्पनी सी चेकका लागि लायक छ कि छैन भन्ने पनि प्राधिकरणले हेरी स्वीकृति दिएपछि मात्र जहाज जिम्मा दिनुपर्ने नियम छ। तर, निगम भने प्रक्रिया पुर्याउँदा पुर्याउँदै पनि प्राधिकरणको गैरजिम्मेवारीका कारण समस्या उत्पन्न भएको विज्ञप्तिमार्फत जनाएको छ। हरेक दुई वर्षमा गर्नुपर्ने निगमको ए३३० विमानहरूको नियमित मर्मत (सी चेक) गर्न कम्पनी छनोट गर्नका लागि १३ फेबु्रअरी, ३० मार्च, १७ मे र ३ जुन, २०२४ गरी पटकपटक टेन्डर आह्वान गरेको जनाएको छ। प्रतिस्पर्धाको आधारमा इटालीको नेपल्सस्थित एमआरओ एमएस एटिटेक एसपीए मर्मत कम्पनीलाई छनोट गरिएको बताइएको छ। सो सम्बन्धमा प्राधिकरणलाई जानकारी गराइएको र अनुमतिका लागि प्रक्रियामा रहेको बताइएको छ। प्राधिकरणबाट अनुमति आउन ढिला भएपछि प्राप्त मेन्टेनेन्स स्लटअनुसार काम गर्न ईयूको नियमानुसार फेरि फ्लाइट्स फर मेन्टेनेन्स ओन्ली भनेर दुबईबाट इटाली पुर्याइएको निगमले स्पष्ट पारेको छ। निगमको लापरबाहीका कारण देखाउँदै अध्यक्ष युवराज अधिकारी, अपरेसन डाइरेक्टर क्याप्टेन दीपु ज्वारचन, जहाज उडाएर लाने क्याप्टेनहरू महेश्वरमान डंगोल र रमण घिमिरे र एयर बर्दिनेस म्यानेजर ज्ञानबहादुर कुँवरलाई अर्को निर्णय नभएसम्म तोकिएको काम गर्न नमिल्ने गरी कारबाही गरेको छ। अब जहाजका सन्दर्भमा के हुने पनि पनि अन्योल देखिएको छ।"
सिन्धुलीबाट ब्युँतिए २३ वर्षअघिका द्वन्द्वकालीन मुद्दा,"सिन्धुली : जिल्ला अदालत सिन्धुलीले २३ वर्ष पुरानो द्वन्द्वकालीन मुद्दा ब्यँुताउन आदेश दिएको छ। नेकपा माओवादी केन्द्रका केन्द्रीय उपमहासचिव तथा पूर्वमन्त्री हरिबोल गजुरेलदेखि मोहन वैद्य समूहका नेता चन्द्रप्रकाश गजुरेललगायतका २६ जना जनयुद्धकालीन माओवादी नेताहरू प्रतिवादी रहेको मुद्दा ब्युँताइएको हो। जिल्ला न्यायाधीश रमेश शर्मा पौडेलको इजलासले गोरेबहादुर श्रेष्ठ र प्रहरी सहायक निरीक्षक जयबहादुर खड्का समेतको प्रतिवेदन तथा रत्नबहादुर माझीको जाहेरी रहेका दुइटा मुद्दा कारबाहीका लागि जगाउने गरी आदेश दिएका हुन्। जिल्ला अदालत सिन्धुलीमा विचाराधीन रहेको दुइटा ज्यानमार्ने उद्योग सम्बन्धीका मुद्दा लामो समयदेखि निस्क्रिय रहेको भन्दै ती मुद्दाहरूलाई मुलतबी जगाई करबाही अगाडि बढाउन भनी यही असार ३ गते आदेश दिइएको हो। मुद्दा१निवेदन नं ०८०एफएन०१३२तत्कालीन महेश्वता गाविसका४ हाल मरिण गाउँपालिका७ का गोरेबहादुर श्रेष्ठको जाहेरीमा तत्कालीन माओवादीका २१ जना नेताविरुद्ध जिल्ला अदालत सिन्धुलीमा २०५७ सालमा अभियोजन दार्ता भएको थियो। अभियोजनमा माओवादीका तत्कालीन केन्द्रीय सदस्य तत्कालीन महादेवस्थान ४ का शेरमान कुँवर, निरु कुमारी कुँवर, तुलबहादुर माझी, बुद्धिमान माझी, कमलप्रसाद देवकोटा, महोनचन्द्र गौतम, लक्ष्मीप्रसाद देवकोटाकी छोरी सानी देवकोटा, सोनामसिंह स्याङ्तानको नाम उल्लेख छ। यस्तै, महादेवस्थान ६ का चन्द्रबहादुर माझी, कपिलाकोट गाविस १ बस्ने उत्तमबहादुर ठाडामगर, कपिलाकोट ३ का कुमार मोक्तान, तत्कालीन कमलामाई नगरपालिका ९ बस्ने चित्रनारायण श्रेष्ठ, हरिबोल गजुरेल, चन्द्रप्रकाश गजुरेल, तत्कालीन पुरानोझाँगाझोली गाविस ६ बस्ने गोपीबहादुर सार्की, झाँगाझोली गाविस २ बस्ने बुद्धरत्न शाक्य, सूर्यकुमारी शाक्य, तत्कालीन लाम्पानटार गाविस ३ का बलराम तिमल्सिना, भीमेश्वर गाविस ९ का देवीदत्त देवकोटा, तीनकन्या गाविस ८ बस्ने खम्बसिंह गुरुङ र डुडभन्ञ्याङ गाविस ७ बस्ने शन्तोषकुमार बरालविरुद्ध मुद्दा दर्ता भएको छ। हरिबोल गजुरेल हाल नेकपा माओवादी केन्द्रका केन्द्रीय उपमहासचिव छन् भने गोपी आछामी राष्ट्रियसभामा माओवादीका सचेतक छन्। बुद्धिमान माझी माओवादीका सिन्धुली जिल्ला इन्चार्ज छन्। सीपी जगुरेल मोहन वैद्य नेतृत्वको क्रान्तिकारी माओवादीका दोस्रो तहका नेता हुन्। निरु दर्लामी हाल एमाले केन्द्रीय सदस्य छिन्। सोनाम सिंह स्यांतान माओवादीबाट बाबुरामको पार्टीमा लागेर हाल बागमती प्रदेशका आन्तरिक मामिला तथा कानुनमन्त्री गंगानारायण श्रेष्ठका सहयोगी छन्। शेरमान कुँवर, कमलप्रसाद देवकोटा, महोनचन्द्र गौतमको द्वन्द्वकै क्रममा मृत्यु भइसकेको छ। चित्रनारायण श्रेष्ठ द्वन्द्वकै क्रममा बेपत्ता छन्। जिल्ला अदालत सिन्धुलीका न्यायाधीश पौडेलको इजलासले गत असार २३ गते २०५७ सालमा मुल्तबीमा राखिएको मुद्दालाई फौजदारी कार्यविधि संहिताबमोजिम जगाएर दर्ता गरी कारबाही गर्न आदेश दिएको थियो। सिन्धुलीको तत्कालीन महादेवस्थान हाल मरिण गाउँपालिका ७ का गोरेबहादुर श्रेष्ठलाई २०५४ साल पुस १९ गते राति ९ बजे घरमै गएर सुराक गरेको अभियोगमा माओवादीले दुवै खुट्टा र देब्रेहात काटेर हत्या प्रयास गरेको थियो। सोही अभियोगमा ज्यान मार्ने उद्योगमा तत्कालीन माओवादी विद्रोहीका सिन्धुली जिल्लाका अधिकांश नेताहरूलाई विपक्षी बनाएर २०५७ मा जिल्ला अदालतमा मुद्दा दायर भएको थियो। उक्त घटनामा श्रेष्ठको दुवै खुट्टा छिनालिएको थियो। सो घटनालाई लिएर २०५८ साल मंसिर १८ मा प्रतिवादीहरूविरुद्ध म्याद जारी भए पनि भूमिगत माओवादीका नेताहरू हाजिर नभई फरार रहेकाले मुल्तबीमा राखिएको मुद्दा अहिले ब्युँताउन आदेश गरिएको हो। मुद्दा२निवेदन नं ०८० एफएन०१३१जिल्ला अदालत सिन्धुलीका न्यायाधीश पौडेलको इजलासले तत्कालीन माओवादीले सञ्चालन गरेको १० वर्षे सशस्त्र जनयुद्धका बेला ज्यानमार्ने उद्योगमा दर्ता भएको प्रहरी सहायक निरीक्षक जयबहादुर खड्का समेतको प्रतिवेदनले तथा रत्नबहादुर माझीको समेत जाहेरी नेपाल सरकार बादी रहेको अर्को मुद्दा ब्युँताएको छ। उक्त मुद्दामा तत्कालिन महादेवस्थान गाविस ४ हाल मरिण गाउँपालिका ७ का शेरमान कँुवर, सोही ठाउँकी निर्मला कुँवर, महादेवस्थान वडा नम्बर ६ का हरिबहादुर श्रेष्ठ, यज्ञबहादुर श्रेष्ठ, नारायणबहादुर घोले, दुर्गाबहादुर श्रेष्ठ र महादेवस्थान ९ का तुलबहादुर माझी समेतलाई प्रतिवादी बनाइएको छ। शेरमान कुँवर र तुलबहादुर माझीलाई गोरेबहादुर श्रेष्ठको ज्यान मुद्दामा समेत प्रतिवादी बनाइएको छ। प्रस्तुत मुद्दामा मिसिल अध्ययन गरी हेर्दा प्रस्तुत मुद्दा २०५७ असोज ३ मा ६ वर्षपछि मुद्दा कारबाहीको निमिक्त जगाउने गरी मुलतबीमा राख्नु भन्ने आदेश भएको भए पनि हालसम्म जागेको नदेखिँदा मुलतबीबाट जगाई कारबाही प्रक्रिया अघि बढाउन गत असार ४ गते आदेश दिइएको छ। अदालतका कर्मचारीको २०८० जेठ २२ को प्रतिवेदन अनुसार उक्त मुद्दा मुलुकी फौजदारी कार्याविधि संहिता २०७४ को दफा ९८ (४) बमोजिम मुलतबीबाट जगाई दिएको हो। उक्त मुद्दा फौजदारी दायरीमा दर्ता गरी कानुनबमोजिम गर्नु, आदेशमा भनिएको छ। यस मुद्दामा रत्नबहादुर माझीलाई २०५७ साल तत्कालीन माओवादीले गोली हानी हत्या प्रयास गरेको आरोप छ। त्यति बेला तत्काल शाही नेपाली सेनाको हेलिकप्टरमार्फत उद्धार गरी माझीको उपचार गरी ज्यान बचाइएको थियो। तर माझीको गत वर्ष नै निधन भइसकेको परिवारले जनाएका छन्। उक्त घटनामा संलग्न भएको आशंकामा माओवादीका तत्कालीन नेताविरुद्ध ज्यान मार्ने उद्योगमा मुद्दा दर्ता भएको हो। माझी तत्कालीन समयका गाउँ प्रधानपन्च थिए। जिल्ला अदालत सिन्धुलीका कर्मचारीको प्रतिवेदनका आधारमा ब्युँतिएको मुद्दाका प्रतिवादीहरूमध्ये अधिकांश हाल नेकपा माओवादी केन्द्रमै आबद्ध छन्। अदालतले उनीहरू हालसम्म फरार रहेको सूचीमा राखेको छ। सुराक गरेको आरोपमा खुकुरीले खुट्टा छप्काए म तत्कालीन महादेवस्थान गाविसको २०१७ सालदेखि निरन्तर अध्यक्ष निर्वाचित थिए महादेवस्थान गाविसका तत्कालीन अध्यक्ष तथा प्रधानमपन्च गोरेबहादुर श्रेष्ठले भने। म गाउँ प्रधानपञ्चसमेत हुँ। मैले माओवादी जनयुद्धका विरुद्ध कुनै गतिविधि गरेको थिइन्। मलाई २०५४ मा माओवादीका केही नेताहरूले आएर माओवादीलाई सहयोग गर्नुपर्यो भने। मैले कसरी सहयोग गर्नु भने। पछि केही माओवादीहरूले सुरक्षा निकायमा गएर आत्मसमर्पण गर्नुपर्छ भन्ने पनि सुझाव दिए। मैले सोहीअनुसार तत्कालीन प्रमुख जिल्ला अधिकारी र प्रहरी प्रमुखकोमा गएर आत्मसमर्पण गरे। मसँग केही माओवादीका नेताहरू पनि थिए। सोही बेला प्रहरीले एक जनालाई नियन्त्रणमा लियो। मैले उसलाई छाडेर घर जाँदा माओवादीले मार्छन् भन्दै आफूलाई पनि बरु जेलमै राख्न आग्रह गरेपछि भोलिपल्ट प्रहरीले सबैलाई छाडिदियो। हामी गाउँ फर्किएऔं। त्यसको केही दिनमा माओवादीका नेता तथा मेरो भदाह (श्रेष्ठका श्रीमतीका भाइका छोरा) यज्ञ श्रेष्ठ र उनका भाइबुहारी सानी भन्नेलाई २०५४ मंसिर ६७ गते तिर दंगा प्रहरीले महेश्वता खोलामा गोली हानेर हत्या गरेछ। त्यही घटनामा मलाई सुराक गरेको आरोप माओवादीले लागेको रहेछ। त्यसको केही दिनमा माओवादीहरू मेरो घरमा आएर मलाई बसेको गोठको थपर्याङबाट तल खसालेर आक्रमण गरे। मेरै घरमा भएको खुकुरी निकाले र मेरा दुवै खुट्टा छिनाल्न आक्रमण गरे। मैले के भयो कुरा गरौं भने तर मेरो कुरानै नसुनी हात र खट्टामा छप्काए। म बेहोस भए। यो रातिको ९ बजेको घटना हो। मलाई आक्रमण गरेपछि माओवाद जिन्दावाद भन्दै माओवादीहरू हिँडेपछि मेरो परिवारले मलाई कपिलाकोट स्वास्थ्य संस्थामा उपचारमा लगेछन्। सोही बेला शाही नेपाली सेनाको नाइट भिजन हेलिकप्टर आएर उद्धार गरेको रहेछ। मेरो दुवै खुट्टा गुमे। करिब २ वर्ष टिचिङमा उपचारपछि म बाँच्न सफल भए। मैले उनीहरूविरुद्ध उजुरी गरेको हैन तत्कालीन माओवादी आक्रमणमा परेका श्रेष्ठ हाल ९४ वर्षका भए। उनलाई उक्त घटनामा आक्रमण गर्ने माओवादीहरूको याद छैन। सबैले मुखमा पट्टी कसरेर आएका कारण चिन्न कठिन भयो। उनी जिल्ला अदालतमा कसैप्रति किटानी जाहेरी नदिएको बताउँछन्। बरु उनका भदाय भाइ हरिबहादुर श्रेष्ठको निर्देशनमा एक जना नाताले मित छोरा पर्ने सुर्जेबहादुर माझी भन्नेले खुकुरी आक्रमण गरेको स्थानीय जयबहादुर माझी र तुलसी माझीले बताउने गरेको उनी स्मरण गर्छन्। हरिबहादुर श्रेष्ठ गोरे श्रेष्ठका कान्छी श्रीमती पूर्ण मायाका भदाह भाइ हुन्। हरिबहादुर तत्कालीन नेकपा माओवादीको जनसेनाका ब्रिगेड कमान्डार हुन्। उनी हाल एक बाल यौन दुव्र्यवहारको काण्डमा मकवानपुर जिल्लामा थुनामा छन्। सुर्जेबहादुर माझी भन्ने कहाँ छन् उनलाई एकिन छैन। भदाह भाइ र सुर्जे माझीको नाम आए पनि मैले उनीहरूविरुद्ध पनि उजुरी गरेको छैन। अदालतमा भएको मुद्दा कसले कसरी दर्ता गरायो मलाई याद छैन उनले भने। श्रेष्ठका अनुसार हरिबहादुर र सुर्जे माझीको नाम उक्त मुद्दामा पनि छैन। कानुनी कारबाही होस् घटनामा संलग्नहरू कोको हुन्, त्यो मलाई थाहा छैन। तर, त्यस्ता घटनामा संलग्नहरूलाई कानुनी दायरामा ल्याउनुपर्छ। मैले के भयो बसौं कुरा गरौंभन्दा मेरो कुरै नसुनी मलाई मार्ने प्रयास भयो। अज म बाहिरभित्र गर्न सक्दिनँ। त्यतिबेला हेलिकप्टर नआएको भए म बाँच्न सक्दैन थिए। यस्ता घटना हजारौंमाथि भएका छन्। रज्यले दोषीमाथि कारबाही गरोस् र हामी जस्ताले न्याय पाउ भन्ने लाग्छ। तर, त्यति बेलाका प्रधानमन्त्री गिरिजा कोइराला पनि मलाई भेट्न आउनुभयो। हालका राष्ट्रपति रामचन्द्र पौडेल, कांग्रेस सभापति शेरबहादुर देउवा, सुुशील कोइराला, गगन थापा पनि मलाई भेट्न आउनुभयो। उहाँहरू नै पटकपटक सरकारमा हुँदा पनि हाम्रा विषयमा कुनै निर्णय भएन। यसलाई हेर्ने हो भने न्याय पाउने कुरा आशामात्र जस्तो लाग्छ। उहाँहरू र तत्कालीन माओवादीहरू एकै सत्तामा हुँदा झनै न्याय नपाउने हो कि भन्ने शंका हुँदै आएको छ। ढिलै भए पनि कानुनी कारबाही चै भए हुथ्यो जस्तो लाग्छ। संक्रमणकालीन न्यायसहित मुद्दा टुंगिनुपर्छनेकपा माओवादी केन्द्रका केन्द्रीय उपमहासचिव हरिबोल गजुरेलल यस्ता द्वन्द्वकालीन घटनाहरूलाई राजनीतिक सहमतिबाट हल गर्नुपर्ने बताउँछन्। उनले भने, बृहत् शान्ति सम्झौता, सत्य निरुपण तथा मेलमिलप आयोगसँग सम्बन्धित ऐनअनुसार छलफल गरिनुपर्छ। संक्रमणकालीन न्यायसँग जोडिएका विधेयक तत्काल संसद्बाट पारित गरेर द्वन्द्वकालीन घटनाहरूको उजुरी अनुसन्धान, मेलमिलाप र अभियोजनाका विषयमा टुंगो लगाउनुपर्नेमा उनले जोड दिए। संक्रमणकालीन न्यायिक प्रक्रिया सामान्य अदालती प्रक्रिया बाटमात्र निरुपण हुँदैनन्। सत्यको उजागर, परिपूरण, मेलमिलाप, क्षमादानका माध्यमबाट टुंगिनुपर्छ, उनले थपे। विस्तृत शान्ति सम्झौता भएको पनि १८ वर्ष भइसक्यो। सरकार र तत्कालीन विद्रोही माओवादीबीच भएको सहमतिअनुसार संक्रमणकालीन न्यायको टुंगो लाग्न सकेको छैन। द्वन्द्वकालीन घटनाहरूको उजुरी अनुसन्धान, मेलमिलाप र अभियोजनाका लागि सत्य निरुपण तथा मेलमिलप आयोग गठन भएका हुन्। शान्ति प्रक्रियाका बाँकी कामहरू पूरा गर्दै द्वन्द्वकालीन घटनाहरूका मुद्दालाई पनि किनारा लगाउनुपर्छ, उनले थपे। द्वन्द्वकालीन मुद्दा लागेका विषयमा राजनीतिक दलहरूबीच सहमत हुन नसक्दा फेरि एकपटक संक्रमणकालीन न्याय र मानव अधिकारको मुद्दा सहतमा आउने सम्भावना बढेको छ। यसलाई राजनीतिक रूपमा हल गर्दै द्वन्द्वकालमा भएका घटनालाई बृहत् शान्ति सम्झौताको मर्मअनुरुप टुंग्याउनुपर्छ, उनले भने। राज्यपक्ष र विद्रोही पक्षबाट युद्धकालमा भएका हिंसा, अपराध र मानव अधिकार उल्लंघनका घटनाहरूलाई संक्रमणकालीन न्यायसम्बन्धी विधेयकमार्फत सम्बोधन गरिनुपर्नेमा उनको भनाइ छ। स्थापित न्याय प्रणालीले युद्धकालका हिंसा र मावअधिकार उल्लंघनका घटनालाई सम्बोधन गर्न नसक्ने भएकाले नै संक्रमणकालीन विशेषणसहितको नयाँ न्याय प्रणालीको परिकल्पना गरिएको हो। त्यसकै आधारमा सत्य निरुपण तथा मेलमिलाप आयोग गठन गरिएको हो। संक्रमणकालीन न्याय तत्काल नटुंगिए थप समस्या हुनसक्छ नेकपा माओवादीका बागमती प्रदेश समितिका सहसचिव प्रकाश श्रेष्ठले भने युद्धकालका हिंसा र मावअधिकार उल्लंघनका घटनालाई संक्रमणकालीन न्यायअनुसार तत्काल नटुंगिए थप समस्या हुन सक्ने शंका व्यक्त गरेका छन्। उनले भने, राजनीतिक दलहरूबीच तत्काल सहमति जुटाएर पीडित पक्षको समेत सहमतिमा हुने गरी संक्रमणकालीन न्यायका कामहरू टुंगोमा नपुर्याउने हो भने यसले देशलाई नै अफ्ठेरो बाटोतर्फ लैजान अग्रसर बनाउँछ। यसतर्फ राजनीतिक दलहरू गम्भीर हुन जरुरी छ। उनले यस्ता घटना सिन्धुलीमा मात्र बाहिर आएको भए पनि देशैभरिका अदालतमा उजुरी भएको र त्यसमा माओवादी मात्र न भएर राज्य पक्षका सेना, प्रहरी, तत्कालीन सरकारसमेत दोषी रहेको उल्लेख गरे। यस्ता घटनालाई विस्तृत शान्ति सम्झौताकै बाँकी कार्यभारका रूपमा लिएर छलफल गरिनुपर्ने उनको तर्क छ। नेपाल सरकार र तत्कालीन विद्रोही माओवादीबीच २०६३ मंसिर ५ मा भएको विस्तृत शान्ति सम्झौताले १० वर्षे सशस्त्र द्वन्द्वको दीर्घकालीन समाधानका लागि माओवादीलाई मूलधारको राजनीतिमा ल्याउन मद्दत गरेको थियो। त्यही सम्झौताको जगमा टेकेर हतियार व्यवस्थापन, सेना समायोजन, संविधानसभाको निर्वाचन र संविधानसभाबाटै लोकतान्त्रिक र समावेशी संविधान जारी गरिए पनि संक्रमणकालीन न्यायका काम पूरा हुन सक्नु दुर्भाग्य भएको श्रेष्ठको भनाइ छ। अदालतको उल्झन कायमै दिल्लीमा सम्पन्न १२ बुँदे समझदारीपछि नेपालको शान्ति प्रक्रियालाई अगाडि बढाउन शान्ति प्रक्रियासित जोडिएका पीडितहरूको न्यायिक सवालमा छानबिन गर्न सत्य निरुपण तथा मेलमिलाप र बेपत्ता छानबिनसम्बन्धी दुई बेग्लाबेग्लै आयोग गठन भए। २०७१ सालमा बेपत्ता पारिएका व्यक्तिको छानबिन तथा सत्य निरुपण तथा मेलमिलाप आयोग ऐन जारी भयो। तर, ऐनले पीडितलाई न्याय दिन नसक्ने र उक्त ऐनले गम्भीर प्रकृतिका मानव अधिकार उल्लंघनका घटनाहरूमा समेत क्षमादान दिने मनसाय देखिएको भन्दै राष्ट्र संघले आपत्ति जनायो भने ऐनविरुद्ध पीडितहरूको समूहले सर्वोच्च अदालतमा रिट दिएकै बखत त्यही ऐनअन्तर्गत २०७१ माघ २८ मा संक्रमणकालीन न्यायिक संयन्त्रहरू गठन भए। तर, २ सय ३४ जना द्वन्द्वपीडितले दायर गरेको एउटा मुद्दामा सर्वोच्च अदालतले १४ चैत २०७१ मा सत्य निरुपणसम्बन्धी विधेयकमा भएको गम्भीर मानवअधिकार उल्लंघनका घटनामा क्षमा वा आममाफी लगायत व्यवस्था खारेज गरेको थियो। सर्वोच्च अदालतको आदेशअनुसार कानुन संशोधन गर्न सरकार र राजनीतिक दलहरूले तत्परता नदेखाउँदा संक्रमणकालीन न्याय निरूपण प्रक्रिया लामो समयदेखि अवरुद्ध छ। संशोधनका लागि संसद्मा विचाराधीन संक्रमणकालीन न्यायसम्बन्धी ऐनका मूलभूत विषयबारे अहिले पनि टुंगो लाग्न सकेको छैन। सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने ? मानव अधिकारको गम्भीर उल्लंघनमा समावेश स्वेच्छाचारी रूपमा क्रूरतापूर्वक गरिएको हत्या या दोहोरो भिडन्तबाहेक गरिएको हत्यामध्ये कुनलाई समावेश गर्ने ? मानव अधिकार उल्लंघनका घटनामा पीडितको सहमति नभए के गर्ने ? सजायको सम्बन्धमा प्रतिशत नै तोक्ने अथवा कारण खुलाएर सजाय घटाउने विषय ऐनमा टुंगो लाग्न बाँकी छ। सर्वाेच्चले दशक लामो हिंसात्मक विद्रोहकालमा भएका अपराधसँग सम्बन्धित अदालतमा विचाराधीन रहेका मुद्दामा नियमित फौजदारी कानुन र अदालती प्रक्रिया आकर्षित हुने तथा त्यसबेलाका गम्भीर अपराधमा क्षमादान नमिल्ने फैसला गरेको थियो। मुलतबीका मुद्दालाई जगाउनु अदालतको नियमति प्रक्रिया होउता कानुन व्यवसायी टंकविक्रम थापा मुलतबीका मुद्दालाई जगाउनु अदालतको नियमति प्रक्रिया भएको बताउँछन्। अदालतमा दर्ता भएका कुनै पनि मुद्दा लामो समयसम्म रोकिरहेका हुन्छन् भने त्यसलाई मुलतबीबाट जगाई कारबाही प्रक्रियामा लैजानु अदालतको नियमति प्रक्रिया हो। तर, यस्तो द्वन्द्वकालीन घटनाका मुद्दाका विषयमा भने सक्रमणकालीन न्यायसम्बन्धी ऐनअनुसार कारबाही गर्ने कि अन्य ऐनअनुसार भन्ने फरक कुरा हो, उनले भने। कानुन व्यवसायी थापाका अनुसार हिंसात्मक द्वन्द्वका बेला भएका अपराधसँग सम्बन्धित अदालतमा विचाराधीन मुद्दामा नियमित फौजदारी कानुन र अदालती प्रक्रिया आकर्षित हुने तथा त्यसबेलाका गम्भीर अपराधमा क्षमादान दिन मिल्ने वा नमिल्ने फैसला कानुनअनुसार हुने छ। तर, बेपत्ता पारिएका व्यक्तिको छानबिन, सत्य निरुपण तथा मेलमिलाप आयोगको सम्बन्धमा व्यवस्था गर्न बनेको ऐनको दफा २६ मा क्षमादानसम्बन्धी व्यवस्था छ। त्यसमा कुनै पीडकलाई क्षमादान गर्न उपयुक्त देखिएमा आयोगले त्यसको पर्याप्त आधार खुलाई नेपाल सरकारसमक्ष सिफारिस गर्न सक्ने प्रावधान राखिएको छ। तर, बलात्कार र आयोगको छानबिनबाट क्षमादान दिन पर्याप्त आधार र कारण देखिएका गम्भीर प्रकृतिका अन्य अपराधमा संलग्न पीडकलाई आयोगले क्षमादानका लागि सिफारिस गर्न सक्ने छैन भनिएको अधिवक्ता थापाको भनाइ छ। यस्तो व्यवस्थाले बलात्कारबाहेक अन्य गम्भीर प्रकृतिका अपराधमा संलग्न भएका पीडकलाई पनि आयोगले पर्याप्त आधार र कारण उल्लेख गरी क्षमादान दिनसक्ने बाटो खोल्द छ। यसअघि सरकारले द्वन्द्वकालीन घटनाको सत्यतथ्य पत्ता लगाउन सत्य निरुपण र मेलमिलाप आयोग तथा बेपत्ता व्यक्ति छानबिन आयोगमार्फत देशभरबाट झन्डै ६० हजार उजुरी संकलन गरेको थियो। २०५२ देखि २०६२ सम्म भएको द्वन्द्वकालीन समयका मुद्दाका दोषीलाई कारबाही सिफारिस तथा समाजमा मेलमिलाप कायम गर्न गठन गरेका यी आयोगमार्फत अहिले काम हुन सकेको छैन।"
"मोरङबाट १५ सय ४८ किलो गाँजा बरामद, एक जना पक्राउ","विराटनगर : मोरङबाट प्रहरीले बिहीबार दिउँसो ठूलो परिमाणमा लागूऔषध गाँजा बरामद गरेको छ। मोरङ प्रहरी प्रमुख एसपी नवराज कार्की नेतृत्वको टोलीले दिउँसो ३ बजेतिर १५ सय ४८ किलोग्राम (लगभग साढे १५ क्विन्टल) गाँजा बरामद गरेको हो। भारततर्फ लैजान ठिक्क पारिएको अवस्थामा तयारी गाँजा बरामद गरिएको प्रहरीले जनाएको छ। एकैपटकमा यति धेरै गाँजा बरामद भएको यो नै पहिलो घटना हो। धनपालथान गाउँपालिका७ का राजकुमार सिंहको खेतमा रहेको गोठमा लुकाएर राखेको अवस्थामा गाँजा बरामद गरिएको जानकारी एसपी कार्कीले दिए। गोठमा गाँजा लुकाइछिपाई राखेको विशेष सूचना प्राप्त हुनसाथ नियन्त्रणमा लिन उनी आफैं टोली लिएर पुगेका थिए। गोठ खानतलासी गर्ने क्रममा ४९ वटा बोराभित्र प्याक गरेर राखेको अवस्थामा गाँजा फेला परेको जानकारी उनले दिए। कार्कीका अनुसार गाँजा बरामद भएपछि गोठधनी सिंहलाई पक्राउ गरिएको छ। गाँजा बरामद गरेर सिंहलाई पक्राउ गरी थप अनुसन्धान अघि बढाइएको उनले बताए। पूर्वी पहाडी जिल्लामा उत्पादन हुने गाँजा अवैध बाटोको प्रयोग गर्दै सुरक्षाकर्मीलाई छलेर भारततर्फ कटाउने गरिएको छ। गाँजाको अवैध धन्दामा संलग्नले नेपालभारत खुला सीमाको फाइदा उठाउने गरेका हुन्। यसको अवैध कारोबारमा संलग्नले नेपालभारत सीमा क्षेत्रमा गाँजा भण्डारण गरेर राख्ने र उपयुक्त समय मिल्नासाथ भारत पुर्याउने गरेको प्रहरी अधिकारी बताउँछन्। प्रहरीका अनुसार नेपालभन्दा दोब्बर बढी मूल्य पाइने भएका कारण गाँजा भारततर्फ लैजाने गरिएको हो। नेपालमा प्रतिकिलो लगभग १५ हजार रूपैयाँमा यसको कारोबार हुने गरेको प्रहरी अधिकारीको भनाइ छ। बरामद भएको गाँजाको मूल्य नेपालमा २ करोड ३२ लाख हाराहारी पर्छ, प्रहरी स्रोतले भन्यो, भारत पुर्याउँदा करिब ४ करोड बढी प्राप्त हुन्छ। पहिलोपटक ठूलो परिमाणमा गाँजा बरामद भएपछि यसको ओसारपसार र कारोबारमा ठूलै गिरोहको संलग्नता रहेको हुनसक्ने प्रहरीको अनुमान छ। पक्राउ परेकाको बयान, प्राप्त सूचना र अनुसन्धानबाट खुलेको तथ्यका आधारमा गाँजाको गिरोह पत्ता लगाउने प्रहरीको तयारी छ। गाँजाको कारोबार र ओसारपसारमा अन्य व्यक्तिहरू पनि संलग्न रहेको हुनसक्ने आशंका छ, एसपी कार्कीले भने, अनुसन्धानबाट थप कुरा पत्ता लाग्छ।"
४ जना फरार प्रतिवादी पक्राउ,महोत्तरी : महोत्तरी प्रहरीले ४ जना फरार प्रतिवादीलाई पक्राउ गरेको छ। पक्राउ पर्ने प्रतिवादीहरुमा भंगहा नगरपालिका८ का २३ वर्षीय वेलाल राईन (कवारी) र २३ वर्षीय मुस्तफा राई रहेका छन्। उनीहरू उपर ज्यान मार्ने उद्योगमा संलग्न रहेको भन्दै जिल्ला अदालत महोत्तरीले सजाय सुनाएको थियो। त्यस्तै अपहरण गरी मानिस बेपत्ता गरेको कसुरमा सम्सी गाँउपालिका७ का ४० वर्षीय हजारी महरा चमार र ३८ वर्षीया गीतादेवी महरा रहेका छन्। पक्राउ परेका चारै जनालाई बिहीबार जिल्ला अदालत महोत्तरीमा बुझाई थप अनुसन्धान भइरहेको जिल्ला प्रहरी कार्यालय महोत्तरीले जनाएको छ। उनीहरु सजाय पाएपछि लामो समयदेखि प्रहरीको फरार सुचीमा रहेको प्रहरी प्रवक्ता डीएसपी सन्त्लाल प्रसाद जयसवारले बताएका छन्।
श्रीमतीको हत्या गर्नेलाई जन्मकैद,"राजविराज : सप्तरीमा श्रीमतीको हत्या अभियुक्त उनका पतिलाई जन्मकैदको सजाय भएको छ। सप्तरी जिल्ला अदालतका न्यायाधीश श्यामविहारी मौर्यको इजलाशले शम्भुनाथ नगरपालिका५ मोहनपुरकी ३२ वर्षीया किरणकुमारी चौधरीको हत्या आरोपमा उनका श्रीमान ३७ वर्षीय इन्द्रदेव चौधरीलाई जन्मकैदको सजाय गरेको हो। इन्द्रदेबलाई जन्मकैदका साथै मृतकका हकवालालाई दुई लाख रुपियाँ क्षतिपूर्ति भराउने र आरोपितबाट फौजदारी कसुर पीडित राहत कोषमा दुई हजार आठ सय रुपियाँ जम्मा गराउने समेत फैसला भएको जिल्ला अदालतले जनाएको छ। आरोपितले २०८० असार १९ गते हत्या गरेको भन्दै मृतकका बुवा सप्तरीको सुरुंगा नगरपालिका५ का ५२ वर्षीय श्रीनारायण चौधरीले इलाका प्रहरी कार्यालय कल्याणपुर, सप्तरीमा उजुरी दिएका थिए। घरायसी विवादमा झोलामा प्रयोग हुने फित्ताले घाँटी बाँधी थिचेर हत्या गरेको मृतकका बुवाको आरोप छ। खाना खाएर कोठामा सुतेकी किरण असार १९ गते दिउँसो १२ बजे बेहोस अवस्थामा फेला परेकी थिइन्। स्थानीयवासीले घटनाबारे थाहा पाई तत्कालै उपचारका लागि नजिकैको शम्भुनाथ नगरपालिका६ कठौनास्थित कृष्णा अस्पतालमा उपचारका लागि लगेका थिए। अस्पतालका चिकित्सकले किरणको मृत्यु भएको घोषणा गरेको थियो। प्रहरी चौकी कठौना र इलाका प्रहरी कार्यालय कल्याणपुरको टोलीले आरोपितलाई घटनाकौ दिन नियन्त्रणमा लिई सोधपुछ गर्दा हत्या घटनामा उनको संलग्नता खुलेपछि इलाका प्रहरी कार्यालय कल्याणपुरले कर्तव्य ज्यानमा उजुरी दर्ता गरेको थियो। सप्तरी जिल्ला अदालतका जिल्ला न्यायाधीश श्यामविहारी मौर्यको इजलाशबाट आरोपित साउन १५ गतेदेखि पुर्पक्षका लागि राजविराज कारागारमा थुनामा छन्।"
"सप्तकोसीमा ढुगां चलाउन, माछा मार्न र दाउरा खोज्न निषेध","धरान : निरन्तरको वर्षाका कारण सप्तकोसी नदीमा पानीको बहाव बढ्न थालेपछि स्थानीय प्रशासनले कोसीमा प्रवेश गर्न निषेध गरेको छ। सप्तकोसीमा पसेर ढुगां चलाउन, माछा मार्न र दाउरा खोज्न स्थानीयलाई निषेध गरिएको सुनसरीका प्रहरी प्रमुख एसपी विपिन रेग्मीले जानकारी दिएका छन्। सप्तकोसीमा बाढीका कारण जनधनको क्षतिबाट जोगाउनका लागि स्थानीयलाई सप्तकोसी प्रवेशमा रोक लगाइएको एसपी रेग्मीले जानकारी दिएका छन्। सप्तकोसीबाट हुने सम्भावित घटनालाई नियन्त्रण गर्न आसपासका बस्तीहरूमा प्रहरीले माइकिङ गरी जनचेतनामुलक कार्यक्रम सञ्चालन गरिरहेको पनि उनले बताए। प्रहरीले सप्तकोसी आसपासका बासिन्दालाई पानी परेको अवस्थामा घरबाट बाहिर ननिस्कन र सप्तकोसीमा नजिक नजान समेत आग्रह गरेको एसपी रेग्मीले बताएका छन्। उनले सप्तकोसी आसपासका क्षेत्रमा पर्ने स्थानीय निकायसँग समन्वय गरेर सम्भावित घटना न्यूनीकरण गर्न जिल्ला प्रहरी कार्यालय सुनसरीबाट पर्याप्त प्रहरी परिचालन गरिएको बताए। सशस्त्र प्रहरीले पनि सप्तकोसीको बाढीबाट हुने सम्भावित घटना न्यूनीकरणका लागि ३८ जनाको गोताखोर सहितको उद्धार टोली तयारी अवस्थामा राखिएको सशस्त्र प्रहरी बल कोसी प्रदेश कार्यालय सुनसरीका निमित्त प्रमुख सशस्त्र प्रहरी बरिष्ठ उपरीक्षक मनिष थापाले बताएका छन्। उनले बाढी पहिरोमा परेका जनतालाई उद्धार गर्नको लागि प्रदेश कार्यालयबाट ३८, झापा, मोरङ, सुनसरीबाट १५१५ जनाको टोली अन्य गुल्महरूबाट तालिम प्राप्त ७ जनाको टोली बाढी प्रभावित क्षेत्रमा परिचालन गरिएको बताए। बाढी प्रभावित क्षेत्रमा परिचालन गरिएका सशस्त्र प्रहरी पानी बोट सहित उद्धारमा खटिएको उनको भनाई छ। पूर्वी पहाडी जिल्लाहरूमा लगातार वर्षा भइरहेका कारण सप्तकोसी नदीमा पानीको बहाव बढेको छ। बिहीबार सप्तकोसी नदीमा पानीको बहाव प्रतिसेकेन्ड एकलाख ३४ हजार क्युसेक पुगेको छ। कोसी ब्यारेजका ५६ मध्य १९ वटा ढोका खोलिएको सुनसरीका प्रमुख जिल्ला अधिकारी रामचन्द्र तिवारीले बताए। सप्तकोसीमा पानीको बहाव प्रतिसेकेण्ड एक लाख ५० हजार कटेपछि खतरा मानिन्छ। सप्तकोसीमा पानीको बहाव उच्च भएपछि सुनसरीको बराहक्षेत्र नगरपालिकाको वडा नम्बर ६ र ९ को श्रीलंका टापुमा खेतीयोग्य जमिन कटान गर्नुका साथै बाढी मानव बस्तीमा प्रवेश गर्न लागेको स्थानीय सन्तोष चन्द्रबंसीले बताएका छन्। २०६५ भदौ २ गते राति सप्तकोसीले पूर्वी तटबन्ध भत्काएर कटान गर्दा सुनसरीको साविकको मधुवन, लौकहरी हरिपुर र श्रीपुर गाविसको हजारौं विघा खेतीयोग्य जमिन मरुभूमि बनाउनुका साथै सयौं घर बगाएर क्षति पुर्याएको थियो।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार कोशी, बागमती गण्डकी, कर्णाली र सुदूरपश्चिम प्रदेशका केही स्थानहरूमा र बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी र सुदूरपश्चिम प्रदेशको थोरै स्थानहरू र बाँकी प्रदेशका एकदुई स्थानमा भारी वर्षाको पनि सम्भावना रहेको छ। शुक्रबार राति देशभर साधारणतयादेखि पूर्णतया बदली रहने छ। बागमती, गण्डकी र लुम्बिनी प्रदेशका धेरै स्थानहरू साथै बाँकी प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश, बागमती, गण्डकी, लुम्बिनी र सुदूरपश्चिम प्रदेशका थोरै स्थानहरूमा भारी वर्षाको साथै कोशी, बागमती र गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ।"
मेलम्ची नदीमा महिलाको शव फेला,"सिन्धुपाल्चोक : सिन्धुपाल्चोकको मेलम्ची नगरपालिका६ तालामाराङमा एक महिलाको शव फेला परेको छ। आज बिहान अन्दाजी २२ वर्षीय निशाकुमारी तामाङको शव फेला परेको इलाका प्रहरी कार्यालय मेलम्चीका प्रहरी प्रमुख, प्रहरी निरीक्षक भगवती तिमिल्सेना जानकारी दिए। हेलम्बु गाउँपालिका५ की तामाङको मानसिक सन्तुलन ठीक नभएको प्रहरीको प्रारम्भिक अनुसन्धानबाट पत्ता लागेको छ। परिवारसँग हिजो काठमाडौं जान्छु भनेर हिँडेकी उनी हेलम्बु गाउँपालिका२ चिउरीखर्कस्थित खोला तर्दै गरेका देखेपछि स्थानीयले प्रहरीलाई खबर गरेका थिए। यस विषयमा थप अनुसन्धान भइरहेको इलाका प्रहरी कार्यालय मेलम्चीले जनाएको छ। शव परीक्षणका लागि काठमाडौं पठाइएको तिमिल्सेना जानकारी दिए।"
व्यवसायीको हत्या आरोपित पक्राउ,"राजविराज : राजविराज नगरपालिका४ का व्यापारी ३२ वर्षीय औरंगजेब आलमको हत्या आरोपमा सप्तरीको राजगढ गाउँपालिका६ इनरुवाका ४० वर्षीय मोहम्मद भनिने लालु बिहीबार पक्राउ परेका छन्। घटनामा घाइतेहरूको बयानका आधारमा मुख्य आरोपित राजगढ गाउँपालिका नगरपालिका६ का २५ वर्षीय मो मिन्टु मियाँका काका लालु घरबाटै पक्राउ परेको सप्तरी प्रहरीले जनाएको छ। राजविराज नगरपालिका२ राजदेबी टोलस्थित रोयल इनफिल्ड राजविराज अटोमोबाइलका प्रोपाइटर तथा बुलेट मोटरसाइकलका डिलर औरंगजेबलाई असार ४ गते राजविराज नगरपालिका३ का ४६ वर्षीय मो नसिरको निर्देशनमा मिन्टु, लालुसहित राजविराज नगरपालिका३ का ३५ वर्षीय मो इर्शाद, राजविराज नगरपालिका२ का २७ वर्षीय असलम मियाँलगायतले फलामको रडले प्रहार गरी घाइते बनाएका थिए। मृतकका बुबा ६० वर्षीय हबिब मियाँले जिल्ला प्रहरी कार्यालयमा असार ५ गते उजुरी दिए लगत्तै नसिर पक्राउ परेका हुन्। चाडपर्वलगायत अन्य कुनै पनि अवसरमा मस्जिदका लागि चन्दा नदिएको आरोप लगाउँदै स्थानीय मस्जिद कमिटीले तीन दिनसम्म मनाइने इस्लाम धर्मावलम्बीहरूको बकर इदका दिन नसिरका घरमा मौलबीलाई जान रोक लगाएका थिए। इस्लाम धर्मावलम्बीहरूमा बकर इदका दिन नवाज पढेर घर फर्किएपछि खसी, बाख्रा, राँगा र भैँसीको कुर्बानी (वली) दिने परम्परा छ। यो पर्वमा कुर्बानी (वली) दिइनु अघि मौलबीले मन्त्रोच्चारण गर्नुपर्ने अनिवार्यता छ। मौलबीलाई घर जान रोकेको विषयमा भएको विवादपछि उत्पन्न झडपले उग्र रुप लिएको थियो। घटनामा औरंगजेवका भाइहरू २४ वर्षीय तवरेज आलम, २७ वर्षीय सजाद हुसेन, ३१ वर्षीय सदाम हुसेन, ३४ वर्षीय सम्साद आलम र २२ वर्षीय मो तनविर घाइते भएको मृतकका दाजु इमरानले बताए। घाइतेहरूको उपचार राजविराजमा भए पनि गम्भीर घाइते औरंगजेवको उपचारका क्रममा विराटनगरस्थित न्युरो एण्ड कार्डिओ अस्पतालमा असार ७ गते मृत्यु भएको थियो। जिल्ला प्रहरी कार्यालयले असार ५ गते ज्यान मार्ने उद्योगमा दर्ता गरेको उजुरी औरंगजेबको मृत्युपछि कर्तव्य ज्यानमा परिणत भएको छ।"
मुस्ताङमा आत्महत्या दुरुत्साहन अभियोगमा युवक पक्राउ,जोमसोम : मुस्ताङमा आत्महत्या दुरुत्साहन अभियोगमा एक युवक पक्राउ परेका छन्। मुस्ताङको घरपझोङ गाउँपालिका५ ठिनीका २४ वर्षीय युवक रोहन बिकलाई आत्महत्या दुरुत्साहन अभियोगमा मुस्ताङ प्रहरीले बिहीबार बिहान पक्राउ गरेको हो। मुस्ताङको बारागुङ मुक्तिक्षेत्र गाउँपालिका१ पुराङ रानीपौवाका २२ वर्षीय एक युवतीले बुधबार साँझ डोरीले पासो लगाएर झुन्डिएर आत्म हत्या गरेकी थिइन्। घटना सम्बन्धमा स्थानीयले जिल्ला प्रहरी कार्यालय मुस्ताङ लाई जानकारी गराएपछि जिल्ला प्रहरी कार्यालय मुस्ताङका डीएसपी भोजराज पाण्डेयको नेतृत्वको प्रहरी टोली बुधबार साँझ पौने ८ बजे घटनास्थलमा पुगेको थियो। घटना स्थलमा पुगेका प्रहरी टोलीले घटनास्थलबाट युवतीको शव साही साँझ पोष्टमार्टमका लागि मुस्ताङ अस्पताल जोमसोम ल्याएको थियो। युवती आत्महत्या दुरुत्साहन अभियोगमा पीडित पक्षबाट बिहीबार जिल्ला प्रहरी कार्यालय मुस्ताङमा जाहेरी परेको र घटना सम्वन्धमा एक व्यक्ति पक्राउ परेको प्रहरी नायव उपरीक्षक भोजराज पाण्डेयले जानकारी दिए। पीडित पक्षले दिएको उजुरीका आधारमा अभियोग लागेका युवकलाई आवश्यक अनुसन्धान कार्य अघि बढाउनका लागि जिल्ल अदालत मुस्ताङमा ८ दिनेको म्याद थप भएको प्रहरी नायव उपरीक्षक पाण्डेयले जनाए। मुस्ताङमा आत्महत्या दुरुत्साहन अभियोगको यो नै पहिलो घटना भएको जिल्ला प्रहरी कार्यालय मुस्ताङले जनाएको छ। अभियोगमा पक्राउ परेका युवक र आत्महत्या गर्न पुगेकी युवती बीच के कस्तो सम्बन्ध थियो र कसरी आत्महत्या दुरुत्साहनको अभियोगमा जाहेरी परेको भन्ने विषयलाई प्रहरीले अनुसन्धानमा असर पर्ने भएकाले गोप्य राखेको छ।
रसुवाबाट एसईईमा २५ प्रतिशत मात्रै उत्तीर्ण,रसुवा : यस वर्षको एसईई परीक्षामा रसुवाबाट २५५ प्रतिशत मात्र विद्यार्थी उत्तीर्ण भएका छन्। रसुवाबाट ५४५ जना विद्यार्थीले एसईई परीक्षामा भाग लिएकोमा १ सय ३९ जना उत्तीर्ण भएका हुन्। शिक्षा विकास तथा समन्वय इकाई रसुवाले दिएका जानकारी अनुसार सामुदायिक विद्यालय तर्फ नीलकण्ठ नमुना माविबाट ३२ जनामध्ये १९ जना पास भएका छन्। कालिका हिमालय माविकी छात्रा यमुना पौडेलले र प्रविधि पौडेल ३९५ जिपीए ल्याएर उत्कृष्ट भए।
पाल्पामा २ जना विद्यार्थीले ल्याए ४ जीपीए,"तानसेन : पाल्पाबाट यस वर्षको एसईईमा दुई जनाले ४ जीपीए अंक प्राप्त गरेका छन्। जनता माध्यमिक विद्यालय(जेभेटी) तानसेनका उत्सव ढुङ्गाना र रामपुर नगरपालिकाको दराई ठाटी माध्यमिक विद्यालय रामपुरकी पूर्णिमा लक्ष्मी कुवँरले ४ जीपीए ल्याई जिल्ला प्रथम भएका छन्। जेभिटीबाट ढुङ्गानासहित १२ जना ए प्लस सहित ६५ जना विद्यार्थी उत्तीर्ण भएका छन्। यसैगरी दराईठाटी माध्यमिक विद्यालयबाट कुवँरसहित ८ जनाले ए प्लस सहित २८ जना उत्तीर्ण भएका छन्। जेभिटी र दराई ठाटी दुवै विद्यालय सामुदायिक विद्यालय हुन्। पाल्पाबाट ४ जीपीए ल्याउनेमा २ जना, ३६१ देखि ४ जीपीए अर्थात ए प्लस ल्याउनेमा १०५ जना, ३२१ देखि ३६० जीपीए अर्थात ए ल्याउने विद्यार्थी २८२ जना, २८१ देखि ३२० अर्थात वि प्लस ल्याउनेमा ४३७ जना, २४१ देखि २८० सम्म अर्थात वि ल्याउनेमा २८१ जना र २०० देखि २४० जीपीए अर्था सि प्लस ल्याउनेहरूमा १२ जना रहेको शिक्षा विकास तथा समन्वय ईकाइ पाल्पाका प्रमुख महेन्द्र सुवेदीले बताए। पाल्पाबाट नियमित रुपमा ४०१० र ग्रेड वृद्धि तर्फ १७२ गरी ४ हजार १ सय ८२ जना विद्यार्थीहरू परीक्षामा सहभागी भएका थिए। जसमा नियमित तर्फ १ हजार १ सय १७ जना उत्तीर्ण भएका छन् भने नन ग्रेडिङमा २ हजार ६ सय १० जना परेका छन्। यस वर्षको एसईई नतिजामा पाल्पाबाट २७८५ प्रतिशत मात्र विद्यार्थीहरू उत्तीर्ण भएका छन्। पाल्पाबाट ११८ वटा सामुदायिक र १९ वटा निजी विद्यालय गरी १३८ वटा विद्यालयबाट विद्यार्थीहरू एसईई परीक्षामा सहभागी भएका छन्।"
"सिन्धुलीको घ्याङलेखमा ५७ हजार ८९४ पशुपक्षी, १९८५ हेक्टरमा तरकारी","सिन्धुली : सिन्धुलीको घ्याङलेख गाउँपालिकामा ५७ हजार ८ सय ९४ वटा घरपुलुवा पशुपंक्षी रहेको पाइएको छ। गाउँपालिकाले सार्वजनिक गरेको कृषि मत्स्य तथा पशु तथ्यांक २०८१ अनुसार गाउँपालिकामा गाई, भैंसी, बाख्रा, कुखुरा, सुंगुर, परेवा लगायतका घर पालुवा पशुपंक्षीहरुको संख्या ५७ हजार ८ सय ९४ रहेको हो। गाउँपालिकाका प्रमुख प्रशासकीय अधिकृत दाताराम प्याकुरेलका अनुसार घ्याङलेखका १ देखि ५ नम्बर वडामा सबैभन्दा धेरै बाख्रा पालन गर्ने गरिएको पाइएको छ। पालिकामा किसानहरूले ३२ हजार १ सय ३६ वटा बाख्रा पालेका छन्। १७ हजार ६ सय ४३ वटा स्थानीय कुखुरा रहेका छन्। पालिकामा ५ हजार ४ सय २६ वटा भैंसी र २ हजार २ सय ७५ वटा गाई पालन गरिएको पाइएको छ, प्याकुरेलले भने। २ सय ३५ वटा बंगुर, १ सय ७५ वटा परेवा र ४ वटा टर्की रहेका छन्। २ हेक्टर क्षेत्रफलमा माछा पालन गरिएको छ भने १ हजार २८ घार मौरी पालन गरिएको छ। यस्तै गाउँपालिकाका कृषि विकास शाखा प्रमुख छिरिङ दोर्जे लामाका अनुसार घ्याङलेखमा २ सय ७४ दशमलव १ हेक्टरमा धान, १ हजार १ सय ८० हेक्टरमा मकै र १ हजार ९ सय ८५ हेक्टरमा तरकारी खेति गर्ने गरिएको तथ्यांकले देखाएको छ। घ्याङलेख गाउँपालिका कृषि तथा पशु पालनमा लागि उपयुक्त मानिन्छ। यस क्षेत्रमा जुनार, सुन्तलता र कागती खेति गर्ने किसानहरु समेत प्रसस्त रहेको पाइएको छ। पालिकामा १६ हजार ४ सय ३६ बोट कागती, १ हजार ७ सय ७९ बोट जुनार र ९ सय ९४बोट सुन्तला खेति गरिएको छ। यस्तै अलैंची, केरा, कफि, चिया, अनार लगायतका खेति समेत घ्याङलेख गाउँपालिकामा गर्ने गरिएको पाइएको छ।"
मुस्ताङमा प्रहरी क्रियाशील छ,"मुस्ताङ समग्र देशकै अपराध कम हुने जिल्ला मध्येको एक हो। त्यसैले यहाँ अपराधजन्य घटना ज्यादै नगन्य छ। मुस्ताङमा भित्रिने कामदार तथा पर्यटकबाट हुने संभावित अपराधका घटना र जोखिमप्रति प्रहरी सचेत छ। हिमालपारिका नागरिक आफैंमा सम्भ र शालीन छन्। उनीहरू आफ्नो काममा व्यस्त हुने भएकाले अपराधजन्य घटना कम हुने गरेको हो। कठिन भूगोलमा यहाँको प्रहरी निकायले स्थानीय नागरिकलाई प्रवाह गर्ने विभिन्न जनचेतनामूलक कार्यक्रमहरूको योगदानले समग्र शान्ति सुरक्षा र अपराध नियन्त्रण प्रभावकारी बन्न सकेको हो। पछिल्लो समय मुस्ताङ प्रहरीले अपराध न्यूनीकरणका लागि साइबर अपराध, लागुऔषध, ट्राफिक सचेतना र सबै प्रकारका सामाजिक हिंसा न्यूनीकरण तथा रोकथामका लागि दिनहँुजसो सचेतनामूलक कार्यक्रम गरेको छ। प्रहरी कार्यसम्पादन प्रभावकारी बनाउन नागरिक र प्रहरीको सम्बन्ध घनिभूत तुल्याउन स्थानीय तहको भूमिका महत्वपूर्ण हुन्छ। सीसी क्यामेरा जडान र ट्राफिक बिट निर्माणले प्रहरी मनोबल उच्च भएको छ। मुस्ताङ प्रहरी विपद् जोखिम न्यूनीकरण तथा यसको प्रतिकार्यका लागि स्ट्यान्डबाई रहन्छ। जिप्रकामा २५ जना र इलाकामा १५ जनाको टोली मौजुद छ। केहीपरे विपद् व्यवस्थापन र उद्धार कार्यमा हामी तुरुन्तै पुग्न सक्छौं। प्रहरीमा उजुरी दिने पीडित पक्षलाई आवश्यक सहजीकरण गर्ने गरिएको छ। सडक दुर्घटना र मादक पदार्थ बिक्री वितरणलाई व्यवस्थित र मर्यादित बनाएकै कारण सवारी दुर्घटना कम छ। विगत ५ महिनादेखि हामीकहाँ कुनै उजुरी र गुनासो परेको छैन। पर्यटक तथा कामदारको डेटुडे रेकर्ड राख्छौं। नागरिक, समुदाय र जनप्रतिनिधिहरूको मन जित्न मुस्ताङ प्रहरी सफल भएको छ। (पाण्डेय मुस्ताङका प्रहरी नायव उपरीक्षक हुन्।)"
मधेशबाट माउन्टेन फलाइट सुरु गर्नुपर्छ,"धनुषा : मधेश प्रदेशका मुख्यमन्त्री सतिश कुमार सिंहले सप्तरीको राजविराजबाट माउन्टेन फलाइट सुरु गर्नुपर्ने बताएका छन्। १० मिनेटमै राजविराज एयरपोर्टबाट माउन्टेन फलाइटबाट हिमाल अवलोकन गर्न सक्ने उनले बताए। मधेशमा सप्तरीको राजविराज, धनुषाको जनकपुरधाम र बाराको सिमरामा गरी तीन वटा अन्तरिक विमानस्थल रहेको मुख्यमन्त्री सिंहले बताए। मुख्यमन्त्री सिंहलाई बधाई तथा शुभकामना दिन नेपाल होटल तथा पर्यटन व्यवसायी महासंघ मधेश प्रदेशले धनुषाको लालगढमा कार्यक्रमको आयोजना गरेको हो। सोही कार्यक्रममा मुख्यमन्त्री सिंहले मधेशमा कृषि, स्वास्थ्य, प्राकृतिक , धार्मिक तथा सांस्कृतिक पर्यटनको विकासका लागि योजना बनाएर अघि बढेको बताए। मधेशमा दुई वटा राष्ट्रिय वन्यजन्तु आरक्ष केन्द्र छन्। कोसी टप्पु वन्यजन्तु र पर्सा राष्ट्रिय निकुञ्ज रहे पनि त्यसको सदुपयोग हुन सकेको छैन, मुख्यमन्त्री सिंहले भने, निकुञ्जमा सफारी सेवालाई विकास गरेर लानुपर्छ। त्यसका लागि कम्मर कसेर लाग्नु पर्छ। निजी क्षेत्रसँग सहकार्य गरेर मधेशको पर्यटन क्षेत्रलाई विकास गर्नुपर्नेमा मुख्यमन्त्री सिंहले बताए। पर्यटकलाई टिकाउनका लागि मधेशमा भौतिक संरचना र सेवा सुविधाको प्रबन्ध गर्नु पर्ने आवश्यकता रहेको मुख्यमन्त्री सिंहले धारणा राखे। मधेशमा पर्यटन क्षेत्रको विकासका लागि ८ वटा जिल्लालाई चार वटा सर्किटमा विभाजित गरेर विकास गर्न मधेश प्रदेश सरकारले नीति, कार्यक्रम, बजेट लिएर आएको मुख्यमन्त्री सिंहले सुनाए । उनले भने, अब मधेशमा पर्यटकीय स्थलका बारेमा डिजिटल पोर्ट बनाएर विश्वलाई सार्वजनिक गर्छौं। भारतबाट नेपाल आउने पर्यटकका लागि सहज प्रवेशका लागि पहल थालिने मुख्यमन्त्री सिंहले पर्यटन व्यवसायीहरूलाई विश्वास दिलाए। हाम्रो मुख्य पर्यटक भारतका छन्। बोर्डबाट नेपाल छिरेबाटै पर्यटकलाई सास्ती दिइरेहको सुन्छौं, मुख्यमन्त्री सिंहले भने, बोर्डमै कडा सुरक्षा जाँच गरेर नेपालमा भारतीय पर्यटकलाई सहज प्रवेश दिने व्यवस्था गर्नुपर्छ। पर्यटकलाई टर्चर होइन पाहुनाको रुपमा स्वागत गर्ने मुख्यमन्त्री सिंहले बताए। आफ्नो नेतृत्वमा गठन भएको मधेश प्रदेश सरकारमाथि जनताको आशा, भरोसा र विश्वास रहेको बताउँदै काम गरेर त्यसलाई टुट्न नदिने उनले बताए।"
एसईईको नतिजा आज प्रकाशित हुँदै,"काठमाडौं : परीक्षा नियन्त्रण कार्यालयले माध्यमिक शिक्षा परीक्षा (एसईई)को नतिजा प्रकाशित गर्ने भएको छ । गत चैत १५ गतेदेखि सुरु भएको एसईईमा नियमिततर्फ चार लाख ६७ हजार र ग्रेड वृद्धितर्फ २१ हजार परीक्षार्थी सहभागी भएका थिए। आज बिहान बिहान बोर्डको बैठकले निर्णय गरेपछि नतिजा प्रकाशित गरिने कक्षा १० का परीक्षा नियन्त्रक नन्दलाल पौडेलले जानकारी दिए। उनका अनुसार यस वर्षको नतिजामा विद्यार्थीले सैद्धान्तिकतर्फ ७५ अङ्कको परीक्षामा ३५ प्रतिशत अर्थात् २७ अङ्क नल्याउनेलाई एनजी उल्लेख गरिनेछ। आन्तरिक २५ पूर्णाङ्कमा कम्तिमा १० अंक प्राप्त गर्नुपर्नेछ। परीक्षाफल  ,  ,  लगायतका वेवसाइटमा हेर्न सकिन्छ। नेपाल टेलिकमको १६०० मा कल गरेर सुन्न सकिन्छ भने एसएमएस गर्दा     (उदाहरणका लागि,   ) टाइप गरेर १६०० मा पठाउन सकिन्छ। नतिजा प्रकाशन भएको १ महिनापछि २ विषयसम्म एनजी आउनेले मौका परीक्षामा सहभागी हुन पाउने (पुरक) व्यवस्था रहेको छ। यसले गर्दा कक्षा ११ मा भर्ना भइ अध्ययन कार्य अगाडि वढाउन अर्को वर्ष कुर्न नपर्ने पनिकाको भनाई छ। दुईभन्दा बढि विषयमा एनजी भएमा लगातार तीन वर्षसम्म एनजी आएका विषयमा मात्र ग्रेडवृद्धिका लागि वार्षिक परीक्षामा सम्मिलित हुन पाउने व्यवस्था रहेको छ । प्रकाशित नतिजामा चित्त नबुझेमा पुनर्योग गर्न र उत्तरपुस्तिका पुनः परीक्षण समेत गराउन सक्ने व्यवस्था रहेको छ । पुनर्योगका लागि परीक्षार्थीहरुलाई अनलाइन मार्फत आवेदन गर्न सकिने व्यवस्था गरिएको छ । जस अनुसार परीक्षार्थीले आफूले पुनर्योग गर्न चाहेका विषयहरुको लागि यस कार्यालयको वेवसाइटमा गई पुनर्योग फाराम भरी आवेदन गर्न सक्नेछन्। कार्यालयले गत वर्ष असार २४ मा एसईईको नतिजा सार्वजनिक गरेको थियो ।"
"गुल्मीको एक विद्यालयमा भल पसेर पूर्ण क्षति, पठनपाठन ठप्प",गुल्मी : गए राति भल पसेर गुल्मीको एक विद्यालयमा पूर्ण क्षति पुगेको छ। जिल्लाको चन्द्रकोट गाउँपालिका८ कालीकागाउँ स्थित बालविकास आधारभूत विद्यालयमा क्षति पुर्याएको हो। विद्यालय परिसर नजिकै बग्ने खोल्साबाट अनियन्त्रित भएर आएको भलले भौतिक संरचनामा पूर्ण क्षति पुयाएको विद्यालयका प्रधानाध्यापक नीता रानाले जानकारी दिइन्। प्रधानाध्यापक रानाका अनुसार विद्यालय र कक्षा कोठामा पानी र भल पसेको छ। बाढी कक्षा कोठामै पसेपछि विद्यार्थी बसेर पढ्ने वातावरण नभएकाले बुधबार विद्यालय बन्द गरिएको छ। विद्यालयमा निर्माण गरिएका संरचना र विद्यार्थीको सिकाइमा आवश्यक पर्ने शैक्षिक सामग्रीलाई भलले पुरेको छ। विद्यालय बन्द गरेरे भल तर्काउने पुरेका सामग्री निकाल्ने काम स्थानीयको सहयोगमा भएको प्रधानाध्यापक रानाले बताइन्। उनले माटो र ढुंगा सहित गेग्रेटा धेरै भएकाले विद्यालयका टिन र बेञ्च निकाल्न कठिन परेको बताइन्। पुनः सोही विद्यालयमा भएको क्षतिको व्यवस्थापन गरे पनि यो बर्खायामको समय भएकाले त्यहाँँ विद्यार्थीको पठनपाठनमा थप समस्या देखिएको स्थानीयको भनाइ छ। दुई वर्षअघि मोटरबाटो खनिएसँगै गतवर्ष पहिरो खस्दा पनि यस विद्यालयमा केही क्षति पुगेको स्थानीय बताउँछन्। ठूलो पानी परेको समयमा आउने भलले विद्यालयमा पटक पटक क्षति हुँदै आएको छ। त्यस स्थानमा पुनः विद्यालय सञ्चालन गर्न नसकिने भन्दै अन्य सुरक्षित स्थान खोज्न जरुरी रहेको प्रधानाध्यापक रानाले बताइन्। बालविकास आधारभूत विद्यालयमा हाल ४० जना विद्यार्थी अध्ययनरत छन्। गाउँमा जनजातिको बाहुल्यता भएकाले यस विद्यालयमा अध्ययन गर्ने विद्यार्थी कुमाल समुदायका छन्। कक्षा कोठामा हिलो पसेकाले डेस्क र बेन्च नै पुरेको चन्द्रकोट८ का वडाध्यक्ष फणीन्द्रराज अर्यालले जानकारी दिए।
यस वर्ष धान दिवस चितवनमा मनाइने,"काठमाडौं : २१ औं राष्ट्रिय धान दिवस तथा रोपाइँ महोत्सव २०८१ चितवनमा मनाइने भएको छ । २१ औं राष्ट्रिय धान दिवस तथा रोपाई महोत्सव २०८१ मूल समारोह समितिले बिहीबार ललितपुरमा पत्रकार सम्मेलन गर्दै जलवायु मैत्री कृषि,धान उत्पादनमा वृद्धि नाराका साथ आगामी असार १५ गते चितवनको बछौलीमा प्रधानमन्त्रीको उपस्थीतिमा धान दिवस मनाइने जानकारी दिएको हो । त्यसअघि असार १४ गते नार्क परिसर खुमलटारमा धान विशेष अन्तक्रिया कार्यक्रमको आयोजना गरिएको कृषि विभागका महानिर्देशक नरहरिप्रसाद घिमिरेले जानकारी दिए। उनले जलवायु परिवर्तनका कारण धान खेतीमा बढ्दो नकारात्मक असरलाई न्यूनकरण गर्न जलवायु अनुकूलित प्रविधिहरूको अनुसन्धान र विकास एवं उपब्ध प्रविधिहरुको प्रचार प्रसार गरि सम्बद्ध पक्षलाई जागरुक बनाइ धान उत्पादन बनाउनुपर्ने सन्देश यस वर्षको नाराले दिएको धारणा राखे । घिमिरेले अहिलेसम्म देशभर औसत कूल ९८ प्रतिशत क्षेत्रफलमा रोपाइँ भएको बताए। उनले देशभर करिब १४ लाख हेक्टर क्षेत्रफलमा धान रोपाइँ हुँदै आएको जानकारी दिए।"
मोरङमा सर्पले डसेर महिलाको मृत्यु,विराटनगर : मोरङको रंगेली नगरपालिका८ खयरबारीमा विषालु सर्पले डसेर महिलाको मृत्यु भएको छ। प्रहरीका अनुसार रंगेली८ की ५७ वर्षीया कलादेवी ऋषिदेवको मृत्यु भएको हो। आफ्नै घरमा सुतिरहेका बेला ऋषिदेवलाई बुधबार राति १२ बजेतिर सर्पले डसेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार कुन प्रजातिको सर्पले टोकेको हो भन्ने यकिन भएको छैन। सर्पले डस्नसाथ परिवारका सदस्यले ऋषिदेवलाई उपचारका लागि भारततर्फ लगेका थिए। उपचारका लागि लैजाने क्रममा बाटैमा मृत्यु भएको प्रहरीले जनाएको छ। त्यसपछि शवलाई फर्काएर घरमै ल्याइएको थियो। प्रहरीले घटनाका बारेमा बिहीबार बिहान साढे ६ बजेतिर जानकारी पाएको थियो। घटनाको अनुसन्धान भइरहेको डीएसपी बस्नेतले बताए।
मनास्लुको फेदमा हाई अल्टिच्यूड फुटबल प्रतियोगिता : उपाधि साम्दो एफसीलाई,"गोरखा : मनास्लु हिमालको फेदमा हाईअल्टिच्यूड फुटबल प्रतियोगिता सम्पन्न भएको छ। समुद्री सतहबाट ३५०० मिटर उचाइमा अवस्थित चुमनुब्री २ स्यालामा सम्पन्न भएको छैठौँ नुब्री मनास्लु कप फुटबल प्रतियोगिताको उपाधि साम्दो एफसीले उचालेको हो। आलोपालो प्रणालीअनुसार ल्हीस्यो क्लबको आयोजनामा स्यालास्थित खेलमैदानमा भएको फुटबल प्रतियोगितामा सामा एफसीलाई हराउँदै साम्दो एफसी बिजेता बनेको हो। उपाधिको लागि बुधबार भएको फाइनल खेलमा १० गोल अन्तरले सामा एफसी पराजित हुँदै उपबिजेतामा सिमित रह्यो। बिजेता बनेसँगै साम्दो फुटबल क्लबले एक लाख २५ हजारसहित ट्रफी, मेडल र प्रमाण प्राप्त गरेको ल्हो माविका म्यानेजर उर्गेन लामाले बताए। उपबिजेता बनेको सामा एफसीले नगद ५० हजारसहित ट्रफी, मेडल र प्रमाणपत्र प्राप्त गरेको छ। यस्तै तेस्रो स्थानको लागि भएको सेमिफाइनमा खेलेका ल्हो एफसीले ३२ गोल अन्तरले बिही एफसीलाई पराजित गरेको थियो। तेस्रो स्थान हाँसिल गर्न सफल ल्हो एफसीले नगद ३० हजारसहित ट्रफी, मेडल र प्रमाणपत्र प्राप्त गरेको आयोजकले बताएको छ। यस्तै प्रत्येक खेलका म्यान अफ द म्याचलाई पनि पुरस्कार दिएको जनाएको छ। प्रतियोगिता अवधिभरमा सामा एफसीका पेमा नोर्बु लामा उत्कृष्ट खेलाडी बनेका छन्। ल्हो एफसीका नोर्बु लामाले प्रतियोगिता अवधीभर ४ गोल गरेर उत्कृष्ट गोलकर्ता बनेका छन्। साम्दो एफसीका दावा साङ्पो उत्कृष्ट गोलकिप्पर बनेको उनले बताए। उत्कृष्टहरुलाई छुट्टै पुरस्कारको व्यवस्था रहेको थियो। प्रतियोगिातामा बिही एफसी फेयर टिम बन्दै नगद ६ हजार पुरस्कार हात पारेको छ। बिजेताहरुलाई कपका संस्थापक सोनाम दोर्जे रिम्पोछेले हस्तान्तरण गरेका थिए। उत्तरी गोरखा हिमाली भेगका युवाहरुबीच मेलमिलापको भावना विकास गर्न र स्थानीयहरु बीच एकआपसमा मेलमिलापको भावना जोगाउन लामा गुरु सोनाम दोर्जे रिम्पोछेले पहिलो पटक २०७३ सालबाट नुब्री मनास्लु कप फुटबल प्रतियोगिताको आयोजना गरी सुरु गरेका थिए। सोही समयबाट निरन्तर प्रतियोगिता आयोजना हुँदै आएको छ। प्रत्येक वडाले आलोपालो आयोजना गर्ने नुब्री मनास्लु कप फुटबल प्रतियोगिताको आउँदो वर्ष हुने सातौं श्रृङ्खला प्रोक फुटबल क्लवले प्रोकमा आयोजना गर्ने भएको छ।"
एसईईको नतिजा प्रकाशित,"काठमाडौं : परीक्षा नियन्त्रण कार्यालयले माध्यमिक शिक्षा परीक्षा (एसईई)को नतिजा प्रकाशित गरेको छ। गत चैत १५ गतेदेखि सुरु भएको एसईईमा नियमिततर्फ ४ लाख ६४ हजार ७८५ परीक्षार्थी सहभागी भएका थिए। राष्ट्रिय परीक्षा बोर्डका अनुसार ४ लाख ६४ हजार ७८५ विद्यार्थी सहभागी भएका थिए। उनीहरुमध्ये १ लाख १४ हजार ४८ जना पुरुष र १ लाख २८ हजार २५७ जना महिला सहभागी भएका रहेका छन्। बोर्डका अनुसार १६० जीपीएदेखि २ सम्म ६ जना, २ देखि २४० सम्म २ हजार ९५०, २४० देखि २८० सम्म ४१ हजार १७७, २८० देखि ३२० सम्म ७८ हजार ८७४ जनाले ग्रेड प्राप्त गरेका छन्। त्यसैगरी ३२० देखि ३६० सम्म ६८ हजार २५६, ३६० देखि ४ सम्म ३१ हजार २०९ रहेका छन्। एजी २ लाख ४२ हजार ३१३ जना रहेका छन्। आज प्रकाशित भएको परीक्षाफल  ,  ,  लगायतका वेवसाइटमा हेर्न सकिन्छ। नेपाल टेलिकमको १६०० मा कल गरेर सुन्न सकिन्छ भने एसएमएस गर्दा     (उदाहरणका लागि,   ) टाइप गरेर १६०० मा पठाउन सकिन्छ। नतिजा प्रकाशन भएको १ महिनापछि २ विषयसम्म एनजी आउनेले मौका परीक्षामा सहभागी हुन पाउने (पुरक) व्यवस्था रहेको छ। यसले गर्दा कक्षा ११ मा भर्ना भइ अध्ययन कार्य अगाडि बढाउन अर्को वर्ष कुर्न नपर्ने बोर्डको भनाई छ। दुईभन्दा बढि विषयमा एनजी भएमा लगातार तीन वर्षसम्म एनजी आएका विषयमा मात्र ग्रेडवृद्धिका लागि वार्षिक परीक्षामा सम्मिलित हुन पाउने व्यवस्था रहेको छ। प्रकाशित नतिजामा चित्त नबुझेमा पुनर्योग गर्न र उत्तरपुस्तिका पुनः परीक्षण समेत गराउन सक्ने व्यवस्था रहेको छ। पुनर्योगका लागि परीक्षार्थीहरुलाई अनलाइन मार्फत आवेदन गर्न सकिने व्यवस्था गरिएको छ। जस अनुसार परीक्षार्थीले आफूले पुनर्योग गर्न चाहेका विषयहरुको लागि यस कार्यालयको वेवसाइटमा गई पुनर्योग फाराम भरी आवेदन गर्न सक्नेछन्। कार्यालयले गत वर्ष असार २४ मा एसईईको नतिजा सार्वजनिक गरेको थियो।"
३५ हजार घुससहित पक्राउ परेका सर्वेक्षक गुप्ताविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले कपिलवस्तु नापी कार्यालय चन्द्रौटाका सर्वेक्षक बेचनप्रसाद गुप्ता (तेली)विरुद्ध भ्रष्टाचार मुद्दा दायर गरेको छ। जग्गा कित्ताकाट गरी बिक्री तथा अंशबण्डा गर्ने प्रयोजनार्थ घुस लिएको पुष्टि हुन आएपछि सर्वेक्षक गुप्ताविरुद्ध आयोगले आज विशेष अदालत काठमाडौंमा आरोपपत्र दायर गरेको अख्तियारका प्रवक्ता नरहरि घिमिरेले जानकारी दिए। उनीविरुद्ध ३५ हजार रुपैयाँ बिगो दावी माग गरिएको छ। आयोगको बुटवलबाट खटिएको टोलीले गु्प्तालाई सेवाग्राहीसँग ३५ हजार घुस लिइसकेको अवस्थामा नियन्त्रणमा लिएको थियो। सेवाग्राहीसँग ३५ हजार घुस रिसवत माग गरी लिएको देखिएबाट गुप्ता भ्रष्टाचार निवारण ऐन,२०५९ को दफा ३ को उपदफा (१) बमोजिमको कसुर गरेको पुष्टि भएको हुँदा उनलाई बिगो ३५ हजार कायम गरी भ्रष्टाचार निवारण ऐन, २०५९ को दफा ३ को उपदफा (१) को देहाय (ख) बमोजिम कैद सजाय गरी सोही ऐनको दफा ३ को उपदफा (१) अनुसार बिगो बमोजिम जरिवाना सजायसमेत हुन मागदाबी लिई आज विशेष अदालत,काठमाडौंमा आरोपपत्र दायर गरिएको अख्तियारले जनाएको छ।"
विवाहको बहानामा भिजिट भिसामा चीन पुर्याएर मानव बेचबिखन गर्ने महिला पक्राउ,काठमाडौं : विवाहको बहानामा भिजिट भिसामा चीन पुर्याएर मानव बेचबिखन गर्ने महिला पक्राउ परेकी छन्। पक्राउ पर्नेमा उदयपुरको त्रियुगा नगरपालिका१ जोगीदहकी ३१ वर्षीया सुन्दरी राई रहेकी छन्। प्रतिवादीले जाहेरवालालाई चीनमा पुर्याएर १ लाख ५० हजारमा चिनियाँ नागरिकलाई बेचबिखन गरेपश्चात नेपाल फर्किएको खुलेको मानव बेचबिखन अनुसन्धान ब्युरोले जनाएको छ। जाहेरवालालाई चिनियाँ नागरिकले घरमै बन्धक बनाई शारीरिक तथा मानसिक यातना दिई पटक पटक यौन शोषण गरेको खुल्न आएको ब्युरोका सूचना अधिकारी गौतम मिश्रले बताए। अधिकारी गौतमका अनुसार राईले सामाजिक सञ्चाल म्यासेन्जर मार्फत कुराकानी गरेर चिनियाँसँग विवाह गराइदिने भनेर काठमाडौंको ठमेलमा भेट्न बोलाएकी थिइन्। चिनियाँ केटासँग भेट गराएर गत फागुन १० गते भिजिट भिसामा चीनमा पुर्याइएको अनुसन्धानबाट खुलेको छ। पीडितलाई चीनस्थित नेपाली राजदूतावासको समन्वयमा यही असार ९ गते उद्धार गरिएको थियो। पीडितको जाहेरी दरखास्तको आधारमा प्रतिवादी राईलाई असार ११ गते पक्राउ गरी मानव बेचबिखन तथा ओसारपसार मुद्दामा काठमाडौं जिल्ला अदालतबाट ७ दिन म्याद थप अनुमति लिई आवश्यक अनुसन्धान कार्य भई रहेको ब्युरोले जनाएको ।
सञ्चार अभावमा पिरोलिएको हुम्लाको चाला गाउँ,"हुम्ला : चारैतिर चाँदीजस्तै टल्किने हिमालहरू। चाला गाउँको पहिलो दृश्यबाट प्रत्येक दिनको हेराई सुरुवात हुन्छ। बिहानै उठ्ने बित्तिकै दुलही लजाएर घुम्टाले झपक्कै छोपिएको जस्तै हिउँले छोपिएका हिमाल देख्दा चालाबासी आफूलाई गर्वको महसुस गर्छन्। त्यही सैपाल हिमालको छेउमै रहेको हुम्लाको चाला गाउँका मानिसहरूलाई त्यतिकै सताएको पनि छ। मसिंरपुस महिनामा हिमाली क्षेत्रमा बाक्लो हिमपात भएपछि चाला गाउँबाट यताउता आवतजावत बन्द हुन्छ। बाक्लो हिमपात हुने बित्तिकै यहाँको जनजीवन समेत प्रभावित हुन पुग्छ। नाम्खा गाउँपालिका४ का सोनाम र्दोजी तामाङ वडा सदस्य हुन्। गाउँपालिका र वडाको बैठक भएपछि उनलाई थाहा हुँदैन। गाउँ भन्दा दुई घण्टा टाढा दूरीमा पुगेर टेलिफोन गरेपछि मात्रै सूचना थाहा पाउने गरेको वडा सदस्य सोनाम तामाङले बताए। गाउँमा सञ्चार नहुँदा गाउँपालिकामा हुने बैठकका विषयमा आफूलाई थाहा नहुने गरेको तामाङको दुखेसो छ। गाउँभन्दा बाहिर गएका आफन्तसँग फोन गर्न दुई घण्टा टाढा पुगेर कुराकानी गर्दै आएको स्थानीय छिरिङ तामाङले बताइन्। काठमाडौंमा अध्ययनरत बच्चाबच्चीसँग कुरा गर्न समस्या हुने गरेको तामाङको भनाइ छ। नत सञ्चार छ नत गुणस्तरीय स्वास्थ्य सेवा नै छ। हामी चालाबासी राज्यबाटै पछाडि परेका छौं, तामाङले भनिन। गाउँमा सञ्चारको पहुँच नुहुँदा चालाबासी बर्सेनि समस्या झेल्न बाध्य भएको स्थानीय टोपछिरिङ लामाले बताए। जिल्ला बाहिर गएका आफन्तसँग कुराकानी गर्न दुई घण्टा टाढा अग्लो स्थानमा पुग्न पर्ने बाध्यता रहेको लामाले बताए। गाउँमा कोही स्थानीय बिरामी हुँदा समेत कठिनाइ हुने उनको भनाइ छ। गाउँमा झण्डै ३५ घरधुरी सञ्चारविहीन छन्। कसैले चाला गाउँको विषयमा चासो चिन्ता देखाएको उनले दुखेसो छ। निर्वाचनको समयमा भोट बैंकका रुपमा चाला गाउँलाई प्रयोग गर्ने गर्छन्। तर, विकासका विषयमा कुनै पार्टीका नेताहरूले चासो देखाएका छैनन्, लामाले भने। हुम्लाको दुर्गम गाउँ वर्षौंदेखि सञ्चार सेवाबाट पिरोलिँदै गएको छ।"
हराएका वृद्धको शव जंगलमा फेला,नुवाकोट : घरबाट चार दिनदेखि हराइरहेका एक जना वृद्धको शव बुधवार गेर्खुको जंगलमा भेटिएको छ। वृद्धको शव त्रिशूली अस्पतालमा पोस्टमर्टम गरी परिवारले बुझेका छन्। विदुर नगरपालिका २ शिवालयटोका ७० वर्षीय केदार न्यौपाने यही असार ९ गते आइतबारदेखि हराइरहेका थिए। उनको शव बुधवार विदुर १ स्थित गेर्खुखोलाको जंगलमा फेला परेको जिल्ला प्रहरी कार्यालय नुवाकोटले जनाएको छ। वृद्ध न्यौपानेको शव कोल्टे परेको अवस्थामा गेर्खुखोला नजिकैको जंगलमा फेला परेको प्रहरी नायव उपरीक्षक तिलक भारतीले जानकारी दिए। शव त्रिशूली अस्पतालमा पोष्टमार्टम गरी अन्तिम संस्कारको लागि परिवारलाई बुझाइएको डिएसी भारतीले बताए। घटनाका सम्बन्धमा प्रहरीले थप अनुसन्धान गरिरहेको छ।
मुस्ताङका मुख्य सडक र गुम्बामा सीसीटीभी जडान,"जोमसोम : मुस्ताङका मुख्य सडक तथा धार्मिक गुम्बामा सीसीटीभी जडान गर्न थालिएको छ। सुरक्षाका हिसाबले संवेदनशील मानिएका मुख्य राजमार्ग सडक तथा गुम्बाहरू सुरक्षा सजगता अपनाउन मुस्ताङका स्थानीय तहहरूले सीसीटीभी जडान कार्यलाई प्राथमिकता दिएका हुन्। चालु आर्थिक वर्षको वार्षिक स्वीकृत कार्यक्रम अनुसारको बजेटले मुस्ताङका ३ गाउँपालिकाले मुख्य सडक तथा गुम्बामा सीसीटीभी जडान गरेका हुन्। मुस्ताङको थासाङ गाउँपालिकाले चालु वर्ष ४ स्थानमा सीसीटीभी जडान कार्यलाई अघि बढाएको प्रमुख प्रशासकीय अधिकृत महेश अधिकारीले जानकारी दिए। थासाङले टुकुचे, कोवाङ, लेते र घाँसामा सीसीटीभी जडान गर्ने कार्य अघि बढाएको प्रमुख प्रशासकीय अधिकृत अधिकारीको भनाइ छ। थासाङ गाउँपालिकाले घाँसा,लेते र कोवाङको मुख्य सडकमा सीसीटीभी जडानका लागि ५ लाख टुकुचेका लागि ८ लाख बजेट विनियोजन गरेको थियो। टुकुचे गाउँको सडक तथा गल्लीमा सीसीटीभी जडान गर्न ८ लाख बजेट विनियोजन गरेको थियो। टुकुचेमा सडकमार्गसँगै गाउँभित्रका गल्लीहरूमा सीसीटीभी जडान भइरहेको र त्यसपछि अन्य स्थानमा सीसीटीभी जडान हुने प्रमुख प्रशासकीय अधिकृत अधिकारीको भनाइ छ। उपल्लो मुस्ताङको लोघेकर दामोदरकुण्ड गाउँपालिकाले पनि मराङ गुम्बा र चराङ गुम्बासहित पालिकाको केन्द्र चराङको मुख्य सडकमा सीसीटीभी जडान गरेको प्रमुख प्रशासकीय अधिकृत विशाल भण्डारीले जानकारी दिए। लोघेकरको धार्मिक महत्व बोकेको विश्वकै पुरानो दावी गरिएको मराङस्थित घर गुम्बामा ३ वटा र चराङमा अवस्थित ऐतिहासिक चराङ गुम्बामा ४ वटा सीसीटीभी सुरक्षा निगरानीका लागि जडान गरिसकेको प्रशासकीय अधिकृत भण्डारीले बताए। लोघेकरको मुख्य सडकमा ८ वटा र गाउँपालिकाको नवनिर्मित प्रशासकीय भवनको सुरक्षा निगरानीका लागि ४ वटा सीसीटीभी जडान भएको उनले जनाए। सीसीटीभी जडानका लागि सुरक्षा संवेदनशीलताको महसुस गर्दै पालिकाले चालु वर्ष ७ लाख बजेट विनियोजन गरेको थियो। गाउँपालिकाले ४ स्थानमा कुल १९ वटा सीसीटीभी जडान गरेको हो। यसैगरी लोमान्थाङ गाउँपालिकाले गतवर्ष पर्खालले घेरिएको ऐतिहासिक माटोको सहर लोमान्थाङ गाउँभित्र ५ लाख बजेट खर्चिएर ८ वटा सीसीटीभी जडान गरेको थियो। चालु वर्ष लोमान्थाङ गाउँपालिकाले प्रमुख प्रशासकीय भवनको सुरक्षा निगरानीका लागि १ लाख बजेट खर्चिएर ४ वटा सीसीटीभी जडान गरेका प्रशासन प्रमुख विकास केशीले बताए। मुस्ताङको घरपझोङ गाउँपालिकाले पनि २ वर्षअघि पुथाङ एअरपोर्ट र जोमसोम बजार क्षेत्रमा सीसीटीभी जडान गरेको थियो। वारागुङ मुक्तिक्षेत्र गाउँपालिकाले प्रसिद्ध धार्मिक मुक्तिनाथ स्थित रानीपौवा बजार क्षेत्र र बसपार्क आसपास सीसीटीभी जडान गरिसकेको छ। प्रमाण संकलन तथा अपराध नियन्त्रणलाई प्रभावकारी बनाउन मुस्ताङका स्थानीय तहले जडान गरेको सीसीटीभी सम्बन्धित स्थानका प्रहरी इकाईको अधिनमा रहने मुस्ताङका प्रहरी प्रमुख डीएसपी भोजराज पाण्डेयले जानकारी दिए।"
वडा अध्यक्षहरूले विरोध गरेपछि रोकियो झिमरुकको बजेट,"बुटवल : प्यूठानको झिमरुकमा गाउँपालिका अध्यक्ष पितबहादुर महतरा क्षेत्री र उपाध्यक्ष प्रमोद पोख्रेलले मनोमानी ढंगले बजेट विनियोजन गरी योजना ल्याउन खोजेपछि वडा अध्यक्षहरूले विरोध गरेका छन्। विषयगत समिति र एकीकृत योजना तर्जुमा गोष्ठीमा समेत छलफल नगरी आफूखुसी बजेट ल्याउन थालेपछि विरोधमा उत्रिनुपरेको अध्यक्षहरूको प्रतिक्रिया छ। विरोधपछि असार १० गते गाउँपालिकाले बजेट ल्याउन सकेको छैन। गाउँपालिका अध्यक्ष पितबहादुर एमसीले वार्षिक नीति तथा कार्यक्रम मात्र प्रस्तुत गरे। हामीहरूलाई ३५ लाखको सिलिङ दिइयो र त्यही अनुसार योजना विनियोजन गरेका थियौँ,वडा नम्वर ५ का अध्यक्ष दधिराम पोखरेलले भने,अध्यक्ष र उपाध्यक्षले बजेटको कुनै प्रक्रिया पूरा नगरी बजेट ल्याउन थालेपछि विरोध गरेका हौँ। बजेटको प्रक्रिया पूरा नगरी ३ करोड ३१ लाख रुपैयाँ बजेट विभिन्न योजनाहरूमा अध्यक्ष र उपाध्यक्षले विनियोजन गरेको पोखरेलले जानकारी दिए। बतासेडाँडादेखि मच्छि सडकलाई १ करोड रुपैयाँ हालेको भन्ने छ,उनी भन्छन्,यो सडकमा १ करोडमात्र होइन्, तीन करोड पो विनियोजन हुन्थ्यो कि ? खै छलफल गरिएको छ ? वडाबाट प्रक्रिया पूरा गरेर वडा अध्यक्षहरुले १५२० वटा योजनाहरू ल्याएका छन्,४ नम्वर वडा अध्यक्ष सिताराम पोखरेलले भने,तर आफ्नो कार्यकर्ताहरूले टेलिफोनमा टिपाएको आधारमा गाउँपालिका अध्यक्षले ४६ वटा र उपाध्यक्षले ४० वटा योजनाहरू ल्याएपछि विरोध भएको हो। यसलाई नसच्चाए हामी विरोध गरिरहन्छौँ। पालिकाको घाटा बजेटमै यसरी अध्यक्ष र उपाध्यक्षहरूले जथाभावी बजेट ल्याउन नहुने उनको भनाइ छ। कार्यपालिका बैठकमा छलफल नै नभएको उनले बताए। स्रोत नखुलेको बजेटलाई सच्याउन माग गर्दा कुनै सुनुवाइ नभएको १ नम्बर अध्यक्ष धुर्वराज खनालले प्रतिक्रिया दिए। मनोमानी बजेट बनाएर ल्याउँदा हामीले समर्थन गरेनौं,खनालले भने,वडालाई सिलिङ दिन आनाकानी गर्ने अध्यक्ष उपाध्यक्षले मनमौजी गर्न खोज्नुभयो। वडाबाट योजना तर्जुमा गरेका योजनालाई मसेत प्राथमिकतामा नपारिएको उनले गुनासो गरे। गाउँपालिका अध्य र उपाध्यक्षले खल्तीबाट हालेजसरी बजेट ल्याउन खोज्नु नीतिसंगत नभएको नेकपा एमाले झिमरुक गाउँपालिका निवर्तमान अध्यक्ष एवं जिल्ला पार्टी सचिव इन्द्रमणी पोख्रेलले प्रतिक्रिया दिए। सरकारको बजेट यसरी विनियोजन गर्नु राम्रो होइन्,पोख्रेलले भने,बजेट निर्माण गर्दा प्रक्रिया पुरा गर्नुपर्छ। गाउँपालिका उपाध्यक्ष प्रमोद पोख्रेलले ३ करोड ३१ लाखको बजेट सिमाभित्र बनाएका योजनाहरुको बारेमा छलफल गरेको दावी गरेका छन्। बैठकमा व्यापक छलफल भएको हो,उनले भने,सवै पालिकाले समयमै बजेट ल्याए। तर, हामीले ल्याउन नसक्दा नाजवाफ भएका छौँ। प्यूठानका नौ स्थानीय तहमध्ये झिमरुक बाहेक सवैले बजेट प्रस्तुत गरेका छन्।"
झापाको मेचीनगरमा हात्ती मृत फेला,झापा : झापाको मेचीनगरमा एउटा भाले जंगली हात्ती मृत फेला परेको छ। मेचीनगर नगरपालिका ३ धरधरे टोलस्थित सुकेनिन्दा खोलाको किनारमा अन्दाजी १० वर्षको भाले हात्ती मृत भेटिएको प्रहरीले जनाएको छ। बिहीबार बिहान साढे ७ बजे हात्ती मृत फेला परेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। हात्ती मृत देखेपछि स्थानीयले प्रहरीलाई खबर गरेका थिए। अहिले घटनास्थल पुगेर जिल्ला डिभिजन वन कार्यालय झापा र मेची सवडिभिजन कार्यालय धाईजनका टोलीले आवश्यक अनुसन्धान गरिरहेको छ। हात्तीको पोस्टमार्टम तथा अन्य अनुसन्धानको लागि कोशीटप्पु वन्यजन्तु आरक्षण सुनसरीबाट विशेषज्ञको टोली पनि आइरहेको डीएसपी चन्दले बताए।
गोरखामा यस वर्षको एसईईमा ३३ प्रतिशत मात्र उत्तीर्ण,गोरखा : यस वर्षको एसईई परीक्षामा गोरखाका ३३ प्रतिशत परीक्षार्थी मात्र उत्तीर्ण भएका छन्। ६७ प्रतिशत परीक्षार्थीले अवर्गीकृत (एनजी) ग्रेड प्राप्त गरेका छन्। गोरखाबाट यसवर्ष तीन हजार ६२८ जनाले परीक्षा दिएका थिए। जसमध्ये एक हजार १६३ जना मात्र उत्तीर्ण भएका र दुई हजार ४६५ जना परीक्षार्थीहरूको नतिजा अवर्गीकृत(एनजी) भएको शिक्षा विकास तथा समन्वय इकाई गोरखाले जनाएको छ। परीक्षामा एकजना विद्यार्थीले ए प्लस ग्रेड प्राप्त गरेका छन्। ए ग्रेड ल्याउनेको सङ्ख्या ५८ रहेको छ। यस्तै २ सय ४८ जनाले बी प्लस र ५ सय ४७ जनाले बी ग्रेड ल्याएको कार्यालयले जनाएको छ। २ स ९१ जनाले सी प्लस र १८ जनाले सी ग्रेड प्राप्त गरेका छन्। परीक्षा गत चैत १५ गतेदेखि २७ गतेसम्म सञ्चालन भएको थियो।
"आज यी स्थानमा भारी वर्षा हुने, सतर्कता अपनाउन अनुरोध","काठमाडौं : हाल देशभर मनसुनी वायुको प्रभाव रहेको जनाउँदै जल तथा मौसम विज्ञान विभागले कोशी, मधेस, बागमती, गण्डकी, कर्णाली र सुदूरपश्चिम प्रदेशमा साधारणतयादेखि पूर्णतया बदली रही बाँकी भागमा आंशिक देखि साधारणतया बदली रहेको बताएको छ। साथै गण्डकी, कर्णाली र सुदूरपश्चिम प्रदेशको थोरै स्थानहरु साथै कोशी, बागमती र लुम्बिनी प्रदेशका एकदुई स्थानमा मेघगर्जन र चट्याङसहित हल्कादेखि मध्यम वर्षा भइरहेको छ। विभागका अनुसार आज दिउँसो देशभर साधारणतयादेखि पूर्णतया बदली रहने छ। कोशी, गण्डकी, लुम्बिनी, कर्णाली र सुदूरपश्चिम प्रदेशका केही स्थानहरूका साथै मधेश र बागमती प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। कोशी, गण्डकी, लुम्बिनी, कर्णाली र सुदूरपश्चिम प्रदेशका एकदुई स्थानमा भारी वर्षाको सम्भावना छ। यसैगरी, आज राति कोशी, मधेस, बागमती र गण्डकी प्रदेशलगायत देशका पहाडी भूभागमा साधारणतयादेखि पूर्णतया बदली रही बाँकी भागमा आंशिकदेखि साधारणतया बदली रहने विभागको पूर्वानुमान छ। कोशी, मधेस, बागमती र गण्डकी प्रदेशका केही स्थानमा र बाँकी प्रदेशका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। साथै कोशी, मधेस, बागमती र गण्डकी प्रदेशका एकदुई स्थानमा भारी वर्षाको सम्भावना रहेको छ । आगामी २४ घण्टामा कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेशका एकदुई स्थानमा भारी वर्षाको सम्भावना रहेको जनाउँदै विभागले ती क्षेत्रमा हुनसक्ने गेग्रान बहाव, बाढी, पहिरोबाट बच्न तथा त्यसबाट ती क्षेत्रको दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले सतर्कता अपनाउन अनुरोध गरेको छ।"
खहरे नियन्त्रणका लागि लगाइएको ग्याबिन भत्काएको भन्दै धरानका मेयर हर्क साम्पाङ विरुद्ध उजुरी,"धरान : धरान उपमहानगरपालिका१३ को अमर बस्तीको खहरेखोला नियन्त्रण गर्न लगाइएको ग्याबिन वाल भत्काएको भन्दै मेयर हर्क साम्पाङविरुद्ध उजुरी परेको छ। मेयर साम्पाङ, नगर प्रहरी सहायक निरीक्षक सुरेश मंग्राती, राजकुमार राई, पारस राई, पारु राई लगायतका विरुद्ध जिल्ला प्रशासन कार्यालयमा उजुरी परेको हो। आरोपीलाई कारबाहीको माग गर्दै धरान १३ का वडाध्यक्ष नेत्र काफ्ले र खहरेखोला नियन्त्रण उपभोक्ता समितिका अध्यक्षले बिहीबार उजुरी दिएका हुन्। उपभोक्ता समितिका अध्यक्ष राजु राईले आरोपीहरू विरुद्ध उजुरी दिएको बताए। खहरे खोलाले बर्सेनि क्षति गर्न थालेपछि जलस्रोत तथा सिँचाइ डिभिजन कार्यालय कोसी प्रदेशबाट २० लाख खर्च विनियोजन गरेको थियो। खहरे खोलामा तारजाली लगाएर ग्याबिनको काम सम्पन्न हुने बित्तिकै मेयर साम्पाङले ग्याबिन भत्काउन नगरप्रहरी लगाएका थिए। उनले मेयरले नै सरकारको लगानीमा मानव बस्ती जोगाउने ग्याबिन भत्काउनु कानुन विपरीतको काम भएकाले संलग्नलाई पक्राउ गरि कारबाही गर्न माग गरेका छन्। नगर प्रहरी सहायक निरीक्षक मंग्रातीले मेयर साम्पाङको निर्देशनमा ग्याबिन भत्काइएको स्वीकार गरेका छन्। ग्याबिन भत्काएको विषयमा बुझ्नका लागि फोन मेयर साम्पाङको फोन उठेन। मेयर साम्पाङले धरानमा बजेट विनियोजन गरेर काम गर्नु पर्दा प्रदेश र संघीय सरकारलाई धरान उपमहानगरको अनुमति लिनुपर्ने बताउँदै आएका छन्। सुनसरीका प्रमुख जिल्ला अधिकारी रामचन्द्र तिवारीले सार्वजनिक सम्पत्ति तोडफोड गरिएको विषयमा छानबिन गरी दोषी उपर कारबाही गर्ने बताए।"

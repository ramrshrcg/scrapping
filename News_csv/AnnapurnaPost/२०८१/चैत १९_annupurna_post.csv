शीर्षक,विवरण
राजतन्त्रको वकालत गरिरहेका भारतीय मिडियालाई नेपालमा प्रतिबन्ध लगाउन कांग्रेसको माग,वीरगन्ज : नेपाली कांग्रेसले नेपाल र नेपाली जनताको भावना र मर्ममाथि कुठराघात हुने गरी राजा र राजतन्त्रको पक्षमा वकालत गर्दै दिग्भ्रमित गर्ने खालका समाचार प्रसारण गर्ने भारतीय मिडियालाई नेपालमा प्रतिबन्ध लगाउन माग गरेको छ। मंगलबार नेपाली कांग्रेसको मधेस प्रदेश समितिका उपसभापति चन्द्रशेखर कुमार प्रसाद यादवसहितको टोलीले पर्सा र बाराका प्रमुख जिल्ला अधिकारीहरूलाई ज्ञापनपत्र बुझाउँदै राजा र राजतन्त्रको पक्षमा वकालत गरिरहेका भारतीय मिडियालाई नेपालमा प्रतिबन्ध लगाउन माग गरेको हो। पर्साका प्रमुख जिल्ला अधिकारी गणेश अर्याल र बाराका प्रमुख जिल्ला अधिकारी वसन्त अधिकारीलाई कांग्रेसले ज्ञापनपत्र बुझाउँदै नेपालको सार्वभौमसत्ता र अखण्डतामा आँच आउने गरी भारतीय मिडियाहरुले राजा र राजतन्त्रको पक्षमा वकालत गरेर दिग्भ्रमित पारिरहेकाले नेपालमा ती भारतीय मिडियाहरूको प्रसारणमा रोक लगाउन माग गरेको कांग्रेस नेता एवं प्रदेशसभा सदस्य श्याम पटेलले बताए। साथै कांग्रेसले गणतान्त्रिक व्यवस्थालाई कमजोर गर्नका निम्ति मृत भई सकेका राजतन्त्रलाई फर्काउन आन्दोलनका नाममा गरेको विध्वंसको भर्त्सना पनि गरेको छ। काठमाडौंमा राजवादीहरूको नाममा गरिएको हिंसात्मक घटनाको छानबिन गरी दोषीहरूलाई कारबाही गर्न कांग्रेसले माग गरेको पटेलले बताए।
तीनकुने घटनामा संलग्न थप २४ जना राजावादीहरू पक्राउ,"काठमाडौं : प्रहरीले काठमाडौंको तीनकुने घटनामा संलग्न रहेको अभियोगमा थप २४ जना राजावादीलाई पक्राउ गरेको छ। चैत १५ गतेको तीनकुनेमा आयोजिक राजावादीको हिंसात्मक प्रदर्शन, अराजक गतिविधि र तोडफोडमा संलग्न भएको आरोपमा थप २४ जनालाई पक्राउ गरिएको जिल्ला प्रहरी परिसर काठमाडौंका प्रवक्ता एवं प्रहरी उपरीक्षक अपिलराज बोहराले जानकारी दिए। 'उक्त घटनामा संलग्न रहेको अभियोगमा थप २४ जना पक्राउ परेका छन्। यसअघि ४१ जनालाई पक्राउ गरी म्याद थप गरेर अनुसन्धान अघि बढाइएको छ,' उनले भने। उनीहरूलाई काठमाडौंका विभिन्न स्थानबाट पक्राउ गरिएको जिल्ला प्रहरी परिसरले जनाएको छ। पक्राउ पर्नेमा काठमाडौंका कुमार बस्नेत, सुनसरीका अनिलकुमार थापा, झापाका तारानाथ दाहाल, दानबहादुर न्यौपाने, उमेश तामाङ, भानुभक्त पौडेल, देवीप्रसाद संग्रौला, ललितपुरका विष्णुजंग बस्नेत, काठमाडौंका लोकबहादुर बस्नेत, सिन्धुपाल्चोकका सरिता केसी, झापाका देवी राई, भारतीय नागरिक रबि रन्जन कुमार सिंह, धनुषाका आशिक कुमार महतो, सर्लाहीका प्रेम कुमार सिंह, सिरहाका राधेश्याम यादव, सप्तरीका बरुण यादव, सर्लाहीका गोविन्द राय र सिन्धुपाल्चोकका दिनेश खड्का रहेका छन्। पक्राउ परेका ८ जनालाई राज्यविरुद्धको कसूर संगठित अपराध र बाँकी १० जनालाई उपद्रव कसूरमा मुद्दा अघि बढाइएको परिसरका पवक्ता बोहोराले बताए।"
गृहनगरमा श्रद्धाञ्जलीपश्चात् सांसद बोहराको शव काठमाडौं लगियो,"भैरहवा : रुपन्देही क्षेत्र नम्बर ३ बाट निर्वाचित प्रतिनिधि सभा सदस्य दीपक बोहराको पार्थीव शरीरलाई उनको गृहनगर भैरहवाबाट पुनः काठमाडौं लगिएको छ। मंगलबार काठमाडौंको ओम अस्पतालमा उपचारको क्रममा उनको निधन भएपछि श्रद्धाञ्जली अर्पणका लागि उनको पार्थीव शरीर गृहनगर भैरहवा ल्याइएको थियो। हेलिकोप्टरमार्फत भैरहवा ल्याइएका बोहराको पार्थीव शरीरलाई गौतमबुद्ध विमानस्थलदेखि गल्लामण्डी, मिलनचोक, नारायणस्थान, बर्मेलीटोली, बुद्धचोक, नयाँ सडक, देवकोटाचोक, बैंकरोडलगायतका स्थानमा परिक्रमा गराई सिद्धार्थनगर नगरपालिका३ स्थित उनको निवासमा श्रद्धाञ्जलीका अर्पण गरिएको थियो। रुपन्देहीमा भैरहवालुम्बिनी भूमिगत जलसिंचाइ (भैलूभूज) परियोजनाको सुरुवात गरेर रुपन्देहीमा विकास ल्याएका बोहराको निधनले अपुरणीय क्षति पुगेका यस क्षेत्रका बासिन्दाहरू बताउँछन्। बोहरालाई श्रद्धाञ्जली दिन राप्रपाका नेताकार्यकर्ता, स्थानीय बासिन्दा, नेपाली कांग्रेस, नेकपा एमाले, नेकपा माओवादी, नेकपा एकीकृत समाजवादी, जसपा, लोसपा, जनमत पार्टीका प्रदेश र जिल्लास्तरका नेताहरू, प्रदेशसभा सदस्यहरू, स्थानीय तहका जनप्रतिनिधिहरू उनको निवास पुगेका थिए। २०३६ सालमा पहिलो पटक राष्ट्रिय पञ्चायत सदस्य भएका बोहरा ०३८ साल असार २ गते पर्यटन सहयाक मन्त्री बनेपछि बस्तीमा सडक, खानेपानी, विद्युत, सिंचाईदेखि शिक्षालगायत क्षेत्रमा काम गरेको उनका राजनीतिक सहकर्मीहरू बताउँछन्। श्रद्धाञ्जली अर्पण गृहनगरबाट उनको पार्थीव शरीरलाई पुनः काठमाडौं लगिएको छ। बुधबार बिहान काठमाडौंस्थित पार्टीको केन्द्रीय कार्यालयमा अन्तिम श्रद्धाञ्जलीपश्चात् पशुपति आर्यघाटमा अन्तिम संस्कार गरिने बुझिएको छ।"
विदेशी खेलाडीका कारण विवादमा तानियो नेपाल सुपर लिग,"काठमाडौं : नेपाल सुपर लिग (एनएसएल) तेस्रो सिजनमा आइपुग्दा विवादमा तानिएको छ। सोमबार एफसी चितवनले पोखरा थन्डर्ससँगको खेल १८ मिनेट ढिलो सुरु भयो। कारण थियो, एफसी चितवनले प्लेइङ सेटमा राखेका ५ खेलाडीको श्रम स्वीकृति। विदेशी खेलाडीले श्रम स्वीकृत बिनै मैदान उत्रिएको विषयले नेपाली फुटबलमा तरंग ल्याएको छ। ए डिभिजन लिग र आहा रारा गोल्डमा पनि यस खालका समस्याहरू आएका थिए। प्रतियोगितामाथि नै प्रश्न उठ्ने यस्ता विषयले विवाद निम्तिने गरेको छ। एनएसएल प्रतियोगिता निर्देशक सञ्जीव मिश्रले श्रम स्वीकृतिको प्रक्रिया पूरा भए पनि सार्वजनिक बिदाका कारण ढिला भएको बताए। हामीले खेल सुरु हुनुअघि पोखराको टिमलाई तपाईँहरू प्रोटेस्ट (विरोध) गर्न पाउनु हुन्छ। खेल रद्द हुन्छ। विरोध गर्ने टिम स्वतः हार्छ। तर, तपाईँहरूले नखेली विरोध गर्न पाउनु हुन्छ भनेर जानकारी गराएका हौं, उनले भने। मिश्रका अनुसार एफसी चितवनले राष्ट्रिय खेलकुद परिषदबाट नो अब्जेक्सन लेटर ल्याएपछि एनएसएल टिमले विदेशी खेलाडीलाई खेलाउन अनुमति दिएको हो। एफसी चितवनले कागजी प्रक्रिया पूरा गरेको र खेलाडी खेल्न कुनै समस्या नहुने भन्दै राखेपले चिठी काटेको थियो। यसको खण्डनमा खेलपछिको पत्रकार सम्मेलनमा बोल्दै पोखरा थन्डर्सका प्रशिक्षक सुमन श्रेष्ठले आफूहरू अन्यायमा परेको बताएका थिए। उनीहरूको खेलाडीले मैदानमा कागजात बिना खेल्न पाउने भएपछि नियम कसलाई लगाउने त? खेलाइसकेपछि कसरी नियम लाग्छ भनेर विरोध नगरेका हौं, उनले भने। आयोजक टिमको व्यवस्थापकीय पक्षले खेलाडीको कागज बिदाको दिन परेकाले भोलि आउने पोखरालाई बताएको थियो। तर, पोखराका प्रशिक्षक भन्छन्, भोलि कागज आउँछ भनेर हुन्छ? काम गर्ने तर कति बेला गर्ने भन्ने हो। खेल खेलिसकेपछि खेलाडीको कागज आए पनि के काम?, उनले प्रश्न गरे। खेल प्रणाली र विधानमा चल्नुपर्ने तर नियमअनुसार नचल्दा आफ्नो टिम मैदानमा उत्रर्नुअघि नै मानसिक रूपले कमजोर भएको सुमन श्रेष्ठले बताए। हाम्रो खेलाडी अगाडि आएर आयोजक टिमको व्यवस्थापन पक्षले जुन खालको व्यवहार गर्यो त्यसले हाम्रो खेलाडी मैदानमा जानुअघि नै तनावमा थिए, उनले भने। श्रेष्ठले खेल हारेको भएर भन्दा पनि फुटबल एउटा विधान र नियमावलीमा हुनुपर्ने बताए। एनएसएलले पनि प्रतियोगिता फिफाको विधानअनुसार नै हुने उल्लेख गरिएको छ। फिफाको नियमावलीमा भने खेलाडीले श्रम स्वीकृति नलिँदासम्म खेल्न नपाउने नियम छ। चितवनका प्रशिक्षक नविन न्यौपानेले आफूलाई खेलाडीको श्रम स्वीकृति नभएको कुरा पछि मात्रै थाहा पाएको बताए। मलाई पनि यो झमेला भएपछि मात्रै यी कुराहरू थाहा भयो, उनले भने। नवीनले स्तरीय मानिएको प्रतियोगिता सामान्य घरेलु प्रतियोगिता जस्तो नहुने बताए। हामीले यो प्रतियोगिताबाट निकै आश गरेका छौं। आज जुन घटना भयो, त्यसले स्थानीय प्रतियोगिता जस्तो देखायो। व्यवस्थापनमा चुक्यो एनएसएल पोखरा र चितवनको खेलमा भएको विवादले एनएसएलको व्यवस्थापकीय पक्षमा प्रश्न चिह्न उठेको छ। विधान र नियमावलीमा फिफाको नियमअनुसार खेल हुने भनेपछि टिमलाई ल्याइएको खेलाडीको श्रम स्वीकृति खेल हुनुअघि आयोजकसँग उपलब्ध हुनु पर्थ्यो। यस पक्षमा एनएसएलको टिम चुकेको हो। चितवनका प्रशिक्षक नवीनले आफूसँग प्लान बी रहेको तर उत्कृष्ट खेलाडी हुँदाहुँदै अर्को विकल्प लिन नचाहेको बताए। मलाई सुरुमा थाहा थिएन। विवाद भइसके पछि मैले प्लान बी(विकल्प) बनाएको थिएँ। तर खेलाउन पाउने भएपछि खेलाएको हो, उनले भने। चितवनको गल्ती पोखराले किन दोहोर्यायो? चितवनका ५ खेलाडी अमल नाइट्स (गोलकिपर), जोनाथन क्याम्पबेल, नोदिर माभ्लोनोभ, टोरिक जेब्रिन र भिक्टर मान्सरेको श्रम स्वीकृति आइपुगेको थिएन। यसलाई पोखराको टिमले खेल सुरु हुनुअघि विवाद गर्यो। खेल ढिलाइ पनि भयो, तर दोस्रो हाफमा पोखराले पनि स्टेफेन समिर विनोङलाई मैदानमा उत्रायो। उनको पनि कागजात आइपुगेको थिएन। हामीले विनोङलाई नखेलाउने भनेर माथि प्याराफिटमा राखेका थियौं। तर, उनीहरूको पाँच जनाले खेल्न पाउने हाम्रो खेलाडीले नपाउने भन्ने हुन्छ, भनेर हामीले विनोङदाई मैदानमा उत्रारेका हौं, पोखराका प्रशिक्षक श्रेष्ठले भने। यस विषयमा प्रतियोगिता निर्देशकको जिम्मेवारी सम्हालिरहेका मिश्र भन्छन्, वैकल्पिकमा खेलाडीको नाम राख्नु भनेको खेलाउनु सरह हो। यदि चितवन गलत थियो भने पोखराको पनि गल्ती थियो।"
महिलाहरुको सशक्तीकरण र क्षमता अभिवृद्धिमा नबिल बैंकद्वारा देशव्यापी ७ वटा कार्यक्रम सम्पन्न,"काठमाडौं : नबिल बैंकले सोमबार काठमाडौंमा वुमन इन मोसनएक्सिलेरेट एक्सन कार्यक्रम सम्पन्न गरेको छ। महिला सशक्तीकरण, क्षमता अभिवृद्धि, समावेशिता, लैंगिक समानता तथा सचेतना अभिवृद्धि गर्ने उद्देश्यका साथ नबिल बैंकले उक्त कार्यक्रमको आयोजना गरेको हो। कार्यक्रमको उद्घाटन बैंकको स्वतन्त्र निर्देशक सरिता भट्ट अधिकारीले गरेका थिए। नबिल बैंकका अध्यक्ष उपेन्द्रप्रसाद पौडेलले महिलाहरुको सशक्तीकरण, क्षमता अभिवृद्धि र अवसर प्रदानका लागि बैंक प्रतिबद्ध रहेको बताएका छन्। उनले बैंकिङ क्षेत्रमा महिलाहरुका लागि केही अप्ठ्याराहरु भए पनि त्यसलाई समाधान गर्दै अघि बढ्नुको विकल्प नरहेको बताए। हामी लैंगिक समानता कायम गर्न प्रतिबद्ध छौँ, लैंगिक समावेशिता कायम भयो भने सबै क्षेत्रमा सकारात्मक प्रभाव पर्छ, अध्यक्ष पौडेलले भने। पौडेलले विश्वको इतिहास हेर्दा पनि महिलालाई पुरुषको तुलनामा कम पारिश्रमिक दिने गरेको उल्लेख गर्दै पछिल्लो समय भने यो परिवर्तन भइरहेको बताए। अहिले पनि कार्यस्थलहरुमा महिलाविरुद्ध हिंसाका घटना भइरहेका छन्, केही चुनौती पनि छन्, यी समस्याहरु नेपालले पहिचान गरी समाधानको बाटोमा अघि बढिसकेको छ, उनले भने, नबिल बैंक पनि महिलाहरुलाई उच्च नेतृत्वमा ल्याउन र निर्णायक भूमिका दिन र अवसर सृजना गर्ने विषयमा सकारात्मक छ। उनले आर्थिक विकासमा महिलाको सहभागिताको महत्वलाई बुझ्दै समाजमा लामो समयदेखि रहेको असमानताको अवशेषलाई हटाउनुपर्नेमा जोड दिए। त्यस अवसरमा नबिल बैंकका कायममुकायम प्रमुख कार्यकारी अधिकृत मनोज ज्ञवालीले बैंकिङ क्षेत्रमा महिलाहरुको नेतृत्व बढाउन जरुरी रहेकामा जोड दिए। उनले बैंकिङ क्षेत्रको नेतृत्वमा अझै पनि महिलाहरुको प्रतिनिधित्व कम भएको उल्लेख गर्दै यसप्रकारका कार्यक्रमले महिला सहभागिता बढाउन र उत्प्रेणाका लागि महत्वपूर्ण भूमिका खेल्नेमा विश्वास व्यक्त गरे। ज्ञवालीले भने, बैंकिङ क्षेत्रको व्यवस्थापकीय नेतृत्वमा महिलाहरुको सहभागिता बढाउन जरुरी छ, महिलाहरुको सोच्ने तरिका पुरुषको तुलनामा फरक हुन्छ, उहाँहरु काममा बढी केन्द्रित हुनुका साथै तथ्यपरक समेत गरेको मैले पाएको छु। सुशासनको क्षेत्रमा पनि पुरुषको तुलनामा महिलाहरु बढी सक्षम भएको उल्लेख गर्दै ज्ञवालीले बैंकबाट खराब काम गरी निष्कासित हुनेमा महिलाको संख्या नगन्य भएको बताए। कर्मचारीमा महिलाको संख्या उल्लेख्य रुपमा कायम गर्न नबिल बैंक सक्षम भएको उनको भनाइ थियो। महिलालाई पुरुषसँगै हिँड्न सजिलो छैन, उहाँहरु घरदेखि कार्यालयको काममा व्यस्त हुनुपर्ने र विभिन्न जिम्मेवारीका कारण बीचबाटोमै अल्झनुपर्ने समस्या पनि छ, उनले भने, त्यसैले पनि हरेक जसो क्षेत्रमा महिलाहरुको अपेक्षाकृत प्रतिनिधित्व हुन सकेको छैन, त्यसैले समावेशी कार्यस्थल निर्माणका लागि महिलाको सहभागिता बढाउन जरुरी छ। आफूहरुले महिलाको कुरा गर्ने भन्दा पनि लैंगिक समानतामा जोड दिएको आएको उनको भनाइ थियो। कार्यक्रमकी प्रमुख अतिथि तथा नेपाल सुपर लिगकी अध्यक्ष आश्रयता कार्की चौधरीले नबिल बैंकले आयोजना गरेको कार्यक्रम लैंगिक समानता कायमको लक्ष्यप्राप्तिमा महत्वपूर्ण पहल भएको बताइन्। नबिल बैंकले महिलाको सशक्तीकरणमा लगानी गरी कार्यस्थल समावेशी बनाउनेदेखि मुलुकको वृहत् आर्थिक विकासमा समेत ठूलो सहयोग गरेको छ, उनले भनिन्, नबिललाई आजका दिनसम्म ल्याउनमा महिलाहरुको ठूलो भूमिका भएको मैले पाएकी छु। महिलाहरुको सशक्तीकरणमा पुरुषहरुको भूमिका महत्वपूर्ण हुने बताउँदै उनले आफ्नो घर, कार्यस्थल तथा समाजमा महिलाहरुको साथ दिन सबैलाई आग्रह गरिन्। महिलाहरूका लागि खेलकुद, बैंकिङ वा कुनै पनि क्षेत्रमा दिगो भविष्य निर्माण गर्न केवल अवसर मात्र पर्याप्त हुँदैन, यसका लागि संस्कृतिमा पनि परिवर्तन आवश्यक छ, हामीले साना उमेरदेखि नै किशोरीहरूमा लगानी गर्नुपर्छ, तिनीहरूलाई बिना डर संकोच आफ्नो रहरहरु पछ्याउन प्रोत्साहित गर्नुपर्छ, उनले भनिन्। महिलाहरुको सहभागिताले सीप र विज्ञताका साथै नयाँ दृष्टिकोण, सोच र सहकार्य पनि ठूलो प्रभाव पार्ने उनको भनाइ थियो। उनले पुरुषहरुको बाहुल्य रहेको समाजमा एक्लै हिँड्न नसकिने भन्दै लक्ष्य प्राप्तिका लागि सञ्जाल निर्माण र सहकार्य जरुरी भएको बताइन्। कार्यक्रममा द सिसिफ्टः नेभिगेटिङ ब्यारियर्स एण्ड क्याटलाइजिङ लिडरसीप शीर्षकको समूहगत छलफलका क्रममा वक्ताहरुले महिलाहरुले पनि विभिन्न क्षेत्रको नेतृत्व लिन सक्ने र त्यसका लागि योग्य भएकामा जोड दिए। छलफलका क्रममा पर्यावरण अभियन्ता सिलसिला आचार्य, रोजी कट्टेल र डा रामजी रामले महिलाको सहभागिता, सशक्तीकरण र अवसर सृजनालगायतका क्षेत्रमा धारणा राखेका थिए भने कान्तिपुरका वरिष्ठ उपसम्पादक यज्ञ बन्जाडे मध्यस्थकर्ताको भूमिकामा थिए। कार्यक्रममा नबिलका उच्चपदाधिकारीहरुका साथ दुई सयभन्दा बढी महिला तथा पुरुष कर्मचारीहरुको सहभागिता थियो। नबिल बैंकले यसबाहेक पनि महिलाका विषयलाई केन्द्रित गरी मार्च महिनाभर विभिन्न कार्यक्रम आयोजना गरिसकेको छ। बैंकले लैंगिक समानता प्रवद्र्धन, महिला सशक्तीकरण, जनचेनता अभिवृद्धि, व्यक्तिगत क्षमता अभिवृद्धि र सहयोगी समुदाय निर्माणको उद्देश्यले विभिन्न कार्यक्रम आयोजना गरेको जनाएको छ। बैंकले आयोजना गरेको मार्च इन टु वेलनेस कार्यक्रमबाट काठमाडौँ उपत्यका र बाहिरका गरी ३५ महिला कर्मचारी लाभान्वित भएका थिए भने वेलविइङ अफ वुमन सेसनमार्फत उपत्यकामा कार्यरत १०० महिला कर्मचारीले लाभ लिएका थिए। बैंकले अन्तर्राष्ट्रिय नारी दिवसका अवसरमा देशव्यापी वृहत्त र्याली आयोजना गरेको थियो। जसमा नबिल बैंकका मुलुकभर रहेको विभिन्न शाखामा कार्यरत एक हजार २०० सयभन्दा बढी कर्मचारीको सहभागिता थियो। बैंकले कार्यस्थलमा हुने हिंसाजन्य गतिविधि र रोकथामका उपायका सम्बन्धमा कोशी प्रदेशमा ६८ जना महिला कर्मचारी सम्मिलित कार्यक्रम आयोजना गरेको थियो। साथै मधेस प्रदेशमा सुरक्षित र मर्यादित कार्यस्थल शीर्षकको कार्यक्रम आयोजना गरी ५० जना कर्मचारीलाई अभिवृद्धि गरेको थियो। साथै नबिलले बैंकमा कार्यरत सबै कर्मचारीलाई लक्षित गरी रजस्वलाको विषय र चुनौतीका सम्बन्धमा कार्यक्रम आयोजना गरेको थियो। नबिल बैंक नेपालको अग्रणी वाणिज्य बैंकहरूमध्ये एक हो। बैंकले २४ लाख भन्दा बढी सेवाग्राहीलाई २६८ शाखा र ३२० एटिएममार्फत सेवा प्रदान गर्दै आएको छ। नबिल बैंकले ४० वर्ष देखि नेपाली बैंकिङ क्षेत्रमा नवीनतम सेवाहरूको सुरुवात गर्दै महत्वपूर्ण भूमिका खेलेको छ। बैंकले नेपालको बैंकिङ विकासमा महत्वपूर्ण योगदान पुर्याउँदै आएको छ। बैंकले आधुनिक बैंकिङ युगको सुरुआत गर्दै ग्राहकहरुलाई गुणस्तरीय सेवा प्रदान गर्नेतर्फ आफ्नो व्यवसाय केन्द्रित गर्दै आएको छ।"
क्यानको सूचीमा नपरेका ९ खेलाडीसँग मधेश प्रदेशले गर्यो सम्झौता,"सिमराः नेपाल क्रिकेट संघ (क्यान)को वार्षिक सेन्ट्रल कन्ट्रयाक्ट सूचीमा नपरेका ९ खेलाडीसँग मधेश प्रदेश क्रिकेट संघले सम्झौता गरेको छ। संघले मधेश प्रदेश भित्रका आठ पुरुष र एक महिला खेलाडीसँग सम्झौता गरेको हो। संघले पुरुषतर्फ पवन सर्राफ, हरिशंकर साह, अभिषेक तिवारी, रोहन विक, विशाल पटेल, अरनिको यादव, प्रदीप पासवान, रञ्जित कुमार र महिलातर्फ रोजी कडारीसँग सम्झौता गरेको हो। उनीहरू क्यानले आगामी वर्षका लागि गर्न लागेको कन्ट्रयाक्ट सूचीमा छैनन्। सम्झौता भएका ९ खेलाडीलाई मधेश प्रदेश क्रिकेट संघले मासिक १० हजार रुपैयाँ उपलब्ध गराउनेछ। उक्त रकम प्रत्येक तीन महिनामा खेलाडीलाई उपलब्ध गराइने संघका कोषाध्यक्ष सुवास जयसवालले बताए। क्यानले आगामी वर्षका लागि पाँच तह वर्गीकरण गर्दै ३३ जना पुरुष खेलाडीसँग सेन्ट्रल कन्ट्रयाक्ट गर्ने भएको छ।"
सांसदहरू भन्छन् हिउँदे अधिवेशन विधेयक निर्माणका हिसाबले सफल,"काठमाडौं : सांसदहरूले संघीय संसदको हिउँदे अधिवेशन विधेयक निर्माणका हिसाबले सफल भएको बताएका छन्। अधिवेशन अन्त्य भएपछि मंगलबार संसद भवन नयाँ बानेश्वरमा सञ्चारकर्मीसँग कुरा गर्दै उनीहरूले हिउँदे अधिवेशन विभिन्न घटनाक्रम भए पनि विधेयक निर्माणका हिसाबले सफल भएको बताए। नेकपा एमालेका सांसद योगेश भट्टराईले हिउँदे अधिवेशनमा १३ वटा विधेयक पारित भएको भन्दै विगतको तुलनामा महत्त्वपूर्ण उपलब्धि रहेको उल्लेख गरे। यसबीचमा विषयगत समितिलेहरूले पनि गम्भीरतापूर्वक काम गरेको र सरकारले समेत महत्त्वपूर्ण विधेयकहरू प्रस्तुत गरेको उनले बताए। त्यस्तै कांग्रेस सांसद रामहरि खतिवडाले संसदको विधेयक अधिवेशनमा २१ वटा कानुन निर्माण गर्ने प्रतिबद्धता गरेको भन्दै त्यसमध्ये महत्त्वपूर्ण विधेयक अघि बढेको बताए। सदन धेरै दिन बन्द गर्ने परिपार्टी अन्त्य भएको र राजनीतिक स्थायित्वका लागि दलहरू गम्भीर देखिएको उनले बताए। सरकारको कामकारबाहीमा चित्त नबुझेको भन्दै गति बढाउनुपर्ने देखिएको उनको भनाइ छ। त्यस्तै रास्वपा सांसद सोबिता गौतमले हिउँदे अधिवेशन निकै चुनौतीपूर्ण देखिए पनि विधेयकहरू अघि बढ्न सफल भएको बताइन्। उनले सदनको कामकारबाही नियन्त्रणमुखी देखिएको टिप्पणी गरिन्। हिउँदे अधिवेशनमा प्रतिनिधिसभाको २७ वटा बैठक बसेको थियो। अधिवेशनमा १२ वटा सरकारी र एउटा गैरसरकारी विधेयक दर्ता भएको थियो, जसमध्ये ५ वटा विधेयक संघीय संसदको दुवै सभाबाट पारित भएका छन् भने ४ वटा विधेयक समितिमा विचाराधीन छन्। त्यस्तै ३ वटा विधेयक प्रतिनिधिसभामा प्रस्तुत मात्रै भएका छन्। त्यस्तै राष्ट्रियसभाबाट प्राप्त ७ वटा विधेयकमध्ये ४ वटा विधेयकलाई पारित गरी प्रतिनिधिसभाले राष्ट्रियसभामा फिर्ता पठाएको छ।"
अमेरिकाले फेरि ५ जना नेपालीलाई गर्यो निष्कासन,"काठमाडौं : अमेरिकाले अवैधरूपमा बसोबास गर्ने नेपालीहरूलाई निष्कासन गर्ने क्रम जारी राखेको छ। पछिल्लो पटक अमेरिकाले ५ जना नेपालीलाई निष्कासन गरेको छ। गैरकानुनी रूपमा अमेरिका बस्दै आएका ती नेपालीहरूलाई अमेरिकी अध्यागमनले निष्कासन गरेको हो। दुई साताअघि ६ जनालाई निष्कासन गरेको अमेरिकाले अघिल्लो साता थप ५ जनालाई निष्कासन गरेको हो। निष्कासनमा पर्नेमा खड्का, ओली, चौधरी, केसी र विक थरीका एकएक जना रहेका छन्। एयर इन्डियाको विमानबाट उनीहरूलाई नेपाल फर्काइएको हो। स्रोतका अनुसार उनीहरू अघिल्लो साता काठमाडौं ओर्लिएका थिए। 'गैरकानुनी रूपमा अमेरिकामा बसेर त्यहाँको अध्यागमन कानुन उल्लंघन गरेको आरोपमा उनीहरूलाई नेपाल डीपोर्ट गरिएको रहेछ। अमेरिकाले अवैध नेपालीहरूलाई फर्काउने क्रम जारी राखेको छ,' स्रोतले अन्नपूर्णसँग भन्यो। डोनाल्ड ट्रम्पले राष्ट्रपतिमा सपथ लिएपछि अमेरिकाको आप्रवासनसम्बन्धी नीति परिवर्तन भएको थियो। राष्ट्रपति ट्रम्पले आप्रवसनसम्बन्धी नयाँ कार्यकारी आदेश जारी गरेर गैरकानुनी रूपमा बसोबास गर्ने आप्रवासीमाथि धरपकड गर्दै आएको छ। पछिल्लो समय अमेरिकाले ११ जना नेपालीलाई विमान चार्टर गरेर नेपाल ल्याएको थियो।"
अध्यक्ष कप राष्ट्रिय भलिबल प्रतियोगिता हुने,"नुवाकोट : नुवाकोटको म्यागङमा राष्ट्रियस्तरको भलिबल प्रतियोगिता आयोजना हुने भएको छ। म्यागङ गाउँपालिकाको आयोजनामा तेस्रो अध्यक्ष कप राष्ट्रिय भलिबल प्रतियोगिता आयोजना हुन लागेको हो। प्रतियोगिताको तयारी तीव्र गतिमा भइरहेको छ। प्रतियोगिता आगामी वैशाख ७ गतेदेखि १२ गतेसम्म म्यागङ ५ सामरीमा हुने भएको छ। विदुरमा आयोजित पत्रकार सम्मेलनमा आयोजक तथा म्यागङ गापा अध्यक्ष आशाबहादुर तामाङले ऐतिहासिकस्थलमा सामरीको जालपा मन्दिर परिसरमा राष्ट्रियस्तरको भलिबल प्रतियोगिता सञ्चालन हुने जानकारी दिए। प्रतियोगितामा सहभागिताका लागि नेपालका सबै स्थानीय स्थानीय तहलाई आह्वान गरिएको अध्यक्ष तामाङको भनाइ छ। प्रतियोगिताका लागि समूह दर्ता शुल्क १० हजार रुपैयाँ तोकिएको छ। प्रतियोगितामा राष्ट्रिय खेलाडीको पनि सहभागिता रहने आयोजकले जनाएको छ। प्रतियोगिताका प्रथम हुने पालिकाले नगद ३ लाख ३ हजार ३ सय ३३ रुपैयाँ, शिल्ड, मेडल र प्रमाणपत्र पुरस्कार पाउने छ। प्रतियोगितामा द्वितीय र तृतीयले क्रमशः २ लाख २ हजार २ सय २२ रुपैयाँ र १ लाख ११ हजार १ सय ११ रुपैयाँ नगद पुरस्कारसहित शिल्ड, मेडल र प्रमाणपत्र प्राप्त गर्ने छ।"
नुवाकोटमा सर्वाधिक राशीको अल्ट्रा दौड आयोजना हुने,"नुवाकोट : खेल पर्यटनको विकासका लागि नुवाकोटमा पहिलो पटक सर्वाधिक राशीको त्रिशूली अल्ट्रा दौड प्रतियोगिता आयोजना गरिने भएको छ। नेपाल एडभेञ्चर रनिङ महासंघको आयोजनामा साहसिक तथा पर्यटकीय खेल त्रिशूली अल्ट्रा२०२५ यही चैत २३ गते शनिबार नुवाकोटमा सञ्चालन गरिने तय भएको छ। बागमती प्रदेश सरकारको आर्थिक सहयोगमा जिल्ला खेलकुद विकास समिति नुवाकोट र रसुवाको प्रवर्द्धनमा प्रतियोगिता आयोजना गरिएको आइतबार विदुरमा आयोजित पत्रकार सम्मेलनमा महासंघका अध्यक्ष एकेन्द्रबहादुर कुँवरले बताए। उनका अनुसार प्रतियोगितामा राष्ट्रिय, अन्तर्राष्ट्रिय र स्थानीय गरी दुई सय ५० जना बढी खेलाडीको सहभागिता रहने छ। करिब ६० किलोमिटर दूरी रहेको प्रतियोगितामा सहभागिताका लागि दर्ता शुल्क तीन सय रुपैयाँ कायम गरिएको छ। प्रदेश खेलकुद विकास परिषद् बागमतीको सहयोग रहने प्रतियोगितामा महिला तथा पुरुषतर्फका विजेताहरूले समान राशी पुरस्कार प्राप्त गर्नेछन्। बेलकोटगढीबाट सुरु हुने प्रतियोगिता नुवाकोटका २० स्थान घुमेर प्रसिद्ध देवीघाटमा पुगेर सम्पन्न हुने प्रतियोगिताका संयोजक तथा आयोजक महासंघका वरिष्ठ उपाध्यक्ष राजन खत्रीले बताए। महिलापुरुष गरी दुई विद्यामा सञ्चालन हुने प्रतियोगिताको विजेताले एक लाख, उपविजेताले ७५ हजार, तृतीय हुनेले ५० हजार, चौथो हुनेले २० हजार, पाँचौँ हुनेले १० हजार र छैटौंदेखि दशौंसम्म हुनेले जनही ३ हजार रुपैयाँ नगद पुरस्कार प्राप्त गर्ने प्रतियोगिता संयोजक तथा महासंघका वरिष्ठ उपाध्यक्ष खत्रीले बताए।"
एनएसएलमा धनगढीले लुम्बिनीलाई हरायो,काठमाडौं : नेपाल सुपर लिग एनएसएलमा धनगढी एफसीले बुटवल लुम्बिनी एफसीलाई ४१ले पराजित गरेको छ। मंगलबार त्रिपुरेश्वरस्थित दशरथ रंगशालामा भएको खेलमा धनगढीका लागि अहमद हिजाजीले दुई गोल गरेका हुन्। उनले खेलको छैटौँ मिनेट र नियमित समयमा थप गरिएको छैटौँ मिनेटमा गोल गरेका हुन्। बुटवल लुम्बिनीका लागि आज मनिष टाङ्गीले कप्तानी सम्हालेका थिए। नियमित कप्तान एरिक बिष्टले अघिल्लो खेलमा रातो कार्ड खाएपछि मनिषले कप्तानी गरेका थिए। खेलको छैटौं मिनेटमा अहमद हिजाजीले गोल गर्दै धनगढी एफसीलाई अग्रता दिलाएका थिए। खेलको २७ औ मिनेटमा पनि हिजाजीले माया तर्फबाट गरेको प्रहार पोस्टमा लागेर फर्किएको हो। खेलको ३१ औँ मिनेटमा बुटवल लुम्बिनीले गोल फर्कायो। बुटवल लुम्बिनी एफसीका लागि जापानी खेलाडी केन्टा हाराले गोल गरे। पहिलो हाफ ११ बराबरीमा सकिएको थियो। धनगढी एफसीका लागि ७५ औं मिनेटमा मार्की खेलाडी कृति रत्न छुन्जुले बुटवलका दुई डिफेन्डरलाई छलाउँदै बक्सभित्रबाट गोल गरे। थप गरिएको अन्तिम मिनेटमा धनगढीका लागि पुन ब्राजिलियन खेलाडी सार्जियो बार्बोजाले गोल गरे। बुटवल लुम्बिनीको यो दोस्रो खेल थियो। बुटवलले पहिलो खेलमा झापा एफसीसँग बराबरी खेलेको थियो। दुई खेल खेल्दा बुटवलले प्रतियोगितामा जित दर्ता गर्न सकेको छैन।
थाइल्यान्ड आइपुगे प्रधानमन्त्री ओली,"बैंकक : प्रधानमन्त्री केपी शर्मा ओली थाइल्यान्ड आइपुगेका छन्। बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिमस्टेक)को छैटौं शिखर सम्मेलनमा सहभागी हुन प्रधानमन्त्री ओली मंगलबार साँझ ६१५ बजे थाइल्यान्डको बैंकक आइपुगेका हुन्। प्रधानमन्त्री ओलीलाई सुवर्णभूमि अन्तर्राष्ट्रिय विमानस्थलस्थलको विशिष्ट कक्षमा थाइल्यान्डका उपप्रधानमन्त्री एवं यातायातमन्त्री सुरिया जङ्ग्राउनग्रेङकिट दम्पती संस्कृति तथा खेलकुदमन्त्री सोरावोङ थेनबोङ दम्पती र थाइल्यान्डका लागि नेपाली राजदूत धनबहादुर वली, नेपालका लागि थाइल्यान्डका राजदूत सावापोङ सिरिसोर्नसहितले स्वागत गरे। थाइल्यान्डका प्रधानमन्त्री पे थोङ् थान् शिनावातको मैत्रीपूर्ण निमन्त्रणामा नेपालका प्रधानमन्त्रीबाट पहिलोपटक थाइल्यान्डको औपचारिक भ्रमण भएको हो। प्रधानमन्त्री ओलीको भ्रमण दलमा प्रथम महिला राधिका शाक्य, परराष्ट्रमन्त्री आरजु राणा देउवा, प्रधानमन्त्रीका मुख्य सल्लाहकार विश्नुप्रसाद रिमाल, आर्थिकविकास सल्लाहकार डा युवराज खतिवडा, नेपाल सरकारका मुख्यसचिव एकनारायण अर्याल, परराष्ट्र मन्त्रालयका सचिव अमृतबहादुर राईलगायत छन्।"
बीवाईडी एसिया प्यासिफिक २०२५ डिलर कन्फ्रेन्समा प्रतिष्ठित पुरस्कारबाट सम्मानित भयो साइमेक्स इंक,"बीवाईडी अटो इन्डष्ट्रिको नेपालका लागि आधिकारिक वितरक साइमेक्स इंकले चीनको सेन्झेनमा सम्पन्न बीवाईडी एसिया प्यासिफिक २०२५ डिलर कन्फ्रेन्समा महत्त्वपूर्ण उपलब्धि हासिल गरेको छ। कनेक्टेड, इन्स्पायर्ड, युनाइटेड थिममा आयोजित सो इभेन्टमा एसिया प्यासिफिक क्षेत्रमा उत्कृष्ट कार्य गरेका पार्टनरहरुलाई उनीहरूको अभुतपूर्व योगदानका लागि सम्मानित गरिएको थियो। नेपालमा दिगो मोबिलिटीलाई अगाडि बढाउन नेतृत्व लिए वापत साइमेक्स इंक विभिन्न प्रतिष्ठित पुरस्कारबाट सम्मानित भएको छ। साइमेक्स इंकले अल ब्रान्ड टप सेल्स अवार्ड, एसिया प्यासिफिक आउटस्ट्यान्डिङ स्ट्राटेजिक पार्टनर अवार्ड, २०२४ एक्सिलेन्ट पार्टनर अवार्ड र टप २० स्टोर अवार्ड प्राप्त गरेको छ। यसका साथै, बिक्री कार्यमा असाधारण उपलब्धिका साथ योगदान गरे वापत धेरै व्यक्तिहरुलाई सम्मानित गरियो। लुज महर्जन, निराजन खनाल र सनम शेखले टप सेल्स अवार्ड प्राप्त गरे। नेपालमा बीवाईडीलाई सफल बनाउनका लागि महत्वपूर्ण भूमिका खेल्ने डिलर नेटवर्कको उपलब्धिमा समेत साइमेक्स इंक सहभागी बन्यो। यस अनुसार बीवाईडीको दाङका लागि आधिकारिक डिलर टिम एलेभेन ईभी वर्ल्डले २०२४ आउटस्ट्यान्डिङ मार्केटिङ डिलर अवार्ड प्राप्त गर्यो। त्यसैगरी चितवनको डिलर युरो अटो ग्रिनले २०२४ एक्सिलेन्ट पार्टनर अवार्ड र वीरगन्जको डिलर निरज अटोमोबाइल्सले २०२४ बेस्ट सेल्स ग्रोथ डिलर अवार्ड प्राप्त गरे। यी प्रतिष्ठित पुरस्कार नेपालमा भएका हाम्रो टिम र डिलर पार्टनरको समर्पण र कडा परिश्रमका प्रतीक हुन्। ईभी क्रान्तिमा हामीले नेतृत्व लिइरहेको अवस्थामा, आगामी दिनमा समेत हाम्रा ग्राहकलाई नवप्रवर्तन र दिगो मोबिलिटी समाधान उपलब्ध गराउने कार्यमा हामी प्रतिबद्ध छौं, साइमेक्स इंकका अध्यक्ष अनिल श्रेष्ठले भने। बीवाईडीले मेरो कडा परिश्रमको पहिचान गरेकोमा म अविश्वसनिय रुपमा गर्व र कृतज्ञ महसुस गरेको छु। कार बिक्री गर्नु मात्र होइन, यो एक भिजनलाई ड्राइभ गर्नु, मानिसहरुलाई दिगो भविष्य अंगाल्नका लागि मद्दत गर्नु र वास्तविक रुपमा केही फरक देखाउनु हो। मेरा प्रत्येक रातका योजना, प्रत्येक चुनौती र प्रत्येक कार्यबाट यो अवस्था आइपुगेको छ र यसका लागि मेरा ग्राहक तथा मेरो टिमले मप्रति गरेको विश्वासका लागि सबैप्रति कृतज्ञ छु, साइमेक्स इंकका सिनियर सेल्स अफिसर निराजन खनालले भने।"
"गुजरातमा पटाका कारखानामा विस्फोट, १० जनाको मृत्यु","गुजरात : भारतको गुजरातस्थित बनासकांठा जिल्लाको डीसा शहरमा रहेको पटाका कारखानामा आगलागी हुँदा १० जनाको मृत्यु भएको छ। दीसा ग्रामीण प्रहरी चौकीका निरीक्षक विजय चौधरीका अनुसार शहरनजिकै अवस्थित कारखानाको केही भाग भत्किँदा श्रृंखलाबद्ध विस्फोट र त्यसपछि आगलागी भएको हो। त्यहाँ धेरै कामदार फसेका थिए। यसैबीच बनासकांठाका कलेक्टर मिहिर पटेलले भने, 'आज बिहान हामीले डिसाको औद्योगिक क्षेत्रमा ठूलो विस्फोट भएको जानकारी पायौं। दमकल विभाग घटनास्थलमा पुगेर आगो नियन्त्रणमा लिएको थियो। १० जना कामदारको घटनास्थलमै मृत्यु भयो। धेरै घाइते कामदारहरूलाई विभिन्न अस्पतालमा रिफर गरिएको थियो। विस्फोट यति शक्तिशाली थियो कि कारखानाको स्ल्याब भत्कियो।'"
"त्यो सहकारी, यो सहकारी","नेपालमा पनि सहकारीको प्रयोग कुनै न कुनै रूपमा प्राचीनकालदेखि नै हुँदै आएको छ। सहकारीको इतिहास खोज्दै जाँदा परापूर्वकालसम्म पुगिन्छ। मानिस एक सामाजिक प्राणी हो र मानिसबीच पारस्परिक सहयोगको भावना मानव इतिहासको प्रारम्भदेखि विकसित हुँदै आएको पाइन्छ। यसो भए पनि सत्रौं शताब्दीसम्म सहकारी औपचारिक संस्थाको रूपमा स्थापित भएका थिएनन्। अठारौं शताब्दीमा राबोर्ट वयेन, विलियम किङजस्ता विद्वान्ले सहकारीको महŒवमाथि प्रकाश पारेका थिए। राबोर्ट वयेनले कामदारलाई गरिबीबाट उकास्न सहकारी गाउँको परिकल्पना गरेका थिए भने विलियम किङले श्रमिकहरूलाई सहकारीका माध्यमले आफ्नो प्रगति गर्न प्रोत्साहित गरेका थिए। स्कटल्यान्डको फेनविकका स्थानीय कपडा बुन्नेहरू (विभर्स)ले ओटमिल सस्तोमा बेच्नका लागि आफूहरूसँग भएको साधन जम्मा गरेर सन् १७६१ मा औपचारिक रूपमा फेनविक विभर्स सोसाइटी खडा गरेका थिए। त्यसपछि पनि स्कटल्यान्डमै एकपछि अर्को सहकारी संस्था स्थापना भए। हेनरी डंकनले आफ्ना अनुयायीहरूलाई बचत जम्मा गर्न र ऋण प्रदान गर्न सन् १८१० मा स्कटल्यान्डको डमफ्राई जशायरमा मैत्रीपूर्ण समाजका नामले म्युचुअल सेभिङ बैंक स्थापना गरेका थिए। यसैगरी, सदस्यहरूलाई आवश्यक वस्तुहरू सुपथ मूल्यमा उपलब्ध गराउन स्कटल्यान्डमै सन् १८१२ मा लेनोक्सटाउन फ्रेन्डली भिक्टुअलिङ सोसाइटी स्थापना भएको थियो। त्यसपछि सन् १८३० को दशकमा बेलायतभरि सहकारी संस्थाहरू गठन गर्ने लहर चलेको थियो। उदाहरणका लागि सन १८३२ मा लकहस्र्ट लेन औद्योगिक सहकारी संस्था स्थापना भएको थियो भने सन् १८३९ मा गालासिल्स र हविक सहकारी संस्थाहरू गठन भएका थिए। यस अवधिमा खासगरी श्रमिक सहकारी संस्थाहरू खडा भएका थिए। तर त्यसताका स्थापना भएका कतिपय सहकारीले विभिन्न चुनौती सामना गर्नु परेको थियो र सन् १८४० सम्ममा धेरै सहकारी विघटन भएका थिए। उता अमेरिकामा औपचारिक सहकारी संस्थाका रूपमा पारस्परिक अग्नि बिमा कम्पनी सन् १७५२ मा, डेरी सहकारी सन् १८१० मा र उपभोक्ता सहकारी सन् १८४५ मा स्थापना भएका थिए। नेपालमा पनि सहकारीको प्रयोग कुनै न कुनै रूपमा प्राचीनकालदेखि नै हुँदै आएको छ। उदाहरणका लागि विगतमा नेपालका विभिन्न क्षेत्रमा सहकारी प्रकृतिका गुठी, पर्म, ढिकुरी, धर्मभकारी आदिको प्रयोग भएको देखिन्छ। तीमध्ये ढिकुरी एक किसिमको अनौपचारिक बचत तथा ऋण सहकारी हो जसले आर्थिक उत्थानका लागि आफ्ना सदस्यलाई ऋण प्रदान गर्छ। गुठी समुदायमा आधारित संस्था हो, जसले धार्मिक, सांस्कृतिक तथा सामाजिक गतिविधिहरूको व्यवस्थापन गर्छ। यस्तै, धर्म भकार अन्तर्गत समुदायका सदस्यहरूले धार्मिक वा सामाजिक कार्यका लागि अन्न वा अन्य साधन योगदान दिन्छन् भने पर्म भनेको किसानहरूलाई खेती समयमै गर्न आवश्यक श्रम आदानप्रदान गर्ने अनौपचारिक किसिमको सहकारी पद्धति हो। आधुनिक सहकारीको विश्व इतिहास : औद्योगिक क्रान्तिसँगै श्रमिकहरूले सहनु परेको सास्तीसँगै आधुनिक सहकारीको आरभ्म भएको थियो। विश्वको पहिलो आधुनिक सहकारीका रूपमा बेलायतको राचडेलमा सन् १८४४ मा स्थापना भएको राचडेल सोसाइटी अफ इक्विटेबल पायोनियर्स लाई लिइन्छ, जुन उपभोक्ता सहकारी थियो। विश्वमा पहिलो आधुनिक वित्तीय सहकारीका रूपमा जर्मनीमा फ्रान्ज हर्मन सुल्जेडेलिट््जले सन् १८५२ मा सहरी क्रेडिट युनियन र फ्रेडरिक विल्हेल्म राइफेसेनले सन् १८६४ मा ग्रामीण क्रेडिट युनियन स्थापना गरेका थिए। महिला श्रमिकहरूको अधिकारको वकालत गर्न र महिला मताधिकारलाई प्रवद्र्धन गर्न सन् १८८३ मा बेलायतमा एलिस एक्ल्यान्डद्वारा महिला सहकारी गिल्ड स्थापना गरिएको थियो भने सहकारीका मूल्य र मान्यताहरूलाई विश्वभर प्रवद्र्धन गर्न सन् १८९५ मा अन्तर्राष्ट्रिय सहकारी गठबन्धन स्थापना भएको थियो। जापानमा सबभन्दा पहिले सन् १९०० मा ग्रामीण ऋण सहकारी स्थापना भएको थियो भने क्यानडामा अल्फोन्स डेजार्डिन्सले सन् १९०१ मा सबैभन्दा पहिले क्रेडिट युनियन स्थापना गरेका थिए। नेपालमा आधुनिक सहकारीको विकास भएको सात दशक पुग्न लाग्दा पनि यस क्षेत्रमा अपेक्षित प्रगति भएको छैन। सहकारीसम्बन्धी समसामयिक नीतिगत, कानुनी, संस्थागत तथा नियामक सुधार गरेर आगामी दिनमा सहकारीको स्वस्थ विकास गरिनु पर्छ। भारतमा सहकारीलाई संस्थागत गर्न सन् १९०४ मा सहकारी ऋण समाज ऐन अपनाइएको थियो भने सहकारीको दायरा विस्तार गर्न सन् १९१२ मा सहकारी संस्था ऐन, १९१२ लागू गरिएको थियो। अमेरिकामा सबैभन्दा पहिलो सहकारीका रूपमा सन् १९०८ मा सेन्टमेरिज कोओपरेटिभ क्रेडिट एसोसिएसन स्थापना भएको थियो भने सन् १९०९ मा म्यासाच्युसेट््स राज्यमा क्रेडिट युनियन एक्ट पारित भएपछि क्रेडिट युनियनको प्रयोग बढ्दै गएको थियो। सन् १९३४ मा फेडरल क्रेडिट युनियन ऐन लागू भएपछि गैरलाभकारी क्रेडिट युनियनको संयन्त्र अमेरिकाभर फैलिएको थियो। नेपालमा आधुनिक सहकारीको विकास : नेपालमा आधुनिक सहकारीसम्बन्धी कानुनी व्यवस्था कार्यकारी आदेश, २०१३ जारी भएदेखि भएको हो भने नेपालको पहिलो सहकारीसम्बन्धी ऐन सहकारी संस्था ऐन, २०१६ हो। यस ऐनको ठाउँमा साझा संस्था ऐन, २०४१ लागू गरिएको थियो भने त्यस ऐनलाई सहकारी ऐन, २०४८ ले प्रतिस्थापन गरेको थियो। २०७४ मा सहकारी ऐन, २०४८ लाई खारेज गरेर सहकारी ऐन, २०७४ लागू गरिएको थियो जुन अहिलेसम्म व्यवहारमा छ। उक्त सहकारी ऐनहरूलाई कार्यान्वयन गर्न सहकारी नियमावली २०१८, साझा संस्था नियमहरू २०४३, सहकारी नियमावली २०४९ र सहकारी नियमावली २०७५ जारी गरिए। २०१३ मा जारी भएको कार्यकारी आदेश २०१३ अन्तर्गत नेपालको पहिलो सहकारी बखानपुर सहकारी ऋण समिति लगायतका सहकारी स्थापना भए भने सहकारी संस्था ऐन, २०१६ लागू गरिएपछि कार्यकारी आदेशअन्तर्गत दर्ता भएका सहकारी संस्थाहरू यसै ऐनअन्तर्गत दर्ता भएको मानिने व्यवस्था गरियो। सहकारी संस्था ऐन २०१६ र त्यसपछि लागू गरिएका विभिन्न ऐनअन्तर्गत विभिन्न समयमा विभिन्न सहकारी संघसंस्था स्थापना भए। जसको संख्या २०१७१८ सम्म जम्मा ३८२, २०४६४७ सम्म ९१७ र २०६९७० सम्म २६,७४१ पुग्यो। २०७९८० मा दर्ता रहेका करिब ३१,७१५ सहकारीमध्ये प्रारम्भिक सहकारी संस्था ३१,३७३ र सहकारी संघ ३४२ थिए। यी विभिन्न सहकारीका ७३ लाख सदस्य थिए, जसमध्ये ५६ प्रतिशत महिला भएको अनुमान छ। यिनीहरूले ९३ हजार जनालाई प्रत्यक्ष रोजगारी दिएका थिए। सहकारीको प्रशासन, प्रवद्र्धन र नियमन गर्न विभिन्न संस्था स्थापना गरिए। २०१० सालमा सहकारी विभाग स्थापना गरियो भने २०१९ मा सहकारी प्रशिक्षण केन्द्र। २०२० सालमा सहकारी बैंक स्थापना गरियो, जसलाई २०२४ मा कृषि विकास बैंकमा रूपान्तरण गरियो। २०४८ मा राष्ट्रिय सहकारी बोर्ड स्थापना गरिएकोमा यसलाई २०८१ मा खारेज गरियो। २०५० मा राष्ट्रिय सहकारी संघ स्थापना भएको थियो, जुन २०५४ मा अन्तर्राष्ट्रिय सहकारी महासंघको सदस्य भयो। २०५७ मा कृषि मन्त्रालयलाई कृषि तथा सहकारी मन्त्रालय नामकरण गरियो भने २०६९ जेठ ५ मा सहकारी तथा गरिबी निवारण मन्त्रालय बनाइयो। २०६० मा राष्ट्रिय सहकारी बैंक स्थापना गरियो भने २०६९ मा राष्ट्रिय सहकारी नीति २०६९ जारी गरेको थियो। मुलुक संघीयतामा रूपान्तरण भएपछि सहकारी संघ, प्रदेश तथा स्थानीय तीनै तहको अधिकार क्षेत्र राखिएकाले प्रदेश तथा स्थानीय तहअन्तर्गतका सहकारीका लागि कानुनी व्यवस्था गर्न २०७४ मा नमूना प्रदेश तथा नमुना स्थानीय सहकारी कानुनहरू निर्माण गरिए। जसअन्तर्गत प्रदेश तथा स्थानीय सरकारहरूले आआफ्ना क्षेत्रमा सहकारी कानुन तय गरी कार्यान्वयन गरिरहेका छन्। संघ, प्रदेश तथा स्थानीय तहको कार्यक्षेत्र भित्रका बचत तथा ऋणको मुख्य कारोबार गर्ने सहकारी संस्थाको नियमन गर्न २०८१ मा एक राष्ट्रिय सहकारी नियमन प्राधिकरण गठन गर्ने व्यवस्था गरिएको छ। निष्कर्ष : सहकारीको अवधारणा परापूर्वकालदेखि विकसित हुँदै आएको भएता पनि सहकारी संस्थाहरू औपचारिक रूपमा अठारौं शताब्दीदेखि देखिन थालेको पाइन्छ। आधुनिक सहकारीको विकास सन् १८४४ मा बेलायतमा राचडेल सोसाइटी अफ इक्विटेबल पायोनियर्स स्थापना भएपछि भएको देखिन्छ। नेपालमा आधुनिक सहकारीको विकास २०१३ मा बखानपुर सहकारी ऋण समिति स्थापनासँगै भएको हो। नेपालमा आधुनिक सहकारीको विकास भएको सात दशक पुग्न लाग्दा पनि यस क्षेत्रमा अपेक्षित प्रगति भएको छैन। सहकारीसम्बन्धी समसामयिक नीतिगत, कानुनी, संस्थागत तथा नियामक सुधार गरेर आगामी दिनमा सहकारीको स्वस्थ विकास गरिनु पर्छ।"
कुलमान घिसिङको रिटमा सुनुवाइ जारी,काठमाडौं : नेपाल विद्युत प्राधिकरणको कार्यकारी निर्देशक पदबाट बर्खास्त भएका कुलमान घिसिङको रिटमा सुनुवाइ सुरू भएको छ। न्यायाधीश डा कुमार चुडाल र नित्यानन्द पाण्डेयको इजलासमा सुनुवाइ भइरहेको हो। यसअघि चैत्र १५ गते सर्वोच्चले उक्त रिटमाथि प्रारम्भिक सुनुवाइ गर्दै घिसिङलाई बर्खास्त गर्नुपर्ने कारण सरकारलाई सोध्दै दुवै पक्षलाई छलफलका लागि चैत्र १७ गते बोलाएको थियो। तर सो दिन रिट हेर्न नमिल्ने सूचीमा राखिएको थियो। न्यायाधीश अव्दुलअजीज मुसलमानको एकल इजलासले घिसिङलाई बर्खास्त गर्नुपर्ने कारण सरकारलाई सोधेको थियो। गत सोमबार मन्त्रिपरिषद बैठकले घिसिङलाई कार्यकारी निर्देशकबाट बर्खास्त गरेर हितेन्द्रदेव शाक्यलाई नियुक्त गरेपछि घिसिङ सर्वोच्च पुगेका थिए। आफूलाई हटाउने सरकारको निर्णयविरुद्ध अन्तरिम आदेशको माग गर्दै घिसिङले सर्वोच्चमा रिट दायर गरेका थिए।
बिमस्टेक सम्मेलनमा सहभागी हुन प्रधानमन्त्री ओली थाइल्यान्ड प्रस्थान,"काठमाडौं : प्रधानमन्त्री केपी शर्मा ओली थाइल्यान्ड प्रस्थान गरेका छन्। बिमस्टेक (बहुक्षेत्रीय प्राविधिक तथा आर्थिक सहयोगका लागि बंगालको खाडी प्रयास) को छैटौं शिखर सम्मेलनमा नेपालको सहभागिता जनाउन प्रधानमन्त्री ओली आज थाइ एयरमार्फत बैंकक प्रस्थान गरेका हुन्।प्रधानमन्त्री ओलीलाई त्रिभुवन अन्तर्राष्ट्रिय विमानस्थलमा उपप्रधानमन्त्री प्रकाशमान सिंह, गृहमन्त्री रमेश लेखक, पर्यटन मन्त्री बद्री पाण्डे,सुरक्षा निकायका प्रमुखलगायतले बिदाइ गरेका थिए। प्रधानमन्त्री ओलीलाई नेपाली सेनाको एक टुकडीले सम्मान गारत अर्पण गरेको थियो। भ्रमण दलमा परराष्ट्रमन्त्री आर्जु राणा देउवा, प्रधानमन्त्रीका मुख्य सल्लाहकार विष्णु रिमाल, आर्थिक सल्लाहकार डा युवराज खतिवडा, मुख्य सचिव एकनारायण अर्याल, परराष्ट्र सचिव अमृतकुमार राई लगायतका सरकार कर्मचारी र सहयोगी रहेका छन्। प्रधानमन्त्रीको भ्रमणका क्रममा थाई प्रधानमन्त्रीसँग द्विपक्षीय वार्ता हुने र पर्यटन तथा संस्कृतिका सन्दर्भमा दुईवटा समझदारीपत्रमा हस्ताक्षर हुनेछ। साथै दुई प्रधानमन्त्रीको उपस्थितिमा गैरसरकारी क्षेत्र बीचको ६ वटा समझदारीपत्रमा हस्ताक्षर हुने प्रधानमन्त्रीले सोमबार संसद्मा जानकारी गराएका छन्। द्विपक्षीय वार्तापछि थाई समकक्षीसँगै संयुक्त प्रेस ब्रिफिङमा भाग लिने र थाई राजासँग भेटवार्तापछि थाइल्यान्डको एकदिने औपचारिक भ्रमण समाप्त हुने उनको भनाइ छ। नेपालथाइल्यान्डबीच कूटनीतिक सम्बन्ध स्थापना भएको ६५ वर्षको इतिहासमा नेपाली प्रधानमन्त्रीको स्तरबाट थाइल्यान्ड भ्रमण हुन लागेको हो। यो विषयमा प्रधानमन्त्रीले भने, यसबीचमा यति नजिकको र ट्रान्जिट पोइन्टजस्तो त्यहीँबाट यता जाने, उता जाने तर औपचारिक भ्रमण चाहिँ नभएको अवस्था रहेछ। त्यसलाई अन्त्य गर्न यसपटक नेपालको तर्फबाट कार्यकारी प्रमुखको औपचारिक भ्रमण यो पहिलो पटक हुँदैछ। यस अर्थमा यो भ्रमण आफैंमा महत्वपूर्ण हो भन्ने ठान्दछु। प्रधानमन्त्री ओलीका अनुसार २१ चैत्रमा उनले थाइल्यान्डका प्रतिष्ठित व्यापारीहरूसँग भेटघाटछलफल र दिउँसो एसियन इन्स्टिच्युट अफ टेक्नोलोजीमा सम्बोधन गर्ने तालिका छ। त्यसपछि उनी डिनरमा सहभागी हुनेछन्। प्रधानमन्त्री ओली २१ चैत्र दिउँसो हुने बिमस्टेक शिखर सम्मेलनमा सहभागी भएर नेपालको तर्फबाट सम्बोधन गर्ने कार्यक्रम छ। त्यसअघि बिहान मेरिटाइम ट्रान्सपोर्ट कोअपरेसन अग्रिमेन्ट मा हुने हस्ताक्षर समारोहमा सहभागी हुनेछन्। २१ चैत्र साँझ नेपाली दूतावासमा आयोजना गरिएको रिसेप्सन (रात्रिभोज) मा सहभागी भएसँगै प्रधानमन्त्री ओलीको थाइल्यान्ड भ्रमण समाप्त हुनेछ। यी हुन् सरकारी प्रतिनिधिमण्डलमा सहभागी प्रधानमन्त्री केपी शर्मा ओली प्रधानमन्त्रीका धर्मपत्नी, राधिका शाक्य डा आरजु राणा देउवा, परराष्ट्र मन्त्री विष्णुप्रसाद गौतम, शिष्टाचार महापाल, परराष्ट्र मन्त्रालय दिवाकर खड्का, प्रमुख सेनानी, सम्माननीय प्रधानमन्त्रीका पार्श्ववर्ती विष्णुप्रसाद रिमाल, प्रधानमन्त्रीका मुख्य सल्लाहकार डा युवराज खतिवडा, प्रधानमन्त्रीका आर्थिक विकास सल्लाहकार एकनारायण अर्याल, मुख्य सचिव, प्रधानमन्त्री तथा मन्त्रिपरिषद्को कार्यालय अमृतबहादुर राई, परराष्ट्र सचिव प्रा डा श्री दिव्या सिंह शाह, सम्माननीय प्रधानमन्त्रीका निजी चिकित्सक राजेश बज्राचार्य, सम्माननीय प्रधानमन्त्रीका प्रमुख स्वकीय सचिव तापस अधिकारी, सहसचिव, दक्षिणपूर्व एशिया तथा प्रशान्त महाशाखा, परराष्ट्र मन्त्रालय ज्ञानबहादुर मगर, सहसचिव, क्षेत्रीय सहयोग संगठन महाशाखा, परराष्ट्र मन्त्रालय अम्बिका जोशी, उपसचिव, दक्षिणपूर्व एशिया तथा प्रशान्त महाशाखा विवेक रिजाल, उपसचिव, क्षेत्रीय सहयोग संगठन महाशाखा, परराष्ट्र मन्त्रालय कमल रावल, माननीय परराष्ट्र मन्त्रीका स्वकीय उपसचिव ऋचा भट्टराई, शिष्टावार अधिकृत, परराष्ट्र मन्त्रालय प्रकाश सिलवाल, वरिष्ठ संवाददाता, रासस कृष्ण खड्का, प्रहरी निरीक्षक, सम्माननीय प्रधानमन्त्रीका सुरक्षा अधिकृत सुदीप बुढाथोकी, क्यामेरामेन, नेपाल टेलिभिजन दिनेश भण्डारी, प्रधानमन्त्रीज्यूका निजी फोटोग्राफर जयश्री शाक्य, प्रधानमन्त्रीका निजी सहयोगी () अनिता सिंह, माननीय परराष्ट्रमन्त्रीका निजी सहयोगी ()"
कुलमान घिसिङको रिट हेर्दाहेर्दैमा,काठमाडौं : नेपाल विद्युत प्राधिकरणको कार्यकारी निर्देशक पदबाट बर्खास्त भएका कुलमान घिसिङको रिट 'हेर्दाहेर्दै'मा राखिएको छ। न्यायाधीश डा कुमार चुडाल र नित्यानन्द पाण्डेयको इजलासमा सुनुवाइ नसकिएपछि रिट हेर्दाहेर्दैमा राखिएको हो। यसअघि चैत्र १५ गते सर्वोच्चले उक्त रिटमाथि प्रारम्भिक सुनुवाइ गर्दै घिसिङलाई बर्खास्त गर्नुपर्ने कारण सरकारलाई सोध्दै दुवै पक्षलाई छलफलका लागि चैत्र १७ गते बोलाएको थियो। तर सो दिन रिट हेर्न नमिल्ने सूचीमा राखिएको थियो। न्यायाधीश अव्दुलअजीज मुसलमानको एकल इजलासले घिसिङलाई बर्खास्त गर्नुपर्ने कारण सरकारलाई सोधेको थियो। गत सोमबार मन्त्रिपरिषद बैठकले घिसिङलाई कार्यकारी निर्देशकबाट बर्खास्त गरेर हितेन्द्रदेव शाक्यलाई नियुक्त गरेपछि घिसिङ सर्वोच्च पुगेका थिए। आफूलाई हटाउने सरकारको निर्णयविरुद्ध अन्तरिम आदेशको माग गर्दै घिसिङले सर्वोच्चमा रिट दायर गरेका थिए।
खोटाङको साकेला गाउँपालिकामा भ्रष्टाचारको उजुरी परेपछि अख्तियारले थाल्यो स्थलगत अनुसन्धान,धरान : खोटाङको साकेला गाउँपालिकामा विकास निर्माणका काममा भ्रष्टाचार भएको दर्जनौं उजुरी परेपछि अख्तियार दुरुपयोग अनुसन्धान आयोगको टोलीले स्थलगत अनुसन्धान सुरु गरेको छ। अख्तियार दुरुपयोग अनुसन्धान कार्यालय बर्दिबासका अधिकृत अरुण बराल नेतृत्वको टोली अनुसन्धान गर्न सकेला गाउँपालिकाको कार्यालय मात्तिम पुगेको छ। टोलीले मंगलबारदेखि भ्रष्टाचार सम्बन्धी उजुरीको विषयमा अनुसन्धान थालेको अख्तियार कार्यालय बर्दिबासका प्रमुख सहसचिव रामबहादुर कुरुङबाङले बताएका छन्। उनले साकेला गाउँपालिकामा भिन्न योजनाहरूको निर्माणमा उजुरी परेकाले अनुसन्धान गर्न टोली परिचालन गरेको बताए। खोटाङका स्थानीय निकायहरूमा भएका आर्थिक अनियमितताको विषयमा अनुसन्धान गर्न प्राविधिक इन्जिनियर नबिन श्रेष्ठसहितको टोली परिचालन गरेको सहसचिव कुरुङबाङले बताए। उनले खोटाङ जिल्लाका दर्जन बढी स्थानमा भएका भौतिक पूर्वाधार निर्माणमा भएको कामको अनुसन्धान गर्न टिलो परिचालन भएको बताए। अख्तियारको टोलीले अनुसन्धानको पहिलो चरणमा भएकाले सबैकुरा भन्न नमिल्ने उनको भनाइ छ। सकेला गाउँपालिकाको प्रमुखमा रविप्रकाश राइ र उपप्रमुख बिर्सिका राइ र प्रमुख प्रशासकीय अधिकृत दुर्गाबहादुर राइ रहेका छन्।
हङकङबाट आएको पार्सल भन्सारमै अलपत्र,"हङकङ : हङकङबाट नेपाल पार्सल (कोसेली) पठाएको महिना दिन हुन लाग्दासमेत पुगेको छैन । सामान्य समयमा ३ देखि ७ दिनसम्म नेपालको जुनसुकै ठाउँमा पुग्ने पार्सल अचानक बन्द हुँदा सेवाग्राही अचम्मित छन् । उनीहरूले विदेश जाने आफन्तलाई पठाएको मायाको चिनो, पाठ्यसामग्री, खानेकुरा अत्यावश्यक सामग्रीहरू समयमा नपुग्दा यसको कारण खोजिरहेका छन् । नजिकका कार्गो, कुरियरसँग सम्पर्क गर्दा नेपालको भन्सारमा सामान रोकिएको जानकारी पाएका सेवाग्राहीलाई सामान किन रोकियो ? थाहा छैन । एक सेवाग्राही भन्छिन्, मेहनत गरेर आफ्ना नानीहरूलाई कपडा र खानेकुरा पठाएको महिनौं भयो, खानेकुरा त बिग्रिसक्यो होला, अझै पाउने आशा छैन । कार्गो कुरियरका लागि चर्चित एजी एक्सप्रेसका निर्देशक तुलसी उप्रेती भन्छन्, भन्सारको हाकिमको हठका कारण बिदेसिएका नेपालीहरूले आफन्तलाई पठाएको सामानहरूको बिचल्ली भएको छ । कुनै कम्पनी वा व्यक्तिले गरेको गलत काममा आधारित भएर हामी व्यावसायिक रूपमा लागिपरेका व्यवसायीलाई अप्ठ्यारो परिरहेको छ । सरकारको स्पष्ट नीति छैन, भन्सारको हाकिम फेरिएसँगै नीति फेरिरहेको छ । कार्गो, कुरियर, ईकमर्स फरकफरक विधा हुन् । संसारमा कुरियर र ईकमर्सले फड्को मार्दा, हामी अझै पनि कार्गोकै नीति र नियममा स्पष्ट हुन सकेका छैनौं । करोडौं लगानी गरेर छिटो, छरितो कुरियरमार्फत संसारलाई नेपालसँग जोड्ने हाम्रो प्रयास हो, तर सरकारी उच्च निकायमा सम्बन्धित विषयको विशेषज्ञ नभएकै कारण यो समस्या आएको हो । पछिल्लो समय कार्गो, कुरियरहरूले निजी झिटीगुन्टा भन्दै व्यावसायिक प्रयोजनका सामग्री पठाउने प्रवृत्ति मौलाएका कारण यसको निराकरण गर्न सम्पूर्ण सामग्रीहरू गोदाममै राख्नु परेको छ। महेश भट्टराई  महानिर्देशक, भन्सार विभाग यसकारण भन्सारमा रोकियो पार्सल नेपालीहरूले दुःखले पठाएको पार्सल भन्सारको गोदाममै किन थन्क्याउनु भएको ? भन्ने प्रश्नमा नेपाल भन्सार विभागका महानिर्देशक महेश भट्टराई भन्छन्, हामी दुःखी छौं कि सामान्य नागरिकका सामान भन्सारमा रोकिएको छ । तर कार्गो, कुरियर सञ्चालक र अन्य खराब नियत भएका मानिसहरूको प्रवृत्तिले गर्दा यो अवस्थाको सिर्जना भएको हो । भट्टराई थप्छन्, विदेशबाट नेपाल आएका सामग्रीहरूलाई दुई भागमा विभाजन गरिन्छ, व्यावसायिक प्रयोजनका लागि ल्याइएका सामग्री र निजी झिटीगुन्टा । एकजना मानिसका लागि निजी प्रयोजन भन्दै करिब ७ केजीसम्म आएका सामग्रीमा राजस्व (कर) लाग्दैन । तर, व्यावसायिक प्रयोजनमा आएका सामग्रीहरूको हकमा सामग्रीको मूल्य हेरेर राजस्वको निर्धारण गर्ने गरिन्छ । पछिल्लो समय कार्गो, कुरियरहरूले निजी झिटीगुन्टा भन्दै व्यावसायिक प्रयोजनका सामग्रीहरू पठाउने प्रवृत्ति मौलाएका कारण यसको निराकरण गर्न सम्पूर्ण सामग्रीहरू भन्सारको गोदाममै राख्नु परेको छ । कोहीकोही आफ्नो पार्सल भन्दै आधिकारिक प्रमाण लिएर आउनुहुन्छ, हामीले उहाँको पार्सलको प्रकृति हेरेर राजस्व लिनुपर्ने या नपर्ने निर्क्योल गरेर पार्सल दिइरहेका छौं । उनका अनुसार पछिल्लो समय अनलाइन व्यवसाय गर्नेहरूले पनि विभिन्न देशका सामग्रीहरू कुरियरमार्फत झिटीगुन्टी भनेर पठाउने गरेको पाइएको छ, यो सरासर कर छली हो, देख्दा सामान्य देखिए पनि यसको दूरगामी असर देशलाई पर्छ । भट्टराई भन्छन्, निजी प्रयोजनका लागि ल्याइएका झिटीगुन्टा केजी र आयतनको आधारमा कार्गो कुरियरले पैसा तिर्ने गर्छन् यो सस्तो हुन्छ, तर व्यावसायिक प्रयोजनका लागि ल्याइएका सामग्रीको मूल्यअनुसारको राजस्व बुझाउनुपर्ने हुन्छ, जुन तुलनात्मक रूपमा महँगो पर्न जान्छ, सोही कारण व्यावसायिक प्रयोजनका सामाग्रीहरूलाई निजी झिटीगुन्टा भनेकै कारण यो समस्या आएको हो । अब भन्सारमा थन्किएका हजारौं टन पार्सल के हुन्छ ? भन्ने प्रश्नमा भट्टराई भन्छन्, हामीले हरेक पार्सलको मिति हेरेर ६० दिनको हदम्याद दिन्छौं, त्यो समयसीमामा उहाँहरूले (कार्गो कुरियर अथवा व्यक्ति)ले प्रमाणसहित आफ्नो पार्सल निकाल्नुपर्ने हुन्छ, अन्यथा ६१औं दिनमा हामी डिसप्याच गर्नेछौं ।"
वीरगन्जको बालसुधार गृहमा प्रहरी समयमै पुग्दा टर्यो ठूलो दुर्घटना,"वीरगन्ज : वीरगन्जको बालसुधार गृहमा मंगलबार समयमै प्रहरी पुगेका कारण त्यहाँ ठूलो दुर्घटनाको जोखिम टरेको छ। वीरगन्ज४ वीर्तास्थित बालसुधार गृहमा रहेका बाल कैदीबन्दीले सुधार गृहमा खानेपानी, पंखा, शौचालय, सुत्नेबस्ने स्थान लगायतका समस्या वर्षौदेखि समाधान नभएको भन्दै मंगलबार दिउँसो १ बजेदेखि आन्दोलित भएका थिए। सुधारगृहभित्रै होहल्ला गर्दै प्रदर्शनमा उत्रिएका बाल कैदीबन्दीहरूले तोडफोडको पनि प्रयास गर्दा स्थिति केही बेर तनावग्रस्त समेत बन्न पुगेको थियो। तर उक्त सूचना पाएलगत्तै वडा प्रहरी कार्यालय विर्ताबाट प्रहरी निरीक्षक निरोज चौलागाईं नेतृत्वको प्रहरी टोली सुधार गृहमा पुगेका कारण उनीहरूले तोडफोड भने गर्न पाएनन्। लगत्तै पर्साका प्रमुख जिल्ला अधिकारी गणेश अर्याल, प्रहरी उपरीक्षक गौतम मिश्र र सशस्त्र प्रहरी उपरीक्षक राधेश्याम धिमालपनि सुधारगृहमा पुगे। उनीहरूले आक्रोशित बाल कैदीबन्दीहरूसँग छलफल गरेर सुधारगृहमा विद्यमान समस्या समाधानका लागि पहल गर्ने आश्वासन दिएपछि स्थिति साम्य बन्यो। जिल्ला प्रहरी कार्यालय पर्साका प्रवक्ता तथा प्रहरी नायब उपरीक्षक किशोर लम्सालले बालसुधार गृहमा प्रहरी समयमै पुगेका कारण सम्भावित ठूलो दुर्घटनाको जोखिम टरेको बताए। उनले भने, यदि प्रहरी समयमै नपुगेको भए स्थिति बिग्रिन सक्थ्यो। तर सूचना पाएलगत्तै प्रहरीको टोली त्यहाँ पुगेर स्थिति नियन्त्रणमा लिन सफल भयो। लम्सालका अनुसार प्रहरी पुग्दा सुधार गृहभित्र बाल कैदीबन्दीहरूले होहल्ला गर्दै मूल ढोकामा तोडफोड गर्न थालेका थिए। असन्तुष्ट बाल कैदीबन्दीहरूसँग सुधारगृह भित्रै प्रमुख जिल्ला अधिकारीसहित सुरक्षा निकायका प्रमुखहरूले छलफल गरेपछि उनीहरू शान्त भएको लम्सालले बताए। बुधबार बिहान १०३० बजे जिल्ला प्रशासन कार्यालयमा सुधारगृह प्रशासनसहित सरोकारवालाहरूको बैठक राखेर असन्तुष्ट बाल कैदीबन्दीको समस्या सम्बोधनका लागि पहल गर्ने प्रतिबद्धता प्रमुख जिल्ला अधिकारी अर्यालले जनाएको जानकारीपनि उनले दिए।लम्सालका अनुसार करिब ५० जनाको मात्रै क्षमता रहेको बाल सुधार गृहमा हाल विभिन्न कसुरका १ सय २७ जना बाल कैदीबन्दीहरू छन्। सुधार गृहमा सुत्ने ठाउँको अभाव रहेको , खानेपानी र शौचालयको उचित प्रबन्ध नरहेको, कोठाहरूमा पंखा पनि नभएको, खानाको गुणस्तर कमसल रहेको लगायतका समस्याहरू रहेको र ती समस्या समाधानका लागि सुधार गृह प्रशासनले चासो नलिएको भन्दै बाल कैदीबन्दीहरू मंगलबार आक्रोशित भई आन्दोलनमा उत्रिएका थिए। प्रमुख जिल्ला अधिकारी अर्याललसहितको छलफलमा असन्तुष्ट बाल कैदीबन्दीहरूले सुधार गृहको अनुगमनमा सरकारी र गैरसरकारी संघसंस्थाहरू महिनै पिच्छे आउने गरेको तर आफूहरूको समस्या भने ज्यूँ का त्युँ नै रहेपछि आफूहरूलाई जिस्क्याउनका लागिमात्रै उनीहरू अनुगमनमा आउने गरेको महसुस भएपछि आन्दोलित हुनुपरेको बताएका थिए। त्यसपछि प्रमुख जिल्ला अधिकारी अर्यालले बाल कैदीबन्दीहरूको गुनासो जायज भएको भन्दै उनीहरूको समस्या समाधानका लागि पहल गर्न आफू अग्रसर हुने र बुधबार नै त्यसका लागि बैठक राख्ने प्रतिबद्धता जनाएका थिए। यसअघि २०८० भदौ २६ गते पनि बालसुधार गृहमा बालकैदीबन्दीहरू बीच नै आपसमा झडप हुँदा ११ बाल कैदीबन्दी र ३ जना प्रहरी घाइते भएका थिए। त्यसबेला दुई जना बाल कैदीबन्दी सुधारगृहबाट भागेर फरारपनि भएपछि। उनीहरूलाई प्रहरीले भारतमा नियन्त्रणमा लिएको थियो।"
शोक प्रस्ताव पारित गर्दै सकियो संसदको हिउँदे अधिवेशन,काठमाडौं : संघीय संसद्को हिउँदे अधिवेशन अन्त्य भएको छ । बैठकले प्रतिनिधिसभा सांसद दीपक बोहराको निधनमा शोक प्रस्ताव पारित गर्दै संसदको हिउँदे अधिवेशन अन्त्य भएको छ। बैठकमा सभामुख देवराज घिमिरेले प्रस्तुत गरेको शोक प्रस्तावलाई बैठकको सर्वसम्मतले पारित गरेको हो। बैठकमा स्वर्गीय बोहराको चिरशान्तिको कामना गर्दै मौनधारणसमेत गरिएको थियो । राप्रपाका वरिष्ठ नेता एवं पूर्वमन्त्री बोहराको आज उपचारको क्रममा काठमाडौंको ओम अस्पतालमा बिहान १० :५० बजेतिर निधन भएको हो। बोहरा रुपन्देही क्षेत्र नम्बर ३ बाट निर्वाचित सांसद हुन्। उनले कांग्रेस नेता बालकृष्ण खाँणलाई पराजित गरेका थिए। बैठकमा सभामुख देवराज घिमिरेले संसद्को हिउँदे अधिवेशन अन्त्य सम्बन्धी राष्ट्रपति कार्यालयको पत्रकार पढेर सुनाएका थिए। त्यस्तै उनले बैठकमा लगातार अनुपस्थित भएका सांसदहरुको अनुपस्थीतिको सूचना सुनाएका थिए।
"भैरहवा ल्याइयो सांसद बोहराको पार्थिव शरीर, भोलि काठमाडौं लगेर आर्यघाटमा अन्त्येष्टि गरिने",भैरहवा : रुपन्देही निर्वाचन क्षेत्र नम्बर ३ बाट निर्वाचित सांसद दीपक बोहराको पार्थिव शरीर भैरहवा ल्याइएको छ। मंगलबार बिहान काठमाडौंको ओम अस्पतालमा उपचारको क्रममा उनको निधन भएको थियो । श्रद्धाञ्जलीका लागि उनको पार्थीव शरीर गृहनगर भैरहवामा ल्याइएको हो। श्रद्धाञ्जलीका लागि मंगलबार उनको शव आफ्नै निवास (पार्टी कार्यालय) मा राखिने र भोलि बिहान काठमाडौँस्थित पार्टीको केन्द्रीय कार्यालयमा श्रद्धाञ्जलीका लागि राखेर आर्यघाटमा अन्तिम संस्कार गरिने राष्ट्रिय प्रजातन्त्र पार्टी रुपन्देहीका उपाध्यक्ष अजय कुमार गुप्ताले जानकारी दिए। उनका अनुसार अन्त्येष्टिका लागि पार्थिव शरीर पुनः मंगलबार साँझ काठमाडौं लगिनेछ। कोरोना महामारीको दोस्रो लहरमा संक्रमित भएका बोहराको केही समयपछि स्वरमा केही परिवर्तन देखिएको थियो। जाँच गराउँदा पोस्ट कोभिडका कारण घाँटीमा क्यान्सर भएको पत्ता लागेको थियो। उनको स्पीच थेरापी उपचार हुँदै आएको थियो।
दोहोरो अंकले घटेर बन्द भयो सेयर बजार,"काठमाडौं : नेप्से परिसूचक दोहोरो अंकले घटेर बन्द भएको छ। नेप्से परिसूचक १५५७ अंकले घटेर २६७७५५ विन्दुमा अडिएको छ। सेन्सेटिभ इण्डेक्स ३४१ अंकले घटेर ४४६८६ विन्दुमा कायम भएको छ। यसदिन ३२० स्क्रिप्सको १ करोड ६ लाख ७० हजार ६४९ कित्ता सेयर ५ अर्ब ७९ करोड ७७ लाख ९१ हजार ७०० रुपैयाँमा खरिदबिक्री भए। नेप्से घटे पनि एउटा कम्पनीको सेयर सकारात्मक सर्किट लेभलमा कारोबार भयो। गार्डियन माइक्रो लाइफ इन्स्योरेन्सको सेयर १० प्रतिशतले बढेको हो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो । सो कम्पनीको ६४ करोड २५ लाख मूल्य बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्टले ४५ करोडको सेयर कारोबार गर्दा सीईडीबी होल्डिंक्सले २७ करोड,नेपाल रिइन्स्योरेन्सले २६ करोड र हिमालयन पावरले २१ करोड मूल्य बराबरको सेयर कारोबार गरे। कारोबारमा आएकामध्ये ४२ स्टक्सको मूल्य बढ्दा २०१ वटाको घट्यो। ट्रेडिङ समूहबाहेक अन्य समूहको उपसूचक नकारात्मक देखिएका छन्। ट्रेडिङ समूहको उपसूचक ३८० प्रतिशतले बढेको हो।"
वीरगन्जको बाल सुधार गृहमा तनाव,"वीरगन्ज : वीरगन्जको बाल सुधार गृहमा डेढ वर्षपछि फेरि तनाव भएको छ। बाल सुधार गृहमा रहेका बाल कैदीबन्दीले सुधार गृहमा खाना, बास लगायतको समस्या भएको भन्दै मंगलबार होहल्ला गर्दै तोडफोड गर्न थालेपछि स्थिति तनावग्रस्त बनेको हो। सुधार गृहमा बाल कैदीबन्दीहरूले होहल्ला गर्दै तोडफोड गर्न खोजेको सूचना पाएलगत्तै त्यहाँ पुगेको प्रहरीले स्थिति नियन्त्रणमा लिएको पर्साका प्रहरी उपरीक्षक गौतम मिश्रले जानकारी दिए। अहिले सुधार गृहभित्रै असन्तुष्ट बाल कैदीबन्दीहरूसँग पर्साका प्रमुख जिल्ला अधिकारी गणेश अर्याल, प्रहरी उपरीक्षक मिश्र, प्रहरी नायब उपरीक्षक किशोर लम्साल सहितको टोलीले छलफल गरिरहेको छ। बाल सुधार गृहमा विभिन्न कसुरमा संलग्न १२७ जना बाल कैदीबन्दीहरू छन्। प्रमुख जिल्ला अधिकारी अर्यालले उनीहरूको समस्या र असन्तुष्टिहरू सम्बोधन गरिने प्रतिबद्धता जनाउँदै सम्झाइ बुझाइ गरेपछि स्थिति साम्य बनेको प्रहरी उपरीक्षक मिश्रले बताए। बालसुधार गृहमै रहेका प्रहरी उपरीक्षक मिश्रले भने, हामी उनीहरूसँग छलफलमै छौं। उनीहरूका असन्तुष्टि र समस्या के के छन् ? ती बारे कुराकानी गरिरहेका छौं। यसअघि २०८० भदौ २६ गते पनि बालसुधार गृहमा बाल कैदीबन्दीहरू बीच नै आपसमा झडप हुँदा ११ बाल कैदीबन्दी र ३ जना प्रहरी घाइते भएका थिए।"
नेपालभारतबीच शिक्षा र स्वास्थ्य क्षेत्रमा सहयोगसम्बन्धी सम्झौता,"काठमाडौं : नेपाल र भारतबीच स्थानीय तहमा शिक्षा र स्वास्थ्य क्षेत्रमा सहयोगसम्बन्धी सम्झौता भएको छ। मंगलबार संघीय मामिला तथा सामान्य प्रशासन मन्त्रालय, नेपालस्थित भारतीय दूतावास र ९ वटा पालिकाको १० वटा स्थानीय तहबीच शिक्षा र स्वास्थ्य क्षेत्रमा सहयोगसम्बन्धी सम्झौता भएको हो। जसअनुसार धनगढी उपमहानगरपालिका, धुर्कोट गाउँपालिका, चंखेली गाउँपालिका, बुटवल उपमहानगरपालिका, इन्द्रवती गाउँपालिका, जय पृथ्वी नगरपालिका, भरतपुर महानगरपालिकालगायतका स्थानीय तहमा सहयोग उपलब्ध गराउने विषयमा सम्झौता भएको मन्त्रालयका प्रवक्ता कालीप्रसाद पराजुलीले जानकारी दिए। यसअघि चालु आर्थिक वर्षमा १३ वटा परियोजनामा सम्झौता भइसकेको उनले बताए। उनले सम्बन्धित पालिकाबाट आयोजना माग गरेर अर्थ मन्त्रालयमार्फत भारतीय दूतावासमा प्रस्ताव पठाएपछि दूतावासले स्वीकृत गर्ने प्रक्रिया रहेको जिकिर गरे। उनले सम्झौता कार्यान्वयन हुने प्रत्येक आयोजनाको अधिकतम बजेट सीमा २० करोड रुपैयाँ रहने बताए।"
कर्णालीमा हिउँदे अधिवेशनबाट पारित भए सातवटा विधेयक,"सुर्खेत : कर्णालीमा प्रदेशसभाको हिउँदे अधिवेशन अन्त्य भएको छ। गत माघ ७ गतेबाट सुरु भएको हिउँदे अधिवेशन सोमबार रातीबाट अन्त्य भएको हो। यो अधिवेशनबाट विभिन्न सातवटा विधेयक पारित भएका छन्। प्रदेशसभाको यो दोस्रो कार्यकालको पाँचौ अधिवेशन हो। विभिन्न सातवटा कानुन निर्माण गर्दै हिउँदे अधिवेशन अन्त्य भएको छ। सोमबार रातीबाट अन्त्य भएको यो अधिवेशनमा महत्वपूर्ण मानिएका विभिन्न सातवटा विधेयक पारित भएको प्रदेशसभा सचिवालयले जनाएको हो। सचिवालयका अनुसार यो अधिवेशनमा एउटा विधेयक भने प्रदेशसभाबाट फिर्ता भएको छ। हिउँदे अधिवेशनबाट कर्णाली प्रदेशको विद्युत सम्बन्धमा व्यवस्था गर्न बनेको विधेयक पारित भएको सचिवालयले जानकारी दिएको हो। यस्तै कर्णाली प्रदेश सवारी तथा यातायात सम्बन्धमा व्यवस्था गर्न बनेको विधेयक, आर्थिक कार्यविधि तथा वित्तीय उत्तरदायित्त्व सम्बन्धमा व्यवस्था गर्न बनेको विधेयक र कर्णाली प्रदेश प्रहरी सेवा सम्बन्धमा व्यवस्था गर्न बनेको विधेयक पनि यही अधिवेशनबाट पारित भएका छन्। विधेयक अधिवेशनका रूपमा लिइने हिउँदे अधिवेशनबाट कर्णाली प्रदेश निजामती सेवा (पहिलो संशोधन) विधेयक पनि पारित भएको छ। यस्तै यो अधिवेशनबाट दलित समुदायको सशक्तीकरण र जीवनस्तर प्रवर्द्धन गर्ने सम्बन्धमा व्यवस्था गर्न बनेको विधेयक र कर्णाली प्रदेश बीउबिजन सम्बन्धी व्यवस्था गर्न बनेको विधेयक पनि पारित भएको हो। प्रदेशसभा सचिवालयका सूचना अधिकारी राजेन्द्र पौडेलले यो अधिवेशनबाट कर्णाली प्रदेश खेलकुद विकास ऐन २०७६ लाई संशोधन गर्न बनेको विधेयक भने प्रदेशसभाबाट फिर्ता भएको बताए। पौडेलले भने,प्रदेशसभाको दोस्रो कार्यकालमा हालसम्म जम्मा १४ वटा विधेयक पारित भए, यसअघिका चारवटा अधिवेशनबाट पनि सातवटा विधेयक पारित भएका थिए। तर कानुन निर्माणमा यसपटकको हिउँदे अधिवेशन महत्वपूर्ण बन्यो, यसपाली एउटै अधिवेशनबाट सातवटा विधेयक पारित गर्न प्रदेशसभा सफल भयो। प्रदेशसभाको दोस्रो कार्यकालमा पारित भएका १४ वटा विधेयक मध्ये ९ वटा विधेयक प्रदेश प्रमुखबाट प्रमाणीकरण भइसकेका छन्। बाँकी पाँचवटा विधेयक पनि चाँडै प्रमाणीकरणको तयारीमा रहेका छन्। यसपालीको हिउँदे अधिवेशनमा ३० वटा बैठक बसेको र एउटा बैठक भने अवरुद्ध भएको प्रदेशसभाका सचिव जीवराज बुढाथोकीले जानकारी दिए। कानुन निर्माणको हिसाबले यसपटकको हिउँदे अधिवेशन सफल भयो, सचिव बुढाथोकीले भने, एउटै अधिवेशनमा सातवटा विधेयक पारित हुनु सुखद् पक्ष हो, प्रदेशसभामा रहेका समितिहरुको सक्रियताले पनि यो अवस्था आयो। प्रदेशसभाको पहिलो कार्यकालभर जम्मा ५३ वटा विधेयक पारित भएका थिए, तर यही गतिमा काम भए दोस्रो कार्यकालमा भने प्रदेशसभाले कानुन निर्माणमा प्रगति गर्ने संकेत देखिएका छन्। उनका अनुसार प्रदेशसभाको दोस्रो कार्यकाल सुरु भएयता हालसम्म पाँचवटा अधिवेशन सम्पन्न भएका छन्। यसअघिका चारवटा अधिवेशनको तुलनामा सोमबार राती अन्त्य गरिएको हिउँदे अधिवेशन कानुन निर्माणमा सफल बनेको उनको भनाइ छ। प्रदेशसभाको दोस्रो कार्यकाल अन्तर्गत यसपालीको हिउँदे अधिवेशनमा पारित भएका बाहेक अन्य सातवटा विधेयक पनि यसअघि सम्पन्न चारवटा अधिवेशनबाट पारित भएका छन्। जसमा कर्णाली प्रदेश विनियोजन विधेयक २०८०, कर्णाली प्रदेश आर्थिक आर्थिक विधेयक २०८०, स्थानीय सेवाको गठन, सञ्चालन र सेवाको सर्त सम्बन्धमा व्यवस्था गर्न बनेको विधेयक तथा कर्णाली प्रदेश प्रशिक्षण प्रतिष्ठान स्थापना र सञ्चालन सम्बन्धमा व्यवस्था गर्न बनेको विधेयक छन्। यस्तै कर्णाली प्रदेश आर्थिक विधेयक २०८१ र कर्णाली प्रदेश विनियोजन विधेयक २०८१ पनि पारित भएको प्रदेशसभा सचिवालयले जानकारी दिएको छ। हिउँदे अधिवेशन सोमबार रातीबाट अन्त्य भएको प्रदेशसभा सचिवालयले जनाएको छ।"
युएईले १६६ नेपालीलाई दियो आममाफी,काठमाडौं : संयुक्त अरब इमिरेट्स (युएई)ले विभिन्न अपराधमा जेल जीवन बिताइरहेका १६६ जना नेपालीलाई आममाफी दिएको छ। रमजान महिना र ईदको अवसरमा युएई सरकारले १६६ नेपाली कैदीलाई आममाफी दिएको परराष्ट्र मन्त्रालले जानकारी दिएको छ। परराष्ट्र मन्त्रालयले उक्त निर्णयप्रति युएई सरकारलाई धन्यवाद दिएको छ। दुई देशबीचको सम्बन्धलाई थप सौहार्दता प्रदान गरेको र यस प्रकारको क्षमादानलाई नेपाल सरकारले उच्च मूल्यांकन गर्ने परराष्ट्र मन्त्रालयले विज्ञप्ति जारी गरेर भनेको छ। सरकारले युएईस्थित नेपाली दूतावासमार्फत कैदीबन्दी नेपालीहरूलाई माफी दिन अपील गरेको थियो। यसअघि कतार सरकारले १८ जना नेपालीलाई आममाफी दिएको थियो।
सांसद बोहराको निधनमा सिद्धार्थनगरले दियो भोलि विदा,भैरहवा : रुपन्देहीको सिद्धार्थनगर नगरपालिकाको कार्यालयले बुधबार शोक विदा दिने निर्णय गरेको छ। मंगलबार सिद्धार्थनगर नगरपालिकाका मेयर इश्तियाक अहमद खाँको अध्यक्षतामा बसेको नगर कार्यपालिका बैठकले नगरवासी समेत रहेका सांसद दीपक बोहराको निधनप्रति दु:ख व्यक्त गर्दै बुधबार नगरमा शोक विदा दिने निर्णय गरेको नगरपालिकाका प्रमुख प्रशासकीय अधिकृत जनक थापाले जानकारी दिए। रुपन्देही३ बाट निर्वाचित सांसद बोहराको मंगलबार बिहान काठमाडौंको ओम अस्पतालमा उपचारको क्रममा निधन भएको थियो। यो पनि पढ्नुहोस सांसद दीपक बोहराको निधन भैरहवा ल्याइँदै दीपक बोहराको पार्थिव शरीर
लोकप्रिय हुने प्रवृत्तिबाट बाहिर निस्कौं : अर्थमन्त्री पौडेल,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले लोकप्रिय हुने प्रवृत्तिबाट बाहिर निस्कन जरुरी रहेको बताएका छन्। आर्थिक वर्ष २०८२०८३ को बजेट निर्माण सम्बन्धी श्रम, रोजगार तथा सामाजिक मन्त्रालयसँगको छलफलमा अर्थमन्त्री पौडेलले वितरण र लोकप्रिय हुने भन्दा यथार्थपरक र कार्यान्वयन योग्य कार्यक्रम तथा योजनाहरू आवश्यक भएको बताएका हुन्। उनले श्रम, सीप, रोजगारी र उत्पादनलाई प्राथमिकता दिनुपर्ने उल्लेख गर्दै वितरणले मात्र उचित प्रतिफल दिन नसक्ने बताए। अर्थमन्त्री पौडेलले सामाजिक सुरक्षासँग जोडिएका कार्यक्रमहरूलाई गम्भीर रूपमा समीक्षा गर्न जरुरी रहेको उल्लेख गर्दै विभिन्न मन्त्रालय र निकायसँग भएका कार्यक्रमहरूलाई एकीकृत गर्नुपर्नेमा पनि जोड दिए। श्रम, रोजगार तथा सामाजिक मन्त्री शरतसिंह भण्डारीले रेमिट्यान्सलाई अझ बढी व्यवस्थित गर्न जरुरी रहेको धारणा व्यक्त गर्दै वैदेशिक रोजगारबाट फर्किएकाहरूको सीप सदुपयोग र आन्तरिक रोजगारीका लागि प्राथमिकता दिनुपर्ने बताए। राष्ट्रिय योजना आयोगका सदस्य डा प्रकाशकुमार श्रेष्ठले प्रधानमन्त्री रोजगार कार्यक्रमको समीक्षा गरी अघि बढ्न आवश्यक भएको बताए। अर्थ सचिव घनश्याम उपाध्यायले सीप विकासलाई प्राथमिकता दिनुपर्नेमा जोड दिएका थिए।"
यामाहाले नयाँ वर्ष उत्सवमा ल्यायो रोमाञ्चक पुरस्कारहरू सहितको थ्रिल अफ थ्री,"काठमाडौं : यामाहा नेपालले नयाँ वर्षको सुरुवात आफ्नो रोमाञ्चक स्किम थ्रिल अफ थ्री सँगै गर्दैछ। यामाहाका फ्यानहरूलाई रोमाञ्चक पुरस्कार, विशेष लाभ र अनबिटेबल डिलहरू प्रदान गर्न डिजाइन गरिएको यो एक रोमाञ्चक स्किमहो। यो स्किम यामाहा मोटरसाइकल र स्कूटरहरूको सारलाई प्रतिबिम्बित गर्दै एक्साइटमेन्ट, स्टाइल र पर्फर्मेन्सको उत्सव मनाउने अवसर पनि हो। थ्रिल अफ थ्री अन्तर्गत रोमाञ्चक पुरस्कारहरूमा आफ्नो सामाजिक सञ्जालमा यामाहाको नयाँ वर्ष स्किमको विज्ञापन थ्रिल अफ थ्री सेयर गरेर तत्काल १ हजार जित्न सकिनेछ भने नजिकैको यामाहा डिलरशिपमा गई आफूले शेयर गरेको यामाहा नयाँ वर्ष स्किम विज्ञापनको स्क्रिनसट देखाएर ५० हजार रुपैयाँसम्मको नगद पुरस्कार जित्न पाइने छ। यसैगरी योजनाको अवधिमा ब्रान्डन्यू यामाहा मोटरसाइकल वा स्कुटर खरिद गर्दा एक लाख रुपैयाँसम्मको नगद पुरस्कार जित्ने मौका पाइने छ।"
चैत १५ गते तीनकुनेमा राजावादीको आन्दोलनमा भड्किएको हिंसा रोक्न कहाँ चुक्यो गृह प्रशासन ?,राजावादीको हिंसा भड्किँदा एक पत्रकारसहित २ जनाको मृत्यु भएको थियो। १ आयोजकले गैरराजनीतिक पृष्ठभूमिका र विवादास्पद दुर्गा प्रसाईंलाई प्रदर्शनको कमान्डर सुम्पिँदा गृह प्रशासनले किन निगरानी गर्न सकेन ? २ पूर्वराजा ज्ञानेन्द्रको सक्रियता बढिरहेको र राप्रपाका वरिष्ठ नेताहरूसहित प्रसाईंको गतिविधिको पलपल सूचना किन संकलन र विश्लेषण गरिएन ? ३ सुरक्षा राडारभित्र रहेको अति संवेदनशील क्षेत्रमा किन प्रदर्शन गर्न दिइयो ? ४ अनुसन्धान विभाग (इन्टेलिजेन्स) ले सूचना संकलन र विश्लेषण गर्न किन सकेन ? ५ सुरक्षा निकायबीच किन प्रभावकारी समन्वय हुन सकेन ? ६ चेन अफ कमान्ड किन प्रभावकारी हुन सकेन ? ७ भीड नियन्त्रणको सिद्धान्तहरूको पालना किन हुन सकेन ? ८ गाडीले किचौंलाझैं गर्दै प्रहरीका घेराहरू तोड्न सफल कमान्डर प्रसाईंलाई किन तत्कालै नियन्त्रणमा लिइएन ? ९ प्रहरी हतियार र साधनविहीन किन हुँदै गयो ? १० हिंसात्मक घटनापछि पनि दुर्गा प्रसाईंलाई किन निगरानी गरिएन ? ११ कहाँ रह्यो सुरक्षात्मक ग्याप (सेक्युरिटी ल्याप्सेस)? १२ जुन किसिमको मञ्च बनाइएको थियो। त्यसको समयमै किन गरिएन निगरानी र विश्लेषण ? १३ घरमा आगजनी गरिएको र कोठाभित्र बन्धक अवस्थामा रहेका पत्रकार रहेको सूचनामा किन तत्कालै उद्धार हुन सकेन ? १४ दुर्गा प्रसाईंलाई पक्रने सक्रियता साँझमा मात्र किन देखाइयो ? रातभरमा किन समातिएन ? भागेर नाका कट्न कसरी सम्भव भयो ? १५ अन्नपूर्णलगायत मिडिया हाउसमा आक्रमण र आगजनी गर्न पाउने परिस्थिति कसरी बन्यो ? १६ सार्वजनिक र निजी पूर्वाधारमा आगो लगाउने अवसर प्रदर्शनकारीले कसरी पाए ?
यस्ता छन् मन्त्रिपरिषद् बैठकका निर्णयहरू,काठमाडौं : सरकारले आगामी पाँच आर्थिक वर्षसम्मका लागि प्रदेश तथा स्थानीय तहलाई उपलब्ध गराउने राजस्व बाँडफाँडको विस्तृत आधार र ढाँचा स्वीकृत गरेको छ। मंगलबार सिंहदरबारमा चैत १८ गते बसेको मन्त्रिपरिषद्का निर्णय सार्वजनिक गर्दै सरकारका प्रवक्ता पृथ्वीसुब्बा गुरुङले आर्थिक वर्ष २०८२८३ देखि २०८६८७ सम्मका लागि प्रदेश तथा स्थानीय तहलाई उपलव्ध गराउने राजस्व बाँडफाँडको विस्तृत आधार र ढाँचा स्वीकृत गरेको जानकारी दिए। बैठकले आगामी आर्थिक वर्षका लागि प्रदेश तथा स्थानीय तहलाई उपलब्ध गराउने राजस्व बाँडफाँडको हिस्सा अनुमानित रकम र वित्तीय समानीकरण अनुदान रकम स्वीकृत गर्ने निर्णय गरेको उनले बताए। मन्त्रिपरिषद्ले धुलिखेल अस्पताल ट्रमा तथा आपत्तकालीन केन्द्र सुधार परियोजनाका लागि जापान सरकारबाट प्राप्त हुने जापानी येन ५७ करोड ३० लाख थप अनुदान सहायता प्राप्त गर्ने निर्णय गरेको छ भने नेपाल स्टक एकस्चेन्ज लिमिटेडको रिक्त प्रमुख कार्यकारी अधिकृत पदमा चुडामणि चापागाईलाई नियुक्त गर्ने निर्णय भएको प्रवक्ता गुरुङले जानकारी दिए। त्यस्तै बैठकले कालिमाटी फलफूल तथा तरकारी बजार विकास समितिको कार्यकारी निर्देशक पदमा कृषि मन्त्रालयका वरिष्ठ अर्थ विज्ञ डा प्रद्युम्नराज पाण्डेलाई नियुक्त गरेको छ भने परराष्ट्र मामिला अध्ययन प्रतिष्ठानसम्बन्धी विधेयक तर्जुमा गर्न स्वीकृत गरेको छ। मन्त्रिपरिषद्ले म्यानमार सरकारलाई औषधिलगायतका राहत सामाग्री उपलब्ध गराउने र नेपाली सेनाको चिकित्सक टोली म्यानमार पठाउने निर्णयसमेत गरेको छ।
भैरहवा ल्याइँदै दीपक बोहराको पार्थिव शरीर,भैरहवा : प्रतिनिधि सभा सदस्य एवं राष्ट्रिय प्रजातन्त्र पार्टी (राप्रपा) का वरिष्ठ नेता दीपक बोहराको पार्थिव शरीर भैरहवा ल्याइने भएको छ। मंगलबार काठमाडौंको ओम अस्पतालमा बिहान १०:५० बजे निधन भएका बोहराको पार्थिव शरीर श्रद्धाञ्जलीका लागि भैरहवा ल्याउन लागिएको राष्ट्रिय प्रजातन्त्र पार्टी (राप्रपा) रुपन्देहीका उपाध्यक्ष अजयकुमार गुप्ताले जानकारी दिए । हेलिकप्टर मार्फत दिउँसो साढे २ बजे उनको पार्थिव शरीर भैरहवास्थित उनको निवासमा ल्याइने छ। शवको अन्त्येष्टि कहाँ गर्ने भन्ने विषयमा अझै पारिवारिक छलफल भइरहेको जनाइएको छ।
आज रातिबाट हिउँदे अधिवेशन अन्त्य गर्न राष्ट्रपतिसमक्ष सरकारको सिफारिस,"काठमाडौं : संसद्को हिउँदे अधिवेशन अन्त्यका लागि राष्ट्रपति रामचन्द्र पौडेलसमक्ष सिफारिस गर्ने सरकारले निर्णय गरेको छ। सोमबार राति बसेको मन्त्रिपरिषद्को बैठकले चैत १९ गते मंगलबार राति १२ बजेबाट हिउँदे अधिवेशन अन्त्यका लागि राष्ट्रपति पौडेलसमक्ष सिफारिस गर्ने निर्णय गरेको सूचना तथा सञ्चार प्रविधि मन्त्री पृथ्वीसुब्बा गुरुङले जानकारी दिए। संविधानको धारा ९३ अनुसार संसद् अधिवेशनको आह्वान र अन्त्य मन्त्रिपरिषद्को सिफारिसमा राष्ट्रपतिले गर्ने व्यवस्था रहेको छ। सरकारले ल्याएका ५ वटा अध्यादेश दुवै सदनबाट पारित भएपछि संसदको अधिवेशन नै अन्त्य गरेको हो। राष्ट्रपति पौडेलले सोमबार पाँचवटा विधेयक प्रमाणीकरण गरेका छन्। सुशासन प्रवद्र्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने विधेयक, २०८१, सहकारीसम्बन्धी केही नेपाल ऐनलाई संशोधन गर्ने विधेयक, २०८१, आर्थिक कार्यविधि तथा वित्तीय उत्तरदायित्व (पहिलो संशोधन) विधेयक, २०८१ तथा निजीकरण (पहिलो संशोधन) विधेयक, २०८१ र आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने विधेयक, २०८१ पारित गरिएको हो। सरकारले अब पूर्वबजेट छलफल, नीति तथा कार्यक्रम र बजेट ल्याउने प्रयोजनका लागि बर्खे अधिवेशन बोलाउनेछ। त्यसैगरी, म्यानमारमा गत चैत १५ गते गएको भूकम्प प्रभावितलाई सहयोग गर्ने निर्णय पनि सरकारले गरेको छ।"
राष्ट्रपति पौडेलले गरे संसद्को हिउँदे अधिवेशन अन्त्य,"काठमाडौं : राष्ट्रपति रामचन्द्र पौडेलले संसद्को हिउँदे अधिवेशन अन्त्य गरेका छन्। राष्ट्रपतिले नेपालको संविधानको धारा ९३ को उपधारा (२) बमोजिम नेपाल सरकार, मन्त्रिपरिषद्को सिफारिसमा संघीय संसदको दुवै सदनको चालु अधिवेशन संवत् २०८१ साल चैत १९ गते मङ्गलबार राती १२ बजेदेखि अन्त्य गरेको राष्ट्रपतिका कार्यलयका प्रवक्ता शैलजा रेग्मी भट्टराईले जानकारी दिइन्। सोमबार बसेको मन्त्रिपरिषद्को बैठकले चैत १९ गते मंगलबार राति १२ बजेबाट हिउँदे अधिवेशन अन्त्यका लागि राष्ट्रपति पौडेलसमक्ष सिफारिस गर्ने निर्णय गरेको थियो। संविधानको धारा ९३ अनुसार संसद् अधिवेशनको आह्वान र अन्त्य मन्त्रिपरिषद्को सिफारिसमा राष्ट्रपतिले गर्ने व्यवस्था रहेको छ। सरकारले ल्याएका ५ वटा अध्यादेश दुवै सदनबाट पारित भएपछि संसदको अधिवेशन नै अन्त्य गरेको हो। सरकारले अब पूर्वबजेट छलफल, नीति तथा कार्यक्रम र बजेट ल्याउने प्रयोजनका लागि बर्खे अधिवेशन बोलाउनेछ।"
इमरान खान नोबेल शान्ति पुरस्कारका लागि मनोनित,"स्लामावाद : पाकिस्तानको जेलमा रहेका पूर्व प्रधानमन्त्री इमरान खानलाई नोबेल शान्ति पुरस्कारको लागि मनोनयन गरिएको छ। राष्ट्रिय कोष हिनामिना गरेको आरोपमा इमरान खान २०२३ देखि जेलमा छन्। नर्वेको राजनीतिक दल पार्टीट सेन्ट्रमसँग सम्बन्धित पाकिस्तान वर्ल्ड एलायन्स () ले पाकिस्तानमा मानव अधिकार र लोकतन्त्रको प्रवर्द्धन गर्ने कार्य गरेको हुनाले इमरान खानको मनोनयनको घोषणा गरेको जनाइएको छ। पार्टीट सेन्ट्रमले आइतबार सामाजिक सञ्जालमा पोस्ट गर्दै लेखेको छ, 'पार्टीट सेन्ट्रमको तर्फबाट हामी यो घोषणा गर्न पाउँदा खुसी छौं कि हामीले मनोनयन गर्ने अधिकार भएका जो कोहीसँग मिलेर पाकिस्तानका पूर्व प्रधानमन्त्री इमरान खानलाई नोबेल शान्ति पुरस्कारको लागि मनोनित गरेका छौं।' २०१९ मा पनि मनोनित इमरान खानलाई सन् २०१९ को नोबेल शान्ति पुरस्कारको लागि पनि मनोनयन गरिएको थियो। यो मनोनयन भारतसँगको तनाव कम गर्न २०१९ मा गरिएको थियो। उनको समर्थनमा पाकिस्तान संसदमा एक प्रस्ताव पेश गरिएको थियो जसमा इमरान खानले बालाकोट हवाई आक्रमण पछि भारतसँगको तनाव कम गर्ने प्रयास गरेका जनाइएको थियो। यस वर्ष नोबेल शान्ति पुरस्कारका लागि ३३८ मनोनित २०२५ को नोबेल शान्ति पुरस्कारको लागि ३३८ मनोनयनहरू छन्। यी मध्ये २४४ जना व्यक्ति र ९४ संस्थाहरू छन्। गत वर्ष यस पुरस्कारका लागि २८६ जना मनोनित भएका थिए। २०१६ मा सबैभन्दा धेरै ३७६ मनोनयनहरू आएका थिए। २०२५ को नोबेल शान्ति पुरस्कारको लागि मनोनयनको अन्तिम मिति जनवरी ३१ सम्म रहेको थियो।"
लगातारको दुई हारपछि मुम्बईको पहिलो जित,"काठमाडौं : लगातारको दुई हारपछि मुम्बई इन्डियन्सले इन्डियन प्रिमियर लिग (आइपीएल)मा पहिलो जित दर्ता गरेको छ। मुम्बईले कोलकात्ता नाइट राइडर्सलाई ८ विकेटले पराजित गरेको हो। मुम्बईको घरेलु मैदान वंखडे स्टेडियममा टस हारेर ब्याटिङको निम्तो पाएको कोलकाताले १६२ ओभरमा अलाउट हुँदै ११६ रन बनाएको थियो। कोलकाताले दिएको ११७ रनको लक्ष्य पछाएको मुम्बई ले १२५ ओभरमा २ विकेट गुमाउँदै १२१ रन बनाउँदै लक्ष्य पूरा गर्यो। मुम्बईका लागि रियान रिकेल्टोनले सर्वाधिक ६२ रनको अविजित पारी खेले। उनले ४१ बलमा चार चौका र पाँच छक्का प्रहार गरे। अर्का ओपनर रोहित शर्माले १२ बलमा एक छक्का सहित १३ रन बनाउँदै क्याचआउट भए। विल ज्याक्सले १६ रन बनाउँदा सूर्यकुमार यादव २७ रनमा अविजित रहे। कोलकाताको लागि आन्द्रे रसेलले २ विकेट लिए। त्यसअघि ब्याटिङ गरेको कोलकाताको लागि अंगकृष रघुवंशीले सर्वाधिक २६ रनको पारी खेले। उनले १६ बलमा तीन चौका र एक छक्का प्रहार गरे। ओपनरद्वय क्विन्टन डिकक र सुनिल नारायण सस्तैमा पेभेलियन फर्किँदा कप्तान अजिन्क्य रहनेले ११ रन बनाए। रिंकु सिंहले १७ रन, मनिष पाण्डेले १९ र रमनदिप सिंहले २२ रन बनाए। मुम्बईको बलिङमा आश्विनी कुमारले सर्वाधिक ४ विकेट लिए दीपक चाहरले २ विकेट लिए । ट्रेन्ट बोल्ट, कप्तान हार्दिक पाण्ड्या, विग्नेस पथुर र मिचेल शान्तरले समान १(१ विकेट लिए। मुम्बईले पहिलो खेलमा चेन्नई सुपर किङ्ससँग चार विकेट र दोस्रो खेलमा गुजरात टाइटनसँग ३६ रनले पराजित भएको थियो। त्यस्तै कोलकाताले पनि पहिलो खेलमा रोयल च्यालेन्जर्स ब्याङ्गलोरसँग ७ विकेटले हार बेहोरेको थियो। दोस्रो खेलमा राजस्थान रोयल्सलाई ८ विकेटको जित दर्ता गरेको कोलकाताले तेस्रो खेलमा हार बेहोरेको हो।"
पौडी खेल्ने क्रममा डुबेर ३ बालकको मृत्यु,"हेटौंडा : मकवानपुरको इन्द्रसरोवर गाउँपालिका३ सिस्नेरीमा पौडी खेल्ने क्रममा डुबेर ३ जना बालकको मृत्यु भएको छ । सोमबार अपरान्ह इन्द्रसरोवर गाउँपालिका३ सिस्नेरीस्थित कुलेखानी खोला नजिकै पानी जमेको दहमा पौडी खेल्न गएका ३ जना बालकहरू बेपत्ता भएका थिए। पौडीखेल्ने क्रममा स्थानीय सुन्दर आचार्यका अन्दाजी १५ वर्षीय छोरा सुशान्त आचार्य, काभ्रे नमोबुद्ध फूलबारी दाप्चा घर हुने वर्ष १४ को प्रमेश घोरासैनी र निजकै भाइ अन्दाजी ११ वर्षीय प्रभात घोरासैनी बेपत्ता भएकोमा उद्धार गरी उपचारका लागी काठमाडौं पठाइएकोमा अस्पताल पुग्नासाथ डाक्टरले मृत घोषणा गरेको जिल्ला प्रहरी कार्यालय मकवानपुरका प्रहरी निरीक्षक ठाकुरप्रसाद सापकोटाले जानकारी दिए । प्रहरीका अनुसार, काभ्रे घर भएका प्रमेश र प्रभात दाजुभाइ रहेको र सिस्नेरी मामाघर आएको बुझिएको छ। घटनाको जानकारी पाएलगतै प्रहरी चोकी सिस्नेरी, इलाका प्रहरी कार्यालय भीमफेदीबाट प्रहरी निरीक्षक ललिता ढकाल नेतृत्वको टोली पुगी डुबेर बेपत्ता बालकको उद्धार गरी उपचारका लागी काठमाडौं पठाइएको थियो ।"
"सुरक्षा कमजोरीको लज्जाजनक दिन बन्यो चैत १५, किन ?","काठमाडौं : दृश्य संसारभरिकै जोसुकैले हेरोस्, यति लज्जाजनक र फितलो सुरक्षा निरीहता कहीं, कतै र कहिल्यै हुँदैन। जुन काठमाडौंमा चैत १५ गते देखियो। प्रहरीका तहतहका ब्लकेड एउटा व्यक्तिले अन्धाधुन्ध गाडी चलाएर भत्काइदिन्छ र निषेधित क्षेत्रतिर सहज प्रवेश गर्छ। त्यो उपद्रवमा प्रहरी निरीह बन्छन्, भाग्छन्। बरु बाटो दिन्छन्। गाडीको टायरमा गोली हानेर रोक्ने आँटसम्म गर्दैनन्। संवेदनशील स्थल (संसद् भवन) नजिक पुगेपछि बल्तल्ल गाडी नियन्त्रणमा त लिन्छन्, व्यक्तिलाई सहजै उन्मुक्ति दिन्छन्। मानौं यो प्रहरी घेरा नाघ्ने खेल भइरहेको छ। दुनियाँलाई चकित पार्ने गरी सुरक्षा घेराहरू छिचोल्ने ती व्यक्ति थिए, विवादास्पद व्यवसायी दुर्गा प्रसाईं। र, उनलाई सबैखाले उन्मुक्ति दिने निकाय थियो गृह प्रशासन। राजावादी आन्दोलनका नाममा भएको अराजकताको कमान्डर थिए प्रसाईं। प्रतिनिधिसभा अन्तर्राष्ट्रिय सम्बन्ध र पर्यटन समितिका सभापति राजकिशोर यादव प्रश्न गर्छन्, जसको विगत गृह प्रशासनले किन हेरेन ? अराजक भीड अपराधकर्ममा उत्रन सक्छ भन्ने आकलन गर्न किन सकेन ? अनि, अपराध गरेकै अवस्थामा रोक्न किन सकेन ? नियन्त्रमा आइसकेको व्यक्तिलाई उम्कन किन दियो ? को हुन् र सुरक्षाकर्मीले रोक्न नसक्ने दुर्गा प्रसाईं ? सर्वसाधारण यही प्रश्न गर्छन्, आखिर को हुन् र दुर्गा प्रसाईं जसलाई सुरक्षाकर्मीले रोक्न, छेक्न र नियन्त्रणमा लिनै सकेनन् ? दिउँसो ३ बजे प्रहरी घेरा तोडेका उनी त्यसपछि केहीबेर प्रदर्शनस्थलमै बसे। नियन्त्रणमा लिइएन। साँझ ७ बजे मात्र पक्राउको कुरा आयो। रातारात भाग्दा पनि सरकारले पक्राउ गर्न सकेन। सुरक्षा विश्लेषकहरू भन्छन्, यसभन्दा फितलो सुरक्षा प्रणाली कुनै हुँदैन। सुरक्षा स्रोत भन्छ, प्रसाईं राति १२ बजे लेलेबाट टीकाभैरव हुँदै अघि बढे। बिहान ४ बजे ठोरी हुँदै देश कटिसकेका थिए। सांसद यादव भन्छन्, यो गृह प्रशासनको सुरक्षा कमजोरीको पराकाष्ठा हो। घटना : पृष्ठभूमि के थियो ? चैत १५ गते तीनकुने क्षेत्रमा जनप्रदर्शन गर्ने पूर्व घोषित कार्यक्रमको प्रचारप्रसारका लागि नवराज सुवेदीले टेलिभिजन र युट्यबको प्रयोग गरे। उनलाई नेतृत्व लिन हौस्याउने राष्ट्रिय प्रजातन्त्र पार्टीका वरिष्ठ उपाध्यक्ष रवीन्द्र मिश्र र महामन्त्री धवलशमशेर राणाले प्रदर्शनकारीलाई एकीकृत गर्ने योजना बन्यो। भीडमा जब प्रहरीले नियन्त्रण गर्न खोज्छ तब जनकमान्डर घोषित दुर्गा प्रसाईंले गाडी चढेर प्रहरीलाई चिढ्याउने र भीडलाई उत्तेजित पार्ने रणनीति बनाइयो। फागुन ७ गते पूर्वराजा ज्ञानेन्द्र शाहले राजनीतिक दललाई चेतावनी दिँदै सार्वजनिक गरेको वक्तव्यलाई राजनीतिक दलले हलुका ढंगले लिए। सत्तारूढ दलले पनि बेवास्ता गरे। फागुन २५ गते पूर्वराजा ज्ञानेन्द्रले पोखराबाट काठमाडौं आउँदा त्रिभुवन विमानस्थल ओर्लिएका भीड देखेर हौसिए। त्यो भीडलाई क्यास गर्न चैत १५ गते नै जनप्रदर्शन गर्ने योजना बनाउँदासमेत सरकार र राजनीतिक दलका शीर्ष नेताहरू गम्भीर भएनन्। एकै दिन २ प्रदर्शन, अनुमति किन ? विपक्षी नेकपा माओवादी केन्द्र, नेकपा समाजवादीलगायतका गणतन्त्रवादी दलहरूले समाजवादी मोर्चाको नाममा शुक्रबार भृकुटीमण्डपमा जनसभा आयोजना गरे। सोही दिन जिल्ला सुरक्षा समितिले राजावादीलाई चैत १५ गते तीनकुने क्षेत्रमा प्रदर्शन गर्न अनुमति दियो। नेपाल प्रहरीका पूर्वडीआईजी हेमन्त मल्ल ठकुरीका अनुसार, एकै दिन दुई ठाउँमा प्रदर्शन गर्न दिनु हुँदैनथ्यो। शक्ति प्रदर्शन भन्नेबित्तिकै हिंसात्मक हुन सक्ने आंकलन जो कोहीले गर्न सक्छ। सुरक्षाकर्मीलाई दुवै प्रदर्शनस्थलमा परिचालन गर्नुपर्ने हुन्छ, पूर्वडीआईजी ठकुरी भन्छन्, एकैदिन दुई स्थानमा शक्ति प्रदर्शनको अनुमति दिनु हुँदैनथ्यो। अनुसन्धान विभाग : के गर्यो सुरक्षा अनुसन्धान ? राष्ट्रिय अनुसन्धान विभागले पूर्वराजा ज्ञानेन्द्रदेखि आन्दोलनका संयोजक सुवेदी, कमान्डर प्रसाईंलगायतको सक्रिय गतिविधिको सूचना संकलन गर्नमा निष्क्रिय वा असमर्थ बन्यो। त्यसअघि गत मंसीर ४ गते प्रसाईं संगठित अपराध, किर्ते, मानहानिलगायतका मुद्दामा पक्राउ परेको थिए। बन्दी प्रत्यक्षीकरणको निवेदन दिएर सर्वोच्च अदालतको आदेशबाट छुटे। त्यसपछि उनले सक्रियता बढाए। उनको पृष्ठमूमि केलाइएन। अनुसन्धान विभाग सूचनाविहीनझैं देखियो। अनुसन्धान विभागकै एक अधिकृत भन्छन्, पूर्वराजा ज्ञानेन्द्रदेखि वयोवृद्ध नेता नवराज सुवेदीसम्म र प्रसाईंदेखि राप्रपाका नेताहरूका भेटघाटसम्मका हरेक दिनका गतिविधिको सूचना संकलन गरी विश्लेषण गहन रूपमा हुन सकेन। विभागका अधिकृतको भनाइसँग नेपाल प्रहरीका पूर्वडीआईजी केशव अधिकारी पनि सहमत छन्। पूर्वडीआईजी अधिकारी भन्छन्, गैरराजनीतिक पृष्ठभूमिका र उद्दण्ड स्वभावका प्रसाईंको प्रत्येक गतिविधिको अनुसन्धान र सुरक्षा निकायले पलपलमा निगरानी गर्नुपथ्र्यो। त्यो हुन सकेन। इन्टेलिजेन्स कमजोर देखियो। पहिला घटना, पछि निगरानी आफूहरूलाई कम नआँकून् भन्ने देखाउन राजावादीले ८६ वर्षीय वयोवृद्ध नवराज सुवेदीलाई संयोजनको भूमिका दिए। सुवेदीले टेलिभिजनमा अन्तर्वार्ता दिँदै प्रचारात्मक अभियानमा केन्द्रित भए। उता कमान्डर घोषित प्रसाईंले आफू निकट युट्युबरहरूलाई अनुकूल हुनेगरी भरपूर प्रयोग गरे। पूर्वडीआईजी अधिकारीका अनुसार, गैरराजनीतिक पृष्ठभूमिका व्यक्तिलाई कमान्डर घोषणा गर्दा सुरक्षा प्रशासन सजग हुनुपर्छ। तर, चैत १५ गतेको हिंसात्मक आन्दोलनपछि मात्र सुवेदीलाई गृह प्रशासनले निगरानीमा राखेको छ। नेपाल प्रहरीका केन्द्रीय प्रवक्ता दिनेश आचार्य भन्छन् सुवेदीबाट कुनै गतिविधि नहोस् भनेर नै घरमै निगरानीमा राखिएको हो। पूर्वडीआईजी अधिकारीका अनुसार, राजावादीले उद्दण्ड स्वभावका व्यक्तिको हातमा आन्दोलनको कमान्ड सुम्पनेबित्तिकै प्रसाईंको निगरानी र आन्दोलनको हिंसात्मक हुन सक्नेतर्फ आकलन गरिहाल्नु पथ्र्यो। मञ्चले देखाउँछ, कार्यक्रम लक्ष्य थिएन तीनकुनेस्थित समारोहमा मञ्च यति साँघुरो थियो, जुन कार्यक्रमका लागि थिएन। स्वयं संयोजक सुवेदीले अन्तर्वार्ताहरूमा भनेका छन्, कार्यक्रम गर्ने हाम्रो लक्ष्य थिएन। विश्लेषकहरूका अनुसार प्रदर्शनकारीलाई एकीकृत गराउने र उद्दण्डता देखाउने आयोजकहरूको रणनीति थियो। मञ्चमा पूर्वराजा ज्ञानेन्द्र र प्रसाईंको तस्विरसहितका ब्यानरहरू बनाइयो। भीड जम्मा गर्न राप्रपाका वरिष्ठ उपाध्यक्ष मिश्र र महामन्त्री राणा खटिए। भीड जम्मा नहुँदासम्म एक घरको सटरमा सुरक्षित रूपमा बसेका प्रसाईंलाई बाहिर निस्कन हौस्याइयो। उनले आफू निकट युट्युबरलाई गाडीभित्र चढाएर निषेधित क्षेत्र तोड्ने योजना बन्यो। सडकमा बार लगाएर उभिएका प्रहरीलाई पेल्दै अघि बढे। गाडीभित्रै युट्युबरले लाइभ गर्दै प्रसाईंलाई जोस्याए। सुरक्षा निकायबीच समन्वयको अभाव घटनामा दुई जनाको ज्यान गइसक्दासमेत सुरक्षा निकायबीच समन्वयको अभाव खडकरह्यो। नेपाल प्रहरी, सशस्त्र प्रहरी, अनुसन्धान विभागबीच पनि समन्वय हुन सकेन। सुरक्षाकर्मी नै भन्छन्, चेन अफ कमान्डसमेत प्रभावकारी देखिएन। तल्लो तहका सुरक्षाकर्मी कमान्डरको निर्देशनमा परिचालनमा खटेको नदेखिएको एक प्रहरी अधिकृतले बताए। संवेदनशील क्षेत्रको निगरानी शून्य प्रदर्शनका मुख्यमुख्य स्थलहरू र नाकाहरूमा निगरानी शून्य भयो। सुरक्षा अधिकारीका अनुसार, टार्गेट एरिया र सम्भावित महŒवपूर्ण र संवेदनशील एरियाको निगरानी हुन सकेन। त्यस्तै भीड प्रदर्शनलाई नियन्त्रणका लागि मान्य सिद्धान्तहरू हुन्छन्। त्यसको पालना हुन सकेन। त्यस्तै दुई जनाको हत्यापछि काबु बाहिरको परिस्थिति हुँदासमेत व्याक अप नै भएन। यो त पराकाष्ठै जनता समाजवादी पार्टीका सांसद राजकिशोर यादव प्रदर्शन सुनियोजित भएको बताउँछन्। तीनकुने र भृकुटीमण्डपमा दुई समूहलाई एकै दिन किन आन्दोलन प्रदर्शन गर्ने अनुमति दिइयो ? त्यसमा पनि तीनकुने जस्तो अति संवेदनशील क्षेत्रमा प्रदर्शन गर्न अनुमति दिइयो ? यादव गृह प्रशासनलाई प्रश्न गर्छन्। सुरक्षा संयन्त्र सूचना संकलनमा समेत चुकेको उनी बताउँछन्। भन्छन्, यति ठूलो सुनियोजित घटनामा पनि राज्य बेखबरी झैं देखियो। आपराधिक घटनामा संलग्न दोषी सबैलाई कानुनी दायरामा ल्याएर कारबाही गर्नुपर्नेमा उनले जोड दिए। सुरक्षाका चारपाँच लेयर क्रस गरिसक्दा पनि किन नियन्त्रण गरिएन ? उनले थपे, यो घटना गृह प्रशासनको नालायकताको पराकाष्ठा हो। राजावादी आन्दोलनका नाममा भएको अराजकताको कमान्डर थिए प्रसाईं। चैत १५ गते तीनकुने क्षेत्रमा जनप्रदर्शन गर्ने पूर्वघोषित कार्यक्रमको प्रचारप्रसारका लागि नवराज सुवेदीले टेलिभिजन र युट्यबको प्रयोग गरे। उनलाई नेतृत्व लिन हौस्याउने राष्ट्रिय प्रजातन्त्र पार्टीका वरिष्ठ उपाध्यक्ष रवीन्द्र मिश्र र महामन्त्री धवलशमशेर राणाले प्रदर्शनकारीलाई एकीकृत गर्ने योजना बन्यो। राजावादीले ८६ वर्षीय वयोवृद्ध नवराज सुवेदीलाई संयोजनको भूमिका दिए। घटनामा दुई जनाको ज्यान गइसक्दासमेत सुरक्षा निकायबीच समन्वयको अभाव खड्किरह्यो। सुरक्षाकर्मी नै भन्छन्, चेन अफ कमान्डसमेत प्रभावकारी देखिएन। इन्टेलिजेन्स हेरेको हेर्यै ! तयारी योजनाबद्ध, गृह मूकदर्शक वयोवृद्ध नवराज सुवेदीले राजसंस्था पुनस्र्थापनाका लागि संयुक्त जनआन्दोलनको संयोजक बन्ने आँट गरे। यसका पछाडि उनका दुई उद्देश्य थिए, पहिलो पूर्वराजा ज्ञानेन्द्र शाहका बुवा महेन्द्रले २५ वर्षमै मन्त्री बनाएको गुन तिर्ने र दोस्रो जीवनको उत्तरार्धमा शक्तिमा रहने। पूर्वराजा ज्ञानेन्द्रसँगको भेटघाटका क्रममा सुवेदीले तत्कालीन राजा महेन्द्रबाट राजनीतिक रूपमा आफू दीक्षित भएको बताएका थिए। उनको गुन तिर्न तयार रहेको उनले प्रतिबद्धता जनाएका थिए। उनको प्रतिबद्धता र उमेरका हिसाबले पनि संयोजन गर्न सक्ने हैसियत रहेको पूर्वराजा ज्ञानेन्द्रको आकलन थियो। ज्ञानेन्द्रका संवाद सचिव फणी पाठकसँग उनको टेलिफोन सम्पर्क भइरहन्थ्यो। पाठकले भेटघाटको समय मिलाएर सुवेदीलाई बोलाउँथे। ज्ञानेन्द्र र नवराजबीच घण्टौं संवाद हुन्थ्यो। पूर्वराजा ज्ञानेन्द्रले पुनः सिंहासनमा चढ्ने परिकल्पना गरे, र सार्वजनिक रूपमै अभियानलाई तीव्रता दिए। सडक आन्दोलन गर्ने खाका तयार भएपछि फागुन ७ गते प्रजातन्त्र दिवसमा उनले आफूहरूले राजगद्दी त्यागेको विषयलाई कमजोरी नठान्न दलहरूलाई चेतावनी दिए। उनले भने, व्यवस्था बदलियो भन्नेहरूले अवस्था राम्ररी बदल्न नसक्नु दुःखको कुरा हो। त्यसलाई राजनीतिक दल र सुरक्षा निकायले हल्का ढंगले लिए। त्यसलगत्तै ठाउँठाउँमा स्वागत कार्यक्रम राख्दासमेत बेवास्ता भयो। फागुन २५ गते गोरखामा स्वागतसवारी आयोजना गरियो। पूर्वराजा ज्ञानेन्द्रले चैत १४ गते प्रसाईंलाई जनकमान्डर तोके। जुन कुरा प्रसाईंले साँझ नै सार्वजनिक गरेका थिए। उनको विगतले पनि उनी कस्ता हुन्, उनले कमान्ड गर्ने कार्यक्रम कस्तो हुन्छ भन्ने गृह प्रशासनले आकलन गरेन। पूर्वतयारी गर्न र सम्भावित हिंसात्मक प्रदर्शनलाई निस्तेज पार्ने रणनीति बनाउन चुक्यो। योजनामा सावधानी, सुरक्षामा खेलाँची स्रोतका अनुसार, सुवेदीले एकातिर पूर्वराजा ज्ञानेन्द्रसँगको भेटघाट र राप्रपाका शीर्ष नेताहरूसँगको छलफललाई समानान्तर रूपमा अघि बढाएका थिए। टेलिफोनबाट छलफल गर्दा गृह प्रशासनले निगरानी गर्ने भएकाले प्रत्यक्षरूपमै भेट्ने योजना बनाइएको थियो, राप्रपाका एक नेताले भने, डिनर भेटघाटको निहुँमा छलफल हुन्थ्यो। सुवेदीलाई राप्रपाका अध्यक्ष राजेन्द्र लिङ्देनले दाइ सम्बोधन गर्छन्। लिङदेनले सुवेदीलाई ढाडस दिँदै भन्थे, दाइको नेतृत्वमा मेरो कुनै आपत्ति हुँदैन। त्यस्तै वरिष्ठ उपाध्यक्ष रवीन्द्र मि श्र, महामन्त्री धवलशमशेर राणा, हरि बस्नेतलगायत उनीसँग घरमै गएर भेटघाट गर्थे। पार्टी अध्यक्ष लिङ्देनको नेतृत्वमा वरिष्ठ नेताहरू अटाउन नसक्ने भएकाले नेतृत्व लिँदा धेरैको सहभागिता हुने सुझाएका थिए। पूर्वगृहमन्त्री कमल थापाले पनि सुवेदीलाई अघि बढ्न हौस्याएका थिए। राप्रपासँग चिढिएका दुर्गा प्रसाईंले पनि सुवेदीलाई उकासेका थिए। आन्दोलनको अघिल्लो दिन चाबहिलमा गरिएको प्रेस मिटमा सुवेदीले राप्रपाका महामन्त्री डा धवलशमशेर राणाको नेतृत्वमा १ हजार १ सय ११ सदस्यीय जनआन्दोलन परिचालन समिति गठन गरिएको जानकारी दिएका थिए। यी सबै परिघटनालाई गृहले गम्भीरतासाथ लिँदै लिएन। कमान्डर कस्ता ? खोइ बुझेको ? पूर्व योजनाअनुरूपै चैत १५ गते तीनकुनेमा मञ्च बनाउनभन्दा सडकमा प्रदर्शनकारीको भीड जम्मा गर्न मि श्र र राणा खटिए। जनकमान्डर घोषित प्रसाईं तीनकुनेचोक नजिकै एक घरभित्र भीडको प्रतक्ष्ीाामा बसे। जब भीड जम्मा हुन थाल्यो, प्रसाईं मञ्चमा पुगेर प्रदर्शनकारीतर्फ अवलोकन गरे। केही प्रदर्शनकारीले उनलाई फिल्डमै खटिन हौस्याए। त्यसपछि प्रसाईं गाडीमा चढेर प्रहरीसँग मुडभेड गर्ने उद्देश्यकासाथ स्टेरिङ घुमाउन थाले। तीनकुनेमा फिल्डमा खटिएका एक प्रहरी अधिकृतका अनुसार, सुरक्षा नेतृत्वले प्रसाईंको चाबी खोस्न मात्र वाकिटकीबाट निर्देशन दिएको थियो। ती प्रहरी अधिकृतले भने प्रसाईंको गाडीले प्रहरीको घेरा तोड्ने बेला चाबी खोस्न भन्दा टायरमा गोली हान्न आदेश दिएको भए जनधनको क्षति हुँदैनथ्यो ? राष्ट्रिय अनुसन्धान विभागका एक अधिकृतका अनुसार, प्रदर्शनलाई कसरी मुठभेडमा पुर्याउने भन्ने पूर्वयोजना बनाएको पाइयो। मिश्र र राणाले भीडलाई अघि बढौं भन्दै माइकबाट एकत्रित गर्न लागे। भीड जम्मा भएका बेला घोषित योजनालाई मूर्तरूप दिने काम प्रसार्इंले गरे, अनुसन्धान विभागका ती अधिकृत भन्छन्, सुवेदी र प्रसाईंको निगरानी गर्नेदेखि राप्रपाका नेताको भेटघाटसम्मको सूचना संकलन गर्ने काममा चुकियो। सबै घटना हेरेको हेर्यै भइयो। प्रसाईं कहाँ जालान् ?  दीपक थापा, प्रहरी महानिरीक्षक राजावादी भनिएकाहरूले चैत १५ गते शुक्रबार तीनकुने क्षेत्रमा आयोजना गरेको प्रदर्शन हिंसात्मक हुन पुग्यो। सुरक्षा निकायको प्रमुखका रूपमा यसलाई कसरी हेर्नु भएको छ ? आपराधिक काम भएको छ। आपराधिक कार्यमा संलग्न रहेका विभिन्न तह र तप्काका व्यक्तिलाई अनुसन्धानको दायरामा ल्याएका छौं। घटनामा संलग्नलाई दिनहुँजसो पक्राउ गरी कानुनी दायरामा ल्याइरहेका छौं। हालसम्म कति जनालाई पक्राउ गरिएको छ ? अनुसन्धान के हुँदै छ ? र, मुद्दाको प्रकृति कस्तो छ ? ११ जनालाई राजद्रोहमा मुद्दा चलाउन अदालतबाट म्याद थप भएको छ। ४१ जनालाई आपराधिक उपद्रवमा अनुसन्धान भइरहेको छ। सबैलाई कानुनी दायरामा ल्याउँदै छौं। आजै पनि ६ जनालाई पक्राउ गरिएको छ। भोलि म्याद थप गरेर अनुसन्धान अगाडि बढाउँछौं। प्रहरी अगाडि बढेको छ। जे जतिलाई पक्राउ गरिएको छ, काठमाडौं उपत्यकाभित्रैबाट पक्राउ गरिएको हो। कोही कोही त उपत्यका बाहिर पुगिसकेका होलान् नि ? उपत्यकामात्र होइन सातै प्रदेश र ७७ वटै जिल्लाका प्र्रहरी प्रमुखहरूलाई निर्देश गरिसकेको छु। प्रचलित कानुन प्रयोग गरेर अघि बढेका छौं। प्रदर्शनका कमान्डर घोषित दुर्गा प्रसाईं त फरार छन् नि ? व्यापक खोजतलास गरिरहेका छौं। छिट्टै पक्राउ पर्छन्। कहिलेसम्म भाग्न दिने ? कति दिन भाग्लान् र ? भागेर कहाँ पो जालान् र ? कानुनी दायरामा आउनै पर्ला नि ! फेसबुकमै लाइभ भिडियो पोस्ट गरिरहेका छन् त ? त्यो मलाई पनि थाहा छ। उसो भए कहिलेसम्म पक्राउ पर्लान् ? चाँडोभन्दा चाँडो पक्राउ पर्छन्। हामी लागिपरेका छौं। तुरुन्तै नियन्त्रणमा लिनु पर्थ्यो  हेमन्त मल्ल ठकुरी, पूर्वडीआईजी, नेपाल प्रहरी प्रसाईंले जुन ढंगले गाडी चलाए । त्यो तत्कालै गरिएको निर्णय होला कि पूर्वयोजना होला ? दुर्गा प्रसाईंले जुन किसिमले गाडी हाँकेको देखिन्छ, त्यो फिल्मी घटनाबाट प्रेरित देखिन्छ । चैत १५ को प्रदर्शन हिंसात्मक हुन सक्ने आकलन गर्न सुरक्षा निकाय चुकेको हो ? हो । यो प्रदर्शन पूर्वघोषित थियो । प्रसाईंलगायतलाई निगरानीमा राख्नुपथ्र्यो । प्रदर्शन हुनु दुईचार दिनअघिका वक्तव्य हेर्नुहोस्् न । प्रदर्शन हिंसात्मक हुने आकलन त गर्न सकिन्छ नि । गाडीबाट ओर्लेका प्रसाईंलाई प्रहरीले तुरुन्त नियन्त्रण लिन चुक्दा अहिले फरार हुन सफल भए जस्तो लाग्दैन ? प्रहरीले तुरुन्तै नियन्त्रणमा लिनु पथ्र्यो । के कुरा मिलेन ? त्यो थाहा भएन । पक्राउ गर्दा भीड झन् अराजक हुन्छ भन्ने सोचियो वा के भयो ? त्यो यकिनसाथ अहिले भन्न सकिएन । सायद प्रसाईंलाई नियन्त्रणमा लिँदा भीड झन् अराजक बन्छ भन्ने मनोविज्ञान रह्यो कि ? पछि पक्राउ गर्न सकिहालिन्छ भन्ने सोच भएर पनि हुन सक्छ । नियन्त्रण गर्न सकिने अवस्था हुँदाहुँदै पनि केही गरिएन । आन्दोलनमा कस्ता खालका व्यक्ति आउँछन् भनेर गृह प्रशासन वा सुरक्षा संयन्त्रले अनुमान त गर्नु पर्ने हो नि, होइन र ? मुख्य कुरा नै यही हो । प्रदर्शनमा घुसपैठ भएको भनिन्छ । तपाईंलाई के लाग्छ ? घुसपैठ भएजस्तो लाग्छ नै । सुरक्षा संयन्त्रबीच प्रभावकारी समन्वय भएजस्तो लाग्छ ? यस खालका प्रदर्शन हुँदा विगतमा सबै सुरक्षा संयन्त्रका प्रमुखहरूको गृहमा कमान्ड हुन्थ्यो । एउटा प्रमुख कमान्ड सेन्टर हुन्थ्यो । अर्को जिल्ला तहका सुरक्षा निकायका प्रमुखको कमान्ड हुन्थ्यो । यस किसिमको कमान्ड सेन्टर अहिले राखिन्छ वा राखिँदैन त्यो थाहा भएन । राजावादीको प्रदर्शनकै दिन भृकुटीमण्डलमा गणतान्त्रिक मोर्चाको प्रदर्शन थियो । जिल्ला प्रशासन कार्यालयले दुवैतिर एकै दिन अनुमति दिनु उपयुक्त थियो त ? दुवैतिरको प्रदर्शनले सुरक्षा संयन्त्र बाँडियो । ठाउँठाउँबाट जुलुसहरू निस्किए । सबैतिर ध्यान दिनुपर्ने भयो । प्रदर्शनस्थल पनि हेर्नु पर्यो ।"
इन्टेलिजेन्स हेरेको हेर्यै !,"वयोवृद्ध नवराज सुवेदीले राजसंस्था पुनस्र्थापनाका लागि संयुक्त जनआन्दोलनको संयोजक बन्ने आँट गरे। यसका पछाडि उनका दुई उद्देश्य थिए, पहिलो पूर्वराजा ज्ञानेन्द्र शाहका बुवा महेन्द्रले २५ वर्षमै मन्त्री बनाएको गुन तिर्ने र दोस्रो जीवनको उत्तरार्धमा शक्तिमा रहने। पूर्वराजा ज्ञानेन्द्रसँगको भेटघाटका क्रममा सुवेदीले तत्कालीन राजा महेन्द्रबाट राजनीतिक रूपमा आफू दीक्षित भएको बताएका थिए। उनको गुन तिर्न तयार रहेको उनले प्रतिबद्धता जनाएका थिए। उनको प्रतिबद्धता र उमेरका हिसाबले पनि संयोजन गर्न सक्ने हैसियत रहेको पूर्वराजा ज्ञानेन्द्रको आकलन थियो। ज्ञानेन्द्रका संवाद सचिव फणी पाठकसँग उनको टेलिफोन सम्पर्क भइरहन्थ्यो। पाठकले भेटघाटको समय मिलाएर सुवेदीलाई बोलाउँथे। ज्ञानेन्द्र र नवराजबीच घण्टौं संवाद हुन्थ्यो। पूर्वराजा ज्ञानेन्द्रले पुनः सिंहासनमा चढ्ने परिकल्पना गरे, र सार्वजनिक रूपमै अभियानलाई तीव्रता दिए। सडक आन्दोलन गर्ने खाका तयार भएपछि फागुन ७ गते प्रजातन्त्र दिवसमा उनले आफूहरूले राजगद्दी त्यागेको विषयलाई कमजोरी नठान्न दलहरूलाई चेतावनी दिए। उनले भने, व्यवस्था बदलियो भन्नेहरूले अवस्था राम्ररी बदल्न नसक्नु दुःखको कुरा हो। त्यसलाई राजनीतिक दल र सुरक्षा निकायले हल्का ढंगले लिए। त्यसलगत्तै ठाउँठाउँमा स्वागत कार्यक्रम राख्दासमेत बेवास्ता भयो। फागुन २५ गते गोरखामा स्वागतसवारी आयोजना गरियो। पूर्वराजा ज्ञानेन्द्रले चैत १४ गते प्रसाईंलाई जनकमान्डर तोके। जुन कुरा प्रसाईंले साँझ नै सार्वजनिक गरेका थिए। उनको विगतले पनि उनी कस्ता हुन्, उनले कमान्ड गर्ने कार्यक्रम कस्तो हुन्छ भन्ने गृह प्रशासनले आकलन गरेन। पूर्वतयारी गर्न र सम्भावित हिंसात्मक प्रदर्शनलाई निस्तेज पार्ने रणनीति बनाउन चुक्यो। योजनामा सावधानी, सुरक्षामा खेलाँची स्रोतका अनुसार, सुवेदीले एकातिर पूर्वराजा ज्ञानेन्द्रसँगको भेटघाट र राप्रपाका शीर्ष नेताहरूसँगको छलफललाई समानान्तर रूपमा अघि बढाएका थिए। टेलिफोनबाट छलफल गर्दा गृह प्रशासनले निगरानी गर्ने भएकाले प्रत्यक्षरूपमै भेट्ने योजना बनाइएको थियो, राप्रपाका एक नेताले भने, डिनर भेटघाटको निहुँमा छलफल हुन्थ्यो। सुवेदीलाई राप्रपाका अध्यक्ष राजेन्द्र लिङ्देनले दाइ सम्बोधन गर्छन्। लिङदेनले सुवेदीलाई ढाडस दिँदै भन्थे, दाइको नेतृत्वमा मेरो कुनै आपत्ति हुँदैन। त्यस्तै वरिष्ठ उपाध्यक्ष रवीन्द्र मि श्र, महामन्त्री धवलशमशेर राणा, हरि बस्नेतलगायत उनीसँग घरमै गएर भेटघाट गर्थे। पार्टी अध्यक्ष लिङ्देनको नेतृत्वमा वरिष्ठ नेताहरू अटाउन नसक्ने भएकाले नेतृत्व लिँदा धेरैको सहभागिता हुने सुझाएका थिए। पूर्वगृहमन्त्री कमल थापाले पनि सुवेदीलाई अघि बढ्न हौस्याएका थिए। राप्रपासँग चिढिएका दुर्गा प्रसाईंले पनि सुवेदीलाई उकासेका थिए। आन्दोलनको अघिल्लो दिन चाबहिलमा गरिएको प्रेस मिटमा सुवेदीले राप्रपाका महामन्त्री डा धवलशमशेर राणाको नेतृत्वमा १ हजार १ सय ११ सदस्यीय जनआन्दोलन परिचालन समिति गठन गरिएको जानकारी दिएका थिए। यी सबै परिघटनालाई गृहले गम्भीरतासाथ लिँदै लिएन। कमान्डर कस्ता ? खोइ बुझेको ? पूर्व योजनाअनुरूपै चैत १५ गते तीनकुनेमा मञ्च बनाउनभन्दा सडकमा प्रदर्शनकारीको भीड जम्मा गर्न मि श्र र राणा खटिए। जनकमान्डर घोषित प्रसाईं तीनकुनेचोक नजिकै एक घरभित्र भीडको प्रतक्ष्ीाामा बसे। जब भीड जम्मा हुन थाल्यो, प्रसाईं मञ्चमा पुगेर प्रदर्शनकारीतर्फ अवलोकन गरे। केही प्रदर्शनकारीले उनलाई फिल्डमै खटिन हौस्याए। त्यसपछि प्रसाईं गाडीमा चढेर प्रहरीसँग मुडभेड गर्ने उद्देश्यकासाथ स्टेरिङ घुमाउन थाले। तीनकुनेमा फिल्डमा खटिएका एक प्रहरी अधिकृतका अनुसार, सुरक्षा नेतृत्वले प्रसाईंको चाबी खोस्न मात्र वाकिटकीबाट निर्देशन दिएको थियो। ती प्रहरी अधिकृतले भने प्रसाईंको गाडीले प्रहरीको घेरा तोड्ने बेला चाबी खोस्न भन्दा टायरमा गोली हान्न आदेश दिएको भए जनधनको क्षति हुँदैनथ्यो ? राष्ट्रिय अनुसन्धान विभागका एक अधिकृतका अनुसार, प्रदर्शनलाई कसरी मुठभेडमा पुर्याउने भन्ने पूर्वयोजना बनाएको पाइयो। मिश्र र राणाले भीडलाई अघि बढौं भन्दै माइकबाट एकत्रित गर्न लागे। भीड जम्मा भएका बेला घोषित योजनालाई मूर्तरूप दिने काम प्रसार्इंले गरे, अनुसन्धान विभागका ती अधिकृत भन्छन्, सुवेदी र प्रसाईंको निगरानी गर्नेदेखि राप्रपाका नेताको भेटघाटसम्मको सूचना संकलन गर्ने काममा चुकियो। सबै घटना हेरेको हेर्यै भइयो।"
रौतहटमा ग्रिल उद्योग र घरमा आगलागी,"रौतहट : रौतहटको दुई फरक स्थानमा भएको आगलागीमा १० लाख ३८ हजार रुपैयाँ बराबरको क्षति भएको छ। गर्मी बढेसँगै जिल्लामा आगलागीका घटनाहरू पनि बढ्न थालेका छन्। गरुडा नगरपालिका५ मा रहेको ठाकुर ग्रिल उद्योगमा सोमबार राति करिब ९ बजे आगलागी भएको हो। सुरक्षाकर्मी, स्थानीयबासी र दमकलको सहयोगमा करिब एक घण्टामा आगो नियन्त्रणमा आएको जिल्ला प्रहरी कार्यालय रौतहटका प्रवक्ता डिएसपी दिपक कुमार रायले जानकारी दिए। प्रारम्भिक अनुसन्धानअनुसार विद्युत् तार सर्ट भएर आगलागी भएको अनुमान गरिएको छ। उद्योगमा रहेको टायर, वेल्डिङ मेसिन, मर्मतका लागि राखिएको ट्याक्टर लगायतका सामान जलेर नष्ट भएका छन्। यद्यपि, आगलागीबाट कुनै मानवीय क्षति नभएको प्रहरीले जनाएको छ। यस्तै, इशनाथ नगरपालिका६ जयनगरमा शेख वसिर अख्तरको पक्की घरको एक कोठामा समेत आगलागी भएको छ। उक्त घटनामा टिभी, पलङ, साइकल लगायतका सामान जलेर नष्ट भएका छन्। घरको कोठामा मात्र आगलागी भएकाले करिब ३८ हजार रुपैयाँ बराबरको क्षति भएको प्रहरीको भनाइ छ। यसअघि गत शुक्रबार गरुडा नगरपालिका४ मा भएको आगलागीमा ७ वटा घर जलेर नष्ट भएको थियो।"
सांसद दीपक बोहराको निधन,रुपन्देही : सांसद दीपक बोहराको निधन भएको छ। राष्ट्रिय प्रजातन्त्र पार्टी (राप्रपा) का वरिष्ठ नेता एवं पूर्वमन्त्री बोहराको आज उपचारको क्रममा काठमाडौंको ओम अस्पतालमा बिहान १० : ५० बजेतिर निधन भएको पारिवारिक स्रोतले जनाएको छ। उनी पोस्ट कोभिडको समस्याबाट लामो समयदेखि अस्वस्थ थिए। बोहरा रुपन्देही क्षेत्र नम्बर ३ बाट निर्वाचित सांसद हुन्। उनले कांग्रेस नेता बालकृष्ण खाँणलाई पराजित गरेका थिए। अहिले राप्रपा अध्यक्ष राजेन्द्र लिङ्देन लगायतका शीर्ष नेता तथा कार्यकर्ता अस्पतालमा पुगिरहेका छन्।
सुनको मूल्यमा फेरि नयाँ रेकर्ड,काठमाडौं : अन्तर्राष्ट्रिय बजारमा सुनको मूल्य बढेसँगै त्यसको प्रभाव स्थानीय बजारमा परेको छ। सोमबार प्रतितोला १ लाख ७७ हजार ९०० मा कारोबार भएको सुन आज तोलामा १ हजार ८०० ले बढेर १ लाख ७९ हजार ७०० कायम भएको नेपाल सुनचाँदी व्यवसायी महासंघले जनाएको छ । चाँदीको मूल्य भने स्थिर छ । आज चाँदीको मूल्य प्रतितोला २ हजार ३५ रुपैयाँ कायम भएको छ। अन्तरराष्ट्रिय बजारमा आज सुन प्रतिऔँस तीन हजार एक सय ४० अमेरिकी डलर कारोबार भइरहेको छ ।
प्रधानमन्त्री ओलीको थाइल्यान्ड भ्रमण टोलीमा कोको छन् ?,"काठमाडौं : प्रधानमन्त्री केपी शर्मा ओली आज थाइल्यान्ड जाँदैछन्। थाइल्यान्डको राजधानी बैंककमा हुने बिमस्टेक (बहुक्षेत्रीय प्राविधिक तथा आर्थिक सहयोगका लागि बंगालको खाडी प्रयास) को छैटौं शिखर सम्मेलनमा नेपालको सहभागिता जनाउन प्रधानमन्त्री ओलीसहित परराष्ट्रमन्त्री आर्जु राणा देउवा, प्रधानमन्त्रीका मुख्य सल्लाहकार विष्णु रिमाल, आर्थिक सल्लाहकार डा युवराज खतिवडा, मुख्य सचिव एकनारायण अर्याल, परराष्ट्र सचिव अमृतकुमार राई लगायतका कर्मचारी र सहयोगी त्यसतर्फ जाने भएका हुन्। प्रधानमन्त्रीको भ्रमणका क्रममा थाई प्रधानमन्त्रीसँग द्विपक्षीय वार्ता हुने र पर्यटन तथा संस्कृतिका सन्दर्भमा दुईवटा समझदारीपत्रमा हस्ताक्षर हुनेछ। साथै दुई प्रधानमन्त्रीको उपस्थितिमा गैरसरकारी क्षेत्र बीचको ६ वटा समझदारीपत्रमा हस्ताक्षर हुने प्रधानमन्त्रीले सोमबार संसद्मा जानकारी गराएका छन्। द्विपक्षीय वार्तापछि थाई समकक्षीसँगै संयुक्त प्रेस ब्रिफिङमा भाग लिने र थाई राजासँग भेटवार्तापछि थाइल्यान्डको एकदिने औपचारिक भ्रमण समाप्त हुने उनको भनाइ छ। यी हुन् सरकार प्रतिनिधिमण्डलमा सहभागी प्रधानमन्त्री केपी शर्मा ओली प्रधानमन्त्रीका धर्मपत्नी, राधिका शाक्य डा आरजु राणा देउवा, परराष्ट्र मन्त्री विष्णुप्रसाद गौतम, शिष्टाचार महापाल, परराष्ट्र मन्त्रालय दिवाकर खड्का, प्रमुख सेनानी, सम्माननीय प्रधानमन्त्रीका पार्श्ववर्ती विष्णुप्रसाद रिमाल, प्रधानमन्त्रीका मुख्य सल्लाहकार डा युवराज खतिवडा, प्रधानमन्त्रीका आर्थिक विकास सल्लाहकार एकनारायण अर्याल, मुख्य सचिव, प्रधानमन्त्री तथा मन्त्रिपरिषद्को कार्यालय अमृतबहादुर राई, परराष्ट्र सचिव प्रा डा श्री दिव्या सिंह शाह, सम्माननीय प्रधानमन्त्रीका निजी चिकित्सक राजेश बज्राचार्य, सम्माननीय प्रधानमन्त्रीका प्रमुख स्वकीय सचिव तापस अधिकारी, सहसचिव, दक्षिणपूर्व एशिया तथा प्रशान्त महाशाखा, परराष्ट्र मन्त्रालय ज्ञानबहादुर मगर, सहसचिव, क्षेत्रीय सहयोग संगठन महाशाखा, परराष्ट्र मन्त्रालय अम्बिका जोशी, उपसचिव, दक्षिणपूर्व एशिया तथा प्रशान्त महाशाखा विवेक रिजाल, उपसचिव, क्षेत्रीय सहयोग संगठन महाशाखा, परराष्ट्र मन्त्रालय कमल रावल, माननीय परराष्ट्र मन्त्रीका स्वकीय उपसचिव ऋचा भट्टराई, शिष्टावार अधिकृत, परराष्ट्र मन्त्रालय प्रकाश सिलवाल, वरिष्ठ संवाददाता, रासस कृष्ण खड्का, प्रहरी निरीक्षक, सम्माननीय प्रधानमन्त्रीका सुरक्षा अधिकृत सुदीप बुढाथोकी, क्यामेरामेन, नेपाल टेलिभिजन दिनेश भण्डारी, प्रधानमन्त्रीज्यूका निजी फोटोग्राफर जयश्री शाक्य, प्रधानमन्त्रीका निजी सहयोगी () अनिता सिंह, माननीय परराष्ट्रमन्त्रीका निजी सहयोगी ()"
अमेरिकाले निष्कासन गरेका थप एक भुटानी शरणार्थी पक्राउ,"झापा : अमेरिकाले निष्कासन गरेका थप एक जना भुटानी शरणार्थी पक्राउ परेका छन्। अमेरिकाले डिपोर्ट गरी भुटान पठाएको र भुटान लखेटेर नेपाल प्रवेश गर्न लागेका ३० वर्षीय अशोक गुरुङ रहेको प्रहरीले जनाएको छ। उनी पूर्व शरणार्थी पनि हुन्। सशस्त्र प्रहरीले गएराति ७:५० बजे मेचीनगर नगरपालिका ४ स्थित मिलनटुङ्ग सीमा नाकामा भारतबाट नेपालतर्फ पैदल आउँदै गरेका गुरुङलाई नियन्त्रणमा लिएका थिए। चेकजाँच गर्दा उनीसँग परिचय खुल्ने कुनैपनि कागजात थिएन। अमेरिकाबाट फिर्ता भएर आएको भुटानी नागरिक बताउने गुरुङलाई राती ९ बजे सशस्त्रले इलाका प्रहरी कार्यालय काँकडभिट्टालाई जिम्मा लगाइदिएको छ। यसअघि अमेरिकाले डिपोर्ट गरी झापा छरेका तीन जना पूर्व शरणार्थी पक्राउ परेका थिए। प्रहरीले शनिबार दमक ३ बेलडाँगी शिविरबाट ३६ वर्षीय आशिष् सुवेदी, ३१ वर्षीय सन्तोष दर्जी र ३६ वर्षीय रोशन तामाङलाई पक्राउ गरेको हो। प्रहरीले उनीहरूलाई अनुसन्धानका लागि अध्यागमन कार्यालय काँकडभिट्टालाई जिम्मा लगाएपनि उनीहरूलाई इलाका प्रहरी कार्यालय काँकडभिट्टामा राखिएको छ। अमेरिकाबाट निष्काशित भएर भुटान फर्केका १० जना पूर्व शरणार्थीहरूलाई भुटान सरकारले आफ्नो देशमा बस्न नदिई भारतबाट नेपालतिरै लखेटेको थियो। चार जना पक्राउ परिसकेकोमा अन्य ६ जना भारतको सीमावर्ती बजार पानीट्यांकीमा आएर बसेको हुनसक्ने आशङ्का प्रहरीको छ।"
"भारतको पश्चिम बंगालमा ग्यास सिलिन्डर विस्फोट,७ जनाको मृत्यु",नयाँ दिल्ली : भारतको पश्चिम बंगालमा ग्यास सिलिन्डर विस्फोट हुँदा ७ जनाको मृत्यु भएको छ। सोमबार राति पश्चिम बंगालको दक्षिण २४ परगना जिल्लाको पाठर प्रतिमामा रहेको एक घरमा ग्यास सिलिन्डर विस्फोट भएको बीबीसी समाचारमा उल्लेख छ। विष्फोटमा परी मृत्यु हुनेमा चार जना बालबालिका र दुई महिला रहेका छन्। घटनास्थलबाट सबै शवहरू निकालिएको जनाइएकोछ।
तीनकुनेको हिंसात्मक आन्दोलनबारे के भन्छन् आईजीपी ?,"राजावादी भनिएकाहरूले चैत १५ गते शुक्रबार तीनकुने क्षेत्रमा आयोजना गरेको प्रदर्शन हिंसात्मक हुन पुग्यो। सुरक्षा निकायको प्रमुखका रूपमा यसलाई कसरी हेर्नु भएको छ ? आपराधिक काम भएको छ। आपराधिक कार्यमा संलग्न रहेका विभिन्न तह र तप्काका व्यक्तिलाई अनुसन्धानको दायरामा ल्याएका छौं। घटनामा संलग्नलाई दिनहुँजसो पक्राउ गरी कानुनी दायरामा ल्याइरहेका छौं। हालसम्म कति जनालाई पक्राउ गरिएको छ ? अनुसन्धान के हुँदै छ ? र, मुद्दाको प्रकृति कस्तो छ ? ११ जनालाई राजद्रोहमा मुद्दा चलाउन अदालतबाट म्याद थप भएको छ। ४१ जनालाई आपराधिक उपद्रवमा अनुसन्धान भइरहेको छ। सबैलाई कानुनी दायरामा ल्याउँदै छौं। आजै पनि ६ जनालाई पक्राउ गरिएको छ। भोलि म्याद थप गरेर अनुसन्धान अगाडि बढाउँछौं। प्रहरी अगाडि बढेको छ। जे जतिलाई पक्राउ गरिएको छ, काठमाडांै उपत्यकाभित्रैबाट पक्राउ गरिएको हो। कोही कोही त उपत्यका बाहिर पुगिसकेका होलान् नि ? उपत्यकामात्र होइन सातै प्रदेश र ७७ वटै जिल्लाका प्र्रहरी प्रमुखहरूलाई निर्देश गरिसकेको छु। प्रचलित कानुन प्रयोग गरेर अघि बढेका छौं। प्रदर्शनका कमान्डर घोषित दुर्गा प्रसाईं त फरार छन् नि ? व्यापक खोजतलास गरिरहेका छौं। छिट्टै पक्राउ पर्छन्। कहिलेसम्म भाग्न दिने ? कति दिन भाग्लान् र ? भागेर कहाँ पो जालान् र ? कानुनी दायरामा आउनै पर्ला नि ! फेसबुकमै लाइभ भिडियो पोस्ट गरिरहेका छन् त ? त्यो मलाई पनि थाहा छ। उसो भए कहिलेसम्म पक्राउ पर्लान् ? चाँडोभन्दा चाँडो पक्राउ पर्छन्। हामी लागिपरेका छौं।"
"राजसंस्था, दल र जनता अटाउने मिलन बिन्दु खोजौं : पूर्वप्रधानमन्त्री चन्द","काठमाडौं : पूर्वप्रधानमन्त्री लोकेन्द्र बहादुर चन्दले राजसंस्था, राजनीतिक दलहरु र जनता अटाउने मिलन बिन्दु पहिल्याउन आग्रह गरेका छन्। सोमबार साँझ एक प्रेस वक्तव्य जारी गर्दै उनले राज्यका संरचनाप्रति आम जनतामा घोर निराशा तथा आक्रोश पैदा भएको दाबी गरेका छन्। सरकार, संसद, न्यायपालिका र राज्यका अन्य अंगहरुमाथि जनविश्वास गुम्न गई आम जनतामा घोर निराशा तथा आक्रोश पैदा भएको छ। उनले भने,यसैले अबको निकास भनेको बिना कुनै बिलम्ब नगरी सबैले आआफ्ना आग्रहपुर्वाग्रह र अहम त्यागी राजसंस्था, राजनीतिक दलहरु र सम्पूर्ण जनता एकै ठाउँमा अटाउने मिलन बिन्दु पहिल्याउनु नै हो । मुलुक अब निषेधको राजनीतिबाट अगाडि बढ्न नसक्ने बताए। मुलुक अब निषेधको राजनीतिबाट अगाडि बढ्न सक्दैन । राष्ट्रिय सहमति, सहकार्य र सबै पक्षबीच राष्ट्रिय एकता नै अबको निकासको अपरिहार्य मार्ग हो। उनले भने,दश वर्षको माओवादी द्वन्द र ०६२०६३ को आन्दोलनपछि मुलुक राजनीतिक अस्थिरता, भ्रष्टाचार, कानूनविहिन र उत्तरदायित्व विहिनताको भूमरीमा फसेको छ । राजसंस्था पुनर्स्थापनाका लागि संयुक्त जनआन्दोलन समन्वय समितिको आह्वानमा चैत १५ मा काठमाडौंमा भएको शान्तिपूर्ण विरोधसभाको क्रममा भएको दुःखद घटनाबाट आफू मर्माहत भएको उनले उल्लेख गरेका छन्। उनले घटनाको निष्पक्ष छानविन गर्न उच्च स्तरीय न्यायिक आयोग गठनको माग गरेका छन्। शान्तिपूर्ण विरोधसभाका क्रममा नियोजित रुपमा हत्या, हिंसा र आगजनी तथा लुटपाटका घटनाहरु घटाइएको सुन्नमा आएको छ, यदि त्यो सत्य हो भने त्यो दुर्भाग्यपूर्ण र निन्दनीय छ । आन्दोलनको क्रममा सहादतप्राप्त गर्नुहुनेहरुप्रति भावपूर्ण श्रद्धान्जली व्यक्त गर्दै परिवारजनप्रति गहिरो समवेदना प्रकट गर्दछु । साथै घाइतेहरुको शीघ्र स्वास्थ्यलाभको कामना गर्दै उचित क्षतिपूर्ति सहित उपचारको व्यवस्था गर्न तथा उक्त घटनाको निष्पक्ष छानविन गर्न उच्च स्तरीय न्यायिक आयोग गठनको माग गर्दछु । पूर्वप्रधानमन्त्री चन्दको विज्ञप्तिमा भनिएको छ, यसका साथै नजरबन्दमा राखिनुभएका राजसंस्था पुनस्थापना लागि संयुक्त जनआन्दोलन समन्वय समितिका संयोजक तथा वरिष्ठ नेता श्री नवराज सुवेदी तथा हिरासतमा राखिनुभएका राप्रपाका वरिष्ठ उपाध्यक्ष श्री रविन्द्र मिश्र, राप्रपाका महामन्त्री माननीय श्री धवलशमशेर राणा लगायत पक्राउ परेका सम्पूर्ण बन्दीहरुको यथाशीघ्र विनाशर्त रिहाइको माग गर्दछु ।"
दिपक बोहराको निधनमा शोक प्रस्ताव पारितपछि हिउँदे अधिवेशन अन्त्य हुने,काठमाडौं : प्रतिनिधिसभा बैठक सुरू हुन केही ढिलाइ हुने भएको छ। राष्ट्रिय प्रजातन्त्र पार्टीका सांसद दिपक बोहराको निधनका कारण बैठक बस्न ढिलाइ हुने भएको हो। सभमुख देवराज घिमिरे प्रतिनिधिसभाको बैठक कक्षमा पुगिसकेपछि बोहराको निधनको खबर आएपछि बैठक रोकिएको हो। बैठक बिहान ११ बजेका लागि बोलाइएको थियो। राप्रपाका वरिष्ठ नेता एवं पूर्वमन्त्री बोहराको आज उपचारको क्रममा काठमाडौंको ओम अस्पतालमा बिहान १० :५० बजेतिर निधन भएको हो। सम्बन्धित दलबाट निधनको पत्र आउन बाँकी रहेकाले संसद बस्न केही समय लाग्ने संसद सचिवालयले जनाएको छ। बैठकमा शोक प्रस्ताव पारित भएपछि हिउँदे अधिवेशन अन्त्य गर्ने तयारी छ। सोमबार बसेको मन्त्रिपरिषद बैठकले हिउँदे अधिवेशन अन्त्यका लागि आज राष्ट्रपतिसमक्ष सिफारिस गर्ने निर्णय गरेको थियो।
संविधान परिवर्तन गरेर भए पनि तेस्रो पटक राष्ट्रपति बन्ने सोचमा छु : ट्रम्प,"वासिङटन डिसी : अमेरिकी राष्ट्रपति डोनाल्ड ट्रम्पले आफू तेस्रोपटक राष्ट्रपति बन्ने बारेमा विचार गरिरहेको बताएका छन्। उनले राष्ट्रपति बन्न संविधान पनि परिवर्तन गर्ने विषयमा सोचिरहेको बताएका छन्। आइतबार एनबीसी न्यूज च्यानललाई दिइएको अन्तर्वार्तामा तेस्रोपटक राष्ट्रपति बन्ने कुरा मजाक नगरेको स्पष्ट पारे। ट्रम्पको कार्यकाल २०२९ मा समाप्त हुनेछ। अमेरिकामा दुई पटक राष्ट्रपति बन्ने प्रावधान छ। ट्रम्प नोभेम्बरमा दोस्रो कार्यकालका लागि राष्ट्रपति निर्वाचित भएका हुन्। यसअघि उनी २०१७ देखि २०२१ सम्म राष्ट्रपति थिए। यदि ट्रम्पले तेस्रो पटक राष्ट्रपति बन्ने प्रयास गरे भने उनले यसका लागि संविधान संशोधन गर्नुपर्नेछ। यसका लागि अमेरिकी कांग्रेस र राज्यहरूको समर्थन आवश्यक पर्नेछ। ट्रम्पले भने तेस्रो पटक राष्ट्रपति बन्ने धेरै तरिकाहरू रहेको जनाएका छन्। ट्रम्पलाई पत्रकारले तपाइँ अर्को कार्यकाल पनि राष्ट्रपति बन्न चाहानुहुन्छ भनेर सोधेका थिए। उनले उत्तरमा आफूलाई काम गर्न मन पर्ने बताए। तेस्रो कार्यकालका लागि पनि राष्ट्रपति बन्ने कैयौं तरिका भएको पनि उनले बताए। पत्रकारले थप प्रश्न गर्दै भने, 'जेडी भान्सले अर्को पटक राष्ट्रपति चुनाव लड्ने र चुनाव जितेपछि ट्रम्पलाई राष्ट्रपति बनाउनेछन्?' यसको उत्तर दिंदै ट्रम्पले यो एउटा तरिका भएको र यस्तै अन्य धेरै धेरै तरिकाहरू पनि रहेको जनाए। अरु तरिकाको बारेमा प्रश्न गर्दा भने उनले स्पष्ट रूपमा केही भनेनन्। उनलाई तेस्रो पटक राष्ट्रपति बनाउन २ महिनाअघि विधेयक पेश गरिएको थियो। नोभेम्बरमा चुनाव जितेपछि ट्रम्पले पहिलो पटक तेस्रो पटक राष्ट्रपति बन्ने इच्छा व्यक्त गरेका थिए। त्यसपछि उनले भनेका थिए, 'मलाई लाग्दैन कि म फेरि राष्ट्रपति पदको लागि चुनाव लड्नेछु, तर यदि तपाईं चाहनुहुन्छ भने, म यसको बारेमा सोच्न सक्छु।' पछि जनवरीमा ट्रम्पलाई तेस्रो पटक राष्ट्रपति बन्न अनुमति दिन संसदको तल्लो सदन, प्रतिनिधि सभामा एक विधेयक पेश गरियो। यो विधेयक ट्रम्पको रिपब्लिकन पार्टीका सांसद एन्डी ओगल्सले पेश गरेका थिए। यो विधेयकमा लगातार दुई कार्यकाल राष्ट्रपति रहेका कुनै पनि व्यक्ति तेस्रो पटक राष्ट्रपति पदमा निर्वाचित नहुने उल्लेख छ। के ट्रम्पले संविधान परिवर्तन गर्न सक्छन्? यदि ट्रम्प तेस्रो पटक अमेरिकी राष्ट्रपतिको चुनावमा उम्मेदवार बन्न चाहने हो भने उनले अमेरिकी संविधानमा परिवर्तन गर्नुपर्नेछ। यो काम त्यति सजिलो छैन। यसका लागि ट्रम्पले अमेरिकी सिनेट र प्रतिनिधि सभा दुवैमा दुई तिहाइ बहुमतले विधेयक पारित गर्नुपर्नेछ। ट्रम्पको रिपब्लिकन पार्टीको दुवै सदनमा त्यति धेरै सदस्यहरू छैनन्। ट्रम्पको रिपब्लिकन पार्टीको सिनेटमा १०० मध्ये ५२ सिनेटर छन्। साथै प्रतिनिधि सभामा ४३५ मध्ये २२० सदस्य छन्। यो संविधान संशोधन गर्न आवश्यक पर्ने दुई तिहाइ अर्थात् ६७ बहुमतभन्दा धेरै कम हो। यदि ट्रम्पले बहुमत हासिल गरिहाले पनि संविधान संशोधन गर्न त्यति सजिलो हुनेछैन। अमेरिकी कांग्रेसका दुवै सदनबाट विधेयक पारित भएपछि यो संशोधनलाई राज्यहरूले अनुमोदन गर्नुपर्नेछ। यसका लागि तीन चौथाई राज्यको बहुमत प्राप्त गरेपछि मात्र संविधान संशोधन गर्न सकिन्छ। यसको अर्थ ५० मध्ये ३८ अमेरिकी राज्यले संविधान परिवर्तन गर्न सहमत भएमा मात्र नियमहरू परिवर्तन हुन सक्छन्। ट्रम्पले पुटिनको रणनीति अपनाउन सक्छन् ट्रम्प आफैंले धेरै पटक भनेका छन् कि उनी दुई कार्यकाल पछि पनि सत्तामा रहन चाहन्छन्। यदि ट्रम्पले तेस्रो कार्यकाल प्राप्त गरेनन् भने उनले सत्तामा रहन अन्य तरिकाहरू अपनाउन सक्ने विज्ञहरुको अनुमान छ। ह्यामिल्टन कलेजका प्राध्यापक फिलिप क्लिंकनरका अनुसार ट्रम्प २०२८ मा उपराष्ट्रपति बन्न सक्छन् र जेडी भान्स वा अरू कसैलाई नाममात्रको राष्ट्रपति बनाउन सक्छन्। पुटिनले रुसमा पनि यस्तै गरेका थिए। यसबाहेक उनले आफ्नो परिवारको कुनै पनि सदस्यलाई राष्ट्रपति बनाउन सक्छन् ताकि उनले पर्दा पछाडिबाट सरकारमाथि आफ्नो नियन्त्रण कायम राख्न सकून्। पुटिन २००० देखि २००८ सम्म लगातार दुई पटक रुसको राष्ट्रपति बनेका थिए। रुसको संविधान अनुसार उनी लगातार तेस्रो पटक राष्ट्रपति बन्न सक्दैनथे। यस्तो अवस्थामा उनले आफ्नो खास मान्छे दिमित्री मेदवेदेवलाई राष्ट्रपति बनाए। यस अवधिमा पुटिनले उपराष्ट्रपतिको पद सम्हालेका थिए। ७३ वर्षअघि दुई पटक मात्र राष्ट्रपति बन्न पाउने नियम बनेको पहिले अमेरिकामा कुनै व्यक्ति दुई पटक मात्र राष्ट्रपति बन्न सक्ने व्यवस्था थिएन। संविधानको २२ औं संशोधन १९५१ मा गरिएको थियो। यस अन्तर्गत अमेरिकामा एक व्यक्ति दुई पटक मात्र राष्ट्रपति बन्न सक्ने नियम बनाइएको थियो। अमेरिकाका प्रथम राष्ट्रपति जर्ज वाशिंगटनले दुई कार्यकाल पछि अवकाश लिएका थिए। त्यसबेलादेखि राष्ट्रपतिले दुई कार्यकालभन्दा बढी सेवा गर्नु हुँदैन भन्ने अनौपचारिक नियम बनेको हो। ३१ जना अमेरिकी राष्ट्रपतिहरूमध्ये कसैले पनि यो अभ्यास तोडेनन्। तर फ्र्याङ्कलिन डी रुजवेल्टको समयमा यो नियम तोडिएको थियो। उनी १९३३ देखि १९४५ सम्म चार पटक राष्ट्रपतिमा निर्वाचित भए। यसपछि १९४६ को राष्ट्रपति चुनावमा रिपब्लिकन पार्टीले पुनरागमन गर्यो। १९४७ मा केन्द्रीय सरकारमा प्रशासनिक परिवर्तन गर्न हूवर आयोग गठन गरिएको थियो। यस आयोगको सिफारिसपछि २२ औं संशोधन मार्फत कुनै पनि व्यक्ति दुई कार्यकालभन्दा बढी राष्ट्रपति बन्न नपाउने कानून बनाइएको थियो।"
सभामुखसँग लामिछानेको आग्रह  सांसद पद निलम्बन फुकुवा गरिदिनुहोस्,"काठमाडौं : राष्ट्रिय स्वतन्त्र पार्टीका सभापति रवि लामिछानेले सभामुख देवराज घिमिरेसँग भेटेर सांसद पद निलम्बन फुकुवाको आग्रह गरेका छन्। मंगलबार बिहान सिंहदरबार पुगेका लामिछानेले आफ्नो सांसद पद फुकुवा गरिदिन सभामुख घिमिरेसँग आग्रह गरेका हुन्। भेटपछि लामिछानेले आफूले राखेको विषयमा सभामुख घिमिरे सकारात्मक देखिएको बताए। आफ्नो सांसद पद निलम्बनबारे अन्य राजनीतिक दलहरूसँग छलफल गरिदिन सभामुखसँग आग्रह गरेको उनले बताए। उनले भने,'सभामुखसँग छलफल भयो। उहाँ मैले राखेको विषयमा चिन्तित हुनुहुन्छ। ऐन आकर्षित कुराहरू केके हुन् यसबारे कानुनी उपचारका लागि पनि ठाउँ राख्नुहोस् भन्नु भयो। छलफलको प्रयास गर्छु भन्नुभयो।' गत कार्त्तिक २ गते सभापति लामिछाने सहकारी ठगी,संगठित अपराध र सम्पत्ति शुद्धीकरण अभियोगमा पक्राउ परेका थिए। उक्त कसूरमा मुद्दा दर्ता भएपछि गत पुस ८ गते उनको सांसद पद निलम्बन भएको थियो। सो मुद्दा सर्वोच्च अदालतमा विचाराधिन अवस्थामा छ।"
"पोखराल्हासा नियमित उडान, भारतीय सहरमा सुरु हुने कहिले ?","पोखरा : ल्हासापोखरा, पोखराल्हासा नियमित सेड्युअल उडान सोमबारदेखि सुरु भएको छ। पोखराका पर्यटन व्यवसायीको पहलमा पोखरा अन्तर्राष्ट्रिय विमानस्थल सञ्चालनको दुई वर्षपछि पहिलो पटक चैत ५ गते सिचुवान एयरलाइन्सले नियमित व्यावसायिक चार्टर उडान सुरु गरे लगतै हिमालय एयरलाइन्सले पोखराल्हासा नियमित सेड्युअल उडान सुरु गरेको हो। चीनको ल्हासाबाट १ सय ७ पर्यटक लिएर हिमालय एयरलाइन्सको जहाज सोमबार दिउँसो १ः५५ मा पोखरा आइपुगेको पोखरा अन्तर्राष्ट्रिय विमानस्थलकी प्रवक्ता जाशोदा सुवेदीले बताइन्। विमानमा ३२ चिनियाँ र ७५ नेपाली नागरिक रहेको बताइएको छ। ल्हासाबाट पोखरा आएका यात्रुलाई नेपालका लागि चिनियाँ राजदूत छन सोङ, गण्डकी प्रदेशका मुख्यमन्त्री सुरेन्द्रराज पाण्डे, पोखरा महानगरपालिकाका मेयर धनराज आचार्यलगायतले विमानस्थल पुगेर स्वागत गरेका थिए। १३ वटा अन्तर्राष्ट्रिय चार्टर उडानपछि पहिलो पटक पोखरा अन्तर्राष्ट्रिय विमानस्थलबाट नियमित सेड्युअल उडान सुरु भएको हो। सोमबार पोखरा आइपुगेको हिमाल एयरलाइन्सको जहाज पोखरामा रात्रीबिसान गरेर मंगलबार बिहान ८ः३० मा पोखराबाट ल्हासाका लागि उडान भर्ने पोखरा अन्तर्राष्ट्रिय विमानस्थलकी प्रवक्ता सुवेदीले बताइन्। चैत ५ गतेदेखि चीनको छेन्दुपोखरा, पोखराछेन्नु नियमित व्यावसायिक चार्टर उडान सुरु गरेको सिचुवानको जहाज मंगलबार पोखरा आउँदैछ। सोही जहाजमा पोखरा उद्योग वाणिज्य संघको संयोजनमा पोखराका व्यवसायी चीनको छेन्दु उडान भर्दै छन्। सिचुवान एयरलाइन्सले व्यावसायिक नियमित चार्टर उडान गरे लगत्तै हिमालयले मंगलबारदेखि पोखराबाट चीनको ल्हासा सातामा एकपटक उडान गर्ने गरी नियमित उडान सुरु गरेको हो। ल्हासाकाठमाडौं, काठमाडौंल्हासा, ल्हासापोखरा, पोखराल्हासा जोडने गरी नियमित उडान सुरु भएको हो। मागको आधारमा उडान थप्न सकिने हिमालय एयरलाइन्सका अधिकारीले बताए। नियमित उडान सुरुसँगै चिनियाँ पर्यटक बढ्ने पर्यटन व्यवसायीको विश्वास छ। सन् २०२३ मा ६१ हजार चिनियाँ पर्यटक नेपाल आएको सरकारी तथ्यांक छ। सन् २०२४ मा बढेर १ लाख १ हजार ८ सय ७९ चिनियाँ पर्यटक नेपाल आएका थिए। चीन सरकराले सन् २०२५ लाई नेपाल भ्रमण वर्ष घोषण गरेको र चीनका विभिन्न सहरबाट सोझै पोखरामा पनि उडान सुरु भएकाले पोखरा र नेपालमै चिनियाँ पर्यटकको आगमन बढ्ने पोखरा पर्यटन परिषद्का अध्यक्ष तारानाथ पहारी बताउँछन्। पोखरा महानगरपालिकाले पनि सन् २०२५ लाई पोखरा भ्रमण वर्ष घोषण गरेको छ। चीनतर्फका सहरका नियमित उडान सुरु भएसँगै भारतका विभिन्न सहरका पनि नियमित उडानका लागि पहल गर्न पोखराका पर्यटन व्यवसायीको माग छ। पोखरा अन्तर्राष्ट्रिय विमानस्थल उद्घाटनकै दिन पोखराबाटभारतको बनारस उडान भर्ने बुद्ध एयरको पहल अनुमति नपाएर हुन सकेको थिएन। हालसम्म पनि पोखराबाट अर्को महŒवपूर्ण छिमेकी भारतका सहरमा नियमित उडान हुन नसक्नु चिन्ताको विषय भएको पर्यटन व्यवसायी बताउँछन्। सरकारले पोखराबाट भारतका सहरमा उडान भर्न अनुमतिका लागि पहल गर्न व्यवसायीले अनुरोध गर्दै आएका छन्। चीन सरकारको आर्थिक तथा प्राविधिक सहयोगमा निर्माण गरिएको पोखरा अन्तर्राष्ट्रिय विमानस्थल २०७९ पुस १७ गते आन्तरिक उडान गरेरै सुरु भएको थियो। कुल २२ अर्ब रुपैयाँ ऋणमा बनेको विमानस्थल सञ्चालनको दुई वर्षपछि बल्ल नियमित उडान सुरु भएको हो। अन्तर्राष्ट्रिय विमानस्थलबाट आम्दानी नभएपछि विमानस्थल निर्माणका लागि लिएको ऋणको ब्याज र साँवा भने पछिल्लो समयमा नतिरेको क्यानका अधिकारीले बताएका छन्।"
"आन्दोलन गर्न कहाँ दिने, कहाँ नदिने ? राज्यलाई थाहा हुन्न ?","पश्चिमतिर नजिकै संसद् भवन । पूर्वतिर जोडिएको अन्तर्राष्ट्रिय विमानस्थल । विमानस्थलको अग्रभागमा असुरक्षित अवस्थामा इन्धन भण्डारणस्थल । बीचमा तीनकुने चौर । सोचौं त, यति संवेदनशील तीनकुने आन्दोलनका लागि उपयुक्त थलो हो ? त्यसमा पनि विभिन्न कुकृत्यका अभियोगमा थुनिइसकेका, वित्तीय संस्था र व्यवसायीमाथि दुव्र्यवहारमा कहलिएका, अराजकता एवं उद्दण्डताका उदाहरण बनेका व्यक्ति कमान्डर बनेको आन्दोलन । जुन आन्दोलनले व्यवस्था सिध्याउन चाहेको थियो । राज्यविरुद्ध धावा बोलेको थियो, त्यसलाई सुरक्षा संवेदनशील स्थान दिन के उचित थियो ? राज्यका निकायहरूले यसको आँकलन किन गरेनन् ? चैत १५ गते राजसंस्थावादीहरूले गरेको प्रदर्शन राजनीतिक पटक्कै थिएन, त्यो उपद्रव र हिंसात्मक तथा आपराधिक थियो । २२ जनाको ज्यान पनि त्यही प्रदर्शनका कारण गयो । लुटपाट भयो । निजी घर आक्रमणमा पर्यो । काठमाडौंको तीनकुनेमात्रै नभई त्यस दिन सिनामंगल क्षेत्र पनि तनावग्रस्तमात्रै भएन, त्यहाँ ठूलो उपद्रव मच्चियो र आकाशै धुवाँधुवाँ भयो । त्यो धुवाँ यतिसम्म बाक्लो थियो कि त्रिभुवन विमानस्थलमा डेढ घण्टासम्म भिजिबिलिटीको समस्या भयो र उडान पनि रोकिए । त्योभन्दा डरलाग्दो कुरा त सिनामंगल आडैमा विमानस्थलको इन्धन डिपो थियो, धन्न ठूलो दुर्घटना भएन । जोखिम भयो, तर त्यो भाग्यवश टर्योमात्रै । लोकतन्त्रको सुन्दर पक्ष भनेकै जायज माग राखेर जो कसैले आन्दोलन वा प्रदर्शन गर्न बेरोकतोक पाउनु हो । राजावादीका लागि पनि यो हक अवश्य हुन्छ । तर, सार्वजनिक वा सरकारी तोडफोड, आगजनी, हुलहुज्जत गर्न र अर्काको ज्यान लिन कसैलाई छुट छैन । र, त्यस्तो अवस्था आउने परिस्थितिको विश्लेषण गरी सुरक्षा प्रदान गर्नु राज्यको दायित्व हो । यसमा सरकार, खासगरी गृह प्रशासन चुकेको छ । निरीह सावित भएको छ । यसबाट पाठ सिकी भविष्यमा आन्दोलनका स्थलमा विवेक पुर्याउन सक्नुपर्छ । भारतको राजधानी नयाँ दिल्लीमा जसले आन्दोलन गरे पनि जन्तरमन्तर पार्क दिइन्छ । जहाँ आसपास कुनै सुरक्षा संवेदनशीलता छैन । हामीले पनि त्यस्तै कुनै ठाउँ हेर्नु पर्यो, जुन साझा आन्दोलनस्थल बन्न सकोस् । नत्र कसैले आन्दोलनका लागि सिंहदरबारै माग्न सक्छ । र, पारा हेर्दा प्रशासनले दिन पनि सक्छ । त्यस्तो अवस्था नआओस् ।"
म्यानमारमा मृत्यु हुनेको संख्या २ हजार नाघ्यो,"बैंकक : म्यानमारमा शुक्रबार गएको शक्तिशाली भूकम्पले कम्तीमा दुई हजारभन्दा बढीको मृत्यु भएपछि देशको सत्तारूढ सैन्य जुन्ताले एक साताको लागि राष्ट्रिय शोक घोषणा गरेको छ। अप्रिल ६ सम्म चल्ने उक्त शोक अवधिमा आधा झण्डा झुकाइने पनि जनाइएको छ। सहायता समूहहरूले युद्धग्रस्त देशमा मानवीय संकट बिग्रिँदै गएको चेतावनी दिँदै संयुक्त राष्ट्रसंघले ८० लाख डलरको लागि तत्काल अपिल गरेको छ। खाद्यान्न अभाव, ठूलो विस्थापन र गृहयुद्धले ग्रस्त म्यानमारमा भूकम्पले भोकमरी र रोगको प्रकोप बढाउन सक्ने चेतावनीसमेत संयुक्त राष्ट्रसंघले सोमबार दिएको छ। त्यहाँका अस्पतालहरू पूर्ण क्षतिग्रस्त छन्। मृत शरीरहरूको दुर्गन्ध सडकमा फैलिएको बताइएको छ। विश्व स्वास्थ्य संगठनका अनुसार त्यहाँको कम्तीमा तीन अस्पतालहरू पूर्ण रूपमा क्षतिग्रस्त छन् भने अन्य २२ वटा आंशिक रूपमा क्षतिग्रस्त भए पनि त्यहाँ कुनै उपचार सम्भव देखिन्न। विद्यालयहरूमा विद्यार्थीका झोला, किताब र सिकाइ सामग्रीहरू भग्नावशेषमा छरिएका छन्। म्यानमारका सैन्य नेताहरूले अझै पनि चार वर्षदेखि लडिरहेको सशस्त्र प्रतिरोधी समूहविरुद्ध हवाई आक्रमण गरिरहेका छन्। यसले गर्दा पनि त्यहाँको उद्धार र मानवीय सहायतमा समस्या परेको जनाइन्छ। छिमेकी थाइल्यान्डमा, भूकम्पले गर्दा २० जनाको मृत्यु भएको छ। राजधानी बैंककमा भत्किएको एक अग्लो भवनको भग्नावशेषमुनि फसेका ७४ जना निर्माण क्षेत्रका कामदारहरूको उद्धार प्रयास जारी राखिएको छ। यद्यपि उनीहरू घण्टौंसम्म भग्नावशेषमा गाडिएकाले उनीहरू जिउँदो रहेको संकेत निकै कम रहेको जनाइएको छ।"
बिमस्टेकमा भाग लिन प्रधानमन्त्री ओली आज बैंकक जाँदै,"काठमाडौं : प्रधानमन्त्री केपी शर्मा ओली आज थाइल्यान्ड जाँदैछन्। थाइल्यान्डको राजधानी बैंककमा हुने बिमस्टेक (बहुक्षेत्रीय प्राविधिक तथा आर्थिक सहयोगका लागि बंगालको खाडी प्रयास) को छैटौं शिखर सम्मेलनमा नेपालको सहभागिता जनाउन प्रधानमन्त्री ओली दिउँसो १ बजे त्यसतर्फ जाने भएका हुन्। प्रधानमन्त्रीको भ्रमणका क्रममा थाई प्रधानमन्त्रीसँग द्विपक्षीय वार्ता हुने र पर्यटन तथा संस्कृतिका सन्दर्भमा दुईवटा समझदारीपत्रमा हस्ताक्षर हुनेछ। साथै दुई प्रधानमन्त्रीको उपस्थितिमा गैरसरकारी क्षेत्र बीचको ६ वटा समझदारीपत्रमा हस्ताक्षर हुने प्रधानमन्त्रीले सोमबार संसद्मा जानकारी गराएका छन्। द्विपक्षीय वार्तापछि थाई समकक्षीसँगै संयुक्त प्रेस ब्रिफिङमा भाग लिने र थाई राजासँग भेटवार्तापछि थाइल्यान्डको एकदिने औपचारिक भ्रमण समाप्त हुने उनको भनाइ छ। उक्त भ्रमणमा भारतीय प्रधानमन्त्री नरेन्द्र मोदी पनि जाने भएका छन्। भारतीय विदेश मन्त्रालयले जनाएअनुसार प्रधानमन्त्री मोदी भने २० चैत्रमा नै बैंकक जाँदै छन्। मोदीसँग भने भेटवार्ताको समय तय भइनसकेको प्रधानमन्त्री ओलीले बताएका छन्। भेटवार्ताको समय उपलब्ध गराइनसकेको प्रतिनिधिसभाको सोमबारको बैठकमा प्रधानमन्त्री ओलीले संकेत गराए। दुई मुलुकबीच राम्रो सम्बन्ध रहेको सन्देश दिनेगरी प्रम मोदीसँग भेटवार्ता गर्ने प्रयास भए पनि भारतीय पक्षले सोमबार बिहानसम्म यसबारे कुनै जानकारी नगराएको ओलीले संसद्मार्पत जानकारी गराएका छन्। उनले संसद्मा सम्बोधन गर्दै भनेका छन्, समय सीमित छ। अधिकांश सदस्य देशका नेताहरू २१ गतेमात्र बैंकक आइपुग्ने तालिका छ। बैंकक शिखर सम्मेलनलगत्तै सम्भव भएसम्म साइडलाइन वार्ताको योजना गरिएको छ। नेपालथाइल्यान्डबीच कूटनीतिक सम्बन्ध स्थापना भएको ६५ वर्षको इतिहासमा नेपाली प्रधानमन्त्रीको स्तरबाट थाइल्यान्ड भ्रमण हुन लागेको हो। यो विषयमा प्रधानमन्त्रीले भने, यसबीचमा यति नजिकको र ट्रान्जिट पोइन्टजस्तो त्यहीँबाट यता जाने, उता जाने तर औपचारिक भ्रमण चाहिँ नभएको अवस्था रहेछ। त्यसलाई अन्त्य गर्न यसपटक नेपालको तर्फबाट कार्यकारी प्रमुखको औपचारिक भ्रमण यो पहिलो पटक हुँदैछ। यस अर्थमा यो भ्रमण आफैंमा महŒवपूर्ण हो भन्ने ठान्दछु। प्रधानमन्त्री ओलीका अनुसार २१ चैत्रमा उनले थाइल्यान्डका प्रतिष्ठित व्यापारीहरूसँग भेटघाटछलफल र दिउँसो एसियन इन्स्टिच्युट अफ टेक्नोलोजीमा सम्बोधन गर्ने तालिका छ। त्यसपछि उनी डिनरमा सहभागी हुनेछन्। प्रधानमन्त्री ओली २१ चैत्र दिउँसो हुने बिमस्टेक शिखर सम्मेलनमा सहभागी भएर नेपालको तर्फबाट सम्बोधन गर्ने कार्यक्रम छ। त्यसअघि बिहान मेरिटाइम ट्रान्सपोर्ट कोअपरेसन अग्रिमेन्ट मा हुने हस्ताक्षर समारोहमा सहभागी हुनेछन्। २१ चैत्र साँझ नेपाली दूतावासमा आयोजना गरिएको रिसेप्सन (रात्रिभोज) मा सहभागी भएसँगै प्रधानमन्त्री ओलीको थाइल्यान्ड भ्रमण समाप्त हुनेछ। परराष्ट्र मन्त्रालयका अनुसार प्रधानमन्त्रीको नेतृत्वमा बैंकक जाने नेपाली प्रतिनिधिमण्डल २५ सदस्यीय मात्र हुने भएको छ।"
नयाँ शैक्षिक सत्र लुटको माध्यम नबनोस्,"नयाँ वर्षको सुरुवात मात्र नभएर वैशाख महिनालाई विद्यालय तहको नयाँ सत्रका रूपमा समेत लिइन्छ। विद्यार्थी नयाँ कक्षामा प्रवेश गर्ने भएकाले भर्ना, पोसाक र पाठ्यपुस्तकका सन्दर्भमा पनि चर्चा हुने गर्छ। नयाँ कक्षामा प्रवेश गर्ने विद्यार्थी नयाँ उमंगका साथ विद्यालय जान पाउन् भन्ने उद्देश्यले सरकारले भर्ना अभियानका रूपमा घरदैलो कार्यक्रमसमेत सञ्चालन गर्दै आएको छ। यद्यपि अझै पनि कयौं विद्यार्थी विद्यालयबाहिर नै रहन विवश छन्। विश्वका अतिसम्पन्न ज्यादै कम देशहरूमा जस्तै नेपालमा पनि आठ कक्षासम्म अनिवार्य तथा निःशुल्क र १२ कक्षासम्म निःशुल्क शिक्षाको व्यवस्था छ। व्यवहारमा भने अक्षरशः पालना भएको पाइँदैन। निजी लगानीमा सञ्चालित संस्थागत विद्यालयले अभिभावकको ढाड भाँचिने गरी शुल्क उठाउने वैधानिक बाटो खुला छ। सामुदायिकले समेत सहयोग र अन्य विभिन्न बहानामा विद्यार्थीबाट शुल्क उठाउँदै आएको छ। त्यसो त शिक्षा मन्त्रालयअन्तर्गतका विभागीय निकायले समेत रजिस्ट्रेसन र परीक्षा फारमका रूपमा विद्यार्थीबाट शुल्क असुल्दै आएका छन्। यस अर्थमा संवैधानिक र कानुनी व्यवस्था हात्तीका देखाउने दाँत झै सावित हुँदैछ। वैशाख लाग्नासाथ अभिभावक तर्सिने अवस्था पनि सुरु हुन्छ। मोबाइलमा नयाँ वर्षको शुभकामनाको नोटिफिकेसनसँगै मिसिएर आउने विद्यालय भर्ना र शुल्कको विवरणले खल्लो र निरस पार्ने गरेको छ। सशक्त नियामक निकायको अभावले अभिभावकहरू दिनानुदिन पीडित हुँदै गएका छन्। शैक्षिक गुणस्तरका बारेमा बोल्ने कुनै पनि निकाय नभएको शिक्षक आफ्ना पेसागत हकहित एवं सेवा र सुविधाका लागि संगठित देखिन्छन्। विद्यालय सञ्चालकहरू बढीभन्दा बढी नाफा आर्जन गर्नका लागि तँछाडमछाड गर्छन्। सरकार र यसअन्तर्गतका निकायहरूलाई आफ्नो पञ्जामा पारेका छन्। यसले सार्वजनिक सेवामा रहेका अभिभावकलाई भ्रष्टाचार गर्न बाध्य पारेको छ भने निम्न र मध्यमवर्गीय समाजमा विखण्डन, असन्तोष, बेखुसी र त्रासको वातावरण पनि सिर्जना गरेको छ। विद्यालय सद्भाव र प्रेमलाई बढावा दिँदै राष्ट्रको मुहारको संकेत गर्ने पवित्र संस्था हुनुपर्नेमा समाजलाई स्तरीकरण गर्ने, आर्थिक विभेदीकरणको नमीठो पाठ सिकाउने एवं शिक्षाको आवरणमा अपवित्र खेलहरू मौलाउने स्थलका रूपमा विकसित भएका छन्। यसले सामाजिक मूल्यमान्यता र आगामी पुस्ताका आचरणगत शुद्धतामा ह्रास ल्याउँदै गरेको प्रत्यक्ष रूपमा महसुस हुन्छ। जसले गर्दा समाज अर्थमुखी र स्वार्थी बन्दै गएको छ। सामाजिक एकाइ विद्यालयले समाजमा खुसी र सन्तुष्टि प्रवद्र्धन गर्नका लागि योगदान गर्नुपर्नेमा बेखुसीका कारक बनी सामाजिक अस्थिरताका लागि अप्रत्यक्ष रूपमा भूमिका खेल्ने काम गर्नु कदापि राम्रो होइन। शैक्षिक सत्रले वैशाखलाई नयाँ वर्ष हुनबाट रोकेको छ अर्थात् यसले अभिभावकमाथि भार थोपर्ने बैसाखीको काम गरेको छ। बैसाखीका अनेक उपाक्रमहरूमध्ये केही उपाक्रमहरू अहिले नै सुरु पनि भइसकेका छन्। नयाँ भर्ना अभियान : आकर्षक विज्ञापन दिएर विद्यालयले आफू उत्कृष्ट भन्दै भर्ना अभियान सञ्चालन गरेका छन्। व्यावसायिक घरानाको लगानी भएका नाफामुखी विद्यालयले व्यवसाय विस्तार गर्नु र विस्तारका लागि विज्ञापन गर्नु अनौठो कार्य होइन। तर शिक्षा कुनै व्यवसायी विशेषको लगानी र नाफामा मात्र सीमित हुने क्षेत्र होइन। यो प्रत्यक्ष रूपमा समाज, सामाजिक मूल्य र समाजको अग्रगमन वा पतनसँग सम्बन्धित विषय भएकाले शिक्षालाई निजी भन्नु नै अशोभनीय कार्य हो। भर्ना अभियानभित्र विभिन्न पक्षहरू लुकेर बसेका छन्। यिनसलाई शक्तिका रूपमा परिणत गर्न विद्यालयले निश्चित कोटा, अन्तिम अवसर र भर्ना सकियो जस्ता सूचनाहरूसमेत जारी गर्ने प्रवृत्ति पछिल्लो समय विकसित भएको छ। पाठ्यपुस्तक र पोसाकमा चलखेल ः विद्यालय भर्ना र वैशाखको आगमनसँगै पाठ्यपुस्तकमा ठूलो चलखेल हुने गरेको छ। पछिल्लो दुई वर्ष सार्वजनिक विद्यालयमा पाठ्यपुस्तक नपुगेको भन्ने गुनासो भने सुनिएको छैन तर निजी क्षेत्रमा पाठ्यपुस्तकको अस्वस्थ व्यापार मौलाउँदै गएको छ। गुणस्तरहीन, अशुद्ध र त्रुटिपूर्ण पाठ्यपुस्तकको ओइरो लागेको कुरा सञ्चार माध्यममा सार्वजनिक हुँदै गरेबाट यसमा विभिन्न क्षेत्र र निकायको संलग्नता पुष्टि हुन्छ। नाफामुखी विद्यालयले हरेक वर्ष पाठ्यपुस्तक परिवर्तन गर्ने प्रवृत्ति देखाएका छन्। प्रकाशक र विद्यालय सञ्चालकको व्यापारिक धन्धाका कारण यसरी प्रत्येक वर्ष पाठ्यपुस्तकहरू परिवर्तन हुने गर्छन्। यसको प्रत्यक्ष प्रभाव विद्यार्थी र अभिभावकमा पर्ने गरेको छ। पाठ्यक्रम परिवर्तन नभइकनै पाठ्यपुस्तक परिवर्तन गरिरहने विद्यालय छ भने स्पष्ट रूपमा के बुझिन्छ भने त्यहाँ कमिसनको ठूलै खेल छ। जसमा विद्यार्थी र अभिभावकलाई शोषण गर्ने काम भएको छ। यतिमात्र कहाँ हो र वैशाखीमै जोडेर शुल्क लिन पाइने भएकाले केही विद्यालयले बर्सेनि विद्यालय पोसाकसमेत परिवर्तन गर्ने गरेका छन्। कहिले सर्टमा लोगो टाँस्ने त कहिले लोगो हटाउने, कहिले रङमा सामान्य परिवर्तन ल्याउने गरी अभिभावकलाई चार पाँच थान पोसाक किन्न बाध्य पार्ने विद्यालयहरू पनि छ्यापछ्याप्ती छन्। नियमतः विद्यालयले पुस्तक र पोसाक बेच्न पाउँदैनन्। विद्यालय सञ्चालक र व्यापारिक प्रतिष्ठानको मिलेमतोमा विद्यालय परिसरमै वा विद्यालयले तोकेकै ठाउँमा पुस्तक र पोसाक किन्नुपर्ने बाध्यता सिर्जना गर्छन्। विद्यालयको क्यालेन्डर र कक्षा परीक्षाका नाममा असुल गरिने खर्च त्यहाँको लगानी र विद्यार्थीको आवश्यकताले औचित्य पुष्टि गर्न सकिने खाले देखिन्न। घर पायकको विद्यालयमा पढ्ने चलन नभएकाले वा यसलाई प्रोत्साहन गर्न नसकेकाले टाढाटाढाका विद्यालयहरूमा भौंतारिने प्रवृत्ति बढेको छ। यसले काठमाडौं र यस्तै घना जनसंख्या भएका क्षेत्रमा यातायात व्यवस्थापनमा समेत समस्या सिर्जना गरिरहेको छ। यसबाट आम नागरिक प्रताडित भएका छन् भने अर्कातिर विद्यालय सञ्चालकलाई यातायात व्यवसायसमेत सँगसँगै सञ्चालन गरेर अभिभावकबाट शुल्क असुल्ने अवसर प्रदान गरेको छ। चर्को यातायात शुल्क असुलेर विद्यार्थीलाई लामो समयसम्म सडकमै घुमाइरहने विद्यालयले आम्दानी त गरेका छन् तर विद्यार्थीको उर्वर मस्तिष्कलाई टेवा दिने होइन, तहसनहस पार्ने काम गरेका छन्। खासगरी वैशाख महिनामै नयाँ विद्यालय चयन गर्ने र कम्तीमा एक वर्षका लागि योजना गर्ने काम गरिन्छ। यतिखेर विद्यालयले पाठ्यपुस्तकमा चलखेल त गरेका छन् छैनन्, पोसाकसम्बन्धी नीति नियम कस्ता बनाएका छन्, विद्यालयमा उपलब्ध हुने खाना र पानी गुणस्तरीय छ छैन भन्ने कुरामा अभिभावक चनाखो हुनुपर्छ। हरेक वर्ष पाठ्यपुस्तक परिवर्तन गर्ने र कमाउनकै लागि मात्र सञ्चालन गरिएका विद्यालयमा आफ्ना बालबालिकालाई भर्ना गर्नु हुँदैन। यस्ता संस्थाले बालबालिकालाई आगामी दिनका लागि तयार गर्ने होइन, अभिभावकमाथि शोषण गरी बालबालिकालाई समेत गुमराहमा पार्ने काम गर्छन्। सार्वजनिक वा सामुदायिक विद्यालयका सन्दर्भमा पनि अनावश्यक रूपमा लिइने सहयोगका नामका शुल्कहरू कति जायज हुन् भन्ने बारे अभिभावक स्वयं सचेत हुनुपर्ने अवस्था रहेको छ। राज्यले लामो समयदेखि शिक्षा ऐनसमेत जारी गर्न नसकेको र जारी गर्न तयार गरिएको शिक्षा ऐनमा पनि विद्यार्थीका हितका बारेमा र विद्यालय शिक्षाको गुणस्तरका बारेमा व्यवस्था गर्नुभन्दा विद्यालय सञ्चालक र शिक्षकका कुरा मात्र थोपर्ने प्रयास भएको छ। यसैले ऐन आए पनि विद्यार्थी र अभिभावकले चयन महसुस गर्न पाउने छैनन्। अभिभावक सचेत नहुने हो भने नयाँ सत्र लुटको माध्यम मात्र बन्ने छ। सचेत नागरिकले समाजमा मौलाउँदै गएका यस किसिमका कुप्रवृत्तिलाई निरुत्साहन गर्नका लागि सक्रियता देखाउनु आवश्यक छ।"
जसले लुटेराहरूलाई कुटीकुटी खेदाए,"काठमाडौं : कोटेश्वरस्थित भाटभटेनी सुपर मार्केटका एक सुरक्षागार्डले लाठीले कुटेर लुटेराहरूलाई लखेटेको भिडियो अहिले सामाजिक सञ्जालमा निकै नै भाइरल छ। शुक्रबार साँझदेखि नै उक्त भिडियो भाइरल छ। ती गार्डको हिम्मतलाई सबैले सराह्रना गर्दै मन पराइरहेका छन्। पहिले नै घोषित कार्यक्रमअनुसार चैत १५ गते राजावादीले तीनकुनेमा प्रदर्शन गरे। उता कोटेश्वरको भाटभटेनी अन्य दिन जस्तै खुल्लै थियो। राजवादीको प्रदर्शनकै कारण अन्य दिन जस्तो सो दिन ग्राहकको भीड भने थिएन। तर, करिब ३ बजेपछि एकाएक २५ जना जतिको हुलले भाटभटेनी तोडफोड गर्न लाग्यो। भाटभटेनीमा ढुंगामुढा बर्साउन थाल्यो। भवनका सिसा फुटाउनुका साथै भाटभटेनी हातामा राखिएका सवारी पनि फोड्न थाले। प्रदर्शनकारी एकाएक आक्रामक बनेर आएपछि गार्डलगायत त्यहाँको व्यवस्थापन पछि सर्यो। किनकि त्यतिखेर प्रहरी प्रशासन त्यहाँ थिएन। कसैले जोखिम मोलेनन्। तोडफोडको केहीबेरमा भाटभटेनीमा लुटपाट मच्चियो। सबै सुरक्षा गार्डहरू साइड लागेर मूकदर्शक बनिरहेका थिए। तर, लुटपाट नै मच्चिन थालेपछि भाटभटेनीका गार्डमध्येका एक कृष्णप्रसाद पराजुलीले नजिकै रहेको लठ्ठी उठाएर त्यहाँ लुट्न आउनेलाई हान्न थाले। उनै पराजुलीले लठ्ठी नै भाँचिने गरी लुटपाटकर्तालाई हानेको र भगाएको भिडियो सामाजिक सञ्जालमा निकै भाइरल भयो। पहिले ढुंगामुढा गर्न थाले। सुरुमा नै सबैजना मिलेर लाठीले हान्न खोजेका थियौं। तर, उनीहरूले ढुंगामुढा गरेपछि हामी पछि सर्यौं। सुरुमा ज्यान जोगाउन लुकेर बस्यौं। ढुंगामुढा भएको केहीबेरमा सबैले भाटभटेनी भित्रबाट सामान ओसार्न थाले। त्यसपछि ल भएन भनेर लठ्ठी लिएर मैले हान्न थालेँ, उनले अन्नपूर्णसँग भने। अन्य साथीहरूलाई पनि लिएर आएका पराजुली आफू बाहिर बसे भने अन्य ४ जनालाई सुपरस्टोर भित्र पठाए। भित्रबाट अन्य गार्डले लठ्ठीले पिट्दै लुटपाट गर्नेलाई बाहिर निकाले भने पराजुलीले बाहिर नै भटाभट हाने। उनको लठ्ठी भाचिँदा पनि उनले लुटपाटकर्तालाई भगाउन छोडेनन्। भाँचिएको लठ्ठीले पनि २४ जनालाई हानेर भगाएको भाइरल भिडियोमा देख्न सकिन्छ। उनका अनुसार केहीबेरमा त्यहाँ प्रहरी प्रशासन आयो र स्थिति सामान्य भयो। भाटभटेनीमा कुल १६ सुरक्षा गार्ड छन्। जसमा पराजुलीसहित ४ गार्ड भाटभटेनीका हुन् भने बाँकी सेक्युरिटी एजेन्सीहरूबाट आएका छन्। पराजुलीले भाटभटेनी सुपरस्टोरमा सुरक्षा गार्डको काम गरेको २२ वर्ष भयो। पहिले नक्सालस्थित भाटभटेनीमा रहेका उनले कोटेश्वर शाखाको भाटभटेनीमा काम गर्न थालेको पनि १० वर्ष हुन लाग्यो। उनी त्यहाँ सुरक्षागार्डका सुपरभाइजरको रूपमा कार्यरत छन्। उनको जन्म सिन्धुपाल्चोकको बतासे गाविसमा भएको हो। उमेरले ५० टेक्न लागेका उनको त्यो दिनको जोश २२ वर्षे ठिटो जस्तो देखिन्थ्यो। आफ्नो ज्यानको पनि पर्वाह नगरी ती लुटपाटकर्तासँग उनी भिडे। डराउनु त हुँदै भएन नि। डराएर झन् काम नहुने भयो। आफूले काम गरिहेको ठाउँ, रोजीरोटी दिने थलोमा लुटपाट मच्चिन थालेपछि अघि बढेको हुँ। त्यो मेरो जिम्मेवारी हो। मैले जिम्मेवारी वहन गरेको हुँ, उनी भन्छन्। शुक्रबारको प्रदर्शनका धेरै अराजक भिडियोहरूको बीचमा उनको भिडियोले बहादुरी र जिम्मेवारीपन इंकित गरेको छ। हेर्दाहेर्दै भाइरल पो हुनुभयो त, यस विषयमा परिवारले के भने त ? जिज्ञासा मेटाउँदै उनी मुसुक्क हाँसे र भने, परिवारले राम्रो काम गर्नुभयो भने। सोही दिन साँझ नै भवन अवलोकन गर्न आएका सुपरस्टोरका अध्यक्ष मीनबहादुर गुरुङले पनि उनको कामको प्रशंसा गर्दै उनलाई स्याबासी दिए। गुरुङले सुपरस्टोरको पुरानो र असल मान्छे उहाँले धेरै राम्रो काम गर्नुभयो भनेको पराजुलीले खुसी हुँदै सुनाए। व्यवस्थापनले पनि उनको त्यो दिनको बहादुरीको सराहना गरेको उनले बताए। कोटेश्वर भाटभटेनीमा त्यसदिन करोडौं क्षति भएको अध्यक्ष गुरुङले भन्दै आएका छन्। तर, आफ्नो ज्यानको बाजी थापेर पराजुली अघि नबढेको भए थप लुटपाट हुनेमा कुनै शंका छैन। एउटा ढुंगामात्रै लागेको भए के हुन्थ्यो तपाईंलाई ? भन्ने प्रश्नमा उनी भन्छन्, जोखिम त थियो। तर, त्योभन्दा बढी कर्तव्य ठूलो भयो। लाठीले हानेर भगाउँदै गर्दा पराजुलीले ती प्रदर्शनकारी र लुटपाटकर्ता एकै हुन् या फरक हुन् भन्ने छुट्ट्याउन भने सकेनन्।"

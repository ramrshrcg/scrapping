शीर्षक,विवरण
बेथितिको दलदलमा स्थानीय तह,"जनताको दैनिक जीवनसँग प्रत्यक्ष सरोकार राख्ने विकास निर्माण र सेवा प्रवाहको जिम्मेवारी बोकेको सबैभन्दा नजिकको सरकार हो, स्थानीय तह।तर, दुःखको कुरा स्थानीय तहका जनप्रतिनिधि निर्वाचित भएको दोस्रो कार्यकाल नबित्दै बेथितिको चाङमाथि उभिएको छ।बेथितिभित्र भ्रष्टाचार र अनियमितताको दलदलमा जनप्रतिनिधि र कर्मचारी डुबेका छन्।महालेखा परीक्षकको हालैको प्रतिवेदनले यो कटु यथार्थलाई उजागर गरेको छ।यसअघिका प्रतिवेदनहरूले पनि गल्ती औंल्याउँदै आएको छ।तर, यी प्रतिवेदनका खबरदारीले स्थानीय तहहरूलाई छोएको छैन । तहहरूले आर्थिक अनुशासन र पारदर्शिताको ठाडो उल्लंघन गरेका छन्।कानुनी प्रावधान मिचेर मनपरी खर्च गर्ने, अनावश्यक कर्मचारी भर्ना गर्ने, सार्वजनिक खरिदमा अनियमितता गर्ने, उपभोक्ता समितिको दुरुपयोग गर्नेजस्ता गम्भीर अनियमितता प्रतिवेदनमा औंल्याइएको छ।यस्ता कुरा सार्वजनिक भइरहँदा जनतामा थप निराशा छाएको छ।यसले स्थानीय तहको वित्तीय अनुशासन र सुशासनमाथि गम्भीर प्रश्नचिह्न खडा गरेको छ।आखिर यो तहमा स्थानीय तहहरू कसरी पुगे ? यो गम्भीर प्रश्न हो।जनप्रतिनिधि र कर्मचारीलाई बेथितिमा डुबाउन आमनागरिकको पनि भूमिका छ।अब मौन बस्ने होइन, गलत कामका विरुद्ध खबरदारी गर्ने र राम्रा काम गर्नेहरूलाई थप प्रोत्साहित गर्नुपर्छ।यो आँकडाले राम्रा काम गर्नेहरूको पनि मनोबल गिराएको छ । जनतामा सबै स्थानीय तह उस्तै हो भन्ने भाष्य पैदा भएको छ।जनताको करबाट उठेको पैसा अनावश्यक र गैरकानुनी खर्चमा उडाइँदा विकास निर्माण र आधारभूत सेवाहरू प्रभावित भएका छन्।यसले जनताको स्थानीय सरकारप्रतिको विश्वास र भरोसामा पनि क्रमशः आँच आउँदै गएको छ।स्थानीय तहमा व्याप्त यो भ्रष्टाचार र अनियमितता रोक्न पहिलो कुरा सबै स्थानीय तहमा आर्थिक कार्यविधि र वित्तीय उत्तरदायित्वसम्बन्धी कडा कानुन बनाई कार्यान्वयन गर्नुपर्छ।दोस्रो, नियमित र प्रभावकारी अनुगमन र निरीक्षणको संयन्त्र स्थापना गर्नुपर्छ।तेस्रो, अनियमितता गर्नेमाथि कडा कारबाही गर्ने परिपाटी बसाल्नुपर्छ । साथै, स्थानीय जनप्रतिनिधि र कर्मचारीहरूको क्षमता अभिवृद्धि गर्दै उनीहरूलाई थप जिम्मेवार र जवाफदेही बनाउनुपर्छ।पारदर्शिता र सार्वजनिक परीक्षणलाई अनिवार्य गर्नुपर्छ।नागरिक समाज र सञ्चारमाध्यमको निगरानीलाई सबल बनाउनुपर्छ।स्थानीय सरकारलाई जनताप्रति उत्तरदायी र जवाफदेही बनाउन सकेमात्र वास्तविक लोकतन्त्रको अनुभूति हुन्छ र विकासले गति लिन्छ।यसका लागि राजनीतिक दलहरू, सरकार, नागरिक समाज र आमनागरिक सबैले आआफ्नो ठाउँबाट सक्रिय भूमिका खेल्नुपर्ने बेला आएको छ।"
बहालवाला मुख्यसचिवविरुद्ध पहिलोपटक मुद्दा,"कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। काठमाडौंं : अख्तियार दुरुपयोग अनुसन्धान आयोगले मुख्य सचिव डाबैकुण्ठ अर्यालविरुद्ध मुद्दा हालेको छ। सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जनालाई विशेष अदालतमा आइतबार मुद्दा दायर गरेको छ। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको छ। अर्याल एक वर्षअघि मुख्यसचिवमा भएका थिए। कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। अर्याल २०७८ साल साउन २५ गतेदेखि २०७९ चैत १४ गतेसम्म सञ्चार तथा सूचना प्रविधि मन्त्रालयका सचिव थिए। सञ्चारबाट प्रधानमन्त्री कार्यालय सरुवा भएका उनी अवकाशको तीन दिनअघि २०८० जेठ ३२ गते मुख्य सचिव बनेका थिए। यो बहालवाला मुख्यसचिवमाथि भ्रष्टाचार मुद्दा लागेको नेपालको इतिहासमा पहिलो घटना हो। अन्तःशुल्क स्टिकर खरिद अनियमिततामा मुख्यसचिव एवं सञ्चार तथा सूचना प्रविधि मन्त्रालयका तत्कालीन सचिव अर्यालसहित सुरक्षण मुद्रण केन्द्रका तत्कालीन कार्यकारी निर्देशक विकल पौडेल, आन्तरिक राजस्व विभागका तत्कालीन महानिर्देशक रितेशकुमार शाक्य र तत्कालीन उपमहानिर्देशक टंकप्रसाद पाण्डेलाई प्रतिवादी बनाइएको छ। सहसचिव शाक्य हाल अर्थ मन्त्रालयको बजेट तथा कार्यक्रम प्रमुख छन् भने पाण्डे भन्सार विभागका उपमहानिर्देशक छन्। शाक्य अर्थ मन्त्रालयका शक्तिशाली सहसचिव मानिन्छन्। सुरक्षण मुद्रण केन्द्रले अन्तःशुल्क स्टिकर छपाइमा अनियमितता गरेको भन्ने उजुरी गरेको थियो। उजुरपछि अन्तःशुल्क स्टिकर छपाइ र टेरामेक्स मेसिन खरिद लगायतमा मुख्य सचिव अर्याल समेतको संलग्नता भएको भन्दै लामो समयदेखि अख्तियारले अनुसन्धान गरिरहेको थियो। अख्तियारको अनुसन्धानमा सञ्चार तथा सूचना प्रविधि मन्त्रालयका तत्कालीन सचिव एवं सुरक्षण मुद्रण विकास समितिका तत्कालीन अध्यक्ष अर्यालसहितको मिलोमतोमा अन्तःशुक्क छाप्ने काम निजी कम्पनी दिएको देखिएको छ। त्यो प्रकरणमा आन्तरिक राजस्व विभागका तत्कालीन महानिर्देशक शाक्य, आन्तरिक राजस्व विभागका तत्कालीन उपमहानिर्देशक पाण्डेय संलग्नता देखिएको छ। त्यस्तै आन्तरिक राजस्व विभागका तत्कालीन निर्देशक गणेश विक्रम शाही, आन्तरिक राजस्व विभागका तत्कालीन शाखा अधिकृत रवीन्द्रप्रसाद पौड्याल, राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, सुरक्षण मुद्रण केन्द्रका तत्कालीन खरिद विज्ञ शक्तिप्रसाद श्रेष्ठ, सुरक्षण मुद्रण केन्द्रका तत्कालीन शाखा अधिकृत हरिबल्लभ घिमिरे, सुरक्षण मुद्रण केन्द्रका तत्कालीन लेखा अधिकृत विष्णुप्रसाद गौतम तथा प्रिन्ट सेल प्रणाली ललितपुर र त्यसका मुख्य व्यक्ति (निर्देशक एवं सञ्चालक) केशव शर्मालको पनि मिलोमतो रहेको अख्तियारले जनाएको छ। विकल पौडेलविरुद्ध मुद्दै मुद्दा, दुई मुद्दामा दोषी ठहर सुरक्षण मुद्रण केन्द्रका तत्कालीन कार्यकारी निर्देशक विकल पौडेल यो प्रकरणमा संलग्नता रहेको भन्दै अख्तियारले मुद्दा चलाएको छ। यसअघि अख्तियारले सेक्युरिटी प्रिन्टिङ प्रेसमा भ्रष्टाचार गरेको भन्दै पौडेलविरुद्ध मुद्दा दायर गरेको थियो। सो मुद्दामा विशेष अदालत काठमाडौंंले पौडेललाई दोषी ठहर गरिसकेको छ। उनलाई दुई वर्ष कैद तथा २५ करोड ४७ लाख जरिवाना र बिगोबराबरको रकम असुल हुने विशेष अदालत फैसला गरेको छ। अमेरिकाको स्थायी आवासीय (पीआर) अनुमतिपत्र रहेको कुरा ढाँटेर नेपालमा सरकारी पद लिएको भन्दै अख्तियारले पौडेलविरुद्ध २०८१ वैशाख ९ गते विशेष अदालतमा मुद्दा दायर गरेको थियो। विदेशी आवासीय अनुमति पत्रधारीले नेपालको कुनै पनि सार्वजनिक पदमा रहन नपाउने कानुनी व्यवस्थाविपरीत झुट्टा विवरण पेस गरी पौडेल केन्द्रको कार्यकारी निर्देशक बनेको भन्दै अदालतले उनलाई दोषी ठहर गरिसकेको छ। जेठ १५ गते भ्रष्टाचार निवारण ऐन २०५९ को दफा १६ को उपदफा अनुसार कसुर गरेको ठहर गर्दै पौडेललाई एक वर्ष कैद र १० हजार जरिवाना हुने फैसला सुनाएको छ। २०८१ जेठ ९ मा पौडेलले केन्द्रको कार्यकारी प्रमुख रहँदा पाँच वर्षमा ६२ करोड रुपैयाँ अकुत सम्पत्ति आर्जन गरेको भन्दै मुद्दा दायर गरिएको छ। त्यस्तै २०८१ वैशाख ३० मा अख्तियारले प्रेस खरिद अनियमितताको आरोपमा ४० करोड रुपैयाँ बिगो कायम गरी उनीविरुद्ध मुद्दा दायर गरेको थियो । उनी पाँच महिनादेखि अख्तियारको हिरासतमा छन्। कानुनविपरीत सम्झौता कर्मचारी र मिलोमतोमा सुरक्षण मुद्रण विकास समितिअन्तर्गतको सुरक्षण मुद्रण केन्द्रले २०७८०७९ मा विनियोजन भएको बजेट, स्वीकृत खरिद गुरुयोजना, सञ्चार तथा सूचना प्रविधि मन्त्रालयका सचिव (प्रथम पक्ष) र सुरक्षण मुद्रण केन्द्रका कार्यकारी निर्देशक (दोस्रो पक्ष) बीच भएको कार्यसम्पादन सम्झौताविपरीत अन्तःशुल्क स्टिकरको खरिद कार्य अगाडि बढाएको अनुसन्धानमा देखिएको आरोप पत्रमा छ। अनुसन्धानमा सुरक्षण मुद्रण केन्द्रका रहेका मेसिनलाई थन्काएर अन्तःशुल्क स्टिकर महँगो मूल्य छाप्न प्रिन्ट सेल प्रालिलाई दिइएको देखिएको छ। मुद्रण केन्द्रले आन्तरिक राजस्व विभागबाट यो वर्ष ४३ करोड ३२ लाख स्टिकर छाप्ने अनुमति पाएको थियो। सम्झौता भएको स्टिकरको लागत ३८ करोड ५५ लाख ४८ हजार हुन आउँछ। आन्तरिक राजस्व विभागले योभन्दा अघि जनक शिक्षा सामग्री केन्द्र साथै अन्तर्राष्ट्रिय प्रतिस्पर्धामा विदेशी कम्पनीबाट छपाइ गर्दै आएको थियो। त्यो पनि बढीमा ३५ रूपैया प्रतिस्थान स्टिकर। प्रिन्ट सेललाई भने ८९ रुपैयाँ प्रतिस्थानको दरमा छाप्न दिएर अनियमितता गरेको अनुसन्धानमा देखिएको छ। अख्तियारकाअनुसार विनियोजित बजेट स्वीकृत खरिद गुरुयोजना तथा कार्यसम्पादन सम्झौतामा उल्लिखित प्रावधानविपरीत सुरक्षण मुद्रण केन्द्रले कार्य अगाडि बढाउँदा आर्थिक कार्यविधि तथा वित्तीय उत्तरदायित्व नियमावली, २०७७ को नियम ३३ बमोजिम कार्यक्रम संशोधन गरी कार्य अगाडि बढाउनु थियो। तर, त्यो नगरी अति संवेदनशील र राष्ट्रको अर्थतन्त्रसँग प्रत्यक्ष सरोकार राख्ने अन्तःशुल्क स्टिकरको खरिद कार्य निजी कम्पनीमार्फत छपाइ गरी प्राप्त गर्ने सम्झौता गरी अगाडि बढाएको पाइएको छ। यो विनियोजित बजेटबाट सुरक्षण मुद्रण केन्द्रले जनशक्तिलाई तालिम प्रदान गरी अन्तःशुल्क स्टिकर छपाइका लागि आवश्यक पर्ने पेपर तथा टोनर, मसि खरिद गरी गरी सुरक्षण मुद्रण केन्द्रमा भएको मेसिनबाट आफैंंले अन्तःशुल्क स्टिकर छपाइ गर्नुपर्नेमा सो नगरेको प्रिन्ट सेललाई दिएको पाइएको छ। यसरी विनियोजित बजेटको प्रावधानविपरीत आधिकारिक निकायको स्पेसिफिकेसन र डिजाइनको स्वीकृति बेगर नै निजी क्षेत्रसँग सम्झौता गर्नु वद्नियतपूर्ण कार्य गरेको देखिएको अख्तियारको ठहर छ। पिन्ट सेललाई छाप्न दिने कार्य कानुनविपरीत भएको अख्तियारको आरोप पत्रमा छ। सार्वजनिक खरिद ऐन, २०६३ को दफा १० र सार्वजनिक खरिद नियमावली, २०६४ को नियम २५ एवं सार्वजनिक खरिद अनुगमन कार्यालयले स्ट्यान्डर्ड बिडिङ डकुमेन्टमा तोकेका प्रावधानविपरीत मूल्यांकनका आधारहरू राखी बोलपत्र तयार गरेको पाइएको पनि अनुसन्धानमा देखिएको छ। प्रिन्ट सेललाई छाप्न दिने कार्य सार्वजनिक खरिद ऐन, २०६३ को दफा १५(१)(घ) विपरीतको खरिद विधि छनौट गरेको देखिएको अख्तियारले जनाएको छ। सार्वजनिक खरिद नियमावली, २०६४ को नियम ७ विपरीतको खरिद गुरुयोजना बनाइ सार्वजनिक खरिद नियमावली, २०६४ को नियम ९ र नियम ११ मा उल्लेख गरेका प्रावधान र आधारविपरीत अस्वाभाविक रूपले बढी लागत अनुमान तयार गरी सार्वजनिक खरिद ऐन, २०६३ को दफा २३ का आधारहरूलाई पालना नगरी सारभूत रूपमा प्रभावग्राही नरहेको बोलपत्र स्वीकृत गरेको पाइएको छ। यसअघि अधिकतम ३५ रुपैया प्रतिथानसम्म नै छपाइ हुँदै आएको स्टिकरको छपाइमा ८९ रुपैयाँप्रति स्थान खर्च गरेको अनुसन्धानमा देखिएको छ। कानुनीविपरीत पेस्की अनुसन्धानमा सुरक्षण मुद्रण विकास समिति (गठन) आदेश, २०७३ को दफा ३ बमोजिम गठित समितिबाट निर्णय नगराइअधिकार प्रत्यायोजन नभई कार्य अगाडि बढाएको आफ्नो ओहदाको कर्तव्य पालना गर्दा प्रचलित कानुनविपरीत गरी अन्तःशुल्क स्टिकर खरिदसम्बन्धी कार्य निजी कम्पनीलाई ठेक्का लगाइ सम्झौता बमोजिमको २० प्रतिशत पेस्की रकमसमेत भुक्तानी गरेको पनि पाइएको छ। प्रचलित कानुनविपरीतअधिकारप्राप्त निकायको स्वीकृतबिना नै सरकारी सम्पत्ति कुनै मूल्यशुल्क नलिई आपूर्तिकर्तालाई निजी प्रयोगमा दिएको पनि पाइएको छ। उनीहरूको मिलोमतोमा अति संवेदनशील मेसिन एचपी इन्डिगो सिक्स के, सेक्युरिटी प्रिन्टिङ मेसिन थान २, जुरा सेक्युरिटी प्रिन्टिङ सफ्टवयेर, भौतिक पूर्वाधारहरू जमिन, भवन, विद्युत्, पानी, एयर कन्डिसिनिङर विदेशी जनशक्तिलाई एकोमोडेसन(तालिम)समेत उपलब्ध गराइएको थियो। उनीहरूको आपसी मिलोमतो र संलग्नतामा आफूहरूलाई लाभ पुयाउने र सार्वजनिक संस्था सुरक्षण मुद्रण केन्द्रलाई ३८ करोड ६७ लाख १७ हजार हानिनोक्सानी पुर्याउने बद्नियतले कार्य गरीगराएको पाइएको छ। सर्वोच्चबाट रिट खारेज भएकै दिन निर्णय हतारहतारमा सर्वोच्च अदालतबाट रिट खारेज भएकै दिन निर्णय गरेर अन्तःशुल्क स्टिकर छाप्ने जिम्मा सुरक्षण मुद्रण केन्द्र दिइएको थियो। सर्वोच्चले २०७९ भदौ २७ मा रिट खारेज भएको थियो। आन्तरिक राजस्व विभागले पहिले नै आह्रवान गरी सर्वोच्च अदालतको अन्तरकालीन आदेशले स्थगित रहेको बोलपत्रको प्रक्रिया स्वतः क्रियाशील भएको अवस्थामा आन्तरिक राजस्व विभागले मद्रास सेक्युरिटी प्रेससँगबाँकी प्रक्रियाबमोजिम टुंगोमा पुग्नुपर्ने बाध्यात्मक अवस्था सिर्जना भएको थियो। तर, योसमेत नजरअन्दाज गरी हतारहतार सर्वोच्च अदालतबाट यो रिट खारेज भएकै दिन २०७९ भदौ २७ को मिति राखी निर्णय गरी सोही दिनको मिति राखी पत्र तयार गरिएको अनुसन्धान पाइएको छ भने त्यसको भोलिपल्ट मिति भदौ २८ गतेका दिन ३ वटा पत्रहरू चलानी गरेपश्चात् मात्र उक्त कार्यादेशको पत्र चलानी गरी सुरक्षण मुद्रण केन्द्रलाई कार्यादेश दिएको अनुसन्धान पाइएको छ। सोही कार्यादेशको आधारमा स्पेसिफिकेसनडिजाइनसमेत आन्तरिक राजस्व विभागबाट स्वीकृत नगरीनगराइ अन्तःशुल्क स्टिकर खरिदका लागि सुरक्षण मुद्रण केन्द्रले कानुनविपरीत ठेक्का लगाएको थियो। कानुनविपरीत ठेक्का लगाएर पेस्कीवापत २० प्रतिशतले हुन आउने ६ करोड ८४ लाख ४५ हजार ६ सय भुक्तानीसमेत गरिएको थियो। मुख्यसचिव स्वतः निलम्बनमा मुख्यसचिवसहित मुद्दा दायर भएका सबै कर्मचारीहरू स्वतः निलम्बनमा परेका छन्। अख्तियारले मुद्दा चलाएसँगै निलम्बन हुने कानुनी व्यवस्था छ। भ्रष्टाचार निवारण ऐनको दफा ३३ मा स्वतः निलम्बन हुने व्यवस्था छ। जसमा त्यस्तो भनिएको छ, कुनै राष्ट्रसेवक दफा २८ को उपदफा (१) को खण्ड (ग), दफा ३० को उपदफा (३) तथा दफा ३१ बमोजिम थुनामा रहेकोमा त्यसरी थुनामा रहेको अवधिभर र निजउपर दफा ३६ बमोजिम मुद्दा दायर भएकोमा त्यस्तो राष्ट्रसेवक सो मुद्दाको किनारा नभएसम्म स्वतः निलम्बनमा रहनेछ। मुख्यसचिवसँगै सहसचिव शाक्य, पाण्डेसहित अन्य कर्मचारी पनि निलम्बनमा परेको छ। कसलाई के र कति सजाय माग ? मुख्य सचिव(तत्कालीन सचिव, सञ्चार तथा सूचना प्रविधि मन्त्रालय) डा अर्याललाई सञ्चार तथा सूचना प्रविधि मन्त्रालयका सचिवको जिम्मेवारीमा रही सुरक्षण मुद्रण विकास समितिको अध्यक्ष रहेका निजले सो समितिलाई तोकिएको कुनै पनि काम कर्तव्य कानुनी रूपमा पालना नगरेको आरोप लगाइएको छ। समितिका अन्य ७ जना सदस्यको अधिकारलाई पूर्णतः हरण गरी सुरक्षण मुद्रण केन्द्रको २०७९८० का नीति, बजेट तथा कार्यक्रमलाई समितिको बैठकबाट स्वीकृतसमेत नगराएको अनुसन्धानमा देखिएको छ। समितिबाट अधिकार प्रत्यायोजनसमेत नगराइ मन्त्रालयको सचिवको हैसियतबाट कानुनले नदिएको अधिकारसमेत प्रयोग गरी कार्यकारी निर्देशकलाई गैरकानुनी काम कारबाही सम्पादन गर्न प्रत्यक्ष सहयोग पुयाइ बजेट सिलिङ दिने काम गरेको आरोप पत्रमा उल्लेख छ। वार्षिक बजेट तथा कार्यक्रम अर्थ मन्त्रालयमा पठाइ एलएमबीआईएसमा प्रविष्टि गराउने, कार्यसम्पादन सम्झौता गर्ने, खरिद गुरुयोजना स्वीकृत गर्नेजस्ता काम कारबाहीमा संलग्न भई सार्वजनिक खरिद ऐन, २०६३, सार्वजनिक खरिद नियमावली, २०६४ एवं सुरक्षण मुद्रण विकास समिति (गठन) आदेश, २०७३ ले तोकेका कार्यहरू सम्पादन गर्दा समितिको अध्यक्षको हैसियतले गर्नुपर्ने जिम्मेवारी वहन नगरेको अनुसन्धानमा पाइएको छ। तर, मन्त्रालयको सचिवको हैसियतले कानुनले नदिएको अधिकार प्रयोग गरी कार्य गरेगराएको, सुरक्षण मुद्रण केन्द्रका तत्कालीन कार्यकारी निर्देशकले अन्तःशुल्क स्टिकरको छपाइ गर्नेसम्बन्धी गैरकानुनी खरिद कार्य अगाडि बढाइ मिलेमतोमा सारभूतरूपमा प्रभावग्राही नरहेको बोलपत्र स्वीकृत गरी कानुनविपरीतको ठेक्का सम्झौता भई पेस्की रकम भुक्तानीसमेत गरेको आरोप पत्रमा उल्लेख छ। उनीविरुद्ध ३८ करोड ६७ लाख १७ हजार ६४० रकम विगो कायम गरिएको छ। मुख्य सचिव अर्यालविरुद्ध पेस्की स्वरूप भुक्तानी भएको ६ करोड ८४ लाख ४५ हजार ६ सय रकम असुलको पनि माग दाबी गरिएको छ। नभएको अधिकार प्रयोग गरी सुरक्षण मुद्रण केन्द्रको खरिद गुरुयोजना स्वीकृत गरेकोले निजलाई भ्रष्टाचार निवारण ऐन, बमोजिमको कसुरमा सोही ऐनको दफा १५ बमोजिमको कैद सजाय र जरिवाना माग दाबी गरिएको छ। साथै सञ्चार तथा सूचना प्रविधि मन्त्रालयको तत्कालीन सचिव पदमा कार्यरत रही निजले भ्रष्टाचार निवारण ऐनअन्तर्गतका माथि उल्लिखित कसुर गरेको देखिँदा भ्रष्टाचार निवारण ऐन, २०५९ को दफा २४ बमोजिम थप सजायसमेत हुन मागदाबी लिइएको अख्तियारका प्रवक्ता एवं सहसचिव नरहरि घिमिरेले जानकारी दिए। सहसचिवद्वय (आन्तरिक राजस्व विभागका तत्कालीन महानिर्देशक) शाक्य र (तत्कालीन उपमहानिर्देशक) पाण्डेयविरुद्ध भ्रष्टाचार निवारण ऐन, २०५९ बमोजिम १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। सुरक्षण मुद्रण केन्द्रका तत्कालीन कार्यकारी निर्देशक पौडलविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। साथै सुरक्षण मुद्रण केन्द्रको प्रमुख (कार्यकारी निर्देशक) को पदमा कार्यरत रही भ्रष्टाचार निवारण ऐन, २०५९ को परिच्छेद २ (भ्रष्टाचारको कसुर र सजायसम्बन्धी व्यवस्था) अन्तर्गतका कसुर गरेको देखिँदा थप सजाय समेतको मागदाबी गरिएको छ। विभागका तत्कालीन निर्देशक शाही, तत्कालीन शाखा अधिकृत पौडेल, मुद्रण केन्द्रका तत्कालीन शाखा अधिकृत घिमिरे र लोखा अधिकृत गौतम, राष्ट्रिय सूचना प्रविधि केन्द्रका तत्कालीन निर्देशक श्रेष्ठका साथै मुद्रण केन्द्रका परामर्शदाता श्रेष्ठविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुल उपरको मागदाबी गरिएको छ। प्रिन्ट सेलका सञ्चालक केशव शर्माले रकम लिने खाने प्रकृतिको मतियारको भूमिका निर्वाह गरेको हुँदा भ्रष्टाचार निवारण ऐन, २०५९ को दफा २३ को प्रावधानबमोजिम भ्रष्टाचार निवारण ऐन, २०५९ को दफा १७ बमोजिमको कसुरमा मुख्य कसुरदारलाई हुने सजाय बराबर बिगो कायम गरी सोही ऐनको दफा २२ को प्रतिबन्धात्मक वाक्यांशबमोजिम मुख्य कसुरदारलाई हुने सरह कैद र जरिवानाको सजाय गरी भुक्तानी भएको ६ करोड ८४ लाख ४५ हजार ६ सय असुलउपर हुनसमेत माग दाबी लिइएको छ।"
"नेताहरू सांसद, मन्त्री, प्रधानमन्त्रीका लागि दौडधुपमा लागेपछि राजनीतिक यात्राको उद्देश्य बिर्सिए : गगन थापा","काठमाडौं : नेपाली कांग्रेसका महामन्त्री गगनकुमार थापाले नेताहरूले राजनीतिक यात्राको उद्देश्य बिर्सिने अवस्था आएको बताएका छन्। नन्दप्रसाद जानुका फाउन्डेशनले सोमबार काठमाडौंमा आयोजना गरेको कर्मयोगी नन्दप्रसाद शिवाकोटी माइला दाइ स्मृति ग्रन्थ बिमोचन गर्दै थापाले नेताहरू सांसद,मन्त्री,प्रधानमन्त्रीको रेसमा दौडनका लागि व्यस्त हुने गरेकाले राजनीतिक यात्राको उद्देश्य बिर्सिने अवस्था आएको बताएका हुन्। उनले पटकपटक प्रधानमन्त्री बन्नुको कारणबारे अहिलेको प्रधानमन्त्री प्रचण्डलाई पनि सोधेको जिकिर गरे। अहिलेको राजनीतिक सरकार ढाल्ने,गिराउने, चुनाव लड्ने जित्नेमा केन्द्रीत हुँदा मिसन हराएको जस्तो देखिएको उनको भनाइ छ । थापाले कांग्रेसभित्रको फोहोर थोरै र सफा धेरै भएपनि सफाको चर्चा कम हुने गरेको धारणा राखे । पार्टीभित्र फोहोर गर्नेलाई भगाउँदै सफा गर्न सहि पात्रहरू खोज्नुपर्ने उनले बताए। थापाले अग्रह नेताहरूको योगदानका कारण अहिले आफूहरु विभिन्न पद र जिम्मेवारीमा पुगेको भन्दै उनीहरूको भूमिकालाई बिर्सन नहुने धारणा राखे।"
चीनले 'भिजिट नेपाल२०२५' मनाउने,"काठमाडौं : चीनले 'भिजिट नेपाल२०२५' मनाउने भएको छ। नेपालचीन कूटनीतिक सम्बन्ध स्थापनाको ७०औं वर्षगाँठका अवसरमा नेपालको पर्यटन प्रवर्द्धन र चिनियाँ पर्यटकलाई नेपाल भ्रमण गर्न प्रेरित गर्ने उद्देश्यका साथ चीनले भिजिट नेपाल२०२५ मनाउने निर्णय गरेको हो। नेपाल भ्रमणमा रहेका चिनियाँ उपविदेशमन्त्री सुन वेइतोङले प्रधानमन्त्री पुष्पकमल दाहालसँग भेटमा उक्त जानकारी गराएका हुन्। उपविदेशमन्त्री सुन वेइतोङले उक्त अभियानले नेपालको आर्थिकसामाजिक विकासमा टेवा पुग्ने बताए। सिंहदरबारमा सोमबार भएको भेटमा उनीहरूबीच द्विपक्षीय हित, आपसी चासो र सहकार्यका विषयमा छलफल भएको थियो। प्रधानमन्त्री दाहालले नेपालको आर्थिक सामाजिक विकासमा चीनले पुर्याउँदै आएको सहयोगप्रति खुसी व्यक्त गरेका थिए। आगामी दिनमा नेपालले सन् २०२६ मा अति कम विकसित मुलुकबाट स्तरोउन्नति हुने उद्देश्य राखेको उल्लेख गर्दै त्यसलाई सफल तुल्याउनका लागि चीनको सहयोग आवश्यक पर्ने प्रधानमन्त्रीको भनाइ थियो। नेपालचीन कूटनीतिक परामर्श संयन्त्रको १६औं बैठकमा भाग उपविदेशमन्त्री सुन वेइतोङ नेपाल आएका हुन्।"
विराटनगरको बजेट ३ अर्ब ४९ करोड ९८ लाख,"विराटनगर : विराटनगर महानगरपालिकाले आगामी आर्थिक वर्ष २०८१८२ का लागि ३ अर्ब ४९ करोड ९८ लाख ८६ हजार रुपैयाँ बराबरको बजेट ल्याएको छ। विराटनगर कोशी प्रदेशको एउटा मात्रै महानगरपालिका हो। उपमेयर शिल्पा निराला कार्कीले सोमबार नगरसभामा आय व्ययको अनुमानित विवरण पेस गरेकी हुन्। कार्यालय सञ्चालन तथा प्रशासनिक खर्चका लागि ५९ करोड, ऋणको सावाँ ब्याज भुक्तानीका लागि ५ करोड र चालु आर्थिक वर्षको चालु खर्चतर्फको दायित्व भुक्तानीका लागि ३ करोड ३४ लाख ८३ हजार विनियोजन गरिएको उनले बताइन्। उनका अनुसार समपूरक कार्यक्रमका लागि ६ करोड १० लाख र वडास्तरीय योजनाका लागि ४३ करोड ३ लाख १२ हजार रुपैयाँ छुट्याइएको छ। महानगरले बहुवर्षीय ठेक्का तथा गौरवका आयोजना एवं दायित्व सरेर आएका योजनाको भुक्तानीका लागि ५० करोड, बस्ती विकास र तराईमधेस समृद्धि कार्यक्रमतर्फ ५ करोड ६० लाख, मर्मत सम्भारतर्फ १० करोड तथा भारी सवारी साधन खरिदका लागि २ करोड रुपैयाँ बजेट विनियोजन गरेको छ। सामाजिक विकास क्षेत्रअन्तर्गत शैक्षिक विकास कार्यक्रमतर्फ ७८ करोड ७८ लाख १ हजार, स्वास्थ्य विकास कार्यक्रमतर्फ २० करोड ५७ लाख ९३ हजार, नगरस्तरीय योजनाका लागि ३५ करोड, महिला लक्षित कार्यक्रमतर्फ ९९ लाख ५७ हजार, संघ संस्थातर्फ २ करोड ७० लाख बजेट विनियोजन गरिएको जानकारी कार्कीले दिइन्। आदिवासी जनजाति, दलित, मधेसी, तथा यौनिक तथा अल्पसंख्यकतर्फ ६२ लाख ८६ हजार, बालबालिका लक्षित कार्यक्रमतर्फ ७० लाख ८० हजार, युवा विकास कार्यक्रमतर्फ ९५ लाख ८४ हजार, खेलकुद विकास कार्यक्रमका लागि १ करोड ८ लाख, रोजगार प्रवर्धन कार्यक्रमतर्फ ७० लाख ४६ हजार रुपैयाँ बजेट विनियोजन गरिएको छ। महानगरले ज्येष्ठ नागरिकतर्फ ९ लाख ९५ हजार, अपांगता क्षमता विकास कार्यक्रमतर्फ २८ लाख ८ हजार रुपैयाँ विनियोजन गरेको छ। आर्थिक विकास क्षेत्रअन्तर्गत कृषि विकासतर्फ १ करोड ३ लाख, पशुपंक्षी तथा भेटनरीतर्फ १ करोड ५३ लाख ९७ हजार, सहकारीतर्फ २४ लाख, उद्यमशील विकासतर्फ ५० लाख, उपभोक्ता हित संरक्षणका लागि ८ लाख ५० हजार र पर्यटन प्रवर्द्धनका लागि १ करोड ९४ लाख रुपैयाँ विनियोजन गरिएको छ। वन वातावरण तथा विपद् व्यवस्थापन क्षेत्रअन्तर्गत विपद् व्यवस्थापनतर्फ १ करोड २० लाख, वन वातावरण तथा जैविक विविधतातर्फ ३५ लाख ५० हजार तथा सरसफाइ कार्यक्रमतर्फ १ करोड ३० लाख रुपैयाँ विनियोजन गरिएको छ। सुशासन तथा संस्थागत विकास क्षेत्रअन्तर्गत राजस्व सुदृढीकरणतर्फ ३० लाख, नगर प्रहरी तथा ट्राफिक व्यवस्थापनका लागि ४० लाख, सहरी विकासतर्फ ९० लाख, सूचना तथा सञ्चारका लागि ६० लाख, सूचना तथा प्रविधितर्फ ८० लाख, सुशासन तथा सेवा प्रवाहका लागि १ करोड ८ लाख ४५ हजार छुट्याइएको छ। महानगरले कानुन तथा न्यायतर्फ ७२ लाख ५० हजार, फोहोर पानी प्रशोधन केन्द्रतर्फ २ करोड ९५ लाख, सडक ढल तथा नाला सफाइ र मर्मतका लागि ४ करोड ५० लाख, भूउपयोग आवास तथा बस्ती विकास कार्यक्रमतर्फ ८५ लाख ४९ हजार, विद्युतीकरण कार्यक्रमका लागि २ करोड ९ लाख रुपैयाँ बजेट विनियोजन गरेको छ। योजना निर्माण गर्ने क्रममा महानगरपालिकाले १९ वटा वडालाई २ करोडका दरले बजेट दिएको छ। महानगरले चालु आर्थिक वर्ष २०८००८१ का लागि ३ अर्ब ३६ करोड १७ लाख बराबरको बजेट ल्याएको थियो। आगामी आर्थिक वर्षका लागि करिब १३ करोड बढीको बजेट ल्याइएको छ। महानगरले जेठ मसान्तसम्ममा चालु विनियोजित बजेटमध्ये करिब ६४१३ प्रतिशत अर्थात २ अर्ब १५ करोड ६० लाख रुपैयाँ खर्च गरेको छ। चालुतर्फ १ अर्ब २५ करोड ११ लाख र पुँजीगततर्फ ८८ करोड १३ लाख ६६ हजार रुपैयाँ खर्च भएको हो।"
"बालेनको 'तवरतरिका'बाट सुनिता डंगोल असन्तुष्ट, भनिन् पदको मर्यादामा बसेर अभिव्यक्ति दिनुपर्छ","काठमाडौं : काठमाडौं महानगरपालिकाका उपप्रमुख सुनिता डंगोलले पदको मर्यादा राखेर अभिव्यक्ति दिन आग्रह गरेका छन्। उनले महानगर प्रमुख बालेन्द्र शाह (बालेन)लाई लक्षित गर्दै जथाभाबी अभिव्यक्ति दिँदा समाज र राजनीतिमा अराजकता फैलिने बताइन्। 'पदमा बसिसकेपछि पदको मर्यादमा बसेर अभिव्यक्ति दिनुपर्छ। जथाभाबी बोल्ने हो भने त्यसले समाज र राजनीतिमा अराजकता फैलाउँछ,' उनले भनिन्। उनले सिंहदरबारमा जलाउने अभिव्यक्ति मात्र होइन, महानगरको दरबार जालाउने अभिव्यक्ति दिनु पनि राम्रो नभएको बताइन्। 'जलाउने, बिगार्ने, भत्काउने, दुःख दिने, झगडा गर्ने बाटोमा हामी नलागौं। हामी सबैले सबैको अस्तीत्व स्वीकार्नुपर्छ। नस्वीकार्ने हो भने त्यसले विकास होइन, विनासतर्फ लान्छ,' उनले भनिन्। उनले नेताहरूलाई गाली गर्दैमा समस्या समाधान नहुने बताइन्। सबै समस्याको समाधान संबादबाटै उनको भनाइ छ। 'कहिले कुन नेतालाई गाली गर्ने, कहिले साथीभाइलाई गाली गर्ने कुरा राम्रो होइन। मतभेद भयो भने संबादबाट समाधान खोज्नुपर्छ,' उनले भनिन्। उपप्रमुख डंगोलले न्युरोड, कलंकी, हाडीगाउँ, पशुपती, र तिनकुने केसमा संबादबाटै हल खोज्न सकिनेतर्फ प्रमुख बालेनको ध्यानाकर्षण गराइन्। 'मैले भनेजस्तो भयो भने मेरो जित भयो, अर्कोको हार भयो भनेर लाग्नु स्थानीय सरकार र संविधानको विरुद्धमा हुन्छ,' उनले भनिन्। फिल्डमा गएर एउटा जनप्रतिनिधिले अर्को जनप्रतिनिधिबीच नभिड्न पनि उनले आग्रह गरिन्। उनले काठमाडौं महानगरपालिका युवा राजनीतिलाई उदाहरण दिइरहेकाले त्यसको जिम्मेवारी निभाउन बालेनलाई आग्रह गरिन्। 'युवा भनेको के हो र राजनीतिमा युवा आउने उदाहरण हामीले दिइरहेका छौं। प्रमुखज्युलाई विशेष आग्रह गर्न चाहन्छु, तपाईँ हामी बोल्ने हरेक कुराले संसारभरिका युवालाई प्रेरणा दिइरहेको हुन्छ। अभिव्यक्ति बन्नलाई महत्वपूर्ण भूमिका खेलिरहेको हुन्छ। तपाईँ, मजस्ता राजनीतिक व्यक्तिले व्यक्तिभन्दा माथि उठ्नैपर्छ,' उनले भनिन्। उनले हरेक व्यक्तिको मत फरक हुने भन्दै त्यसमा विवाद नगर्न पनि आग्रह गरिन्। 'यो संसद होइन। यहाँ सरकार पक्ष र प्रतिपक्ष छैन। हामी सबै सरकार पक्ष हौं। हाम्रो उद्देश्य नै काठमाडौं महानगरपालिका बनाउने हो,' उनले भनिन्, 'केही कुरामा ध्रुवीकरण हुन खोज्या हो कि जस्तो लाग्यो। यो राम्रो संकेत होइन। हरेक व्यक्तिको फरक मत हुन्छ। फरक मत राख्नै नपाउने भन्ने हुँदैन। फरक मत राख्ने वित्तिकै विद्रोह गरे भनेर उपमा दिन पनि जरुरी छैन। फरक मतको सम्मान नगर्ने हो भने तिक्तता बढ्छ।'"
चिनियाँ उपविदेशमन्त्री वेईतोङ काठमाडौं आइपुगे,"काठमाडौं : जनवादी गणतन्त्र चीनका उपविदेशमन्त्री सन वेईतोङ तीन दिने औपचारिक भ्रमणमा काठमाडौं आइपुगेका छन्। परराष्ट्र मन्त्रालयका अनुसार उपविदेशमन्त्री वेईतोङ सोमबार बिहान त्रिभुवन अन्तर्राष्ट्रिय विमानस्थलमा उपविदेशमन्त्री वेईतोङको प्रतिनिधि मण्डललाई परराष्ट्र मन्त्रालयका सहसचिव कृष्णप्रसाद ढकालले स्वागत गरेका हुन्। उनी काठमाडौँमा मंगलबार हुने नेपालचीन कूटनीतिक परामर्श संयन्त्रको १६ औँ बैठकमा सहभागी हुनेछन्। परामर्श संयन्त्रको बैठकमा नेपालका तर्फबाट परराष्ट्र सचिव सेवा लम्सालले प्रतिनिधिमण्डलको नेतृत्व गर्ने बताइएको छ। भ्रमणका क्रममा नेपाल र चीनबीचको द्विपक्षीय सम्बन्ध र सहयोगका समग्र क्षेत्रबारे छलफल गरिने मन्त्रालयले जनाएको छ । यसैगरी चिनियाँ उपविदेशमन्त्री वेईतोङले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्ड सँग छुट्टाछुट्टै शिष्टाचार भेटवार्ता गर्ने कार्यतालिका छ। उपविदेशमन्त्री वेईतोङ नेतृत्वको प्रतिनिधिमण्डल बुधबार स्वदेश फर्कनेछन्। पछिल्लो समय चीनबाट हुने उच्चस्तरीय भ्रमणहरु बाक्लिएका छन्। असार ४ गतेपनि सिचुवान प्रान्तको उपप्रमुख एवं पब्लिक सेक्युरिटिज विभागका प्रमुख ये हानपिन नेतृत्वमा ५ सदस्यीय टोली नेपाल आएको थियो। त्यसै गरी दुई साता अगाडि चीनका राष्ट्रिय धार्मिक साँस्कृतिक मामिला प्रशासन मन्त्री चेन रुइफेंङ गत बुधबार लुम्बिनी पुगेर फर्किएका थिए। मन्त्री चेनसँगै नेपालका लागि चिनियाँ राजदूत छन् सोङ,चीनको राष्ट्रिय धार्मिक मामिला प्रशासनका धार्मिक मामिला व्युरो प्रमुख हुआंग झिहुई पनि उक्त टोलीमा सहभागी थिए।"
संसदीय छानबिन समितिले सत्ताको प्रभावका कारण निष्पक्ष काम गर्न सक्दैन : चित्रबहादुर केसी,काठमाडौं : राष्ट्रिय जनमोर्चाका अध्यक्ष चित्रबहादुर केसीले सहकारी प्रकरणको छानविन गर्न बनेको समितिले न्याय दिन नसक्ने बताएका छन्। सोमबार काठमाडौंको माइतिघर पुगेर सहकारी पीडितको आन्दोलनलाई समर्थन जनाउँदै केसीले सहकारी छानविन समितिको प्रतिवेदन कार्यान्वयन हुन नसक्ने र पीडितले न्याय नपाउने दावी गरेका हुन्। उनले सत्ताकै आडमा सहकारी बचतकर्ताको रकम हिनामिना भएको भन्दै सांसदहरू रहेको छानविन समितिले सत्ताको प्रभावका कारण निष्पक्ष काम गर्न नसक्ने जिकिर गरे। केसीले राज्यशक्तिको आडमा नेपाली जनताको पसिनामा कसैले पौडी खेल्न नपाउने उल्लेख गरे । सहकारीबाट बचत रकमफिर्ताका लागि निर्णायक आन्दोलन गर्न उनले सुझाव दिए। सहकारी बचत अपचलनकर्तालाई कारवाही गर्दै बचतकर्ताको रकम फिर्ता गर्ने सहमति सरकारले गरेपनि कार्यान्वयन नभएको भन्दै पीडितहरले माइतिघरमा निरन्तर प्रदर्शन गरिरहेका छन् । सरकारले आफूहरूसँग विगतमा गरेका कुनै पनि सम्झौता कार्यान्वयन नगरेकाले आन्दोलन गर्नुपरेको सहकारी बचतकर्ता संरक्षण राष्ट्रिय अभियान महासंघले जनाएको छ ।
"बालेनलाई कार्यपालिका सदस्यको काउन्टर सिंहदरबार जलाउँछु भन्दै हिंड्नुभएको छ, महानगर जलाउन आए के गर्नुहुन्छ?","काठमाडौं : नेकपा माओवादी केन्द्रकी नगर कार्यपालिका सदस्य अनिता कार्की (ढोली)ले काठमाडौं महानगरपालिकाका प्रमुख बालेन्द्र शाह (बालेन)लाई सिंहदरवार जलाउने अभिव्यक्ति दिएकोप्रति कडा प्रतिकार गरेका छन्। उनले सिंहदरवारले नै प्रद्यत गरेको अधिकारबाट महानगरको कुर्सीमा बसेको भन्दै कसैले महानगरपालिकाको दरबार जलाउँछु भन्दै आए के गर्ने भनेर प्रश्न गरेकी छन्। 'प्रमुखज्यु आज तपाईँ जुन कुर्सीमा बसिरहनुभएको छ। त्यो कुर्सीको अधिकार नेपालको संविधान २०७२ ले दिएको र स्थानीय सत्ता सञ्चालन २०७४ ले दिएको अधिकारअन्तर्गतको हो। जुन अधिकार सिंहदरवारले प्रद्यत गरेको अधिकार हो। अहिले सिंहदरबार जलाउँछु भन्दैगर्दा तपाईँलाई महानगरपालिकाले दिएको जुन दरबार छ। भोलि त्यो दरबार महानगरबासीले जलाए भने त्यसको अवस्था के हुनसक्छ?,' नगरसभाको बैठकमा उनले प्रश्न गरिन्। महानगर प्रमुख बालेनले कुर्सीमा रजगज देखाएको आरोप उनको छ। 'जुन दरबारमा बसेर तपाईँ रजगज गरिरहनुभएको छ। त्यो दरबार महानगरपालिकाले तिरेको राजस्वबाट बनेको हो,' उनले थपिन्। उनले आफ्नो पार्टी माओवादी केन्द्रले नै देशमा थुप्रै आमूल परिवर्तन भएको बताए। 'पछिल्लोपटक थुप्रै आमूल परिवर्तन भएका छन्। त्यसको संबाहक पार्टी माओवादी केन्द्र पनि हो। त्यो हामीले बिर्सिनु हुन्न। संघीय लोकतान्त्रिक गणतन्त्र, समानुपातिक समावेशीता, धर्म निरपेक्षता, संविधानलगायत आमूल परिवर्तनको पक्षधर माओवादी केन्द्र नै हो,' उनले भनिन्। उनले दलको विकल्प व्यक्ति हुन नसक्ने बताइन्। 'आगामी दिनमा दलको विकल्प दल हुनसक्छ,व्यक्ति हुन सक्दैन,' उनले भनिन्। उनले संसोधन प्रस्ताव पेस गरेकी थिइन्। भिडियो हेर्नुस्:"
"अर्थमन्त्री पुनको चीन भ्रमण स्वीकृत,राष्ट्रिय दुग्ध विकास बोर्डको कार्यकारी निर्देशकमा यादव नियुक्त",काठमाडौं : सरकारले विश्व बैंकबाट उपलब्ध हुने ८० मिलियन अमेरिकी डलर बराबरको ऋण स्वीकार गर्ने निर्णय गरेको छ । मन्त्रिपरिषद्का निर्णय सार्वजनिक गर्न सोमबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले विश्व बैंकबाट उपलब्ध हुने ८० मिलियन अमेरिकी डलर बराबरको सहुलियतपूर्ण ऋण सहायता स्वीकार गर्ने निर्णय भएको जानकारी दिइन्। बैठकले कर्णाली प्रदेशमा पछिल्लो भूकम्पका कारण भएको क्षतिको पूननिर्माण र पुनस्र्थापनाका लागि बेलायत सरकारबाट प्राप्त हुने थप आठ दशमलव १ मिलियन पाउण्ड स्टर्लिङ बराबरको अनुदान सहायता स्वीकार गर्ने निर्णय गरेको छ । असार २७ देखि २९ गतेसम्म चीनमा आयोजना हुने उच्चस्तरीयसम्मेलनमा सहभागी हुन अर्थमन्त्री वर्षमान पुनको भ्रमण स्वीकृति गर्ने निर्णय गरेको प्रवक्ता शर्माले जानकारी दिइन् । बैठकले विधुत नियमन आयोगको रिक्त अध्यक्ष पदमा डा रामप्रसाद धिताल र सदस्य पदमा मधुसुधन अधिकारी र झमक प्रसाद शर्मालाई नियुक्त गरेको छ । बैठकले राष्ट्रिय दुग्ध विकास बोर्डको कार्यकारी निर्देशक पदमा डा राजेन्द्र प्रसाद यादवलाई नियुक्त गरेको छ भने नेपाल कृषि अनुसन्धान परिषद्को कार्यकारी निर्देशक नियुक्तिका लागि कृषि मन्त्रालयका सचिवको संयोजकत्वमा सिफारिस समिति गठन गरिएको प्रवक्ता शर्माले जानकारी दिइन्। त्यस्तै बैठकले समस्याग्रस्त सहकारी संस्था वा संघको व्यवस्थापन समितिमा उद्धवप्रसाद तिमल्सेनालाई मनोनयन गरेको छ । त्यस्तै बैठकले प्रतिलिपी अधिकारसम्बन्धी विधेयक तर्जुमा गर्न सैद्धान्तिक स्वीकृति पनि दिएको छ ।
सर्वोच्चले भन्यो फणिन्द्र देवकोटामाथिको कारबाही तत्काल कार्यान्वयन नगर्नू,"काठमाडौं : सर्वोच्च अदालतले गण्डकी प्रदेशका सांसद फणिन्द्र देवकोटालाई गरिएको कारबाही अगाडि नबढाउन आदेश जारी गरेको छ। न्यायाधीश प्रकाशमान सिंह राउतको इजलासले देवकोटाको पक्षमा अन्तरिम आदेश जारी गर्दै कारवाही अगाडि नबढाउन भनेको हो। सर्वोच्चले देवकोटालाई पदमुक्त गर्नुको कारण पनि सोधेको छ। ' यसमा के,कसो भएको हो ? निवेदकको मागबमोजिम उत्प्रेषणसमेतको आदेश किन जारी हुन नपर्ने हो ? आदेश जारी हुन नपर्ने कुनै आधार र कारण भए आफूसँग भएको सबुत प्रमाण खुलाई विपक्षी नं १, २, ४ र ६ ले गण्डकी प्रदेश सरकारको मुख्य न्यायाधिवक्ताको कार्यालय मार्फत, विपक्षी नं ३ र ५ ले आफै वा आफ्नो कानूनबमोजिमको प्रतिनिधि मार्फत तथा विपक्षी नं ७ ले महान्यायाधिवक्ताको कार्यालयमार्फत लिखित जबाफ प्रस्तुत गर्नू भनी यो आदेश र रिट निवेदनको प्रतिलिपिसमेत साथै राखी विपक्षीहरुका नाउँमा म्याद सूचना पठाई म्यादभित्र लिखित जवाफ परे वा अवधि नाघेपछि नियमानुसार पेस गर्नू,'आदेशमा भनिएको छ। देवकोटा नेपाल समाजवादी पार्टीसँग आवद्ध भएको सर्वोच्चको ठहर गरेको छ। आदेशमा भनिएको छ,'नेपाल कम्युनिष्ट पार्टी (माओवादी केन्द्र) को अध्यक्ष पुष्पकमल दाहालको हस्ताक्षर भएको गण्डकी प्रदेश सभाको सदस्य माननीय श्री फणिन्द्र देवकोटालाई प्रदेश सभा सदस्यबाट निष्कासन गरी दल त्याग गरेको बेहोराको सूचना प्राप्त हुन आएकोले गण्डकी प्रदेश सभालाई जानकारी गराउँछु भन्ने बेहोरा गण्डकी प्रदेश सभाको माननीय सभामुखबाट मिति २०८१।२।३२ मा उल्लेख भएपश्चात् दल त्याग गरेको तथा प्रदेश सभा सदस्यबाट निष्कासन गरेकोमा यी निवेदकले चुनौती दिँदै प्रस्तुत रिट निवेदनमा अन्तरिम आदेशसमेतको माग गरेको देखियो । निवेदकले अन्तरिम आदेशसमेतको माग गरेतर्फ विचार गर्दा, मिति २०७९।८।४ गते सम्पन्न गण्डकी प्रदेश सभाको निर्वाचनमा निवेदक नेकपा (माओवादी केन्द्र) को गोलाकार भित्रको हसियाँ हतौडा चुनाव चिन्ह लिई निर्वाचन लडेको भए पनि निवेदकले पेस गरेको मनोनयनपत्र, निर्वाचन आयोगले दिएको प्रमाणपत्र, निर्वाचन आयोग नेपालको मिति २०५०।१०।२३ मा उल्लिखित बेहोरा र गण्डकी प्रदेश सभाको निर्वाचनमा निवेदक प्रदेश सभाको सदस्य निर्वाचित भएपश्चात् निर्वाचन आयोगले मिति २०७९।८।२९ मा राजपत्रमा प्रकाशित गरेको सूचनामा यी निवेदक फणिन्द्र देवकोटा नेपाल समाजवादी पार्टीसँग आवद्ध भएकोमा विवाद देखिँदैन।' गण्डकी प्रदेशका मुख्यमन्त्री सुरेन्द्र पाण्डेको पक्षमा विश्वासको मत दिएपछि माओवादी केन्द्रले उनलाई कारवाही गरी पदमुक्त गरेको थियो। स्वतन्त्र सांसदलाई कारबाही गर्ने अधिकार कुनै पार्टीलाई नभएको जिकिर गर्दै सो निर्णय खारेजको माग गर्दै उनी सर्वोच्च पुगेका हुन्। गोरखाबाट माओवादी केन्द्रको निर्वाचन चिन्हबाट निर्वाचित भएका देवकोटाले आफूलाई स्वतन्त्र सांसद भन्दै आएका छन्। सर्वोच्चको यो आदेशपछि उनको सांसद पद जोगिएको छ । माओवादीको कारवाही पनि अर्को फैसला नआञ्जेल रोकिएको छ। रिटमा गण्डकी प्रदेशसभा सभामुख,गण्डकी प्रदेशसभा,माओवादी केन्द्र,माओवादी केन्द्र गण्डकी प्रदेसभाका संसदीय दलका नेता हरिबहादुर चुमान,निर्वाचन आयोग काठमाडौंलगायतलाई विपक्षी बनाइएको छ।"
सरकारले दक्ष र व्यवसायिक व्यक्तिलाई छिट्टै धितोपत्र बोर्ड अध्यक्ष नियुक्त गर्छः अर्थमन्त्री,"काठमाडौं : अर्थमन्त्री वर्षमान पुनले दक्ष र व्यवसायिक व्यक्तलाई सरकारले छिट्टै धितोपत्र बोर्डको अध्यक्ष नियुक्त गर्ने बताएका छन्। प्रतिनिधिसभा बैठकमा सोमबार मन्त्रालयगत बजेटमा उठेका प्रश्नको जवाफ दिने क्रममा सांसदहरूले बोर्ड अध्यक्षको नियुक्तिबारे जिज्ञाशा राखेका थिए। जवाफमा पुनले १९ आवेदकमध्येबाट छनोट समितिले ५ जनाको नाम सर्ट लिष्ट गरेको र त्यसमध्ये दुई जनामात्र प्रस्तुतीकरणका लागि उपस्थित भएकाले यस्तो अवस्थामा के गर्न सकिन्छ भन्नेबारे महान्यायाधिवक्ता कार्यालयसँग राय मागिएको जानकारी दिए। उनले दाबेदारमध्येबाट व्यसायिक र दक्ष व्यक्तिलाई सरकारले छिट्टै बोर्ड अध्यक्ष नियुक्त गर्न जानकारी दिए। धितोपत्र ऐनमा स्पष्ट रुपमा पाँचमध्ये समितिले तीन जनाको नाम अनिवार्य सिफारिस गर्नुपर्ने स्पष्ट व्यवस्था गरेको भन्दै मन्त्री पुनले समितिले प्रस्तुतीकरणमा सहभागी भएका सन्तोषनारायण श्रेष्ठ र मुक्ति नारायण श्रेष्ठमध्ये एकलाई, त्यसमा बाँकी तीनबाट एक जना थप गरेर वा सर्ट लिस्टमा परेका पाँचै जनालाई सिफारिस गर्ने भन्ने विषयमा महान्यायाधिवक्ता कार्यालयसँग राय माग गरिएको उल्लेख गरे। पूर्ववर्ती अर्थमन्त्रीकै समयमा सरकारले राष्ट्रिय योजना आयोगका उपाध्यक्षको संयोजकत्वमा अर्थसचिव पदेन र एक जना विज्ञसहित तीन सदस्यीय समिति गठन गरेको रहेछ। समितिले अध्यक्ष छनोटका लागि आवेदनमा मागेकामा १९ जनाले आवेदन दिएका छन्। त्यसमध्ये ५ जनालाई सर्ट लिष्ट गरिएको छ। ५ जनामध्येबाट प्रस्तुतिक लागि बोलाउँदा दुई जनामात्र आउनुभयो, उनले भने, कानुनमा स्पष्टरूपमा कम्तिमा पनि तीन जना योग्यहरूलाई सिफारिस गर्ने भनेकाले अप्ठेरो परेर समितिले सरकारको कानुनी सल्लाहकार महान्यायाधिवक्तालाई के गर्न सकिन्छ भनेर सोधेर पठाएको छ। कानुनी राय आउने वित्तिकै समितिले सरकारलाई सिफारिस गर्नेछ र सरकारले त्यसबारे छिट्टै आवश्यक निर्णय लिन्छ। म विश्वास दिलाउन चाहन्छु। धितोपत्र बोर्ड सेयर बजारको नियामक निकाय भएको र नियामक निकाय स्वतन्त्र तथा व्यवसायिक हुनुपर्छ भन्नेमा सरकार प्रतिबद्ध र स्पष्ट रहेको उनको भनाइ थियो। बोर्ड अध्यक्ष नियुक्तिबारे सञ्चार माध्यममा विभिन्न स्वार्थ समूहको चलखेल भएको भन्दै आफू र प्रधानमन्त्रीसहित शीर्ष नेताको नाम जोडेर गरिएको प्रचारबाजी सत्य नभएको मन्त्री पुनले उल्लेख गरे। कुनै नेता विशेषले दबाब दिएका कुराहरु आएका छन्। यो सत्य होइन। व्यवसायिकरूपले दक्ष मान्छे नियुक्त हुन्छ भन्ने मेरो विश्वास छ, उनले भने, जति पनि आरोप र लाञ्छनाहरु छन् कति ठाउँमा शीर्ष नेताहरुलाई जोडेर, कति ठाउँमा मलाई र प्रधानमन्त्रीलाई जोडेर यो कुरामा सत्यता छैन।"
"काठमाडौं महानगरको बजेट २५ अर्ब ७० करोड, समेटिए ११ गौरवका योजना",काठमाडौ : काठमाडौं महानगरपालिकाले २५ अर्ब ७० करोड ६३ लाख २५ हजार रूपैयाँको बजेट विनियोजन गरेको छ। महानगरको १५औं नगरसभा बैठकमा उपप्रमुख सुनिता डंगोलले उक्त बजेट विनियोजन गरेको बताइन्। महानगरले आगामी आर्थिक वर्षमा ११ वटा गौरवका योजना अगाडि सारेका छन्। त्यसका लागि ३ अर्ब बजेट विनियोजन गरिएको उपप्रमुख डंगोलले बताइन्। त्यस्तै काठमाडौं महानगरपालिकाले २ अर्ब बराबरको ३० वटा स्वर्णिम योजना ल्याएका छन्। जसमा ढलरहित नदीलगायत रहेको उपप्रमुख डंगोलले बताइन्।
चिनियाँ उपविदेशमन्त्री आज नेपाल भ्रमणमा आउँदै,"काठमाडौं : जनवादी गणतन्त्र चीनका उपविदेशमन्त्री सन वेईतोङ आजदेखि नेपालको तीन दिने औपचारिक भ्रमणमा आउँदैछन्। परराष्ट्र मन्त्रालयका अनुसार उपविदेशमन्त्री वेईतोङ मंगलबार काठमाडौँमा हुने नेपालचीन कूटनीतिक परामर्श संयन्त्रको १६ औँ बैठकमा सहभागी हुनेछन्। परामर्श सयन्त्रको बैठकमा नेपालका तर्फबाट परराष्ट्र सचिव सेवा लम्सालले प्रतिनिधिमण्डलको नेतृत्व गर्ने बताइएको छ। भ्रमणका क्रममा नेपाल र चीनबीचको द्विपक्षीय सम्बन्ध र सहयोगका समग्र क्षेत्रबारे छलफल गरिने मन्त्रालयले जनाएको छ । यसैगरी चिनियाँ उपविदेशमन्त्री वेईतोङले राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्ड सँग छुट्टाछुट्टै शिष्टाचार भेटवार्ता गर्ने कार्यतालिका छ। उपविदेशमन्त्री वेईतोङ नेतृत्वको प्रतिनिधिमण्डल बुधबार स्वदेश फर्कनेछन्। पछिल्लो समय चीनबाट हुने उच्चस्तरीय भ्रमणहरु बाक्लिएका छन्। असार ४ गतेपनि सिचुवान प्रान्तको उपप्रमुख एवं पब्लिक सेक्युरिटिज विभागका प्रमुख ये हानपिन नेतृत्वमा ५ सदस्यीय टोली नेपाल आएको थियो। त्यसै गरी दुई साता अगाडि चीनका राष्ट्रिय धार्मिक साँस्कृतिक मामिला प्रशासन मन्त्री चेन रुइफेंङ गत बुधबार लुम्बिनी पुगेर फर्किएका थिए। मन्त्री चेनसँगै नेपालका लागि चिनियाँ राजदूत छन् सोङ,चीनको राष्ट्रिय धार्मिक मामिला प्रशासनका धार्मिक मामिला व्युरो प्रमुख हुआंग झिहुई पनि उक्त टोलीमा सहभागी थिए।"
बहालवाला मुख्यसचिवविरुद्ध पहिलोपटक मुद्दा,"कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। काठमाडौंं : अख्तियार दुरुपयोग अनुसन्धान आयोगले मुख्य सचिव डाबैकुण्ठ अर्यालविरुद्ध मुद्दा हालेको छ। सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जनालाई विशेष अदालतमा आइतबार मुद्दा दायर गरेको छ। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको छ। अर्याल एक वर्षअघि मुख्यसचिवमा भएका थिए। कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। अर्याल २०७८ साल साउन २५ गतेदेखि २०७९ चैत १४ गतेसम्म सञ्चार तथा सूचना प्रविधि मन्त्रालयका सचिव थिए। सञ्चारबाट प्रधानमन्त्री कार्यालय सरुवा भएका उनी अवकाशको तीन दिनअघि २०८० जेठ ३२ गते मुख्य सचिव बनेका थिए। यो बहालवाला मुख्यसचिवमाथि भ्रष्टाचार मुद्दा लागेको नेपालको इतिहासमा पहिलो घटना हो। अन्तःशुल्क स्टिकर खरिद अनियमिततामा मुख्यसचिव एवं सञ्चार तथा सूचना प्रविधि मन्त्रालयका तत्कालीन सचिव अर्यालसहित सुरक्षण मुद्रण केन्द्रका तत्कालीन कार्यकारी निर्देशक विकल पौडेल, आन्तरिक राजस्व विभागका तत्कालीन महानिर्देशक रितेशकुमार शाक्य र तत्कालीन उपमहानिर्देशक टंकप्रसाद पाण्डेलाई प्रतिवादी बनाइएको छ। सहसचिव शाक्य हाल अर्थ मन्त्रालयको बजेट तथा कार्यक्रम प्रमुख छन् भने पाण्डे भन्सार विभागका उपमहानिर्देशक छन्। शाक्य अर्थ मन्त्रालयका शक्तिशाली सहसचिव मानिन्छन्। सुरक्षण मुद्रण केन्द्रले अन्तःशुल्क स्टिकर छपाइमा अनियमितता गरेको भन्ने उजुरी गरेको थियो। उजुरपछि अन्तःशुल्क स्टिकर छपाइ र टेरामेक्स मेसिन खरिद लगायतमा मुख्य सचिव अर्याल समेतको संलग्नता भएको भन्दै लामो समयदेखि अख्तियारले अनुसन्धान गरिरहेको थियो। अख्तियारको अनुसन्धानमा सञ्चार तथा सूचना प्रविधि मन्त्रालयका तत्कालीन सचिव एवं सुरक्षण मुद्रण विकास समितिका तत्कालीन अध्यक्ष अर्यालसहितको मिलोमतोमा अन्तःशुक्क छाप्ने काम निजी कम्पनी दिएको देखिएको छ। त्यो प्रकरणमा आन्तरिक राजस्व विभागका तत्कालीन महानिर्देशक शाक्य, आन्तरिक राजस्व विभागका तत्कालीन उपमहानिर्देशक पाण्डेय संलग्नता देखिएको छ। त्यस्तै आन्तरिक राजस्व विभागका तत्कालीन निर्देशक गणेश विक्रम शाही, आन्तरिक राजस्व विभागका तत्कालीन शाखा अधिकृत रवीन्द्रप्रसाद पौड्याल, राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, सुरक्षण मुद्रण केन्द्रका तत्कालीन खरिद विज्ञ शक्तिप्रसाद श्रेष्ठ, सुरक्षण मुद्रण केन्द्रका तत्कालीन शाखा अधिकृत हरिबल्लभ घिमिरे, सुरक्षण मुद्रण केन्द्रका तत्कालीन लेखा अधिकृत विष्णुप्रसाद गौतम तथा प्रिन्ट सेल प्रणाली ललितपुर र त्यसका मुख्य व्यक्ति (निर्देशक एवं सञ्चालक) केशव शर्मालको पनि मिलोमतो रहेको अख्तियारले जनाएको छ। विकल पौडेलविरुद्ध मुद्दै मुद्दा, दुई मुद्दामा दोषी ठहर सुरक्षण मुद्रण केन्द्रका तत्कालीन कार्यकारी निर्देशक विकल पौडेल यो प्रकरणमा संलग्नता रहेको भन्दै अख्तियारले मुद्दा चलाएको छ। यसअघि अख्तियारले सेक्युरिटी प्रिन्टिङ प्रेसमा भ्रष्टाचार गरेको भन्दै पौडेलविरुद्ध मुद्दा दायर गरेको थियो। सो मुद्दामा विशेष अदालत काठमाडौंंले पौडेललाई दोषी ठहर गरिसकेको छ। उनलाई दुई वर्ष कैद तथा २५ करोड ४७ लाख जरिवाना र बिगोबराबरको रकम असुल हुने विशेष अदालत फैसला गरेको छ। अमेरिकाको स्थायी आवासीय (पीआर) अनुमतिपत्र रहेको कुरा ढाँटेर नेपालमा सरकारी पद लिएको भन्दै अख्तियारले पौडेलविरुद्ध २०८१ वैशाख ९ गते विशेष अदालतमा मुद्दा दायर गरेको थियो। विदेशी आवासीय अनुमति पत्रधारीले नेपालको कुनै पनि सार्वजनिक पदमा रहन नपाउने कानुनी व्यवस्थाविपरीत झुट्टा विवरण पेस गरी पौडेल केन्द्रको कार्यकारी निर्देशक बनेको भन्दै अदालतले उनलाई दोषी ठहर गरिसकेको छ। जेठ १५ गते भ्रष्टाचार निवारण ऐन २०५९ को दफा १६ को उपदफा अनुसार कसुर गरेको ठहर गर्दै पौडेललाई एक वर्ष कैद र १० हजार जरिवाना हुने फैसला सुनाएको छ। २०८१ जेठ ९ मा पौडेलले केन्द्रको कार्यकारी प्रमुख रहँदा पाँच वर्षमा ६२ करोड रुपैयाँ अकुत सम्पत्ति आर्जन गरेको भन्दै मुद्दा दायर गरिएको छ। त्यस्तै २०८१ वैशाख ३० मा अख्तियारले प्रेस खरिद अनियमितताको आरोपमा ४० करोड रुपैयाँ बिगो कायम गरी उनीविरुद्ध मुद्दा दायर गरेको थियो । उनी पाँच महिनादेखि अख्तियारको हिरासतमा छन्। कानुनविपरीत सम्झौता कर्मचारी र मिलोमतोमा सुरक्षण मुद्रण विकास समितिअन्तर्गतको सुरक्षण मुद्रण केन्द्रले २०७८०७९ मा विनियोजन भएको बजेट, स्वीकृत खरिद गुरुयोजना, सञ्चार तथा सूचना प्रविधि मन्त्रालयका सचिव (प्रथम पक्ष) र सुरक्षण मुद्रण केन्द्रका कार्यकारी निर्देशक (दोस्रो पक्ष) बीच भएको कार्यसम्पादन सम्झौताविपरीत अन्तःशुल्क स्टिकरको खरिद कार्य अगाडि बढाएको अनुसन्धानमा देखिएको आरोप पत्रमा छ। अनुसन्धानमा सुरक्षण मुद्रण केन्द्रका रहेका मेसिनलाई थन्काएर अन्तःशुल्क स्टिकर महँगो मूल्य छाप्न प्रिन्ट सेल प्रालिलाई दिइएको देखिएको छ। मुद्रण केन्द्रले आन्तरिक राजस्व विभागबाट यो वर्ष ४३ करोड ३२ लाख स्टिकर छाप्ने अनुमति पाएको थियो। सम्झौता भएको स्टिकरको लागत ३८ करोड ५५ लाख ४८ हजार हुन आउँछ। आन्तरिक राजस्व विभागले योभन्दा अघि जनक शिक्षा सामग्री केन्द्र साथै अन्तर्राष्ट्रिय प्रतिस्पर्धामा विदेशी कम्पनीबाट छपाइ गर्दै आएको थियो। त्यो पनि बढीमा ३५ रूपैया प्रतिस्थान स्टिकर। प्रिन्ट सेललाई भने ८९ रुपैयाँ प्रतिस्थानको दरमा छाप्न दिएर अनियमितता गरेको अनुसन्धानमा देखिएको छ। अख्तियारकाअनुसार विनियोजित बजेट स्वीकृत खरिद गुरुयोजना तथा कार्यसम्पादन सम्झौतामा उल्लिखित प्रावधानविपरीत सुरक्षण मुद्रण केन्द्रले कार्य अगाडि बढाउँदा आर्थिक कार्यविधि तथा वित्तीय उत्तरदायित्व नियमावली, २०७७ को नियम ३३ बमोजिम कार्यक्रम संशोधन गरी कार्य अगाडि बढाउनु थियो। तर, त्यो नगरी अति संवेदनशील र राष्ट्रको अर्थतन्त्रसँग प्रत्यक्ष सरोकार राख्ने अन्तःशुल्क स्टिकरको खरिद कार्य निजी कम्पनीमार्फत छपाइ गरी प्राप्त गर्ने सम्झौता गरी अगाडि बढाएको पाइएको छ। यो विनियोजित बजेटबाट सुरक्षण मुद्रण केन्द्रले जनशक्तिलाई तालिम प्रदान गरी अन्तःशुल्क स्टिकर छपाइका लागि आवश्यक पर्ने पेपर तथा टोनर, मसि खरिद गरी गरी सुरक्षण मुद्रण केन्द्रमा भएको मेसिनबाट आफैंंले अन्तःशुल्क स्टिकर छपाइ गर्नुपर्नेमा सो नगरेको प्रिन्ट सेललाई दिएको पाइएको छ। यसरी विनियोजित बजेटको प्रावधानविपरीत आधिकारिक निकायको स्पेसिफिकेसन र डिजाइनको स्वीकृति बेगर नै निजी क्षेत्रसँग सम्झौता गर्नु वद्नियतपूर्ण कार्य गरेको देखिएको अख्तियारको ठहर छ। पिन्ट सेललाई छाप्न दिने कार्य कानुनविपरीत भएको अख्तियारको आरोप पत्रमा छ। सार्वजनिक खरिद ऐन, २०६३ को दफा १० र सार्वजनिक खरिद नियमावली, २०६४ को नियम २५ एवं सार्वजनिक खरिद अनुगमन कार्यालयले स्ट्यान्डर्ड बिडिङ डकुमेन्टमा तोकेका प्रावधानविपरीत मूल्यांकनका आधारहरू राखी बोलपत्र तयार गरेको पाइएको पनि अनुसन्धानमा देखिएको छ। प्रिन्ट सेललाई छाप्न दिने कार्य सार्वजनिक खरिद ऐन, २०६३ को दफा १५(१)(घ) विपरीतको खरिद विधि छनौट गरेको देखिएको अख्तियारले जनाएको छ। सार्वजनिक खरिद नियमावली, २०६४ को नियम ७ विपरीतको खरिद गुरुयोजना बनाइ सार्वजनिक खरिद नियमावली, २०६४ को नियम ९ र नियम ११ मा उल्लेख गरेका प्रावधान र आधारविपरीत अस्वाभाविक रूपले बढी लागत अनुमान तयार गरी सार्वजनिक खरिद ऐन, २०६३ को दफा २३ का आधारहरूलाई पालना नगरी सारभूत रूपमा प्रभावग्राही नरहेको बोलपत्र स्वीकृत गरेको पाइएको छ। यसअघि अधिकतम ३५ रुपैया प्रतिथानसम्म नै छपाइ हुँदै आएको स्टिकरको छपाइमा ८९ रुपैयाँप्रति स्थान खर्च गरेको अनुसन्धानमा देखिएको छ। कानुनीविपरीत पेस्की अनुसन्धानमा सुरक्षण मुद्रण विकास समिति (गठन) आदेश, २०७३ को दफा ३ बमोजिम गठित समितिबाट निर्णय नगराइअधिकार प्रत्यायोजन नभई कार्य अगाडि बढाएको आफ्नो ओहदाको कर्तव्य पालना गर्दा प्रचलित कानुनविपरीत गरी अन्तःशुल्क स्टिकर खरिदसम्बन्धी कार्य निजी कम्पनीलाई ठेक्का लगाइ सम्झौता बमोजिमको २० प्रतिशत पेस्की रकमसमेत भुक्तानी गरेको पनि पाइएको छ। प्रचलित कानुनविपरीतअधिकारप्राप्त निकायको स्वीकृतबिना नै सरकारी सम्पत्ति कुनै मूल्यशुल्क नलिई आपूर्तिकर्तालाई निजी प्रयोगमा दिएको पनि पाइएको छ। उनीहरूको मिलोमतोमा अति संवेदनशील मेसिन एचपी इन्डिगो सिक्स के, सेक्युरिटी प्रिन्टिङ मेसिन थान २, जुरा सेक्युरिटी प्रिन्टिङ सफ्टवयेर, भौतिक पूर्वाधारहरू जमिन, भवन, विद्युत्, पानी, एयर कन्डिसिनिङर विदेशी जनशक्तिलाई एकोमोडेसन(तालिम)समेत उपलब्ध गराइएको थियो। उनीहरूको आपसी मिलोमतो र संलग्नतामा आफूहरूलाई लाभ पुयाउने र सार्वजनिक संस्था सुरक्षण मुद्रण केन्द्रलाई ३८ करोड ६७ लाख १७ हजार हानिनोक्सानी पुर्याउने बद्नियतले कार्य गरीगराएको पाइएको छ। सर्वोच्चबाट रिट खारेज भएकै दिन निर्णय हतारहतारमा सर्वोच्च अदालतबाट रिट खारेज भएकै दिन निर्णय गरेर अन्तःशुल्क स्टिकर छाप्ने जिम्मा सुरक्षण मुद्रण केन्द्र दिइएको थियो। सर्वोच्चले २०७९ भदौ २७ मा रिट खारेज भएको थियो। आन्तरिक राजस्व विभागले पहिले नै आह्रवान गरी सर्वोच्च अदालतको अन्तरकालीन आदेशले स्थगित रहेको बोलपत्रको प्रक्रिया स्वतः क्रियाशील भएको अवस्थामा आन्तरिक राजस्व विभागले मद्रास सेक्युरिटी प्रेससँगबाँकी प्रक्रियाबमोजिम टुंगोमा पुग्नुपर्ने बाध्यात्मक अवस्था सिर्जना भएको थियो। तर, योसमेत नजरअन्दाज गरी हतारहतार सर्वोच्च अदालतबाट यो रिट खारेज भएकै दिन २०७९ भदौ २७ को मिति राखी निर्णय गरी सोही दिनको मिति राखी पत्र तयार गरिएको अनुसन्धान पाइएको छ भने त्यसको भोलिपल्ट मिति भदौ २८ गतेका दिन ३ वटा पत्रहरू चलानी गरेपश्चात् मात्र उक्त कार्यादेशको पत्र चलानी गरी सुरक्षण मुद्रण केन्द्रलाई कार्यादेश दिएको अनुसन्धान पाइएको छ। सोही कार्यादेशको आधारमा स्पेसिफिकेसनडिजाइनसमेत आन्तरिक राजस्व विभागबाट स्वीकृत नगरीनगराइ अन्तःशुल्क स्टिकर खरिदका लागि सुरक्षण मुद्रण केन्द्रले कानुनविपरीत ठेक्का लगाएको थियो। कानुनविपरीत ठेक्का लगाएर पेस्कीवापत २० प्रतिशतले हुन आउने ६ करोड ८४ लाख ४५ हजार ६ सय भुक्तानीसमेत गरिएको थियो। मुख्यसचिव स्वतः निलम्बनमा मुख्यसचिवसहित मुद्दा दायर भएका सबै कर्मचारीहरू स्वतः निलम्बनमा परेका छन्। अख्तियारले मुद्दा चलाएसँगै निलम्बन हुने कानुनी व्यवस्था छ। भ्रष्टाचार निवारण ऐनको दफा ३३ मा स्वतः निलम्बन हुने व्यवस्था छ। जसमा त्यस्तो भनिएको छ, कुनै राष्ट्रसेवक दफा २८ को उपदफा (१) को खण्ड (ग), दफा ३० को उपदफा (३) तथा दफा ३१ बमोजिम थुनामा रहेकोमा त्यसरी थुनामा रहेको अवधिभर र निजउपर दफा ३६ बमोजिम मुद्दा दायर भएकोमा त्यस्तो राष्ट्रसेवक सो मुद्दाको किनारा नभएसम्म स्वतः निलम्बनमा रहनेछ। मुख्यसचिवसँगै सहसचिव शाक्य, पाण्डेसहित अन्य कर्मचारी पनि निलम्बनमा परेको छ। कसलाई के र कति सजाय माग ? मुख्य सचिव(तत्कालीन सचिव, सञ्चार तथा सूचना प्रविधि मन्त्रालय) डा अर्याललाई सञ्चार तथा सूचना प्रविधि मन्त्रालयका सचिवको जिम्मेवारीमा रही सुरक्षण मुद्रण विकास समितिको अध्यक्ष रहेका निजले सो समितिलाई तोकिएको कुनै पनि काम कर्तव्य कानुनी रूपमा पालना नगरेको आरोप लगाइएको छ। समितिका अन्य ७ जना सदस्यको अधिकारलाई पूर्णतः हरण गरी सुरक्षण मुद्रण केन्द्रको २०७९८० का नीति, बजेट तथा कार्यक्रमलाई समितिको बैठकबाट स्वीकृतसमेत नगराएको अनुसन्धानमा देखिएको छ। समितिबाट अधिकार प्रत्यायोजनसमेत नगराइ मन्त्रालयको सचिवको हैसियतबाट कानुनले नदिएको अधिकारसमेत प्रयोग गरी कार्यकारी निर्देशकलाई गैरकानुनी काम कारबाही सम्पादन गर्न प्रत्यक्ष सहयोग पुयाइ बजेट सिलिङ दिने काम गरेको आरोप पत्रमा उल्लेख छ। वार्षिक बजेट तथा कार्यक्रम अर्थ मन्त्रालयमा पठाइ एलएमबीआईएसमा प्रविष्टि गराउने, कार्यसम्पादन सम्झौता गर्ने, खरिद गुरुयोजना स्वीकृत गर्नेजस्ता काम कारबाहीमा संलग्न भई सार्वजनिक खरिद ऐन, २०६३, सार्वजनिक खरिद नियमावली, २०६४ एवं सुरक्षण मुद्रण विकास समिति (गठन) आदेश, २०७३ ले तोकेका कार्यहरू सम्पादन गर्दा समितिको अध्यक्षको हैसियतले गर्नुपर्ने जिम्मेवारी वहन नगरेको अनुसन्धानमा पाइएको छ। तर, मन्त्रालयको सचिवको हैसियतले कानुनले नदिएको अधिकार प्रयोग गरी कार्य गरेगराएको, सुरक्षण मुद्रण केन्द्रका तत्कालीन कार्यकारी निर्देशकले अन्तःशुल्क स्टिकरको छपाइ गर्नेसम्बन्धी गैरकानुनी खरिद कार्य अगाडि बढाइ मिलेमतोमा सारभूतरूपमा प्रभावग्राही नरहेको बोलपत्र स्वीकृत गरी कानुनविपरीतको ठेक्का सम्झौता भई पेस्की रकम भुक्तानीसमेत गरेको आरोप पत्रमा उल्लेख छ। उनीविरुद्ध ३८ करोड ६७ लाख १७ हजार ६४० रकम विगो कायम गरिएको छ। मुख्य सचिव अर्यालविरुद्ध पेस्की स्वरूप भुक्तानी भएको ६ करोड ८४ लाख ४५ हजार ६ सय रकम असुलको पनि माग दाबी गरिएको छ। नभएको अधिकार प्रयोग गरी सुरक्षण मुद्रण केन्द्रको खरिद गुरुयोजना स्वीकृत गरेकोले निजलाई भ्रष्टाचार निवारण ऐन, बमोजिमको कसुरमा सोही ऐनको दफा १५ बमोजिमको कैद सजाय र जरिवाना माग दाबी गरिएको छ। साथै सञ्चार तथा सूचना प्रविधि मन्त्रालयको तत्कालीन सचिव पदमा कार्यरत रही निजले भ्रष्टाचार निवारण ऐनअन्तर्गतका माथि उल्लिखित कसुर गरेको देखिँदा भ्रष्टाचार निवारण ऐन, २०५९ को दफा २४ बमोजिम थप सजायसमेत हुन मागदाबी लिइएको अख्तियारका प्रवक्ता एवं सहसचिव नरहरि घिमिरेले जानकारी दिए। सहसचिवद्वय (आन्तरिक राजस्व विभागका तत्कालीन महानिर्देशक) शाक्य र (तत्कालीन उपमहानिर्देशक) पाण्डेयविरुद्ध भ्रष्टाचार निवारण ऐन, २०५९ बमोजिम १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। सुरक्षण मुद्रण केन्द्रका तत्कालीन कार्यकारी निर्देशक पौडलविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। साथै सुरक्षण मुद्रण केन्द्रको प्रमुख (कार्यकारी निर्देशक) को पदमा कार्यरत रही भ्रष्टाचार निवारण ऐन, २०५९ को परिच्छेद २ (भ्रष्टाचारको कसुर र सजायसम्बन्धी व्यवस्था) अन्तर्गतका कसुर गरेको देखिँदा थप सजाय समेतको मागदाबी गरिएको छ। विभागका तत्कालीन निर्देशक शाही, तत्कालीन शाखा अधिकृत पौडेल, मुद्रण केन्द्रका तत्कालीन शाखा अधिकृत घिमिरे र लोखा अधिकृत गौतम, राष्ट्रिय सूचना प्रविधि केन्द्रका तत्कालीन निर्देशक श्रेष्ठका साथै मुद्रण केन्द्रका परामर्शदाता श्रेष्ठविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुल उपरको मागदाबी गरिएको छ। प्रिन्ट सेलका सञ्चालक केशव शर्माले रकम लिने खाने प्रकृतिको मतियारको भूमिका निर्वाह गरेको हुँदा भ्रष्टाचार निवारण ऐन, २०५९ को दफा २३ को प्रावधानबमोजिम भ्रष्टाचार निवारण ऐन, २०५९ को दफा १७ बमोजिमको कसुरमा मुख्य कसुरदारलाई हुने सजाय बराबर बिगो कायम गरी सोही ऐनको दफा २२ को प्रतिबन्धात्मक वाक्यांशबमोजिम मुख्य कसुरदारलाई हुने सरह कैद र जरिवानाको सजाय गरी भुक्तानी भएको ६ करोड ८४ लाख ४५ हजार ६ सय असुलउपर हुनसमेत माग दाबी लिइएको छ।"
सांसदद्वारा मन्त्रीलाई प्रश्नै प्रश्न,"काठमाडौं : प्रतिनिधिसभा सदस्यहरूले सय दिनको अवधि पूरा गरेको गठबन्धन सरकारका मन्त्रीहरूलाई र्याखर्याख्ति पार्दै प्रश्न गरेका छन्। आइतबार प्रतिनिधिसभा बैठकको आकस्मिक र शून्य समयमा बोल्दै सांसदहरूले मन्त्रीहरूलाई व्यंग्य गर्दै प्रश्न गरे। उपप्रधान एवं गृहमन्त्री रवि लामिछानेसहित रक्षामन्त्री हरिप्रसाद उप्रेती, भौतिक पूर्वाधारमन्त्री रघुबिर महासेठलगायतका मन्त्रीहरूलाई प्रश्न गरे। सभामुख देवराज घिमिरे बैठकको कारबाही सुरु भएको घोषणा गरेलगत्तै प्रमुख प्रतिप्रक्षी नेपाली कांग्रेसका सांसद विश्वप्रकाश शर्माले गृहमन्त्री लामिछानेमाथि खनिए। गृहमन्त्री लामिछानेले बिहीबार भरतपुर विमानस्थलमा सञ्चारकर्मीसँग कुराकानी गर्दै सहकारी ठगी प्रकरणमा फरार रहेका गीतेन्द्रबाबु (जीबी) राई मलेसियामा रहेको र नेपाल ल्याउन मलेसियाका गृहमन्त्री सैफुदिन नासुतिन इस्माइलसँग आफ्नो संवाद भइरहेको जानकारी दिएका थिए। प्वाइन्ट टुबी नोटेड सभामुख महोदय, कांग्रेस महामन्त्रीसमेत रहेका सांसद शर्माले भने, संसारलाई थाहा छ, गोरखा मिडिया नेटवर्कका दुई जना मालिकमध्ये एकजना फरार छन्। अर्को गृहमन्त्री हुनुहुन्छ। सहकारी ठगीमा फरार भएको व्यावसायिक साथीलाई सहकारी ठगीमै अनुसन्धानको दायरामा रहेका गृहमन्त्रीजीले गिरफ्तार गर्नु छ। लोकेसन पत्ता लागिसक्यो भनेर माइकबाटै फुक्नुको अर्थ के हुन्छ ? अभियुक्त पक्रिने यो नयाँ शैली हो ? केटाकेटीपन हो ? या भगाउने नियत हो ? सांसद शर्माले लोकेसन पत्ता लागिसक्यो भनेको चार दिनसम्म पनि किन पक्राउ नगरिएकोप्रति रोष व्यक्त गरे। लोकेसन पत्ता लागिसकेको भनेको जीबी राईलाई के भगाउनलाई हो माइकबाट फुकेर लोकेसन पत्ता लाग्यो रे भनेर स्टन्टबाजी गर्ने ? कि सरकार चाँडै नै जीबी राईलाई हाजिर गराउँदै छ ? देशलाई जीबीको लोकेसन चाहिएको होइन। जीबी राई चाहिएको हो, उनले भने। सांसद शर्माले सूर्यदर्शन ठगी प्रकरणमा अनुसन्धान गरिरहेका प्रहरी अधिकृत सूर्यबहादुर राना मगरलाई कास्कीबाट महोत्तरी पुर्याइएको बताए। सांसद एवं सत्तारुढ नेकपा एमालेका सचेतक महेशकुमार बर्तौलाले असार ७ गते पर्सा वन्यजन्तु आरक्षका कर्मचारीले चलाएको गोली लागेर सुकबहादुर तितुङको हत्या गरिएको प्रतिध्यानाकर्षण गराउँदै पीडित परिवारलाई क्षतिपूर्ति दिन माग गरे। छातीमा गोली ठोक्ने जस्तो जघन्य अपराध भएको छ। गणतन्त्रमा नागरिकलाई दिनदहाडै गोली ठोकेर मार्ने जे परिस्थिति विकास भयो। दोषी सुरक्षाकर्मीलाई पहिचान गरी कारबाहीको तहमा अघि बढाउने र पीडितलाई क्षतिपूर्तिका लागि माग गर्छु, उनले भने, आगामी दिनमा यस्ता घटना नहोऊन्। कांग्रेस सांसद प्रदीप पौडेलले राष्ट्रप्रति चुरे संरक्षणका लागि सप्तरीबाट २० दिन हिँडेर काठमाडौंं आइपुगेका अभियन्ताहरू ३२ दिनदेखि माइती घरमा रहेको चर्चा गर्दै सरकारका प्रतिनिधि भेट्न नगएकोमा प्रश्न गरे। भुइँमान्छेले यो गम्भीर विषय उठाएको छ, तर सिंहदरबारमा बसेको सरकारले त्यसलाई बेवास्ता गरेको छ, सांसद पौडेलले भने, माइतीघरमा बसेर चुरे संरक्षणका निम्ति लडिरहेकाहरूको आवाज सरकारले सुनोस्। नेपाली कांग्रेसकी सांसद कुसुमदेवी थापाले भौतिक पूर्वाधारमन्त्री रघुबिर महासेठलाई नेपालको भूभागका विषयमा अनभिज्ञता रहेको भन्दै भ्रमणका लागि निम्तो दिइन्। भौतिक पूर्वाधार मन्त्रालयको रातो किताब हात पर्यो, मनमा एउटा गम्भीर प्रश्न उविजयो। यो देशको मन्त्रीलाई नेपालको भूगोल, त्यहाँँको अवस्थाका बारेमा यतिसम्म अनभिज्ञता पनि हुन सक्छ र ? देशको भूभाग र अवस्थाबारे सामान्य जानकारीसमेत नहुने कस्तो मन्त्री देशले पाएछ ? उनको प्रश्न थियो। कांग्रेस सांसद उमरावतीदेवी यादवले आफ्नो निर्वाचन क्षेत्रमा योजना नपारिदिएकामा मन्त्रीलाई धन्यवाद दिइन्। प्रतिनिधिसभाको शून्य समयमा बोल्दै उनले भनिन्, मेरो बारा क्षेत्र नम्बर २ मा एउटा पनि योजना नपारिदिने सबै माननीय मन्त्रीज्यूलाई धन्यवाद दिन चाहन्छु, मेरो बारा जिल्ला नेपालमा होइन ? डा चन्दा कार्की भण्डारीले मुलुकमा हाल १५ सय ७ जना विशेषज्ञ नर्ससहित करिब १ लाख साढे २३ हजार नर्स रहेको जानकारी दिँदै भनिन्, नर्सिङ सेवा स्वास्थ्य सेवाको मेरुदण्ड हो। मुस्कानकासाथ जनसेवा गर्ने नर्सहरूको मुस्कानभित्र दुःख र पीडा झल्किएको देखिन्छ। दरबन्दी, पारिश्रमिक र सुविधा न्यून छन्। कार्यस्थल असुरक्षित छ। योग्यताअनुसार दरबन्दी र जिम्मेवारी पाएका छैनन्। उच्च शिक्षा र तालिमको अवसर छैन। ४० प्रतिशतभन्दा बढी नर्स बेरोजगार छन्।"
गण्डकी प्रदेशका पदमुक्त सांसद देवकोटाले दायर गरेको रिटमा दोस्रो दिनको सुनुवाइ जारी,"काठमाडौं : गण्डकी प्रदेशका पदमुक्त भएका सांसद फणिन्द्र देवकोटाले आफूमाथि कारबाही गर्ने निर्णय बदर गर्न माग गरिएको रिटमाथि दोस्रो दिनको सुनुवाइ सुरू भएको छ। न्यायाधीश प्रकाशमान सिंह राउतको इजलासमा आइतबारदेखि सुनुवाइ सुरू भएको हो। आइतबार सो रिटमाथि बहस नसकिएपछि 'हेर्दाहेर्दै'मा राखिएको थियो। रिटमा गण्डकी प्रदेशसभा सभामुख,गण्डकी प्रदेशसभा,माओवादी केन्द्र,माओवादी केन्द्र गण्डकी प्रदेसभाका संसदीय दलका नेता हरिबहादुर चुमान,निर्वाचन आयोग काठमाडौंलगायतलाई विपक्षी बनाइएको छ। गण्डकी प्रदेशका मुख्यमन्त्री सुरेन्द्र पाण्डेको पक्षमा विश्वासको मत दिएपछि माओवादी केन्द्रले उनलाई कारवाही गरी पदमुक्त गरेको थियो। गोरखाबाट माओवादी केन्द्रको निर्वाचन चिन्हबाट निर्वाचित भएका देवकोटाले आफूलाई स्वतन्त्र सांसद भन्दै आएका छन्। स्वतन्त्र सांसदलाई कारबाही गर्ने अधिकार माओवादी केन्द्रलाई नभएको जिकिर गर्दै सो निर्णय खारेजको माग गर्दै उनी सर्वोच्च पुगेका हुन्।"
निलम्बित मुख्य सचिव अर्याललाई योजना आयोगमा सरुवा गर्ने सरकारको निर्णय,काठमाडौं : सरकारले निलम्बित मुख्य सचिव बैकुण्ठ अर्याललाई राष्ट्रिय योजना आयोगमा विशेष पद सिर्जना गरेर सरुवा गर्ने निर्णय गरेको छ। सोमबार बिहान बसेको मन्त्रिपरिषद बैठकले अर्यालले राजीनामा नदिएपछि योजना आयोगमा राजपत्रांकित विशिष्ट श्रेणीको मुख्यसचिवसरहको विशेष पद सिर्जना गरेर लैजाने निर्णय भएको सरकारका प्रवक्ता एवं सञ्चार तथा सूचना प्रविधि मन्त्री रेखा शर्माले जानकारी दिइन्। ' नेपाल सरकारका मुख्य सचिव बैकुण्ठ अर्यालविरुद्ध अख्तियार दुरूपयोग अनुसन्धान आयोगले भ्रष्टाचार मुद्दा दायर गरेपछि उहाँको पद स्वत:निलम्बनमा परेको छ। हाल राष्ट्रिय योजना आयोगमा राजपत्रांकित विशिष्ट श्रेणीको मुख्यसचिवसरहको विशेष पद सिर्जना गरी सरुवा गर्ने निर्णय भएको छ।' अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले आइतबार मुख्यसचिव अर्यालसहित ११ जनाविरुद्ध विशेष अदालतमा सोमबार मुद्दा दायर गरेको छ। अर्याल निलम्वनमा परेपछि सरकारले प्रधानमन्त्री तथा मन्त्रिपरिषद कार्यालयकी सचिव लीलादेवी गड्तौलालाई निमित्त मुख्यसचिवको जिम्मेवारी दिएको छ । तस्बिर : रासस
"महिलालाई चोरबाटोबाट विदेश पुर्याउने काम भइरहेको छ, रोकौं: धनराज गुरूङ","काठमाडौं : प्रमुख प्रतिपक्षी दल नेपाली कांग्रेस सांसद धनराज गुरूङले गैरकानुनी ढंगले नेपाली महिलाहरूलाई विदेश पठाउने काम भइरहेको भन्दै तत्काल रोक्न सरकारको ध्यानाकर्षण गराएका छन्। सोमबार प्रतिनिधिसभा बैठकमा आकस्मिक समय लिएर बोलेका कांग्रेस उपसभापति समेत रहेका गुरुङले गैरकानुनी बाटोबाट विदेश पुगेका महिलाहरूले साह्रै दु:ख पाएको भन्दै उनले यसतर्फ ध्यान दिन सभामुखमार्फत् सरकारको ध्यानाकर्षण गराएका हुन्। घरेलु कामदारका रुपमा महिलालाई विदेश नपठाउने सरकारले निर्णय गरेपनि गैरकानुनी ढंगबाट महिलाहरू विदेश जान क्रम नरोकिएको उनको भनाइ छ। उनले पछिल्लो ६ महिनामा १० हजार महिला गैरकानुनी बाटोबाट कुवेत पुगेको दावी गरे। 'कुवेतमा अहिले ४१ हजार नेपाली महिला दिदीबहिनीहरू कामदारका रुपमा रहेका छन्। तीमध्ये २७ हजार दिदीबहिनीहरू गैरकानुनीरुपमा रहेको सूचना प्राप्त गरेको छु। पछिल्लो ६ महिना भित्र १० हजार नेपाली महिला गैरकानुनीबाटो बाट त्यहाँ पुगेको सूचना प्राप्त भएको छ। यो अत्यन्न दु:खद कुरा हो। हामीले घरेलु कामदार बन्द गर्यौं । तर त्यहाँ प्रतिनिधिहरू र विभिन्न संघसंस्थाका साथीहरूले सरकारले ढोका बन्द गर्यो तर झ्याल खुला राखिदियो भन्ने गरेका छन्। झ्याल खुलै राखेका कारण महिलाहरूले साह्रै दु:ख पाइरहेका छन्। यो कुरा सदनमै पुर्याइदिनु भनेर सन्देश पठाउनु भएको छ,'उनले भने,' गैरकानुनीरुपमा यहीबाट सेटिङ गरेर दुवइ हुँदै त्यहाँ पुर्याउँदो रहेछ। यो दु:ख विषय हो। घरेलु कारमदारका रुपमा दिदीबहिनीहरूलाई पठाउनु हुँदैन भनेर हामीले निर्णय गरेका छौं। त्यही ठाउँमा ६ महिनाभित्र १० हजार नेपाली दिदीबहिनी पुग्नु योभन्दा खेदजनक के हुनसक्छ ? सभामुख महोदय, यसतर्फ सरकारको ध्यान आकृष्टि हुनुपर्छ।' सांसद गुरुङले ठूलो रकम लिएर बेलग्रेटमा अलपत्र पार्ने म्यानपावर कम्पनीलाई कारवाही गर्नुपर्ने माग गरे। आफू कुवेतमा नेपाली जनसम्पर्क समितिले आयोजना गरेको कार्यक्रममा सहभागी भएर नेपाल फर्किने क्रममा बेल्ग्रेटबाट फर्काइएका पाँच युवासँग भेट भएको उल्लेख गर्दै उनले भने,' झापाको एउटा मेनपावर कम्पनीले प्रतिव्यक्ति ६ लाख ५० हजार लिएर बेल्ग्रट पुर्याएको खुलेको छ, 'यस विषयमा सरकारको ध्यानाकषर्ण गराउन चाहन्छु ।'"
गृह मन्त्रालयको सिडियोलाई निर्देशन : वडास्तरमै राष्ट्रिय परिचयपत्रको विवरण संकलन गर्नू,"काठमाडौं : गृह मन्त्रालयले स्थानीय तहसँग समन्वय गरेर वडास्तरमै राष्ट्रिय परिचयपत्रको विवरण संकलन गर्न प्रमुख जिल्ला अधिकारीहरूलाई निर्देशन दिएको छ। आइतबार एक विज्ञप्ति जारी गर्दै सामाजिक सुरक्षा भत्ता लिन परिचयपत्र अनिवार्य गरिएका २८ जिल्लाका प्रजिअहरूलाई जेष्ठ नागरिक र अशक्तहरुलाई लक्षित गरेर वडास्तरमै राष्ट्रिय परिचयपत्रको विवरण संकलन गर्न निर्देशन दिइएको गृह मन्त्रालयका प्रवक्ता एवम् सहसचिव नारायणप्रसाद भट्टराईले जानकारी दिए। सरकारले साउन १ बाट पहिलो चरणमा २८ जिल्लामा सामाजिक सुरक्षा भत्ता लिन राष्ट्रिय परिचयपत्र अनिवार्य गरेको छ । तोकिएको जिल्लामा सेवाग्राहीको भीड बढेको गुनासो आएपछि वडास्तरबाट नै परिचयपत्रको विवरण संकलन गर्न मन्त्रालयले जनाएको छ। गृह मन्त्रालयले २८ जिल्लामा ४३८ जना विवरण दर्ता अपरेटर परिचालन गरेको जनाएको छ। सेवाग्राहीहरुलाई सहज रुपमा सेवा उपलब्ध गराउने उद्देश्यले पहिलो चरणमा राष्ट्रिय परिचयपत्र लागु भएका २८ जिल्लामा ४३८ जना विवरण दर्ता अपेरटर खटाइएको छ भने सेवाग्राहीहरुको चापका आधारमा सम्बन्धित स्थानीय तहसँगको समन्वयमा पायक पर्ने उपयुक्त स्थानमा विवरण दर्ता स्टेशनहरु सञ्चालनको व्यवस्था मिलाउन सक्ने गरी प्रमुख जिल्ला अधिकारीलाई अधिकार प्रदान गरिएको छ । विज्ञप्तिमा भनिएको छ,जिल्ला प्रशासन कार्यालयहरुमा सेवा लिन आउने सेवाग्राहीहरुलाई अशक्तको हकमा तत्काल र अन्यको हकमा पहिले आउनेले पहिला सेवा प्रवाहको आवश्यक व्यवस्था मिलाउन समेत सबै जिल्ला प्रशासन कार्यालयहरुलाई पत्राचार गरिसकिएको छ । आफ्नो हेरचाह आफैँ गर्न नसक्नेहरू,असहाय र ९० वर्षभन्दा माथिका ज्येष्ठ नागरिकलाई सामाजिक सुरक्षा भत्ता पाउन राष्ट्रिय परिचयपत्र नम्बर आवश्यक नपर्ने मन्त्रालयको भनाई छ। सामाजिक सुरक्षा भत्ताका लागि राष्ट्रिय परिचय नम्बर अनिवार्य गरिएका जिल्लामा समेत भाद्र मसान्तसम्म परिचय नम्बर प्राप्त गरी लाभग्राहीको परिचयपत्र नविकरण गरेमा श्रावण १ गते देखि कै सामाजिक सुरक्षा भत्ता उपलब्ध हुने कानूनी व्यवस्था रहेको छ । विज्ञप्तिमा भनिएको छ, बालबालिका, आफ्नो हेरचाह आफै गर्न नसक्ने व्यक्ति, अशक्त, असहाय र ९० वर्ष माथिका जेष्ठ नागरिकहरुलाई सामाजिक सुरक्षा भत्ता प्राप्त गर्न राष्ट्रिय परिचय नम्बर आवश्यक नपर्ने भएकोले सो कुरालाई मनन गरी आफूलाई अनुकूल समयमा सेवा लिनुहुन सम्बन्धित सबैमा अनुरोध छ ।"
पोषराज पोखरेललाई एआईजीमा बढुवा गर्न सिफारिस,काठमाडौं : नेपाल प्रहरीमा जनपद समूहतर्फका डीआईजी पोषराज पोखरेललाई अतिरिक्त महानिरीक्षकमा बढुवा गर्न सिफारिस भएका छन्। सोमबार बिहान बसेको बढुवा समितिको बैठकले पोखरेललाई एआईजीमा बढुवा गर्न सिफारिस गरेको प्रहरी महानिरीक्षक बसन्तबहादुर कुँवरले जानकारी दिए। पोखरेल प्रहरी प्रधानकार्यालय महिला बालबालिका तथा जेष्ठ नागरिक सेवा निर्देशनालय नक्सालमा कार्यरत छन्।
कोशी सरकारविरुद्धको मुद्दामा पूर्ण इजलासमा सुनुवाइ सुरू,"काठमाडौं : कोशी सरकारविरुद्धको रिटमा सर्वोच्च अदालतमा सुनुवाइ सुरू भएको छ। सर्वोच्च अदालतको पूर्ण इजलासमा हेर्दाहेर्दैमा रहेको सो रिटमा सुनुवाइ भइरहेको हो। आइतबार रिटमा बहस नसकिएपछि हेर्दाहेर्दैमा राखिएको थियो। सो मुद्दाको अन्तिम सुनुवाइका लागि सर्वोच्चले पूर्ण इजलास गठन गरेको छ। पूर्ण इजलासमा न्यायाधीशहरू कुमार रेग्मी,नहकुल सुवेदी र अब्दुल अजिज मुसलमान रहेका छन्। जेठ ३१ गतेबाट पूर्ण इजलासमा सुनुवाइ सुरू भएको हो। निर्वतमान मुख्यमन्त्री केदार कार्कीले मुख्यमन्त्री हिक्मत कार्कीलाई पदमुक्त गरी मुख्यमन्त्रीमा आफूलाई निरन्तरता दिन माग गर्दै सर्वोच्च अदालतमा दायर गरेका थिए। कोशीका मुख्यमन्त्री केदार कार्कीलाई वैशाख १५ गतेभित्र विश्वासको मत लिइसक्नुपर्ने समय दिइएको थियो। तर,उनले विश्वासको मत पनि नलिने र राजीनामा नदिने अडान लिएपछि एमाले र माओवादीले नयाँ सरकार गठनको प्रक्रिया अघि बढाउन प्रदेश प्रमुखलाई पत्र बुझाएका थिए। त्यसपछि प्रदेश प्रमुख खापुनले दुई दिनको समय दिएर नेपालको संविधानको धारा १६८ को उपधारा ९५० अनुसार नयाँ सरकार गठनको लागि दाबी पेश गर्न आह्वान गरेका थिए। नेकपा एमाले र नेकपा माओवादी केन्द्र ५२ सांसदको समर्थनमा हिक्मत कार्कीले मुख्यमन्त्रीमा दावी गरेका थिए। सनाखत पछि प्रदेश प्रमुख खापुङ्गले उनलाई मुख्यमन्त्रीमा नियुक्त गरेका थिए। प्रदेश प्रमुख परशुराम खापुंगले नयाँ सरकार गठनका लागि आह्वान गरेलगत्तै त्यसका विरुद्ध मुख्यमन्त्री कार्की सर्वोच्च पुगेका हुन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरित भन्दै यसलाई रोक्नुपर्ने उनको दावी छ। उनले कोशीको मुख्यमन्त्रीमा आफूलाई निरन्तरता दिनुपर्ने बताउँदै अन्तरिम आदेशको माग समेत गरेका छन्। प्रदेश प्रमुखको कार्यालय ,कोशी प्रदेश प्रमुख खापुङ,कोशी प्रदेशका सभामुख अमरबहादुर विष्ट,संकल्प प्रस्तावका प्रस्तावक रेवतीरमण भण्डारी,संकल्प प्रस्तावका समर्थक गणेशप्रसाद उप्रेती र किशोर चन्द्र दुलाल र नेकपा एमालेका संसदीय दलका नेता तथा सांसद हिक्मत कुमार कार्कीलाई रिटमा विपक्षी बनाइएको छ। संविधानको धारा १६८ को उपधारा ९५० अनुसार मुख्यमन्त्री बनेका केदार कार्कीले सरकारमा सहभागी दलले समर्थन फिर्ता लिएको ३० दिनभित्र विश्वासको मत नलिएपछि प्रदेश प्रमुख खापुङले उनलाई पदमुक्त गर्दै धारा १६८ को उपधारा ९५०अनुसार नै नयाँ सरकार गठनका लागि आह्वान गरेका थिए।"
सरकारी छाप दस्तखत किर्ते गर्ने फरार प्रतिवादी पक्राउ,काठमाडौं : सरकारी छाप दस्तखत किर्ते मु्द्दाका फरार एक जना प्रतिवादीलाई प्रहरीले पक्राउ गरेको छ। सरकारी छाप दस्तखत किर्ते मुद्धामा फरार रहेका ललितपुर महालक्ष्मी नगरपालिका८ लुभू चसिडोलका विकास राउतलाई आइतबार दिँउसो प्रहरीले पक्राउ गरेको हो। राउतलाई ५ महिना १५ दिन कैद र पच्चिस रुपैयाँ जरिवाना भराउने २०६६ साल पौष २६ गते काठमाडौं जिल्ला अदालतबाट फैसला भई फरार रहेका प्रतिवादी राउतलाई काठमाण्डौ उपत्यका अपराध अनुसन्धान कार्यालयले नियन्त्रणमा लिएको हो। प्रहरीले फैसला कार्यान्वयनको लागि काठमाडौं जिल्ला अदालत बबरमहलमा राउतलाई पठाएको छ।
मुख्य सचिवविरुद्ध भ्रष्टाचार मुद्दा दायर भएपछि सांसदको प्रश्न : राजनीतिक नेतृत्व र अरु तहको संलग्नता छछैन ?,"काठमाडौं : प्रतिनिधि सभामा सांसदहरुले भ्रष्टाचारविरुद्ध निर्मम बन्न सरकार र सम्बन्धित निकायको गम्भीर ध्यानाकर्षण गराएका छन्। अख्तियार दुरुपयोग अनुसन्धान आयोगले मुख्यसचिव वैकुण्ठ अर्यालविरुद्ध विशेष अदालतमा भ्रष्टाचारको मुद्दा दायर गरेपछि सोमबार शून्य समयमा बोल्दै ठाकुर गैह्रेले भ्रष्टाचारले सबैलाई लज्जित बनाइरहेको बताएका हुन्। देशको स्थायी सरकारको प्रमुख पदमा रहेको मुख्य सचिवजस्तो व्यक्ति नै अख्तियारद्वारा भ्रष्टाचारको मुद्दा दायर हुने परिस्थितिको निर्माणले हाम्रो सिंगो सेवा क्षेत्र कति समस्याग्रस्त छ भन्ने बताउँछ। हाम्रो निजामति सेवाभित्र रहेको भ्रष्टाचारको जालो कति मजबुत छ भन्ने पनि यसले बताउँछ। एमाले सांसद गैह्रेले प्रश्न गरे,यो कुरा निजामती क्षेत्रमा मात्र सिमित रहेर के सम्भव छ ? यसमा राजनीतिक नेतृत्व, अरु तहको संलग्नता ? यसलाई पनि गहिराई हेरेर निदान गर्न ढिला गर्नु हुँदैन। यसैगरी आकस्मिक समयमा कांग्रेस सांसद रामकृष्ण यादवले बैकुण्ठ अर्याललाई मुख्यसचिव नियुक्तको प्रक्रियामै असन्तुष्ट जनाए। उनले मुख्यसचिवमाथि भ्रष्टाचार मुद्दा लाग्ने अवस्था देशको लागि विडम्बनापूर्ण भएको बताए । सरकारको उच्च निकायका व्यक्ति भ्रष्टाचार मुद्दामा बदनाम भइरहेका छन्। यादवले प्रश्न गर्दै भने, तीन दिनपछि अवकाशमा जान लागेका कर्मचारीलाई ३ दिनअगाडि मुख्यसचिवमा किन नियुक्त गरिएको थियो ? सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जनालाई विशेष अदालतमा सोमबार मुद्दा दायर गरेको छ। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको छ। कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। अर्याल २०७८ साल साउन २५ गतेदेखि २०७९ चैत १४ गतेसम्म सञ्चार तथा सूचना प्रविधि मन्त्रालयका सचिव थिए। सञ्चारबाट प्रधानमन्त्री कार्यालय सरुवा भएका उनी अवकाशको तीन दिनअघि २०८० जेठ ३२ गते मुख्य सचिव बनेका थिए। यो बहालवाला मुख्यसचिवमाथि भ्रष्टाचार मुद्दा लागेको नेपालको इतिहासमा पहिलो घटना हो। अन्तःशुल्क स्टिकर खरिद अनियमिततामा मुख्यसचिव एवं सञ्चार तथा सूचना प्रविधि मन्त्रालयका तत्कालीन सचिव अर्यालसहित सुरक्षण मुद्रण केन्द्रका तत्कालीन कार्यकारी निर्देशक विकल पौडेल, आन्तरिक राजस्व विभागका तत्कालीन महानिर्देशक रितेशकुमार शाक्य र तत्कालीन उपमहानिर्देशक टंकप्रसाद पाण्डेलाई प्रतिवादी बनाइएको छ। सहसचिव शाक्य हाल अर्थ मन्त्रालयको बजेट तथा कार्यक्रम प्रमुख छन् भने पाण्डे भन्सार विभागका उपमहानिर्देशक छन्। त्यस्तै आन्तरिक राजस्व विभागका तत्कालीन निर्देशक गणेश विक्रम शाही, आन्तरिक राजस्व विभागका तत्कालीन शाखा अधिकृत रवीन्द्रप्रसाद पौड्याल, राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, सुरक्षण मुद्रण केन्द्रका तत्कालीन खरिद विज्ञ शक्तिप्रसाद श्रेष्ठ, सुरक्षण मुद्रण केन्द्रका तत्कालीन शाखा अधिकृत हरिबल्लभ घिमिरे, सुरक्षण मुद्रण केन्द्रका तत्कालीन लेखा अधिकृत विष्णुप्रसाद गौतम तथा प्रिन्ट सेल प्रणाली ललितपुर र त्यसका मुख्य व्यक्ति (निर्देशक एवं सञ्चालक) केशव शर्मालको पनि मिलोमतो रहेको अख्तियारले जनाएको छ।"
स्थानीय तहको बाँकी वित्तीय समानीकरण अनुदान पठाउने सरकारको निर्णय,काठमाडौं :सरकारले स्थानीय तहको बाँकी वित्तीय समानीकरण अनुदानवापतको रकम पठाउने निर्णय गरेको छ। सोमबार बिहान बसेको मन्त्रिपरिषद् बैठकले चालु आर्थिक वर्ष २०८००८१ मा स्थानीय तहलाई हस्तान्तरण हुन बाँकी सो रकम पठाउने निर्णय भएको सरकारका प्रवक्ता एवं सञ्चार तथा सूचना प्रविधि मन्त्री रेखा शर्माले जानकारी दिइन्। मन्त्री शर्माका अनुसार अहिले ८७ अर्ब ३५ करोड २९ लाख विनियोजन भएकोमध्ये ९३ प्रतिशत हुनेगरी १६ अर्ब ७९ करोड २२ लाख रुपैयाँ तत हस्तान्तरण गर्ने निर्णय भएको हो।
मंगलबार देशका यी स्थानमा हुने छ वर्षा,"काठमाडौं : मंगलबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, मधेश, बागमती र गण्डकी प्रदेशका केही स्थानहरूका साथै लुम्बिनी, कर्णाली र सुदूरपश्चिम प्रदेशका थोरै स्थानहरुमा मेघ गर्जनचट्याङसहित हल्का देखि मध्य। मंगलबार राति कोशी, मधेश, बागमती, गण्डकी र लुम्बिनी प्रदेशमा पूर्ण बदली रही बाँकी भूभागमा आंशिकदेखि साधारणतया बदली रहने छ। कोशी, मधेश, बागमती, गण्डकी र लुम्बिनी प्रदेशका केही स्थानहरूमा साथै कर्णाली र सुदूरपश्चिम प्रदेशका थोरै स्थानहरुमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, मधेश, बागमती र गण्डकी प्रदेशका एकदुई स्थानमा भारी वर्षाको पनि सम्भावना रहेको छ।"
तुलसीपुर उपमहानगरपालिकाको २ अर्ब साढे ७ करोड बजेट,"दाङ : दाङको तुलसीपुर उपमहानगरपालिकाले आर्थिक वर्ष २०८१८२ का लागि बजेट ल्याएको छ। सोमबार तुलसीपुर महानगरपालिकाकी उपप्रमुख सानी चौधरीले १५औं नगरसभा मार्फत आगामी आर्थिक वर्षको लागि २ अर्ब साढे ७ करोड बराबरको बजेट प्रस्तुत गरेकी हुन्। पालिकाका जनअपेक्षालाई सम्बोधन गर्ने गरी आगामी आर्थिक वर्षको बजेट तर्जुमा गरिएको उपप्रमुख चौधरीले बताइन। विकासमा लागत सहभागिता रोचक सहभागिता नगद तथा श्रमदानलाई प्राथमिकता दिएर आगामी आर्थिक वर्ष २०८१ ८२ को बजेट ल्याइएको छ। बजेट प्रस्तुत गर्दै उपप्रमुख चौधरीले आर्थिक वर्ष २०८१८२ को कुल बजेट २ अर्ब ७ करोड ४९ लाख ६८ हजार ३५१ रुपैयाँ अनुमानित बजेट सभामा जानकारी गराएकी थिइन्। बजेटको लक्ष्य अनुसारको आय आन्तरिक आम्दानी तर्फ ६१ करोड ५१ लाख ३६ हजार, संघीय सरकारबाट प्राप्त हुने समानीकरण अनुदान २७ करोड ३६ लाख, सशर्त अनुदान ७४ करोड ९१ लाख समपूरक अनुदान १ करोड ४५ लाख बजेट अनुमान गरिएको छ। यसैगरी राजस्व बाँडफाँट २४ करोड ३९ लाख, वन रोयल्टीबाट ४ लाख ९४ हजार गरी कुल १ अर्ब २८ करोड ७७ लाख ४२ हजार रकम अनुमान गरिएको छ। यो बजेट चालू आवको भन्दा २७ करोड बढी हो।"
अनुदानमा कृषि उपकरण वितरण,"स्याङ्जा : गल्याङ् नगरपालिकाले ५० प्रतिशत अनुदानमा कृषि उपकरण वितरण गरेको छ। कृषि र पशु व्यवसायप्रति आकर्षण बढाउनका लागि कृषि उपकरण वितरण गरेको हो। नगरपालिकाको ११३ वटा विभिन्न कृषि उपकरण सामग्री हस्तान्तर गरिएको हो। किसानका मागका आधारमा ६० वटा कम्बाईन मिल, ३३ वटा हाते ट्याक्टर, १४ वटा चाप कटर र ६ वटा ब्रस कटर वितरण गरिएको नगर प्रमुख गुरुप्रसाद भट्टराईले जानकारी दिए।"
"संसदका कर्मचारीको आवास, शैक्षिक र खाजा खाना भत्ता बढाउने सहमति","काठमाडौं : सरकार र आन्दोलरत संसदका कर्मचारीबीच ७ बुँदे सहमति भएको छ। आवास, शैक्षिक र खाजा खाना भत्ता बढाउने गरी कार्यरत कर्मचारीको भत्ता बढाउने गरी दुई पक्षबीच सहमति भएको हो। राजपत्राङ्कित कर्मचारीहरूको लागि मासिक ३ हजार ५ सय र राजपत्र अनङ्कित कर्मचारीहरूको लागि मासिक ३ हजार साविकको आवास भत्तामा वृद्धि गर्ने सहमति भएको हो। त्यस्तै शैक्षिक भत्तामा मासिक ३ सय र खाजा खाना खर्चमा दैनिक एक सयले वृद्धि गर्ने सहमति भएको छ। खाजाखाना बापतको रकम पनि मासिक रूपमा प्रदान गर्ने सहमति पत्रमा उल्लेख छ। संघीय संसद सचिवालय कर्मचारीहरूले ११ बुँदे माग राख्दै आन्दोलन गर्दै आएका थिए। कर्मचारीको मागलाई क्रमशः पूरा गर्दै जाने र राजपत्र अनङ्कित पाँचौ श्रेणी श्रेणीविहीन पदमा कार्यरत कर्मचारीहरू संघीय संसद सेवाबाट अनिवार्य अवकाश हुँदा राजपत्र अनङ्कित तृतीय श्रेणीमा बढुवा हुने कानुनी प्रावधान बमोजिम बढुवा भएका कर्मचारीहरूलाई खाइपाइ आएको तलब नघट्ने गरी अवकाश पश्चातका सेवा सुविधा प्रदान गर्ने सहमति भएको छ। त्यस्तै संघीय संसद सचिवालय कर्मचारी प्रशासन नियमावली, २०६५ को अनुसूची वर्षमा पुनरावलोकन गर्ने सहमति समेत भएको छ।"
नहरमा डुबेर विद्यार्थीको मृत्यु,नुवाकोट : देवीघाट जलविद्युत केन्द्रका लागि ल्याइएको पानीको नहरमा डुबेर विद्यार्थीको मृत्यु भएको छ। विदुर नगरपालिका१२ गौरीवेशीस्थित महेन्द्र माविमा कक्षा ५ मा अध्ययनरत ११ वर्षीय सन्देश अधिकारीको मृत्यु भएको हो। साथीहरूसँग पौडी खेल्ने क्रममा डुबेर मृत्यु भएको प्रधानाध्यापक तारा श्रेष्ठले बताए। विद्यार्थीको शव पोष्टमार्टमका लागि त्रिशूली अस्पतालमा राखिएको छ। नुवाकोट प्रहरीले घटनाका सम्बन्धमा विशेष रुपमा अनुसन्धान गरिरहेको छ।
वर्षाका कारण लाखौंको क्षति,"हुम्ला : आइतबार बेलुका परेको अविरल वर्षाका कारण बाढी आउँदा हुम्लाको दक्षिणी क्षेत्रमा लाखौँ धनमालको क्षति भएको छ। वर्षाले चंखेली गाउँपालिका२ को भेट्टबाडा गाउँको खानेपानी मुहान, धान, कोदो बगाएको छ। चंखेली गाउँपालिका२ मा खेतबारी धान कोदोमा ठूलो क्षति भएको चंखेली गाउँपालिका२ का हरिहर उपाध्यायले जानकारी दिए। देउलीदेखि भटटेबाडासम्मका खेतबारी क्षति भएको उपाध्यायले बताए। उनको दुईतले घर बाढीले बगाएको छ। बाढीले बाटोमा पनि क्षति गरेको छ। बाढीले बाटो अवरुद्ध हुँदा एक ठाउँबाट अर्का ठाउँसम्म पुग्न समस्या भएको बताए।"
वैदेशिक रोजगारीको बाहानामा दुबई पुर्याई मानव बेचबिखन गर्ने व्यक्ति पक्राउ,काठमाडौं : वैदेशिक रोजगारीको बाहानामा दुबई पुर्याई मानव बेचबिखन गर्ने अभियुक्त पक्राउ परेका छन्। पक्राउ पर्नेमा ललितपुरको ललितपुर महानगरपालिका८ का ४२ वर्षीय मनोज महर्जन रहेका छन्। मानव बेचबिखन अनुसन्धान ब्यूरोका अनुसार उनले श्रम स्वीकृतिको सम्पूर्ण प्रक्रिया पूरा गरी वैदेशिक रोजगारीको पठाउने भनि झुक्याई भिजिट भिसामा दुबईमा पुर्याई घरेलु कामदारहरू पठाउने एजेन्ट अफिसमा लागि बेचबिखन गरेको खुल्न आएको छ। गत फागुन ७ गते त्रिभुवन अन्तर्राष्ट्रिय विमानस्थलबाट दुवै पुर्याएकोमा ब्यूरोले विभिन्न निकायसँग समन्वय गरेर फागुन १९ गते दुबईबाट उद्धार गरेको थियो। हाल पक्राउ परेका प्रतिवादी यसअघि पनि वैदेशिक रोजगार ठगी सम्बन्धी मुद्दामा ७ वर्ष कैद भुक्तान गरी २०७९ चैतमा कारागारबाट छुटेको खुल्न आएको सूचना अधिकारी गौतम मिश्रले बताए। उनका अनुसार प्रतिवादीले जाहेरवालालाई दुबईमा टिस्यु पेपर प्याक गर्ने कम्पनीमा मासिक १८०० दिराम तलब हुने प्रलोभन देखाएर पीडितबाट २ लाख ९० हजार लिएको खुलेको छ। एजेन्ट अफिसले जाहेरवालालाई बन्धक बनाई विभिन्न व्यक्तिहरुको घरमा घरेलु कामदारको रुपमा पठाई शारीरिक तथा मानसिक यातना दिई विना पारिश्रमिक दैनिक १८ देखि २० घण्टासम्म घरायसी काममा लगाई चरम श्रम शोषण समेत गरेको खुल्न आएको ब्यूरोले जनाएको छ। ब्यूरोका अनुसार मानव वेचबिखन तथा ओसारपसार मुद्दामा काठमाडौं जिल्ला अदालतबाट ५ दिनको म्याद थप अनुमति लिई आवश्यक अनुसन्धान कार्य भइरहेको छ।
कटुवा पेस्तोलसहित एक युवक पक्राउ,"रौतहट : कटुवा पेस्तोलसहित एक युवक पक्राउ परेका छन् । रौतहटको गौर नगरपालिका २ महादेवपट्टीस्थित नेपालभारत सीमा स्तम्भ नजिक सशस्त्र प्रहरी बल,नेपाल प्रस्तावित सीमा सुरक्षा गुल्म गौर रौतहटबाट खटिइ गएको छड्के चेकप्वाइन्टमा रहेको टोलीले भारतबाट नेपालतर्फ आउँदै गरेको नम्बर नलेखेको मोटरसाइकललाई चेकजाँच गर्ने क्रममा मोटरसाइकलको टुलबक्सभित्र लुकाइ राखेको कटुवा पेस्तोल बरामद गरेको हो । भारतको जिल्ला सितामढी बैरगनिया३ असोगी बस्ने अन्दाजी वर्ष २१ वर्षीय राहुल रामलाई नियन्त्रणमा लिइ उनको साथबाट हतियार र मोबाइल बरामद गरेको हो। उनलाई आवश्यक कारबाहीको लागि जिल्ला प्रहरी कार्यालय रौतहटमा बुझाइएको सशस्त्र प्रहरीले जनाएको छ ।"
'तपस्वी' बम्जन दोषी ठहर,"मलंगवा : यौन सन्तुष्टि प्राप्त तथा बाल यौन दुराचार अभियोगमा पुर्पक्षका लागि महोत्तरी कारागारमा रहेका तपस्वी रामबहादुर बम्जनलाई जिल्ला अदालत सर्लाहीले कसुर ठहर गरेको छ। सोमबार जिल्ला अदालत सर्लाहीले बम्जनलाई कसुरदार ठहर गरेको हो। न्यायाधीश जीवनकुमार भण्डारीको एकल इजलासले बम्जनलाई कसुरदार ठहर गरेको जिल्ला अदालत सर्लाहीका श्रेस्तेदार सदन अधिकारीले जानकारी दिए। अधिकारीका अनुसार सजाय १७ गते तोकिने छ। उनीसँगै अभियोग लागेका अन्य दुई जनाले सफाइ पाएका छन्। बम्जनलाई सर्लाही जिल्ला अदालतका न्यायाधीश विष्णुप्रसाद रेग्मीको इजलासले गत पुस २६ गते पुर्पक्षका लागि महोत्तरीस्थित जलेश्वर कारागार चलानको आदेश दिएको थियो। बम्जनको पक्षमा वरिष्ठ अधिवक्ता सिताराम केसी, अधिवक्ताहरू राम घिमिरे, मनोहर झा, राष्ट्र विमोचन तिमल्सिना र दिलिप झाले बहस गरेका थिए। सरकारी वकिल कार्यालय मलंगवाका प्रमुख जिल्ला न्यायाधिवक्ता कैलाश दाहालले बहस गरेका थिए। यसअघि तीन पटकसम्म बम्जनविरुद्धको मुद्दा पेशी चढेप नि बम्जनका वकिलहरुले २ तथा सरकारी वकिलले १ चोटी निवेदन दिएर सारेका थिए। सर्लाही जिल्ला अदालतले २०७७ साल असार २१ गते जारी गरेको पक्राउ पुर्जीका आधारमा बम्जनलाई काठमाडौंको बुढानिलकण्ठ नगरपालिका६ स्थित निवासबाटै गत पुस २४ गते सीआईबीको टोलीले पक्राउ गरेको थियो। २०७६ माघ २३ गते जिल्ला प्रहरी कार्यालय मलंगवामा बारा जिल्लाको निजगढ नगरपालिका१२ निवासी ३० वर्षीय बम्जनविरुद्ध पीडित बालिकाको परिवारले किटानी जाहेरी दिएको थियो। अभियुक्त बम्जनविरुद्ध जिल्ला सरकारी वकिल कार्यालयले १२ देखि १४ वर्षसम्म कैद सजाय एवं पीडित परिवारलाई क्षतिपूर्तिको समेत मागदाबी सहित अभियोग पत्र दायर गरेको थियो।"
तिब्बतमा पक्राउ परेका दुई युवाको खोजी गर्न इन्टरपोलमा निवेदन,"गोरखा : तिब्बतमा पक्राउ परेका गोरखा छेकम्पारका दुई युवाको खोजी गरिदिन माग गर्दै प्रहरीले इन्टरपोलमा निवेदन दिएको छ। तिब्बती प्रहरीले नियन्त्रणमा लिएर सिगात्सेमा राखेको भनिएका चुमनुब्री गाउँपालिका७ छुलेका कर्मा छेतेन र लामागाउँका कर्मा राप्केको अवस्थाका बारेमा खोजबिन गरिदिन जिल्ला प्रहरी कार्यालय गोरखाले आइतबार इन्टरपोलमा निवेदन निवेदन दिएको हो। युवाहरूका परिवारजनले गत बिहीबार इलाका प्रहरी कार्यालय छेकम्पारमा निवेदन दिएपछि हामीलाई पनि उनीहरूको बारेमा खोज अनुसन्धान गर्न बाटो खुल्यो, एसपी बासुदेव पाठकले भने, हामीले आजै प्रदेश प्रहरी कार्यालय पोखराको अनुमतिमा इन्टरपोलमा निवेदन दिएका छौं। इन्टरपोलले बेइजिङस्थित इन्टरपोलसँग समन्वय गरी उनीहरूको खोजी गर्ने एसपी पाठकले बताए। यसअघि तिब्बत प्रहरीले नियन्त्रणमा लिएका दुई युवाका परिबारले छेकम्पास्थित इप्रकामा निवेदन दिएका थिए। गत वैशाख १७ गते यार्सागुम्बा टिप्न भनी भाज्यूपामा भन्ने लेकमा गएको तर बेलुका नफर्केको र यत्रतत्र खोजतलास गर्दा फेला नपरिरहेका बेला गत जेठ ३ गते तिब्बतको सिगात्से प्रहरी कार्यालयबाट निवर्तमान वडाअध्यक्ष पासाङ लामालाई टेलिफोन गरी हराइरहेका दुई युवालाई स्याबाट सिगात्से प्रहरीले नियन्त्रणमा लिएको र हाल सिगात्से प्रहरीमा रहेको जानकारी दिएका रहेछन्, कर्मा छेतेनकी पत्नी ढोकर लामाले पेश गरेको निवेदनमा भनिएको छ, त्यसैले यथासीघ्र हराइरहेका व्यक्तिहरूको खोजी गरिदिनु हुन विनम्र निवेदन गर्छु। अहिले हराइरहेका दुई युवाको परिवारमा रुवाबासी छ। ती दुई युवालाई गत वैशाख १७ गते तिब्बती प्रहरीले बोलाएर तिब्बती बजार स्याहबाट पक्राउ गरेर सिगात्से पुर्याएको र गत जेठ ३ गते छेकम्पारस्थित एक स्थानीयबासीलाई टेलिफोन गरी उनीहरू आफूहरूको नियन्त्रणमा रहेको जानकारी दिएका थिए।"
एकसिंगे गैँडाको खाग खरिद बिक्रीको अभियोगमा ९ जना विरुद्ध मुद्दा,"चितवन : चितवन राष्ट्रिय निकुञ्जको कार्यालय कसराले संरक्षित वन्यजन्तु एकसिंगे गैँडाको खाग खरिद बिक्री गरेको अभियोगमा नौजना विरुद्ध मुद्दा दर्ता गरेको छ। निजहरुविरुद्ध आज चितवन जिल्ला अदालतमा मुद्दा दर्ता गरिएको हो। कार्यालयले आज जारी गरेको विज्ञप्तिअनुसार मुद्दा दायर गरिएकाहरुमा भरतपुर महानगरपालिका२८ का ४० वर्षीय सन्तबहादुर कुमाल, राप्ती नगरपालिका३ सुन्दर बस्ती बस्ने ३३ वर्षीये बालकुमार राई, नवलपरासी (बर्दघाट सुस्ता पूर्व) बर्दघाट नगरपालिका८ भानुनगर बस्ने ३५ वर्षीय देवबहादुर परियार, रुपन्देहीको बुटवल उपमहानगरपालिका७ कालिका टोल बस्ने ३८ वर्षीय धनबहादुर बानियाँ, बुटवल११ आनन्द पथ बस्ने ५१ वर्षीय कृष्णराज पाण्डे क्षेत्री रहेका छन्। बाग्लुङको जैमिनी नगरपालिका७ बस्ने २८ वर्षीय कमल राना, सोही नगरपालिका१० को राडखानी बस्ने ३८ वर्षीय नगेन्द्र थापा, सोही नगरपालिका९ बस्ने ३६ वर्षीय खड्कबहादुर थापा, स्याङजाको निरकोट नगरपालिका९ घर भई हाल बुटवल४ बस्ने ४७ वर्षीय कुलबहादुर बुढाथोकीलाई मुद्दा दायर गरिएको निकुञ्जका सूचना अधिकारी गणेशप्रसाद तिवारीले जानकारी दिए। उनका अनुसार गत वैशाख २८ गते भरतपुर९ क्षेत्रमा एकसिंगे गैँडाको खाग खरिदबिक्री भइरहेको भन्ने सूचनाका आधारमा खानतलासी गर्दा निजहरु पक्राउ परेका थिए। सो क्रममा मुद्दा दायर भएकाहरुमध्ये सन्तबहादुर कुमाललाई खानतलासी गर्दा निजका साथबाट संरक्षित वन्यजन्तु एकसिंगे गैँडाको खागजस्तो वस्तु भेटिएपछि थप अनुसन्धान गर्दै जाँदा निजहरुलाई पक्राउ गरिएको उनको भनाइ छ। तिवारीका अनुसार प्रतिवादीहरुमध्ये सन्तबहादुर भन्ने पङ्कज कुमालले यसभन्दा पहिला पनि गैँडालाई गोली हानी घाइते बनाएको अभियोगमा आठ वर्ष कैद भएको थियो। निजले ५० हजार जरिवाना तिरेर छ वर्ष अघि छुटेका थिए। राष्ट्रिय निकुञ्ज तथा वन्यजन्तु संरक्षण ऐन, २०२९ को दफा २६ (५घ) अनुसार कारबाहीको माग राखी मुद्दा दायर गरिएको हो। रासस"
"मेलम्चीमा बाढी, अस्थायी पुल बगायो",सिन्धुपाल्चोक : गए रातिको वर्षापछि आएको बाढीले मेलम्चीमा अस्थायी पुल बगाएको छ । मेलम्ची नगरपालिका११ स्थित फट्टेमा अस्थायी पुल बगाएको मेलम्ची नगरपालिकाका प्रमुख आइतमान तामाङले जानकारी दिए । विसं २०७८ को बाढीले पुल बगाएपछि सो स्थानमा ह्युमपाइप राखेर अस्थायी पुल बनाइएको थियो । मेलम्ची बजार र मेलम्ची नगरपालिकाको वडा नम्बर ७ र ८ तथा पाँचपोखरी थाङपाल गाउँपालिकाका वडा नम्बर १ र २ तथा हेलम्बुको केही वडालाई सो अस्थायी पुल जोडेको थियो । राससका अनुसार पुल बगाउँदा वडाभित्र नै एक गाउँबाट अर्को गाउँ जान अहसज भएको छ । मेलम्ची नगरपालिकाका प्रमुख आइतमान तामाङका अनुसार वर्षा सुरु भएसँगै रातिको वर्षाले पुलमा क्षति पुगेको जनाउँदै अब ह्युमपाइप झिकेर सुरक्षित राखिने बताए।
बेनीजोमसोम सडक भासियो,"जोमसोम : निर्माण कन्ट्रक्सनको ढिलासुस्तीका कारण मुस्ताङको बेनीजोमसोम मुख्य राजमार्ग सडक भाँसिएको छ। मनसुन सुरु हुन लाग्दा पुलको फाउन्डेसन स्टक्चर निर्माणको काम गर्दा अहिले कालीगण्डकी नदीको बाढीले पुरै क्षति बनाइसकेको छ। नदीको बहाव उच्च भएका कारण फाउन्डेसन निर्माणको काम अहिले रोकिएको छ। तर, पुलको संरचना निर्माणको काम रोकिए पनि निर्माण कम्पनीले मुख्य राजमार्ग सडकलाई पूर्ववत अवस्थामा राखेर छाड्नुपर्नेमा यथास्थितिमा राखेर छोड्दा त्यहाँको मुख्य सडकमा क्षति भएको हो। त्यहाँ सडक जोगाउन निर्माण कम्पनीले कुनै कार्य गरेको छैन। यसैका कारण बेनीजोमसोम सडक अन्तर्गत त्यहाँ सडक सुरक्षा जोखिम बढेको हो। पुल निर्माण कम्पनीले पश्चिमतर्फको फाउन्डेसन बिमको संरचना निर्माण गर्ने क्रममा मुख्य राजमार्ग सडक कटिङ गरेर त्यसै अलपत्र छाडेपछि सो स्थानको बेनीजोमसोम करिब ५० मिटर सडकमा क्षति भएको छ। २०७६ साल फागुन २९ गते ठेक्का सम्झौता भएको मुस्ताङको थासाङ गाउँपालिका २,३ र ५ वडा जोड्ने (लेते धम्पु) पुलको ५ करोड ५ लाख लागतमा देव एण्ड सायर कन्ट्रक्सनले ठेक्का सम्झौता गरेको थियो। ३५ मिटर लामो पुल निर्माणको अख्तियारी पूर्वाधार विकास कार्यालयले लिएको छ। पुलको पछिल्लो म्याद थप २०७९ चैत्र २८ गते भएको थियो। त्यसपछि पुलको म्याद पटकपटक थपिँदै पछिल्लो भौतिक प्रगति ३५ प्रतिशत मात्रै छ।"
कपिलवस्तु कारागारबाट सुरुङ खनेर भागेका कैदी पक्राउ,कपिलवस्तु : कपिलवस्तु कारागारबाट १४ वर्षअघि सुरुङ खनेर फरार भएका एक फरार कैदीलाई प्रहरीले पक्राउ गरेको छ। भारत उत्तर प्रदेश सिद्धार्थनगर चिलिया घर भएका स्कुल मिया अन्सारी भनिने मोहम्मद स्कुललाई शिवराज नगरपालिका७ चन्द्रौटाबाट पक्राउ गरिएको प्रहरी उपरीक्षक नवरत्न पौडेलले बताए। २०६६ माघ २ गते कपिलवस्तु कारागारबाट ८ जना कैदी सुरुङ खनेर भागेका थिए। पक्राउ परेका खान उपर ५ महिना ९ दिन कैद र ४ लाख ५० हजार जरिवाना तोकिएको छ। उनलाई प्रहरीले कपिलवस्तु कारागार बुझाएको छ। प्रहरीले हाल सम्म १ सय २६ फरार प्रतिवादी पक्राउ गरेको छ। उनीहरूको कैद अवधि १ सय ४७ वर्ष १० महिना बाँकी रहेको प्रहरीले जनाएको छ।
नवजात शिशुसँगै गोठमा बस्न बाध्य छिन् वसन्ती,"हुम्ला : ताजाँकोट गाउँपालिका३ दुर्गम मासपुर गाउँकी वसन्ती रोकाया सुत्केरी भएको तीन साता पुगेको छ। गोठमै सुत्केरी भएकी उनी अझै एक साता त्यही बस्नेछिन्। अँध्यारोमा वस्तुभाउसँगै बसेकी बसन्तीको काखमा नवजात शिशु पनि छ। घरमा बस्दा देवता रिसाउने भन्दै गोठमा पठाएपछि उनी चिसो जमिनको भुइँमा रात कटाउन बाध्य छिन्। उनीसँग ओढ्ने ओछ्याउने कपडा पर्याप्त मात्रामा पनि छैन। गोठमा चिसोबाट बच्चा र आफू कसरी बच्ने भन्ने चिन्ता छ। उनलाई सन्चो पनि छैन। दुई वर्षअघि सर्केगाड गाउँपालिका३, उनापानी गाउँकी दुधकली सार्की सुत्केरी भएर गोठमै बस्नु परेको अनुभव सुनाइन्। सार्कीले चिसोबाट बचाउन नसकेर नवजात शिशुको ज्यान भएको दुखेसो पोखिन। न्यानो कपडा नभएर बन्द गोठमै जन्मिएको पाँच दिनमै शिशुको मृत्यु भएको सार्कीको भनाइ उस्तै छ। सानै उमेरमा विवाह गरेर बच्चा जन्माइयो झनै बोझ थपियो। कहिले ढाड दुख्छ कहिले तल्लो पेट दुख्छ कहिलेकाहीँ रिंगटा लाग्छ। सानै उमेरमा विवाह गरेर समस्या आएको त होला। हुम्ला जिल्लाका अधिकांश गाउँहरूमा सुत्केरी हुँदा गोठमा राख्ने प्रचलन अझैसम्म हटेको छैन, उनले भनिन्। आर्थिक अवस्था कमजोर भएकोले पोसिलो खानेकुरा नभएको उनको भनाइ छ। छाउपडी प्रथा उन्मूलन र सुत्केरीको पोषणका क्षेत्रमा तीनै तहका सरकार सहित थुप्रै गैरसरकारी संस्थाहरू समेत यस क्षेत्रमा कार्यरत छन्। सरकारले कर्णाली पाँच जिल्लामा स्वास्थ्य संस्थामा बच्चा जन्माउने महिलालाई ३ हजार भत्ता र भोटो चोलो साथै त्यसअघि गर्भजाँच बापत ८०० गरी ३ हजार ८ सय दिने व्यवस्था गरेको छ। स्थानीय स्तरमा महिलाहरूलाई यस विषयमा जानकारी नहुँदा सेवा सुविधाबाट बञ्चित भइरहेका छन्।"
मेयरका लागि गाडी किन्न छुट्ट्याइएको पैसाले नगरबस किनिने,"डोल्पा : उच्च तहमा पुगेपछि राज्यकोषबाट सेवा लिन नचाहाने सायदै होलान्। यसमा स्थानीय तहका जनप्रतिनिधि पनि अछुतो छैनन्। स्थानीय तहका जनप्रतिनिधिले आफ्नो सेवा सुविधाका लागि विकास बजेट कटौती गरेर मंहगा गाडी किनेका थुप्रै उदाहरण छन्। तर, डोल्पाको ठूलीभेरी नगरपालिकाका मेयर सुवर्ण बुढाले आफ्नो सुविधाका लागि स्कारपीयो किन्ने रकमले नगरबस किन्ने निर्णय गरेका छन्। यसका लागि नगरपालिकाले ५० लाख रुपैयाँ बजेट विनियोजन गरेको छ। नगरपालिका भित्रका वडाध्यक्ष लगायत कार्यपालिका सदस्यहरूले स्करपीयो किन्नका लागि सुझाव दिए तापनि नगरप्रमुख बुढाले यसलाई अस्वीकार गरेका हुन्। नगरबासीको सुविधाका लागि नयाँ बजेटबाट नगरबस किनेर सञ्चालनमा ल्याउने निर्णय भएको छ। व्यक्तिगत सुविधाभन्दा पनि नगरबासीको सुविधा प्रमुख हो। त्यसैले पनि स्करपीयोको साटो नगरबस किन्ने निर्णय गरिएको हो, बुढाले भने। यस खालका निर्णय जिल्लाका अन्य स्थानीय तहले गरेका छैनन्। नगरबस ल्याए पनि पहिलो चरणमा जुफाल दुनै सञ्चालनमा ल्याइने । विस्तारै अर्को गाडीको व्यवस्थापन गरेर तालीदेखि जुफालसम्म सञ्चालनमा ल्याइने छ, उनले थपे । नगरपालिकाले आज मात्रै कुल ४८ करोड २ लाख ४८ हजार बराबरको बजेट ल्याएको छ। जसमा चालूतर्फ २९ करोड ८५ लाख ३४ हजार बजेट छुट्याइएको छ भने पुँजीगत तर्फ १८ करोड १७ लाख १४ हजार बजेट रहेको छ। बजेटमा शिक्षा, स्वास्थ्य, कृषि र यातायात क्षेत्रलाई प्राथमिकता दिइएको बताइएको छ ।"
नदीमा पानीका बहाब बढेपछि मेलम्ची खानेपानी आयोजना बन्द,"काठमाडौँ : सिन्धुपाल्चोकको अम्बाथानस्थित मेलम्ची खानेपानी आयोजनाको सुरुङको मूलद्वार आजदेखि बन्द गरिएको छ। मेलम्ची नदीको बहाब बढेर बाढी आइ पानी धमिलिन थालेपछि आपूर्ति बन्द गरिएको जनाइएको छ। माथिल्लो तटीय क्षेत्रमा पानी परिररहेको र मेलम्ची नदीमा आएको बाढीले आयोजनाको बाँधमा क्षति पुर्याएको थियो। साथै आयोजनासम्म जाने पुल बगाएपछि आयोजनालाई सुरक्षित गर्न आजदेखि आपूर्ति बन्द गरिएको मेलम्ची खानेपानी विकास समितिका कार्यकारी निर्देशक रत्न लामिछानेले जानकारी दिए। नदी नधमिलिएसम्म उपत्यकावासीलाई खानेपानीको आपूर्ति सहज बनाउन हामीले मेलम्ची खानेपानी आयोजना सञ्चालन नै राखेका थियौँ, उनले भने, तर नदीमा बाढी आउन थालेपछि आजदेखि बन्द गर्न बाध्य भएका हौँ, मनसुन सक्रिय रहुञ्जेल आयोजना बन्द नै रहनेछ। गत जेठ ३१ गतेदेखि नै आपूर्ति बन्द गर्ने भनिए पनि ठूलो वर्षा नहुँदा बन्द गरिएको थिएन्। समितिले गत शुक्रबार पनि मेलम्ची बन्द गर्ने तयारी गरेको थियो। तर नदीमा पानीको वहाब नबढेपछि आयोजना सञ्चालन नै राखिएको थियो। लामिछानेका अनुसार परामर्शदाता तथा एसियाली विकास बैंक (एडिबी) ले मनसुनी जोखिमबाट आयोजनालाई जोगाउन मेलम्ची बन्द गर्न सुझाव दिएका थिए। मनसुनजन्य विपत्तिबाट मेलम्ची खानेपानी आयोजनाको हेडवक्र्समा हुनसक्ने सम्भावित क्षति न्यूनीकरणका लागि सरकारले वर्षा सुरुभएसँगै आयोजना बन्द गर्ने र वर्षा सकिएपछि सञ्चालन गर्दै आएको छ। जल तथा मौसम विज्ञान विभागका अनुसार नेपालमा सरदर मनसुन जुन १३ मा भित्रिने गरे पनि यो पटक तीन दिन चाँडो मनसुन भित्रिएको थियो। मनसुन अक्टोबर २ मा बाहिरने अनुमान छ।"
भरतपुर महानगरले ल्यायो ६ अर्ब ५५ करोडको बजेट,"चितवन : भरतपुर महानगरपालिकाले आर्थिक वर्ष २०८१०८२ का लागि ६ अर्ब ५५ करोड ८५ लाख ९८ हजार रूपैयाँको बजेट पेस गरेको छ। महानगरपालिकाको नगरसभा तथा १५औं अधिवेशनमा चालु आर्थिक वर्षभन्दा २४ करोड ६ लाख ८ हजार रुपैयाँ बढी बजेट पेस गरिएको हो। कूल बजेटको ६५ प्रतिशत पुँजीगत खर्चका लागि ४ अर्ब २७ करोड रहेको भरतपुर महानगरपालिकाका आर्थिक प्रशासन महाशाखाका प्रमुख उपनिर्देशक जगन्नाथ अर्यालले बताए। कूल बजेटमा एक अर्ब ८० करोड रुपैयाँ आन्तरिक आय हुने अनुमान गरिएको छ। अन्तरसरकारी वित्तीय हस्तान्तरणबाट २ अर्ब ४ करोड ६३ लाख ३१ हजार, संघ राजस्व बाँडफाँडबाट ३२ करोड ४७ लाख तथा बागमती प्रदेश सरकारको राजस्व बाँडफाँडबाट २५ करोड ७५ लाख ६७ हजार गरी जम्मा ५८ करोड २२ लाख ६७ हजार, जनसहभागिताश्रमदानबाट ५० करोड, बैंक मौज्दात १ अर्ब ६० करोड, सडक बोर्ड नेपालबाट ३ करोड रहने प्रक्षेपण गरिएको छ। बजेटमा सामाजिक सुरक्षालगायत अन्तरसरकारी अख्तियारी शीर्षकमा अनुमानित १ अर्ब ३० करोड रहने प्रक्षेपण गरिएको छ। भरतपुर महानगरपालिकाले कृषिलाई प्राथमिकता दिएको छ। महानगरपालिकाले बाँझो जमिनमा खेती गर्ने कृषकलाई प्रोत्साहनको नितिलाएको छ। भरतपुरले कृषि क्षेत्रका लागि १३ करोड रुपैयाँ बजेट विनियोजन गरेको छ। सोमबार भएको १५औं अधिवेशनमा महानगर प्रमुख रेनु दाहालले नीति तथा कार्यक्रम प्रस्तुत गर्दै वैदेशिक रोजगारबाट फर्केकाहरूलाई कृषि पेशातर्फ आकर्षित गर्न कार्यक्रम ल्याएको बताए। भरतपुर महानगरपालिकालाई उन्नत बिउ तथा खाद्यान्न उत्पादनको हबको रूपमा विकास गरिने महानगरप्रमुख दाहालले बताए। वैदेशिक रोजगारबाट फर्केकाहरूलाई कृषि पेशातर्फ आकर्षित गर्नका लागि व्यवसायिक खेती गर्न कृषि उपकरण खरिदमा अनुदान, बाँझो जमिनमा खेती गर्ने कृषकहरूलाई प्रोत्साहन गरिने बताए। रैथानै बालीको प्रवर्धन, प्राङ्गारिक मलको उत्पादन र प्रयोगलाई प्रोत्साहन, आइपीएम कृषक पाठशालालाई निरन्तरता, रासायनिक मलको न्यायोचित वितरण तथा नियमन, कृषि सूचना प्रणालीको विकासमा जोड दिइएको छ। 'स्वस्थ आहार, स्वस्थ व्यवहार'अनुरूप आफैंले आफ्ना लागि तरकारी उत्पादन तथा हरियाली प्रवर्द्धनका लागि सहरी क्षेत्रमा कौशी र करेसाबारीमा तरकारी, फलफूल तथा फूल खेती प्रवर्द्धन गर्न प्रोत्साहन गरिने छ। 'खेतखेतमा कृषि प्राविधिक, गोठ गोठमा पशु प्राविधिक' नीतिलाई कार्यन्वयनमा लगिने बताइएको छ। एक घर दुई रुख अनिवार्यको निति अघि सारेको छ।"
बहालवाला मुख्यसचिवविरुद्ध पहिलोपटक मुद्दा,"कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। काठमाडौंं : अख्तियार दुरुपयोग अनुसन्धान आयोगले मुख्य सचिव डाबैकुण्ठ अर्यालविरुद्ध मुद्दा हालेको छ। सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जनालाई विशेष अदालतमा आइतबार मुद्दा दायर गरेको छ। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको छ। अर्याल एक वर्षअघि मुख्यसचिवमा भएका थिए। कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। अर्याल २०७८ साल साउन २५ गतेदेखि २०७९ चैत १४ गतेसम्म सञ्चार तथा सूचना प्रविधि मन्त्रालयका सचिव थिए। सञ्चारबाट प्रधानमन्त्री कार्यालय सरुवा भएका उनी अवकाशको तीन दिनअघि २०८० जेठ ३२ गते मुख्य सचिव बनेका थिए। यो बहालवाला मुख्यसचिवमाथि भ्रष्टाचार मुद्दा लागेको नेपालको इतिहासमा पहिलो घटना हो। अन्तःशुल्क स्टिकर खरिद अनियमिततामा मुख्यसचिव एवं सञ्चार तथा सूचना प्रविधि मन्त्रालयका तत्कालीन सचिव अर्यालसहित सुरक्षण मुद्रण केन्द्रका तत्कालीन कार्यकारी निर्देशक विकल पौडेल, आन्तरिक राजस्व विभागका तत्कालीन महानिर्देशक रितेशकुमार शाक्य र तत्कालीन उपमहानिर्देशक टंकप्रसाद पाण्डेलाई प्रतिवादी बनाइएको छ। सहसचिव शाक्य हाल अर्थ मन्त्रालयको बजेट तथा कार्यक्रम प्रमुख छन् भने पाण्डे भन्सार विभागका उपमहानिर्देशक छन्। शाक्य अर्थ मन्त्रालयका शक्तिशाली सहसचिव मानिन्छन्। सुरक्षण मुद्रण केन्द्रले अन्तःशुल्क स्टिकर छपाइमा अनियमितता गरेको भन्ने उजुरी गरेको थियो। उजुरपछि अन्तःशुल्क स्टिकर छपाइ र टेरामेक्स मेसिन खरिद लगायतमा मुख्य सचिव अर्याल समेतको संलग्नता भएको भन्दै लामो समयदेखि अख्तियारले अनुसन्धान गरिरहेको थियो। अख्तियारको अनुसन्धानमा सञ्चार तथा सूचना प्रविधि मन्त्रालयका तत्कालीन सचिव एवं सुरक्षण मुद्रण विकास समितिका तत्कालीन अध्यक्ष अर्यालसहितको मिलोमतोमा अन्तःशुक्क छाप्ने काम निजी कम्पनी दिएको देखिएको छ। त्यो प्रकरणमा आन्तरिक राजस्व विभागका तत्कालीन महानिर्देशक शाक्य, आन्तरिक राजस्व विभागका तत्कालीन उपमहानिर्देशक पाण्डेय संलग्नता देखिएको छ। त्यस्तै आन्तरिक राजस्व विभागका तत्कालीन निर्देशक गणेश विक्रम शाही, आन्तरिक राजस्व विभागका तत्कालीन शाखा अधिकृत रवीन्द्रप्रसाद पौड्याल, राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, सुरक्षण मुद्रण केन्द्रका तत्कालीन खरिद विज्ञ शक्तिप्रसाद श्रेष्ठ, सुरक्षण मुद्रण केन्द्रका तत्कालीन शाखा अधिकृत हरिबल्लभ घिमिरे, सुरक्षण मुद्रण केन्द्रका तत्कालीन लेखा अधिकृत विष्णुप्रसाद गौतम तथा प्रिन्ट सेल प्रणाली ललितपुर र त्यसका मुख्य व्यक्ति (निर्देशक एवं सञ्चालक) केशव शर्मालको पनि मिलोमतो रहेको अख्तियारले जनाएको छ। विकल पौडेलविरुद्ध मुद्दै मुद्दा, दुई मुद्दामा दोषी ठहर सुरक्षण मुद्रण केन्द्रका तत्कालीन कार्यकारी निर्देशक विकल पौडेल यो प्रकरणमा संलग्नता रहेको भन्दै अख्तियारले मुद्दा चलाएको छ। यसअघि अख्तियारले सेक्युरिटी प्रिन्टिङ प्रेसमा भ्रष्टाचार गरेको भन्दै पौडेलविरुद्ध मुद्दा दायर गरेको थियो। सो मुद्दामा विशेष अदालत काठमाडौंंले पौडेललाई दोषी ठहर गरिसकेको छ। उनलाई दुई वर्ष कैद तथा २५ करोड ४७ लाख जरिवाना र बिगोबराबरको रकम असुल हुने विशेष अदालत फैसला गरेको छ। अमेरिकाको स्थायी आवासीय (पीआर) अनुमतिपत्र रहेको कुरा ढाँटेर नेपालमा सरकारी पद लिएको भन्दै अख्तियारले पौडेलविरुद्ध २०८१ वैशाख ९ गते विशेष अदालतमा मुद्दा दायर गरेको थियो। विदेशी आवासीय अनुमति पत्रधारीले नेपालको कुनै पनि सार्वजनिक पदमा रहन नपाउने कानुनी व्यवस्थाविपरीत झुट्टा विवरण पेस गरी पौडेल केन्द्रको कार्यकारी निर्देशक बनेको भन्दै अदालतले उनलाई दोषी ठहर गरिसकेको छ। जेठ १५ गते भ्रष्टाचार निवारण ऐन २०५९ को दफा १६ को उपदफा अनुसार कसुर गरेको ठहर गर्दै पौडेललाई एक वर्ष कैद र १० हजार जरिवाना हुने फैसला सुनाएको छ। २०८१ जेठ ९ मा पौडेलले केन्द्रको कार्यकारी प्रमुख रहँदा पाँच वर्षमा ६२ करोड रुपैयाँ अकुत सम्पत्ति आर्जन गरेको भन्दै मुद्दा दायर गरिएको छ। त्यस्तै २०८१ वैशाख ३० मा अख्तियारले प्रेस खरिद अनियमितताको आरोपमा ४० करोड रुपैयाँ बिगो कायम गरी उनीविरुद्ध मुद्दा दायर गरेको थियो । उनी पाँच महिनादेखि अख्तियारको हिरासतमा छन्। कानुनविपरीत सम्झौता कर्मचारी र मिलोमतोमा सुरक्षण मुद्रण विकास समितिअन्तर्गतको सुरक्षण मुद्रण केन्द्रले २०७८०७९ मा विनियोजन भएको बजेट, स्वीकृत खरिद गुरुयोजना, सञ्चार तथा सूचना प्रविधि मन्त्रालयका सचिव (प्रथम पक्ष) र सुरक्षण मुद्रण केन्द्रका कार्यकारी निर्देशक (दोस्रो पक्ष) बीच भएको कार्यसम्पादन सम्झौताविपरीत अन्तःशुल्क स्टिकरको खरिद कार्य अगाडि बढाएको अनुसन्धानमा देखिएको आरोप पत्रमा छ। अनुसन्धानमा सुरक्षण मुद्रण केन्द्रका रहेका मेसिनलाई थन्काएर अन्तःशुल्क स्टिकर महँगो मूल्य छाप्न प्रिन्ट सेल प्रालिलाई दिइएको देखिएको छ। मुद्रण केन्द्रले आन्तरिक राजस्व विभागबाट यो वर्ष ४३ करोड ३२ लाख स्टिकर छाप्ने अनुमति पाएको थियो। सम्झौता भएको स्टिकरको लागत ३८ करोड ५५ लाख ४८ हजार हुन आउँछ। आन्तरिक राजस्व विभागले योभन्दा अघि जनक शिक्षा सामग्री केन्द्र साथै अन्तर्राष्ट्रिय प्रतिस्पर्धामा विदेशी कम्पनीबाट छपाइ गर्दै आएको थियो। त्यो पनि बढीमा ३५ रूपैया प्रतिस्थान स्टिकर। प्रिन्ट सेललाई भने ८९ रुपैयाँ प्रतिस्थानको दरमा छाप्न दिएर अनियमितता गरेको अनुसन्धानमा देखिएको छ। अख्तियारकाअनुसार विनियोजित बजेट स्वीकृत खरिद गुरुयोजना तथा कार्यसम्पादन सम्झौतामा उल्लिखित प्रावधानविपरीत सुरक्षण मुद्रण केन्द्रले कार्य अगाडि बढाउँदा आर्थिक कार्यविधि तथा वित्तीय उत्तरदायित्व नियमावली, २०७७ को नियम ३३ बमोजिम कार्यक्रम संशोधन गरी कार्य अगाडि बढाउनु थियो। तर, त्यो नगरी अति संवेदनशील र राष्ट्रको अर्थतन्त्रसँग प्रत्यक्ष सरोकार राख्ने अन्तःशुल्क स्टिकरको खरिद कार्य निजी कम्पनीमार्फत छपाइ गरी प्राप्त गर्ने सम्झौता गरी अगाडि बढाएको पाइएको छ। यो विनियोजित बजेटबाट सुरक्षण मुद्रण केन्द्रले जनशक्तिलाई तालिम प्रदान गरी अन्तःशुल्क स्टिकर छपाइका लागि आवश्यक पर्ने पेपर तथा टोनर, मसि खरिद गरी गरी सुरक्षण मुद्रण केन्द्रमा भएको मेसिनबाट आफैंंले अन्तःशुल्क स्टिकर छपाइ गर्नुपर्नेमा सो नगरेको प्रिन्ट सेललाई दिएको पाइएको छ। यसरी विनियोजित बजेटको प्रावधानविपरीत आधिकारिक निकायको स्पेसिफिकेसन र डिजाइनको स्वीकृति बेगर नै निजी क्षेत्रसँग सम्झौता गर्नु वद्नियतपूर्ण कार्य गरेको देखिएको अख्तियारको ठहर छ। पिन्ट सेललाई छाप्न दिने कार्य कानुनविपरीत भएको अख्तियारको आरोप पत्रमा छ। सार्वजनिक खरिद ऐन, २०६३ को दफा १० र सार्वजनिक खरिद नियमावली, २०६४ को नियम २५ एवं सार्वजनिक खरिद अनुगमन कार्यालयले स्ट्यान्डर्ड बिडिङ डकुमेन्टमा तोकेका प्रावधानविपरीत मूल्यांकनका आधारहरू राखी बोलपत्र तयार गरेको पाइएको पनि अनुसन्धानमा देखिएको छ। प्रिन्ट सेललाई छाप्न दिने कार्य सार्वजनिक खरिद ऐन, २०६३ को दफा १५(१)(घ) विपरीतको खरिद विधि छनौट गरेको देखिएको अख्तियारले जनाएको छ। सार्वजनिक खरिद नियमावली, २०६४ को नियम ७ विपरीतको खरिद गुरुयोजना बनाइ सार्वजनिक खरिद नियमावली, २०६४ को नियम ९ र नियम ११ मा उल्लेख गरेका प्रावधान र आधारविपरीत अस्वाभाविक रूपले बढी लागत अनुमान तयार गरी सार्वजनिक खरिद ऐन, २०६३ को दफा २३ का आधारहरूलाई पालना नगरी सारभूत रूपमा प्रभावग्राही नरहेको बोलपत्र स्वीकृत गरेको पाइएको छ। यसअघि अधिकतम ३५ रुपैया प्रतिथानसम्म नै छपाइ हुँदै आएको स्टिकरको छपाइमा ८९ रुपैयाँप्रति स्थान खर्च गरेको अनुसन्धानमा देखिएको छ। कानुनीविपरीत पेस्की अनुसन्धानमा सुरक्षण मुद्रण विकास समिति (गठन) आदेश, २०७३ को दफा ३ बमोजिम गठित समितिबाट निर्णय नगराइअधिकार प्रत्यायोजन नभई कार्य अगाडि बढाएको आफ्नो ओहदाको कर्तव्य पालना गर्दा प्रचलित कानुनविपरीत गरी अन्तःशुल्क स्टिकर खरिदसम्बन्धी कार्य निजी कम्पनीलाई ठेक्का लगाइ सम्झौता बमोजिमको २० प्रतिशत पेस्की रकमसमेत भुक्तानी गरेको पनि पाइएको छ। प्रचलित कानुनविपरीतअधिकारप्राप्त निकायको स्वीकृतबिना नै सरकारी सम्पत्ति कुनै मूल्यशुल्क नलिई आपूर्तिकर्तालाई निजी प्रयोगमा दिएको पनि पाइएको छ। उनीहरूको मिलोमतोमा अति संवेदनशील मेसिन एचपी इन्डिगो सिक्स के, सेक्युरिटी प्रिन्टिङ मेसिन थान २, जुरा सेक्युरिटी प्रिन्टिङ सफ्टवयेर, भौतिक पूर्वाधारहरू जमिन, भवन, विद्युत्, पानी, एयर कन्डिसिनिङर विदेशी जनशक्तिलाई एकोमोडेसन(तालिम)समेत उपलब्ध गराइएको थियो। उनीहरूको आपसी मिलोमतो र संलग्नतामा आफूहरूलाई लाभ पुयाउने र सार्वजनिक संस्था सुरक्षण मुद्रण केन्द्रलाई ३८ करोड ६७ लाख १७ हजार हानिनोक्सानी पुर्याउने बद्नियतले कार्य गरीगराएको पाइएको छ। सर्वोच्चबाट रिट खारेज भएकै दिन निर्णय हतारहतारमा सर्वोच्च अदालतबाट रिट खारेज भएकै दिन निर्णय गरेर अन्तःशुल्क स्टिकर छाप्ने जिम्मा सुरक्षण मुद्रण केन्द्र दिइएको थियो। सर्वोच्चले २०७९ भदौ २७ मा रिट खारेज भएको थियो। आन्तरिक राजस्व विभागले पहिले नै आह्रवान गरी सर्वोच्च अदालतको अन्तरकालीन आदेशले स्थगित रहेको बोलपत्रको प्रक्रिया स्वतः क्रियाशील भएको अवस्थामा आन्तरिक राजस्व विभागले मद्रास सेक्युरिटी प्रेससँगबाँकी प्रक्रियाबमोजिम टुंगोमा पुग्नुपर्ने बाध्यात्मक अवस्था सिर्जना भएको थियो। तर, योसमेत नजरअन्दाज गरी हतारहतार सर्वोच्च अदालतबाट यो रिट खारेज भएकै दिन २०७९ भदौ २७ को मिति राखी निर्णय गरी सोही दिनको मिति राखी पत्र तयार गरिएको अनुसन्धान पाइएको छ भने त्यसको भोलिपल्ट मिति भदौ २८ गतेका दिन ३ वटा पत्रहरू चलानी गरेपश्चात् मात्र उक्त कार्यादेशको पत्र चलानी गरी सुरक्षण मुद्रण केन्द्रलाई कार्यादेश दिएको अनुसन्धान पाइएको छ। सोही कार्यादेशको आधारमा स्पेसिफिकेसनडिजाइनसमेत आन्तरिक राजस्व विभागबाट स्वीकृत नगरीनगराइ अन्तःशुल्क स्टिकर खरिदका लागि सुरक्षण मुद्रण केन्द्रले कानुनविपरीत ठेक्का लगाएको थियो। कानुनविपरीत ठेक्का लगाएर पेस्कीवापत २० प्रतिशतले हुन आउने ६ करोड ८४ लाख ४५ हजार ६ सय भुक्तानीसमेत गरिएको थियो। मुख्यसचिव स्वतः निलम्बनमा मुख्यसचिवसहित मुद्दा दायर भएका सबै कर्मचारीहरू स्वतः निलम्बनमा परेका छन्। अख्तियारले मुद्दा चलाएसँगै निलम्बन हुने कानुनी व्यवस्था छ। भ्रष्टाचार निवारण ऐनको दफा ३३ मा स्वतः निलम्बन हुने व्यवस्था छ। जसमा त्यस्तो भनिएको छ, कुनै राष्ट्रसेवक दफा २८ को उपदफा (१) को खण्ड (ग), दफा ३० को उपदफा (३) तथा दफा ३१ बमोजिम थुनामा रहेकोमा त्यसरी थुनामा रहेको अवधिभर र निजउपर दफा ३६ बमोजिम मुद्दा दायर भएकोमा त्यस्तो राष्ट्रसेवक सो मुद्दाको किनारा नभएसम्म स्वतः निलम्बनमा रहनेछ। मुख्यसचिवसँगै सहसचिव शाक्य, पाण्डेसहित अन्य कर्मचारी पनि निलम्बनमा परेको छ। कसलाई के र कति सजाय माग ? मुख्य सचिव(तत्कालीन सचिव, सञ्चार तथा सूचना प्रविधि मन्त्रालय) डा अर्याललाई सञ्चार तथा सूचना प्रविधि मन्त्रालयका सचिवको जिम्मेवारीमा रही सुरक्षण मुद्रण विकास समितिको अध्यक्ष रहेका निजले सो समितिलाई तोकिएको कुनै पनि काम कर्तव्य कानुनी रूपमा पालना नगरेको आरोप लगाइएको छ। समितिका अन्य ७ जना सदस्यको अधिकारलाई पूर्णतः हरण गरी सुरक्षण मुद्रण केन्द्रको २०७९८० का नीति, बजेट तथा कार्यक्रमलाई समितिको बैठकबाट स्वीकृतसमेत नगराएको अनुसन्धानमा देखिएको छ। समितिबाट अधिकार प्रत्यायोजनसमेत नगराइ मन्त्रालयको सचिवको हैसियतबाट कानुनले नदिएको अधिकारसमेत प्रयोग गरी कार्यकारी निर्देशकलाई गैरकानुनी काम कारबाही सम्पादन गर्न प्रत्यक्ष सहयोग पुयाइ बजेट सिलिङ दिने काम गरेको आरोप पत्रमा उल्लेख छ। वार्षिक बजेट तथा कार्यक्रम अर्थ मन्त्रालयमा पठाइ एलएमबीआईएसमा प्रविष्टि गराउने, कार्यसम्पादन सम्झौता गर्ने, खरिद गुरुयोजना स्वीकृत गर्नेजस्ता काम कारबाहीमा संलग्न भई सार्वजनिक खरिद ऐन, २०६३, सार्वजनिक खरिद नियमावली, २०६४ एवं सुरक्षण मुद्रण विकास समिति (गठन) आदेश, २०७३ ले तोकेका कार्यहरू सम्पादन गर्दा समितिको अध्यक्षको हैसियतले गर्नुपर्ने जिम्मेवारी वहन नगरेको अनुसन्धानमा पाइएको छ। तर, मन्त्रालयको सचिवको हैसियतले कानुनले नदिएको अधिकार प्रयोग गरी कार्य गरेगराएको, सुरक्षण मुद्रण केन्द्रका तत्कालीन कार्यकारी निर्देशकले अन्तःशुल्क स्टिकरको छपाइ गर्नेसम्बन्धी गैरकानुनी खरिद कार्य अगाडि बढाइ मिलेमतोमा सारभूतरूपमा प्रभावग्राही नरहेको बोलपत्र स्वीकृत गरी कानुनविपरीतको ठेक्का सम्झौता भई पेस्की रकम भुक्तानीसमेत गरेको आरोप पत्रमा उल्लेख छ। उनीविरुद्ध ३८ करोड ६७ लाख १७ हजार ६४० रकम विगो कायम गरिएको छ। मुख्य सचिव अर्यालविरुद्ध पेस्की स्वरूप भुक्तानी भएको ६ करोड ८४ लाख ४५ हजार ६ सय रकम असुलको पनि माग दाबी गरिएको छ। नभएको अधिकार प्रयोग गरी सुरक्षण मुद्रण केन्द्रको खरिद गुरुयोजना स्वीकृत गरेकोले निजलाई भ्रष्टाचार निवारण ऐन, बमोजिमको कसुरमा सोही ऐनको दफा १५ बमोजिमको कैद सजाय र जरिवाना माग दाबी गरिएको छ। साथै सञ्चार तथा सूचना प्रविधि मन्त्रालयको तत्कालीन सचिव पदमा कार्यरत रही निजले भ्रष्टाचार निवारण ऐनअन्तर्गतका माथि उल्लिखित कसुर गरेको देखिँदा भ्रष्टाचार निवारण ऐन, २०५९ को दफा २४ बमोजिम थप सजायसमेत हुन मागदाबी लिइएको अख्तियारका प्रवक्ता एवं सहसचिव नरहरि घिमिरेले जानकारी दिए। सहसचिवद्वय (आन्तरिक राजस्व विभागका तत्कालीन महानिर्देशक) शाक्य र (तत्कालीन उपमहानिर्देशक) पाण्डेयविरुद्ध भ्रष्टाचार निवारण ऐन, २०५९ बमोजिम १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। सुरक्षण मुद्रण केन्द्रका तत्कालीन कार्यकारी निर्देशक पौडलविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। साथै सुरक्षण मुद्रण केन्द्रको प्रमुख (कार्यकारी निर्देशक) को पदमा कार्यरत रही भ्रष्टाचार निवारण ऐन, २०५९ को परिच्छेद २ (भ्रष्टाचारको कसुर र सजायसम्बन्धी व्यवस्था) अन्तर्गतका कसुर गरेको देखिँदा थप सजाय समेतको मागदाबी गरिएको छ। विभागका तत्कालीन निर्देशक शाही, तत्कालीन शाखा अधिकृत पौडेल, मुद्रण केन्द्रका तत्कालीन शाखा अधिकृत घिमिरे र लोखा अधिकृत गौतम, राष्ट्रिय सूचना प्रविधि केन्द्रका तत्कालीन निर्देशक श्रेष्ठका साथै मुद्रण केन्द्रका परामर्शदाता श्रेष्ठविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुल उपरको मागदाबी गरिएको छ। प्रिन्ट सेलका सञ्चालक केशव शर्माले रकम लिने खाने प्रकृतिको मतियारको भूमिका निर्वाह गरेको हुँदा भ्रष्टाचार निवारण ऐन, २०५९ को दफा २३ को प्रावधानबमोजिम भ्रष्टाचार निवारण ऐन, २०५९ को दफा १७ बमोजिमको कसुरमा मुख्य कसुरदारलाई हुने सजाय बराबर बिगो कायम गरी सोही ऐनको दफा २२ को प्रतिबन्धात्मक वाक्यांशबमोजिम मुख्य कसुरदारलाई हुने सरह कैद र जरिवानाको सजाय गरी भुक्तानी भएको ६ करोड ८४ लाख ४५ हजार ६ सय असुलउपर हुनसमेत माग दाबी लिइएको छ।"
मेलमिलाप समितिको दबाब सहन नसकेर भद्रपुरका राजवंशीले गरे आत्महत्या,"झापा : मेलमिलाप समितिको दबाब सहन नसकेर भद्रपुरमा एक व्यक्तिले आत्महत्या गरेका छन्। भद्रपुर नगरपालिका ८ नम्बर वडा कार्यालयमा गठित मेलमिलाप समितिका पदाधिकारीहरूले अविवाहित तथा मानसिक सन्तुलन ठीक नभएको एक गर्भवतीलाई जबरजस्ती जिम्मा लगाउन खोज्दा भद्रपुर८ स्थित भद्रशिव मन्दिर नजिकै बसोबास गर्ने ६८ वर्षीय गेल राजवंशीले सोमबार दिउँसो झुन्डिएर आत्महत्या गरेका हुन्। मेलमिलाप समितिका पदाधिकारीहरूले सिधासाधा तथा निर्दोष व्यक्तिलाई जबरजस्ती करणी (बलात्कार) आरोपमा फसाउन खोज्दा ती कुरा सहन नसकेर बुबाले आत्महत्या गर्नु परेको छोरा पर्वलाल राजवंशीले आरोप लगाएका छन्। बुबालाई आत्महत्या गर्न बाध्य बनाउने मेलमिलाप समितिका पदाधिकारीहरुविरुद्ध जिल्ला प्रहरी कार्यालय झापा आत्महत्या दुरुत्साहनमा जाहेरी दिने उनले बताए। घटना विवरण अनुसार मृतक राजवंशी अरूको जमिनमा खेतीपाती र जनमजदुरी गरी परिवार पाल्दै आएका थिए। गाउँकै सिधा सोझा व्यक्तिमा उनी पर्थे। गत असार ४ गते वडा कार्यालयको मेलमिलाप समितिमा उनको नाममा उजुरी परेको थियो। विष्ट थरको घरमा बसोबास गर्दै आइरहेकी अविवाहित तथा मानसिक सन्तुलन ठीक नभएको ३२ वर्षीया महिलालाई बलात्कार गरी गर्भवती बनाएको आरोप लगाएर उनको नाममा उजुरी परेको थियो। उजुरी परेपछि मेलमिलाप समितिका सुरज रेग्मी लगायतले बुबालाई चर्को दबाब दिएर घटना घटाएको भनी स्वीकार गर्न लगाएको थियो, छोरा पर्वलालले भने, बुबाले आफूले यस्तो काम नगरेको पटक पटक भन्दा पनि उनीहरूले त्यसलाई मान्न तयार भएनन्, उनीहरूले छुट्टै कोठामा राखेर मानसिक दबाब दिइराखे। परिवार तथा छरछिमेकले समेत उहाँले यस्तो हर्कत गर्न सक्नु हुन्न भन्दा पनि मेलमिलाप समितिले त्यसलाई मान्न चाहेनन्। त्यो दिनको दबाबपूर्ण छलफल पश्चात् समितिले आइतबार फेरि छलफल बोलायो। आइतबारको छलफलमा पनि उनीहरूले एकलौटी ढङ्गबाट राजवंशीलाई दबाब दिइराखे। समितिका मान्छेहरूले अन्ततः सोमबार दिउँसो ३ बजेभित्र महिलालाई जिम्मा लिनु, नत्र प्रहरी कार्यालयमा बलात्कार मुद्दा लगाएर जेल हालिदिने धम्की नै दिएको मृतकका ज्वाइँ शेखरकुमार राजवंशीले बताए। ससुराबाबुले त्यसलाई सहन सक्नु भएन। घरको आँगनमा सुतिरहेका उनी मौका छोपी घर नजिकै खेतको ग्वालीमा गएर झुन्डिनु भयो, ज्वाइँ शेखरकुमारले भने। बिहानदेखि नै परिवारका हामी सबै सदस्य तनावमा थियौ। ३ बजे महिलालाई जिम्मा लगाउने समय तोकिएको थियो। ससुराबाबुले साढे १२ बजेतिर नै संसार छाडेर जानुभएछ, उनले भने। यो आत्महत्या होइन यो हत्या गराइएको हो, उनले भने, समितिका पदाधिकारीहरूलाई कानुन बमोजिम कारबाही हुनुपर्छ। यता घटनापश्चात् वडा प्रहरी कार्यालय भद्रपुर र जिल्ला प्रहरी कार्यालय झापाको प्रहरी टोली पुग्दा मृतकका परिवारजनले शवलाई उठाउन दिएन। उनीहरूले मेलमिलाप समितिका पदाधिकारीहरूलाई पक्राउ गर्नुपर्छ माग राख्दै अवरोध पुर्याएका थिए। त्यसपछि उनीहरू प्रहरी कार्यालय झापा पुगेर एसपी मिलन केसीलाई भेट्टाएका थिए। एसपी केसीको आश्वासन पश्चात् उनीहरूले शवलाई कानुनी प्रक्रियामा लैजान दिएका थिए। शवलाई पोस्टमार्टमका लागि बिपी कोइराला स्वास्थ्य विज्ञान प्रतिष्ठान धरान पठाएको प्रहरीले जनाएको छ। त्यहाँ शवको डिएनए समेत परीक्षण गरिने जनाइएको छ।"
सुपा देउरालीमा नौलो प्रविधिबाट सडक विस्तार हुँदै,"अर्घाखाँची : सुपा देउराली मन्दिरमा आउने धार्मिक पर्यटकलाई लक्षित गरी नयाँ प्रविधिबाट सडक विस्तारको कार्य भइरहेको छ। कडा चट्टान भएपछि यसको नयाँ प्रविधि प्रयोग गरेर ड्रिल गरेर बाटो विस्तारको कार्य भइरहेको शिवपुर सडक डिभिजन कार्यालयका इन्जिनियर अर्जुन पाण्डेले बताए। यस स्थानमा सडकलाई झण्डै ९ मिटरको बनाउने गरी काम भएको छ। जिल्ला सदरमुकाम जोड्ने जिल्लाको पुरानो र महत्वपूर्ण गोरुसिङे सन्धिखर्क सडकको लाउरे बजारदेखि सुपा मन्दिरसम्म करिब २ सय मिटर कडा चट्टान र भिरालोका कारण साँघुरो भई यातायात आवागमनमा निकै कठिनाइ व्यहोर्नु परेको अवस्था रहेको छ। सडक डिभिजन शिवपुर, कपिलवस्तु बाट यसै आव मा सम्पन्न गर्ने लक्ष्यका साथ रक एन्चोर्ज सहित वाल निर्माणको काम भइरहेको छ। अर्घाखाँचीमा यो कार्य नौलो र चुनौतीपूर्ण रहेको छ। पूर्व पश्चिम राजमार्गबाट अर्घाखाँचीको सदरमुकाम सन्धिखर्क जोड्ने गोरुसिंगे सन्धिखर्क सडक विस्तार तथा मर्मत कार्य तीव्र गतिमा अघि बढेको छ। साँघुरो सडक, खाल्टाखुल्टीका कारण र पुरानो पिच भएका कारण जीर्ण बनेको गोरुसिंगे सन्धिखर्क सडकलाई फराकिलो बनाउने, नाली निर्माण गर्ने र कालोपत्रे गर्ने गरी काम अगाडि बढेको हो। गोरुसिंगेबाट सदरमुकाम सन्धिखर्कसम्म सडकको दूरी ६८ किलोमिटर छ। गोरुसिंगेबाट पिरापानीसम्म झण्डै १५ किलोमिटर सडक विस्तार तथा मर्मतको कार्य सम्पन्न भएको छ। बाँकी रहेको सडकमा ५ वटा निर्माण कम्पनीले मर्मत तथा सडक विस्तार र निर्माणको कार्य गरेको शिवपुर सडक डिभिजन कार्यालयका इन्जिनियर अर्जुन पाण्डेले बताए। यस आर्थिक वर्षको अन्त्यसम्ममा झण्डै १७ किलोमिटर सडकमा नयाँ पिच भएको छ। सडक निर्माण तथा विस्तारको काम समयमै सम्पन्न गर्नका लागि सडकलाई खण्ड, खण्ड गरी निर्माण व्यवसायीसँग ठेक्का सम्झौता भएको थियो। काम अन्तिम चरणमा पुगेको छ।"

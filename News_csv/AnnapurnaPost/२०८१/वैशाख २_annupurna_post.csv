शीर्षक,विवरण
दाङमा माटोको ढिस्कोले पुरिएर २ बालकको मृत्यु,दाङ : दाङमा माटोको ढिस्कोले पुरिएर २ बालकको मृत्यु भएको छ। घर लिपपोत गर्नका लागि माटो निकाल्न खनिएको खाल्टोमा खेल्ने क्रममा घोराही उपमहानगरपालिका९ आन्द्राभरैयाका १२ वर्षीय आषिश चौधरी र १२ वर्षकै माधव चौधरी रहेको जिल्ला प्रहरी कार्यालय दाङले जनाएको छ। आन्द्राभरैयाका ३४ जना बालक घरदेखि करिब ५ सय मिटर टाढा बबई नदीको किनारमा खेल्ने क्रममा दुई जना माटोको ढिस्कोमा पुरिएका प्रहरीले जनाएको छ। दुबै जनाको उद्धार गरेर अस्पताल पुर्याएको भए पनि चिकित्सकले मृत घोषणा गरेको प्रहरी प्रमुख राम बहादुर केसीले जानकारी दिए। शव पोष्टमार्टमका लागि राप्ती स्वास्थ्य विज्ञान प्रतिष्ठान घोराहीमा राखिएको छ।
सोमबार देशका यी स्थानमा हुने छ वर्षा,"काठमाडौं : सोमबार गण्डकी, लुम्बिनी, कर्णाली र सुदूरपश्चिम प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, गण्डकी र कर्णाली प्रदेशका पहाडी भूभागको थोरै स्थानहरू र बाँकी पहाडी भूभागको एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। लुम्बिनी तथा सुदूरपश्चिम प्रदेशका थोरै स्थानहरूमा मध्यान्ह पछि हावा हुरीको सम्भावना रहेको छ। देशको उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको छ। सोमबार राति लुम्बिनी, कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि साधारणतया बदली रहि बाँकी भूभागमा आंशिक बदली रहने छ। कर्णाली प्रदेशको पहाडी भूभागको थोरै स्थानमा र कोशी, गण्डकी र सुदूरपश्चिम प्रदेशका पहाडी भूभागको एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको।"
प्रभावकारी न्यायप्रशासन कायम राख्न मेरो प्रमुख भूमिका रहन्छ : प्रधानन्यायाधीश,"डोटी : प्रधानन्यायाधीश विश्वम्भर प्रसाद श्रेष्ठले प्रभावकारी न्यायप्रशासन बनाउनका लागि आफूले प्रमुख भूमिका खेल्ने बताएका छन्। गृह जिल्ला डोटीमा नागरिक अभिनन्दन कार्यक्रममा उनले सो कुरा बताएका हुन्। उनले भने, न्यायपालिकाको प्रमुखको हैसियतले नेपालको संविधानले प्रत्याभूत गरेको स्वतन्त्र, निष्पक्ष र सक्षम न्यायपालिकाको मान्यता अक्षुण राख्दै प्रभावकारी न्यायप्रशासन कायम गर्न क्रियाशील रहनु मेरो प्रमुख भूमिका र जिम्मेवारी रहन्छ। न्यायपालिकाको नेतृत्व गर्दै गर्दा स्वच्छ, निष्पक्ष, छिटोछरितो, गुणस्तरिय एवं प्रभावकारी न्याय सम्पादन तथा सुशासन र विधिको शासनको प्रत्याभूति गर्दै आम नागरिकहरूका न्यायपालिका प्रतिको अपेक्षा पूरा गर्नुपर्ने दायित्व रहने उनले बताए। न्याय, समानता विधिको शासन र सुशासनको प्रत्याभूति मार्फत मुलुकको समृद्धि र न्यायपूर्ण स्थापनाका लागि न्यायपालिकाले खेल्ने भूमिका र पुर्याउनुपर्ने योगदान उत्तिकै महत्वपूर्ण हुन्छ, उनले भने। सिलगढीमा जन्मिएका उनलाई बाजागाजाका साथ सिलगढी बजारमा परिक्रमा गराइएको थियो। बजार परिक्रमा पश्चात प्रसिद्ध धार्मिक स्थल शैलेश्वरी मन्दिर प्राङ्गणमा औपचारिक कार्यक्रम गरी उनलाई नागरिक अभिनन्दन गरिएको थियो। नागरिक स्तरबाट गरिएको नागरिक अभिनन्दनको नेतृत्व दिपायल सिलगढी नगरपालिका, जिल्ला समन्वय समिति र पूर्वीचौकी गाउँपालिकाले गरेका थिए।"
"निखिलको निर्णायक गोलमा कोशीले जित्यो स्वर्ण, बागमती उपविजेतामा सीमित","चितवन : चितवनको भरतपुरमा सम्पन्न प्रथम संस्करणको अन्तर प्रदेश राष्ट्रिय खेलकुदअन्तर्गत फुटबलतर्फ कोशी प्रदेशले स्वर्ण पदक जितेको छ। आइतबार मकवानपुरको हेटौंडा उपमहानगरपालिका६ स्थित गौरीटार बहुउद्देश्यीय रंगशालामा भएको फाइनल खेलमा बागमतीमाथि १० गोलको जित निकाल्दै कोशीले उपाधि उचालेको हो। कोशीको जितमा निखिल तामाङले निर्णायक गोल गरे। पहिलो हाफ गोलरहित बराबरीमा सकिएको थियो। दोस्रो हाफको ४५औं मिनेटमा निखिलले गोल गर्दै कोशीलाई 'गोल्ड' दिलाए। गोलकर्ता निखिल म्यान अफ द म्याच ठहरिए। प्रतियोगिताअन्तर्गत अरू खेल चितवनका विभिन्न स्थानमा भए पनि पुरुष फुटबल भने हेटौंडामा भएको थियो। बागमती प्रदेश सरकार, सामाजिक विकास मन्त्रालय र प्रदेश खेलकुद विकास परिषद् बागमती प्रदेशले संयुक्त रूपमा आयोजना गरेको प्रतियोगिताको समापन पनि फुटबलको फाइनलसँगै भएको छ। गत आइतबार प्रधानमन्त्री पुष्पकमल दाहाल प्रचण्डले उद्घाटन गरेको प्रतियोगिताअन्तर्गत महिला फुटबलको उपाधि पनि कोशीले नै जितेको थियो। शनिबार भरतपुर महानगरपालिका१९ स्थित बखान मिनी रंगशाला शारदानगर फुटबल मैदानमा भएको खेलमा कोशीले सुदूरपश्चिमलाई २० गोलले हराएर स्वर्ण जितेको थियो। कोशीको जितमा जेनिफर मगर र समीक्षा मगरले एकएक गोल गरेका थिए।"
बेलायतमा नेपालकै झल्को दिलाउने लन्डन बिस्का जात्रा,"लन्डन : बेलायतमा नेपालकै झल्को दिलाउने लन्डन बिस्का जात्रा उत्साहजनक सहभागिताका साथ सम्पन्न भएको छ। पासा पुचः गुथि यूकेको आयोजनामा लन्डनको प्लमस्टिडस्थित एशियन कम्युनिटी सेन्टरमा सम्पन्न जात्रामा १७ सय बढी बेलायतवासी नेपाली सहभागी बने। जात्रामा लण्डन र आसपासबाहेक केन्ट, अल्डरसट, रेडिङ, बर्मिङहम, म्यान्चेस्टरदेखि स्कटल्याण्डबाट समेत सहभागीहरू आएका थिए। उनीहरूमध्ये झण्डै आधा गैरनेवार थिए। गैरनेवार समुदायका नेपालीसहित जात्राका अधिकांश सहभागीहरू मौलिक नेवारी पहिरनमा सजिएको दृश्य देखिन्थ्यो। निरन्तर गुञ्जिरहेका धिमेबाजा र ढाः बाजाको साथमा मौलिक भैरव, कालभैरव र ख्या नाचका दृश्य साँच्चिकै भक्तपुरकै झल्को दिलाउने खालका थिए। जात्राको मुख्य आकर्षण बेलायतमै निर्माण गरिएका भैरवनाथ र भद्रकालीका रथहरू थिए। परम्पराअनुसार मौलिक बाजा गाजा र नाचगानसहित दुवै रथहरूलाई तान्दै ख्य (मैदान)मा ल्याएर योसिंद्यो(लिंगो) उठाएपछि बिस्का जात्रा सुरु भएको थियो। त्यसपछि जात्राका सबै सहभागीलाई समे बजी दों बाँडिएको थियो। अन्त्यमा योसिंद्यो ढालेर दुवै रथलाई तीनपटक जुधाइएको थियो। जात्रामा आयोजक गुथिका शाखाहरूसहित जम्मा ८ वटा समूहले लगातार दिनभर धिमे बाजा र ढाः बाजाको प्रस्तुति गरेका थिए। बेलायतमै जन्मिएका यतै हुर्किएका किशोरकिशोरीहरू समेत मौलिक नेवारी बाजाहरू बजाउँदै रम्दै गरेको निकै सुन्दर देखिन्थ्यो। सो अवसरमा प्रस्तुत मौलिक भैरवनाच, कालभैरव नाच र ख्या नाच हेर्न जात्राका सहभागीहरू उत्सुकतापूर्वक झुम्मिएका थिए। बेलायतमा पछिल्लो १० वर्षमा पहिलोपटक ख्या नाच देखाइएको थियो। जात्रास्थलमा मौलिक नेवारी कला,संस्कृति झल्काउने कल्चरल एण्ड हेरिटेज फोटो प्रदर्शनी गरिएको थियो। जसमा नेपाल र बेलायतमै खिचिएका ८० तस्बिर प्रदर्शन गरिएको थियो। लन्डन बिस्का जात्रास्थलमा नेवारी तथा नेपाली खानाको पनि महोत्सव थियो। बिस्का भ्वयः, समे बजी, योमरी, वोः, छोइला, सेकुवा, मम, पानीपुरी, सेलरोटी, चटपटेजस्ता स्वादिष्ट परिकार उपलब्ध विभिन्न सात वटा फुड स्टलमा सहभागीहरूको दिनभर भीड लागेको थियो। बालबालिकाको लागि पनि फेस पेन्टिङ, आइसक्रिम भ्यानदेखि कला, संस्कृतिसम्बन्धि प्रश्नहरूको सहि जवाफ दिनेलाई पुरस्कृत गर्ने कार्यक्रम समेत गरिएको थियो। कार्यक्रममा प्रमुख अतिथि बेलायतका लागि नेपाली राजदूत ज्ञानचन्द्र आचार्यले जात्राबाट बेलायतमा नेवारी संस्कृतिको प्रवर्द्धनमा महत्वपूर्ण योगदान पुगेको बताए। आगामी दिनमा जात्रालाई सबै नेपाली र गैरनेपाली समुदाय समेतमा बिस्तार गर्दै जानुपर्ने धारणा उनले राखे। लन्डन बिस्का जात्राले नेपालको सांस्कृतिक पर्यटन प्रवर्द्धनमा समेत टेवा पुर्याएको भन्दै राजदूत आचार्यले आयोजकलाई धन्यवाद दिए। सो अवसरमा विशेष अतिथिहरू लन्डन ग्रीनवीच बरोका उपमेयर जीत रानाभाट र गुठी तथा सांस्कृतिक अभियन्ता गणपतिलाल श्रेष्ठले पनि शुभकामना मन्तव्य दिएका थिए। जात्रा संयोजक माधवलाल श्रेष्ठले स्वागत तथा गुथिका अध्यक्ष सुशील प्रजापतिले धन्यवाद ज्ञापन गरेका थिए। महासचिव नगेन्द्र श्रेष्ठले कार्यक्रम सञ्चालन गरेका थिए। आयोजक गुथिका अध्यक्ष सुशील प्रजापतिले जात्रामा उत्साहजनक सहभागिताले आफूहरूलाई उत्साहित बनाएको प्रतिक्रिया दिए। अहिले देखिएका कमीकमजोरीहरू सुधार गर्दै भावी दिनमा जात्रालाई झन् व्यापक बनाउंदै लैजान गुथि प्रतिवद्ध रहेको उनले जनाए। जात्रा संयोजक एवम् गुथिका साउथ इष्ट शाखा अध्यक्ष माधवलाल श्रेष्ठले जात्रालाई सफल पार्न अहोरात्र खटिएका गुथिका सबै सदस्य, स्वयमसेवक एवम् सहभागीलाई धन्यवाद ज्ञापन गरे। सन् २०२२ मा पहिलोपटक आयोजित लन्डन बिस्का जात्राको यो दोस्रो संस्करण थियो। भविष्यमा बिस्का जात्रालाई हरेक वर्ष आयोजना गर्नेसम्मको सोच गुथिको छ।"
सुदूरपश्चिमको मुख्यमन्त्रीमा रेशम पक्षका सांसद लक्ष्मण किशोरले गरे दाबी पेस,"काठमाडौं : सुदूरपश्चिम प्रदेशको मुख्यमन्त्रीमा नागरिक उन्मुक्ति पार्टीका प्रदेशसभा सदस्य लक्ष्मण किशोर चौधरीले दाबी पेस गरेका छन्। उनले नेपाली कांग्रेस र नेकपा एकीकृत समाजवादी पार्टीका संसदीय दलका नेताको हस्ताक्षरसहित आइतबार प्रदेश प्रमुख नजिर मियाँसमक्ष दाबी पेस गरेका हुन्। चौधरीले पेस गरेको दाबी पत्रमा नागरिक उन्मुक्ति संसदीय दलका नेता घनश्याम चौधरी, कांग्रेस संसदीय दलका नेता कमलबहादुर शाह र एकीकृत समाजवादी संसदीय दलका नेता दीर्घ सोडारीले हस्ताक्षर गरेका छन्। ५३ सदस्यीय प्रदेशसभामा नागरिक उन्मुक्तिका ६ (कारबाही परेकाबाहेक), कांग्रेसका १८ र एकीकृत समाजवादीका ४ सांसद रहेका छन्। तीन पार्टीको संख्या जोडेर बहुमत पुग्ने देखिए पछि नागरिक उन्मुक्ति पार्टीभित्रै तीव्र विवाद देखिएको छ। नागरिक उन्मुक्तिभित्र तीव्र विवाद सुदूरपश्चिम प्रदेशको मुख्यमन्त्री कसलाई बनाउने भन्ने विषयमा नागरिक उन्मुक्ति पार्टीभित्र तीव्र विवाद देखिएको छ। पार्टी अध्यक्ष रञ्जिता श्रेष्ठको पक्षबाट प्रदेशसभा सदस्य कैलाश चौधरीले मुख्यमन्त्रीमा दावी पेश गरेका छन्। उनले शनिबारमात्रै प्रधानमन्त्री पुष्पकमल दाहाललाई भेटेर कैलाशलाई मुख्यमन्त्री बनाउन माग गरेकी थिइन्। प्रधानमन्त्री दाहालले पार्टीभित्रको विवाद मिलाएर नाम प्रस्ताव गर्न आग्रह गरेका थिए। 'कैलाशलाई मुख्यमन्त्री बनाए पनि पार्टीभित्रको सहमति गर्नुहोला। सुदूरपश्चिममा पहिले तपाईंहरूले नै नेतृत्व गर्नुहुन्छ,' प्रधानमन्त्री दाहालले आश्वासन दिएका थिए। रञ्जिताले कैलाशको पक्षमा समर्थन जुटाउन तीव्र लबिङसमेत गरेकी थिइन्। उनले केही दिनअघि मात्र सुदूरपश्चिम प्रदेशका दलका नेता घनश्यामको जिम्मेवारी खोसेर कैलाशलाई दलको नेता तोकेकी थिइन्। तर, आफ्नै निर्णय लागू नहुने देखेपछि रञ्जिताले दलका नेता घनश्यामलाई तीन महिनाका लागि निलम्बन गरेकी थिइन्। यस विषयमा संसद सचिवालयले केही निर्णय सुनाएको छैन। यता मुख्यमन्त्रीमा दाबी पेस गरेका लक्ष्मण रेशम चौधरी पक्षका हुन्। केही दिनअघि मात्रै रेशम चौधरी र प्रदेशसभा सदस्यहरूको छलफलले लक्ष्मणलाई मुख्यमन्त्रीको रूपमा अगाडि बढाउने सहमति भएको थियो। रेशम चौधरी निकट नेताका अनुसार एकीकृत समाजवादीले समर्थन जनाउने भएपछि लक्ष्मणले दाबी पेस गरेका हुन्। प्रधानमन्त्री दाहाल र नेकपा एमाले अध्यक्ष केपी शर्मा ओलीले सुदूरपश्चिम प्रदेशको नेतृत्व एकीकृत समाजवादीलाई दिने सहमति गरेका थिए। तर, अन्तिममा नागरिक उन्मुक्तिले पाउने भएपछि उनीहरू पनि रुस्ट भएको स्रोतको भनाइ छ। 'गठबन्धनबाट एकीकृत समाजवादी पनि रुस्ट रहेछ। आफ्नै नेतृत्वमा सरकार बनाउन नपाएपछि बरु नागरिक उन्मुक्तिकै सरकारमा गएर भने बमोजिम मन्त्रालय लिने दाउ उहाँहरूको रैछ। त्यसमा रेशम चौधरी पनि सकारात्मक हुनुहुन्छ,'स्रोतको दाबी छ।"
रञ्जिता पक्षका कैलाश चौधरीले पनि गरे मुख्यमन्त्रीमा दाबी पेस,काठमाडौं : सुदूरपश्चिम प्रदेशको मुख्यमन्त्रीमा नागरिक उन्मुक्ति पार्टीका प्रदेशसभा सदस्य कैलाश चौधरीले पनि दाबी पेस गरेका छन्। उनले नेकपा एमाले र माओवादी केन्द्रको समर्थनमा आइतबार प्रदेश प्रमुख नजिर मियाँसमक्ष दाबी पेस गरेका हुन्। एकजना स्वतन्त्र सांसदले पनि उनलाई समर्थन गरेका छन्। यसअघि नागरिक उन्मुक्ति पार्टीकै लक्ष्मण किशोर चौधरीले मुख्यमन्त्रीमा दाबी पेस गरेका थिए। उनलाई नेपाली कांग्रेस र नेकपा एकीकृत समाजवादीले समर्थन गरेका छन्। कैलाश नागरिक उन्मक्ति पार्टीका अध्यक्ष रञ्जिता श्रेष्ठ पक्षधर हुन् भने लक्ष्मण रेशम चौधरी पक्षका हुन्। केही दिनअघि मात्रै रेशम चौधरीले प्रदेशसभा सदस्यहरूलाई डाकेर लक्ष्मणलाई मुख्यमन्त्री बनाउने प्रस्ताव अघि सारेका थिए। यता रञ्जिताले केन्द्रको गठबन्धनअनुसार कैलाशलाई मुख्यमन्त्रीमा अघि सारेकी हुन्। मुख्यमन्त्रीकै विषयमा नागरिक उन्मुक्तिभित्र तीव्र विवाद रहेको छ। रञ्जिताले यसअघि नै प्रदेश सभा सदस्य इन्दिरा गिरीलाई कारबाही गरिसकेकी छन्। उनले संसदीय दलका नेतासमेत रहेका घनश्याम चौधरीलाई पनि तीन महिनाका लागि निलम्बन गर्ने निर्णयसहितको पत्र प्रदेशसभामा पठाएकी थिइन्।
इतिहास रच्ने दाउमा मछिन्द्र र पुलिस,"सिमराः जगदम्बा जितपुरसिमरा गोल्डकपको १४औं संस्करणको फाइनल खेल सोमबार साँझ सिमरा रंगशालामा हुँदैछ। प्रतियोगिताको उपाधिका लागि विभागिय टिम नेपाल पुलिस क्लब र मछिन्द्र फुटबल क्लब भिड्दैछन्। गोल्डकपको फाइनल खेल भव्य समारोहकाबीच सम्पन्न हुँदै गर्दा १४औं संस्करणले नयाँ इतिहास रच्ने निश्चित छ। यो वर्ष पनि आयोजकले उपाधि विजेताका रुपमा नयाँ टिम पाउनेछ भने उपाधि उचाल्ने टिमले पनि जितपुरसिमरा गोल्डकपको टाइटल जित्नेको सूचीमा नाम लेखाउनेछन्। फाइनल खेल्न लागेका दुबै टिमले हालसम्म जितपुरसिमरा गोल्डकपको उपाधि उचाल्न सकेका छैनन्। त्यसैले दुवै टिमले फाइनल भिडन्तलाई इतिहास रच्ने अवसरका रुपमा लिएका छन्। पुलिस आठ वर्षपछि दोस्रो पटक जितपुरसिमरा गोल्डकपको फाइनलमा प्रवेश गरेको हो भने मछिन्द्र पहिलो पटक उपाधि नजिक पुगेको हो। यसअघि रुस्लान छैठौं सिमरा गोल्डकपको फाइनलमा प्रवेश गरेको पुलिस त्रिभुवन आर्मी क्लबसंग २० ले पराजित हुँदै उपाधिबाट बञ्चित भएको थियो। यता मछिन्द्र भने म्याजिक मोमेन्ट्स चौथो सिमरा गोल्डकपको सेमिफाइनलबाटै बाहिरिएको थियो। मनाङ मस्र्याङ्दी क्लबसंग १० ले पराजित भएर फर्किएको मछिन्द्र १० वर्षपछि प्रतियोगिता खेल्न सिमरा आएको हो। हालै विराट गोल्डकपको उपाधि समेत उचालेर सिमरा आएको मछिन्द्रले यो टाइटललाई महत्वका साथ हेरेको छ। यो वर्ष पाँच वटा टाइटल जित्ने लक्ष्य बोकेको मछिन्द्रले यो उपाधि जिते चौथो हुनेछ। यसअघि विराट गोल्डकप, केपी ओली कप र बागमती गोल्डकपको उपाधि मछिन्द्रले उचालिसकेको छ। यता युवा खेलाडीले भरिएको पुलिस भने यो सिजनकै ठुलो उपाधि उचाल्ने दाउमा छ। पुलिसले यो सिजनमा वीरगन्ज गोल्डकपको उपाधि मात्रै उचालेको छ। पुलिसका कप्तान रामचन्द्र वाजेले जितपुरसिमराको टाइटल उचाल्न आफ्नो टिम आतुर रहेको बताए। युवा खेलाडीले भरिएको टिमका लागि यो उपाधि निकै महत्वपूर्ण छ। यो पटक विजेता बन्दै आठ वर्षअघि उपाधिबाट बञ्चित हुनुपरेको दिनलाई समेत बिर्सन चाहन्छौं वाजेले भने त्यसैले हामी सम्पूर्ण मेहनत लगाएर फाइनल खेल्नेछौं। पुलिसका प्रशिक्षक चेतन घिमिरे पनि कप्तान वाजेको कुरामा सहमती जनाउँछन्। १४ वर्षको इतिहास बोकेको जितपुरसिमरा गोल्डकपको उपाधि विजेताको सूचीमा पुलिस क्लबलाई उभ्याउनका मछिन्द्रविरुद्धको खेल महत्वपूर्ण हुने घिमिरेले बताए। विभागिय डर्बीमा एपीएफलाई पराजित गर्दै फाइनल प्रवेश गरेका कारण टिमको मनोबल उच्च रहेको बताउँदै घिमिरेले उपाधि जित्नेमा आफू आशावादी रहेको बताए। पहिलो खेलमा आयोजक नवजनजागृति क्लब र दोस्रो खेलमा एपीएफ क्लबलाई पराजित गर्दै उपाधि होडमा उभिएको पुलिसले फाइनल खेलमा घरेलु दर्शकको समर्थन पाउने सम्भावना कम छ। एपीएफविरुद्धको विभागिय डर्बीमा पनि घरेलु दर्शक पुलिसको पक्षमा देखिएनन्। पुलिसका प्रशिक्षक घिमिरे फाइनल जित्नका लागि दर्शकको समर्थन महत्वपूर्ण हुने बताए। आयोजक विरुद्धको जितका कारण सेमिफाइनमा हामीले दर्शकको समर्थन पाउन सकेनौ। दर्शकको समर्थन पनि महत्वपूर्ण पाटो हो घिमिरेले भने आशा छ हामीले फाइनलमा दर्शकको साथ र समर्थन पाउनेछौं। पुलिसले फाइनल खेलमा शिशिर चौधरीलाई गुमाउनेछ। दोहोरो पहेलो कार्डका कारण शिशिरले फाइनल खेल्न पाउने छैनन्। शिशिरले एपीएफविरुद्धको सेमिफाइनल खेलमा गोल लाइनबाट बल क्लियर गर्दै टिमलाई फाइनलसम्म पुर्याउन महत्वपूर्ण भूमिका निभाएका थिए। यता स्टार खेलाडी बिमल घर्तिमगर, मनिष डांगी सम्मिलित मछिन्द्रको टिममा भने कुनै परिवर्तन हुने छैन। मछिन्द्र प्रतियोगिताको उपाधि उचाल्ने दावेदार टिम हो। त्रिभुवन आर्मी क्लबलाई पराजित गर्दै प्रतियोगितामा सानदार सुरुवात गरेको मछिन्द्रले सिरहाको सलहेश युवा क्लबलाई पन्छाउँदै फाइनल प्रवेश गरेको थियो। मछिन्द्र फाइनल जित्नेमा विश्वस्त देखिन्छ। मछिन्द्रका प्रशिक्षक सन्तोष न्यौपानेले पुलिसलाई पराजित गरेर टाइटल जित्नेमा आफू निकै आशावादी रहेको बताए। यो सिजनमा पाँच वटा टाइटल जित्ने गरी तीन महिनादेखि तयारीमा छौं न्यौपानेले भने तीन वटा जितिसक्यौ। यो चौथो हो, जसरी पनि जित्नेछौं। पुलिस बलियो प्रतिस्पर्धी भएपनि आफ्नो टिम लय र खेलाडीको प्रदर्शनका कारण उपाधि उचाल्नेमा विश्वस्त रहेको न्यौपानेले बताए। मछिन्द्रका कप्तान तथा गोलरक्षक बिशाल श्रेष्ठले पनि यो पटकको उपाधि आफ्नो टिमले उचाल्ने दावी गर्छन्। यो सुन्दर अवसर हो। हामी सुन्दर फुटबल खेलेर उपाधि जित्छौ विशालले भने यो ट्रफि हाम्रा लागि महत्वपूर्ण पनि छ। हामी जित्न चाहन्छौं। दुवै टिमका प्रशिक्षक र कप्तानले फाइनल भिडन्त खेलप्रेमी दर्शकका लागि समेत रोमाञ्चक हुने बताउँछन्। गोल्डकपको फाइनल खेलमा १० हजार भन्दा बढी दर्शक आउने आकलन गरिएको छ। यसअघिका संस्करणको फाइनल खेलमा सोही संख्यामा दर्शकको उपस्थिति रहँदै आएको थियो।"
रेशमरञ्जिता आमने सामने,"काठमाडौं : नागरिक उन्मु्क्ति पार्टीको विवाद सतहमा आएको छ। रेशम चौधरी र रञ्जिता श्रेष्ठबीचको द्वन्द्वले नागरिक उन्मुक्तिको विवाद छताछुल्ल भएको हो। सुदूरपश्चिम प्रदेशको मुख्यमन्त्रीमा नाउपाबाट दुईजनाको दावी पेश भएको छ। नाउपाका संरक्षक रेशम र अध्यक्ष रञ्जिता पक्षबाट छुट्टाछुट्टै दावी पेश भएको हो। मुख्यमन्त्रीमा रेशम पक्षधरका प्रदेशसभा सदस्य लक्ष्मण किशोर चौधरी र रञ्जिता पक्षका प्रदेशसभा सदस्य कैलाश चौधरीले छुट्टाछुट्टै दावी पेश गरेका छन्। उनीहरूले आइतबार प्रदेश प्रमुख नजिर मियाँसमक्ष दावी पेश गरेका हुन्। लक्ष्मणलाई नेपाली कांग्रेस र नेकपा एकीकृत समाजवादी पार्टीको समर्थन रहेको छ। उनले पेस गरेको दाबी पत्रमा नागरिक उन्मुक्ति संसदीय दलका नेता घनश्याम चौधरी,कांग्रेस संसदीय दलका नेता कमलबहादुर शाह र एकीकृत समाजवादी संसदीय दलका नेता दीर्घ सोडारीले हस्ताक्षर गरेका छन्। केही दिनअघि मात्रै रेशम चौधरीले प्रदेशसभा सदस्यहरूलाई डाकेर लक्ष्मणलाई मुख्यमन्त्री बनाउने प्रस्ताव अघि सारेका थिए। यता रञ्जिताले केन्द्रको गठबन्धनअनुसार कैलाशलाई मुख्यमन्त्रीमा अघि सारेकी हुन्। कैलाशलाई नेकपा एमाले र माओवादी केन्द्र र एकजना स्वतन्त्र सांसदको समर्थन रहेको छ। पार्टी अध्यक्ष रञ्जिताले शनिबारमात्रै प्रधानमन्त्री पुष्पकमल दाहाल प्रचण्डलाई भेटेर कैलाशलाई मुख्यमन्त्री बनाउन माग गरेकी थिइन्। प्रधानमन्त्री दाहालले पार्टीभित्रको विवाद मिलाएर नाम प्रस्ताव गर्न आग्रह गरेका थिए। रञ्जिताले यसअघि नै प्रदेश सभा सदस्य इन्दिरा गिरीलाई कारबाही गरिसकेकी छन्। उनले संसदीय दलका नेतासमेत रहेका घनश्याम चौधरीलाई पनि तीन महिनाका लागि निलम्बन गर्ने निर्णयसहितको पत्र प्रदेशसभामा पठाएकी थिइन्। पार्टीभित्रको विवादले रेशम र रञ्जिताको दाम्पत्य जीवन समेत धरापमा परेको बताइन्छ। उनीहरूको व्यक्तिगत जीवनमा प्रवेश गरेको राजनीतिले सिंगो पार्टीको भविष्य नै संकटमा परेको पार्टीमा आवद्ध नेताहरू नै बताउँछन्। ५३ सदस्यीय प्रदेशसभामा नागरिक उन्मुक्तिका ६ (कारबाही परेकाबाहेक),कांग्रेसका १८ र एकीकृत समाजवादीका ४ सांसद रहेका छन्। बहुमतका लागि २७ जना आवश्यक छन्।"
चैती छठ : अस्ताउँदो सूर्य र छठी मातालाई व्रतालुले दिए अर्घ,"वीरगन्ज : लोक आस्था र सूर्य उपासनाको पर्व चैती छठ पर्वको मुख्य दिन आइतबार साँझ व्रतालुहरूले अस्ताउदो सूर्य र छठी मातालाई अर्घ दिएका छन्। चैत शुक्लपक्षमा चार दिनसम्म मनाइने चैती छठ पर्वको दोस्रो दिन आइतबार अर्थात षष्ठी तिथिलाई छठको मुख्य दिन मानिन्छ। जसलाई सँझिया घाटे पनि भनिन्छ। छठको मुख्य दिन आइतबार साँझ व्रतालुहरूले नदी, पोखरी, तलाउ लगायतका जलाशयमा तयार पारिएको छठ घाटमा पुगेर अस्ताउँदो सूर्य र छठी मातालाई अर्घ दिएका हुन्। वीरगन्जको घडीअर्वा पोखरी, रानीघाटको सिर्सिया नदि, नगवा, छपकैया लगायतका स्थानमा रहेका छठघाट (जलाशय) हरूमा आइतबार साँझ सूर्य भगवान र छठीमातालाई अर्घ दिन व्रतालुहरू पुगेका थिए। सूर्य भगवान र छठी मातालाई पूजापाठ र अर्घ दिनका लागि गहुँ वा चामलको पिठोबाट ठेकुवा बनाउने गरिन्छ। यस्तै मुला, गाजर, बेसारको हरियो बेर्ना, ज्यामिर, नरिवल, सुन्तला, केरा, स्याउ, पानी सिंगडा, सुथनी, उखु लगायतका फुलफुल पनि सूर्य भगवान र छठी मातालाई अर्घ दिने गरिन्छ। छठ पर्वको अन्तिम दिन सप्तमी तिथिका दिन सोमबार बिहान व्रतालुहरूले फेरि छठघाटमा पुगेर उदाउदो सूर्य र छठीमातालाई अर्घ दिएपछि छठ पूजा विधिवत् रुपमा समापन हुन्छ। यसअघि शनिबारदेखि निर्जला ब्रत लिएका व्रतालुहरूले शनिबार नै साँझ नुहाएर चोखो भई आफ्नो कुल देवताको पूजा कोठामा नयाँ चुलो बनाएर त्यसैमा चामल र भेलीको खीर रसीआव तथा गहुको रोटी प्रसादका रुपमा पकाएर उक्त प्रसाद अर्थात रसीआव रोटी चन्द्रोदय पछि चन्द्रमालाई चढाएर पूजापाठ गरेका थिए। चैती छठ पर्व गत शुक्रबारदेखि विधीवत रुपमा सुरु भएको हो। चैत शुक्लपक्षमा चार दिनसम्म मनाइने चैती छठ पर्वको पहिलो दिनलाई नहाए खाएके दिन पनि भन्ने गरिन्छ।चैती छठको पहिलो दिन शुक्रबार व्रतालुहरूले खोला, नाला, नदी, पोखरी र तलाउ लगायतका जलाशयमा नुहाइ धुवाई गरेर शुद्ध भई लुसन र प्याज बेगरको चोखो साकाहारी खाना खाएका थिए। सत्य र अहिंसा प्रति मानवको रुचि बढाउने र सबै जीव प्रति सहानुभूति राख्न अभिप्रेरित गर्ने तराई मधेसबासीको महान् चाड छठ पर्व कात्तिक र चैतमा गरी वर्षमा दुइ पटक मनाउने गरिन्छ।छठ पर्वमा व्रत गरे दुःख र दरिद्रताबाट मुक्ति पाइन्छ भन्ने धार्मीक जनविश्वास रही आएको छ। वर्षमा दुइ पटक (कात्तिक र चैत) गरी मनाइने छठ पूजा अन्तर्गत चैतमा मनाइने चैती छठ, पछिल्लो समयमा मनाउनेहरूको संख्या बढ्दै गएको छ।"
"एमालेको महाधिवेशन प्रतिनिधि परिषद्को बैठक गोदावरीमा, ६ वटा प्रतिवेदन पेस हुने","काठमाडौं : नेकपा एमालेको महाधिवेशन प्रतिनिधि परिषदको पहिलो बैठक वैशाख ८ र ९ गते गोदावरीमा हुने भएको छ। एमालेको आइतबार बसेको केन्द्रीय सचिवालय बैठकले उक्त बैठकको एजेण्डाबारे छलफल गरेको छ। बैठकले राष्ट्रिय महाधिवेशन प्रतिनिधि परिषदमा ६ वटा प्रतिवेदन पेस गर्ने तयारी गरेको उपमहासचिव प्रदीप ज्ञवालीले जानकारी दिए। जसमा राजनीतिक, संगठनात्मक र केन्द्रीय निकाय (लेखा, अनुशासन, निर्वाचन) आयोगको अलगअलग प्रतिवेदन हुनेछन्। उक्त बैठकमा आगामी निर्वाचनमा एमालेलाई निर्णायक राष्ट्रिय शक्ति बनाउनका गर्नेपर्ने काम बारे वृहत् छलफल हुने छ। बैठकमा २१५३ जना प्रतिनिधिसहित २५ सय भन्दा बढी सहभागी हुने छन्।"
सहकारी संस्थाहरूले मन्त्रालयको सूचना प्रणालीमा विवरण दाखिला गरेनन्,"झापा : सहकारी संस्थाहरूले सहकारी गरिबी निवारण व्यवस्थापन सूचना प्रणालीमा आफ्नो विवरण दाखिला नगर्ने गरेको पाइएको छ। भूमि व्यवस्था, सहकारी तथा गरिबी निवारण मन्त्रालयले सहकारी संघसंस्थाको सूचनालाई एकीकृत प्रणालीमा साँझा स्रोतका रूपमा सुरक्षित गरी प्रशासकीय प्रक्रिया, नियन्त्रण र जवाफदेहिता स्थापित गर्ने उद्देश्यले सूचना प्रणाली कार्यविधि २०७७ ल्याएको थियो। तर, सहकारी विभाग अन्तरगत रहेका सहकारी संस्थाहरूले आफ्नो प्रतिवेदन, आवेदन, खुलासा, फाँटवारी वा प्रलेख नियमित रुपमा सूचना प्रणालीमा दाखिला नगर्ने गरेको जनाइएको छ। भद्रपुर नगरपालिकाले आइतबार आयोजना गरेको सहकारी संस्थाका अध्यक्ष तथा सञ्चालकहरूको क्षमता विकास तथा अभिमुखीकरण कार्यक्रममा बोल्दै नगर सहकारी विकास शाखाका प्रमुख नेत्रप्रसाद पोखरेलले नगरपालिकाबाट युजरनेम र पासवर्ड लगे पनि अधिकांश सहकारीहरूले आफ्नो संस्थाको गतिविधिहरू सूचना प्रणालीमा नियमित दाखिला नगरिरहेको बताए। नगर क्षेत्राधिकार भित्र ३४ वटा सहकारी संस्था रहेकोमा हाल मर्ज भई २८ वटा संस्था रहेको छ। त्यसमध्ये ५ वटा संस्था सम्पर्कमा छैन। अघिल्लो वर्ष २२ वटा संस्थाले सहकारी विकास शाखाबाट युजरनेम र पासवर्ड लगेको थियो। १३ वटा संस्थाले मात्र सूचना प्रणालीमा नियमित विवरण दाखिला गरिरहेको बताउँदै शाखा प्रमुख पोखरेलले भने, ९ वटा संस्थाको दाखिला नियमित छैन, अब नियमित दाखिला नगर्ने संस्थाहरूको अनुगमन गरी कानुनी कारबाही गर्न तयारीमा छौँ। त्यस्तै नगरपालिकाका प्रमुख प्रशासकीय अधिकृत सुनिल निरौलाले सहकारी संस्थाका अध्यक्ष र सञ्चालकहरूले कानुन जान्दिन भनेर अब उम्किन नपाइने बताए। संघीय, प्रदेश र स्थानीय तह बीचको सहकारी ऐन केही बाझिएकोले समस्या भइरहेको बताउँदै प्रमुख प्रशासकीय अधिकृत निरौलाले भने, संघीय सहकारी ऐन संशोधन भएसँगै ती समस्याहरूको हल हुन्छ। संस्थाहरू व्यवस्थित रुपमा चल्न नसकेमा मर्ज भएर चलाउनु उपयुक्त हुन्छ, उनले भने, त्यसका लागि नगरपालिकाले प्रेरित गर्छ, नभए कानुन बमोजिम गराउन बाध्य हुन्छ। अब छिट्टै सहकारी संस्थाहरूको अनुगमन गरिन्छ। त्यसका लागि नगरपालिका ६६ बुँदे नीति तथा नियम जारी गरिसकेको छ। अनुगमनको क्रममा त्रुटि भेटिएका संस्थाहरूलाई कानुनी दायरामा ल्याएर कारबाही प्रक्रिया अघि बढाउने उनले बताए।"
गठबन्धनबाटै सुदूरपश्चिममा मुख्यमन्त्री : एमाले,काठमाडौं : नेकपा एमालेले केन्द्रको सत्ता समीकरणअनुसार नै सुदूरपश्चिममा सरकार बन्ने विश्वास व्यक्त गरेको छ। पार्टी कार्यालय च्यासलमा आइतबार बसेको एमाले सचिवालय बैठकपछि एमाले उपमहासचिव प्रदीप ज्ञवालीले नागरिक उन्मुक्ति पार्टीभित्रको समस्याले सुदूरपश्चिममा सरकार बन्ने विषयका केही जिज्ञासा खडा भएपनि केन्द्रको गठबन्धन अनुसार नै सरकार बन्ने विश्वास व्यक्त गरे। उनले कोशी प्रदेशमा वर्तमान मुख्यमन्त्रीले बहुमत गुमाएकाले नयाँ सरकार गठनका लागि मार्ग प्रशस्त गर्नुपर्ने धारणा व्यक्त गरेका छन्। संसदबाट सरकार बन्ने अवस्थासम्म संसद विघटन नहुने सर्वोच्चको फैसलाको नजिर अनुसार मुख्यमन्त्रीले मार्ग प्रशस्त गर्नुपर्ने उनको भनाइ छ। ज्ञवालीले सरकारबाट अप्रत्यासित हट्नुपर्दाको प्रतिशोध स्वरूप कांग्रेसले गृहमन्त्रीमाथि छानबिन गर्न संसदीय छानबिन समितिको माग गरेको तर्क गरे। बैठकले नयाँ समीकरण र सरकारको कामकारबाहीका बारेमा छलफल भएको र सरकारको कामलाई थप प्रभावकारी बनाउनुपर्ने निष्कर्ष निकालेको ज्ञवालीले बताएका छन्।
जिब्रो छेडी महाद्वीप बोकेर टोलटोल घुमे २८ वर्षीय सुजन,"भक्तपुर : बिहानैदेखि सिन्दुर खेल्दै विभिन्न देवीदेवताका खट जात्रा गरेर रमाउँदै बिस्का चलिरहेको मध्यपुरथिमिमा मध्यान्हदेखि भने बोडे क्षेत्रमा मान्छेहरूको भीड बढ्दै गयो। हेर्दाहेर्दै मध्यपुरथिमि नगरपालिका बोडेको पाँचो गणेशको दक्षिण फर्केको पाटी आसपासदेखि बोडेको अधिकांश क्षेत्रमा मानिसहरूको भीड निकै बाक्लो भयो। बिस्केट जात्राको अवसरमा हरेक वैशाख २ गते मनाइने मध्यपुरथिमि बोडेको प्रसिद्ध जिब्रो छेड्ने जात्रा हेर्न दिउँसो १ बजेसम्म मानिसहरू खचाखच भरिएका थिए। दिउँसो २ बजे बासको चिम्टी बजाउँदै एकहुल मानिसहरू हातको साङ्लो बनाएर जिब्रो छेड्ने पाँचो गणेश मन्दिर क्षेत्रमा आएपछि सबैको ध्यान त्यतै केन्द्रित भयो। बीचमा जिब्रो छेड्न तयार भएका २८ वर्षीय सुजन वाग श्रेष्ठ बोडेका सबै देवीदेवताको मन्दिरमा पुगेर पूजा गर्दै आइपुगे। उनलाई बोडेबासीले जयजयकार गरे। त्यसपछि श्रेष्ठ पाँचो गणेशको दक्षिण फर्केको पाटीमा बनाइएको मञ्चमा उक्लिए। यसअघि १२ पटक जिब्रो छेडाइसक्नु भएका कर्मीनाय कृष्णचन्द्र वाग श्रेष्ठ, नाय पमाः जलकृष्ण पिला श्रेष्ठ, अर्का पमा माइला भासिको श्रेष्ठ, यसअघि आठ पटक जिब्रो छेडाउनु भएका जुजुभाई वाग श्रेष्ठ पनि मञ्चमा उक्लिए। जिब्रो छेड्न तयार भएका सुजनका आफ्नै ठूलो बुबा कर्मीनाय कृष्णचन्द्रले वरिपरि अक्षता फूल छर्किएर देवीदेवतालाई सम्झदै धूप बत्ति बालेपछि एक महिनाअघि तयार पारी तेलमा डुबाइराखेको १० इञ्च लामो फलामको सुइरोले हजारौ मानिसहरूकै अगाडि २ बजेर ३५ मिनेटमा जिब्रो छेडिदिए। त्यसपछि सुजन सबैलाई नमस्कार र अभिभावदन गर्दै चन्द्राँकारको भ्वाय् अर्थात महाद्वीप बोकेर निस्किए। त्यसक्रममा जिब्रो छेडाएका अनुभवी जुजुभाईदेखि स्थानीय दीलकृष्ण प्रजापतिसमेतले दोस्रो पटक जिब्रो छेडाएका सुजनसँगसँगै हिँडेर हौसला प्रदान गरे। महाद्वीप बोकेर सुजनले करिब एकघण्टासम्म बोडेको टोलटोल घुमेर बिभिन्न देवी देवताका मन्दिरको परिक्रमा गरे। त्यसपछि जयजयकार गर्दै मन्दिरमा महालक्ष्मीको खट ल्याइ पुर्याइयो। त्यसको केही क्षणपछि भाँगु टोलमा पुगेर महालक्ष्मी मन्दिरको पाँच पटक परिक्रमा गरेपछि महाद्वीपलाई मन्दिर बाहिर राखेर सुजनभित्र प्रवेश गरेपछि जिब्रोको सुईरो निकालेर मन्दिरको भित्तामा रहेको काठमा ठोकियो। त्यसपछि जात्रा पनि सम्पन्न भयो। चैत मसान्तको दिन बोडे महालक्ष्मी मन्दिर प्रांगणमा लिङ्गो उठाएपछि जिब्रो छेड्ने व्यक्तिले निराहार व्रत बसेर आज जिब्रो छेडेपछि जिब्रोको घाउमा महालक्ष्मी मन्दिरको माटो झिकेर लाएर जिब्रो छेड्ने व्यक्तिले नाट्यश्वरको पूजा गरेका थिए। प्वाल भएको जिब्रोमा महालक्ष्मीको माटो लगाए घाउ निको हुने र त्यसमा अन्य औषधि लाउनु नपर्ने मान्यता रहेको लदीलकृष्ण्म प्रजापति बताउनुहुन्छ। परम्परादेखि चल्दै आएको जिब्रो छेड्ने जात्रालाई लोप हुनबाट जोगाउन यसअघि नवौँ पटक जिब्रो छेडेका बुद्धकृष्णकै कान्छो छोरा गतवर्ष र यसवर्ष जिब्रो छेडेर जात्राले निरन्तरता पायो। जात्राको किम्बदन्ती अनुसार प्राचीनकालमा बोडेमा नीलबाराहीको दायाँबायाँ बस्ने भूतप्रेत, पिशाच, ख्याक तथा कङ्कालले बोडेका मानिसलाई धेरै दुःख दिने गरेपछि तान्त्रिक भीमदत्त कर्माचार्यले तान्त्रिक विद्याले थापेको पासोमा त्यसलाई पारेर कपाल काटे, लुगा फुकाले र लामो सियो जबर्जस्ती जिब्रोमा घुसारी भाग्न नपाओस् भनी घुँघरु बाँधिदिए बलेको महाद्वीप काठको गहुङ्गो भारी बोकाएर बोडे घुमाएको मान्यता छ। कष्ट सहन नसकी पिशाचले आफूलाई छाडिदिए जुनसुकै वाचा गर्ने बताएपछि भीमदत्तले अब उप्रान्त बोडे देशमा दुःख नदिने, बोडेमा रोग, अनिकाल, अनावृष्टि, अतिवृष्टि, महाभूकम्प हुन नदिने, धर्मको चेष्टा बढाउने र बोडेवासीले भनेझैँ सातवर्षसम्म सोही दिन जिब्रो छेड्न आउनुपर्ने वाचा गराई छाडिदिएको किंबदन्ती छ। एक रात सपनामा नीलबाराहीले आफ्नो द्वारपाललाई अपमानित गरेकाले भीमदत्तलाई बाँकी नराख्ने भनी आक्रोश व्यक्त गरेपछि पछुतो मान्दै भीमदत्तले जिब्रो छेड्नु अगाडि क्षमा पूजा गर्ने चलन अहिलेसम्म पनि कायमै छ। तर यो कथनलाई मान्न तयार छैनन्, बुद्धकृष्ण। उनले भने, यो जात्रा नील बाराही देवीको प्रतिष्ठासँग जोडिएको छ, जिब्रो छेड्ने व्यक्ति भूत, पिसाच कोही नभई नील बाराहीका देव गण हुन्। जिब्रो छेड्ने व्यक्तिलाई ख्याक र राक्षससँग जोडेर भ्रम फैलाउन नहुने उनी बताउँछन्। जिब्रो छेड्ने व्यक्ति ख्याक वा राक्षर होइनन्, देवगण हुन् भन्ने सबैलाई बुझाउनु जरुरी छ, उनले भने।"
रसुवागढी नाकाबाट २३ तोला सुनसहित एक जना पक्राउ,"रसुवा : चीनबाट अवैध रूपमा सुन ल्याउने व्यक्ति पक्राउ परेका छन्। पक्राउ पर्नेमा रसुवाको गोसाइँकुण्ड गाउँपालिका१ का गणेश तामाङ रहेका छन्। आइतबार दिउँसो २ बजे रसुवागढी नाकाबाट २२८५ सुनसहित उनलाई पक्राउ गरिएको हो। इलाका प्रहरी कार्यालय टिमुरे, सशस्त्र प्रहरी बल टिमुरे र भन्सार कार्यालय टिमुरेको संयुक्त टोलीले उनलाई पक्राउ गरेको हो। उनलाई थप अनुसन्धानका लागि भन्सार कार्यालय टिमुरे पठाइएको जिल्ला प्रहरी कार्यालय रसुवाका प्रहरी नायव उपरीक्षक केशव भट्टराईले बताए।"
थ्रेसरमा च्यापिएर महिलाको मृत्यु,"कञ्चनपुर : कञ्चनपुरको भीमदत्त नगरपालिकामा आज गहुँ चुट्ने क्रममा थ्रेसर मेसिनमा च्यापिएर एक महिलाको मृत्यु भएको छ। जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक उमेश जोशीले गहुँ चुट्ने क्रममा थ्रेसरमा च्यापिएर भीमदत्त९ का ४२ वर्षीया कौशादेवी जोशीको मृत्यु भएको जानकारी दिए। घटनापछि प्रहरीले ट्याक्टर र चालक पारस कार्कीलाई नियन्त्रणमा लिएको प्रहरीले जनाएको छ। महिलाको शव शवपरीक्षणका लागि महेन्द्रनगरस्थित महाकाली प्रादेशिक अस्पतालमा पुर्याइएको छ, प्रवक्ता जोशीले भने, घटनाको थप अनुसन्धान भइरहेको छ।"
कांग्रेसको विरोधका कारण नभई बजेट तयारीका लागि अधिवेशन अन्त्य गरिएको हो : ओली,काठमाडौं : नेकपा एमालेका अध्यक्ष केपी शर्मा ओलीले कांग्रेस संसदीय मर्यादामा चल्न नसकेको आरोप लगाएका छन्। आइतबार संसद भवन नयाँ बानेश्वरमा सञ्चारकर्मीसँग कुरा गर्दै ओलीले कांग्रेसले आक्रोश पीडाले जे पायो त्यही बोलिरहेको र संसदीय मर्यादामा चल्न नसकेको आरोप लगाएका हुन्। सहमतिका साथ अघि बढ्न एमालेले समन्वयकारी काम गरेको भन्दै कांग्रेस तर्कमा आउन नसकेको उनले बताए । जनताको नाम लिएर कांग्रेसले सदनमा आफ्नो कुण्ठा पोख्ने काम गरेको भन्दै ओलीले उत्तेजना नभइ संयमित ढंगले विधि अनुसार समाधान खोज्नुपर्नेमा जोड दिए । उनले कांग्रेसको विरोधका कारण नभई बजेट तयारीका लागि अहिलेको अधिवेशन अन्त्य गरिएको पनि बताए। बजेट अधिवेशनका लागि १५ दिनको ग्याप राख्नुपर्ने र जेठ १५ मा बजेट ल्याउनुपर्ने संवैधानिक अवस्थालाई बुझ्नुपर्ने उनको भनाइ छ ।
हिउँदे अधिवेशन आज राति १२ बजेदेखि अन्त्य,काठमाडौं : संघीय संसद्को तेस्रो (हिउँदे) अधिवेशन आज राति १२ बजेदेखि अन्त्य हुने भएको छ। आइतबार बिहान बसेको प्रतिनिधि सभाको बैठकमा सभामुख देवराज घिमिरेले आज राति १२ बजेबाट हिउँदे अधिवेशन अन्त्य हुने घोषणा गरेका हुन्। मन्त्रिपरिषद् बैठकको सिफारिसमा राष्ट्रपति रामचन्द्र पौडेलले अधिवेशन अन्त्यसम्बन्धी पत्र संसद सचिवालयमा पठाएका थिए। सरकारको सिफारिसमा राष्ट्रपतिले संसदको अधिवेशन आह्वान र अन्त्य गर्ने संवैधानिक व्यवस्था छ। यो अवधिमा दुबै सदनबाट तीन वटा विधेयक मात्र पारित भए ।
"निर्वाचन प्रणालीमा सुधार गरौं, प्रतिनिधिसभा र प्रदेशको संख्या घटाऔं : चन्द्र भण्डारी","नेपालगञ्ज : नेपाली कांग्रेसका सांसद डा चन्द्र भण्डारीले अहिलेको निर्वाचन प्रणालीले सरकारको स्थायित्व नदिने बताएका छन्। उनले समानुपातिक प्रतिनिधित्व माथिल्लो सदनअर्थात् राष्ट्रियसभामा मात्र हुनुपर्ने सुझाव दिएका छन्। उनले प्रतिनिधिसभाको सांसदको संख्या र प्रदेशको संख्या घटाउनुपर्ने धारणा राखे। हाल अभ्यासमा रहेका राजनीतिक व्यवस्थामध्ये सबैभन्दा उत्कृष्ट व्यवस्था नै संसदीय शासन प्रणाली हो। यो व्यवस्थालाई समावेशी बनाउन देशको निर्वाचन प्रणालीमा समानुपातिक व्यवस्था थपिएको हो। समानुपातिक निर्वाचन पद्धतिले नेपाली समाजको प्रतिनिधित्वलाई उचाइमा लगेको छ। तर यसको सञ्चालन विधिका बारेमा नेताहरु इमान्दार र विवेकशील हुन जरुरी छ। निर्वाचनको यो मिश्रित व्यवस्था अल्पसङ्ख्यकहरूको संरक्षणका लागि गरिएको हो। रासससँग उनले भने,अहिले के देखिएको छ भने हाम्रो। संविधान संशोधन गरेर निर्वाचन प्रणालीमा फेरबदल गर्नुपर्ने समय आइसक्यो। समानुपातिक प्रतिनिधित्व माथिल्लो सदनअर्थात् राष्ट्रियसभामा मात्र हुनुपर्छ। प्रतिनिधिसभालाई एक सय हाराहारीको बनाउने र प्रदेशमा १५ जना निर्वाचित गर्ने व्यवस्था राख्नुपर्ने देखिन्छ। प्रदेशको ठूलो सङ्ख्या पनि आवश्यक छैन। स्थानीय तह राम्रो भएकाले कमीकमजोरी भए सुधार गरेर लैजानुपर्ने उनको तर्क छ। डिजिटल युगमा कर्मचारीतन्त्र जरुरी नभएको उनको भनाई छ। उनले समावेशी,समानुपातिक निर्वाचन प्रणाली मात्रै भनेर मात्र नहुने भएकाले सुधार गर्नैपर्ने स्पष्ट पारे। समानुपातिक निर्वाचन प्रणालीबाट विज्ञ व्यक्तिलाई सदनमा ल्याउनुपर्ने थियो। उनीहरुलाई विभिन्न संसदीय समितिमा राखेर काम गर्न पाएको भए प्रभावकारी हुन्थ्यो। यसमा अरुले खेल्ने मौका पाउने थिएनन्। भण्डारीले थपे,हामीले सुरुमा बिरुवा रोप्दा नै हाम्रो आवश्यकताका बारेमा ख्याल गरेनौँ। असन्तुष्टिलाई मात्र ध्यान दिने हो भने अझ अराजकता हुन्छ। जे छ राम्रो गराउने प्रयास गराउनुपर्यो। अब आउने पुस्ताले राम्रो गर्नुपर्छ। संसदीय समितिलाई प्रभावकारी बनाउन सबै पार्टीले समानुपातिक प्रणालीबाट विज्ञहरुलाई ल्याउनुपर्छ। प्रतिनिधिसभालाई एक सय हाराहारीको बनाउने र प्रदेशमा १५ जना निर्वाचित गर्ने व्यवस्था राख्नुपर्ने देखिन्छ। प्रदेशको ठूलो सङ्ख्या पनि आवश्यक छैन। उनले संसद्लाई अझ बढी चलायमान बनाउन संसदभित्र विभिन्न समिति क्रियाशील र शक्तिशाली हुने बताए। संसद् र संसदीय समितिले सरकारलाई सचेत गर्न र जनताप्रति जवाफदेही तुल्याउन भूमिका निर्वाह गरिरहेको उनको भनाई छ। भण्डारीले भने,शक्तिपृथकीकरणको मूल मान्यताका आधारमा संसद्ले काम गरिरहेको हुन्छ। तथापि, संसद्को सञ्चालन र प्रभावकारिता अभिवृद्धिका लागि राजनीतिक नेतृत्वका अघिल्तिर ठूलो जिम्मेवारी हुने गर्दछ। राजनीतिक नेतृत्व गम्भीर नभई आफ्नो मात्रै स्वार्थमा लाग्ने, आफ्ना सन्तानलाई गलत काममा लगाउने, आफ्नो परिवारलाई बढावा दिने, आफ्नो गुटलाई प्रश्रय दिने गरेमा मुलुकभित्र नैराश्यता बढ्नुका साथै देशभित्र अनेक समस्या सिर्जना हुने गर्दछ। उनले अहिले न्यायपालिकामा हुने नियुक्तिमा भागबण्डा गर्नेजस्तो गलत अभ्यास थालिएको दाबी गरे। भण्डारीले भने,अन्य निकायमा पनि आफ्नै मान्छेलाई लैजान खोज्यौँ, संवैधानिक नियुक्तिमा पनि आफ्नै नियुक्ति खोज्यौँ। यस अभ्यासले राम्रोसँग काम गर्न सकेन, डेलिभरी दिन सकेन। सदनमा कुखुरा पाल्ने, गाई पाल्ने, हलो जोत्ने, कोदालो खन्ने, श्रमिक वा कुनै किसान होस् उनीहरुको पक्षमा जनप्रतिनिधिले के बोल्छन् भन्ने कुरा चासो दिने विषय प्राथमिकतामा पर्नुपर्छ। हामीले जनतालाई पनि पार्टीगत रुपमा विभाजित गरिरहेका छौँ। राजनीति मात्रै गर्ने राष्ट्रनीतिका विषयमा कुनै छलफल नगर्ने प्रवृत्ति बढेको उनको विश्लेषण छ। विदेशमा रहेका नेपालीले कमाएको पैसा सरकारले ऋण लिएर देशमा लगानी गर्नुपर्ने उनको तर्क छ। वैदेशिक रोजगारीको कुरा त पहिलेको विकृतिको हो। पहिलेका व्यक्तिको अदूरदर्शिता। राजनीति मात्रै गर्ने राष्ट्रनीतिका विषयमा कुनै छलफल नगर्ने प्रवृत्ति रह्यो। उहाँहरुको विकृत मानसिकताबाट हाम्रो पुस्ताले भारी बोक्नुपर्ने अवस्था देखिएको छ। यसलाई रोक्नका लागि वा न्यूनीकरण गर्न स्तरीय शिक्षा, गुणस्तरीय स्वास्थ्य, सूचना प्रविधि, रोजगारीको ग्यारेन्टी हुनुपर्छ। भण्डारीले भने,विदेशमा रहेका नेपालीले कमाएको पैसा सरकारले ऋण लिएर देशमा लगानी गर्न सक्छ। उहाँहरुको लगानी नेपालमा नै भएपछि उहाँहरु फर्केर आउनुहुन्छ। त्यसैले हाम्रो देशलाई शिक्षा, स्वास्थ्य, आइटी र जलस्रोतको केन्द्रका रुपमा विकास गर्नुपर्छ। हामी भारत र चीनको बीचमा छौँ, दुवै देशले धेरै प्रगति गरेका छन्। हामीले ठूलो मात्रामा उद्योग स्थापना गर्न सक्दैनौँ। अहिलेको सोच र चिन्तनबाट म त्यो सम्भव देख्दिनँ। नेपालभित्र नेपाली खोज्न सक्नुपर्छ।"
"राजावादीलाई देउवाले भने राजा फर्काउन सम्भव छैन, संविधानका कमजोरी सुधार्छौं",काठमाडौं : नेपाली कांग्रेसका सभापति शेरबहादुर देउवाले मुलुकको परिवर्तित व्यवस्थालाई बलियो बनाउँदै अघि बढ्नुपर्नेमा जोड दिएका छन्। पूर्वप्रधानमन्त्री तथा संविधानसभा सदस्य स्वर्गीय सूर्य बहादुर थापाको नवौं स्मृति दिवसका अवसरमा आइतबार काठमाडौंमा आयोजित कार्यक्रममा सभापति देउवाले मुलुकको परिवर्तनलाई उल्टाउने प्रयास भइरहेको भन्दै अहिलेको व्यवस्थालाई बलियो बनाउँदै सर्वस्वीकार्य बनाउनुपर्ने बताएका हुन्। राजतन्त्रलाई हटाएर मुलुकमा गणतन्त्र स्थापित पछि केहि मान्छेहरू राजा फर्काउन भन्दै हिँडिरहेको उल्लेख गर्दै देउवाले राजा फर्काउने कुरा सम्भव नरहेको धारणा राखे । सभापति देउवाले दलहरूबीच सहमति र सहकार्यका साथ संविधानमा देखिएका कमी कमजोरीलाई सुधार गर्न सकिने बताए। उनले मुलुकको परिवर्तनमा स्वर्गीय थापाले खेलेको भूमिकाको चर्चा गरे। राप्रपाले हिन्दु राष्ट्र कायम गर्नुपर्ने र राजसंस्था पुनरस्थापनाको माग गर्दै आन्दोलनको घोषणा गरेको छ। उसले सरकारलाई ४० बुँदै मागपत्र समेत बुझाएको छ।
भारतले नेपाललाई दियो ३५ एम्बुलेन्स र ६६ स्कुल बस,"काठमाडौं : भारत सरकारले नेपालका विभिन्न जिल्लालाई ३५ वटा एम्बुलेन्स र ६६ वटा स्कुल बस उपहारस्वरुप प्रदान गरेको छ। काठमाडौंस्थित भारतीय राजदूतावासले आज नेपालका विभिन्न जिल्लाका स्वास्थ्य र शिक्षाको क्षेत्रमा काम गर्ने विभिन्न संघ संस्थालाई ३५ वटा एम्बुलेन्स र ६६ वटा स्कुल बस उपहारस्वरुप प्रदान गरेको हो। नेपालका लागि भारतीय राजदूत नवीन श्रीवास्तवले नेपाल सरकारका अर्थमन्त्री वर्षमान पुनको उपस्थितिमा उक्त एम्बुलेन्स तथा स्कुल बसका चाबी हस्तान्तरण गरेका हुन्। सो समारोहमा मेयर तथा विभिन्न जिल्लाका नगरपालिका एवम् गाउँपालिकाका अध्यक्ष, विभिन्न लाभग्राही संस्थाका प्रतिनिधि, राजनीतिक प्रतिनिधि, नेपाल सरकारका पदाधिकारी तथा समाजसेवीको उपस्थिति रहेको थियो । उपहारस्वरुप आज हस्तान्तरण गरिएका १०१ सवारी साधनमध्ये दुईवटा एम्बुलेन्स दूतावासका प्रतिनिधिले भूकम्प प्रभावित जाजरकोट र रुकुम (पश्चिम) पुगेर जिल्ला अधिकारी तथा स्थानीय बासिन्दाको उपस्थितिमा हस्तान्तरण गरेका थिए । नेपालका स्वास्थ्य तथा शिक्षा क्षेत्रलाई उच्च प्राथमिकतामा राख्दै भारत सरकारले तीन दशकदेखि भारतको स्वतन्त्रता दिवस र गणतन्त्र दिवसको अवसरमा नेपालका विभिन्न भागमा रहेका विभिन्न लाभग्राही संस्थाहरुलाई एम्बुलेन्स तथा स्कुल बस उपहारस्वरुप प्रदान गर्दै आएको छ । कार्यक्रममा बोल्दै नेपालका लागि भारतीय राजदूत श्रीवास्तवले उक्त एम्बुलेन्स तथा स्कुल बसको हस्तान्तरण स्वास्थ्य तथा शिक्षाको क्षेत्रमा पूर्वाधार विकास गर्न नेपाल सरकारले चालेका प्रयासलाई थप बलियो बनाउन नेपालभारत विकास साझेदारी कार्यक्रमअन्तर्गत भारत सरकारले लामो समयदेखि लिदै आएको पहलमध्येको एक रहेको बताए। उनले यो कार्यक्रम भारत र नेपालबीचको बलियो विकास साझेदारीकै एक अंशको रुपमा रहेको जानकारी दिए । भौगोलिक रुपमा नेपालभर फैलिएको यस कार्यक्रमले जनजीवनलाई सहज बनाउनुका साथै नेपालको विकास यात्रामा मूर्त प्रगति ल्याउन मद्दत गरेको पनि उनले उल्लेख गरे। सोही अवसरमा बोल्दै अर्थमन्त्री वर्षमान पुनले भारत सरकारको सहयोगमा नेपालमा सञ्चालित विभिन्न विकास सम्बन्धीका परियोजनाको सराहना गर्दै यसले दुई देशबीचको जनताजनताबीचको सम्पर्क र द्विपक्षीय सम्बन्धलाई निरन्तर सुदृढ बनाउदै लैजाने बताए। साथै यस्ता महत्वपूर्ण कार्यक्रम नेपाली जनताका लागि निकै फाइदाजनक हुने विश्वास व्यक्त गरे। सन् १९९४ यता भारत सरकारले हालसम्म १००९ वटा एम्बुलेन्स र ३०० वटा स्कुल बस उपहारस्वरुप उपलब्ध गराइसकेको छ"
काकाकुल गाउँमा ७ वर्षपछि खानेपानी,"धनकुटा : साँगुरीगढी गाउँपालिका ७ महाभारतमा कुनै बेला खानेपानीको चरम समस्या थियो। यहाँका स्थानीय बिहान हुनेबित्तिकै खानेपानी ल्याउनका लागि घण्टौं सम्म पैदल हिँडेर मुहानसम्म पुग्थे। पछिल्लो समय खडेरीको कारण नजिकका कुवा, पँधेरो सुक्दै गए। खोलामा पानी ल्याउन डेढदेखि दुई घण्टासम्म माखावा खोलासम्म पुग्नुपथ्र्यो। माखावा खोला पुग्न जाँदा ओरालो र फर्किंदा हिँड्नु पथ्र्यो। खानेपानीको समस्या बढ्दै गएपछि यहाँ लिफ्टिङ खानेपानी योजना सञ्चालन भयो। क्रमागत योजना तथा बजेट अभावकै कारण उक्त खानेपानी योजना सम्पन्न गर्नका लागि झण्डै सात वर्ष कुर्नुपर्यो। अहिले निर्माण सुरु भएको झण्डै सात वर्षपछि साँगुरीगढी गाउँपालिका ७ माखावा लिफ्टिङ खानेपानी योजनाको सफल परीक्षण गरिएको छ। लिफ्टिङ प्रविधि सफल भएसँगै वर्षौदेखि भोग्दै आइरहेको खानेपानी समस्या सामाधन हुनेमा यहाँका स्थानीय बासिन्दा ढुक्क देखिन्छन्। माखावा खोला देखि १३ सय ८९ मिटरको उचाइमा रहेको पोखरी डाँडामा लिफिटङ प्रविधिबाट पानी झारिएको थियो। माखावा खानेपानी उपभोक्ता तथा सरसफाइ समितिका सचिव ओमप्रकाश राईका अनुसार खोलावाट संकलन गरिएको पानीलाई दुई स्थानबाट लिफ्ट गरिएको छ। खोलादेखि ६ सय ३९ मिटर उचाइमा रहेको एप्मालामा रहेको करिव ५० हजार लिटर क्षमतामा ट्याङ्कीमा पानी झारिएको छ। त्यहाँँँदेखि ५ सय ५० मिटर उचाइमा रहेको पोखरी डाँडाको करिव ५० हजार लिटर ट्यांकीमा झारिएको उनले बताए। २०७२ सालवाट निर्माण सुरु भएको योजनाको कुल लागत २ करोड ९ लाख रुपैयाँ छ। निर्माण सुरु भएको लामो समय बित्दा समेत खानेपानी योजना सम्पन्न नहुँदा यहाँका स्थानीय निराश थिए। योजनाबाट साविक महाभारत गाउँ विकास समितिका वडा नं १, २, ३ र ४ वडाका २ सय ५० भन्दा बढी घरधुरी लाभान्वित हुने उपभोक्ता समितिका अध्यक्ष धर्मध्वज राईले बताए। खानेपानी योजनाले गोलखाडी, होङकुटोल, लेक सिरान, खोङजाली, खाक्चीराङ, डढुवा, छिनामचोक, बैंका, गैरीटोल, खोलिम्फू, आसकोट गरी ११ वटा टोल समेटिनेछन्। खानेपानी अभावकै कारण बसाइँ सर्नुपर्ने स्थितिसम्म आएको थियो। अब त्यो समस्या हट्ने उनले बताए। पोखरीडाँडामा संकलन गरिएको पानीलाई ६ स्थानमा ट्यांकी निर्माण गरी वितरण गरिनेछ। उपभोक्ताको घरसम्म पाइप बिछ्याउने काम सुरु गरिने बताइएको छ। महाभारत क्षेत्रको खानेपानी समस्या समाधानका लागि लिफ्टिङको विकल्प नरहेको खानेपानी तथा सरसफाइ डिभिजन कार्यालय धनकुटाका प्रमुख राजकुमार मण्डलले बताए। योजना चाँडो निर्माण गर्न धेरै चुनौती भयो, उनले भने, हरेक वर्ष क्रमागत रूपमा बजेट विनियोजन हुँदा निर्माण सम्पन्न गर्न ७ वर्षसम्म लाग्यो योजनालाई चाडोँ निर्माण सम्पन्न गराउने गाउँपालिकाले खानेपानीको मुहानसम्म करिव डेढ किलोमिटर सडक सरफाइ तथा ट्र्याक खोल्ने काम गरिदिएको थियो। साँगुरीगढी गाउँपालिका अध्यक्ष जितेन्द्र राईले निर्माण सुरु भएको लामो समय बित्दा पनि खानेपानी योजना सम्पन्न नहुँदा यहाँका स्थानीय बासिन्दा निराश भएको बताए। यहाँ विविध समस्या रैछ। गाउँपालिकाको स्काइभेटरको सहयोगमा गोलखाडीदेखि खानेपानीको मुहानसम्म करिब डेढ किलोमिटर सडक सरफाइ तथा ट्र्याक खोल्ने काम गरिएको थियो। उनका अनुसार गाउँपालिकाकै सवारीसाधनबाट ट्रान्समिटर र पाइप ल्याइएको थियो। सफल लिफ्टिङ परीक्षणले यहाँका स्थानीय खुसी मात्रै छैनन् । वर्षौंदेखिको खानेपानी समस्या दीर्घकालीन रूपमा समाधान हुनेमा आफूहरू ढुक्क रहेको सचिव राईले बताए।"
'रास्वपाको अस्तित्वलाई कांग्रेसले स्वीकार गर्न सकेन',"काठमाडौं : राष्ट्रिय स्वतन्त्र पार्टीका प्रमुख सचेतक सन्तोष परियारले रास्वपा सरकारमा गएकै कारण कांग्रेसले सदन अवरुद्ध गरेको टिप्पणी गरेका छन्। संसद भवन नयाँ बानेश्वरमा सञ्चारकर्मीसँग कुरा गर्दै परियारले प्रधानमन्त्रीको अफर गरेको पार्टी सरकारमा गएकाले प्रतिशोध साध्न कांग्रेसले संसद अवरुद्ध गरेको टिप्पणी गरेका हुन्। उनले कांग्रेसले राजनीतिक कारण नभई व्यक्ति र जनमत प्राप्त रास्वपाको अस्तित्वलाई स्वीकार गर्न नसकेको जिकिर गरे । सदनको गतिरोध अन्त्यका लागि धेरै पटक छलफल,सम्वाद गरेपनि कांग्रेसले अडान नछाडेपछि अहिलेको अवस्था आएको उनको भनाइ छ। परियारले कांग्रेसको विरोधका कारण सरकार भागेको नभई समयमा नै बजेट ल्याउनका लागि र सदनको काम कारवाही प्रभावकारी बनाउनका लागि चालु अधिवेशन अन्त्य गरेको धारणा राखे। उनले बजेट अधिवेशनसम्म सबै कुरा छर्लङ्ग हुने दावी गरे।"
अघिल्ला अधिवेशनभन्दा तेस्रो अधिवेशन उपलब्धिमूलक : सभामुख,"काठमाडौं : प्रतिनिधिसभाका सभामु्ख देवराज घिमिरेले अघिल्ला अधिवेशनभन्दा तेस्रो अधिवेशन उपलब्धिमूलक रहेको बताएका छन्। आइतबार प्रतिनिधिसभाको तेस्रो अधिवेशनको अन्त्य गर्ने क्रममा सभामुख घिमिरेले कानुन निर्माण,जनसरोकारका मुद्दा मुखरित गर्ने लगायतका कार्यमा तुलनात्मकरुपमा अघिल्ला अधिवेशनहरूभन्दा तेस्रो अधिवेशन उपलब्धिपूर्ण रहेको बताएका हुन्। 'कानुन निर्माण,जनसरोकारका मुद्दा मुखरित गर्नेलगायतका कार्यमा तुलनात्मकरुपमा अघिल्ला अधिवेशनभन्दा तेस्रो अधिवेशन उपलब्धिपूर्ण रहेको महशुस गरेको छु,उनले भने,'तर, प्रर्याप्य भने हुन सकेन । राजनीतिक दलहरुबीचको उच्च समझदारी र विवेकपूर्ण निर्णयका कारण आगामी अधिवेशनहरु अझै प्रभावकारी र परिणाममुखी हुने विश्वास लिएको छु ।' उनले संसद जनताद्वारा निर्वाचित प्रतिनिधिहरुले अभिव्यक्ति दिने प्रमुख स्थान भएकाले यहाँ आशा र अपेक्षाका साथसाथै असन्तुष्टि र आक्रोश व्यक्त हुनु स्वभाविक भएको बताए। सभामुख घिमिरेले संसदमा अभिव्यक्त जनप्रतिनिधिहरूका आवाजलाई सरकारले गम्भीरतापूर्वक सम्बोधन गर्दा त्यसले सुशासन कायम गर्न र असन्तुष्टिको निवारण गर्न मद्दत पुर्याउने उनको भनाइ छ। संसदमा अभिव्यक्त आवाजलाई सही समयमा सम्बोधन र निष्कर्षमा पुर्याउन सके यसले संसदको गरिमा बढाउनुको साथै समयको उचित सदुपयोग हुने बताए। संसद जति क्रियाशील र प्रबुद्ध भयो त्यसले त्यति नै विधि निर्माणको कार्यमा गुणात्मक प्रभाव पार्ने उनको भनाइ छ। प्रतिनिधि सभाको तेस्रो अधिवेशन २०८० साल माघ २२ गते सोमबार प्रारम्भ भई आज २०८१ साल वैशाख २ गते आइतबारसम्म जम्मा ७० दिन चालु रहेको उनले बताए । जसमध्ये २३ दिनहरुमा २३ पटक बैठक बसी जम्मा ८१ घण्टा ५५ मिनेट ससंदीय काम कारबाहीमा व्यतितभएको थियो। हेर्नुहोस् के के भए काम ?"
"नयाँ वर्षको पहिलो कारोबार दिन नेप्सेमा सामान्य गिरावट,३ अर्बको कारोबार","काठमाडौं : नयाँ वर्षको पहिलो कारोबार दिन आइतबार नेप्से परिसूचक सामान्य अंकले घटेर बन्द भएको छ। नेप्से परिसूचक २३५ अंकले घटेर २०२३३५ विन्दुमा कायम भएको छ। सेन्सेटिभ इण्डेक्स ००१ अंकले बढेर ३५८२० विन्दुमा अडिएको छ। यसदिन ३२० स्क्रिप्सको ७७ लाख ९५ हजार ३३ कित्ता सेयर ३ अर्ब ६ करोड ३७ लाख ७२ हजार ६५२ रुपैयाँमा खरिदबिक्री भए। सामान्य अंकले घटेको बजारमा एउटा मात्रै कम्पनीको मूल्य सकारात्मक सर्किट लेभलमा कारोबार भयो। सृजनशील लघुवित्त वित्तीय संस्थाको सेयर १० प्रतिशतले बढेको हो। यसैगरी एनआईसी एसिया लघुवित्त वित्तीय संस्थाको ९७२,डोल्ती पावरको ९३५,राप्ती हाइड्रोको ९२३ र मिथिला लघुवित्त वित्तीयको ८७० प्रतिशतले सेयर मूल्य बढ्यो। यसदिन गुराँस लघुवित्त वित्तीयका लगानीकर्ताले गुमाए। सो कम्पनीको १० प्रतिशतले सेयर मूल्य घट्यो। कारोबार रकमका आधारमा सानिमा माइ हाइड्रोपावर शीर्षस्थानमा रह्यो। सो कम्पनीको २१ करोड ४७ लाख ८९ हजार ७४५ रुपैयाँको सेयर खरिदबिक्री भयो। पोखरा फाइनान्सको ११ करोडको सेयर कारोबार हुँदा नगदी ग्रुपको १० करोड, सूर्यज्योति लाइफ इन्स्योरेन्सको ८ करोड र हिमालयन रिइन्स्योरेन्सको ७ करोड बढि मूल्यको सेयर कारोबार भयो। चार समूहबाहेक अन्य समूहका उपसूचक नकारात्मक देखिएका छन्। कारोबारमा आएका स्क्रिप्समध्ये १२७ वटाको मूल्य बढ्दा १०८ वटाको घट्यो भने १० वटाको मूल्य स्थिर रह्यो।"
राजा सहलेसको गौरव गानमा झुम्यो मधेस,"काठमाडौं : नयाँ वर्ष २०८१ को पहिलो दिन सांस्कृतिक तथा धार्मिक नगरी महोत्तरीको मटिहानी नगरपालिका १ स्थित सिरसियामा राजा सहलेस मन्दिरको उद्घाटन भयो। राजा सहलेस दलित जातिमा पर्ने पासमानका कुल देवता हुन्। मटिहानीका मेयर हरिप्रसाद मण्डल भन्छन्, १४औं शताब्दीका लोक नायक थिए, राजा सलहेस। जो पराक्रमी, बधशाली, विद्वान् थिए। उनको विरताको गाथा तथा इतिहास बचाउन मन्दिर बनाइएको सुनाउँछन्। शनिबार मधेसमा राजा सहलेसको गौरव गाथाको चर्चामा मेला लाग्यो। वैशाख १ गते नयाँ वर्षको दिन सिरहाको लहानस्थित सलहेस फूलबारीमा रहेको हारमको रूखमा सुनाखरी फूल फक्रिन्छ। जुन फूलको सम्बन्ध राजा सलहेसको अपुरो प्रेम कहानीसँग जोडिएको छ। शुक्रबार मध्यरातदेखि नै फूल हेर्न ठूलो मेला लागेको थियो। जलवायु परिवर्तनका कारण पहिला जस्तो यसपालि भने त्यो फूल पहिला जस्ता नफक्रिएको डिभिजन वन कार्यालय सिरहाका प्रमुख सुजित कुमार झा बताउँछन्। जलवायु परिवर्तनको प्रभावले जंगलभित्रको सिमसार क्षेत्र घट्दै गयो। अनि बढ्दो शहरीकरणले चराचुरुंगीहरू लोप भएकाले परागसेचनमा ढिलाइ भयो, फूल नफुल्नुको कारणबारे उनी भन्छन्, जंगल वरिपरिको खेती प्रणाली परिवर्तन भयो। जताततैको आगलागीले वातावरण प्रदूषित भयो। त्यसको नकारात्मक प्रभाव वनस्पतिको चक्र प्रणालीमा परेको छ। राजा सलहेस र मालिनी कुसमाको अधुरो प्रेमको सम्झनामा त्यहाँ फूल फूल्ने गरेको मिथिला सांस्कृतिकविद् तथा प्राज्ञ धीरेन्द्र प्रेमर्षी बताउँछन्। उनी भन्छन्, २१औं शताब्दीमा पनि मिथिला क्षेत्रमा राजा सहलेसको महिमा गान हुन्छ। को हुन् राजा सहलेस ? पकडिया गढका राजा कुहलेश्वरको दरबारमा सहलेस समान्य चौकीदार थिए। कार्यशैली, सुझबुझले उनलाई सबैले मानसमान दिन्थ्यो। पछि राजाले उनलाई राजा पदवी दियो। सहलेशको नाच र किम्वन्तीमा पनि दुःख पर्दा गरिबहरूको गुहार माग्न जाने गरेको कुरा वर्ण छ। लोक नायकले मात्रै गुहार सुन्ने विशेषत हुन्छ। यो विशेषताले सलहेस लोकप्रिय भए। अहिलेको समयमा पसिन राजनीतिक परिपार्टीमा कतै कहचरी लगाउन, जनतासँगको प्रत्यक्ष कुराकानी हुन्छ। पहिला उनी जनतामा गएर जनताको कुरो सुन्थे। समस्याको समाधान गर्थे। राजा कुहलेश्वरका चार छोरी थिए रेशमा, कुसमा, दोना र हीरा। उनीहरू तन्त्र विद्यामा पारंगत थिए। उनीहरू मालिन सम्प्रदायका थिइन्। राजका छोरीहरू सहलेसप्रति आकर्षित थिइन्। कुसमा अलि विशेष थिइन्। सहलेसको विवाह भइसकेको थियो। उनीहरूको प्रेम विवाहमा परिणत हुन सकेन। कुसमा उनको प्रतीक्षामा सहलेस फूलबारीमा हारमको रूखमुनि बसेकी थिइन्। उनले प्रत्येक नयाँ वर्षको दिनमा त्यहाँ प्रतीक्षा गर्थिन्। त्यसैको प्रतिकको रूपमा त्यहाँ सुनाखरी फूल फुल्ने गरेको जनविश्वास छ। राजा सलहेसको गाथासँग जोडिएको सलहेस फुलबारी, महिसोथा, नन महरी पर्वत, छोपरा चौरी, विराटपुर, त्रिवेणीधाम, पकडियागढ, मानिक दहमा प्रत्येक वर्ष परम्परागत रूपमा मेला लाग्ने गर्छन्। राजा सहलेसको जंगली जनवारप्रति असाध्यै प्रेम थियो। जस्तोसुकै जनावर उनको बसमा हुन्थ्यो। युद्ध कौशलमा उनी बेजोड थिए। केवला किराँतलाई उनले सेनापति राखेका थिए। फरक समुदाय र क्षेत्रका मानिसहरूसँग उनको सामाजिक सम्बन्ध बलियो थियो। त्यसको आधारमा उनी दुशमनलाई युद्धमा पराजित गर्थे। सन्देशै सन्देशले भरिएको जीवन कथाले भरिएको थियो। संस्कृतिविद् प्रेमर्षि भन्छन्, गज्जब कुरो त राजा सलहेस दलित जातिमा पर्ने पासमानले जाति देवता हुन्। तर, सबैले जातिले उनको पूजा गर्छन्।"
इजरायलले अमेरिकाको सहयोगमा इरानले प्रहार गरेका सबै मिसाइल र ड्रोन खसाल्यो : बाइडेन,"वासिङटन डिसी : अमेरिकी राष्ट्रपति जो बाइडेनले इजरायलले अमेरिकाको सहयोगमा इरानले प्रहार गरेका सबै मिसाइल र ड्रोनलाई खसालेको दाबी गरेका छन् बाइडन्ले भने, 'हाम्रो फोर्सका सिपाहीहरूलाई धन्यवाद। हामीले इरानले प्रहार गरेका सबै मिसाइल र ड्रोनहरू खसाल्न इजरायललाई सहयोग गरेका छौं।' जो बाइडेनले इरानको आक्रमणको कडा आलोचना गर्दै इजरायललाई पूर्ण समर्थन गर्ने घोषणा गरेका छन्। जो बाइडेनले भने, 'मेरो टोली इजरायलका नेताहरूसँग निरन्तर सम्पर्कमा छ। हामी हाम्रा जनतालाई बचाउन आवश्यक पर्ने हरेक कदम चाल्नेछौं।' आइतबार बिहान इरानले भारी संख्यामा इजरायलमा मिसाइल र ड्रोन प्रहार गरेको थियो । बीबीसी इरा"
बेगखोलाको मोटरेबल पुल लक्ष्यअघि नै निर्माण,"बेनी : राष्ट्रिय गौरवको कालीगण्डकी कोरीडोर, बेनीजोमसोमकोरला सडक अन्तर्गत म्याग्दीको रघुगंगा गाउँपालिका१ बेगखोलामा लक्ष्यअघि नै मोटर चल्ने पक्की पुल निर्माण भएको छ। ढिलासुस्तीका कारण विकास आयोजना अलपत्र र अधुरा बनिरहेको अवस्थामा सडक विभागको पुल महाशाखामार्फत सञ्चालित बेगखोला मोटरेबल पुल लक्ष्यअघि नै सम्पन्न हुन लागेको हो। ७० मिटर लामो डबल स्पाम भएको पुल निर्माणका लागि २०७८ असार २९ गते बिओकेआईहिमालयन जेभी र सडक विभागको पुल महाशाखाको पश्चिम सेक्टर कार्यालयबीच भ्याट सहित ८ करोड ३० लाख ६८ हजार ४७३ रुपैयाँमा ठेक्का सम्झौता गरेको थियो। हिमालयन इञ्जिनियरिङका इञ्जिनियर आभाश सापकोटाले २०८१ असार मसान्तसम्मको ठेक्काको म्याद भएपनि हस्तान्तरण गर्ने तयारी गरेको जानकारी दिए। गत असोज महिनादेखि पुलमा सवारी साधन वारपार गर्न थालेका थिए, उनले भने ३५० मिटर लामो पहुँचमार्ग निर्माण सकिएको छ। कालोपत्रे गरेर वैशाख १५ गतेभित्र हस्तान्तरण गर्ने तयारीमा छौं। पुल महाशाखाको पश्चिम सेक्टरका इञ्जिनियर आशिक रिजालका अनुसार ११ मिटर चौडाइ भएको पुल डिजाइन एण्ड बिल्ड (निर्माण व्यवसायीले आफै डिजाइन र निर्माण गर्ने) मोडलमा ठेक्का सम्झौता भएको थियो। डिजाइन तयार पार्न एक वर्ष लागे पनि आर्थिक रुपमा असहज अवस्थाका बाबजुद पर्याप्त निर्माण सामग्री व्यवस्थापन, मजदुर र उपकरण परिचालन गरेर लक्ष्यअघि नै पुल निर्माण गर्न सफल भएको इञ्जिनियर सापकोटाले बताए। २०७३ भदौ १७ गतेको बाढीले बेगखोलामा एक जना मानिस, ११ वटा घर, बेलिब्रिज र झोलुङ्गे पुल बगाएपछि बर्खायाममा बाढी आउँदा यातायात आवत जावत बन्द हुने र जोखिमपूर्ण यात्रा गर्नुपर्ने बाध्यता थियो। रघुगंगा गाउँपालिका१ का वडा सदस्य बलमान गौचनले पुल बनेसँगै बेगखोलामा बाढी आएको अवस्थामा यातायात आवत जावत बन्द हुने र जोखिम मोलेर वारपार गर्नुपर्ने समस्या हटेको बताए। निर्माण व्यवसायीले इच्छाशक्ति देखाउने हो भने विकास आयोजनामा हुने ढिलासुस्ती हटाउन सकिने सन्देश बेगखोलाको पुलले दिएको उनको भनाइ छ। पुल महाशाखाले बेनीजोमसोमकोरला सडकअन्तर्गत महभीर र पोखरबगरस्थित कालीगण्डकीमा यसअघि २ वटा मोटरेबल पुल निर्माण गरेको छ। १९ करोड रुपैयाँको लागतमा महभिरमा ८० मिटर र पोखरेबगरमा ७० मिटर लामो पुल निर्माण भएको हो। गण्डकी प्रदेशको भाग्यरेखा मानिएको राष्ट्रिय गौरवको उत्तर दक्षिण जोड्ने कालीगण्डकी कोरिडोरअन्तर्गत बेनीदेखि कोरला नाका जोड्ने सडकमा १३ वटा पक्की पुल र तीनवटा बेलीब्रिज निर्माण भएको छ। ६ ठाउँमा मोटरेबल पुल निर्माणाधीन छन्। २०२ किलोमिटर दूरीको बेनीजोमसोमकोरला सडक योजनाअन्तर्गत सेतोखोलामा थप एक वटा मोटरेबल पुल निर्माण सुरु भएको आयोजना प्रमुख धु्रबकुमार झाले बताए। यो सडकले गण्डकी प्रदेशको पूर्वाधार, आर्थिक, व्यापारिक, जलविद्युत, पर्यटन र धार्मिक स्थलको विकासका लागि महत्वपूर्ण योगदान पुग्ने अपेक्षा गरिएको छ।"
सञ्चालनमा आयो मर्स्याङ्दी जलाशयमा मोटरबोट,"तनहुँ : पृथ्वी राजमार्गमा अवस्थित तनहुँको आँबुखैरेनी गाउँपालिकास्थित मर्स्याङ्दी जलविद्युत् केन्द्रको जलाशयमा आजदेखि मोटरबोट सञ्चालनमा आएको छ। आँबुखैरेनी गाउँपालिकाले पर्यटन प्रवर्द्धनका लागि जलविद्युत् केन्द्रको जलाशयमा मोटरबोट सञ्चालन गरेको हो। गण्डकी प्रदेशका बिना विभागीयमन्त्री हरिबहादुर चुमानले आज मोटरबोटको शुभारम्भ गर्दै पर्यटनलाई समृद्धिसँग जोड्ने पालिकाको अभियान सकारात्मक रहेको चर्चा गरे। उनले जलविद्युत, कृषि, पर्यटन समृद्धिका आधार रहेकाले यसलाई उपयोग गर्नुपर्नेमा जोड दिए। मर्स्याङ्दी जलविद्युत् केन्द्रको जलाशयमा मोटरबोट सञ्चालनका लागि आँबुखैरेनी गाउँपालिकाले गत पुस ९ गते बोलपत्र आह्वान गरेको थियो। गाउँपालिकाले मोटरबोट सेवाप्रदायक कम्पनी बोटेबोराको प्रस्ताव छनोट गरेर उक्त कम्पनीसँग सम्झौता गरी सेवा सञ्चालनमा ल्याएको गाउँपालिकाका अध्यक्ष शुक्र चुमानले जानकारी दिए। जलाशय नजिक प्रसिद्ध धार्मिकस्थल अल्कादेवी पनि रहेकाले धार्मिक पर्यटकहरूलाई समेत मोटरबोटमार्फत आकर्षित गर्न सकिने उनको भनाइ छ। अध्यक्ष चुमानले पृथ्वी राजमार्ग हुँदै यात्रा गर्ने पर्यटकलाईसमेत मोटरबोटमा आकर्षित गर्न सकिने बताए। उनले भने, पर्यटनका क्षेत्रमा केही नवीन काम गर्ने जमर्को गरेका छौँ। ऐनापहरामा उद्यान निर्माणाधीन छ भने आँधीमूलमा कृत्रिम ताल निर्माण गर्ने योजना बनाएका छौँ। सो जलाशयमा तत्कालका लागि एक करोड रुपैयाँको लगानी गरिएको बोटेबोराका सञ्चालक विष्णु ढकालले जानकारी दिए। मोटरबोट सञ्चालनले आन्तरिक तथा बाह्य पर्यटकका लागि थप पर्यटकीय गन्तव्यको विकास गर्न सकिने उनको भनाइ छ। नेपालकै पहिलो र ठूलो मोटरबोट उत्पादक नेपाल सीप एण्ड बोट बिल्डिङ प्रालिले निर्माण गरेको अग्नि र फिस्टेल नामका दुई मोटरबोट सञ्चालन गरिएको छ। कम्पनीले थप तीन करोड लगानी गरी जलाशय किनारमा बिच रेस्टुरेन्ट, फ्लोटिङ डेक, रिभर भ्यु पोइन्ट, शौचालय तथा मोटरबोट सर्भिस सेन्टर सहितको संरचनाहरू बनाउने योजना रहेको जनाएको छ। यसअघि नेपालगञ्जको वाटरपार्क, चितवनको नारायणघाट र देवघाट साथै सर्लाहीको भरततालमा पर्यटकलाई मोटरबोट सेवा दिँदै आएको कम्पनीले छिट्टै सुर्खेतको बुलबुले तालमा पनि मोटरबोट सञ्चालनमा ल्याउने योजना बनाएको ढकालले जानकारी दिए। मोटरबोटमा घुम्न लाग्ने समयअनुसार फरकफरक शुल्क कायम गरिएको छ। कम्पनीले छ देखि आठ मिनेटसम्म मोटरबोटमा सयर गर्न दुई ५० प्रतिव्यक्ति, १० देखि १२ मिनेटसम्मको लागि प्रतिव्यक्ति पाँच सय र १५ देखि २० मिनेटसम्म सयर गर्नका लागि प्रतिव्यक्ति एक हजार शुल्क लाग्ने जनाएको छ। रासस"
ऐन संशोधन गरी सार्वजनिक यातायातलाई थप व्यवस्थित बनाउँछौं : गृहमन्त्री,"काठमाडौं : उपप्रधान एवं गृहमन्त्री रवि लामिछानेले सार्वजनिक यातायातलाई थप भरपर्दो र दुर्घटनारहित बनाउन विशेष अपरेशन सञ्चालन गर्ने घोषणा गरेका छन्। आइतबार काठमाडौंमा काठमाडौं उपत्यका ट्राफिक प्रहरी कार्यालयले सुरु गरेको ट्राफिक सचेतना विशेष अभियान शुभारम्भ गर्दै लामिछानेले आवश्यक संशोधन गर्नुपर्ने नीति,नियम र ऐन संशोधन गर्दै सार्वजनिक यातायातलाई थप भरपर्दो र दुर्घटनारहित बनाउन विशेष अपरेशन सञ्चालन गर्ने घोषणा गरेका हुन्। उनले केही परिवर्तनको थालनी भइसकेको भन्दै प्रविधिमैत्री ट्राफिक व्यवस्थापनमा सरकारले जोड दिइरहेको बताए। विगतमा सडक सुरक्षा कार्यदलले तयार पारेको प्रतिवेदन उपलब्ध गराउन आग्रह गर्दै लामिछानेले सडक सुरक्षा सुधारका लागि आफू पूर्ण प्रतिबद्ध रहेको बताए। उनले नेताको हात समातेका आधारमा नभई भ्रष्टाचार,चोर समातेका आधारमा वृत्ति विकास हुने र सोहि अनुसार कामको मूल्याङ्कन हुने स्पष्ट पारे। कार्यक्रममा काठमाडौं उपत्यका प्रहरी कार्यालयका प्रमुख, प्रहरी अतिरिक्त महानिरीक्षक दीपक थापाले उपत्यकाको ट्राफिक व्यवस्थापन र सार्वजनिक यातायात व्यवस्थापनमा विशेष ध्यान दिएर काम थालेको बताए । सभ्य सडक संस्कारका माध्यमबाट सवारी दुर्घटना न्यूनीकरण गर्ने उद्देश्यले काठमाडौं उपत्यका ट्राफिक प्रहरी कार्यालयले ट्राफिक सचेतना विशेष अभियान सुरु गरेको हो ।"
मुगुमा अज्ञात व्यक्तिद्वारा एनआइसी एसिया बैंकमा तोडफोड,मुगु : सदरमुकाम गमगढी स्थित मिलन चौकमा रहेको एनआइसी एसिया बैंकको शाखा कार्यालयमा तोडफोड भएको छ। शनिबार राती ९:२१ बजे बैंकको मुल ढोका तोडफोड गरिएको हो। बैंकमा रहेको सिसि क्यामारामा देखिएअनुसार उक्त व्यक्तिले बैंकभित्र प्रवेश गरी सुरक्षागाडले प्रयोग गर्ने जुत्ता र खुकुरी लिएको प्रहरिले जनाएको छ। बैंकमा १ जना मात्र सुरक्षाकर्मी भएको र उनको डिउटी राती ८ बजेसम्म मात्र भएकोले त्यही मौका छोपी अज्ञात व्यक्तिले बैंकको मुल ढोका तोडफोड गरी बैंक भित्र प्रवेश गरेको प्रहरीले जनाएको छ। प्रहरीका अनुसार बैंकको मुल ढोका तोडफोड गरी सुरक्षागार्डले प्रयोग गर्ने जुत्ता र खुकुरी लिने व्यक्ति बजार घुमिरहने मानसिक अवस्था ठिक नभएको जस्तो देखिने एक युवा भएको र उसको खोजी भैरहेको छ। ढोका तोडफोड गरी जुत्ता खुकुरी चोर्नु बाहेक अन्य कुनै क्षति नभएको प्रहरिले बताएको छ।
जोमसोमको हाईअल्टिच्युड शिविरमा ५ सय पर्यटक लाभान्वित,जोमसोम : जोमसोममा एक साता सञ्चालन गरिएको हाईअल्टिच्युड शिविरमा ५ सय पर्यटक लाभान्वित भएका छन्। प्रदेश प्रहरी अस्पतालको प्राविधिक सहयोगमा गण्डकी प्रदेश प्रहरी कार्यालय र जिल्ला प्रहरी कार्यालय मुस्ताङले शिविर आयोजना गरेका हुन्। मुस्ताङ भ्रमण तथा मुक्तिनाथ दर्शन गर्न आएका आन्तरिक तथा बाह्य पर्यटकको स्वास्थ्य परीक्षण गरिएको हो। शिविरमा प्रदेश प्रहरी अस्पतालबाट मेडिकल अधिकृत मृदुषा श्रेष्ठसहित ३ जनाको टोली मुस्ताङ आएको थियो। मुस्ताङ आएका पर्यटक तथा दर्शनार्थीहरूलाई स्वास्थ्य समस्याका बारेमा सोधपुछ गरी स्वास्थ्य परीक्षण गरिएको थियो। पछिल्लो समय मुस्ताङ भ्रमण गर्ने पर्यटकलाई हाईअल्टिच्युड जोखिम मुख्य समस्याका रुपमा रहेको छ। पछिल्लो ३ आर्थिक वर्ष २९ जनाले हाईअल्टिच्युड समस्याका कारण ज्यान गुमाइसकेका छन्। चालु आर्थिक वर्षको ९ महिनामा ११ जना दर्शनार्थी तथा पर्यटकले यो समस्याका कारण ज्यान गुमाइसकेको प्रहरी निरीक्षक मिलनबहादुर विकले जानकारी दिए।
"दुबईमा तेस्रो एनआरएनए भलिबल प्रतियोगिता, कति छ पुरस्कार ?","दुबई : दुबईमा तेस्रो एनआरएनए भलिबल प्रतियोगिताको आयोजना गरेको छ। नेपाल एसोसिएसन (एनआरएनए) यूएईले अप्रिल १४ तारिख आइतबारबाट आयोजना गरेको प्रतियोगिताको प्रथम पुरस्कार साढे ३ लाख रहेको छ। प्रतियोगिताका दोस्रो, तेस्रो र सान्त्वना गरेर क्रमश: २ लाख, डेढ लाख र ७५ हजार पुरस्कार राशी रहेको छ। नेपाल एसोसिएसन एनआरएनएका अध्यक्ष विकाश शाहीका अनुसार प्रतियोगितामा यूएईमा रहेका नेपालीहरुका विभिन्न १२ वटा टीमले भाग लिनेछन्। प्रतियोगिताको लागि नेपालका राष्ट्रिय र प्रदेश स्तरीय खेलाडी दुबई आइपुगेका छन्। हरेक टीममा बढीमा दुई जना यूएई बाहिरका खेलाडीहरुलाई सहभागी गराउन पाउने खेलको नियम अनुसार संस्थाहरुले नेपालबाट खेलाडी ल्याएका हुन्। नेपाल एसोसियसनका अनुसार यो प्रतियोगितामा ५० लाख रुपैंयाभन्दा बढी खर्च हुने अनुमान छ। कार्यक्रममा भाग लिनको लागि नेपाल भलिबल संघका अध्यक्ष जितेन्द्र बहादुर चन्द र उपाध्यक्ष युवराज श्रेष्ठसमेत दुबई आइपुगेका छन्।"
इलामको माइजोगमाईमा साना सिँचाइ कार्यक्रम,"इलाम : जिल्लाको माइजोगमाई गाउँपालिकामा खेतीयोग्य जमिनमा सिँचाइ पुर्याउने उद्देश्यले सञ्चालित साना सिँचाइ कार्यक्रमले पूर्वाधार निर्माणको कामलाई तीव्रता दिएको छ। माईजोगमाईका किसानलाई सिँचाइ सुविधा पुर्याउने उद्देश्यसहित सञ्चालित कार्यक्रमअन्तर्गत एकैपटक छवटा सिँचाइ आयोजना सुरु भएको हो। चालु आर्षिक वर्षमा सम्पन्न हुने गरी तीन करोड ८३ लाख १५ हजार ६६० रुपैयाँको लागतमा छवटा सिँचाइ आयोजनाको काम धमाधम भइरहेको साना सिँचाइ कार्यक्रम वरिष्ठ प्राविधिक मन्दिल राईले जानकारी दिए। उनका अनुसार ड्याम र पक्की कुलो धमाधम निर्माण भइरहेको छ। माईजोगमाई गाउँपालिकामा सञ्चालित साना सिँचाइ कार्यक्रमअन्तर्गत वडा नं १ मा दुईवटा, वडा नं २ मा एउटा र वडा नं ५ मा तीनवटा सिँचाइ योजना निर्माण भइरहेका छन्। वडा नं १ स्थित लप्सीबोटे फलाटेगाउँमा ८९ लाख ९७ हजारको लागतमा ६३ घरका किसान लाभान्वित हुने गरी लक्ष्मीखोलाबाट लप्सीबोटे फलाटेगाउँ सिँचाइ कुलो निर्माणाधीन छ। त्यस्तै सोही वडाको ठूलोबेँसीमा ४२ लाख ७८ हजार तीन सय ४३ को लागतमा २६ घरधुरीका किसान प्रत्यक्ष लाभान्वित हुने गरी हिलेखोलाबाट ठूलोबेँसी सिँचाइ कुलो निर्माण भइरहेको छ। वडा नं २ को राईगाउँलाप्चागाउँनिगालेगाउँमा ५० लाख ५५ हजार आठ सय ८३ को लागतमा ५८ घरका किसान लाभान्वित हुने गरी बजुर खोलाबाट सिँचाइ कुलो निर्माण सुरु भएको छ। वडा नं ५ को साठीमुरे बेँसीमा ३९ लाख ५८ हजार तीन सय ६६ को लागतमा २६ परिवार लाभान्वित हुनेगरी ठोट्नी खोलाबाट र काफ्ले टोलमा ८२ लाख ६४ हजार दुई सय ८२ को लागतमा ३७ घरधुरीका किसान प्रत्यक्ष लाभान्वित हुने गरी सिँचाइ कुलो निर्माणाधीन छ। यसैगरी, ७७ लाख ६१ हजार सात सय ७७ को लागतमा एक सय ४८ किसान प्रत्यक्ष लाभान्वित हुने गरी सोही वडाको भुट्टेखोला थापा चावा खोला सिँचाइ कुलो निर्माणको काम तीव्र पारिएको प्राविधिक राईले बताए। आयोजना सम्पन्न भएपछि माईजोगमाईका तीनवटा वडामा बाह्रैमास पानी पुग्नेछ। आयोजनाले तीन सय ५८ किसानका तीन हजार तीन सय साठी रोपनी क्षेत्रमा सिँचाइ पुग्ने बताए। वर्षौंदेखि परम्परागत कुलोबाट सिँचाइ गरिरहेका माईजोगमाईका किसान सिँचाइ आयोजना सुरु भएपछि उत्साहित भएका छन्, आयोजना सम्पन्न भएपछि यहाँका तीन हजार तीन सय साठी रोपनी क्षेत्रमा सिँचाइ सुविधा पुग्नेछ, राईले रासससँग भने, यहाँका तीन सय ५८ घरधुरीका किसान प्रत्यक्ष लाभान्वित हुनेछन्। साना सिँचाइ आयोजनामा स्वीस सरकारको एक करोड १४ लाख ९४ हजार छ सय ९८, संघीय सरकार, प्रदेश सरकार र माईजोगमाई गाउँपालिकाको ७६ लाख ६३ हजार एक सय ३२ का र स्थानीय उपभोक्ताको ३८ लाख ३१ हजार पाँच सय ६६ लागत साझेदारी छ। यसअघिमाईजोगमाई गाउँपालिकामा चार करोड ७० लाख ८२ हजार आठ सय २५ को लागतमा नौवटा सिँचाइ कुलो निर्माण भएका छन्। ति कुलोबाट चार सय आठ हजार नौ सय ४० रोपनी जमिनमा सिँचाइ सुविधा पुगेको छ। सिँचाइ सुविधा पुगेपछि अन्नबाली, नगदेबाली तथा तरकारी बाली उत्पादन र उत्पादकत्वमा वृद्धि हुने स्थानीयको अपेक्षा छ। माईजोगमाईमा धान, मकै, गुहँलगायत अन्नबाली, अलैँची, अदुवा, आलु, अम्रिसोजस्ता नगदेबाली तथा अकबरे, मूला, काउली, काबी, बन्दा, सिमीजस्ता तरकारीको व्यावसायिक खेती हुँदै आएको छ।"
चैती छठ अन्तर्गतको मुख्यपूजा आज साँझ गरिदै,"महोत्तरी : महोत्तरीसहित मिथिलाञ्चल क्षेत्रमा आज साँझ चैती छठ (वासन्ती छठ) पर्व अन्तर्गतको मुख्यपूजा गरिँदैछ। आइतबार साँझ व्रतालुहरू पायक पर्ने जलाशयमा गई अस्ताउँदो सूर्यलाई अर्घ दिएर चैती छठ पर्वको मुख्य पूजा गर्छन्। आज साँझ सूर्य अस्ताउनुअघि व्रतालुहरु जलाशयमा प्रवेश गरी षष्ठीमाताको ध्यान गर्दै दिनानाथलाई अर्घ दिनेछन्। अर्घमा प्रसादस्वरुप ठकुवा, भुसुवा, मुला, उखु, भण्टा, ठकुवा, भुसवा, केरा, नरिवललगायतका सामग्री चढाइन्छ। चार दिनसम्म नियम निष्ठापूर्वक मनाइने चैती छठको तेस्रो दिन व्रतालुहरु सख्खरबाट बनाएको खीर कुलदेवलाई चढाएर खरना विधि मनाएका थिए। व्रतालुहरू आजराति व्रतस्थल (घाट)मा जागरण बसी भोलिपल्ट चैत्र शुक्ल सप्तमी तिथिका दिन बिहानै उदाउँदो सूर्यलाई अर्घ दिएपछि यो पर्वको समापन हुनेछ। चैती छठ गर्दा हरेक मनोकांक्षा पूरा हुने तथा छालाजन्य रोग कहिल्यै नलाग्ने जनविश्वास छ। कात्तिकमा मनाइने छठ पर्व जतिको संख्यमा श्रद्धालु भक्तजन नभए पनि विस्तारै चैती छठ पर्व गर्नेहरूको संख्या बढ्दै गएको छ।"
"इजरायलमा रहेका नेपाली भन्छन् जुनसुकै बेला युद्ध भड्किन सक्छ, उद्धारका लागि सरकार तयारी अवस्थामा रहोस्","काठमाडौं : इजरायलस्थित नेपाली राजदूतावासले त्यहाँ रहेका नेपालीहरूलाई स्थानीय सुरक्षा प्रोटोकलको पालना गर्न अनुरोध गरेको छ। आइतबार बिहानैदेखि इरानले इजरायलको राजधानी तेल अविवलगायत क्षेत्रमा ड्रोन आक्रमण गरेपछि नेपाली दूतावासले सार्वजनिक सूचना जारी गर्दै स्थानीय सुरक्षा प्रोटोकलहरू पालना गर्न,आफ्नो क्षेत्रका लागि जारी गरिएका अद्यावधिक सूचना बारेमा जानकारी रहन र आफ्नो सुरक्षामा ध्यान दिन अनुरोध गरेको हो। दूतावासले अत्यावश्यक अवस्थामा बाहेक घरबाट बाहिर ननिस्कन र सुरक्षित आश्रयस्थलको सुविधा भएको स्थलको आसपासमै रहन समेत आग्रह गरेको छ। इरानले आक्रमण गरेपछि त्यहाँ कार्यरत नेपालीहरू चिन्तित बनेका छन्। इजरायलका अधिकांश स्कुल,विश्वविद्यालय,ठूला मार्टलगायत व्यापारी केन्द्र बन्द छन्। इजरायलको तेल अविवमा कार्यरत खेम कट्टेलले अवस्था सामान्य नरहेको र आवश्यक परे नेपाल सरकार नेपालीहरूको उद्दारका लागि तयारी अवस्थामा रहनुपर्ने बताए। उनका अनुसार त्यहाँ रहेका भारतलगायतका विभिन्न विदेशी राजदूतावासहरूले आफ्ना नागरिकहरूले इजरायल छोड्न चाहे तत्काल सम्पर्कमा आउन सार्वजनिक सूचना जारी गरेका छन्। आइतबार बिहान झन्डै साढे १ बजेतिर इरानले हानेको ड्रोन र मिसाइल इजरायली क्षेत्रमा प्रवेश गरेको थियो। इरानले पठाएको ड्रोन र मिसाइल अन्तै खसालेको इजरायलले दावी गरेको छ। इजरायलमा झन्डै ८९ हजार नेपाली कार्यरत छन्। त्यहाँ रहेका नेपालीहरू कति बेला के हुन्छ भन्नेमा आतंकित रहेको कट्टेलले बताए। हमासको आक्रणभन्दा पनि इरानले गरेको आक्रमण खतरानाक रहेको भन्दै उनले जतिबेला पनि जस्तोसुकै अवस्था आउन सक्ने बताए। कट्टेलले जुनसुकै बेला अवस्था भड्किन सक्नेतर्फ इंकित गर्दै नेपाल सरकार यहाँका नेपालीहरूको उद्धारका लागि तयारी अवस्थामा रहनुपर्ने बताए।"
दुई हजारले घट्यो सुनको मूल्य,काठमाडौं : सुनको मुल्य घटेको छ । नेपाल सुन चाँदी व्यवसायी महासंघका अनुसार छापावाल सुन प्रतितोला २ हजार २ सयले घटेर १ लाख ३६ हजार ८ सय कायम भएको छ । त्यस्तै तेजावी सुनको मूल्य पनि प्रतितोला २ हजार २ सयले रुपैयाँले घटेर १ लाख ३६ हजार १ सय ५० कायम भएको छ । महासंघका अनुसार आज चाँदीको मूल्य अघिल्लो कारोबार दिनको तुलनामा प्रतितोला ५० रुपैयाँले घटेर १ हजार ७ सय रुपैयाँमा कारोबार भइरहेको छ।
कांग्रेससहित विपक्षी सांसदले गरे संसद बैठक अवरोध,"काठमाडौं : प्रमुख प्रतिपक्ष दल कांग्रेससहित विपक्षी सांसदले संसद बैठक अवरोध गरेका छन्। सभामुख देवराज घिमिरेले आइतबार प्रतिनिधि सभाको बैठकको कारबाही प्रारम्भ गरेसँगै कांग्रेस, राप्रपा र लोसपाका सांसदले उठेर संसद बैठक अवरोध गरेका हुन्। सभामुख घिमिरेले आज बिहान बसेको कार्यव्यवस्था परामर्श समितिको बैठकले गरेका निर्णय र सहमति पालना गर्न आग्रह गरेका थिए। तर, सांसदहरुले कार्यसूचीमा प्रवेश गर्न नदिएका हुन्। घिमिरेले भने,अहिले भर्खर मात्र भएको कार्यव्यवस्था परामर्श समितिको बैठकले गरेको निर्णय र त्यहाँ भएका सहमतिको बारेमा ध्यानाकर्षण गर्न चाहन्छु। कार्यव्यवस्था परामर्श समितिको बैठकमा हुँदा एउटा कुरा गर्ने, सदनमा आएर अर्को कुरा गर्ने हामी कस्तो खालको परिपाटीको विकास गर्छौँ ? जे समझदारी भएको छ त्यही अनुसार अगाडि बढौं। त्यसका लागि आसनग्रहण गर्न आग्रह गर्दछु। सांसदले विरोध कायमै राखेपछि सभामुखले घिमिरेले १ देखि ७ नम्बरसम्मका कार्यसूची हटाएर बैठक सञ्चालन गरेका हुन्।"
प्रतिनिधि सभाको बैठक अगाडि कांग्रेसले बोलायो संसदीय दलको बैठक,"काठमाडौं : प्रतिनिधि सभाको बैठक अगाडि नेपाली कांग्रेसले संसदीय दलको बैठक बोलाएको छ। नयाँ बानेश्वरस्थित संसद भवनको ल्होत्से हलमा आज बिहान संसदीय दलको बैठक बस्न लागेको प्रमुख सचेतक रमेश लेखकले जानकारी दिए। बैठकमा समसामयिक राजनीतिक विषय, उपप्रधान एवम् गृहमन्त्री रवि लामिछानेमाथि कांग्रेसले उठाउँदै आएको संसदको छानबिन समितिको मागको विषय र संसदको चालु अधिवेशन अन्त्यको विषयमा छलफल हुने बताइएको छ। प्रतिनिधि सभाको बैठक पनि आज बिहान ११ बजे बोलाइएको छ। सहकारी प्रकरणमा राजनीतिक पूर्वाग्रह राखेर कांग्रेसले निरन्तर संसद अवरोध गरेको भन्दै सरकारले अधिवेशन अन्त्य गर्ने निर्णय भएको हो। सरकारले आज राति १२ बजेपश्चात संसदको चालु अधिवेशन अन्त्य गर्न सिफारिस गरेको छ। गत शुक्रबार बसेको मन्त्रिपरिषद्को बैठकले संसद्को चालु अधिवेशन अन्त्य गर्न राष्ट्रपति रामचन्द्र पौडेलसमक्ष सिफारिस गरेको हो।"
कीर्तिमानी दीपेन्द्रसिंह ऐरी,"काठमाडौं : दीपेन्द्रसिंह ऐरीको अलराउन्ड प्रदर्शनमा नेपालले एसीसी टीट्वेन्टी प्रिमियर कप क्रिकेटमा लगातार दोस्रो जित निकालेको । ओमानमा शनिबार भएको खेलमा नेपालले कतारलाई ३२ रनले पराजित गरेको हो। ओमानको मस्कटस्थित अल अमेरातमा एकै ओभरमा लगातार ६ छक्का प्रहार गर्दै कीर्तिमान बनाएका दीपेन्द्रले दुई विकेट पनि लिएका थिए। कतारका बलर कमरान खानको अन्तिम ओभरमा दीपेन्द्रले ६ छक्का प्रहार गरेका थिए। उनले २१ बलमा सात छक्का र तीन चौकाको मद्दतमा अविजित ६४ रन बनाए। उनले १९ बलमै अर्धशतक पूरा गरेका थिए। दीपेन्द्रले लगातार ६ छक्का प्रहार गरेको यो दोस्रो पटक हो। यसअघि चीनको हाङआचोमा गत असोजमा भएको १९औं एसियाली खेलकुदमा उनले मंगोलियाविरुद्ध नौ बलमै अर्धशतक बनाउने क्रममा दुई ओभरमा लगाएर लगातार ६ छक्का प्रहार गरेका थिए। एकै ओभरमा दीपेन्द्रले ६ छक्का प्रहार गरेको भने यो पहिलो पटक हो। अन्तर्राष्ट्रिय क्रिकेटमा लगातार ६ छक्का प्रहार गर्ने दीपेन्द्र पाँचौं खेलाडी हुन्। यसअघि दक्षिण अफ्रिकाका हर्सल गिब्सले २००७ को एकदिवसीय विश्वकपमा नेदरल्यान्ड्स, सन् २००७ मै भारतका युवराज सिंहले टीट्वेन्टी विश्वकपमा इङ्ल्यान्ड, वेस्ट इन्डिजका काइरन पोलार्डले श्रीलंका र अमेरिकाका जसकरण मलहोत्राले पपुवा न्युगिनीविरुद्ध एकै ओभरमा लगातार ६ छक्का प्रहार गरेका थिए। टस जितेर पहिले ब्याटिङ गरेको नेपालले निर्धारित २० ओभरमा सात विकेट गुमाउँदै दुई सय १० रनको योगफल खडा गरेको थियो। नेपालका ओपनर आसिफ शेखले पनि अर्धशतकीय पालि खेले। उनले ४१ बलमा ६ चौकाको सहयोगमा ५२ रन बनाए। यस्तै कुशल मल्लले ३५, कप्तान रोहित पौडेलले १८ र कुशल भुर्तेलले १२ रनको योगदान दिए। कतारका हिमांशु राठौड र मुसावर साहले तीनतीन विकेट लिए। यस्तै अमिर फारुकले एक विकेट हात पारे। जवाफी ब्याटिङ गरेको कतारले निर्धारित २० ओभरमा नौ विकेट गुमाउँदै एक सय ७८ रन मात्रै बनाउन सक्यो। कतारका कप्तान मोहमद तनवीरले अर्धशतकीय पालि खेले। उनले ३३ बलमा चार छक्का र ६ चौकाको मद्दतमा ६३ रन बनाए। यस्तै मोहमद अनाफले २३, हिमांशु राठौडले २२, एड्नान मिर्जाले १९ र कमरान खानले १८ रनको योगदान दिए। नेपालका दीपेन्द्र, ललित राजवंशी र गुलसन झाले दुईदुई विकेट लिए। यस्तै कुशल मल्ल र अविनाश बोहराले एकएक विकेट हात पारे। नेपालले अब सोमबार हङकङ र बुधबार साउदी अरेबियासँग खेल्नेछ। यसअघि शुक्रबार भएको पहिलो खेलमा नेपालले मलेसियालाई ५ विकेटले पराजित गरेको थियो। प्रतियोगितामा १० टोलीको सहभागिता रहेको छ। प्रतियोगितामा सहभागी टोलीलाई दुई समूहमा विभाजन गरिएको छ। समूह एमा नेपाल, हङकङ, मलेसिया, कतार र साउदी अरेबिया छन्। यस्तै समूह बीमा युनाइटेड अरब इमिरेट्स (यूएई), ओमान, बहराइन, कम्बोडिया र कुवेत छन्। हरेक समूहका शीर्ष दुई टोलीले सेमिफाइनलमा स्थान बनाउने छन्। उपाधि विजेता टोलीले एसिया कप क्रिकेटमा स्थान बनाउने छ।"
प्री ओपन सेसनमा नेप्से परिसूचक स्थिर,काठमाडौं : प्री ओपन सेसनमा नेप्से परिसूचक स्थिर रहेको छ। नयाँ वर्षको पहिलो साताको पहिलो कारोबार दिन आइतबार प्री ओपन सेसनमा नेप्से परिसूचक २०२५ ७० विन्दुमा रहेको छ। अघिल्लो कारोबार दिन बुधबार १०७१ अंकले घटेर नेप्से २०२५७० विन्दुमा बन्द भएको थियो। सेन्सेटिभ इण्डेक्स भने ००२ अंकले घटेको छ। यो समयमा ३१ स्क्रिप्सको ५ हजार ५३८ कित्ता सेयर १८ लाख ९१ हजार ६४१ रुपैयाँमा खरिदबिक्री भए। प्री ओपसन सेसनमा १० स्क्रिप्सको मूल्य बढ्दा १९ वटाको मूल्य घट्यो भने २ को मूल्य स्थिर रह्यो।
किन बढिरहेछ ठेकदारको बक्यौता ?,"काठमाडौं : कमजोर राष्ट्रिय ढुकुटी, मन्त्रालयगत समन्यव अभाव, नीतिगत अस्पष्टता तथा कतिपय असमझदारीजस्ता कारण सरकारले निर्माण पूरा भएका परियोजनाका ठेकदारलाई तिर्न बाँकी रकम ६० अर्ब पुगेको छ। यो बक्यौता बढ्दो क्रममा छ। ठेकदारहरू यसबाट अन्यायमा परेको बताउँछन्। सरकारी अधिकारीहरू भने यसलाई बजेट हुँदा काम नगर्ने, काम हुँदा बजेट नहुने स्थिति दर्शाउँछन्। नेपाल निर्माण व्यवसायी महासंघका अनुसार देशभरका व्यवसायीहरूले सरकारबाट अझै ६० अर्ब रुपैयाँ भुक्तानी लिन बाँकी छ। काम गरेको पैसासमेत समयमा नदिएर आफूहरूलाई सरकारले तड्पाइरहेको उनीहरूले गुनासो गरेका छन्। केही निर्माण व्यवसायीहरूले समयमा काम नगरेर योजना वर्षौंदेखि अलपत्र पार्ने गरेका समेत कैंयन उदाहरणहरू छन्। तर, काम गर्ने र नगर्ने व्यवसायीहरूलाई सरकारले एउटै डालोमा राखेर हेर्ने गरेको उनीहरूको गुनासो छ। यतिबेला अर्थतन्त्र त्यसै पनि जर्जर अवस्थामा पुगेको छ। यहीबेला काम गरेको भुक्तानीसमेत नपाउँदा देशभरका हजारौं निर्माण व्यवसायीले सडकमा पुग्ने अवस्थामा पुगेको प्रतिक्रिया दिएका छन्। सरकारले आफूहरूको पीडा नदेखेको व्यवसायीहरू सुनाउँछन्। देशभरका सानाठूला गरी २४ हजार निर्माण व्यवसायीहरू चौतर्फी आर्थिक संकटमा परेका छन्। कालोसूचीमा पर्नेदेखि बैंकको चेक बाउन्समा उनीहरूकै नाम अहिले अग्रपंक्तिमा देखिन्छ। विकास योजना सञ्चालन गर्ने मन्त्रालयका पदाधिकारीहरू यसका कतिपय प्राविधिक कठिनाइ रहेको देखाउँछन्। अर्थ बाहेकका विकासे मन्त्रालयहरूले अर्थबाटै रकमान्तर नहुँदा भुक्तानीमा ढिलाइ भएको बताउँछन् भने अर्थ मन्त्रालयले नियमसँगत पेस भएका कुनै पनि फाइलहरूको भुक्तानी वा रकमान्तर हुन बाँकी नरहेको बताएको छ। उनीहरूले कागज पुगेका सबै आयोजनाको भुक्तानी दिएको पनि बताएका छन्। ६० अर्ब भुक्तानी बाँकी देशभरका निर्माण व्यवसायीहरूले काम गरेको करिब ६० अर्ब रुपैयाँ सरकारबाट भुक्तानी लिन बाँकी छ। नेपाल निर्माण व्यवसायी महासंघका केन्द्रीय महासचिव रोशन दाहालका अनुसार महासंघको हालै मकवानपुरको हेटौंडामा सम्पन्न २५ औं वार्षिक साधारणसभाले समेत जारी गरेको ३० बुँदे मकवानपुर घोषणापत्रमा उक्त रकम तत्कालै भुक्तानीका लागि सरकारसँग माग गरिएको छ। पुरानो २० अर्ब जति भुक्तानी बाँकी थियो, महासचिव दाहालले भने, सार्वजनिक खरिद नियमावलीको १३ औं संशोधनपछि दुई हजार योजनाहरूको म्याद थप हुँदै छ। त्यसपछि सरकारको भुक्तानी गर्नुपर्ने दायित्वमा ४० अर्ब थपिन्छ र कुल ६० अर्ब बाँकी हुन्छ। उनले सडक विभागकै १० अर्ब जति भुक्तानी बाँकी रहेको जानकारी गराए। विभिन्न कारणले समयमा काम सम्पन्न नभएका हजारौं योजनाहरूको म्याद थप्ने व्यवस्थासहित सरकारले नियमावली संशोधन गरेको हो। स्रोत सुनिश्चिता नभएका योजनाहरू धेरै भए, दाहालले भने, सरकारले बजेटको सुनिश्चित नगरेर ठेक्का निकाल्नु हुँदैन। ४० करोड योजनाको ठेक्कामा एक करोड रुपैयाँ मात्र बजेट विनियोजन गर्ने गरिएको समेत उनले अनुभव सुनाए। उनले सबै क्षेत्रको अर्थतन्त्र चलायमान बनाउन रोकिएका योजनाहरूको भुक्तानी दिनतर्फ सरकारको ध्यानाकर्षण गराए। रकम भुक्तानी दिँदा १३ प्रतिशत मूल्य अभिवृद्धि कर (भ्याट), १५ प्रतिशत अग्रिम आयकर, ५ प्रतिशत धरौटी, शून्य दशमलव १ प्रतिशत निर्माण व्यवसायी कोष र ५ देखि १० प्रतिशत अपुग भ्याट रकम सरकारकै कोषमा जम्मा हुने भएकाले अर्थतन्त्र चलायमान हुने उनको भनाइ छ। देशभर सानाठूला गरी २३ हजार ८ सय ३८ वटा निर्माण व्यवसायीहरू सरकारको अदूरदर्शिताले गर्दा प्रत्यक्ष प्रभावित बनेका छन्। क वर्गका ३ सय ४१, ख वर्गका २ सय ७३, ग वर्गका १ हजार ७२ र घ वर्गका २२ हजार १ सय ५२ वटा निर्माण व्यवसायीका फर्म तथा कम्पनी देशभर सञ्चालनमा छन्। सडक विभाग, खानेपानी, सिँचाइ, सहरी विकास, स्वास्थ्य, शिक्षा मन्त्रालयबाट भौतिक पूर्वाधारका काम भइरहेका छन्। मुख्यमन्त्रीहरूलाई आलिसान महल, ठेकेदारले पाएनन् भुक्तानी सातवटै प्रदेशका मुख्यमन्त्री र प्रदेश प्रमुखहरूका लागि ललितपुरको भैंसेपाटीमा आलिसान महल ठ्याइएको छ। तीन वर्षअघि तत्कालीन प्रधानमन्त्री केपी शर्मा ओलीले शिलान्यास गरेका सातवटा ठूलाठूला भवन अघिल्लो वर्षको भदौमा प्रधानमन्त्री पुष्पकमल दाहाल (प्रचण्ड) ले उद्घाटन गरेका थिए। मुख्यमन्त्री र प्रदेश प्रमुखहरू काठमाडौंं पुग्दा उनै आलिसान महलमा आराम गर्छन््। तर, विडम्बना महल बनाइदिने निर्माण व्यवसायीले अहिलेसम्म काम गरेको पैसासमेत पाएका छैनन्। केसी समानन्तर जेभी निर्माण सेवा काठमाडौंले काम गरेको ११ करोड रुपैयाँ अझै लिन बाँकी छ। सहरी विकास मन्त्रालयअन्तर्गत भवन निर्माण गरिएको हो। सरकारलाई काम सकेर हस्तान्तरण गरेको पनि एक वर्ष बित्न लागिसक्यो, निर्माण कम्पनीका अध्यक्ष अच्युत खरेलले भने, सरकारको आलटाल जवाफ मात्र आउँछ, पैसा आउँदैन। सबै भवनको कुल लागत ८५ करोड हो। ललितपुरको भैंसेपाटीमा मुख्यमन्त्री र प्रदेश प्रमुखहरूका लागि बनाइएको निवास (माथि)। जसको ११ करोड रुपैयाँ सरकारले अझै भुक्तानी दिएको छैन। मधेस प्रदेशमा निर्माणाधीन प्रदेश प्रहरी कार्यालय भवन। प्युठानको माण्डवी गाउँपालिकामा निर्माणको अन्तिम चरणमा रहेको १५ शय्या आधारभूत अस्पताल। र, चितवनमा निर्माण गरिएको भरतपुरपुलचोकगोन्द्राङ ६ लेनको सडक। सरकारले यस योजनाको २० करोड अझै निर्माण कम्पनीलाई भुक्तानी दिएको छैन। तस्बिर : केशरराज क्षेत्री एउटैको १ अर्ब बुटवलको सगुन कन्ट्रक्सन एन्ड इन्जिनियरिङ प्रालिले सरकारबाट विभिन्न योजनाहरू निर्माण गरेवापत करिब १ अर्ब रुपैयाँ काम गरेको भुक्तानी पाएको छैन। चितवनको भरतपुरपुलचोकगोन्द्राङ सडककै २० करोड रुपैयाँ भुक्तानी भएको छैन। ६ दशमलव ०१ किलोमिटरको उक्त सडक ६ लेनको निर्माण गरिएको छ। कुल १ अर्ब २३ करोड लागतको उक्त सडकको ९० प्रतिशत काम पूरा भइसकेको प्रालिका सञ्चालक सहदेव खड्काले जानकारी दिए। भरतपुर र नारायणगढ क्षेत्रमा निर्माण गरिएको उक्त सडकमा अत्यधिक सवारी चाप हुने गर्छ। पूर्वको झापा खण्डमा पर्ने मदन भण्डारी राजमार्गको ८ करोड रुपैयाँ भुक्तानी नभएको खड्काले जानकारी गराए। कुल ९६ करोड लागतमा उक्त खण्डमा १६ किलोमिटर सडक निर्माण गरिएको छ। सडक, खानेपानी, पुल, सिँचाइ, स्वास्थ्य भवनलगायत क्षेत्रका योजनाहरू सञ्चालन गरे पनि रकम भुक्तानी नहुँदा काम गर्न समस्या परिरहेको खड्काले दुःखेसो पोखे। मदन भण्डारी राजमार्ग, सडक विभागको भवन अर्घाखाँची, गुल्मी र प्युठान गरी पश्चिम खण्डको मदन भण्डारी राजमार्गको काम गरेको २१ करोड रुपैयाँ पनि सडक विभागले भुक्तानी नदिएको समानान्तर निर्माण सेवाका अध्यक्ष खरेलले जानकारी दिए। तीन वर्षभित्र काम सम्पन्न गर्ने गरी सम्झौताको अवधि भए पनि समयमै भुक्तानी दिए बढीमा दुई वर्षमै काम पूरा गर्न सकिने उनले अनुभव सुनाए। उनले मध्यपहाडी लोकमार्गमा गरिएको कामको समेत भुक्तानी नपाएको गुनासो गरे। सडक विभागको काठमाडौंंस्थित बबरमहलमा केन्द्रीय कार्यालय निर्माण गरिएको छ। उक्त भवन निर्माणको समेत जिम्मा पाएको जानकारी गराउँदै खरेलले काम पूरा भए पनि अझै ८ करोड रुपैयाँ भुक्तानी नभएको दुःखेसो पोखे। ४५ करोड हुलाकी राजमार्गकै बाँकेदेखि बर्दिया खण्डको हुलाकी राजमार्गमा काम गरेको ४५ करोड रुपैयाँ भुक्तानी नभएको शर्मा एन्ड कम्पनी काठमाडौंंका प्रबन्ध निर्देशक रमेश शर्माले जानकारी दिए। बाँकेदेखि बर्दिया खण्डको ३२ किलोमिटर सडक निर्माण गर्ने गरी नेपाल सरकारसँग सम्झौता भएको उनले बताए। १२ किलोमिटर ४ लेन र २० किलोमिटर २ लेन सडक निर्माण गर्ने गरी काम तीव्र गतिमा अघि बढेको छ। तीन वर्षमा योजना सम्पन्न गर्ने सम्झौता छ, शर्माले भने, ५७ प्रतिशत भौतिक प्रगति भइसक्यो। सरकारले भुक्तानी दियो भने दुई वर्षभित्रै काम सक्छु। सरकारले तरार्ईका जिल्लाहरूलाई जोड्ने गरी हुलाकी राजमार्गको योजना अघि सारेको हो। उनले काम गरेको भुक्तानी नपाउँदा हाल कामको गतिलाई घटाएको जानकारी दिए। छिटो काम गर्छुभन्दा पनि वातावरण छैन, शर्माले भने, यस्तो अवस्थामा कसरी काम गर्न सकिन्छ ? भुक्तानीका लागि भौतिक पूर्वाधार मन्त्रालयमा फाइल पेस गरेको तर अर्थबाट आलटाल भइरहेको भन्ने जवाफ आएको उनले सुनाए। जीवनमा कहिल्यै नलिएको बैंकबाट धेरै ऋण यसपालि लिनुपर्यो, गुनासो पोख्दै उनी भन्छन्, जति पीडा परे पनि बैंकले ब्याज लिन छाड्दैन। सरकारले पैसा दिँदैन। व्यवसायी कसरी चल्ने ? सडकमा आउनुको विकल्प भएन। उनले कालोसूची र चेक बाउन्सको चपेटामा अहिले देशभरका निर्माण व्यवसायीहरू पर्ने गरेको पीडा सुनाए। आफ्नो कम्पनीले मात्रै गरेको कामको ५० करोड र जेभीसहितको गरी कुल एक अर्ब रुपैयाँ काम गरेको योजनाको भुक्तानी लिन बक्यौता रहेको उनले जानकारी दिए। झापाको कन्काई खोलामा निर्माण गरिएको पक्की पुलको ८ करोड रुपैयाँ भुक्तानी नभएको उनले सुनाए। यो पुलको कुल लागत ९० करोड हो, उनले भने, तर, यो वर्ष ५० लाख मात्र बजेट विनियोजन भएको थियो। अनि कसरी हुन्छ काम ? व्यवसायीहरूमा मनोवैज्ञानिक असर सार्वजनिक खरिद नियमावलीको १३औं संशोधनपछि राज्यले निर्माण व्यवसायीलाई भुक्तानी गर्नुपर्ने दायित्व करिब ६० अर्ब पुग्छ। व्यवसायीले समयमै काम गरेको रकम भुक्तानी नपाउँदा सप्लाई चेन नै अस्तव्यस्त भइरहेको नेपाल निर्माण व्यवसायी महासंघले जनाएको छ। निर्माणसँग सम्बन्धित उद्योग, व्यवसायहरू बन्द हुने अवस्थामा पुगेका छन्। राज्यले दिनुपर्ने सहुलियत नदिई उल्टै व्यवसायीलाई कालोसूचीमा राख्दा गम्भीर प्रकृतिका मनोवैज्ञानिक असर पर्न थालेको व्यवसायीहरूले गुनासो गरे। गौमुखी गाउँपालिका प्यूठानको १५ शय्या अस्पताल निर्माणको हामी अन्तिम चरणमा छौं तर के गर्नु राज्यले पैसा दिँदैन। हामी निर्माण व्यवसायीको पिरमर्का कसले बुझ्ने ?, सामाजिक सञ्जालमा पीडा पोख्दै नेपाल निर्माण व्यवसायी महासंघका केन्द्रीय सदस्य एवं आँसु निर्माण सेवाका प्रोपाइटर बालाजु श्रेष्ठले भने, यस्तै अवस्था रह्यो भने निर्माण व्यवसायीहरू सबै पलायन हुने अवस्था आउँछ। छिटोभन्दा छिटो राज्यले निर्माण उद्योगलाई संरक्षण गरेन भने निर्माणबाट देश समृद्धि बनाउने कुरा नारामा मात्रै सीमित हुन्छ। यस आर्थिक वर्षभित्र कति निर्माण व्यवसायीहरू पलायन, कतिका मोबाइल स्विच अफ हुने र विदेश जाने हुन्। उनले जिल्लावासी भएका नाताले मात्र काम नरोकिएको बताए। गुल्मीको मुसीकोट नगरपालिका र कालीगण्डकी गाउँपालिकाको १५ शय्या अस्पतालसहित छल्दी ठाडढुंगा इस्मा मोटरबाटोको गरी आठ करोड रुपैयाँ भुक्तानी नभएको श्रेष्ठ कन्ट्रक्सन गुल्मीका सञ्चालक हरिकुमार श्रेष्ठले जानकारी दिए। उनले गुल्मीभरका निर्माण व्यवसायीहरूले ५० करोड रुपैयाँ काम गरेको भुक्तानी नपाएको दुःखेसो गरे। पेस्की पनि नपाउँदा अस्पताल अलपत्र प्यूठानको स्वर्गद्वारी नगरपालिकाले निर्माण गर्न थालेको १५ शय्याको आधरभूत अस्पताल पेस्की रकमसमेत दिन नसकेर सम्झौतापत्रमै सीमित भएको छ। अस्पताल बनाउन नगरपालिकाले गरेको ठेक्का काभ्रेको शिवालय विल्डर्सले पाएको थियो। भ्याटसहित २३ करोड रुपैयाँमा भवन बनाउने सम्झौतासमेत नगरपालिकासँग ठेकेदार कम्पनीले गरेको छ। तर, स्रोत सुनिश्चित नभएको भन्दै योजनाको काम अघि बढेन। स्वास्थ्य मन्त्रालयले गरेको परिपत्रअनुसार नगरपालिकाले ठेक्का आह्वान गरेको इन्जिनियर मानस थापाले जानकारी दिए। स्वास्थ्य मन्त्रालयले ठेक्का निकाल्न भन्यो नगरपालिकाले निकाल्यो, थापाले भने, व्यवसायीसँग सम्झौता गरेपछि अहिले मन्त्रालयले स्रोत छैन भनेपछि समस्या परेको छ। सम्झौता भइसकेको योजनाको काम निल्नु न ओकल्नुको अवस्थामा पुगिएको निर्माण कम्पनीका सञ्चालक राजेश गौतमले प्रतिक्रिया दिए। नियमानुसार पेस्की स्वरूप २ करोड रुपैयाँ बजेट माग्दा पनि नगरपालिकाले नदिएपछि काम गर्न सकिएको छैन, गौतमले भने, स्रोत निश्चित थिएन भने टेण्डर किन गर्नु ? उनले योजनामा ढिलाइ हुँदा पछि लागत बढ्दै जाने भएकाले काम गर्न अझ कठिन हुने अनुभव सुनाए। उनले आफ्नै कम्पनीबाट काम भइरहेको मधेस प्रदेश प्रहरी भवन कार्यालयको समेत ६ करोड रुपैयाँ भुक्तानी नपाएको जानकारी दिए। चार करोडको बिल पेस भइसकेको र त्यसको ५२ लाख रुपैयाँ भ्याटसहितको कर बुझाउन धौधौ परिरहेको उनले बताए। प्रदेशको गृह, सञ्चार तथा कानुन मन्त्रालयअन्तर्गत कुल २३ करोड रुपैयाँ लागतमा पाँचतले प्रहरी भवन बनाउने योजना अघि बढेको हो। मुलुकमा आर्थिक अनुशासन भएन राज्य सञ्चालन गर्ने निकायहरूमा आर्थिक अनुशासन नहुँदा देशले चरम आर्थिक संकट बेहोर्नुपरेको राष्ट्रिय योजना आयोगका पूर्वउपाध्यक्ष प्राध्यापक डागोविन्दराज पोखरेलले प्रतिक्रिया दिएका छन्। लहलहैमा बहुवर्षीय योजनाहरू स्वीकृत गर्ने र स्रोतको सुनिश्चित नहुने हुँदा योजनाहरू अलपत्र पर्ने गरेको उनको भनाइ छ। आन्तरिक ऋण लिएर भए पनि निर्माण व्यवसायीहरूलाई सरकारले भुक्तानी दिनुपर्छ, पोखरेलले भने, अर्थतन्त्र चलायमान बनाउनका लागि पनि व्यवसायीलाई भुक्तानी दिनुपर्ने हुन्छ। बहुवर्षीय योजनाहरू सञ्चालन गर्नुपूर्व सरकारले देशको घाँटी हेरेर मात्र हाड निल्न उनले सुझाव दिए। वैदेशिक ऋण सहायतामा दश प्रतिशत म्याचिङ फन्ड गर्नुपर्ने हुन्छ, पोखरेल भन्छन्, त्यही पैसा पनि जम्मा गर्ने सरकारसँग स्रोत छैन। उनले अर्थसहितका विकासे मन्त्रालयहरूले आर्थिक अनुशासन कायम गर्नुपर्ने र त्यसको नियन्त्रण राष्ट्रिय योजना आयोगले गर्नुपर्ने पोखरेलले बताए। राजनीतिक स्वार्थमा सञ्चालन गरिएका योजनाहरूले आर्थिक अनुशासन उल्लंघन गरेको पोखरेलको भनाइ छ। देश चलाउने संयन्त्रहरूमा आर्थिक अनुशासन देखिएन। अहिले मुलुकले चरम आर्थिक संकट बेहोर्नुपरेको छ। स्रोत सुनिश्चित नहुँदै लहलहैमा बहुवर्षीय योजनाहरू स्वीकृत गर्नुहुँदैन। आन्तरिक ऋण लिएर भए पनि निर्माण व्यवसायीहरूलाई सरकारले भुक्तानी दिनुपर्छ। बजार चलायमान गराउनका लागि पनि निर्माण व्यवसायीलाई भुक्तानी दिनुपर्छ। वैदेशिक ऋण सहायतामा १० प्रतिशत म्याचिङ फन्डसमेत जम्मा गर्न सक्ने अवस्थामा देश नहुनु दुःखद हो। अर्थ मन्त्रालयसहित अन्य विकासे मन्त्रालयहरूले आर्थिक अनुशासन कायम गर्नुपर्छ। डागोविन्दराज पोखरेल पूर्वउपाध्यक्ष, राष्ट्रिय योजना आयोग काम गरेर भुक्तानी दिन बक्यौता हुनेमा सहरी विकास मन्त्रालयमा त्यति धेरै समस्या छैन। केही योजनाको बाँकी रकम भुक्तानीका लागि अर्थ मन्त्रालयमा रकमान्तर गर्न फाइल पेस गरेका छौं । ढिलोचाँडो होला तर काम गरेका योजनाहरूको व्यवसायीलाई भुक्तानी हुन्छ। बजेट हुँदा निर्माण व्यवसायीले काम नगर्ने र काम गर्दा मन्त्रालयमा बजेट नहुने हुँदा बर्सेनि दायित्व सर्दै आउने गरेको हो। कतिपय योजनामा काम नगरेर रकम फ्रिजसमेत हुने गरेका छन्। मणिराम गेलाल सचिव, सहरी विकास मन्त्रालय पुराना योजनाहरूको भुक्तानीका लागि रकमान्तर गर्न अर्थ मन्त्रालयमा पेस गरिएको छ। यसवर्ष विगतको आर्थिक वर्षको तुलनामा दायित्व ६० प्रतिशतले कमी आएको छ। अर्थ मन्त्रालयको स्वीकृतिबिना योजना सञ्चालन हुँदैनन्। शुभा श्रेष्ठ सूचना अधिकारी, भौतिक पूर्वाधार तथा यातायात मन्त्रालय नियमबमोजिम पेस भएका फाइलहरूको भुक्तानी रोकिएको छैन। कसैको भुक्तानी बाँकी छ भने विषयगत मन्त्रालयबाट माग आउनुपर्यो। स्रोतको सुनिश्चित भएका योजनाहरूको भुक्तानी मन्त्रालयले रोक्दैन। थप कागजात माग गर्नुपर्ने भएमा मात्र भुक्तानीका लागि समय लग्ने हो। रितेशकुमार शाक्य सहसचिव एवं बजेट तथा कार्यक्रम महाशाखा प्रमुख, अर्थ मन्त्रालय देशभरका निर्माण व्यवसायीहरूले काम गरेर पनि करिब ६० अर्ब रुपैयाँ सरकारले भुक्तानी दिएको छैन। पुरानो २० अर्ब र सार्वजनिक खरिद नियमावलीको १३औं संशोधनपछि दुई हजारवटा योजनाको म्याद थप हुँदै छ। त्यसपछि सरकारले भुक्तानी गर्नुपर्ने दायित्वमा ४० अर्ब थपिन्छ। स्रोत सुनिश्चित नभई ठेक्का आह्वान गर्दा योजना प्रभावित भएका छन्। करोडौंको योजना हुन्छ तर लाखको मात्र बजेट सुनिश्चित गरिन्छ। सबै क्षेत्रमा अर्थतन्त्र चलायमान बनाउनका लागि पनि रोकिएका योजनाहरूको भुक्तानी छिटो हुनुपर्छ। देशभर सानाठूला गरी २३ हजार ८ सय ३८ वटा निर्माण व्यवसायीहरू प्रत्यक्ष प्रभावित छन्। रोशन दाहाल महासचिव, नेपाल निर्माण व्यवसायी महासंघ काम गरेको भुक्तानी नदिँदा निर्माणसँग सम्बन्धित उद्योग, व्यवसायहरू बन्द हुने अवस्थामा पुगेका छन्। राज्यले दिनुपर्ने सहुलियत नदिइ उल्टै व्यवसायीलाई कालोसूचीमा राख्दा गम्भीर प्रकृतिका मनोवैज्ञानिक असर परेको देखिन्छ। निर्माण व्यवसायीको पिरमर्का कसले बुझ्ने ? यस्तै अवस्था रह्यो भने व्यवसायीहरू सबै पलायन हुने अवस्था आउँछ। छिटोभन्दा छिटो राज्यले निर्माण उद्योगलाई संरक्षण गरेन भने निर्माणबाट देश समृद्ध बनाउने कुरा नारामा मात्रै सीमित हुन्छ। यो आर्थिक वर्षभित्र कति निर्माण व्यवसायीहरू पलायन हुने, मोबाइल स्विच अफ गर्ने र विदेश जाने हुन्। बालाजु श्रेष्ठ प्रोपाइटर, आँसु निर्माण सेवा एवं केन्द्रीय सदस्य नेपाल निर्माण व्यवसायी महासंघ सरकारका योजनाहरूको काम गरेबापत १ अर्ब रुपैयाँ भुक्तानी पाएका छैनौं। सडक, खानेपानी, पुल, सिँचाइ, स्वास्थ्यका भवनहरू निर्माण गरिएको छ। समयमै सरकारले भुक्तानी नदिँदा काम गर्न धेरै समस्या परिरहेको छ। सरकारले व्यवसायीका गुनासाको सम्बोधन गर्नुपर्छ। चितवनको भरतपुरपुलचोकगोन्द्राङ सडक ६ लेनको बन्यो तर २० करोड भुक्तानी अझै पाइएको छैन। सहदेव खड्का सञ्चालक, सगुन कन्ट्रक्सन एन्ड इन्जिनियरिङ प्रालि बुटवल"
खेल संघलाई राखेपको ११ बुँदे निर्देशन,"काठमाडौं : राष्ट्रिय खेलकुद परिषद् (राखेप) ले राष्ट्रिय खेल संघलाई ११ बुँदे निर्देशन दिएको छ । राष्ट्रिय खेल संघले आआफ्नो खेल संरचना अनुरुप सञ्चालन गर्ने राष्ट्रिय तथा अन्तर्राष्ट्रिय स्तरको प्रतियोगिता एवं सहभागिता, नियमित प्रशिक्षण, सेमिनार, ग्रेडिङ, संगठन संरचना तथा आर्थिक क्रियाकलापलगायतका विषयमा १५ दिनभित्र निर्देशन कार्यन्वयनसम्बन्धी खाका राखेप समक्ष पेश गर्न सदस्यसचिवस्तरीय निर्णयानुसार राखेपले राष्ट्रिय खेल संघलाई ११ बुँदे निर्देशन दिएको हो। राष्ट्रिय खेलकुद विकास ऐन, २०७७ को दफा २८ को देहाय (ड) अनुसार भएको निर्देशन सम्बन्धमा तोकिएको अवधिभित्र कार्यान्वयनको स्पष्ट खाका र तालिका सहितको जवाफ उपलब्ध गराउन भनिएको छ। राखेपको ११ बुँदे निर्देशन : १ राष्ट्रिय खेलकुद विकास ऐन, २०७७ को दफा २२ को उपदफा १(ग) बमोजिम आवधिक निर्वाचन नभएका राष्ट्रिय खेल संघमहासंघहरूलाई निर्वाचन कार्यान्वयनको खाका र समयतालिका पेस गर्नुपर्ने। २ प्रचलित कानुनबमोजिम संघमहासंघ नविकरण हुन आउँदा चालु आवको वार्षिक प्रतिवेदन र लेखा परीक्षण प्रतिवेदन २२ प्रति, आगामी वर्षको कार्ययोजनासहित प्रचलित कानूनी भएका व्यवस्था अनुरुप अनिवार्य रुपमा समावेश भई आउनु पर्ने। ३ राष्ट्रिय खेल संघले पेश गर्ने खेलकुदसम्बन्धी नीति, कार्ययोजना तथा बार्षिक खेलकुद कार्यक्रम तयार गर्दा फरक क्षमता भएका खेलाडीहरूले खेल्ने पारा खेलकुद सम्बन्धी योजना तथा खेलकुद कार्यक्रम समावेश गर्नुका साथै संघको विधान तथा उद्देश्यमा पारा खेलकुद सम्बन्धी व्यवस्था अनिवार्य रुपमा समावेश गरी सो को जानकारी परिषदलाई गराउनु पर्ने । ४ आर्थिक कारोबार गर्दा आर्थिक कार्यविधि तथा वित्तिय उत्तरदायित्व ऐन, २०७६ बमोजिम गर्नगराउन लगाउने र सामाग्री तथा सेवा खरिद गर्दा सार्वजनिक खरिद ऐन, २०६३ तथा सार्वजनिक खरिद नियमावली, २०६४ बमोजिम गर्नगराउनु पर्ने। ५ राष्ट्रिय खेल संघमहासंघको विषयमा परेका निवेदनउजुरीहरूको सम्बन्धमा परिषदबाट माग गरिएको राय प्रतिक्रिया एवं आवश्यक कागजातहरू तोकिएको समय भित्र अनिवार्य रुपमा बुझाउनु पर्ने। ६ अन्तर्राष्ट्रिय संघमहासंघ तथा अन्तर्राष्ट्रिय संस्था वा व्यक्तिबाट सहयोग प्राप्त गर्दा राष्ट्रिय खेलकुद विकास ऐन, २०७७ को दफा २८ को देहाय (ज) बमोजिम परिषदको सिफारीसमा मन्त्रालय मार्फत नेपाल सरकारको अर्थ मन्त्रालयको स्वीकृति लिनु पर्ने साथै, अन्तर्राष्ट्रिय संघमहासंघ, अन्तर्राष्ट्रिय संस्था तथा परिषदबाट प्राप्त अनुदान वा अनुदानबाहेक संघ तथा महासंघहरूको अन्य स्रोतबाट सञ्चालन भएका खेलकुदसम्बन्धी कार्यक्रमहरू सम्पन्न भएपश्चात सो को प्रतिवेदन १५(पन्ध्र) दिनभित्र परिषद्मा अनिवार्य रुपमा बुझाउनु पर्ने। ७ संघमहासंघले परिषद समक्ष आर्थिक सहयोग एवं अनुदान माग गरी पठाउँदा वा सिफारीस गरी पठाउँदा परिषद्द्वारा स्वीकृत प्रतियोगिता र कार्यक्रमहरूको लागि मात्र माग गरी वा सिफारिस गरी पठाउन पर्ने। राष्ट्रिय खेल संघमहासंघको आयोजना एवं सहभागितामा हुने उपरोक्त खेलकुद गतिविधिहरूको लागि अन्तर्राष्ट्रिय संघमहासंघ एवं परिषदबाट प्राप्त आर्थिक सहयोगको विवरण संघमहासंघको बार्षिक लेखा परिक्षण प्रतिवेदनमा स्पष्ट रुपमा उल्लेख भई परिषद्समक्ष पेस गर्नुपर्ने। साथै, राष्ट्रिय तथा अन्तर्राष्ट्रिय स्तरका प्रतियोगिता आयोजना गर्दा तथा सहभागिता जनाउँदा सहभागी खेलाडी, प्रशिक्षक एवं व्यवस्थापकहरूको खेलकुद विमालेख अनिवार्य रुपमा भएको हुनु पर्ने। अन्तर्राष्ट्रिय प्रतियोगितामा सहभागी हुँदा खेलाडीसंग आवश्यक प्रशिक्षक तथा अफिसियलको संख्या पेश गर्नुपर्ने। ८ महासंघ तथा संघहरूले आर्थिक कारोबारको सहजताको लागि आर्थिक विनियमहरू तर्जुमा गर्दा परिषद्को स्वीकृतिमा नेपाल सरकारको आर्थिक कार्यविधिसँग नबाझिने गरी तयार गर्नुपर्ने। ९ मार्सल आर्टसम्बन्धी खेलसंघहरूबाट डानडिग्रीको सर्टिफिकेट उपलब्ध गराउँदाको शुल्क तथा आवद्ध डोजोडोजाङ, क्लबलगायतका खेलकुद गतिविधिहरू संचालन गर्ने संस्थाहरूको दर्ता र आबद्ध शुल्कनवीकरण शुल्कखेलाडी परिचयपत्र शुल्क सम्बन्धी व्यवस्था संघमहासंघको विधाननियमकार्यविधिमा स्पष्ट व्यवस्था हुनु पर्ने र प्राप्त सम्पूर्ण शुल्कहरूको विवरण पारदर्शी र स्पष्ट हुनुका साथै उपयोग र खर्चसम्बन्धी व्यवस्था संघमहासंघको कार्यविधिमा उल्लेख हुनु पर्ने। साथै राष्ट्रिय खेल संघमहासंघको आम्दानी तथा खर्च सम्बन्धी सम्पूर्ण विवरणहरू प्रत्येक बर्षको असोज मसान्त भित्र परिषद समक्ष अनिवार्य रुपमा बुझाउनुपर्ने। १०परिषदसमक्ष विभिन्न खलकुद सम्बन्धी कार्यक्रम तथा प्रतियोगिताहरूसँग सम्बन्धित भुक्तानीको लागि अनुरोध गर्दा भुक्तानीको विषयसंग सम्बन्धित कार्यक्रम सम्पन्न र प्रगतिको विस्तृत प्रतिवेदन २ प्रती, त्यसको डिजिटल कपी र सक्कल बिल भर्पाइ र अन्य आवश्यक सम्पूर्ण कागजातहरू समावेश गरी पठाउनुपर्ने । ११ राष्ट्रिय खेल संघमहासंघले राष्ट्रिय खेलकुद विकास ऐन, २०७७ को दफा २८ लाई पूर्णरुपमा पालना गरी आआफ्नो खेलकुद गतिविधि एवं कृयाकलापहरू संचालन गर्नु पर्ने छ।"
इरानले गर्यो इजरायलमा दर्जनौं ड्रोन र क्षेप्यास्त्र प्रहार,"इरानले इजरायलमा दर्जनौं ड्रोन र क्षेप्यास्त्र प्रयोग गरेको सञ्चारमाध्यमहरुले जनाएको छ। यो आक्रमणलाई सिरियामा रहेको इरानी वाणिज्य दूतावासमा भएको आक्रमणपछिको बदला भएको बताइएको छ । इजरायली सेनाले भने सयभन्दा बढी ड्रोनहरू छोडेको बताएका छन्। तीमध्ये अमेरिकाले केही ड्रोन खसालेको छ जनाइएको छ। इजरायली सेनाले इजरायल र अन्य देशहरूले इजरायली हवाई क्षेत्र बाहिर क्रूज मिसाइल र ड्रोन खसालेको बताएको छ। इरानको आक्रमणपछि इजरायलका प्रधानमन्त्रीले युद्ध मन्त्रिपरिषद्को बैठक बोलाएका थिए । दुई प्रमुख प्रतिद्वन्द्वी देशहरूबीच वर्षौंदेखि छद्म युद्ध चलिरहेको छ तर यो पहिलो पटक आमनेसामने भएको लडाई हो। इजरायली डिफेन्स फोर्स (आईडीएफ) ले भनेको छ, 'जहाँ आत्यावश्यक छ सो स्थानमा खतरा रोक्ने कार्य भइरहेको छ।' आक्रमण पछि, इजरायलमा साइरनको आवाज सुनिएको छ । जेरुसेलममा ठूलो विस्फोट बीबीसी समाचारमा उल्लेख छ। इजरायल डिफेन्स फोर्स (आईडीएफ) का प्रवक्ता रियर एडमिरल ड्यानियल हगारीले भने, 'हाम्रा सहयोगी र साझेदारहरूसँग मिलेर इजरायल र यहाका जनताको रक्षा गर्न पूर्ण रूपमा लागेका छौं।' उनका अनुसार इजराइलमा केही मिसाइल खसेका छन्, जसले सामान्य क्षति पुर्याएको छ र कसैले पनि ज्यान गुमाएको छैन। इजरायलको एम्बुलेन्स सेवाका अनुसार दक्षिणी अराद क्षेत्रमा घुमन्ते जनजातिकी १० वर्षीया बालिका भग्नावशेषबाट खसेको धारिलो वस्तुले लागेर घाइते भएकी छन्। इरान इजरायलबाट १,८०० किलोमिटर टाढा छ। इजरायल, लेबनान र इराकले आफ्नो हवाई क्षेत्र बन्द गरेका छन् भने सिरिया र जोर्डनले आफ्नो हवाई रक्षा प्रणालीलाई अलर्टमा राखेका छन् । अप्रिल १ मा सिरियाली वाणिज्य दूतावासमा भएको आक्रमणपछि इरानले बदला लिने कुरा गरेको थियो । यस आक्रमणमा एक शीर्ष कमाण्डर सहित सात सैन्य अधिकारीको मृत्यु भएको थियो। इरानले यस हमलाको लागि इजरायललाई जिम्मेवार ठहराएको थियो भने इजरायलले भने उक्त आक्रमणको पुष्टि वा अस्वीकार दुबै गरेको छैन। आईडीएफका प्रवक्ता रियर एडमिरल ड्यानियल हगारीले भने, 'इरानले इरानी भूमिबाट इजरायली राष्ट्रमाथि प्रत्यक्ष आक्रमण गरेको छ। हामी इरानले इजरायल तर्फ पठाउने किलर ड्रोनलाई नजिकबाट हेरिरहेका छौं। आक्रमण व्यापक रुपमा बढिरहेको छ।' उनले इजरायली वायुसेनाका विमान हावामा कुनै पनि किसिमको खतराको सामना गर्न तयार रहेको बताएका छन् । इरानले ड्रोन छोडेपछि इजरायलका प्रधानमन्त्री बेन्जामिन नेतान्याहुले देशको रक्षा प्रणालीलाई काममा लगाइएको बताएका छन्। प्रधानमन्त्री नेतान्याहुले अमेरिकासँगै बेलायत, फ्रान्स र अन्य धेरै देशले सहयोग गर्ने बताएका छन्। यस हप्ताको सुरुमा इजरायलका रक्षा र विदेश मन्त्रीहरूले इरानले इजरायलमा आक्रमण गरे, इरान भित्रै जवाफ दिने चेतावनी दिएका थिए। इरानी आक्रमणको खबरपछि अमेरिकी राष्ट्रिय सुरक्षा परिषद्का प्रवक्ता एड्रियन वाट्सनले राष्ट्रपति बाइडेन इजरायलको रक्षा गर्न कटिबद्ध रहेको बताएकी छन् । अमेरिका इजरायलका जनताको साथमा उभिने र इरानका यी धम्कीहरूबाट उनीहरूलाई बचाउने उनले बताइन्। इजरायलको सुरक्षाको लागि अमेरिकाको समर्थन हुने कुरामा राष्ट्रपति बाइडेन अटल रहेका उनले बताइन्। बेलायती प्रधानमन्त्री ऋषि सुनकले इरानको आक्रमणको निन्दा गर्दै इजरायल र यसका सबै क्षेत्रीय साझेदारहरूको सुरक्षाका लागि खडा हुने वाचा गरेका छन्। इरान के भन्छ इरानी सेनाको सबैभन्दा शक्तिशाली शाखा आइआरजीसीले सिरियाको राजधानी दमास्कसमा रहेको इरानको वाणिज्य दूतावासमा भएको आक्रमणसहित इजरायलको बारम्बार अपराधको बदलास्वरूप यो आक्रमण गरेको बताएको छ। इरानी सेनाले एक विज्ञप्ति जारी गर्दै इजरायलको ""निरन्तर अपराध"" विरुद्ध आक्रमण गरिएको बताएको छ। इरानले अप्रिल १ मा सिरियाली वाणिज्य दूतावासमा भएको आक्रमणको लागि इजरायललाई जिम्मेवार ठहराएको छ। इरानले जारी गरेको सेनाको विज्ञप्तिमा उक्त आक्रमणलाई अपरेशन ट्रु प्रमिस नाम दिइएको छ । विज्ञप्तिमा आक्रमणको प्रकारको जानकारी दिइएको छैन। अप्रिलको पहिलो दिन सिरियाको राजधानी दमास्कसमा रहेको इरानी महावाणिज्य दूतावासमा हमला भएको थियो । बीबीसी"
हिउँदे फलफूल नर्सरी व्यवस्थापन तालिम,"जोमसोम : मुस्ताङमा १९ जिल्लाका अगुवा कृषकले हिउँदे फलफूल नर्सरी व्यवस्थापनसम्बन्धी तालिम लिएका छन्। मुस्ताङको घरपझोङ२ मार्फास्थित शीतोष्ण बागवानी विकास केन्द्रले उनीहरूलाई ३ दिने तालिम दिएको हो। केन्द्रले १९ जिल्लाका २३ नर्सरी धनी कृषकलाई बागवानी केन्द्रमा हिउँदे फलफूल नर्सरी व्यवस्थापनसम्बन्धी सैद्धान्तिक तथा व्यावहारिक तालिम अभ्यास गराएको केन्द्र निमित्त प्रमुख एवं तालिमका सहजकर्ता पद्मनाथ आत्रेयले जानकारी दिए। तालिम लिन मुस्ताङ, जुम्ला, सोलुखम्बु र देलखा जिल्लाबाट २२ नर्सरी धनी मुस्ताङ आइपुगेका छन्। यसैगरी, बागलुङ, म्याग्दी, गोरखा, मुगु, डोल्पा, कालीकोट, हुम्ला, बैतडी, बाजुरा, डडेलधुरा, रोल्पा, रुकुमपूर्व, रसुवा, मकवानपुर र ओखलढुंगाबाट ११ जना तालिम लिन उनले बताए। तालिममा शीतोष्ण हावापानीमा उत्पादन हुने फलफूलको गुणस्तरीय बिरुवा उत्पादन गर्नका लागि केन्द्रमा भएका विभिन्न क्रियाकलाप सिकाइएको केन्द्रका कार्यालय प्रमुख आत्रेयले बताए। तीन दिनसम्मको तालिममा हामीले सकेसम्म धेरै नै बढी व्यावहारिक अभ्यास तालिम सिकाएका छौं, उनले भने, मुस्ताङमा सहभागी कृषकलाई फिल्डमै लगेर देखाउने र सिकाउने कार्य गरेका छौं। तालिममा विशेषत स्याउ, ओखर, आरु, आरुबखडा, खुर्पानी, कागजी बदाम, अंगुर, स्पिट चेरी र हेनल नटलगायतका करिब एक दर्जन हिउँदे फलफूलको नर्सरी बिरुवाको प्रसारण विधि तथा व्यवस्थापनसम्बन्धी तालिम दिइएको तालिमका प्राविधिक संयोजक भीमसेन भण्डारीले जानकारी दिए। यसैगरी, हिउँदे फलफूल नर्सरी व्यवस्थापन तालिममा केन्द्रमा भइरहेका नवीनतम प्रविधि, उच्च घनत्व प्रविधिमा आधारित स्याउ खेतीका लागि बिरुवा उत्पादन कार्य कृषकलाई सिकाइएको छ। उच्च घनत्व प्रविधिमा बिरुवा उत्पादन गर्दा माउन्ड लेयरिङ, ट्रेन्च लियरिङ र तन्तु प्रजननका विविध पक्षहरूमा कृषकलाई प्रशिक्षण दिइएको छ।"
"आज जुडशीतल पर्व, मधेस प्रदेशमा सार्वजनिक बिदा",गोदार : तराई मधेस तथा मिथिलाञ्चल क्षेत्रमा आज जुडशीतल पर्व मनाइँदै छ । यो पर्वमा मान्यजनले आफूभन्दा सानालाई शिरमा जल सिञ्चित गर्दै आरोग्य र दीर्घजीवनको आशीर्वाद दिन्छन् । विशेष गरी आज खेतबारीमा पनि पानी हाल्ने गरिन्छ । सूर्यको तापले पानी खोजिरहेका मानवलगायत बिरुवालाई शीतलता प्रदान गर्नु यस पर्वको मूल उद्देश्य भएको संस्कृतिविद्हरू बताउँछन् । आज मीठा परिकार भोजन गर्ने परम्परा पनि छ । यसै अवसरमा मधेस प्रदेश सरकारले आज सार्वजनिक बिदा दिएको छ । रासस
लागुऔषधसहित विभिन्न स्थानबाट पाँचजना पक्राउ,"काठमाडौं : काठमाडौं महानगरपालिका१६ सोह्रखुट्टेबाट अवैध लागुऔषध चरेशजस्तो देखिने पदार्थ ४ किलोसहित चन्द्रागिरी नगरपालिका१२ गुर्जुधारा बस्ने मकवानपुर थाहा नगरपालिका७ घर भएका ३७ वर्षीय अर्जुन स्याङतानलाई प्रहरीले पक्राउ गरेको छ । प्रहरी वृत्त लैनचौरबाट खटिएको प्रहरीले उक्त स्थानमा रहेको फुड ओ क्लक क्याफेको पार्किङमा रोकी राखेको बा।१ ज ७२२६ नम्बरको ट्याक्सीलाई जाँच गर्ने क्रममा उक्त पदार्थ फेला पारी ट्याक्सी चालक स्याङतानलाई पक्राउ गरेको हो । सुनसरी, धरान उपमहानगरपालिका७ सरस्वती चोक बस्ने २६ वर्षीय सुरेश गिरीलाई अवैध लागुषध ब्राउनसुगर जस्तो देखिने पदार्थ २ ग्रामसहित प्रहरीले पक्राउ गरेको छ । इलाका प्रहरी कार्यालय धरानबाट खटिएको प्रहरीले उनको घर तलासी गर्दा उक्त पदार्थ फेला पारी पक्राउ गरेको हो । यसैगरी कैलाली, धनगढी उपमहानगरपालिका८ बाट अवैध लागुऔषध ब्राउनसुगर जस्तो देखिने पदार्थ ६ सय मिलिग्रामसहित सोही ठाउँ बस्ने २८ वर्षीय प्यारेलाल राना पक्राउ परेका छन् । सुदूरपश्चिम प्रदेश प्रहरी कार्यालय धनगढी र जिल्ला प्रहरी कार्यालय कैलालीबाट खटिएको प्रहरीले उनलाई उक्त पदार्थसहित पक्राउ गरेको हो । यसैगरी कैलाली,गौरीगंगा नगरपालिका१ चौमाला बजारबाट अवैध लागुऔषध खैरो हेरोइन जस्तो देखिने पदार्थ १ सय ४० मिलिग्रामसहित सोही ठाउँ बस्ने २० वर्षीय समिर खड्कालाई शनिबार बिहान प्रहरीले पक्राउ गरेको छ । इलाका प्रहरी कार्यालय चौमालाबाट खटिएको प्रहरीले उनलाई उक्त पदार्थसहित पक्राउ गरेको हो । मोरङ,बिराटनगर महानगरपालिका१६ दक्षिण गेटबाट अवैध लागूऔषध खैरो हेरोइन जस्तो देखिने पदार्थ १ ग्रामसहित सोही महानगरपालिका१५ बस्ने १९ वर्षीय प्रेम चौधरीलाई दिउँसो प्रहरीले पक्राउ गरेको छ । लागुऔषध नियन्त्रण ब्यूरो बिराटनगरबाट खटिएको प्रहरीले भारतबाट नेपालतर्फ पैदल आउँदै गरेका उनलाई उक्त पदार्थसहित पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।"
"आज देशका यी स्थानमा हुरिबतास आउने, सचेत रहन आग्रह","काठमाडौं : आज कोशी, बागमती, गण्डकी, लुम्बिनी र कर्णाली प्रदेशका पहाडी क्षेत्रमा मध्याह्नपछि हुरीबतासको सम्भाावना रहेको जल तथा मौसम विज्ञान विभागले जनाएको छ। साथै विभागले ती भूभागमा रहने सबैलाई सचेत रहन आग्रह पनि गरेको छ । महाशाखाका अनुसार आज दिउँसो कर्णाली र सुदूरपश्चिम प्रदेशलगायत देशका पहाडी भागमा आंशिक बदली हुने तथा बाँकी स्थानमा मौसम सफा रहने छ । कोसी, गण्डकी र कर्णाली प्रदेशलगायत मुलुकका पहाडी क्षेत्रका केही स्थानका साथै बाँकी पहाडी भूभागका एकदुई स्थानमा चट्याङसहित हल्का वर्षा हुने सम्भावना छ । त्यसैगरी, आज राति सुदूरपश्चिम र कर्णाली प्रदेशमा आंशिक बदली रही बाँकी स्थानमा मौसम सफा रहने छ । कोसी, गण्डकी र कर्णाली प्रदेशका पहाडी भागका एकदुई स्थानमा चट्याङसहित हल्का वर्षा हुने सम्भावना छ । गण्डकी र कर्णाली प्रदेशका उच्च पहाडी तथा हिमाली भेगका एकदुई स्थानमा हल्का हिमपात हुने सम्भावना छ । महाशाखाले आज बिहान जारी गरेको मौसम बुलेटिनमा कोसी र कर्णाली प्रदेशलगायत देशका उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको हुँदा त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेको जनाउँदै आवश्यक सतर्कता अपनाउन अनुरोध गरेको छ। सोमबार कोशी, गण्डकी र कर्णाली प्रदेशका पहाडी भूभागको थोरै स्थानहरू र बाँकी पहाडी भूभागको एकदुई स्थानमा मेघगर्जनचट्याङ्ग सहित हल्का वर्षाको सम्भावना रहेको र उच्च पहाडी तथा हिमाली भूभागको थोरै स्थानहरूमा हल्का हिमपातको सम्भावना रहेको विभागको बुलेटिनमा उल्लेख छ। मंगलबार देशका पहाडी भूभागको थोरै स्थानहरूमा मेघगर्जनचट्याङ्ग सहित हल्का वर्षा तथा कोशी, गण्डकी र कर्णाली प्रदेशका पहाडी भूभागको एकदुई स्थानहरूमा मेघगर्जनचट्याङ्ग सहित मध्यम वर्षाको सम्भावना रहेको छ। उच्च पहाडी तथा हिमाली भूभागको केही स्थानमा हल्का हिमपातको सम्भावना रहेको छ जनाइएको छ।"
एमालेको सचिवालय बैठक आज बस्दै,"काठमाडौं : नेकपा एमालेको सचिवालय बैठक आज दिउँसो बस्दैछ । च्यासलस्थित पार्टीको केन्द्रीय कार्यालयमा दिउँसो १ बजे सचिवालय बैठक बोलाइएको हो। एमाले केन्द्रीय कार्यालयका सचिव डा भीष्म अधिकारीका अनुसार बैठकमा उपनिर्वाचन, समसामयिक राजनीतिक विषय, राष्ट्रिय महाधिवेशन प्रतिनिधि परिषद् बैठकको तयारीर नेकपाको स्थापना दिवसका बारेमा छलफल हुनेछ । नेकपा एमालेले एमालेको राष्ट्रिय महाधिवेशन प्रतिनिधि परिषद् बैठक वैशाख ८ र ९ गते गोदावरीमा बस्दैछ। एमालेमा करिब २२ सय महाधिवेशन प्रतिनिधि परिषद् सदस्य छन्। एमालेले वैशाख १० गते ललितपुरको गोदावरीस्थित सम्मेलन केन्द्रमा पार्टी स्थापना दिवस मनाउँदैछ।"
आर्थिक वृद्धि लक्ष्य : फलामको च्युरा,"चालु आर्थिक वर्ष २०८०८१ मा सरकारले ६ प्रतिशत आर्थिक वृद्धिको लक्ष्य लिएको । तर, लक्ष्य हाँसिल गर्न मुस्किल छ। एसियाली विकास बैंकले यो वर्ष ३ दशमलव ६ प्रतिशतमात्रै आर्थिक वृद्धि हुने प्रक्षेपण गरेको छ। जब कि गत आव ७९८० मा १ दशमलव ९ प्रतिशतको आर्थिक वृद्धि देशमा भएको थियो। तै अर्थतन्त्रमा भइरहेको शिथिलताबीच एडीबीको प्रक्षेपणले आशा देखाउँछ। पोहोरको वर्षभन्दा पनि वृद्धि बढिभए पनि सरकाले राखेको लक्ष्यचाहिँ महत्वाकांक्षी देखिएको छ। भइदिए त राम्रो हुन्थ्यो। तर, सरकार आफैंले विकास खर्च गर्न नसक्दा लक्ष्य भेट्न बाधा पुगिरहेको छ। एडीबीले एसियाली विकास एसियाली विकास परिदृश्य २०८० सार्वजनिक गर्दा आर्थिक वृद्धिमा गरेको प्रक्षेपणको आधार भनेको नेपाली नागरिकमा आत्मविश्वास फर्कनु हो, लगानीकर्तामा जागरुकता पैदा हुनु हो र सरकारले पनि केही न केही विकास खर्च बढाउला र मौद्रिक नीतिको कसिकसाउ खुकुलो होला भन्ने हो। अहिले व्यावसायिक क्षेत्र निरुत्साहित अवस्थामा छ। नागरिक तहमा चरम निराशा छ। त्यसैले पनि आर्थिक अवस्थामा शिथिलता पैदा गरेको छ। सरकार पुँजीगत खर्च गर्न असमर्थ छ। अर्थतन्त्र चलायमान बनाउन विकास खर्च गर्नुपर्ने हुन्छ। तर, सरकारले त्यसैमा ठूलो कमजोरी गर्दा बजार र कारोबार शिथिल छ। सरकारले चालु आवमा ३ खर्ब २ अर्ब रुपैयाँ बराबरको पुँजीगत खर्च गर्ने लक्ष्य राखेको हो। तर, ९४ अर्ब ८५ करोड रुपैयाँ हाराहारीमा मात्रै खर्च गर्न सकेको छ। पछिल्लो ६ महिनामा पुँजीगत खर्चमा जसरी सरकारले तीव्रता दिने जाँगर देखाएको छनक भेटिन्छ, त्यही गतिमा अघि बढ्दाचाहिँ एडीबीले भनेजस्तो आर्थिक वृद्धि हुन्छ नै। र, ठूलो जलविद्युत् परियोजनाले उत्पादन दिन थाल्दा औद्योगिक उत्पादनमा वृद्धि ल्याउँछन्। त्यसैबाट अर्थतन्त्रमा सुधार आउने अपेक्षा गर्न सकिन्छ। बादलमा चाँदीको घेरा झै देखिएका संकेतले नागरिकमा आशा बढायो भनेचाहिँ पक्कै देशको अर्थतन्त्र उकालो सोझिन सक्छ। जुन कुनै रणनीति अवलम्बन गरेर सरकारले त्यो बाटोचाहिँ समात्न योगदानचाहिँ गर्न सक्नुपर्छ। अर्थतन्त्र नसुधारी धरै छैन। फलामको च्युरा चपाएजत्तिकै गाह्रो लक्ष्य लिइसकेपछि सरकारले त्यसलाई हासिल गर्न फलामकै च्युरा चपाएको मेहनत गर्नै पर्छ। लाग्यो र चाह्यो भने असम्भव केही छैन।"
शिक्षाको गुणस्तर बढाउन सरकारले ठूलो लगानी गरेको छ : प्रधानमन्त्री दाहाल,"काठमाडौं : प्रधानमन्त्री पुष्पकमल दाहाल प्रचण्डले शिक्षाको गुणस्तर बढाउन राज्यले शिक्षा क्षेत्रमा ठूलो लगानी गरेको बताएका छन् । गुणस्तरीय विद्यालय शिक्षामा समान पहुँचका लागि सरकारले विभिन्न प्रयास गर्दै आएको र सरकारले बर्सेनि विद्यालय शिक्षामा ठूलो लगानी गरेको बताएका हुन्। उनले विद्यालय जाने उमेरका बालबालिकालाई पायक पर्ने विद्यालयमा भर्ना गर्न र नियमित रूपमा विद्यालय पठाउन सबैलाई आह्वान गरेका छन्। 'सबै बालबालिकाको विद्यालयमा सहभागिता, गुणस्तरीय शिक्षा प्राप्तिको सुनिश्चितता भन्ने सङ्कल्पका साथ शैक्षिक सत्र २०८१ को विद्यार्थी भर्ना अभियान शुभारम्भ भएको सन्दर्भमा प्रधानमन्त्रीले विद्यालय जाने उमेरका आफ्ना सन्तानलाई पाठशाला पठाउन अभिभावकरूलाई आह्वान गरेका हुन्। प्रधानमन्त्रीको आह्वानमा भनिएको छ, 'हाम्रासामु एकातर्फ विद्यालय जाने उमेरका सबै बालबालिकालाई विद्यालयमा भर्ना सुनिश्चितता गर्नुपर्ने र अर्कातर्फ बीचमा नै विद्यालय छाड्ने अवस्था अन्त्य गर्नुपर्ने जिम्मेवारी छ । यसका लागि समुदाय तहबाट नै ठोस पहल गर्दै सुधार ल्याउन आवश्यक छ ।' शिक्षा पाउनु हरेक बालबालिकाको संविधानप्रदत्त एवं जन्मसिद्ध मौलिक अधिकार भएकाले यसलाई कार्यान्वयन गर्न नेपालको संविधान र निःशुल्क शिक्षासम्बन्धी ऐनबमोजिम २०८५ वैशाखभित्र आधारभूत तहको शिक्षा अनिवार्य सुनिश्चित गराउनुपर्ने कार्यभार सरकारसामु रहेको प्रधानमन्त्रीले बताए। सरकारले सार्वजनिक विद्यालयका विद्यार्थीलाई निःशुल्क पाठ्यपुस्तक, दिवाखाजा, छात्रवृत्तिका साथै उपयुक्त शैक्षिक पूर्वाधार र विद्यालयमा दक्ष जनशक्तिको व्यवस्थापनमा विशेष जोड दिँदै आएको उल्लेख गर्दै प्रधानमन्त्री दाहालले विद्यालय शिक्षामा सङ्घ, प्रदेश र स्थानीय सरकारले पनि आफ्नो सामथ्र्यले भ्याएसम्म लगानी गर्दै आएका बताएका छन्। विद्यालय शिक्षाका निम्ति लगानीका प्रयासलाई सघन तुल्याउँदै थप परिणाममुखी बनाउन सामूहिक प्रयास केन्द्रित हुनुपर्नेमा प्रधानमन्त्रीले जोड दिएका छन्। शैक्षिक सत्र २०८१ मा पनि देशभरका सबै विद्यालयमा आवश्यक पाठ्यपुस्तक पुगिसकेका बताउँदै प्रधानमन्त्री दाहालले पाठ्यपुस्तकको वितरण सुनिश्चित गर्न स्थानीय सरकार, विद्यालय तथा आमनागरिकमा हार्दिक अनुरोध गरेका छन्।"
भ्रष्टाचारको भयावह चक्रव्यूह,"सरकारी निर्णयमा जति पारदर्शिता कम हुन्छ त्यति नै धेरै भ्रष्टाचार बढ्दै जान्छ । भ्रष्टाचार कानुनको उल्लंघन तथा अपरिपालनका साथै निजी लाभका लागि सार्वजनिक पदको दुरुपयोग नै यसको सर्वमान्य परिभाषा ह। यो सार्वजनिक क्षेत्रको विशेषतः मानव प्रकृतिजन्य व्यवहारको अध्ययनमा केन्द्रित छ। निर्वाध विचरण गर्न दिइयो भने यसले समाज आक्रान्त बनाउँछ। सैद्धान्तिक रूपमा हेर्दा भ्रष्टाचार जवाफदेहीबिनाको अत्यधिक शक्तिको प्रयोग राष्ट्रिय ढुकुटीको अपचलन हो। क्लिटगार्डका अनुसार जवाफदेहिताले भ्रष्टाचारलाई घटाउँछ भने एकाधिकार तथा अपारदर्शिताले भ्रष्टाचारका लागि उर्वर वातावरण बनाउँछ। विकासको बाधक भ्रष्टाचारले विधिको शासनको धज्जी उडाउँछ र नीति निर्माण तहदेखि सेवा प्रवाहसम्म संलग्न सबै तहका सार्वजनिक निकायहरूलाई निकम्मा बनाउँदै लैजान्छ। सरकारी निर्णयमा जति पारदर्शिता कम हुन्छ त्यति नै धेरै भ्रष्टाचार बढ्दै जान्छ र जतिजति कानुनको कार्यान्वयन फितलो हुन्छ त्यति त्यति नै समाज पनि भ्रष्ट हुने हुन्छ। यो बढ्दै जाँदा यसकाविरुद्ध लड्न संवैधानिक तथा कानुनी हैसियतका औपचारिक संस्थाहरूलाई कमजोर पार्ने शक्तिहरू पनि क्रमशः दरिलो हुँदै गइरहेका हुन्छन्। पहिला भ्रष्टाचार सामान्य हुँदै मौलाउँछ, सर्वत्र फैलिन्छ, क्रमशः जरा गाड्दै जान्छ र विकराल रूप धारण गरेर मुलुकमा संस्थागत हुँदै जान्छ। भ्रष्टाचारले लोकतन्त्रका मूल्य, मान्यता, नैतिकता, न्याय, कानुनी शासनको उपहास मात्र होइन, विश्वकै अर्थतन्त्रलाई आक्रान्त बनाएको छ। विश्व आर्थिक मञ्च २०१८ को अनुमान छ कि भ्रष्टाचारको लागत कम्तीमा २६ ट्रिलियन अमेरिकी डलर वा विश्वव्यापी कुल गार्हस्थ्य उत्पादनको ५ प्रतिशत हो। विश्व बैंकका अनुसार, व्यवसाय र व्यक्तिहरूले प्रत्येक वर्ष १ ट्रिलियन डलरभन्दा बढी घुस तिर्छन्। संयुक्त राष्ट्र संघीय विकास कार्यक्रमको एक अध्ययनअनुसार विकासोन्मुख देशहरूमा भ्रष्टाचारले गुमाएको कुल रकम आधिकारिक विकास सहायता रकमको १० गुणा रहेको अनुमान गरिएको छ। भ्रष्टाचार र यसको विकासक्रम पूर्वीय दर्शनमा भ्रष्टाचारको उल्लेख बैदिककालीन ग्रन्थ हुँदै मनुस्मृति, कौटिल्यको अर्थशास्त्रमा समेत भ्रष्टाचारजन्य कार्य कुत्सित, तुच्छ एवं अनुचित तर व्यापक प्रचलनमा रहेको पाइन्छ। भ्रष्टाचार विकसित, विकासोन्मुख र अल्पविकसित सबै आर्थिकस्तर भएका मुलुकमा केही न केही रूपमा रहेको पाइने गरेको हुन्छ। तर, धेरैजसो अल्पविकसित र विकासोन्मुख मुलुकमा यो व्याप्त रहेको पाइन्छ। प्रतिव्यक्ति कुल गार्हस्थ्य उत्पादन (जीडीपी) को औसतमा अमेरिकी डलर ४० हजारभन्दा बढी प्रतिव्यक्ति आय भएका सिंगापुर, डेनमार्क, न्युजिल्यान्ड र स्विट्जरल्यान्ड विश्वका १० सबैभन्दा कम भ्रष्ट देशमध्ये पर्छन् भने प्रतिव्यक्ति कुल गार्हस्थ्य उत्पादन अमेरिकी डलर ५ हजारभन्दा कम भएका नेपाल, सुडान, तुर्कमेनिस्तान र उज्वेकिस्तान लगायतका देशहरू व्यापक भ्रष्ट मुलुक मध्येमा पर्दछन्। यस तथ्यांकले पनि विकसित तथा सम्पन्न मुलुकमा भन्दा विकासोन्मुख गरिब मुलुकहरूमा भ्रष्टाचारले जरो गाडेको देखाएको छ। विकास अर्थशास्त्री रोनाल्डका अनुसार विगतमा प्रजातान्त्रिक गणतन्त्र कंगोका राष्ट्रपति मोबुतु सबैभन्दा भ्रष्ट नेता भएको रेकर्ड स्थापित छ। कंगोका राष्ट्रपति सत्तामा रहँदा उनले ५ अर्ब अमेरिकी डलर हिनामिना गरेको र अधिकांश रकम स्वीस बैंकमा राखेको आरोप छ। विकासशील देशमा मोबुतु मात्र भ्रष्ट नेता थिएनन् इन्डोनेसियाका राष्ट्रपति मोहम्मद सुहार्तो, फिलिपिन्सका फर्डिनान्ड मार्कोस, हाइटीका राष्ट्रपति जिन क्लाउड डुवालियर र पेरुका राष्ट्रपति आल्बर्टो फुजिमोरी पनि घूसलाई आफ्नो अधिकार संझन्थे। खुला बजारमुखी तथा उदार अर्थनीति एवं भूमण्डलीकरणले राज्यसत्तामा मिश्रित प्रभाव पारेको पाइन्छ। नेपालमा २०४६ को राजनीतिक परिवर्तनपश्चात् आर्थिक उदारीकरणको माध्यमद्वारा निजी क्षेत्रको कार्यक्षेत्र तथा जिम्मेवारीसमेत विस्तार गर्दा सरकारको कार्यक्षेत्र सीमित हुन्छ भन्ने सोच पनि उदारीकरणको साथसाथै सुदखोरी र बिचौलियाहरूको बिगबिगीले असत्य साबित गरिदिएको छ। यद्यपि उदारीकरण नीतिको कार्यान्वयनबाट देशको अर्थतन्त्रको आकार र वित्तीय क्रियाकलापमा व्यापक वृद्धि भएको छ। नेपालको भ्रष्टाचार (क) अन्तर्राष्ट्रिय मूल्यांकन ट्रान्सपरेन्सी इन्टरनेसनल भ्रष्टाचार अवधारणा सूचकांक (सीपीआई) २०२३ को प्रतिवेदनले नेपालमा कार्यपालिका, विधायिका न्यायपालिका राजनीतिक तह र सार्वजनिक पदमा बसेका व्यक्ति सबैभन्दा धेरै भ्रष्ट रहेको ठम्याइ छ। त्यस्तै सुरक्षा निकायलगायत स्थानीय निकायसम्म सार्वजनिक पदको दुरुपयोग गरी भ्रष्टाचारको थलो रूपमा रहेको कुरा उक्त प्रतिवेदनमा उल्लेख भएको पाइन्छ। लोकतान्त्रिक व्यवस्था अंगीकार गरेको मुलुकमा यस्तो अवस्था आउनु चिन्ताको विषय हो। तथापि सन् २०२२ को प्रतिवेदनअनुसारभन्दा सन् २०२३ को प्रतिवेदनले नेपालले ३५ अंक प्राप्त गरी १०८औं स्थानमा उक्लिएर केही सुधार गरेको संकेत दिए पनि व्यवहारमा त्यस्तो होइन कि भन्ने आशंका राज्यका अंगले गरेको व्यवहारबाट देखिन्छ। सन् २०२३ को सर्वेक्षणअनुसार १०० पूर्णांकको सूचकांकमा नेपालको स्थानमा सामान्य सुधार देखिए तापनि हामी औसतभन्दा तल नै छौं। (ख) आमजनमानसको धारणा नेपालमा भ्रष्टाचार, कुशासन र दण्डहीनता व्यापक रहेकोमा दुई मत छैन। पञ्चायत, प्रजातन्त्रको पुनस्र्थापना हँुदै लोकतन्त्रको स्थापनासम्म आइपुक्दा पनि भ्रष्टाचारीलाई कठघरामा उभ्याउने तथा आर्जित सम्पत्तिलाई राष्ट्रियकरण गर्ने विगत देखिका मौखिक वाचा कहिल्यै कार्यान्वयनमा आउन सकेनन्। यहाँ सांसदलगायत निर्वाचन तथा मनोनयनबाट पूर्ति हुने राजनीतिक तथा संस्थागत पदहरू बोलकबोलमा बिक्री वितरण हुने अघोषित प्रणालीको विकास भएको छ। परिणाम स्वरूप सांसद र नीति निर्माण तहका सवै किसिमका पदहरूमा दण्डनीय एवं लोकले औंला उठाएका व्यक्ति र त्यस्तै किसिमका व्यवसायीहरूको बोलवाला हुनगई नीति तथा कानुन निर्माण फितलो, व्यक्तिपरक व्याख्या, निश्चित समूहघरानाको पक्षपोषण र स्वार्थ समूहको हितमा नीति तथा कानुन बन्ने र कार्यान्वयन अत्यन्त कमजोर हुन जाने गरेको कटुसत्य हाम्रासामु जग जाहेर छ। भ्रष्टाचारको कारक तत्व मुलुकमा प्रजातन्त्रको पुनस्र्थापनापश्चात् जनतामा केही आशाका किरण सञ्चार भए लगत्तै राज्य व्यवस्था सञ्चालन गर्न स्टेरिङ समाउने जिम्मेवार व्यक्ति स्वयं तथा आफ्ना परिवार, आसेपासे र आफ्नो तथा पार्टीको हित चाहने व्यक्तिको मिलिमतोमा आर्थिक अनियमितता मौलाउन थाल्यो। महालेखापरीक्षकका अधिकांश प्रतिवेदनले औंल्याएका आर्थिक अनियमितता तथा कमीकमजोरीमा कोही जवाफदेही नहुनु र भ्रष्टाचारी ठहर व्यक्तिलाई राजनीतिक दलको संरक्षण हुनु जस्ता गैरजिम्मेवारीले भ्रष्टाचार घट्न नसक्नु, दण्डहीनता बढ्दै जानुमा कुनै आश्चर्य नभएको टीआईए नेपालले औंल्याएको छ। गैरसरकारी संघसंस्थाहरू सरकारलाई सचेत गराउने सशक्त माध्यमको रूपमा परिकल्पना गारिए पनि स्वयं यी संस्थाहरू भ्रष्टाचार, सम्पत्तिको हिनामिना र अपराधीकरणमा लिप्त रहेको घटना बाहिरिएका छन्। राज्यका शक्तिशाली व्यक्तिहरू संलग्न भएका ठूला घोटाला र भ्रष्टाचारका काण्ड बाहिर आएपछि राज्यका अधिकार प्राप्त संवैधानिक तथा कानुनी निकायहरूलाई छानबिन र अनुसन्धान गर्न नदिई आफ्ना अनुकूलका मान्छे राखी समितिआयोग बनाई त्यस्ता काण्ड निष्क्रिय बनाउनु पनि हो। भ्रष्टाचारको अवस्था भ्रष्टाचारको संभावित दुष्प्रभावबारे राष्ट्र निर्माता पृथ्वीनारायण शाहमा राष्ट्रप्रतिको जुन चिन्ता, लगनशीलता र दूरदृष्टि थियो त्यस प्रकारको सबै उत्कृष्ट गुणको संयोग यस देशका नेतामा मात्र होइन समकालीन विश्वका नेतामा नै विरलै थियो। कानुनको परिपालन तथा सुशासनमाथि राज्यको बागडोर सम्हालेबाट नै प्रदर्शन गरिनुपर्छ भन्नेमा उनी विश्वस्त थिए। उनले शासन कार्यमा इमान्दारिताको महत्वलाई निरन्तर रूपमा सञ्चार गर्थे। भ्रष्टाचार र लोभलाई राजतन्त्रभित्र पखेटा फैलाउन दिइयो भने न्याय अपांग हुने उनको दिव्य सन्देश थियो। यति मात्र होइन राष्ट्र निर्माताले दिव्योपदेशमा घुस लिन्या र दिन्या दुवै राष्ट्रका शत्रु हुन् भनी भ्रष्टाचारको माग पक्ष र आपूर्ति पक्षलाई निमिट्यान्न पार्न उद्दत थिए। नेपालमा २०४६ को राजनैतिक परिवर्तनपश्चात् मलुकले अवलम्बन गरेको उदार तथा खुला बजारमुखी आर्थिक नीतिका कारण कर्पोरेट पुँजीपति र राजनीतिक नेताबीच नजिकको सम्बन्ध स्थापित हुँदै गयो। जसका कारण पुँजीपतिहरूले राजनीतिक व्यक्तिको चुनाव खर्च बेहोर्ने प्रवृत्तिका कारण एकै व्यक्ति संसद् सदस्य हुनेदेखि शिक्षा स्वास्थ्यसम्मको नाफामुखी क्षेत्रमा लगानी गर्ने कार्यले गर्दा जनताले सुलभ र गुणस्तरीय सेवा पाउने भन्ने विषय क्षीण हँुदै गएको र यो चिन्ताको रुपमा विकास हुँदै गएको छ। दुई पक्षीय हितका लागि करपोरेट समूह तथा यससँग संलग्न नेताबीच बढेको अपवित्र साँठगाँठको परिणाम स्वरूप आर्थिक एवं आन्तरिक नीति तथा कानुन निर्माणदेखि मन्त्रीको नियुक्तिसम्मका काम हुने गरेका छन् भन्ने आम बुझाइ छ। देशको अर्थतन्त्रको आकार वृद्धिसँगै भ्रष्टाचारको परिणामात्मक वृद्धि र यसको प्रकृतिले राजसत्ताको चरित्र थप उदांगो पारेको छ। चरम बेथिति र बढ्दो भ्रष्टाचारको नतिजा प्रत्यक्ष रूपमा मुलुकको अर्थतन्त्रमा पर्छ। लगानीको वातावरण खुम्चँदै जाँदा विदेशी लगानीलाई समेत प्रोत्साहन गर्न सकिँदैन। उसै त नेपालमा विदेशी लगानीको मात्रा दिनानुदिन घट्दै गएको छ र विभिन्न समयमा भएका लगानी सम्मेलनमा घोषणा गरिएका लगानीको एक चौथाइ पनि परिचालन गर्न सकिएको छैन। अझ सुशासन कमजोर भएमा लगानीमा थप नकारात्मक असर पर्न सक्छ। अविरल रूपमा लाउडाकाण्ड, सुडान खरिद काण्ड, सुन तस्करी काण्ड, राज्य संयन्त्रको संलग्नतामा राष्ट्रघाती भुटानी शरणार्थी मानव तस्करी, सूचना प्रविधि लगायतका ठूलाठूला भ्रष्टाचारका काण्ड देशमा घटे घटाइएका छन्। राजनैतिक तथा प्रशासनिक तहमा तहल्का मच्चाउने यी ठूला र राष्ट्रघाती काण्डहरूमा राजनीतिक तथा सरकारका जिम्मेवार पदमा आसीन व्यक्तिहरू निरन्तर मुछिँदा पनि राजनैतिक निर्णय एवं न्याय निरुपण गर्ने संस्थाहरूबाट क्षमादान दिइनु बिडम्बना नै हो भन्नुपर्ने हुन्छ। नेपालमा जघन्य अपराधका कैदीलाई आममाफी दिनु, सरकारको उच्च संयन्त्रमा रहेका राजनैतिक तथा प्रशासनिक पदाधिकारीको प्रत्यक्ष संलग्नतामा मानव तस्करी हुनु, सार्वजनिक जग्गा हडपिनु, माओवादी लडाकु शिविर घोटला, राज्य संयन्त्र नै सुन तस्करीमा संलग्न हुनु जस्ता गैरकानुनी कार्य बढ्दै जानुले व्यापक अनियमितता र बेथिति उजागर भएको मात्र होइन कानुनी राज्यको उपहास नै गरेको छ। भ्रष्टाचारको जालो यसरी विश्वव्यापी हुँदै गएको छ कि ठूला लेनदेनहरू नेपालमा नभएर सिंगापुर, हङकङ, दुबई जस्ता अफसोर मुलुकहरूमा हुने र लेनदेनको रकम कर छुट मुलुकमा पुर्याइ उतै कारोबार गर्ने र त्यसलाई वैदेशिक लगानीको माध्यमबाट पुनः भित्र्याउने प्रचलन समेत बाँड्न थालेको छ। संसदीय समितिमा अख्तियार दुरुपयोग अनुसन्धान आयोगका प्रमुखले नेपालमा हुने भ्रष्टाचार विदेशमा लेनदेन हुने गरेकाले गैरआर्थिक भ्रष्टाचारजन्य कार्य बढेको तर छानबिनमा कानुनको अभाव रहेको बताए। यस्तो कार्य प्रविधिमा भएको अद्भुत विकासले गर्दा हाल कुनै निश्चित ठाउँ वा भूगोल विशेषमा मात्र बैंकिङ वा भौतिक उपस्थितिमा मात्र भ्रष्टाचारजन्य कार्य सीमित नभई सीमाविहीन ढंगले सो कार्य हुने गरेको छ। पहिला भ्रष्टाचार सामान्य हुँदै मौलाउँछ, सर्वत्र फैलिन्छ, क्रमशः जरा गाड्दै जान्छ र विकराल रूप धारण गरेर मुलुकमा संस्थागत हुँदै जान्छ। अहिले एनसेलकोः स्वामित्व बिक्रीकाण्ड तथा टेरामक्स प्रकरणको चर्चा संसद्देखि सडकसम्म छ, यथार्थ वस्तुस्थितिको जुन विशद निष्पक्ष एवं गहिरो अनुसन्धान गरी कानुनसम्मत यथोचित निर्णय गर्न विलम्ब गरिनु हुन्न। दूरसञ्चार सेवा प्रदायक एनसेल को स्वामित्व विक्री प्रकरणलाई भ्रष्टाचारमुखी आपराधिक क्रियाकलाप हो होइन निक्र्याेल गर्नुपूर्व कानुनी निर्णयलाई प्रभावित गर्न एनसेलले अन्तर्राष्ट्रिय जगतमा मुलुक दुर्नाम गर्ने षड्यन्त्रका रूपमा लिन सकिन्छ। विभिन्न काण्डहरूमा अधिकांश ठूला राजनीतिक दलहरूको प्रत्यक्ष संलग्नता रहेकाले कानुनी उपचार मात्र एक अचुक उपाय हो भन्ने रहेकोछ। राजनीतिक संरक्षणको आडमा मुलुकलाई आघात पार्ने अपराधीलाई उच्च राजनैतिक संरक्षण दिई आममाफी दिने परम्पराले न्यायको हत्या हुन गई आपराधिक गतिविधि बढ्दै जाने, राजनैतिक अस्थिरता, दण्डहीनता र विधिको शासनको उपहासले मुलुक कुशासनको चक्रव्यूहमा फस्ने मात्र होइन समग्रमा भन्नुपर्दा लोकतन्त्र कै उपहास भएकोमा कसैको दुईमत नहोला। वस्तुतः भ्रष्टाचारका विरुद्ध राजनीतिक प्रतिबद्धता जनाउने नै भ्रष्टाचारमा लिप्त हुनु, भ्रष्टाचार नियन्त्रणमा ओठे प्राथमिकता हुनु, सङ्क्रमणकालीन अवधिको निरन्तरता, अन्तर्राष्ट्रिय जगतको पत्यारिला पात्रहरू तथा स्थानीय गैरसरकारी संस्थाका सदस्य तथा बुद्धिजीवीहरू भ्रष्टाचारमा मौन रहने जस्ता व्यवहारले भ्रष्टाचार थप मौलाएको छ। भनिन्छ शासन व्यवस्था कमजोर हुँदै जाँदा सुशासन र कानुन कार्यान्वयनको स्थिति दयनीय र निर्धालाई मात्र कानुनले बाँध्ने हुन्छ। त्यस्तो अवस्था सिर्जना भएमा शासक अझ वढी स्वेच्छाचारी हुने र मैमत्त भएर आफू र आफ्ना आसेपासे बाहेक आम जनतालाई सरोकार नगर्ने प्रवृत्ति वढदै जान्छ। यस विषम परिस्थितिमा जनताका मौलिक हक तथा अधिकारको संरक्षण हुनको सट्टा अझ बढि हनन् हुँदै जाने हुन्छ। नेपालको सन्दर्भमा हेर्दा अहिलेको अराजकता तथा कुशासनको नतिजा प्रत्येक वर्ष राजस्व संकलन लक्षभन्दा कम उठ्नु, सरकारी खर्चमध्ये पुँजीगत खर्च न्यून तथा ज्यादै कमजोर हुनु पनि हो। उद्योग व्यवसाय क्रमशः बन्द हुँदै छन् साथै इमान्दार व्यवसायी तथा युवाहरू पलायनको क्रम निरन्तर छ। छरपष्ट भ्रष्टाचार र अराजकता मौलाउँदै जाँदा मुलुकको अर्थतन्त्र कमजोर मात्र भएको होइन अनौपचारिक अर्थतन्त्र पनि बढ्दै गएको छ। विश्व अर्थशास्त्रको प्रतिवेदनमा क्रय शक्ति मापनका आधारमा नेपालको अर्थतन्त्रको आकार कुल गार्हस्थ्य उत्पादन (जीडीपी) को आधिकारिक अनुमान १२८ बिलियन डलर २०२३ को अन्त्यमा हुने अनुमान गरिएको थियो। यसमा अनौपचारिक अदृश्य अर्थतन्त्रलाई समेत समायोजन गर्दा नेपालको कुल गार्हस्थ्य उत्पादन (जीडीपी) को आकार २ सय १४ बिलियन डलर हुने अनुमान गरेको थियो। यो अंक आधिकारिक अनुमानभन्दा ६८ प्रतिशतले बढी हुन आउँछ। गैर व्यापारिक क्षेत्रसँगभन्दा उद्योगी तथा ब्यापारी समुदायसँग सञ्चित पुँजी रहन गए लगानीको माध्यमद्वारा सक्रिय माग सिर्जना हुन गई बाजार चलायमान हुन जाने किग्सको सिद्धान्त छ। यसको अभावमा बजारमा लगानी नभई निश्चित गैरव्यापारिक समुदायसँग थुप्रिएर बस्नु नै समस्याको जड हो भन्ने आम जनमानसको धारणा छ। यसै सिलसिलामा नेपाल राष्ट्र बैंकको संयोजकत्वमा त्रिविवि अर्थशास्त्र विभागको साइज अफ इनफर्मल इकोनोमी इन नेपाल अध्ययन प्रतिवेदनअनुसार सन् २०२०२१ मा अनौपचारिक अर्थतन्त्रको अंश देशको कुल गार्हस्थ्य उत्पादनको ३८६ प्रतिशत हुने अनुमान गरिएको थियो। लामो शृंखलाबद्ध २०१०११ देखि २०२०२१ सम्मको अध्ययनमा अनौपचारिक अर्थतन्त्रको औसत आकार कुल गार्हस्थ्य उत्पादन (जीडीपी) को ४२६६ प्रतिशत अनुमान गरिएको थियो। मौद्रिक हिसाबले अनौपचारिक अर्थतन्त्रको हिस्सा रु १४४ ट्रिलियन रहेकोछ। यो अवस्था अझै बदै गएमा झन भयावह स्थितिको सामना गर्नुपर्ने निर्विवाद छ। निष्कर्ष भ्रष्टाचार अब स्थानीय मामिला मात्र नभएर अन्तर्राष्ट्रिय प्रवृत्ति भै सर्वत्र व्याप्त छ भनेर नागरिकले चित्त बुझाउने र सरकार निरपेक्ष रहने अवस्था छैन। नेपालमा भ्रष्टाचारको जरो व्यापक र भित्रसम्म गडेको छ। यसको जिम्मेवारी कसले लिने भन्ने प्रश्न, भ्रष्टाचार नियन्त्रणको रटान लगाएर कहिल्यै नथाक्ने दल र यसका नेता तथा कथित केही युवा नेताहरूमा पनि कुनै चिन्तासम्म देखिँदैन। विधिको शासन, सुशासनको प्रत्याभूति, भ्रष्टाचार नियन्त्रण जस्ता मुद्दामा हस्तक्षेपकारी भूमिका निर्वाह गर्नुपर्ने हुन्छ। यसको विपरीत वर्तमान यथास्थिति तथा जडवादले घेरिएको भ्रष्टाचारको जालोबाट कसरी छुटकारा पाउने भनी चिन्ता व्यक्त गर्ने संवेदनशील समाजलाई अतिवाद तथा प्रतिगामीको संज्ञा दिइन्छ। भ्रष्टाचार, कुशासन, विकृति, विसंगतिको पर्याय भएको सरकार, पार्टी र नेताको बालुवामाथिको ओबानोमा रमाउने चरित्र बनेको छ। मूल नै धमिलिए पछि सङ्गलो पानीको कसरी आशा गर्न सकिन्छ छिन्ने मूले नैव शाखा न पत्र को जर्जर अवस्थाले पहिलो प्रताडित हुने आम सामान्य नागरिक भएकाले भ्रष्टाचारको विरुद्धमा पीडित स्वयं सचेत हुँदा मात्र समाधानको एक मात्र विकल्प देखिन्छ। अन्ततोगत्वा आर्थिक सुधारको प्रतिफल जनस्तरसम्म पुयाउन भ्रष्टाचार न्यूनीकरण अपरिहार्य शर्त मानिन्छ। अर्थतन्त्रमा उच्च विकास दर, उत्पादकत्व तथा उत्पादन वृद्धि र राजस्व वृद्धिको मार्ग प्रसस्त गर्न भ्रष्टाचार न्यूनीकरण विना अशंभव प्राय छ। यसका लागि राज्यको भूमिका एवं न्यायिक र प्रशासनिक प्रणालीलाई पुनःपरिभाषित गरी राज्य संयन्त्रलाई लक्षोन्मुख एवं जवाफदेही बनाउँदा मात्र सम्भव हुने हुँदा यस उद्देश्यमा राज्य संयन्त्र गम्भीरताका साथ केन्द्रित हुनुपर्छ। यसले मात्र अपव्यय रोकी सरकारलाई पूर्वाधार र प्राथमिक शिक्षा स्वास्थ जस्ता महत्वपूर्ण क्षेत्रमा सार्वजनिक लगानीलाई थप गति दिन तथा निजी क्षेत्रको लगानी आकर्षण संभव हुन्छ। वस्तुतः व्यवस्था प्रतिजनताको विश्वास जगाइराख्ने उद्देश्यका लागि पनि विकराल स्थितिको आकलन गर्दै यो दुरावस्थालाई पराजय गर्ने विश्वासिलो राष्ट्रिय प्रण सहितको गम्भीर एवं प्रतिबद्ध राजनीतिक शक्तिको विकास वा उदय आवश्यक भएको छ। अन्यथा चरम भ्रष्टाचारजन्य प्रवृत्तिले समग्र राज्य प्रणाली ध्वस्त हुने अवश्यंभावी छ। यही राजनीतिक पद्धतिभित्र मतदानको माध्यमबाट विकल्पको खोजी तथा नयाँ जन प्रतिनिधिको चयनमा सबै सचेत भएको आभाष पछिल्ला निर्वाचनले पनि देखाएको छ। अहिले व्याप्त अराजकताको अन्त्य गरी २१ औ शताब्दीका चेतनशील जनताको आवश्यकता तथा मागलाई ध्यान राखी देशमा सुशासन, विकास एवं रोजगारीको सुनिश्चिततासहित राज्य सञ्चालन गर्न सक्षम, निष्कलंक, निष्पक्ष, निष्ठावान एवं स्वच्छ छविको नेतृत्वबाट मात्र सम्भव छ भन्नेमा एक मत छ भन्न संकोच मान्नु पर्दैन। लेखकद्वय पूर्वप्रशासक हुन्। बस्नेत नेपाल इन्टरमोडल यातायात विकास समितिका पूर्वकार्यकारी निर्देशकसमेत हुन्।"
संसद् अधिवेशन अन्त्य गर्ने सरकारको निर्णयप्रति कांग्रेसको आपत्ति,"काठमाडौं : नेपाली कांग्रेसले सरकार तानाशाही भएकाले संसद् बैठक अवरुद्ध भएको जनाएको छ। आइतबार बिहान कांग्रेस संसदीय दलको बैठकले बहालवाला मन्त्री नै सहकारीको रकम ठगीमा संलग्न रहेकाले छानबीन गर्न प्रतिपक्षले उठाएको माग सरकारले बेवास्था गरेको ठहर गरेको छ। कांग्रेसका प्रमुख सचेतक रमेश लेखकले विपक्षीले बचत रकम हिनामिनाको विषय उठाउँदा सरकारले बेवास्था गरेको उल्लेख गरे।उपप्रधान एवम् गृहमन्त्री रवि लामिछानेमाथि संसदीय छानबिन समिति गठन गर्नुपर्ने मागमाथि गम्भीर र सार्थक संवाद हुनुपर्ने हो। तर संसदीय मूल्य मान्यता विपरीत अगाडि बढेको छ। उनले भने,जनताका मागका विषयमा सरकार गम्भीर हुनुपर्छ। संसदबाट भाग्न मिल्दैन। संसदीय अभ्यासलाई कमजोर बनाउन मिल्दैन। उनले कांग्रेसले संसद अवरुद्ध गरेको नभई सरकार नै गैह्रजिम्मेवार बन्दा अवरोध भएको उल्लेख गरे। कांग्रेस हिउँदे अधिवेशन अन्त्य गर्ने सरकारको निर्णयको घोर भर्त्सना गरेको छ। लेखकले सरकारले संसद अधिवेशन अप्रत्यासित रुपमा स्थगित गरेको बताए। उनले भने,पर्याप्त समय हुँदाहुँदै हिउँदे अधिवेशनको अन्त्य गर्ने, संसदमा बहुसंख्यक सांसदहरूले उठाएका कुराप्रति सरकार जिम्मेवार नहुने विषयले नै सरकार जनताप्रति उदासिन छ भन्ने कुरा प्रष्ट भएको छ।"
तस्बिरमा भक्तपुरको सिन्दुर जात्रा,भक्तपुर : मध्यपुरथिमिस्थित बालकुमारी मन्दिर परिसरमा स्थानीय बासिन्दाले परम्परागतशैलीमा सिन्दुर जात्रा मनाएका छन् । हरेक वर्ष वैशाख १ र २ गते भक्तपुरमा नेवार समुदायले मनाउने बिस्का जात्राको रुपमा यो पर्व मनाउने गरिन्छ । पर्वले वसन्तको आगमनको संकेत पनि गर्दछ । यस पर्वमा भक्तजनहरू एकै ठाउँमा भेला भइ विभिन्न देवीदेवताका ३२ वटा खट बोकेर नगर परिक्रमा गर्छन् । स्थानीय बाजागाजासहित आएका भक्तजनले खटलाई घुमाउँदा एक आपसमा सिन्दुर छर्केका थिए। स्थानीय बाजागाजासहित आएका भक्तजनले खटलाई घुमाउँदा जात्रालुहरुले एकअर्कामा सिन्दुर छर्कने भएकाले यस जात्रालाई सिन्दुर जात्रा भन्ने गरिएको छ।
गुल्मीको सीताराम मन्दिरमा ऐतिहासिक महायज्ञ,"गुल्मी : गुल्मीमा आगामी वैशाख ५ गतेदेखि ११ गतेसम्म श्रीरामकथा, हनुमान चालीसा हवनात्मक अनुष्ठान राष्ट्रकल्याण महायज्ञ हुने भएको छ। सीताराम मन्दिर व्यवस्थापन समितिको आयोजना जिल्लाको गुल्मीदरबार गाउँपालिका र रेसुंगा नगरपालिकाको संगमस्थल भुवाने पार्कमा महायज्ञ हुन लागेको हो। सीताराम मन्दिरमा ऐतिहासिक मन्दिरको संरक्षण र राष्ट्रको कल्याण गर्दै भगवान््प्रति मनुष्यको विश्वास र उनको पूजा गर्ने उद्देश्यले पहिलोपटक सातदिने महायज्ञ गर्न लागिएको मन्दिरका सीताराम मन्दिरका निर्माणकर्ता सुब्बा बस्नेतले जानकारी दिए। नेपालकै कम उमेरकी वाचिका सुश्री उमामहेश्वरी महायज्ञमा प्रमुख वाचिकाका रूपमा आउने भएकी छन् भने उपवाचिका राधिका लोककल्याणकारी रहेको आयोजकले जनाएको छ। सीताराम मन्दिर व्यवस्थापन समितिले महायज्ञको तयारीलाई तीव्र पारेको छ। उमेर पुगेर चौरासी पूजा गर्न नसकेका र लक्ष्यबत्ती बाल्न नसकेका विपन्न परिवारलाई महायज्ञमा निःशुल्क पूजाको व्यवस्था गरिएको निर्माणकर्ता वस्नेतले बताए। महायज्ञमा शोभाकलश यात्रा, रामकथा पाठपारायण, राम आरती, कलात्मक भजन, विद्वान् तथा सन्तमहात्माबाट दिव्य कथा प्रवचन,राम कथा प्रवचन हुनेछन्। साथै महनयज्ञमा प्रत्येक दिन साँझ राम आरती र स्थानीयस्तरको भजनकृतन, हनुमान हवनात्मक अनुष्ठान र रामकथामा आधारित दिव्य झाँकी प्रस्तुत गरिने आयोजकले जनाएको छ। आकर्षक मन्दिर बनेपछि आन्तरिक तथा बाह्य पर्यटकको घुइँचो लाग्ने गरेको छ। पछिल्लो समय मन्दिर जिल्लाको धार्मिक तथा ऐतिहासिक पर्यटकीय स्थल रेसुंगासँगै सीताराम मन्दिरको दर्शन तथा अवलोकन गर्नेको संख्या दैनिक बढ्दो छ। त्रेतायुगमा रेसुंगामा भगवान् श्रीराम जाने बेलाका पाइला छोडेका किम्बदन्ती पाइन्छ। सडक निर्माणको क्रममा पाइलाहरू फुटालिएपछि त्यस ठाउँको संरक्षण गर्न एक करोड खर्च गरेर सुब्बा बस्नेतले सीताराम मन्दिर निर्माण गरेका थिए। सुब्वा बस्नेत गुल्मी दरबार गाउँपालिका ३ का स्थानीय हुन्। इन्जिनियरसमेत रहेका बस्नेतले मन्दिरको डिजाइन आफैंले बनाएका हुन्। २०७६ सालमा निर्माण सुरु गरिएको मन्दिरको गतवर्ष उद्घाटन गरिएको स्थानीय तथा समाजसेवी प्रकाश टण्डनले बताए। व्यक्तिगत रूपमा करोड माथिको लगानीमा निर्माण गरिएको सीताराम मन्दिर नेपालकै पहिलो हो, उनले भने, अहिले मन्दिरमा हुन लागेको महायज्ञ जिल्लामै पहिलो र ऐतिहासिक हो। महायज्ञमा कथा वाचिका सबै सुश्री र हवनका लागि पाँचजना वटुक रहेको उनले बताए। मन्दिरमा आवतजावत गर्ने भक्तजनलाई सहज यात्राका लागि बस्नेतले आफ्नै लगानीमा सडक समेत ढलान गरिदिएका छन्। महायज्ञमा सहआयोजकका रूपमा लोककल्याण सेवा प्रतिष्ठान एवं रामजानकी बालिका आश्रम देवघाटधाम, चितवन रहेको छ। महायज्ञमा प्रदान गरिएको सहयोगको ५ प्रतिशत रकम गरिब र विपन्नलाई सहयोग गरिने बस्नेतले बताएका छन्। गुल्मीको गुल्मीदरबार गाउँपालिका र रेसुंगा नगरपालिकाको संगमस्थल भुवाने पार्कमा सुब्बा बस्नेतले व्यक्तिगत करोडौं लगानीमा निर्माण गरिएको श्री सीताराम मन्दिर। उक्त मन्दिरमा आगामी वैशाख ५ गतेदेखि ११ सम्म जिल्लामै पहिलोपटक ऐतिहासिक श्रीरामकथा, हनुमान चालीसा हवनात्मक अनुष्ठान राष्ट्रकल्याण महायज्ञ हुँदै छ।"
भारतीय अभिनेता सलमान खानको घर बाहिर गोली चल्यो,नयाँ दिल्ली : मुम्बई प्रहरीले आइतबार बिहान करिब ५ बजे बान्द्रामा अभिनेता सलमान खानको घर बाहिर दुई अज्ञात व्यक्तिले गोली चलाएको बताएको छ । घटनापछि मुम्बई प्रहरीको अपराध शाखा घटनास्थलमा पुगेर अनुसन्धान थालेको छ । समाचार एजेन्सी एएनआईका अनुसार मुम्बई पुलिसले तीन राउण्ड फायरिङ भएको जानकारी पाएको थियो। सलमान खानको घरबाहिर प्रहरी र फोरेन्सिक विभागको टोली उपस्थित छ । बीबीसी
सिड्नीको सपिङ सेन्टरमा छुरा प्रहार : नौ महिनाको शिशुसहित छ जनाको मृत्यु,"सिड्नी : सिड्नीको एउटा व्यस्त सपिङ सेन्टरमा चक्कु बोकेको एक हमलाकारीले आक्रमण गर्दा नौ महिनाको शिशुसहित छ जनाको मृत्यु भएको छ भने अन्य धेरै घाइते भएका छन् । अज्ञात हमलाकारीले धेरै मानिसमाथि छुरा प्रहार गरेको र उसलाई पत्ता लगाएर एक महिला प्रहरीले गोली हानी उसको हत्या गरेको अस्ट्रेलियाली प्रहरीले बताएको छ । ती महिलालाई राष्ट्रिय नायकका रूपमा प्रशंसा गरिएको छ । घटना विशाल वेस्टफिल्ड बन्डी जङ्क्सन मल परिसरमा भएको थियो । उक्त मल शनिबार दिउँसो हजारौँ खरिदकर्ताहरूको भीडले भरिएको थियो । न्यु साउथ वेल्सका प्रहरी आयुक्त क्यारेन वेबले पाँच महिला र एक पुरुषको मृत्यु भएको जानकारी दिए। उनका अनुसार एक बालकको आपत्कालीन शल्यक्रिया भइरहेको थियो । प्रहरीले हमलाकारी ४० वर्षीय व्यक्ति रहेको बताएको छ । यद्यपि अहिलेसम्म उसको औपचारिकरूपमा पहिचान गर्न सकिएको छैन । हमला आतङ्कवादी कार्य थियो भन्ने कुरालाई वेबले अस्वीकार गर्दै हमलाकारी एक्लैले यस्तो कार्य गरेको बताए । न्यु साउथ वेल्स एम्बुलेन्सका प्रवक्ताले आठ घाइतेलाई सिड्नीका विभिन्न अस्पतालमा पुर्याइएको जानकारी दि । तीमध्ये एक बालकलाई सहरको बाल अस्पतालमा लगिएको थियो । प्रवक्ताले भने, 'सबैलाई गम्भीर चोट लागेको छ ।' सुरक्षा क्यामेराको फुटेजमा अस्ट्रेलियाली रग्बी लिगको जर्सी लगाएका एक व्यक्तिलाई चक्कु लिएर सपिङ सेन्टरको चारैतिर दौडिरहेको देखाइएको छ । रगतले लतपतिएका घाइतेहरू भुइँमा लडिरहेका थिए । प्रत्यक्षदर्शीहरूले आतङ्कको दृश्य वर्णन गरेका छन् । उनीहरूका अनुसार पसलहरू सुरक्षाका लागि दौडिरहेका थिए भने प्रहरीले उक्त क्षेत्रलाई सुरक्षित पार्ने प्रयास गरिरहेको थियो । केही मानिसले स्वयंलाई र आफ्ना परिवारलाई डरलाग्दो अपरिचितबाट बचाउन पसलहरूमा शरण लिइरहेका थिए । रासस"
सामुदायिकमा छोराछोरी पढाउनेलाई निःशुल्क स्वास्थ्य बिमा,"गोरखा : सामुदायिक विद्यालयको कक्षा १ मा छोराछोरी भर्ना गर्ने अभिभावकलाई गोरखा नगरपालिकाले १ लाख रुपैयाँको स्वास्थ्य बिमा गरिदिने भएको । शैक्षिक सत्र २०८१०८२ मा गोरखा नगरपालिकाभित्रका सामुदायिक विद्यालयको कक्षा १ मा भर्ना हुने बालबालिका र उनका अभिभावकको निःशुल्क स्वास्थ्य बिमा गरिदिने कार्यक्रम ल्याएको नगरप्रमुख कृष्ण रानाले जानकारी दिए। सामुदायिक विद्यालयमा विद्यार्थी संख्या बढाउने उद्देश्यले यो कार्यक्रम ल्याएको नगरप्रमुख रानाले बताए। अहिले कक्षा एकमा भर्ना गर्ने परिवारको स्वास्थ्य बिमा गराउनेछौं। आगामी वर्षमा हामी अरू कक्षामा भर्ना गर्ने अभिभावकलाई पनि सेवा क्षेत्र बढाउँदै लान्छौं, रानाले भने, सामुदायिक विद्यालयमा छोराछोरी पढाउने सबै अभिभावकलाई निःशुल्क स्वास्थ्य बिमा गराउँछौँ। उहाँहरूले १ लाख रुपैयाँ बराबरको स्वास्थ्य सेवा निःशुल्क रूपमा पाउनु हुनेछ। न्यून आर्थिक अवस्था भएका अभिभावकले सामुदायिक विद्यालयमा बालबच्चा पढाउने भएकाले उनीहरूलाई स्वास्थ्य सेवा पनि निःशुल्क दिने दायित्व नगरपालिकाले लिन यो कार्यक्रम लागू गरेको उनले बताए। अहिलेसम्मको अवस्था हेर्दा सामुदायिक विद्यालयमा पढ्नेहरू आर्थिक अवस्था न्यून भएकाहरूका बच्चाहरू छन्। अलि हुनेखानेका बच्चाहरूचाहिँ बोर्डिङतिर पठाएका छन्, उनले भने, उनीहरूका लागि शिक्षा र स्वास्थ्य निःशुल्क दिने उद्देश्यले यो कार्यक्रम लागू गरिएको हो। यो कार्यक्रमका लागि यसवर्ष नगरपालिकाले १० लाख रुपैयाँ बजेट छुट्ट्याएको छ। विनियोजन गरिएको बजेट अपुग भए थप गरिने उनको भनाइ छ। यसबाट नगरपालिकालाई आर्थिक भार थप हुने भए तापनि जनताको सेवा पहिलो प्राथमिकता भएको मेयर रानाले बताए। स्वास्थ्य बिमाको आकर्षणका कारण पनि सामुदायिक विद्यालयमा विद्यार्थी भर्ना गराउने दर बढ्ने अपेक्षा लिएको मेयर रानाले बताए। निःशुल्क स्वास्थ्य बिमा कार्यक्रमबारे प्रचारप्रसार सम्बन्धित सामुदायिक विद्यालयका प्राध्यानध्यापकहरूले गर्ने उनले बताए। भर्ना अभियानका क्रममा प्रधानाध्यापकहरूले आभिभावकलाई जानकारी गराउने उनले बताए। निःशुल्क स्वास्थ्य बिमा गराउने जिम्मेवारी पनि विद्यालयहरूलाई नै दिइने नगरपालिकाले जनाएको छ। शिक्षकहरूमार्फत नै यो बिमा गराउने बताएको छ। केही दिनअघि सबै प्रधानाध्यापकहरूको बैठकमा यो कार्यक्रमको जानकारी गराएका छौं, उनले भने, उहाँहरूबाट स्कुलस्कुलमा प्रचारप्रसार हुन्छ। यसबारे अभिभावकले जान्नु पर्दैन, शिक्षकले नै ल्याएर बिमा गराइ दिनुहुन्छ। सामुदायिक विद्यालयमा भर्ना भएका विद्यायार्थीको एकजना अभिभावकले बिमा गराएको भए पनि सेवा भने परिवारका पाँचजनाले पाउने छन्। परिवारमा जो बिमारी परेता पनि एउटै कार्डबाट पाँच जनासम्मले उपचार सेवा पाउँछन्, उनले भने। स्वास्थ्य बिमा गराइसकेका अभिभावकको हकमा भने यो कार्यक्रम लागु नहुने उनले बताए। यो कार्यक्रमअन्तर्गतको उपचार सेवा नगरपालिकाभित्रका सामुदायिक विद्यालयमा आफ्ना छोराछोरी पढाउने जो कोहीले पाउने मेयर रानाले बताए। नगरपलिकाभित्रको सामुदायिक विद्यालयमा जुन पालिका वा जुन जिल्ला वा जुन देशबाट ल्याएर भर्ना गरे पनि स्वास्थ्य बिमाको सेवा लिन सक्छन्, उनले भने।"
रसुवागढी जलविद्युत्को बढ्यो लागत,"रसुवा : निर्धारित समयमा निर्माण सम्पन्न नहुँदा १११ मेगावाट क्षमताको रसुवागढी जलविद्युत् आयोजनाको लागत करिब पाँच अर्ब रुपैयाँ बढी लागेको छ। भौगोलिक विकटता, वर्षात्को बाढीपहिरो सामान ढुवानीमा ढिलाइ, २०७२ सालको भूकम्प, कोभिड१९ महामारीजस्ता कारणले करिब पाँच अर्ब रुपैयाँ बढी लागत लाग्ने आयोजनाले जनाएको हो। आयोजनाको निर्माण १३ अर्ब ६० करोड रुपैयाँको लागतबाट सम्पन्न हुने सुरुको प्रक्षेपण थियो। नेपाल चीन सिमानाको रसुवागढी नाका हुँदै बग्ने भोटेकोसी नदीको पानी उपयोग गरी निर्माण गरिरहेको आयोजनाको काम अन्तिम चरणमा पुगेको छ। आयोजना गोसाइँकुण्ड गाउँपालिका१ थुमन र २ टिमुरेको भूभागमा पर्दछ। आयोजनाको हालको अवस्थाको लागत ब्याजबाहेक १८ अर्ब ४७ करोड रुपैयाँको हाराहारीमा खर्च हुने भएको छ। १११ मेगावाटको रसुवागढी जलविद्युत् आयोजनाको विद्युत् उत्पादन गर्ने मुख्य उपकरण टर्वाइनको परीक्षण कार्य अन्तिम चरणमा पुगेको छ। स्वदेशी पुँजी तथा प्राविधिकको सक्रियतामा सन् २०१३ देखि निर्माण सुरु गरिएको उक्त जलविद्युत् आयोजनाका सुरुङलगायत सबै संरचना सफलतापूर्वक परीक्षणपश्चात् विद्युत् उत्पादन गर्ने उपकरण रनर घुमाई परीक्षण कार्य अन्तिम चरणमा पुगेको हो। तीनवटा युनिटमध्ये दुईको सफल परीक्षण सम्पन्न भइसकेको र बाँकी एकको परीक्षण कार्य अन्तिम चरणमा पुगेको बताइएको छ। जलविद्युत् आयोजनाका प्रमुख सत्यराम ज्याख्वाकाले हाइड्रोपावरबाट वार्षिक रूपमा ६१ करोड ३८ लाख ६० हजार युनिट विद्युत् उत्पादन हुने बताए। उत्पादित विद्युत् नेपाल विद्युत् प्राधिकरणलाई बिक्री गर्दा वर्षायाममा ४ रुपैयाँ ८० पैसा र हिउँदको याममा ८ रुपैयाँ ४० पैसा प्रतियुनिट प्राप्त हुनेछ। निर्माण गर्नुपर्ने सम्पूर्ण संरचना पूरा भइसकेकाले टावर निर्माण सम्पन्न हुनासाथ रसुवागढीको विद्युत् राष्ट्रिय प्रसारण लाइनमा लैजाने तयारी भइसकेको प्राविधिकले बताएका छन्। आयोजनाको बाँधस्थलको सफल परीक्षण पछि बालुवा थिग्राउने, पोखरी, सुरुङ, पेनस्टक तथा अन्य उपकरणको प्राविधिक परीक्षण भएको रसुवागढी जलविद्युत् कम्पनीका प्रमुख कार्यकारी अधिकृत छवि गैरेले जानकारी दिए। चिलिमे जलविद्युत् आयोजनाको सफल उत्पादनपछि सहायक कम्पनीको रूपमा रसुवागढी आयोजना सुरु भएको हो। २०८० माघ ५ अघि नै पानी भरेर बाँधको सफल परीक्षण गरी सुरुङ, विद्युत्गृह भूमिगत सुरुङहरू, तथा विभिन्न उपकरण परीक्षण भइरहेको छ। कम्पनीका प्रमुख कार्यकारी अधिकृत गैरे भन्छन्, परीक्षणकै लागि अहिले निरन्तर पानी पठाउने काम भइरहेको छ, वैशाखमा उत्पादन थाल्नेछौं। आयोजनाबाट २०८० असारमै विद्युत् उत्पादन गर्ने लक्ष्य लिए पनि अमेरिकी डलरभन्दा नेपाली रुपैयाँ कमजोर हुँदै जानुलगायत काबु बाहिरको परिस्थितिले गर्दा समयावधि थप भएसँगै संशोधित लागत (निर्माण अवधिको ब्याज रकमबाहेक) १८ अर्ब ४७ करोड रुपैयाँ लाग्ने देखिएको प्रमुख गैरेले बताए। वार्षिक ६१ करोड ३८ लाख ७५ हजार युनिट विद्युत् शक्ति उत्पादन भई यस कम्पनीलाई वार्षिक ३ अर्ब २५ करोड रुपैयाँ आम्दानी हुनेछ।"
उत्कृष्ट पर्यटकीय क्षेत्र कालिञ्चोक,"दोलखा : धार्मिक एवं प्रकृतिक पर्यटकको केन्द्र कालिञ्चोक क्षेत्र घुम्नका लागि उत्कृष्ट पर्यटकीय क्षेत्र ह। कालिञ्चोक वर्षयाम होस् या हिउँद जुनसुकै समयमा पनि सुन्दर देखिन्छ। सदरमुकाम चरिकोटबाट १७ किलोमिटर दूरीमा रहेको कालिञ्चोकको धार्मिक विशेषतासँगै प्राकृतिक विशेषतासमेत रहेको छ। राजधानी काठमाडौंंबाट सबैभन्दा नजिकको सुन्दर धार्मिक एवं प्राकृतिक पर्यटकीय केन्द्र कालिञ्चोकले हरेक मौसममा फरकफरक सुन्दरता दिने हुदा पर्यटकले घुम्नका लागि गन्तव्य स्थल बनाउन सक्छन्। कालिञ्चोकको कुरीमा सुविधासम्पन्न होटलहरू छन्। शुक्रबार, शनिबार, विभिन्न पर्व, नयाँ वर्ष र बिदाको समयमा घुम्न लायक ठाउँ हो। ३ हजार ८ सय ४२ मिटरको उचाइमा अवस्थित कालिञ्चोकबाट गौरीशंकर, गणेशलगायतका हिमशृंखला देख्न सकिन्छ। पहाडी टाँकुरामा रहेको कालिञ्चोकमा जलकुण्ड पनि रहेको छ। यहाँको मुख्य विशेषता जलकुण्ड हो। जलकुण्डमा कतैबाट पानी आउने ठाउँ देखिँदैन तर हिउँद वर्षा जुनसुकै समयमा पनि कुण्डमा पानी रहिरहन्छ। कालिञ्चोकमा हरेक वर्ष पुसदेखि फागुन चैतसम्म हिमपात हुने भएकाले धार्मिक लगायत प्राकृतिक सौन्दर्यको अनुपम आनन्द लिन सकिन्छ। फागुनचैतसम्म सेताम्य हिउँले ढाकिने कालिञ्चोकको कुरी र थुम्का आसपास चैत वैशाखमा लालीगुँरासले पाखै ढकमक्क हुन्छ अझ विभिन्न रंगको चिमालले कालिञ्चोकको सौन्दर्यलाई बयान गर्न नसकिने बनाएको हुन्छ। जेठदेखि साउनभदौसम्म विभिन्न प्रजातिका फूलहरूले पाखै रंगीचंगी बनाएको हुन्छ। असारसाउनमा वर्षा र बादलसँग बदलिने मौसमले फूलहरूको सुगन्ध र सौन्दर्यलाई चहकिलो पारिदिन्छ। यही मौसममा हरियो पाखाभरी याक र चौंरीले लुकामारी खेल्दै गरेको दृश्यले पर्यटकहरूलाई मोहित बनाउँछ। कालिञ्चोक भगवती, त्रिपुरा सुन्दरी, बालकुमारी यिनीहरू दिदीबहिनी हुन भन्ने किंबदन्ती रहेको छ। केही दिदीबहीनी सुनखानी, डुमकोट, महांकाल, लादुक, पिस्कर र केही काठ्काडांै उपत्यकालगायतका ठाउँहरूमा रहेका छन् भन्ने किंबदन्ती रहि आएको छ। कालिञ्चोक भगवतीको टापुमा हिमालय पर्वतकी छोरी पार्वतीले महादेव स्वामी पाउँ भनी ८ वर्षको उमेरमा तपस्या गरेकी थिएन्। हिमालय पर्वत (पार्वतीका पिता) ले अरूसँगै विवाह गरिदिन लाग्दा पार्वती भागेर कालिञ्चोक भगवतीको टापुमा आएर तपस्या गरेको र पार्वतीको यत्रतत्र खोजी हुँदा भेडाहरूको छेलो पार्दै कालिञ्चोक भगवतीले नै पार्वतीलाई लुकाएर राखेकी हुन्। पार्वतीको तपस्याले खुसी भएर महादेव दोलखाको देउलाङबाट टापुमा पुुगेर कुण्डको अघिल्तिर महादेवले पार्वतीलाई अंकमाल गरेर प्रेमभाव प्रकट गर्दै पार्वतीले महादेव स्वामी पाएको किंबदन्ती रहिआएको छ। दोलखा सहरमा दानवहरूले दुःख दिँदा दोलखाका बासिन्दाहरू कालिञ्चोको शरणमा टापु उक्लिएका थिए र रक्तबिज जस्ता चमत्कारी दानवलाई पनि पराजित गरेका थिए। रक्तबीज नामको दानवको एकथोपा मात्रै रगत जमिनमा खसेको भए अरू धेरै दानवहरू जन्मिने कारण कालिञ्चौकी माताले टापुमा बध गरेकी हुन् भन्ने किंबदन्ती छ। पृथ्वीको सबैभन्दा सुन्दर टापू कालिञ्चोक भगवतीको वासस्थान पुुग्न कुरीबाट केबलकार सञ्चालनमा आएको छ। केवलकार सञ्चालनमा आएपछि पर्यटकलाई मन्दिर पुग्न निक्कै सजिलो भएको छ। अहिले दैनिक चार पाँच सय पर्यटक पुुग्ने गर्छन् तीमध्ये एक दुुइ सय भारतीय पर्यटक पुुग्ने गरेको कालिञ्चोक भगवती मन्दिर संरक्षण तथा व्यवस्थापनका अध्यक्ष आयुुष तामाङले बताए। पछिल्लो समय कालिञ्चोकको धार्मिक, प्राकृतिक महत्वकाबारेमा विदेशमा समेत प्रचार भएको,केबलकार सञ्चालनमा आएको, खुर्कोटको बाटो रामेछाप हुुदै दोलखामा जोडिएकाले पनि कालिञ्चोक मन्दिरमा भारतिय पर्यटक धेरै आउने गरेको स्थानीय बताउछन्। आन्तरिक पर्यटक मात्र होइन् बाह्य पर्यटकहरू पनि आउने गरेको छ। केही वर्षअघिसम्म आन्तरिक पर्यटक मात्र देखिने कालिञ्चोक मन्दिरमा अहिले दैनिकजसो एक दुुइ सय भारतिय पर्यटक पुुग्ने गरेका छन्। कालिञ्चोकको प्रवेश बजार कुरीबाट १ किलोमिटर केवलकारमार्फत कालिञ्चोकको टाकुरामा पुुग्न सकिने व्यवस्था रहेको छ। कुुरीबाट केबलकारमा टाकुरा पुुगेर फर्कन नेपालीलाई प्रतिव्यक्ति ६ सय रूपैया शुुल्क लाग्ने र भारतीय पर्यटकलाई ९ सय ६० रुपैयाँ अन्य मुलुककालाई १३ सय शुल्क लाग्ने केबलकार टिकट काउन्टरका सन्देश शिवाकोटीले बताए। जनैपूर्णिमा, चैतेदशैं, बडादशैं तथा नयाँ वर्षको समयमा यहाँ मेला लाग्छ । यस मन्दिरमा भएको पार्वती कुण्डमा बली चढाइँदैन तर श्री गणेश तथा अर्को भगवतीका रूपमा बनाइएको मूर्तिमा पाठीको बली चढाइने चलन छ। दोलखा भीमेश्वर, त्रिपुरा सुन्दरी र बालकुमारी भगवती मातासँग पौराणिक सम्बन्ध छ। हिन्दु धर्मावलम्वीहरूले सत्य युुगदेखि मान्दै आएको बडादशै पर्व कालिञ्चोकबाटै सुरु भएको कथन छ। कालिञ्चोकको कुुरी, भगवती माता र मैषासुरकोबीचमा भएको लडाइको स्थानका रूपमा चिनिन्छ।"
तनावबाट मुक्ति पाउन योग गरौं,"फेरिँदो जीवनशैली र अस्वस्थ खानपानका कारण मानिसहरू रोगी मात्र होइन तनावग्रस्त छन। तथ्यांकअनुसार करिब ८० प्रतिशत मानिस केही न केही तनावबाट ग्रसित छन्। तनावलाई सबै रोगको जननीको रूपमा समेत लिइने गरिन्छ। यदि जो कोही मानिसहरू तनावमुक्त र स्वस्थ जीवनयापन गर्न चाहन्छ भने उसले दिनहुँ योगसाधना गर्नुपर्छ। निःशुल्क रूपमा गर्न सकिने योगसाधना मानव जातिका लागि निकै उपयोगी छ। दैनिक बिहान साढे ४ बजेदेखि ८ बजेसम्म योगसाधना गर्नु स्वास्थ्यका लागि फाइदाजनक छ। समाजमा बढिरहेका हिंसा, आत्महत्या, कुटपिट, लुटपाट जस्ता नकारात्मक चिजहरू तनावकै उपज हुन्। योगाभ्यासले मानिसलाई निरोगी मात्र होइन साहसी पनि बनाउँछ। योग भनेको जोड्नु हो। अष्टांग योगभित्र सुन्दर संसार लुकेको हुन्छ। योगाले मानिसको जीवनका लक्ष्यलाई सही मार्गमा हिँड्न सिकाउँछ। कसैलाई लुटपाट, ठगीधन्दा गरेर सम्पत्ति कमाउनु हुँदैन भनेर योगाले सिकाउँछ। हिंसा नगर्ने, सत्यलाई आत्मसात गरेर मात्रै अगाडि बढ्ने, कसैको चित्त नदुखाउने जस्ता विषयहरू योगाका जीवनउपयोगी ज्ञान हुन्। योगाले सदैव सकारात्मक सोचको मात्र विकास गराउँछ। दिसा, पिसाब, हिसाब, किताब र निसाफ जहिल्यै सफा हुनुपर्छ भन्ने ज्ञान योगाकै हो। जीवनलाई सन्तोष राख्नुपर्छ। विजयी होस् वा पराजय सन्तोष लिनसक्नु महानता हो। साधना गर्नुपर्छ। ध्यान गर्नुपर्छ। संसारमा के छ त्यो महत्वपूर्ण विषय होइन। पहिले आफूले आफूलाई राम्रोसँग चिन्न सक्नुपर्छ। जसले आफूलाई राम्रोसँग चिन्न सक्छ, उसले मात्र असल जीवन ज्यून सक्छ। स्थिरतापूर्वक, सुखमय तरिकाले बस्नुलाई आशन भनिन्छ। मानिस खाना नखाएर वर्षौं बाँच्न सक्छ। पानी नपिएर केही दिनमात्र बाँच्छ। तर, प्राणशक्तिबिना चारपाँच मिनेट पनि बाँच्न सक्दैन। त्यो प्राण योगाबाट मात्र प्राप्त हुन्छ। प्राणशक्तिलाई औषधिको राजा पनि भन्ने गरिन्छ। मानिसले शुद्ध खाना खानुपर्छ। जे चिजलाई पनि ध्यानपूर्वक कर्म गर्न सक्नुपर्छ। विश्वभर २ सय बढी देशमा योगा सिकाइन्छ। नेपालका सबै प्रदेश र जिल्लामा समिति बनेर योगाभ्यास हुन्छन्। नेपालमा पछिल्लो समय योग गर्नुपर्छ भन्ने सोचको विकास भएको छ। तर, सरकारले योगलाई त्यति महत्व दिएर हेरेको हामी पाएका छैनौं। स्थानीय सरकार र प्रदेश सरकारले पनि योगाभ्यासको महत्वलाई जनजनमा फैलाउन हातेमालो गर्नुपर्छ। (भट्टराई पातञ्जल योग समिति लुम्बिनी प्रदेशका अध्यक्ष हुन्।)"

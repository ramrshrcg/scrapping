शीर्षक,विवरण
कांग्रेसको निष्कर्ष : तीनकुने घटनाको जिम्मेवारी पूर्वराजा ज्ञानेन्द्रले लिनुपर्छ,"काठमाडौं : सत्तारुढ दल नेपाली कांग्रेसले तिनकुने क्षेत्रमा भएको आक्रमणको जिम्मेवारी पूर्वराजा ज्ञानेन्द्र शाहले लिनुपर्ने निष्कर्ष निकालेको छ। शनिबार बसेको कांग्रेसको पदाधिकारी बैठकले पूर्वराजा ज्ञानेन्द्रकै निर्देशनमा तीनकुनेमा प्रदर्शन भएको र अराजकता फैलाइएको आरोप लगाएको छ। राजावादीहरूको पूर्वयोजनाअनुरुप निजी र सार्वजनिक सम्पत्तिमा क्षति पुर्याएको निष्कर्ष निकालिएको कांग्रेस प्रक्ता प्रकाशशरण महतले बताए। उनका अनुसार बैठकमा गृहमन्त्री रमेश लेखकले शुक्रबार भएको घटनाका विषयमा ब्रिफिङ गरेका थिए। गृहमन्त्री लेखकले प्रहरीले राजावादीको सभास्थल ताकेर कुनै गोली वा टियर ग्यास प्रहार नगरेको बताका थिए। 'राजावादीहरूले जुन हिसाबले लक्षित गरी आक्रमण गर्यो। निजी घर, व्यसायीक घर, मिडिया हाउसमा तोडफोड गरियो। त्यको कांग्रेसले भर्त्सना गरेको छ,' प्रवक्ता महतले भने, 'यो निरंकुश शासन लाद्ने मनसायका साथ यो घटना घटाइएको छ। सिधै यहाँयहाँ आक्रमण गर्ने योजना भएको छ। यसको सम्पूर्ण जिम्मेवारी पूर्वराजा ज्ञानेन्द्र शाहले लिनुपर्छ।' पूर्वराजाकै निर्देशनमा तिनकुनेमा अराजकता फेलाउनेहरू भेला भएको कांग्रर्सको आरोप छ। तोडफोड र आगजनीमा संलग्नलाई कानुनी कारबाही गर्न कांग्रेसले माग गरेको महतले बताए। उनले छिट्टै यस विषयमा सर्वदलीय बैठक आह्वन हुने बताए।"
"अन्नपूर्ण मिडिया माथिको आक्रमण, लोकतन्त्रको जगमाथिको आक्रमण हो","अमेरिका : अन्नपूर्ण मिडिया नेटवर्कमा आतंककारी गतिविधि गदै कर्मचारीलाई कार्यालय भित्रै राखेर तोडफोड गरी आगजनी गर्ने कार्य मिडिया माथिको आक्रमण मात्रै नभई लोकतन्त्रको जग माथिको आक्रमण भएको भन्दै कडा शब्दमा निन्दा गदै प्रेस स्वतन्त्रतामा बढ्दो खतरालाई सम्बोधन गर्न प्रवासी समुदायका नेपालीमुलका अगुवाहरूले नेपाल सरकारलाई आग्रह गरेका छन्। अन्नपूर्ण मिडिया माथिको आक्रमण प्रेसमाथि मात्र नभई लोकतन्त्रको जगमाथिको आक्रमण हो। यस्तो हिंसाको विरुद्धमा उभिनु र पत्रकारहरूको अधिकारको रक्षा गर्नु महत्वपूर्ण छ न्युयोर्क राज्यका मेयरका दक्षिण एसियाली राजनीतिक सल्लाहकार एवं अमेरिकाका सामाजिक अभियन्ता नवराज केसीले एक विज्ञप्ति जारी गदै भनेका छन्। त्यसैगरी भर्जिनिया राज्यबाट अमेजोनका इन्जिनियर ध्रुब सिंह सिलवालले पनि अन्नपूर्ण मिडिया माथि आगजनी सहित तोडफोड गरेपछि एक विज्ञप्ति जारी गदै भनेका छन् सत्यतथ्य र जनताको सेवामा समर्पित संस्था अन्नपूर्ण मिडिया नेटवर्कमा गरिएको हिंसात्मक घटनाको हामी कडा भन्दा कडा शब्दमा निन्दा गर्दछौं। मिडियामाथि हुने हमलाहरू व्यक्ति वा भौतिक सम्पत्ति मात्रै नभएर लोकतन्त्र, अभिव्यक्तिको स्वतन्त्रता, र नागरिकको निष्पक्ष जानकारी पाउन हकप्रतिको प्रत्यक्ष आक्रमण हो। उनले अन्तराष्ट्रिय समुदायलाई अन्नपूर्ण मिडिया माथिको आक्रमणका विरुद्ध एकजुट भई अगाडि बढ्न आग्रह गदै नेपाल सरकारले अन्तर्राष्ट्रिय समुदायमा गरेको पत्रकारिताको अखण्डता र मानवअधिकारको संरक्षणमा प्रतिबद्धता पुनः दोहोर्याउन नेपाल सरकारलाई आह्वान समेत गरेका छन्। नेपालीमुलका अमेरिकनहरूले नेतृत्व गरि सञ्चालनमा रहेका दुई दर्जन भन्दा बढी संघसंस्था र नेपाली समुदायका अगुवाहरूले अन्नपूर्ण मिडिया माथिको आक्रमणको कडा रुपमा निन्दा गदै अन्नपूर्णको साथमा प्रवासी नेपालीहरू रहेका प्रतिबद्धता जाहेर गरेका छन्। अमेरिकाको भर्जिनियाबाट त्यहाँको बाईस्ट्रिम्स् एलएलसीसँगको डिबिएमा अन्नपूर्ण मिडिया नेटवर्कयूएसए मिडिया हाउस सञ्चालन आइरहेका छ।"
२० खेलाडीलाई बन्द प्रशिक्षणमा बोलाइयो,"काठमाडौं : हङकङमा आयोजना हुने चारदेशीय शृंखलाका लागि नेपाल क्रिकेट संघ (क्यान) ले २० खेलाडीलाई बन्द प्रशिक्षणमा बोलाएको छ। क्यानले रोहित पौडेलको कप्तानीमा २० खेलाडीलाई बन्द प्रशिक्षणमा बोलाएको हो। यस संकरण प्रधानमन्त्री कपमा चम्किएका किरण ठगुन्ना, रुपेश सिंह, अर्जुन घर्ती र दिपेन्द्र रावतले पनि प्रशिक्षणमा स्थान बनाएका छन्। शनिबार सम्पन्न भएको प्रधानमन्त्री कपमा राम्रो प्रदर्शन गरेका ४ खेलाडीले राष्ट्रिय टिमको प्रशिक्षणमा स्थान बनाएका हुन्। यस नामावलीमा साहब आलम,वसिर अहमद र नन्दन यादवले राष्ट्रिय टिममा कमब्याक गर्ने मौका पाएका छन्। क्यानले अप्रिल ९ देखि १३ तारिखसम्म हङकङ चाइनामा हुने चार देशीय टी२० प्रतियोगिताका लागि नेपालले २० खेलाडी सम्मेलित नामावली प्रकाशन गरेको हो। प्रतियोगिताको तयारी प्रशिक्षण अप्रिल २ तारिखदेखि भैरहवामा सुरु हुने नेपाल क्रिकेट सङ्घ (क्यान)ले विज्ञप्ति मार्फत जानकारी दिएको छ। यो टिमलाई नवनियुक्त प्रमुख प्रशिक्षक स्टुअर्ट लले प्रशिक्षण दिनेछन्। छनोट भएका खेलाडीहरूको नाम: रोहित पौडेल (कप्तान), आसिफ शेख, किरण ठगुन्ना, लोकेश बम, वसिर अहमद,दिपेन्द्र सिंह ऐरी, रुपेश सिंह, ललित नारायण राजवंशी, सोमपाल कामी,करण केसी सन्दिप जोरा, नन्दन यादव, रिजन ढकाल, गुल्सन झा, अर्जुन घर्ती, कुशल मल्ल,दिपेन्द्र रावत, कुशल भुर्तेल शाहब आलम र विवेक यादव।"
उद्घाटन खेलमा ललितपुर र काठमाडौंले अंक बाँडे,काठमाडौं : नेपाल सुपर लिग (एनएसएल)को उद्घाटन खेलमा ललितपुर सिटी एफसी र काठमाडौं रेजर्सले अंक बाँडेका छन्। त्रिपुरेश्वरस्थित दशरथ रंगशालामा भएको भ्याली डर्बीको प्रतिस्पर्धामा ललितपुर सिटी र काठमाडौं रेजर्सले २२ बराबरीमा खेल सकाएका हुन्। निर्धारित ९० मिनेटको समयमा २१ ले अग्रता बनाइरहेको ललितपुरका लागि थप गरिएको चौथो मिनेटमा डिफेन्डर योगेश गुरुङले डिबक्सभित्र भिन्सेन्ट कोसियालोलाई फाउल गर्दा काठमाडौंले पेनाल्टी पायो। उक्त पेनाल्टीमा भिन्सेन्ट कोसियालोले बिना कुनै गल्ती गोल गरे। जसले काठमाडौंलाई २२ बराबरीमा फर्काउँदै ललितपुरसँग अंक बाँडेको हो। ललितपुर सिटी एफसीले पहिलो हाफमा २ गोल गर्दा काठमाडौं रेजर्सले दोस्रो हाफमा समान २ गोल फर्काउँदा खेल बराबरीमा सकिएको हो। ललितपुरको लागि खेलको छैंटौं मिनेटमा जनेथोन क्यान्डिलानाले दायाँ तर्फबाट गरेको क्रस कमल श्रेष्ठले क्लियर अवस्थामा उनको खुट्टामा लाग्दै गोल भएको हो। १५ औँ मिनेटमा आदित्य शाक्यले गोल गर्दै ललितपुर सिटीको अग्रता दोब्बर गरेका हुन्। उनले डिफ्लेक्टमा आएको बललाई गोल गर्दै ललितपुरका लागि २०को अग्रता बनाएका हुन्। दोस्रो हाफमा भने काठमाडौं निकै सुधारिएर मैदानमा आयो। जसको फलस्वरूप दोस्रो हाफमा काठमाडौंले २ गोल निकाल्यो। खेलको ६४ औं मिनेटमा बायाँ तर्फबाट जिलस्पी जङ कार्कीको हेडर सेकेन्ड बार हुँदै बाहिरिएको हो। खेलको। काठमाडौंले खेलको ७४ औँ मिनेटमा अमडौ डिअपले गर्दै काठमाडौंलाई खेलमा फर्काए। खेलको ८४ औँ मिनेटमा जिलेस्पी जंगको पोस्ट अगाडिबाट हानिएको बल पोस्ट माथिबाट बाहिरिएको हो। ललितपुरले दोस्रो खेल चैत्र २० गते पोखरा थन्डर्ससँग खेल्नेछ। काठमाडौंले दोस्रो खेल झापा एफसीसँग २१ गते खेल्नेछ।
अर्घाखाँचीमा पौडी खेल्ने क्रममा डुबेर २ जनाको मृत्यु,अर्घाखाँची : अर्घाखाँचीको भूमिकास्थान नगरपालिकास्थित झिमरुक नदी र छिर्लिंग खोलाको दोभानको रहमा पौडी खेल्दा डुबेर २ जना युवकको मृत्यु भएको छ। भुमिकास्थान१० धनचौर पुयापाटाका १९ वर्षीय दिलीप नेपाली र १७ वर्षीय अशोक नेपालीको रहमा डुबेर मृत्यु भएको जिल्ला प्रहरी कार्यालय अर्घाखाँचीका निमित्त प्रमुख प्रहरी निरीक्षक विष्णुप्रसाद पौडेलले बताए। घटनाको अनुसन्धान भइरहेको प्रहरीको भनाइ छ।
दिल्लीसँगको यू१९ क्रिकेट : नेपालको क्लिनस्विप,वीरगन्ज : यू१९ विश्वकप क्रिकेटको छनोटको तयारीमा रहेको नेपाली यू१९ टोलीले दिल्ली यू१९ सँगको तीन अभ्यास खेलको शृंखला क्लिनस्विप गरेको छ। वीरगन्जको नारायणी क्रिकेट मैदानमा शनिबार भएको अन्तिम खेलमा दिल्ली डिस्ट्रिक्ट क्रिकेट एशोसियसनलाई ५१ रनले हराउँदै नेपालले शृंखला ३० ले क्लिनस्विप गरेको हो। नेपालले दिएको एक सय २३ रनको लक्ष्य पछ्याएको दिल्ली १७ ओभरमा ७१ रनमा समेटिएको थियो। दिल्लीका रौनक वागेलाले सर्वाधिक १७ रन बनाए। नेपालका दयानन्द मण्डलले चार विकेट लिए। यस्तै विपिनप्रसाद शर्माले दुई तथा नितिश पटेलले एक विकेट हात पारे। यसअघि नेपालले ३९४ ओभरमा अलआउट हुँदै एक सय २२ रन बनाएको थियो। नेपालका रोशन विश्वकर्मा र युवराज खत्रीले समान १८ रन बनाउँदा साहिल पटेल र दिलसाद अलीले समान १७ रनको योगदान दिए। यसअघि नारायणी क्रिकेट मैदानमै चैत १२ मा भएको पहिलो खेलमा नेपाल पाँच विकेट र चैत १४ मा भएको दोस्रो खेलमा नेपाल एक सय दुई रनले विजयी भएको थियो। अप्रिलमा नेपालमै हुने आईसीसी यू१९ विश्वकप एसिया छनोट प्रतियोगिताको तयारीका लागि शृंखला आयोजना गरिएको हो।
अन्नपूर्णमा भएको आक्रमणको निन्दा गर्दै कांग्रेस नेता महरले भने पूर्वराजालाई पनि कारबाहीको भागिदार बनाउनुपर्छ,"काठमाडौं : नेपाली कांग्रेसका केन्द्रीय सदस्य नैनसिंह महरले अन्नपूर्ण मिडिया नेटवर्कमा भएको आक्रमणको निन्दा गरेका छन्। शनिबार तीनकुनेस्थित अन्नपूर्ण मिडिया नेटवर्कको कार्यालय निरीक्षण गर्दै कांग्रेस नेता महरले घटनामा संलग्नमाथि कानुनी कारबाही गर्न सरकारसँग माग गरे। उनले यस घटनामा पूर्वराजा ज्ञानेन्द्र शाहलाई पनि कारबाहीको भागिदार बनाउन माग गरे। 'राजावादीका नाममा तीनकुनेमा जुन हर्कत भएको छ। अन्नपूर्ण पोस्ट्सहित मिडियामाथि भएको प्रहार, निजी सम्पत्तिमाथि गरिएको क्षति गर्ने काम भएको छ। यसले लामो समयपछि नेपाली समाजलाई भड्काउने काम गरेको छ। यस घटनामा पूर्वराजालाई पनि अनुसन्धानको दायरामा ल्याउनुपर्छ। सरकारले दिएको सेवासुविधा पनि सरकारले खोस्नुपर्छ। एउटा आम नेपालीसरह उनीमाथि पनि अनुसन्धान गर्न जरुरी छ,' नेता महरले भने। उनले लोकतन्त्रमा कुनै दल वा व्यक्तिको विकल्प हुनसक्ने तर व्यवस्था नै परिवर्तन असम्भव रहेको बताए। उनले अहिले युवा र प्रवासी नेपालीहरू पनि तानाशाहको पक्षमा नरहेको बताए। नेता महरलाई अन्नपूर्ण मिडिया नेटवर्कमा भएको क्षतिबारे महाप्रबन्धक मनोज बस्नेतले जानकारी गराएका थिए।"
नाट्य उभार,"माहोल अन्तर्राष्ट्रिय नाटक महोत्सवको हो। दिउँसो घाम चर्को भए पनि सहन सकिन्थ्यो। आँखामा परेको घाम छेक्न काफी थियो , अघिल्लो दिन एउटा भव्य समारोहमा विमोचन भएको पुस्तक एक महान् चिकित्सकका प्राचीन रहस्यहरू। कतिखेर स्वाट्टै पार्नुजस्तो भएको थियो यो पुस्तक र त हातमै बोकेर हिँडेको थिएँ। नाटक महोत्सवको वर्ष : मण्डला थिएटरका सेलिब्रेटी कलाकारहरूको व्यस्तता घामभन्दा चर्को थियो। दयाहाङ राई आगन्तुक अतिथिहरूलाई स्वागत गर्न तल्लीन र दर्शक बस्ने ठाउँको घाम छेक्न नसकेकोमा चिन्तित पनि थिए। बुद्धि तामाङ व्यवस्थापनमा व्यस्त, नाजिर हुसेन तयारीबारे जाँचबुझ गर्दै थिए। सोमनाथ खनाल हतारमा। हरिहर शर्मा, अशेष मल्ल आएपछि उहाँहरूसँग भलाकुसारी गर्न थालें। नेपाली सरसामानको स्टल, किताब बेच्ने स्टल, भित्र नाट्य कार्यशाला चलिरहेको, ओहो कस्तो भव्य ! १२ देशका कलाकारहरू मण्डला थिएटरको साँघुरो परिसरभित्र उत्साहित मुद्रामा देखिन्थे। कोही देखिन्थे थकित, भर्खरै आएका होलान् लामो यात्राबाट। काठमाडौंका रंगकर्मी, साहित्यकर्मी, फिल्मकर्मी, पत्रकार, व्यवसायी पनि देखिन्थे त्यहाँ। उपकुलपति निशा शर्माको आगमन प्रमुख अतिथिको रूपमा रहेछ। वर्ष ८१ लाई नाटक महोत्सवको वर्षभन्दा हुन्छ। यति धेरै अन्तर्राष्ट्रिय नाटक महोत्सव नेपालमा शायदै भएका थिए होलान्। भारत नेपाल नाटक महोत्सव नेपाल फिल्म क्याम्पसमा भएको थियो। लालाबालाले १२ वटा देश ल्याएर चौथो अन्तर्राष्ट्रिय बालनाटक महोत्सवको आयोजना गरेको वर्ष पनि यही हो। संगीत नाट्य एकेडेमीले भारतको एनएसडीसँग मिलेर नाटक महोत्सव आयोजना गर्यो। त्यसैगरी, सर्वनाम थिएटरले १३ वटा देश ल्याएर आयोजना गरेको नाटक महोत्सव पनि देशका तीनवटा ठाउँमा पुग्दा माहोल भव्य बन्यो। मण्डला थिएटरले पनि यो महोत्सवलाई देशका विभिन्न भागमा पुर्याएको छ। अन्तर्राष्ट्रिय नाट्य महोत्सव आयोजना गर्न गुरुकुलले छोडेको पदचापमा पछ्याएका हौं हामीहरूले। चुलाचुली थिएटर इलामले आयोजना गरेको नाटक महोत्सवको समीक्षा बेग्लै थियो। चुलाचुलीले जंगललाई नै थिएटर बनायो। दर्शकले त्यहीँ लिए नाटकको मज्जा। शैली थिएटरले बालनाटक महोत्सव आयोजना गर्यो। यसरी विभिन्न किसिमका महोत्सवमा थरीथरीका नाटक नेपाली नाट्य जगत्ले पायो। महोत्सवको मञ्चमा अतिथि र आयोजकहरूको तामझाम चलिरहेकै थियो। सोही बखत अमेरिकी अनुसन्धानकर्ता डा क्लिन्ट जी रोजर्सको पुस्तक एन्सिन्ट सेक्रेट्स् अफ अ मास्टर हिलर, जसलाई नेपाली सञ्चार एवं साहित्यकर्मी गोपीकृष्ण ढुंगानाले सम्पादन गरेका रहेछन्। जसको आवरणमै लेखिएको थियो, एक सशंकित पश्चिमेली, एक पूर्वीय गुरु र जीवनको महान् रहस्य। एक पानाभित्र अर्को गजब विषय देखें, म तपाईंलाई सिकाउन आएको होइन, प्रेम गर्न चैं आएको हुँ। प्रेमले नै तपाईंलाई सिकाउने छ। यति गजब खुराक पढेपछि त्यही किताबले आँखामा परेको घाम छेक्दै यो लेखबारे सामग्री कोरल्न थालें। मोफसलबाट गुञ्जिएको झंकार : सम्झना छ केही वर्षअघिको। राजमार्गमा रंगमञ्च भन्ने लेख छापिएको थियो, अन्नपूर्ण पोस्ट राष्ट्रिय दैनिकको फुर्सदमा। गुरुकुल र सुनील पोखरेलको नेतृत्वमा गोरेटो पनि प्रस्ट नपाएको रंगमञ्च फराकिलो राजमार्गमा आइपुगेको थियो। मोफसललाई जोड्ने प्रमुख मार्ग नै राजमार्ग हो। राजमार्गमा पुगेको नेपाली रंगमञ्चले विभिन्न पक्षको साथ पायो। अरू केही पक्षलाई साथमै लिएर दौडियो। राजमार्गबाट रंगमञ्च मोफसलका विभिन्न गन्तव्यतिर मोडियो र फैलिन थाल्यो उतैतिर। फैलिएर सही गन्तव्यमा पुगेको छ। अब देख्दैछु भविष्यमा रंगमञ्चको राजधानी पोखरा बन्दैछ। काठमाडौंका दर्शकहरू नाटक हेर्न पोखरा जानुपर्ने हुन्छ छिट्टै। किनभने अनुप बरालले अहिलेसम्मकै ठूलो लगानीमा र आधुनिक तौरतरिकाको हंसध्वनि थिएटर निर्माण गरिसकेका छन्। त्यसो त पोखरामा पोखरा थिएटरले रंगमञ्चीय साक्षरता फैलाएको धेरै वर्ष भइसकेको छ। नाटक निर्माणको उद्देश्य होस् वा पठनपाठनका लागि पोखराका धेरै विद्यालयमा अहिले नाटक विधा प्रवेश गरेको छ। पोखरा थिएटरले आफ्ना कलाकारहरूलाई विभिन्न विद्यालयमा पठाएको हो। उनीहरू पोखराबाट नाटक लिएर विभिन्न महोत्सवमा सहभागी हुन यात्रा पनि गर्ने गर्दछन्। प्राकृतिक रूपमा मात्रै हैन, कलामा पनि सुन्दर पोखरा, त्यसमाथि सबैभन्दा परिष्कृृत थिएटर त्यहीँ थपियो। अब नाटक हेर्न जाउँ है पोखरा भन्नुपर्ने हुन्छ। चितवनको नाट्य गतिविधि बेग्लै छ। कर्मी नाट्य समूहका कर्मीहरू अभावमै पनि बेलाबेला सल्बलाउँछन्। अहिले अन्तर्राष्ट्रिय महोत्सव आयोजना गरे। नारायणी कला मन्दिरमा विभिन्न देशका नाटक मञ्चन गरे। काठमाडौंबाट राजमार्गमा निस्किएको रंगमञ्चले अझ धेरै प्रभाव पूर्वमा पार्यो। जहाँ गुरुकुल थियो। झोराहट नाटक घर आयो। कविता नेपालको नेतृत्वमा झापामा परिवर्तन थिएटरको पनि आफ्नै हल छ। शिल्पी थिएटरले सुन्दर हरैंचामा बेग्लै किसिमको एम्पी थिएटर बनाउन थाल्यो। दमकका पनि थिएटर बन्दैछ। मोफसलमा इलामतिरको नाट्य गतिविधि पनि आशालाग्दो छ। चेतना नाट्य समूह, चुलाचुली रंगमञ्चले काम गरिरहेका छन्। ठाउँठाउँमा रंगकर्मीहरू आफ्नो बेग्लै परिचय बनाउन तल्लीन छन्। कर्णालीमा थिएटर बनाउने सपना बोकेर लागिपरेका छन्, उताका केही रंगकर्मी। मोफसलमा यादगार नाटकहरू बन्न थालेका छन्। मोफसलबाट नाटक काठमाडौं ल्याएर राम्रो प्रभाव छोड्न सफल नाटकहरू हुन्, चुलाचुलीको झोडा र झोराहटको बर्बरिक। बर्बरिक नाटक कुञ्ज थिएटरमा अलिक अगाडि नै मञ्चन भएको हो भने झोडा शिल्पी थिएटरमा यही वर्ष मञ्चन भएको नाटक थियो। मोफसलबाट ठूलो कलाकार टोलीसहित आएको झोडा नाटकको झंकार अझै बाँकी छ। विद्यालयहरूमा ड्रामा सर : एक दिन विजय बिस्फोटले फोन गरेर भने, अब ममा पहिला जस्तो रिस पनि छैन। मैले मसँग भएको सीप ज्ञान बाँड्ने क्षेत्र भनेको स्कुलहरू नै हो। म स्कुल पढाउँछु। त्यसका लागि उपयुक्त पात्र तिमी नै देखें। मैले पनि स्कुल खोज्ने वचन दिएँ। तर त्यो वचन अहिलेसम्म पूरा गर्न सकेको छैन। अहिलेका केटाकेटीलाई जस्तो ल दाइ, त्यो स्कुलमा गएर पढाउनू भनेर विजय बिस्फोटलाई भन्न अप्ठ्यारो लाग्दोरहेछ। कारण यत्ति हो। उहाँले भनेपछि पनि सुलभ पाण्डे र विजय नेपाललाई दुईवटा विद्यालयमा पठाएँ। उनीहरूले काम गरिरहेकै छन्। मण्डला थिएटरले एकदिन मलाई गेस्ट क्लास लिन बोलायो। ती एक वर्षको कोर्स गर्ने सबै भविष्यका नाट्य शिक्षकहरू थिए। जेहोस्, अहिले आएर नयाँ पुराना सबैको ध्यान विद्यालयहरूमा नाट्य विधा फैलाउनेमा छ। हामी करिब ५० जना रंगकर्मी काठमाडौंका विभिन्न विद्यालयमा नाटक पढाइरहेका छौं। कुनै कुनै विद्यालयमा दुईजना रंगकर्मी छौं। आफैं १५ वर्षदेखि चारवटा विद्यालयमा निरन्तर नाट्य विधामा नयाँनयाँ अन्वेषणहरू गरिरहेको छु। पढाउनेमात्रै नभएर लालाबालाहरूलाई धेरैभन्दा धेरै नाट्य विधाका हाँगाहरूमा रसास्वादन गराउन मनपर्छ। लालाबाला मात्रै नभएर विद्यालय र अभिभावकहरूलाई समेत सहभागितामूलक रंगमञ्चीय अवधारणामा थिएटरसम्म पुर्याउनु मेरो लक्ष्य छ। अहिले विद्यालयहरू एउटा थिएटर आफ्नै हाताभित्र हुनुपर्ने सोच राख्छन्। काठमाडौं बाहिर पनि धेरै विद्यालयले नाट्य विधालाई समेटेका छन्। अहिले धेरैजसो विद्यालयमा नाटक निर्माण हुन्छन्। ती निर्माण भएका नाटकहरू थिएटरसम्म आइपुग्छन् र टिकटमा दर्शकले हेर्छन्। विद्यालयमा उपलब्ध हुने खुल्ला ठाउँ वा भएका सानाठूला हललाई थिएटरको शैलीमा पुनर्निर्माण वा तयारी गरेर पनि नाटक मञ्चन गराइरहेको छु। अहिले धेरै विद्यालयहरू त थिएटर वा ब्ल्याक बक्स विद्यालय हाताभित्रै हुनुपर्छ भनेर लागिपरेका छन्। बाटोमा हिँड्दा ऊ ड्रामा सर भनेर बोलाउने विद्यार्थी धेरै भेट्छु। विद्यालयहरूको पठनपाठनको शैली, पाठ्यसामग्री परिवेश सुहाउँदो बन्दैछ। परिवेश सुहाउँदो पाठ्यसामग्री बन्दै गर्दा नाट्य विधा विद्यालयहरूमा यसरी फस्टाउँदै गएको हो। लालाबालाहरूले विभिन्न चरित्र र कथामा बाँचेको विद्यालय र अभिभावक दुवैले रुचाए। उनीहरूको रुचिको कारण हो विद्यालयहरूमा नाट्य विधाको माग बढ्नु। अचेल विद्यालयहरूले हरेक कक्षाका सबै विद्यार्थी नाटकमा समावेश हुन् भन्ने सोच्छन्। विद्यार्थीमा बेग्लै आत्मविश्वास देखिन्छ, भाषाको विकास हुने भयो। नाटक कक्षाकोठामा पढाउने मात्र हैन। तयार गरेर विभिन्न महोत्सवमा सहभागी हुने र आफैं अन्तर्राष्ट्रिय स्तरका महोत्सव आयोजना गर्न पनि विद्यालयहरू उत्साहित छन्। काठमाडौं प्रज्ञा कुञ्ज स्कुल २० जना बालबालिकाको टोली लिएर विभिन्न नाटक महोत्सवमा सहभागी हुन अस्ट्रेलिया, पोल्यान्ड, फ्रान्स, बेलारुस, बंगलादेश, भारतजस्ता देशमा पुगिसकेको छ। यस्तै, कान्जिरोवा, रोजबर्ड, पाठशाला नेपाल, अक्षरा, भ्याली भ्यु स्कुलले पनि मेरै नेतृत्वमा नाटक लिएर विभिन्न देशमा मञ्चन गरे। लालाबाला अन्तर्राष्ट्रिय काठमाडौं बालनाटक महोत्सवको पाँचौं संस्करण इम्पेरियल वल्र्ड स्कुलले आउने नोभेम्बरमा आयोजना गर्दैछ। यो महोत्सव मातृभूमि, अक्षरा, स्वस्तिश्री गुरुकुल र ब्राइट फ्युचर स्कुलले क्रमश: आयोजना गरिसकेका छन्। प्रज्ञा कुञ्जले स्कुल थिएटर फेस्टिवल र मोनो एक्ट फेस्टिवल पनि आयोजना गर्यो। यसरी विद्यालयहरूमा नाटक विधा मौलाइरहेको छ। विद्यालयहरूलाई नाटक र रंगमञ्चसँग सम्बन्धित हरेक कार्यक्रम रोचक लाग्न थालेको छ। नेपाली सिनेमा र रंगमञ्चको मितेरी पथ : बुधबार सकिएको नाटक महोत्सवमा यही शीर्षकमा छलफल भएको थियो, नत्र पहिलापहिला भन्थे रंगकर्मीहरू फिल्ममा पलायन भए। यो मितेरी पथको श्रेय पनि गुरुकुललाई दिन मिल्छ। जसरी अहिले मण्डला थिएटर फिल्मकर्मीहरूका लागि हब बनेको छ, गुरुकुलको अवस्था यही स्थानमा थियो पहिला। अहिले नेपाली फिल्मको अवस्था हेर्दा रंगमञ्चले धानेको नेपाली फिल्म क्षेत्रभन्दा फरक पर्दैन। विभिन्न थिएटरमा तालिम लिएका कलाकारहरू अहिले फिल्ममा व्यस्त छन्। नयाँ पुराना नाटक निर्देशकहरू फिल्म खेल्ने अफर पूरा गर्न फिल्मका स्क्रिप्ट हातमा बोकेर हिँड्छन्। उनीहरूलाई फिल्म खेलिदिन अफर आउन थाल्यो। फिल्म निर्देशक, निर्माताहरू आफ्नो फिल्मको लागि उपयुक्त चरित्र खोज्न थिएटर धाउन थाले। मानिसहरू भन्न थाले फिल्म क्षेत्र रंगमञ्चतिर ढल्कियो। हरेक थिएटरका कलाकारको हातमा फिल्मको स्क्रिप्ट भएपछि नाटक खेल्ने कलाकारहरूको अभाव हुने नै भयो। विश्वासिलो अभिनय हेर्ने दर्शकको धोको थिएटरका कलाकारहरूले पूरा गरिदिए। त्यसकारण हो, यसरी माहोल फेरिएको। मितेरी पथले कहिलेसम्म यो साइनो थेग्ला त ? नाट्य प्रस्तुति, नाटकमा संगीतको : नाटक हेर्न थालेको गुरुकुलको उदयदेखि हो। असली नाटकको स्वाद पनि त्यहीँ बस्यो। पछिपछि गुरुकुलकै शैली पछ्याउँदै नाटकहरू बन्न थाले। सबै थिएटरमा उही शैलीलाई पछ्याउँदै नाटक निर्माण हुन थाले, केही वर्ष। नाटक निर्देशक सुलक्षण भारतीले आफ्नो बेग्लै शैलीमा नाटकहरू निर्माण गरिरहे। निर्देशक घिमिरे युवराजको शैली फेरि विशेष छ। हिजोआज नाट्य प्रस्तुति केही फेरिन थाल्यो। फेरिएको महŒवपूर्ण पक्ष भनेको गीतसंगीत विधाको नाटकमा प्रवेश हो। नाट्य प्रस्तुति एक्लै दौडिने विधा होइन। यसले कविता, कथा, नृत्य, ललितकला, मार्सल आर्टजस्ता विधालाई सँगै अटाएर लिएर जान सक्छ। र धेरै नाट्य प्रस्तुतिमा यो अनुभव पनि भइसकेको छ। तर हिजोआज नाटकमा अचम्मसँग गीतसंगीतले प्रवेश पाएको छ। निर्देशक घिमिरे युवराज पनि संगीत टोलीलाई अगाडि राखेर नाटक बनाउन थाले। संगीत टोलीले नाटकमा प्रत्यक्ष गीतसंगीत गर्न थाल्यो। झकेन बीसीले निर्देशन गरेको नाटक अग्नि चक्षुमा संगीतमा विशेष मिहिनेत गरिएको थियो। अनुप बरालको नाटक एउटा सपनाको अवशानमा पनि गीतसंगीतको महŒवपूर्ण भूमिका थियो। मण्डला थिएटरमा मञ्चन भएका धेरै नाटकमा गीतसंगीत प्रमुख रूपमा आए। संगीता थापा, अनिल सुब्बाले गीतसंगीतलाई प्रत्यक्ष राखेर नाटक बनाए। आकांक्षा कार्की पनि नाटकमा प्रत्यक्ष गीतसंगीतलाई प्राथमिकता दिन्छिन्। मेरो अघिल्लो नाटक युगको साँचोले पनि प्रत्यक्ष गीतसंगीत राख्न बाध्य पार्यो। नाटकमा पृष्ठभूमिमा अति आवश्यक पर्दा प्रयोग हुने संगीत अहिले नाटकहरूमा अग्रभागमा आउन थाल्यो। घोषित नगरे पनि अहिले बनेका केही नाटक म्युजिकल प्लेकै ढंगमा छन्। यसले दर्शकलाई भव्य मनोरञ्जन दिलायो भने निर्देशकको सोचमा संगीतकार सारथि बनिदियो। नेपालमा नाटकको इतिहास हेर्दा डबली वा सडकबाट मञ्चतिर प्रवेश गरेको थियो। गुरुकुलको प्रवेशसँगै नाटक प्रोसेनियम थिएटर अझ भनौं ब्ल्याक बक्सको अवधारणामा आइपुग्यो। धेरै थिएटरहरू यही अवधारणामा बने पनि। ब्ल्याक बक्सको अवधारणा भनेको मञ्चको आकार नाट्य प्रस्तुतिको आवश्यकताअनुसार घटबढ हुन्छ। दर्शक र मञ्चको अवस्था नै फेरिन सक्ने गतिशील अवधारणा हो, ब्ल्याक बक्सको। अहिले बनिरहेका नाटकहरूको शैली हेर्दा अब नेपाली नाटकहरू अझ भव्य र लार्ज स्केलमा म्युजिकल प्लेको रूपमा अघि बढ्छन् कि जस्तो लाग्दैछ। च्याब्रुङको चर्काे स्वर : सुरज तमुले जेडी तमुको र अनिल सुब्बाको नाटकमा अभिनय गरे। दुवै नाटकलाई मैले म्युजिकल प्ले भन्न रुचाएँ। दुवै नाटकमा सुरजलाई भनेको थिएँ, नाटक राम्रो लाग्यो। तर म्युजिक औधी चर्काे भयो। प्रसंग कोट्ट्याउन खोजेको गीतसंगीतको हैन। च्याब्रुङ भनेपछि कुनै जाति विशेषको झल्को आयो होला नि त ! धेरै अगाडि हो शिल्पी थिएटरमा लाटो पहाड नाटक मञ्चन भएको थियो। जुन नाटकको कुरा अहिले पनि थिएटरहरूमा हुने गर्छ। उपेन्द्र सुब्बाको कथामा बनेको नाटक थियो यो। सरिता शाहले नाटक लू निर्देशन गरिन्। नाटक अग्नि चक्षुमा नेवारी परिवेश झल्किन्थ्यो। सुदन किराँतीले आफ्नो पुस्तकमाथि नाटक बनाउन खोजेका थिए। कमल ढकालमार्फत म पुगेको थिएँ पहिलो वार्तालापमा। कलाकार छनोटदेखि लिएर बजेटसम्मको कुरा भएर हामी छुटेका थियौं। करिब एक डेढ वर्षपछि मलाई थाहा नै नदिई राजन मुकारुङमार्फत नाटक अनिल सुब्बाको जिम्मामा आइपुगेछ। कलाकार भने उनै सुरज तमु थिए। जसलाई मैले पनि कलाकारको रूपमा सोचिराखेको थिएँ। सुदन किराँतीको प्रसंग जोड्नुको कारण भने बाहुन निर्देशकबाट जनजाति निर्देशकको हातमा कथा पुग्नु हो। पेसागत मर्यादाका कुरा पनि हुन्छन् नि त, जस्ट किडिङ ! तर यो मजाक गर्ने विषय हैन। यो त्यही समय हो जतिबेला दलित, जनजाति, मधेसी, पिछडा वर्गका विषयमा नाटक बने, मञ्चन हुन थाले। धेरैजसो जनजातिका विषयमा नाटक बन्ने हुनाले अहिले मण्डला थिएटरका दर्शक बेग्लै छन्। जनजातिका विषयमा बनेका नाटकमा दर्शकको ओइरो लाग्यो। त्यसकारण पनि निर्माता, निर्देशकहरू नाटक निर्माण गर्न हौसिए। नाटकको कमाइको नयाँ नयाँ रेकर्ड बस्न थाल्यो। बुद्धि तामाङले कसोगरी हो समय निकालेर नाटक निर्देशन गरे। निर्माता, निर्देशकहरू नै तामाङको नाटक आयो, अब मगरको आउँछ। मगरको नाटकले नयाँ इतिहास बनाउँछ भन्न थाले। हौसिएका निर्देशक, निर्माता, कलाकारहरू अब लिम्बूको पालो है ! भन्न थाले। यसरी जनजातिका विषयमा बग्रेल्ती बन्न थाले नाटकहरू। यतिसम्मकि एउटै विषयमा पनि दुईटा नाटक बन्यो, मुकुम्लुङ। शदियौंदेखि दबिएका जनजातिका विषयहरू यसरी नाटकमा आउन थाल्यो। उनीहरूकै विभिन्न मुद्दाहरूमा नाटक बन्न थाले। जुन नाटकले बेग्लै दर्शकको एउटा जमात थिएटरमा ल्यायो। विभिन्न कारणले अगाडि आउन नसकेका मुद्दाहरू नाटकमार्फत सतहमा आउन थाले। ती मुद्दाहरूमा बहस हुन थाल्यो। मण्डला थिएटरको आगमनपछि नाट्य जगत्मा थपिएको यो मुख्य उपलब्धि हो। थपिँदै थिएटरहरू : साना क्षमताका प्रोसिनियम थिएटरहरू काठमाडौंमा मात्रै आठवटा पुगेका थिए। गुरुकुल बन्द भएपछि विमल सुवेदीको थिएटर भिलेज पनि बन्द भयो। केदार श्रेष्ठको थिएटर मल निष्क्रिय छ भने सुलक्षण भारतीले निर्माण गरेको पुरानो घर थिएटर बन्द गर्ने घोषणा गरिसकेका छन्। सर्वनाम थिएटर, कुञ्ज थिएटर, नेपाल फिल्म क्याम्पसको स्टुडियो थिएटर, ओजस थिएटर जसोतसो सुखदु:खले चलिरहेका छन्। कथा घेराले सञ्चालनमा ल्याएको कौसी थिएटरको प्रस्तुतिका कारणले बेग्लै परिचय छ। शिल्पी थिएटर पुनर्निर्माण भएर नयाँ स्वरूपमा आउँदैछ। मण्डला थिएटर एउटा बिजनेस हाउसको स्वरूपमा अगाडि बढेको छ। मण्डलाभित्र साना र ठूला गरी दुईवटा थिएटर छन्। पोखरा थिएटरले नियमित नाटक गरिरहेकै छ। पोखरामै हंशध्वनि थिएटर थपियो। थिएटर भिलेज एउटा अर्को मौका पर्खिरहेको छ। बनेका थिएटरहरू बन्द भए पनि रंगकर्मीहरू निराश छैनन्। नयाँ योजना बुनेर थिएटरहरू थपिँदै छन्। मौलिकताको खोजी : एकातिर जनजाति, मधेसी, पिछडा वर्गका विषयमा मौलिक नाटक बनिरहेका छन् भने अर्कोतिर विदेशी अनुवादित नाटक मञ्चन हुने प्रक्रिया पनि कम छैन। यति धेरै नाटक मञ्चन भइरहँदा त्यहाँ मञ्चन हुने नाटकहरू चाहिँ कहाँबाट आउँछन् ? नाटक लेखनमा सर्जकहरूलाई किन रुचि छैन ? यो छलफलको विषय हुन सक्छ। पक्का कुरा चाहिँ के हो भने नेपाली भाषामा नाटकहरू कमै लेखिन्छन्। निर्देशकहरूले आफूलाई काम गर्न मन लागेका विषयमा आफैं आँसुरचना गरेर नाटक तयार गर्छन् वा लेख्ने गर्छन्। स्वतस्फूर्त रूपमा नाटक लेखन कार्य विकास हुन सकेको छैन। म आफैंले पनि पछिल्लो नाटक युगको साँचो विदेशी म्युजिकल प्ले, चार्ली एन्ड द चक्लेट फ्याक्ट्रीमा आधारित भएर गरेको हुँ। विद्यालयहरूमा भने आफैंले लेखेका नाटकहरू मञ्चन गर्ने गरेको छु। केपीकेएस नाट्य उत्सव२०८१ मा मैले लेखेका र निर्देशन गरेका १२ वटा नाटक चैतको तेस्रो साता स्टुडियो थिएटरमा मञ्चन हुँदैछन्। १२ वटा नाटकमा एउटामात्रै अंग्रेजी नाटक परेको छ। बाँकी ११ वटा नेपाली हुन्। त्यसमा पनि तीनवटा नाटक यही वर्ष लेखेको हुँ। अभिभावक दिवस लक्षित छोटा नाटक भने चारवटा लेखें यो वर्ष। विदेशी नाटक अनुवाद गरेर मञ्चन गर्न सजिलो हुने हुनाले निर्देशकहरूको ध्यान त्यसतर्फ गएको हो। नयाँ बेग्लै खालका नाटकको स्वाद लिन पाइने भयो। नाटक गर्नेहरू थपिए। नाटक घर थपिए। नेपाली नाटक देशविदेशमा मञ्चन हुन थाले। अनेकथरीका नाटक महोत्सवमा विदेशी नाटकहरू यहीँ हेर्न पाईन्छ। स्कुल कलेजहरूमा नाटक निर्माण, मञ्चन गर्ने चलन बढ्यो। हरेक वर्गमा नाट्य चेत बेग्लै छ। नाटकमा सेलिब्रेटी : नाटक खेल्ने कलाकारलाई सेलिबे्रटी मान्न थालेको भर्खरैदेखि हो। चर्चित सेलिब्रेटी कलाकारलाई नाटकमा अभिनय गराउने चलन भने अलि अगाडिदेखिकै हो। निर्देशक अनुप बराल र विमल सुवेदी यो मोर्चाका नायक हुन् भन्दा फरक नपर्ला। राजेश हमाल, दिव्य देव, केकी अधिकारीले उनै निर्देशकद्वयसँग नाटक खेलेको अलि अगाडि नै हो। घिमिरे युवराज पनि यो मोर्चामा अगाडि नै छन्। उनले नीर शाह, हरिहर शर्माजस्ता बादशाहलाई थिएटरमा ल्याए भने कुमार नगरकोटीको नाटक ट्रान्जिट त झन् सेलिब्रेटी कलाकारकै कारण चर्चामा आयो। हातका दिनमा सेलिब्रेटी कलाकारले नाटक खेल्ने चलन अलि बाक्लै हुन थाल्यो। भर्खरै केदार श्रेष्ठले निर्देशन गरेको नाटक ढुकढुकीमा कर्मा शाक्य र मेनका प्रधानको जोडी खुब जम्यो। लगत्तै फेरि नासिर हुसेनले बिजय बराललाई राखेर अर्को नाटक बनाए। केदारको नाटकमा दयाहाङ राई निर्माता बने भने विजय बरालले पशुपति राईको नाटक निर्माण गरे। यसरी चलचित्रमार्फत पाएको ख्यातिलाई थिएटर भित्र्याउने चलन चल्न थाल्यो। विधा एक्लो छैन। रंगमञ्चभित्रै पनि पठनपाठन, अभिनय, निर्देशन, सेट तथा सरसामान निर्माण, लाइट डिजाइन, भेषभूषा डिजाइन, लेखनजस्ता विविध पक्षमा काम गर्न सकिन्छ। गरिरहेका छन् धेरैले। अहिलेको नाट्य उभारले विभिन्न अरू विधालाई सँगसँगै लिएर जान थालेको छ। ती विधामा समेत रंगकर्मीहरू पोख्त बन्दैछन्। कमसेकम नाटक गरेर, चिया खाने पैसा हुँदैन, गाडी भाडा तिर्ने पैसा हुँदैन भन्ने रंगकर्मी अब बिरलै भेटिनेछन्, आशा गरौं !"
"पूर्वराजा ज्ञानेन्द्र शाहलाई महानगरले काट्यो आठ पत्र, ७ लाख ९३ हजार जरिवाना तोकियो","काठमाडौं : काठमाडौं महानगरपालिकाले पूर्वराजा ज्ञानेन्द्र शाहलाई विभिन्न शीर्षकमा जरिवाना गरेको छ। काठमाडौं महानगरपालिकाले शुक्रबार तीनकुने क्षेत्रमा पुर्याएको क्षति विविरणसहित विभिन्न शीर्षकमा जरिवाना तोकेर निर्मल निवासलाई पत्र काटेको हो। महानगरले फोहोरमैला, बोट विरुवा तथा रेलिङमा क्षति, वारुणयन्त्रमा क्षतिलगायत शीर्षकमा जरिवाना गरेको हो। महानगरले पूर्वराजा ज्ञानेन्द्रलाई ७ लाख ९३ हजार जरिवाना तोकेको हो।"
पुलिसले जित्यो प्रधानमन्त्री कपको उपाधि,काठमाडौं : आठौं संस्करणको प्रधानमन्त्री कप पुरुष राष्ट्रिय क्रिकेट प्रतियोगिताको उपाधि नेपाल पुलिस क्लबले जितेको छ। नेपाल पुलिस क्लबले त्रिभुवन आर्मी क्लबलाई ६ विकेटले पराजित गर्दै उपाधि जितेको हो। यो जितसँगै साविक विजेता नेपाल पुलिस क्लबले उपाधि रक्षा गरेको छ। यो प्रधानमन्त्री कपको इतिहासमा पुलिसको चौथो उपाधि हो। सिद्धार्थनगरस्थित सिद्धार्थ क्रिकेट स्टेडियममा टस हारेर ब्याटिङको निम्तो पाएको त्रिभुवन आर्मी क्लब ४३ ओभरमा १५४ रन बनाउँदै अल आउट भएको थियो। आर्मीले दिएको १५५ रनको विजयी लक्ष्य पछाएको पुलिसले २५२ ओभरमा चार विकेट गुमाउँदै लक्ष्य पूरा गरेको हो। फाइनल खेलमा पुलिसका लागि ओपनर ब्याटर कुशल भुर्तेलले ६१ रनको अर्धशतकीय पारी खेले उनले ७० बलमा ७ चौका र ३ छक्का प्रहार गरे। अर्का ब्याटर अमित श्रेष्ठले ३९ रन बनाए। दिलिप नाथ ३१ रनमा अविजित रहे। त्यस्तै अर्जुन साउद नौ रनमा अविजित रहे। आर्मीका लागि बलिङतर्फ साहब आलमले सर्वाधिक ३ विकेट लिए। उनले १० ओभरमा ५१ रन खर्चिए। नरेन साउदले एक विकेट लिए। त्यसअघि ब्याटिङ गरेको त्रिभुवन आर्मी क्लबका लागि मिडल अर्डरमा आएका बसिर अहमदले सर्वाधिक ८६ रनको पारी खेलेका थिए। उनले १०४ बलमा ९ चौका र एक छक्का प्रहार गरेका हुन्। कप्तान विनोद भण्डारीले २९ रन बनाउँदा विवेक यादवले ११ रन जोडे। अन्य कुनै पनि ब्याटरले दोहोरो अङ्कमा रन बनाउन सकेनन्। यसका लागि बलिङतर्फ करण केसी र सागर ढकालले समान ३३ विकेट लिए। कप्तान दिपेन्द्र सिंह ऐरीले दुई विकेट लिँदा ललित राजवंशी र गुल्सन झाले ११ विकेट लिए। अघि पुलिसले २०१७ मा त्रिभुवन आर्मी क्लबसँगै उपाधि बाँडेको थियो। २०१९ मा पनि नेपाल पुलिस क्लबले त्रिभुवन आर्मी क्लबलाई चार विकेटले हराउँदै उपाधि जितेको थियो। फाइनल अघि भएको लिग चरणको खेलमा त्रिभुवन आर्मीसँग पराजित भएको पुलिसले कमब्याक गर्दै फाइनलमा उपाधि चुमेको हो। चरणको अन्तिम खेलमा आर्मीले नेपाल पुलिस क्लबलाई चार विकेटले हराएको थियो।
राजावादीको प्रदर्शनमा 'पेस्तोल'सहित देखिएका व्यक्ति को हुन्?,"काठमाडौं : राजवादीको प्रदर्शनमा शुक्रबार एक व्यक्ति पेस्तोल लिएरै सडकमा उत्रिएको भिडियो सामाजिक सञ्जालमा भाइरल बनिरहेको छ। कतिपयले उक्त व्यक्तिलाई राजावादी भनिरहेका छन् भने कतिपयले सादा प्रहरी भएको बताइरहेका छन्। खासमा उनी को थिए, जो प्रदर्शनका क्रममा पेस्तोल लिएरै सडकमा 'पोजिसन' लिँदै गरेको देखिए। सामाजिक सञ्जालमा भिडियो भाइरल बनेपछि प्रहरीले त्यस विषयमा सोधीखोजी गरेको थियो। ती व्यक्ति लागु औषध नियन्त्रण व्युरोका सादा प्रहरी रहेको प्रहरी स्रोतले जानकारी दिएको छ। व्युरोका एक उच्च अधिकारीले पनि ती व्यक्ति आफ्नै कार्यालयका सादा प्रहरी रहेको पुष्टि गरे। आन्दोलनका क्रममा व्युरोको गाडी राजावादी प्रदर्शनकारीले नियन्त्रणमा लिएर तोडफोड गर्दै थिए। सोही क्रममा सादा पोसाकका ती प्रहरीले पेस्तोलसहित पोजिसन लिएको ती अधिकारीको भनाइ छ। 'आफूहरूमाथि नै आक्रमण हुने भएपछि उहाँ (ती प्रहरी)ले पोजिसिन लिएका हुन्। घटनामा हाम्रो गाडी पनि जलाइएको छ,' अन्नपूर्ण पोस्ट्सँग ती अधिकारीले भने।"
मानव अधिकार आयोगले भन्यो अन्नपूर्णलगायत मिडियामा भएको आक्रमण प्रेस स्वतन्त्रतामाथिको हनन हो,"काठमाडौं : राष्ट्रिय मानव अधिकार आयोगले मिडियामाथि भएको आक्रमणप्रति भर्त्सना गरेको छ। अन्नपूर्ण मिडिया नेटवर्कको कार्यालयमा राजावादीहरूले गरेको तोडफोडको निरीक्षण गर्दै आयोगको टोलीले गम्भीर आपत्ति जनाएको हो। आयोगका सहसचिव यज्ञप्रसाद अधिकारीले राजावादीहरूले मिडियामाथि गरेको आक्रमणलाई प्रेस स्वतन्त्रताको हनन भएको बताए। उनले प्रेस स्वतन्त्रताको हननसँगै प्रदर्शनकारीले मानव अधिकारको उल्लंघन गरेको आरोप पनि लगाए। 'यो घटना पूर्णतः प्रेस स्वतन्त्रतामाथि गरिएको हनन हो। कार्यालयमा काम गरिरहेका बेला तोडफोड गर्नु, आगजनी प्रयास गर्नु मानव अधिकारको उल्लंघन पनि हो,' सहसचिव अधिकारीले भने। उनले अन्नपूर्ण पोस्ट्लगायत मिडियामाथि भएको आक्रमण र पत्रकारको निधनप्रति आयोगले विशेष चासो लिएको र यस विषयमा सम्बन्धित निकायसँग न्यायको पहल गरिने बताए। अधिकारीसँगै आयोगका सहप्रवक्ता श्यामबाबु काफ्ले पनि अन्नपूर्णमा भएको क्षतिको अवलोकन गरेका थिए। उनीहरूलाई अन्नपूर्ण मिडियाका महाप्रबन्धक मनोज बस्नेतले क्षतिबारे जानकारी गराएका थिए। आयोगका सहसचिव अधिकारीले राजावादीले शुक्रबार तीनकुनेमा हिंसात्मक प्रदर्शन गरेको बताएका थिए।"
पानीको ट्यांकीमा बालिका डुबेर मृत्यु,ताप्लेजुङ : पानीको ट्यांकीमा बालिका डुबेर मृत्यु भएको छ। सिरिजंघा गाउँपालिका४ खेसेवा बस्ने ताराहाङ मावोकी छोरी ६ वर्षीया ईतुङ्ना मावोको घर नजिकै रहेको पानीको ट्यांकीमा डुबेर मृत्यु भएको हो। डुबेर अशक्त भएकी उनको उपचारका लागि प्राथमिक स्वास्थ्य केन्द्र तेल्लोकतर्फ लैजाने क्रममा बाटोमै मृत्यु भएको हो। यस सम्बन्धमा प्रहरीले आवश्यक अनुसन्धान गरिरहेको छ।
राजावादीको छाडातन्त्रलाई छुट दिन सकिँदैन : प्रचण्ड,काठमाडौं : समाजवादी मोर्चाले राजावादीको क्रियाकलापको सशक्त ढंगले प्रतिवाद गर्ने जनाएको छ। शनिबार नेकपा एकीकृत समाजवादीको पार्टी कार्यालयको अवस्थाबारे जानकारी लिँदै समाजवादी मोर्चाका नेताहरूले राजावादीको क्रियाकलाप आपराधिक भएको भन्दै सशक्त ढंगले प्रतिवाद गर्ने जनाएको हो। नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले राजावादीको छाडातन्त्रलाई छुट दिन नसकिने बताए। ज्ञानेन्द्र शाहको मानसिकता आपराधिक छ भन्ने पुनः पुष्टि भएको भन्दै उनले सरकारले कडा कदम चाल्नुपर्ने जिकिर गरे। सरकार र प्रहरीको राम्रो तयारी नदेखिएको र ठूलो जनधनको क्षति भएको उनले बताए। प्रचण्डले काठमाडौंमा विवेकहीन र आपराधिक घटना हुँदा सुरक्षा निकाय समयमै उपस्थित हुन नसक्ने अवस्थाको सरकारले गम्भीर रूपमा समीक्षा गर्नुपर्ने बताए। त्यस्तै नेकपाका महासचिव नेत्रबिक्रम चन्द बिप्लवले राजावादीको क्रियाकलाप आपराधिक रहेकाले सशक्त ढंगले प्रतिवाद गर्ने बताए। राजावादी समर्थकहरूले शुक्रबार नेकपा एकीकृत समाजवादीको पार्टी तोडफोड गर्दै आगजनी गरेका थिए।
"तीनकुनेमा सरकारले नै हिंसा भड्कायो, सत्य तथ्य छानबिन होस् : राजेन्द्र लिङ्देन","काठमाडौं : राष्ट्रिय प्रजातन्त्र पार्टी (राप्रपा)ले तीनकुनेमा शुक्रबार भएको राजावादीको प्रदर्शनमा सरकारले नै हिंसा भड्काउने काम गरेक आरोप लगाएको छ। शनिबार बसेको पार्टीको बैठकपछि बोल्दै अध्यक्ष राजेन्द्र लिङ्देनले शान्तिपूर्वक भइरहेको प्रदर्शनलाई सरकारले नै भड्काएको आरोप लगाए। उनले छतबाट प्रहरीले गोली चलाएर, म्याद गुज्रेको टियर ग्रयास प्रहार गरेर हिंसा भड्काएको आरोप लगाए। 'प्रदर्शनमा कसैले अशान्ति मच्चाए पक्राउ गर्ने अधिकार प्रहरीलाई छ। त्यहाँको सुरक्षा व्यवस्था कायम गर्ने जिम्मा पनि सरकारको हो। तर, गल्ती गर्नेलाई पक्राउ नगर्ने र सभामा योजनाबद्ध ढंगले छतबाट गोली र अश्रु ग्यास प्रहार गर्नु नियोजित होइन र?,' उनले प्रश्न गरे। उनले तीनकुनेमा आयोजित प्रदर्शनमा आफूहरूको नैतिक समर्थन रहेको स्वीकार समेत गरे। 'विरोध प्रदर्शनमा हाम्रो नैतिक समर्थन थियो। हाम्रा नेताकार्यकर्ताहरू खटिएका पनि थिए। तर, सरकारले त्यहाँ हिंसा भड्काउने काम गर्यो,' उनले भने। उनले आफ्ना नेताद्वय रविन्द्र मिश्र र सांसद धवल शमशेर राणाको बचाउसमेत गरे। उनले उनीहरूको संलग्नता देखिए कारबाही गर्न चुनौती पनि दिए। 'रविन्द्र मिश्र र धलव शमशरे राणामाथि पनि छानबिन गरियोस्। उनीहरूले आगो लगाउनुस् बोलेको छ कि छैन भनेर पनि पत्ता लगाइयो्,' उनले भने। उनले प्रदर्शनका क्रममा मृत्यु भएकाहरूलाई शहीद घोषणा गर्न घाइतेको निशुल्क उपचार गर्न माग गरे। त्यस्तै नागरिक स्तरबाट, मानव अधिकारको क्षेत्रबाट र सरकारी स्तरबाट पनि सत्य तथ्य छानबिन गर्न अध्यक्ष लिङ्देनले माग गरे।"
तीनकुनेमा घटाइएको घटनामा न्यायिक छानबिन आयोग गठन गर्न रास्वपाको माग,"काठमाडौं : राष्ट्रिय स्वतन्त्र पार्टी (रास्वपा)ले केन्द्रीय समितिको बैठक आह्वान गरेको छ। रास्वपाको सचिवालय बैठकले चैत १८ गतेका लागि बैठक बोलाएको कार्यवाहक प्रवक्ता मनिष झाले बताए। त्यस्तै रास्वपाले तीनकुने क्षेत्रमा घटेको घटनामा संलग्नहरूलाई कानुनी कारबाही गर्न माग गरेको छ। रास्वपाले न्यायिक छानबिन समिति गठन गर्न मागसमेत गरेको छ। 'काठमाडौंको तीनकुने, कोटेश्वर र जडीबुटी क्षेत्रमा २०८१ चैत १५ गते घटेको घटनामा संलग्न दोषीहरूलाई कानुनी दायराभित्र ल्याई यथोचित कारबाही सुनिश्चित गर्न उच्च न्यायिक छानबिन आयोग गठन गर्न सरकारसँग माग गर्ने,' रास्वपाको विज्ञप्तिमा भनिएको छ।"
मोर्चाले सडकमा जनता नउतारेको भए अझ ठूलो दुर्घटना हुन्थ्यो : प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले निरंकुशतावादी र आपराधिक मनस्थितिका मान्छेलाई कडा कारबाही गर्ने सही समय आएको बताएका छन्। शनिबार काठमाडौंमा प्रेस सेन्टरको पाँचौं महाधिवेशन उद्घाटन गर्दै प्रचण्डले गणतन्त्रवादीले निरंकुशतावादी र आपराधिक मनस्थितिका मान्छेहरूलाई कडा कारबाही गरेर आफू पनि सच्चिने र जनताको हितमा अघि बढ्ने सही समय आएको बताए। सरकारले अहिलेको समयमा कडा कदम चाले आफूहरूको पनि समर्थन हुने उनले बताए। प्रचण्डले सरकारले सम्झौता गर्ने र भ्रष्ट तत्त्वलाई चलखेल गर्ने अवसर प्रदान गरे देशलाई फाइदा नपुग्ने धारणा राखे। उनले समाजवादी मोर्चाले पचासौं हजार जनता सडकमा नउतारेको अझै ठूलो दुर्घटना हुने खतरा देखिएको तर्क गरे। निरंकुश राजतन्त्रका समयमा पनि सञ्चारमाध्यम उनीहरूको निशानामा परेको भन्दै प्रचण्डले अहिले पनि राजावादीहरूले सञ्चारमाध्यमलाई निशाना बनाएको बताए। गणतन्त्रवादको मर्मलाई आत्मसाथ गर्दै भ्रष्टाचारीको संरचना र बिचौलियासँग साँठगाँठ बन्द गरे गणतन्त्रवादीको एकता हुने उनको भनाइ छ। उनले सत्ता गठबन्धनले लाभका लागि सेटिङ गर्दै कर्मचारी नियुक्त गर्न के गरिरहेको छ भन्ने आफूलाई जानकारी भएको बताए। राष्ट्र बैंकको गभर्नर नियुक्ति गर्दा मुलुकको अर्थतन्त्र सुधार गर्ने गरी अघि बढ्न उनले सुझाव दिए।
"महासङ्घद्वारा हिंस्रक गतिविधिको निन्दा, क्षतिपूर्ति माग","काठमाडौं : नेपाल उद्योग वाणिज्य महासङ्घ (एफएनसिसिआई) र नेपाल उद्योग तथा व्यवसाय महासङ्घले शुक्रबार स्थानीय तीनकुनेमा भएको हिंस्रक घटनाको निन्दा गर्दै त्यसबाट भएको क्षतिको परिपूर्ति हुनुपर्ने माग गरेका छन्। दुवै महासङ्घले बेग्लाबेग्लै विज्ञप्ति निकालेर दोषीमाथि कारबाहीको माग पनि गरेका छन्। उनीहरूले विभिन्न माग राखी हुने आन्दोलन तथा प्रदर्शन र त्यसबाट सर्वसाधारण एवं उद्यमी व्यवसायीको पेशा व्यवसाय गर्न पाउने नैसर्गिक अधिकार हनन हुनका साथै निजी तथा सार्वजनिक सम्पत्तिमाथि हुने आक्रमण, लुटपाट, आगजनीलगायत गतिविधिप्रति गम्भीर ध्यानाकर्षण भएको जनाएका हुन्। यही चैत १५ गते उक्त स्थानमा भएको आन्दोलनका क्रममा मानवीय क्षतिसँगै धनजनको क्षति भएकामा दुःख व्यक्त गर्दै एफएनसिसिआईले सर्वसाधारणको निजी जायजेथा, मिडिया हाउस, व्यावसायिक प्रतिष्ठानहरूको सम्पत्ति, कार्यालय र अन्य व्यापारिक गतिविधिहरूमा आक्रमण, आगजनी, लुटपाटलगायत हिंस्रक घटनाबाट क्षति भएकामा त्यसको भर्त्सना गर्दै क्षतिपूर्तिको माग गरेको छ। 'संविधानप्रदत्त अधिकारभित्र रहेर आफ्ना माग राख्न पाइए पनि हिंस्रक आन्दोलन एवं प्रदर्शनका साथै लुटपाट, आगजनी, धनजनको क्षति र व्यक्तिगत सम्पत्ति माथिको आक्रमण निन्दनीय छ। कुनै पनि स्वरुपमा हुने यस प्रकारका घटनाप्रति नेपाल उद्योग वाणिज्य महासङ्घ घोर निन्दा र भत्सर्ना गर्दछ। साथै महासङ्घ सार्वजनिक सुरक्षा सुनिश्चित गर्न र यस्ता घटनाहरूको पुनरावृत्ति रोक्न सम्बन्धित सबैमा आग्रह गर्दछ,' महासङ्घले आज जारी गरेको विज्ञप्तिमा भनिएको छ। यसैबीच, नेपाल उद्योग तथा व्यवसाय महासङ्घले पनि आज एक विज्ञप्ति निकालेर विगतदेखि नै देशका उद्योगीव्यवसायीमाथि आक्रमण गर्दै वित्तीय सङ्घसंस्थालाई ध्वस्त बनाई मुलुकको अर्थव्यवस्थालाई अप्ठ्यारो पार्न आक्रमण भएका, ती आक्रमणको उद्देश्य उद्योगीव्यवसायी र आम जनतालाई आर्थिक रुपमा कमजोर बनाई राज्यलाई नै असफल बनाउने कुत्सित प्रयत्न भएको भन्दै त्यस्ता गतिविधिको निन्दा गरेको छ। शुक्रबार दिउँसो भएको तीनकुने तथा कोटेश्वरलगायत स्थानमा भएका आपराधिक गतिविधिको निन्दा गर्दै महासङ्घले स्वच्छ, पारदर्शी एवं भयरहित वातावरणमा व्यवसाय गर्ने वातावरण निर्माण गर्न सम्बद्ध सबैमा अनुरोध गरेको छ। 'यस्ता गतिविधिहरुको विरुद्ध सचेत हुँदै व्यावसायिक जगत् र जनसमुदायको जनधनको सुरक्षाका लागि सम्पूर्ण सरोकारवाला पक्षलाई सचेत हुन महासङ्घ हार्दिक अपिल गर्दछ,' विज्ञप्तिमा भनिएको छ । साथै महासङ्घले शुक्रबारको घटनामा संलग्न सम्पूर्णलाई कानुनी दायरामा ल्याई तत्काल कारबाही गर्न, शान्तिसुरक्षाको प्रभावकारी व्यवस्थाका निम्ति सरकारलाई आग्रह गरेको छ। महासङ्घले गणतन्त्रको रक्षा र सुदृढीकरणका लागि सबै उद्योगी व्यवसायीलाई सक्रिय रहन अनुरोध पनि गरेको छ।"
टुँडीखेलमा यस्तो देखियो घोडेजात्रा (फोटो फिचर),"काठमाडौं : चैत कृष्ण औंसीको अवसरमा शनिबार काठमाडौं उपत्यकामा परम्परागत घोडे जात्रा मनाइएको छ। काठमाडौं उपत्यकामा प्रचलित मध्येको यो जात्रा प्राचीन जात्रा मानिन्छ। परापूर्व कालदेखि उपत्यकाको मानव वस्तीमा राक्षसले बालबालिका खाइदिने तथा विभिन्न दुःख दिने गरेको र उक्त राक्षसलाई घोडाको टापले कुल्चाएर मारिएको किंवदन्तीका आधारमा घोडजात्रा मनाइएको पाइन्छ। त्यहीँ जनविश्वास र सस्कृतिलाई निरन्तरता दिदै काठमाडौंको टुँडीखेलमा नेपाली सेनाले घोडेजात्रा समारोहको आयोजना गरेको थियो। घोडेजात्रामा नेपाली सेनाले घोडाका विभिन्न कला कौशलहरु प्रदर्शन गरेको थियो। नेपाली सेनाले आयोजना गरेको घोडे जात्रा समारोहमा राष्ट्रपति रामचन्द्र पौडेल, उपराष्ट्रपति रामसहायप्रसाद यादव, प्रधानमन्त्री केपी शर्मा ओलीलगायतका उच्च पदस्थ व्यक्तिहरुको सहभागिता थियो।"
किसानलाई अनुदानमा खुर्सानी,नुवाकोट : नुवाकोटको बेलकोटगढी नगरपालिकाले किसान संरक्षण योजना सञ्चालन गरेको छ। नगरपालिकाले किसानलाई मागमा आधारित कार्यक्रम सञ्चालन गरेको हो। कार्यक्रमअनर्तगत नगरपालिकामा रहेका किसानलाई अनुदानमा खुर्सानीको बिरुवा वितरण गरिएको छ। नगरपालिकाले नगरभित्रका किसानलाई एक लाख २० हजार बोट अकबरे खुर्सानीको बिरुवा उपलब्ध गराएको हो। मेयर जगतबहादुर गुरुङ र उपमेयर शिवप्रसाद दाहालले छनौटमा परेका कृषि समूह र सहकारीका प्रतिनिधिलाई खुर्सानीको बिरुवा हस्तान्तरण गर्दै नगरको ७५ प्रतिशत अनुदानको बिरुवा उपलब्ध गराउन थालिएको हो। नगरपालिकाले किसानले माग गरेका खुर्सानीको बिरुवा ७५ प्रतिशत अनुदानमा उपलब्ध गराएको हो। किसानलाई खुर्सानीको बिरुवा हस्तान्तरण गर्दै मेयर गुरुङले बेलकोटगढीको अकबरे खुर्सानीलाई राष्ट्रियस्तरमा पहिचान (ब्राण्डिङ) गराउन उद्धत भएको हुँदा लक्ष्य अनुरुप खुर्सानी उत्पादन गरेर आयआर्जन बढाउनुका साथै स्वरोजगारसमेत भएर क्रियाशील हुन किसानहरुलाई आग्रह गरे। मेयर गुरुङले कम लागतमा खुर्सानीबाटै धेरै आर्थिक उपार्जन बृद्धि गर्न किसानलाई थप आग्रह गरे। नगरपालिकाका किसानको आय आर्जन वृद्धिका लागि अकबरे खुर्सानीलाई पकेट क्षेत्रको रुपमा उत्पादन गरेर राष्ट्रिय पहिचान बनाउन नगरले महत्वकांक्षी लक्ष्यको रुपमा लिएकाले अनुदानसहित प्राविधिक सहयोगको कार्यक्रम उपलब्ध गराएको आर्थिक विकास शाखा (कृषि) प्राविधिक सुन्दर श्रेष्ठको भनाइ छ। सोही लक्ष्य पूरा गर्न नगरपालिका आफैले बिरुवा उत्पादन गरेर नगरको ७५ प्रतिशत लगानी (अनुदान) र सम्बन्धित किसानको २५ प्रतिशत लागतमा बिरुवा उपलब्ध गराएको कृषि प्राविधिक श्रेष्ठले बताए।
रविन्द्र मिश्र र धवल शमशेरलाई रिहाइ गर्न राप्रपाको २४ घन्टे अल्टिमेटम,काठमाडौं : राष्ट्रिय प्रजातन्त्र पार्टीले राजावादीको प्रदर्शनमा भएका घटनाको छानबिन गर्न माग गरेको छ। पार्टी कार्यालय धुम्वाराहीमा बसेको राप्रपा केन्द्रीय कार्यसम्पादन समिति बैठकले तीनकुने घटनाको छानबिनका लागि स्वतन्त्र न्यायिक छानबिन आयोग गठन गर्न माग गरेको हो। बैठकले उपाध्यक्ष रविन्द्र मिश्र र महामन्त्री धवलशमशेर राणालाई २४ घण्टाभित्र बिनासर्त रिहा गर्न अल्टिमेटम दिएको अध्यक्ष राजेन्द्र लिङ्देनले जानकारी दिए। आफ्ना नेताहरूलाई रिहा नगरिए देशभर विरोधका कार्यक्रमहरू गर्ने र त्यसलाई आन्दोलनका रूपमा उठाएर लैजाने उनले बताए। बैठकले राजावादीको प्रदर्शनका क्रममा भएको घटना सरकारकै कारणले निम्तिएको निष्कर्ष निकालिएको उनले बताए। शुक्रबारको प्रदर्शनमा सरकार दमन गर्ने योजनाको साथ परिचालित भएको र हिंसा भड्काउन उद्धत रहेको लिङ्देनले बताए। उनले शान्तिपूर्ण सभा चलिरहेको स्थानमा सुनियोजित रूपमा अश्रुग्यास प्रहार भएपछि घटना घट्न पुगेको जिकिर गरे। बैठकले शुक्रबार भएको घटनामा मृत्यु भएकाहरूलाई शहीद घोषणा गर्न पनि माग गरेको छ। अध्यक्ष लिङ्देनले सरकारले शुक्रबारको घटनामा सुरक्षा दिन नसकेको धारणा राखे। बैठकले यस घटनालाई लिएर पूर्वराजालाई राजनीतिमा तान्ने काम रोक्न अपीलसमेत गरेको छ।
जुवातास खेलिरहेको अवस्थामा १३ जना पक्राउ,"धनुषा : जुवातास खेलिरहेको अवस्थामा १३ जना पक्राउ परेका छन्। क्षीरेश्वरनाथ नगरपालिका६ कुचाई टोल बस्ने कैलाश खातीको घरमा जुवातास खेलिरहेको अवस्थामा सोही नगरपालिका५ बस्ने ३८ वर्षीय अरुण कुमार ठाकुर समेत १३ जनालाई शुक्रबार बेलुकी प्रहरीले पक्राउ गरेको हो। जिल्ला प्रहरी कार्यालय धनुषा र इलाका प्रहरी कार्यालय महेन्द्रनगरबाट खटिएको प्रहरीले उनीहरूलाई २ लाख ३० हजार २ सय ३० नेपाली रुपैयाँ, ४ सय ३० भारतीय रुपैयाँ र ४ सय ८६ मलेसियन रिङ्गिट सहित पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।"
अमेरिकाले देश निकाला गरेका तीन जना भुटानी शरणार्थी झापामा पक्राउ,"झापा : अमेरिकाले देश निकाला गरेका तीन जना भुटानी शरणार्थी झापामा पक्राउ परेका छन्। पक्राउ पर्नेहरूमा दमक नगरपालिका३ बेलडागी शिविर बस्दै गरेका ३६ वर्षीय आशिष सुवेदी, ३१ वर्षीय सन्तोष दर्जी र ३६ वर्षीय रोशन तामाङ रहेको जिल्ला प्रहरी कार्यालय झापाका डीएसपी खगेन्द्र खड्काले बताए। उनीहरूलाई प्रहरी कार्यालय झापा र इलाका प्रहरी कार्यालय दमकबाट खटिएको टोलीले शनिबार दिउँसो २ बजे बेलडागी शिविरबाटै पक्राउ गरेको हो। अमेरिकाले उनीहरूलाई देश निकाला गर्दै भुटान फिर्ता पठाएको थियो। उनीहरू भुटान नगएर पुनः नेपाल आएर शिविरमा बसेका थिए। उनीहरू झापाकै सीमा नाकाबाट अवैध रुपमा नेपाल प्रवेश गरेको हुन सक्ने प्रहरीको अनुमान छ। भुटानीहरूलाई अमेरिकाले फिर्ता पठाएपछि उनीहरू विभिन्न देश हुँदै भारत आइपुगेका हुन्। भारतमा रहेका भुटानीहरू नेपाल प्रवेश गर्न खोजिरहेको सूचना प्रहरी, प्रशासनले थाहा पाएलगतै सीमा क्षेत्रमा उच्च निगरानी बढाएको डीएसपी खड्काले बताए। पक्राउ परेका तीन जना भुटानी शरणार्थीलाई आवश्यक कारबाही लागि अध्यागमन कार्यालय काँकडभिट्टा बुझाइसकेको उनको भनाई छ। भारतले समेत भुटानी शरणार्थीलाई त्यहाँ शरण नदिने भएपछि भारत आइपुगेका भुटानीहरू अहिले नेपाल प्रवेश गर्न खोजिरहेको अवस्थामा सशस्त्र प्रहरीले समेत सीमामा उच्च निगरानी बढाएको अवस्था छ।"
नेपाल सुपर लिग आजबाट सुरु,काठमाडौं : नेपाल सुपर लिग(एनएसएल)को तेस्रो संस्करण आजबाट सुरु हुँदैछ। शनिबार त्रिपुरेश्वरस्थित दशरथ रंगशालामा खेलको उद्घाटन हुनेछ। प्रतियोगिताको उद्घाटन खेलमा साविक विजेता ललितपुर सिटी एफसी र काठमाडौं रेजर्स भिड्नेछन्। उद्घाटन खेल साँझ ६ बजे सुरु हुनेछ। काठमाडौं र ललितपुरले हालसम्म ४ वटा खेलमा आमने सामने भएका छन्। जसमा काठमाडौंले ३ खेलमा जित हात पारेको छ भने १ खेल ललितपुरले जितेको छ। यो प्रतियोगिता ७ टोलीले उपाधिको लागि खेल्नेछन्।
अन्नपूर्णको कार्यालयमा निरीक्षण गर्दै पत्रकार महासंघले भन्यो सरकारले सत्य तथ्य छानबिन गरी क्षतिपूर्ति दिनुपर्छ,"काठमाडौं : नेपाल पत्रकार महासंघको टोलीले अन्नपूर्ण मिडिया नेटर्वकको निरीक्षण गरेको छ। राजावादी प्रदर्शनकारीले शुक्रबार अन्नपूर्ण पोस्टको कार्यालयमा आक्रमण गरी क्षति पुर्याएपछि महासंघको टोलीले शनिबार तीनकुनेस्थित कार्यालयको निरीक्षण गरेको हो। महासंघका कार्यवाहक अध्यक्ष दीपक आचार्यको नेतृत्वमा आएको टोलीले मिडियामाथि भएको आक्रमणको कडारूपमा भर्त्सना गरेको छ। महासंघका महासचिव रामप्रसाद दाहालले अन्नपूर्णमा भएको आक्रमणको निन्दा गर्दै महासंघ मिडियाको पक्षमा आवाज उठाउने गरेको बताए। 'मिडियालाई संकट पर्दा पत्रकार महासंघ जहिल्यै साथीको रूपमा उभिने गरेको छ। मिडिया र पत्रकारको पक्षमा आवाज उठाउने गरेको छ। अहिले जुन घटना अन्नपूर्णलगायत अन्य मिडियामा भएको छ। त्यसको हामी कडारूपमा निन्दा गर्न चाहन्छौं। मिडियामाथि भएको यसप्रकारको घटना सैह्य हुँदैन,' उनले भने। उनले पत्रकार र मिडियामाथि भएको घटनाप्रति महासंघले देशभरि आन्दोलन सुरू गर्ने बताए। 'आज पनि माइतीघरमा पत्रकार र मिडियाको सुरक्षाका निम्ति विरोध सभा गरेका छौं। पत्रकार र मिडियाको सुरक्षाका निम्ति अब महासंघ सडकमा उत्रिन्छ,' उनले भने। उनले मिडियामाथि भएको आक्रमण र पत्रकारको रहस्यमय मृत्युको सत्य तथ्य छानबिन गर्न सरकारसँग माग गर्ने बताए। 'मिडिया हाउसमा भएको आक्रमण र पत्रकारको रहस्यमय घटनाप्रति सरकारको गम्भीर ध्यानाकर्षण गराउँदै सत्य तथ्य छानबिनका लागि माग गर्दछौं। सरकारले मिडिया र पत्रकारलाई न्यायसँगै क्षतिपूर्तिको व्यवस्था पनि गर्नुपर्छ,' उनले भने। महासचिव दाहालले मिडियामा भएको क्षतिबारे विवरण संकलन भइरहेको बताए। महासंघको टोलीलाई अन्नपूर्ण पोस्ट्का प्रधान सम्पादक अखण्ड भण्डारी र मिडियाका महाप्रबन्धक मनोज बस्नेतले अन्नपूर्ण मिडिया नेटवर्कमा भएको क्षतिबारे जानकारी गराएका थिए।"
सुदूरपश्चिम प्रदेशका उद्योगमन्त्रीले दिए राजीनामा,"सुदूरपश्चिम : सुदूरपश्चिम प्रदेशका उद्योग, पर्यटन, वन तथा वातावरणमन्त्री लक्ष्मणकिशोर चौधरीले राजीनामा दिएका छन्। उद्योग, पर्यटन, वन तथा वातावरण मन्त्रालयमा आज बिहान पत्रकार सम्मेलन गरेर पदबाट राजीनामा दिएको घोषणा मन्त्री चौधरीले गरेका हुन्। गैर कानुनी ढङ्गले आर्थिक गतिविधिमा संलग्न भएको श्रव्य सामग्री सार्वजनिक भएपछि नैतिकताका आधारमा उनले राजीनामा दिएका हुन्। उनले पत्रकारमाझ भने, 'म निर्दोष छु, दोषी भए सजाय भोग्न तयार छु।' नेपाली कांग्रेसका नेता एवं मुख्यमन्त्री कमलबहादुर शाह नेतृत्वको सरकारमा उनी नागरिक उन्मुक्ति पार्टीका तर्फबाट मन्त्री भएका थिए।"
अन्नपूर्ण मिडियामाथि राजावादीले गरेको आक्रमणप्रति काठमाडौं महानगरपालिकाको चासो,काठमाडौं : काठमाडौं माहानगरपालिकाको टोलीले क्षतिग्रस्त अन्नपूर्ण राष्ट्रिय दैनिकको कार्यलय निरीक्षण गरेको छ। काठमाडौं महानगरपालिका वडा नं ३२ का वडाअध्यक्ष नवराज पराजुलीसहित महानगर प्रहरी टोलीले क्षतिग्रस्त अन्नपूर्ण पोस्टको कार्यलयको शनिबार बिहान निरीक्षण गरेको हो। निरीक्षणपछि पराजुलीले राजावादीका नाममा सञ्चारगृहमाथि भएको आक्रमण दुःखद भएको बताए। वडाअध्यक्ष पराजुलीले अहिले आफूहरूले घटनाको मुचुल्चा उठाइरहेको बताए। त्यसपछि थप छलफल गरेर अघि बढ्ने उनको भनाइ छ। महानगरको टोलीलाई अन्नपूर्ण मिडिया नेटवर्कका महाप्रबन्धक मनोज बस्नेतले घटनाको बारे जानकारी गराएका हुन्। तीनकुनेमा शुक्रबार भएको प्रदर्शनका क्रममा राजावादी समर्थकहरूले अन्नपूर्ण पोस्ट्को कार्यालयमा तोडफोड गरेका थिए। प्रदर्शनकारीले अन्नपूर्णको कार्यालयमा आगजनीको प्रयास समेत गरेका थिए।
निरंकुशताको अराजकताले डग्दैन लोकतन्त्रको प्रेस,"राजावादी आन्दोलनका नाममा निस्किएको अराजक, उच्छृंखल र असंयमित जत्थाले अन्नपूर्ण मिडिया नेटवर्क र कान्तिपुर टेलिभिजनका मुख्यालयमा तोडफोड एवं आगजनी गर्नुका साथै निजी भवनमा लगाएको आगोमा परी एभीन्युज टीभीका क्यामेरा पर्सन सुरेश रजकको निधन भएको जघन्य घटनाको हामी गम्भीर भत्र्सना गर्दछौं। निरंकुशताको पहिलो निसानी प्रेस हो भन्ने यो आन्दोलनले अँगालेको शैलीले देखाएको छ। हामी सबै किसिमका निरंकुशताको कडा विरोध गर्दै लोकतन्त्रका पक्षमा सदा अविचलित रहने प्रतिबद्धता जनाउँछौं। गणतन्त्रको रेखा कोर्ने २०६२०६३ को आन्दोलनमा मिडियाको सक्रिय, सशक्त र अहम् भूमिका छ। अन्नपूर्ण मिडिया नेटवर्क लोकतन्त्रको मुना निमोठ्ने कुनै पनि गतिविधिको मूकदर्शक हुन सक्दैन। प्रदर्शनकारीले त्यही कारण पनि अन्नपूर्ण मिडियालाई आक्रमणको निसाना बनाएको हाम्रो ठहर छ। नेपाली नागरिक हैसियतमा रहेका हरेक व्यक्तिलाई राजनीतिक अभ्यास गर्न, शासनमा पहुँच बनाउन र जनमत आर्जन गर्न लोकतन्त्र र यसअन्तर्गतको संविधान बाधक छैनन्। त्यसका खातिर गरिने प्रदर्शन र आन्दोलन भने शान्तिपूर्ण एवं अरूको सुरक्षामा खलल नपुग्ने किसिमका हुनुपर्छ। लोकतान्त्रिक पद्धति र कानुनी दायराभन्दा बाहिर जान लोकतन्त्रमा कसैलाई छुट छैन। अन्नपूर्ण मिडिया नेटवर्क लोकतन्त्रको संरक्षण र संवद्र्धन गर्न र राजनीतिक थिति बसाल्ने मार्गदर्शक बन्न सदा अग्रसर रहँदै आएको छ। यसमा हुने कुनै किसिमका रोकावटबाट हामी विचलित हुँदैनौं। लोकतन्त्रको विकल्प केवल उन्नत लोकतन्त्र हो। गणतन्त्रको विकल्प केवल समुन्नत गणतन्त्र हो। किनकि, प्रेस तथा अभिव्यक्ति स्वतन्त्रता, मानव अधिकार एवं नागरिक सम्प्रभुत्ता केवल लोकतन्त्रमा सम्भव छ। त्यसमा हुने अवरोध खेदजन्य छ। अन्त्यमा, पत्रकार र मिडिया कर्मचारी भित्र रहेको अवस्थामा ज्यानै लिने कुत्सित मनशायले अन्नपूर्ण मिडिया नेटवर्कमा आगजनी तथा आक्रमण गरिएको तथा घरभित्रै आगोमा पारी क्यामेरा पर्सन रजकको निधन भएको घटनाको छानबिन गरी संलग्नलाई कानुनी कारबाही गर्न हामी सरकारसँग जोडदार माग गर्दछौं। क्याप्टेन रामेश्वर थापा, अध्यक्ष, अन्नपूर्ण मिडिया नेटवर्क अखण्ड भण्डारी, प्रधान सम्पादक, अन्नपूर्ण पोस्ट् दैनिक कमलदेव भट्टराई, सम्पादक, अन्नपूर्ण एक्सप्रेस दैनिक शम्भु कट्टेल, सम्पादक, अन्नपूर्ण पोस्ट् डट कम भूपाल लुइँटेल, सम्पादक, रेडियो अन्नपूर्ण ९४० मेगाहर्ज दीपेन्द्र वान्तवा, समाचार प्रमुख, एपी वान टीभी"
"अन्नपूर्णमा आगजनी र तोडफोड, एभीन्युजका क्यामेरामानको ज्यान गयो","काठमाडौं : पत्रकारको धर्म नै हो सत्यतथ्य समाचार पस्किनु र जनतालाई सुसूचित गर्नु। त्यही आफ्नो मूल धर्म र कर्ममा तल्लीन थिए अन्नपूर्ण मिडिया नेटवर्कका पत्रकार र कर्मचारी। नजिकै तीनकुने चौरमा राजावादीहरूले प्रदर्शन गरिरहेका थिए। एकैछिनमा प्रदर्शनकारी जाइलागे प्रहरीमाथि। प्रहरीले अश्रुग्याँस हान्यो। प्रदर्शनकारीमा भागदौड चल्यो। त्यसपछि प्रदर्शनकारीले निजी घरमा ढुंगा हान्न थाले। एउटा घरमा आगजनी नै गरे। अन्नपूर्ण मिडियाका पत्रकार कार्यालयको नवौं तलाबाट भिडियो र फोटो खिचिरहेका थिए। उच्छृंखल र अराजक प्रदर्शनकारी दौडदै अन्नपूर्ण पोस्ट्को कार्यालय अघि जम्मा भए। अनि, उनीहरूको निसानामा पर्यो, अन्नपूर्णको केन्द्रीय कार्यालय। अन्धाधुन्ध ढुंगा र इट्टा प्रहार गर्न थाले। अन्नपूर्ण कार्यालयका सिसा झर्यामझुरुम फुट्न थाले। पत्रकार र कर्मचारीमा आतंक मच्चियो। प्रदर्शनकारी त्यत्तिमै रोकिएनन। बोरामा आगो सल्काएर अन्नपूर्णको कार्यालयभित्र फ्याक्न थाले। कार्यालयको भुइँतलामा आगो फैलियो। भित्र रहेका कर्मचारी र पत्रकारमा भागदौड मच्चियो। बाहिर जाऔं, प्रदर्शनकारी आगो लगाउँदै ढुंगा हानिरहेका थिए। भित्र बसौं, आगोमा परिने डर। ज्यानै लिने उद्देश्यले गरिएको आक्रमणबाट अन्नपूर्णका पत्रकार र कर्मचारीमा त्रास फैलियो। एकैछिन पछि सुरक्षाकर्मी आइपुगे। कार्यालयका सुरक्षागार्ड, पत्रकार र कर्मचारी मिलेर आगो निभाइयो। धन्न ठूलो दुर्घटनाबाट अन्नपूर्ण जोगियो। पत्रकार र कर्मचारीलाई भित्र राखेर बाहिरबाट आगो लगाउने काम आतंककारी गतिविधि हो, अन्नपूर्ण मिडिया नेटवर्कका अध्यक्ष क्याप्टेन रामेàवर थापाले भने, यो त आतंककारी गतिविधि हो। अन्नपूर्ण मिडिया नेटवर्कको कार्यालयमाथि गरिएको जघन्य घटनाको प्रेस सम्बद्ध संघसंस्था, राजनीतिक दल, मानवअधिकारवादी संघसंस्था र अन्तर्राष्ट्रिय समुदायबाट भत्र्सना गरिएको छ। मिडिया हाउसमाथि आक्रमण गर्नेलाई तत्काल कारबाही गर्न माग गरेका छन्। समाचार संकलनको क्रममा एक सञ्चारकर्मीको जलेर मृत्यु भएको, विभिन्न सञ्चारगृहको भवनमा आगो लगाउने, हुलहुज्जत गरेर भवनभित्र प्रवेश गर्न नपाएपछि ढुंगा हान्ने, सवारीसाधन तोडफोड गर्ने र सञ्चारकर्मीलाई आतंकित तुल्याउने कार्य निन्दनीय र भत्र्सनायोग्य कार्य हुन् । नेपाल पत्रकार महासंघ राजावादीको नाममा भएको आन्दोलनमा लोकतन्त्रको पक्षमा रहेका पत्रकार र मिडिया हाउस निसानामा परे। आन्दोलनकारीले कान्तिपुर टेलिभिजनको कार्यालयमा पनि आक्रमण गरेका थिए। यस्तै, हिमालय टेलिभिजनको गाडी तोडफोड गरियो। केही सञ्चारकर्मीका भिडियो क्यामेरा, क्यामेरालगायतका उपकरणमा क्षति पुर्याए। लोकतन्त्र र प्रेस विरोधी हर्कत सैह्य नहुने नेपाल पत्रकार महासंघले लोकतन्त्र र प्रेस विरोधी हर्कत दोहोरिए आन्दोलनमा उत्रने चेतावनी दिएको छ। राजावादीको आन्दोलनका नाममा अन्नपूर्ण मिडिया नेटवर्क र कान्तिपुर टेलिभिजनमा भएको आक्रमण तथा एभीन्युज टेलिभिजनका क्यामेरा पर्सनको निधनप्रति महासंघले गम्भीर आपत्ति जनाएको छ। राजसंस्थाको पुनस्र्थापनाको माग राख्दै भएको भनिएको आन्दोलनमा सहभागी अराजक समूहले आज गरेको आगजनीको समाचार संकलनको क्रममा एक सञ्चारकर्मीको जलेर मृत्यु भएको, विभिन्न सञ्चारगृहको भवनमा आगो लगाउने, हुलहुज्जत गरेर भवनभित्र प्रवेश गर्न नपाएपछि ढुंगा हान्ने, सवारीसाधन तोडफोड गर्ने र सञ्चारकर्मीलाई आतंकित तुल्याउने कार्य गरेकोमा नेपाल पत्रकार महासंघको गम्भीर ध्यानाकर्षण भएको छ, महासंघद्वारा जारी विज्ञप्तिमा भनिएको छ जनतालाई सुसूचित गराउने र विचार निर्माणमा सघाउने प्रेसजस्तो भरपर्दो सञ्चारसंस्थाहरू र सञ्चारकर्मीको ज्यानै जाने गरी यस प्रकारको हमला हुनु घोर आपत्तिजनक, निन्दनीय र भत्र्सनायोग्य कार्य भएको महासंघको ठहर छ। यस्तै, प्रेस चौतारी नेपालले अन्नपूर्ण मिडिया नेटवर्क, कान्तिपुर टेलिभिजनमा भएको आक्रमणप्रति गम्भीर आपत्ति जनाएको छ। कथित राजावादी समूहको नाममा आज काठमाडौंमा भएको अराजकतापूर्ण र हिंसात्मक प्रदर्शनका क्रममा समाचार संकलनमा रहेका सञ्चारकर्मीको ज्यान गुमेको र सञ्चारकर्मी, सञ्चारमाध्यममाथि भएको आक्रमणको घटनाले प्रेस चौतारी नेपाल स्तब्ध बनेको छ, चौतारीका महासचिव हीरामान लामाद्वारा जारी विज्ञप्तिमा भनिएको छ संविधानप्रदत्त पूर्ण प्रेस स्वतन्त्रताको अधिकारको सम्मान गर्दै पत्रकारहरूको सुरक्षाको प्रत्याभूति दिलाउन तथा निर्वाध रूपमा समाचार संकलन, सम्प्रेषण र प्रकाशनप्रसारणमा अवरोध सिर्जना नगर्न सम्बन्धित पक्षहरूलाई हामी अपिल पनि गर्दछौं। यस्तै, समाजवादी प्रेस संगठनले अन्नपूर्ण मिडिया नेटवर्कको कार्यालयमा भएको आक्रमणको निन्दा गरेको छ। संगठनका महासचिव रोहित दाहालद्वारा जारी विज्ञप्तिमा भनिएको छ पत्रकारलाई भित्र राखेर कार्यालयमा आगजनी गर्ने, भौतिक आक्रमण गर्ने प्रेस स्वतन्त्रता विरोधी हर्कतको जति भत्र्सना गरे पनि कमै हुन्छ। यस्ता हर्कत गर्ने जो कोहीलाई कडाभन्दा कडा कारबाही गर्न र पत्रकारको सुरक्षाका लागि प्रभावकारी कदम चाल्न सरकारको ध्यानाकर्षण गर्छौ। नियोजित रूपमा अपराधजन्य काम मानव अधिकार तथा शान्ति समाजले अन्नपूर्ण मिडिया नेटवर्क र कान्तिपुर टीभीमा भएको आक्रमणलाई अपराधजन्य कार्य भनेको छ। समाजले विज्ञप्ति प्रकाशित गरी लोकतन्त्र विरोधी पूर्वराजावादीहरूको अन्नपूर्ण मिडिया नेटवर्कको कार्यालय, कान्तिपुर टीभीलगायत सञ्चारगृहमा गरेको तोडफोड र आगजनी प्रयासको निन्दा गरेको छ। व्यक्तिका घर, पसल, सञ्चारगृह, राजनीतिक दलका कार्यालय, सवारीसाधनलगायतका व्यक्तिगत तथा सार्वजनिक सम्पत्ति तोडफोड र आगजनीजस्ता निन्दनीय हुनुका साथै अपराधजन्य क्रियाकलाप हुन्, विज्ञप्तिमा भनिएको छ, जुन नियोजित रूपमा भएका छन। तसर्थ यस्ता अपराधजन्य क्रियाकलापका योजनाकार मूल दोषीहरूलाई कानुनसम्मत कारबाही गर्नुपर्छ। आन्दोलनका नाममा अन्नपूर्ण मिडिया नेटवर्कमाथि आक्रमण हुनु अत्यन्तै निन्दनीय कार्य हो । यस घटनालाई गम्भीरतापूर्वक लिन म अन्तर्राष्ट्रिय समुदायको ध्यानाकर्षण गराउँछु । एड्रियन पोखरेल, नेता, डेमोक्रेटिक पार्टी अमेरिका मानव अधिकार आयोगले भन्यो : राजावादीको आन्दोलन हिंसात्मक राष्ट्रिय मानव अधिकार आयोगले तीनकुनेमा भएको राजावादीहरूको प्रदर्शन हिंसात्मक भएको जनाएको छ। कुनै पनि बहानामा हिंसात्मक गतिविधि र अरूको अधिकारको उपभोगमा अवरोध गर्ने कार्य स्वीकार गर्न सकिँदैन आयोगले शुक्रबार विज्ञप्ति जारी गर्दै भनेको छ, यस प्रकारका हिंसात्मक कार्यमा संलग्न जोकोहीलाई कानुनी दायरामा ल्याई कारबाही गर्न आयोग नेपाल सरकारलाई आग्रह गर्दछ। आयोगले आगामी दिनमा आफ्ना प्रदर्शन र कार्यक्रमहरूलाई शान्तिपूर्ण बनाउन, अधिकारको प्रयोग गर्दा अरूप्रति पर्न जाने असरमा संवेदनशील हुन पनि आयोगले आग्रह गरेको छ। आयोगले चारवटा उच्चस्तरीय टोली बनाएर समाजवादी र राजावादीको आन्दोलनको अनुगमन गरेको थियो। अनुगमनको क्रममा राजावादीहरूको आन्दोलन हिंसात्मक देखिएको आयोगले विज्ञप्तिमा जनाएको छ। प्रदर्शनकारी र सुरक्षाकर्मीबीच झडप भएको, प्रदर्शनकारीले प्रहरीमाथि ढुंगा प्रहार गरेको, व्यक्तिको घरमा ढुंगा हान्ने र आगजनी गर्ने काम भएको छ, विज्ञप्तिमा भनिएको छ। विज्ञप्तिमा प्रदर्शनकारीले तीनकुनेमा सञ्चारमाध्यम, कलेज तथा व्यक्तिगत घरमा आगजनी र आक्रमण हुनुका साथै आगो निभाउन हिँडेको दमकल तथा सशस्त्रको गाडीमा समेत ढुंगा प्रहार गरेको भेटिएको उल्लेख छ। अनुगमन टोलीमाथि समेत प्रदर्शनकारीहरूबाट आक्रमण भएको जनाएको छ। व्यक्तिका घर, पसल, सञ्चारगृह, राजनीतिक दलका कार्यालय, सवारीसाधनलगायतका व्यक्तिगत तथा सार्वजनिक सम्पत्ति तोडफोड र आगजनीजस्ता कार्य निन्दनीय हुन् । जुन नियोजित रूपमा भएका छन्। तसर्थ यस्ता अपराधजन्य क्रियाकलापका योजनाकार मूल दोषीहरूलाई कानुनसम्मत कारबाही गर्नुपर्छ । मानवअधिकार तथा, शान्ति समाज प्रहरीले व्यक्तिको निजी आवास प्रयोग गरेर अश्रुग्याँस प्रहार गरेको देखिएको भन्दै आयोगले भीड नियन्त्रणका लागि प्रहरीले पानीको फोहोरा र हवाई फायर गरेको पाइएको जनाएको छ। यसैबीच, अन्नपूर्ण मिडिया नेटवर्कमा गरिएको आक्रमणको कडा शब्दमा नेपाली मूलका अमेरिकी लिडर एड्रियन पोखरेलले भत्र्सना गरेका छन्। उनले यो घटनालाई गम्भीतारपूर्वक लिन अन्तर्राष्ट्रिय समुदायको ध्यानाकर्षण गरेका छन्। सेना सडकमा राजावादीले आन्दोलनका नाममा अराजकता मच्चाएपछि नेपाली सेनाले सडकमा तैनाथी बढाएको छ। लुटपाट, आगजनी र तोडफोड रोक्न सेनाले गस्ती गरिरहेको हो। विवादित व्यवसायी दुर्गा प्रसाईं सुरक्षाकर्मीलाई लक्षित गरेर मार्ने नियतले गाडी चलाएपछि अवस्था बिग्रिएको गृह मन्त्रालयले जनाएको छ। गृहले तीनकुनेको प्रदर्शनलाई हिंसात्मक र खेदजनक भएको बताएको छ। गृहका सहसचिव छवि रिजालले दुर्गा प्रसाईंको अगुवाइमा तीनकुनेमा भएको प्रदर्शनका क्रममा सार्वजनिक सम्पत्ति, निजी सम्पत्ति, अस्पताल तोडफोड र आगजनी भएको बताए। तीनकुनेमा राजावादी हिंसात्मक प्रदर्शन भयो। पूर्वराजाका समर्थकद्वारा भएको गतिविधि दु:खदायी र खेदजनक छ, उनले भने, संविधानले दिएको स्वतन्त्रता नै लाज लाग्ने खालको देखियो। दुर्गा प्रसाईं सुरक्षाकर्मीलाई लक्षित गरेर मार्ने नियतले सवारी चलाएपछि अवस्था बिग्रिएको हो। यो त आतंकवादी गतिविधि हो : क्याप्टेन रामेश्वर थापा, अध्यक्ष, अन्नपूर्ण मिडिया नेटवर्क संविधानत: शान्तिपूर्ण आन्दोलन गर्ने हक सबैलाई छ। त्यसको हामी सम्मान गर्छौं। तर, आन्दोलनका नाममा अन्नपूर्ण मिडिया नेटवर्क र अन्य व्यावसायिक प्रतिष्ठानहरूमाथि सुनियोजित रूपमा जे जसरी आक्रमण भयो, त्यो अत्यन्तै दु:खलाग्दो छ। आतंककारी गतिविधिको हिसाबले भएको अनुमान छ। अन्नपूर्ण मिडिया नेटवर्कको कार्यालयमा पत्रकार र कर्मचारीहरू काम गरिरहेको अवस्थामा झ्यालको सिसा फोडेर छिर्न खोज्ने, त्यसरी छिर्न नसकेपछि बोरामा आगो सल्काएर कार्यालय ध्वस्त बनाउने एवं पत्रकार र कर्मचारीलाई जिउँदै जलाउन खोज्ने जुन हर्कत भयो, यसलाई जघन्य अपराध मानिन्छ। अपराध संहिताले यसलाई ज्यान मार्ने उद्योगको संज्ञा दिन्छ। पत्रकार र कर्मचारीहरूलाई भित्रै मार्ने अभिप्रायले कार्यालयमा आगजनी गर्ने काम निन्दनीय र खेदपूर्ण छ। यो आतंकवादी गतिविधि हो। जुन मिडियाहरूले लोकतन्त्रको पक्षमा आफ्नो जिउज्यान अर्पण गरेर अविराम यात्रा गरिरहेका छन्, संघर्ष गर्दै आएका छन्, उनीहरूमाथि निसाना बनाउनु दु:खलाग्दो घटनाको रूपमा लिएको छु। अन्नपूर्ण मिडियालगायत अन्य मिडियाहरूले देशको प्रदत्त संविधान, शासन व्यवस्था, लोकतान्त्रिक पद्धति, राष्ट्रिय स्वाधीनता र राष्ट्रिय स्वतन्त्रतालाई अक्षुण्ण राख्ने र सार्वभौमसत्तामा सधैँ अटल विश्वास राखेर अभियान चलाइरहेका छन्। यस्ता घटनाहरूले कुनै पनि अवस्थामा अन्नपूर्ण मिडिया डराउने छैन, पछि हट्ने छैन। कलमले प्रतिकार गरेर हाम्रा पत्रकार साथीहरू अगाडि बढ्नु हुनेछ। मिडिया हाउस आफैंमा दृढ भएर अगाडि बढ्नेछ। म स्वदेश र विदेशमा रहनुभएका आमाबुवा, दाजुभाइ, दिदीबहिनी र भाइबहिनीलाई भन्न चाहन्छु, कि यो देश एउटा लोकतान्त्रिक पद्धतिको संवैधानिक अधिकार बोकेर अगाडि बढेको छ। यहाँ राम्रो हिसाबले काम गर्न चाहेमा सबै कुरा सम्भव छ। आफ्नो कामप्रति इमान्दार बन्नुस्, आफ्नो देशप्रति, हरेक व्यक्तिप्रति र तपाईं आफैंप्रति पनि इमान्दार बन्नुहोस्। तर यो किसिमको उच्छृंखलतापनले समाज र देश सबैलाई क्षतिमात्रै पुर्याउँछ।"
अन्नपूर्ण मिडियामाथि राजावादीले गरेको आक्रमणको प्रेस चौतारीले गर्यो भर्त्सना,काठमाडौं : प्रेस चौतारी नेपालले अन्नपूर्ण मिडियामाथि राजावादीले गरेको आक्रमणको घोर भर्त्सना गरेको छ। प्रेस चौतारी नेपालको टोलीले शनिबार बिहान क्षतिग्रस्त अन्नपूर्ण मिडियाको कार्यलय निरीक्षण गरेको थियो। तीनकुनेमा शुक्रबार भएको प्रदर्शनका क्रममा राजावादीले अन्नपूर्ण पोस्ट्को कार्यालयमा तोडफोड गरेका थिए। प्रदर्शनकारीले अन्नपूर्णको कार्यालयमा आगजनीको प्रयाससमेत गरेका थिए। क्षतिग्रस्त भवनको निरीक्षणपछि प्रेस चौतारीका अध्यक्ष गणेश पाण्डेले अन्नपूर्ण मिडियामाथि भएको आक्रमण निन्दनीय भएको बताए। उनले प्रेस तथा अभिव्यक्ति स्वतन्त्रताको पक्षमा प्रेस चौतारी सधैं लड्ने बताए। प्रेस चौतारीको टोलीलाई अन्नपूर्ण पोस्ट्का प्रधान सम्पादक अखण्ड भण्डारी र महाप्रबन्धक मनोज बस्नेतले राजावादीले अन्नपूर्ण मिडियामाथि गरेको आक्रमणको जानकारी गराएका थिए। राजावादीले तीनकुनेको खुल्ला चौरमा शुक्रबार कार्यक्रम गरेका थिए। सो कार्यक्रममा उपस्थित केही राजावादीले अन्नपूर्ण पोस्ट्को नामै किटेर आक्रमण गर्ने योजना बनाएका थिए। अन्नपूर्ण पोस्ट्को कार्यलयमा प्रवेश गर्न नसकेपछि राजावादीहरुले ढुंगामुढा गर्न थाले र केही समूहले पेट्रोलले कपडा सल्काएर आगजनीको प्रयास गरेका थिए।
"म्यानमारमा भूकम्प : ८०० जनाको मृत्यु पुष्टि, १० हजार बढीको मृत्यु भएको अनुमान","म्यानमारमा शुक्रबार गएको भूकम्पमा मृत्यु हुनेको संख्या १० हजार नाघ्न सक्ने बताइएको छ। अमेरिकी भूगर्भ सर्वेक्षणले मृत्यु हुनेको संख्या १०,००० नाघ्न सक्ने अनुमान गरेको छ। संयुक्त राज्य भूगर्भ सर्वेक्षण () ले उक्त सर्वेक्षण गरेको हो। भूकम्पको धक्का थाइल्याण्ड, बंगलादेश, चीन र भारतसम्म महसुस गरिएको थियो। ब्लूमबर्गका अनुसार म्यानमारको सैन्य सरकारले अहिलेसम्म ८०० भन्दा बढी मानिसको मृत्यु भएको र २००० भन्दा बढी घाइते भएको बताएको छ। सोही भूकम्पले थाइल्याण्डको राजधानी बैंककमा ३० तले भवन भत्किएको छ। शुक्रबार बिहान ११:५० बजे म्यानमारमा ७७ म्याग्निच्युडको भूकम्प गएको थियो। यसलाई २०० वर्षमा म्यानमार र थाइल्याण्डमा गएको सबैभन्दा ठूलो भूकम्प मानिएको छ। ठूलो विनाशका कारण म्यानमारका ६ राज्य र सम्पूर्ण थाइल्याण्डमा आपतकाल लगाइएको छ।"
जनतालाई रैती बनाउने कुचेष्टा नगर्न चेतावनी,"काठमाडौं : विपक्षी दल सम्बद्ध समाजवादी मोर्चाले शुक्रबार राजधानीमा गणतन्त्र र परिवर्तनका पक्षमा शान्तिपूर्ण प्रदर्शन र सभा गर्यो। संवैधानिक व्यवस्थाविरुद्ध धावा बोल्न थालिएको भन्दै मोर्चाले प्रदर्शन गरेको हो। भृकुटीभण्डपमा भएको आमसभामा माओवादी केन्द्रका अध्यक्ष पुष्पकमल दाहाल प्रचण्डले जनतालाई फेरि रैती बनाउने कुचेष्टा नगर्न चेतावनी दिए। राजावादीहरूले तीनकुनेमा गरेको प्रदर्शनलाई अराजकताहरूको संज्ञा दिए। प्रचण्डले तीनकुने प्रतिगामी र निरंकुशतावादीको प्रतीकजस्तो बनेको टिप्पणी गरे। उनले घरमा आगो लगाउने र प्रहरीमाथि ढुंगा प्रहार गरेकोप्रति आपत्ति जनाए। एकदुई जना मान्छे मारेर देशभर आतंक फैलाउन चाहेको आरोप पनि लगाए। प्रचण्डले आतंक फैलाउनु राजावादीहरूको चरित्र भएको बताए। कुकुरको पुच्छर १२ वर्ष ढुंग्रोमा राखे पनि बाङ्गाको बाङ्गै भनेजस्तै त्यहाँको सभा मण्डले अराजकताको पराकाष्ठा भएको छ, प्रचण्डले भने, सबै प्रतिगामी, निरंकुशतावादीहरूको एउटा प्रतीकजस्तो देखिएको छ। घरमा आगो लगाएका छन् मण्डलेहरूले, पुलिसमाथि ढुंगा प्रहार गरेका छन्। एकदुई जना मरून् र देशभर आतंक फैलियोस् भन्ने चाहेका छन् त्यो राजावादीहरूको चरित्र हो। राजावादीहरूको चरित्र सम्पूर्ण जनताले देख्नेगरी प्रदर्शित भएको प्रचण्डले बताए। एकीकृत समाजवादीका अध्यक्ष माधवकुमार नेपालले गणतन्त्रको पक्षमा भएको परिवर्तन कास्टिङ मात्र भएको बताए। उनले राजतन्त्र फर्काउन खोजे ठूलो मूल्य चुकाउनुपर्ने चेतावनी दिए। यो कार्यक्रम नेपालको राजनीतिमा कास्टिङमात्र हो, नेपालले भने, प्रतिगामीहरू होसियार। यो मुलुक वंश, परिवारको शासनतिर फर्कन सक्दैन। जनता स्वाधीन छन्। सार्वभौमसत्ता सम्पन्न भएका छन्। नेपाली जनता कसैको दास बन्न सक्दैनन्। इतिहास पछाडि जान सक्दैन। वंशको शासन ल्याउने चेष्टा कसैले गर्छ भने ठूलो मूल्य चुकाउनु पर्नेछ। नेपाल कम्युनिस्ट पार्टीका महासचिव नेत्रविक्रम चन्दले विदेशीको उक्साहटमा गणतन्त्रविरुद्ध षड्यन्त्र भएको बताए। शक्ति प्रदर्शन सभामा उनले सहमतिको आधारमा संविधान संशोधन गर्नुपर्ने बताए। नेपाली जनताले सामन्तवादी प्रवृत्ति, अधिनायकवादी हर्कतलाई पराजित गरेका छन्। जसको स्वर्ग ढल्यो, ती तŒवले विदेशीको उक्साहटमा गणतन्त्रविरुद्ध षड्यन्त्र भइरहेको छ। नेपाली जनता गणतन्त्रसँग गौरव गर्छन्। प्रतिगामीहरूले राजतन्त्र फर्काउने कुरा गरेका छन्। हामीलाई कुनै प्रभुको खाँचो छैन। हामीलाई सामन्तवादी हैकम चलाउनेहरूको खाँचो छैन, उनले अगाडि भने। उनले बलिदानबाट आएको परिवर्तनलाई पुँजीवादीहरूले कब्जा गरेर शोषण गरिरहेको बताए। हामी मुक्ति चाहन्छौं। फेरि सामन्तीका भूतले अर्को बोझ थप्न खोजे हामी स्वीकार गर्छौं ? गाडी चढ्ने सामन्त आएको बेला घोडा चढ्ने आए के हो होला ? उनले मुलुकमा राजतन्त्र फर्काउन खोजे फेरि राजावादीहरू पछुताउनुपर्ने बताए। उनले भने, नेपालमा किन राजतन्त्र चाहियो ? अढाई सय सालसम्म राजतन्त्रले के गर्यो ? पञ्चायतदेखि अहिलेसम्म सबै थाहा छ। पञ्चायतमा बोल्न पाइँदैनथ्यो। कमैया, दलित, किसानमाथि दमन थियो। समाधान सामन्तवादी हुन सक्छ ? जनआन्दोलन, विद्रोहले ध्वस्त भएका मान्छेहरू धुलो टकटक्याउँदै उठ्न थालेका छन्। विभिन्न प्रवृत्ति गठजोड गरेर राजतन्त्र फर्काउन खोजेका छन्। राजतन्त्र फर्केर के हुन्छ ? उनीहरू फेरि पछुताउनुपर्छ। नेपाल समाजवादी पार्टीका अध्यक्ष महिन्द्र राय यादवले सोही सभामा बोल्दै सहमतिका आधारमा संविधान संशोधन गर्नुपर्ने अहिले सरकारबाट समानुपातिक समावेशी हटाउन खोजिँदै छ। एउटा घर भत्कियो भने संविधान अपूरो हुनेछ। समाजवादतिर देशलाई अगाडि बढाउने नेपाली जनतालाई सम्पन्नतामा अघि बढाउने हो। संविधान संशोधनमा के के विषय राख्ने भन्नेमा सरकारको ध्यान नरहेको उनले बताए। सहमतिका आधारमा संविधान संशोधनको बाटोमा अघि बढ्न पनि उनले आग्रह गरे। उनले पूर्वराजा ज्ञानेन्द्र शाहलाई पार्टी खोलेर आउन पनि चेतावनी दिएका छन्। पार्टी खोलेर पूर्वराजा आए हुन्छ। प्रतिगामी शक्तिले संविधानमाथि हमला गरिरहेका छन्, उनले भने। उक्त आमसभामा मोर्चाका शीर्षनेताहरू सहभागी भएका थिए। गणतन्त्र पक्षधरहरूले काठमाडौंको पर्यटन बोर्ड अगाडिको बीच सडकमा विरोध जनसभा गरेको थियो। बीच सडकमा मञ्च निर्माण गरेपछि त्यस क्षेत्रमा बिहानैदेखि यातायात आवागमन बन्द गरिएको थियो। मोर्चाले गणतन्त्र रक्षाका लागि भन्दै विरोध सभा गरेको थियो। रत्नपार्कदेखि भद्रकालीसम्म र प्रदर्शनीमार्ग, भृकुटीमण्डपको सडक पूर्णरूपमा बन्द गरिएको थियो।"
रोयल च्यालेन्जर्स बैंगलोरको उत्कृष्ट जित,"काठमाडौं : इन्डियन प्रिमियर लिग(आइपीएल)मा रोयल च्यालेन्जर्स बैंगलोर(आरसीबी)ले चेन्नाई सुपर किङ्स(सीएसके)माथि ५० रनको फराकिलो जित निकालेको छ। चेन्नाईको घरेलु मैदान एमए चिदाम्बरम स्टेडियममा टस हारेर पहिले ब्याटिङको निम्तो पाएको आरसीबीले ७ विकेट गुमाउँदै १९६ रन बनाएको थियो। आरसीबीले दिएको १९७ रनको विजयी लक्ष्य पछ्याएको सीएसकेले निर्धारित २० ओभरमा ८ विकेट गुमाउँदै १४६ रन बनायो। सीएसकेको लागि ओपनर ब्याटर रचिन रविन्द्रले सर्वाधिक ४१ रनको पारी खेले । उनले ३१ बलमा ५ चौका प्रहार गरे। इम्प्याक्ट प्लेअरको रुपमा मैदानमा आएकका शिवम् दुबेले १९ रन बनाउँदा रविन्द्र जडेजाले २५ रन बनाए । रविचन्द्र आश्विन ११ रनमा पेभेलियन फर्किए। महेन्द्र सिंह धोनी ३० र नुर अहमद शुन्यमा अपराजित रहे। आरसीबीका लागि बलिङमा जोस ह्याजलवुडले सर्वाधिक ३ विकेट लिए। यश दयाल र लियम लिभिङस्टोनले समान २२ विकेट लिए। भुवनेश्वर कुमारले १ विकेट लिए। त्यसअघि, ब्याटिङ गरेको आरसीबीको लागि कप्तान रजत पाटिदारले सार्वधिक ५१ रनको अर्धशतकीय पारी खेले। ओपनरद्वय फिल साल्टल र विराट कोहलीले क्रमशः ३२ र ३१ रन बनाउँदै पेभेलियन फर्किए। देवदुत पाडिकलले २७, लियम लिभिङ्स्टोन १०, जितेश शर्माले १२ रन बनाउँदा टिम डेबिटले २२ रन बनाए। सीएसकेको बलरमा नुर अहमदले सर्वाधिक ३ विकेट लिए। माथेसा पाथिरानाले २ विकेट लिँदा खलिल हमिद र रविचन्द्र आश्विनले ११ विकेट लिए। २ खेलमा २ जित दर्ता गर्दै आरसीबी हाल टेबलको शिर्ष स्थानमा रहेको छ। आरसीबीएले पहिलो खेलमा कोलकाता नाइट राइडर्सलाई ७ विकेटले हराएको थियो। चेन्नाईको यो पहिलो हार हो। चेन्नाईले भने पहिलो खेलमा मुम्बई इन्डियन्स्माथि ४ विकेटको जित निकालेको थियो।"
प्रधानमन्त्री कपको फाइनलमा विभागीयकै दबदबा,"काठमाडौं : प्रधानमन्त्री कप नेपाली क्रिकेटको एक महत्त्वपूर्ण घरेलु क्रिकेट प्रतियोगिता हो। यो प्रतियोगिताको आठौं संस्करणको फाइनल खेल शनिबार हुँदै छ। यो पटक विभागीय डर्बी त्रिभुवन आर्मी क्लब र नेपाल पुलिस क्लबले उपाधिको लागि खेल्नेछन्। पुलिस प्रधानमन्त्री कपको चौथो उपाधि चाहन्छ भने आर्मीलाई दोस्रो उपाधिको खोजी हुनेछ। आठ संस्करणसम्म प्रधानमन्त्री कप आउँदा हालसम्म कुनै पनि प्रादेशिक टिमले फाइनलसम्म स्थान बनाउन सकेका छैनन्। हालसम्मको नतिजा हेर्ने हो भने पुलिसको इतिहास राम्रो छ। पुलिसले ३ पटक उपाधि जितेको छ। एपिएफले हालसम्म ३ पटक उपाधि जितेको छ। जसमा टी २० फम्यार्टको १ उपाधि पनि एपिएफकै नाममा रहेको छ। राष्ट्रिय टिमका लागि नयाँ खेलाडी खोज्ने एक राम्रो माध्यम हो। एकदिवसीय क्रिकेटमा नेपाली टिम निमार्णको मुख्य आधार मानिएको प्रधानमन्त्री कपमा यो सिजन केही नयाँ रेकर्ड बने। पूरानो सिजनको भन्दा केही फरक भएको यस सिजनको लिग चरणको खेल सकिएको छ। २०१७ बाट सुरु भएको यस प्रतियोगिताको यो आठौं संस्करण हो। यो संस्करण लुम्बिनी प्रदेशको तीन खेल मैदानमा सञ्चालन भएको थियो। लमहीस्थित, देउखुरी क्रिकेट रंगशाला, सिद्धार्थनगरस्थित सिद्धार्थ रंगशाला र भैरहवास्थित, एक्स्ट्राटेक ओभल रंगशालामा खेल सञ्चालन भएको थियो। काठमाडौं उपत्यका बाहिर पूर्ण रूपमा पुरुष प्रधानमन्त्री कप सञ्चालन भएको यो पहिलो पटक हो। सन् २०१७ यता सुरु भएको प्रधानमन्त्री कपमा यस अघि भएका ६ वटा संस्करण एकदिवसीय फर्म्याटका थिए भने एउटा प्रतियोगिता भने टी२० फर्म्याटमा खेलिएको थियो। विभागीय डर्बीबिच प्रतिष्ठाको लडाँइ नेपाल पुलिस क्लब र त्रिभुवन आर्मी क्लबले यस अघि पनि निकै पटक फाइनलमा भेट गरेका छन्। २०१७ यताका प्रतियोगिताको नतिजा हेर्ने हो भने २०१७ को फाइनल खेल नतिजा विहिन बनेको थियो। त्यो सिजनमा नेपाल पुलिस क्लब र त्रिभुवन आर्मी क्लबले उपाधि बाँडेका थिए। २०१८ मा त्रिभुवन आर्मी क्लबले अर्को विभागीय क्लब एपिएफसँग फाइनल खेलेको थियो। जसमा एपिएफले ६ विकेटको फराकिलो जित हात पारेको थियो। आर्मीका कप्तान विनोद भण्डारी थिए भने एपिएफको कप्तानी बसन्त रेग्मी रहेका थिए। २०१९ को संस्करणमा पुन त्रिभुवन आर्मी र नेपाल पुलिसले फाइनलमा भेट गरेका थिए। यस सिजनमा नेपाल पुलिसले त्रिभुवन आर्मीलाई ४ विकेटले पराजित गरेको थियो। त्रिभुवन आर्मीका कप्तान विनोद भण्डारी थिए भने नेपाल पुलिसका लागि मन्जित श्रेष्ठले टिमको नेतृत्व गरिरहेका थिए। २०२१ को संस्करणमा आर्मीले जित निकालेको थियो। यो कप्तान विनोद भण्डारीको पहिलो प्रधानमन्त्री कपको उपाधि थियो। २०२१ मा आर्मीले एपिएफ क्लबलाई ३३ रनले हराउँदै उपाधि जितेको हो। २०२२ को संस्करणमा त्रिुभुवन आर्मीलाई पराजित गर्दै एपिएफ क्लबले उपाधि जित्यो। आर्मीलाई ४ विकेटले पराजित गर्दै एपिएफले उपाधिमा आफ्नो नाम लेख्यो। गत वर्षको संस्करणमा नेपाल पुलिसले त्रिभुवन आर्मीलाई ६ विकेटले हराएको हो। फाइनल खेलमा १८२ को लक्ष्य पछ्याएको नेपाल पुलिसले ४ विकेट गुमाउँदै लक्ष्य पूरा गरेको थियो। यस पटक पुनः नेपाल पुलिस र त्रिभुवन आर्मीको भिडन्त हुनेछ। फाइनल खेल अघि त्रिभुवन आर्मीसँग पराजित भएको नेपाल पुलिस उपाधि रक्षाको दाउमा मैदान उत्रर्नेछ। त्यस्तै, विनोद भण्डारी भने प्रधानमन्त्री कपमा दोस्रो उपाधिको खोजीमा हुनेछन्। हालसम्म आर्मी एकदिवसीय फम्र्याटका सबै संस्करणमा फाइनल पुगेको त्रिभुवन आर्मीले २(नेपाल पुलिसँग उपाधि बाँडेको सहित) पटक मात्र उपाधि जितेको छ। नेपाल पुलिस भने चौथोपटक उपाधि जित्न चाहन्छ। हालसम्म ३ वटा विभागले मात्रै एक अर्कासँग फाइनल खेलेका छन्। जसमा त्रिभुवन आर्मी हलसम्म सबै संस्करणमा फाइनलसम्म पुगेको छ। पाँचौं संस्करणको प्रधानमन्त्री कप भने टी२० फम्र्याटमा भएको थियो। जसको विजेता एपिएफ क्लब बनेको थियो। २०७८ मा टी २० फम्र्याटमा भएको खेलमा एपिएफ क्लबले अर्को विभगाीय क्लब नेपाल पुलिसलाई २१ रनले हराउँदै उपाधि जितेको हो। लिग चरणमा ५ शतक सातौं संस्करणको प्रधानमन्त्री कप पुरुष राष्ट्रिय क्रिकेट प्रतियोगितामा ५ वटा शतक प्रहार भए। २ वटा शतक किरण ठगुन्नाको नाममा रह्यो। अर्जुन कुमाल, इशान पाण्डे र तृतराज दासले ११ पटक शतक प्रहार गरे। पछिल्लो संस्करणलाई फर्केर हेर्ने हो भने उक्त सिजनमा १० वटा शतक बनेका थिए। यो सिजनमा २ शतक हानेर किरणले खुब चर्चा कमाए। सुदूरपश्चिम प्रदेशबाट खेलेका उनले गण्डकी प्रदेशसँग १२१ रनको अविजित पारी खेलेका थिए। त्यस्तै यसै सिजन उनले कोशी प्रदेशसँग ११५ रनको पारी खेले। दुवै शतक उनले लमहीस्थित देउखुरी क्रिकेट रंगशालामा बनाएका थिए। गण्डकी प्रदेशका अर्जुन कुमाल लिगचरणसम्म सर्वाधिक रन बनाउने ब्याटर हुन्। उनले मधेश प्रदेशविरुद्ध १०६ रनको पारी खेलेका थिए। उनी यस संस्करणको प्रधानमन्त्री कपमा ९ खेलमा ३७४ रन बनाएका छन्। उनले यस संस्करणमा दुई अर्धशतकीय पारी खेलेका छन्। उनले पहिलो खेलमा सुदूरपश्चिमविरुद्ध ५७ रनको पारी खेलेका थिए। लुम्बिनीविरुद्ध उनले ६२ रनको पारी खेलेका थिए। उनी सम्मेलित गण्डकी प्रदेशले भने ९ खेलमा जम्मा २ खेलमा जित हात पार्यो। इशान पाण्डेले पनि यस संस्करणमा आफूमा भएको ब्याटिङ कौशलको राम्रो प्रदर्शन गरे। उनले ९ खेलमा ३६३ रन बनाएका छन्। यो संस्करणमा सर्वाधिक रन बनाउने ब्याटरको सूचीमा उनी दोस्रो स्थानमा रहेका छन्। उनले गण्डकी प्रदेशविरुद्ध ६९ र नेपाल पुलिस क्लबविरुद्ध ७० रनको पारी खेलेका थिए। उनी बाहेका बागमतीका ब्याटरले खासै प्रभाव जमाउन नसक्दा उनले भने बागमतीका लागि म्याच विनिङ इनिङ्स खेलेका छन्। त्रिभुवन आर्मीका तृतराज दासले यस संस्करणमा शतक बनाउनेको सूचीमा आफ्नो नाम दर्ता गराएका छन्। विभागीय क्लबबाट शतक बनाउने यस संस्करणमा उनी एक्लै भए। उनल कोशी प्रदेशविरुद्ध ११२ रनको अविजित पारी खेलेका थिए। उनले कर्णालीसँग ६९ रनको पारी खेलेका थिए। तृतले लिगका ९ खेलमा ३५८ रन बनाएका छन्। ब्याटिङमा युवा ब्याटरले देखाएको सम्भावना यस सिजनको प्रधानमन्त्री कपको सबैभन्दा सकरात्म पक्ष भनेको युवा खेलाडीले ब्याटिङमा देखाएको सम्भावना हो। १९ वर्षीय अर्जुन कुमालले प्रधानमन्त्री कपको लिग चरणमा एक शतकसहित ३७४ रन बनाएका छन्। उनले गण्डकी प्रदेशका लागि सम्हालिएको ब्याटिङ गर्थे। सर्वाधिक रनकर्ताको सूचीमा शिर्षमा रहेका अर्जुन एकदिवसीय क्रिकेटमा नेपालले पाएको उत्कृष्ट सम्भावना बोकेको खेलाडी हुन्। उनले एसिया कप, विश्वकपमा पनि आफ्नो धैयर्ता भरिएको ब्याटिङ कौशल देखाइसकेका छन्। त्यस्तै, सुदूरपश्चिमका दुई शतक बनाउने किरण ठगुन्ना पनि नेपाली क्रिकेटले पाएको अर्को राम्रा प्रतिभा हुन्। यो प्रतियोगितामा मात्रै नभएर किरणले यसअघि पनि घरेलु प्रतियोगितामा राम्रो प्रदर्शन गर्दै आएका थिए। अघि पछि चर्चामा आउन नसकेका किरण ठगुन्ना अर्का युवा खेलाडी हुन् जसले आवश्यक पर्दा टिमलाई जित दिलाउन सक्छन्। तृतराज दास नेपा प्रिमियर लिगमा पोखरा थन्र्डसको टिममा राम्रो प्रदर्शन गरेयता चर्चामा छन्। हाल त्रिभुवन आर्मीमा रहेका तृतराज यो प्रतियोगितामा आर्मीको ब्याटिङलाई लामो डोर्याउने खेलाडी बने। ओपनिङमा आउने तृतले शतकसहित प्रतियोगितामा सर्वाधिक रन बनाउनेको तेस्रो स्थानमा स्थान बनाएका छन्। कर्णाली प्रदेशका युवा ब्याटर अर्जुन घर्तीको नाम पनि यो प्रतियोगितामा चम्किएको नाम मध्ये एक हो। उनले कर्णालीका लागि केही महत्वपूर्ण इनिङ्स खेले जसमा कोशी प्रदेशविरुद्धको ८८ रनको पारी सम्झन लायक रह्यो। उनले यस प्रतियोगितामा २ अर्धशतकीय पारी खेले। बलिङमा बाँया हातेको राज यस पटकको सिजनको प्रधानमन्त्री कप पुरुष राष्ट्रिय क्रिकेट प्रतियोगितामा सबैको नजर परेको बलर हुन् ललित राजवंशी। उनले यसै प्रतियोगितामा प्रधानमन्त्री कपमा १०० विकेट पूरा गर्ने पहिलो खेलाडीमा आफ्नो नाम दर्ता गराए। नेपाल पुलिस क्लबका बाँया हाते स्पिनर ललितले ९ खेलमा ४० विकेट लिएर सर्वाधिक विकेट लिने बलरमा शिर्ष स्थानमा रहेका छन्। प्रधानमन्त्री कपमा ललितले ९ खेलमा १२ मेडनसहित २१० रन खर्चिएर ४० विकेट लिएका हुन्। उनलाई त्रिभुवन आर्मीका साहब आलमले पछयाइरहेका छन्। बाँया हाते स्पिनर साहबको बलिङले आर्मीलाई चाहिने बेला विकेट दिलाइरहेका हुन्छन्। उनले ९ खेलमा १५ मेडनसहित २९४ रन खर्चिएर २८ विकेट लिँदै दोस्रो स्थानमा छन्। त्यस्तै तेस्रो स्थानमा पनि बाँया हाते सिमर रिजन ढकाल रहेका छन्। बागमती प्रदेशका रिजनले ९ खेलमा ९ मेडनसहित ३२२ रन खर्चिएर २३ विकेट लिएका छन्।"
"राजावादीको आक्रमणपछि गृहमन्त्री लेखकले गरे अन्नपूर्ण मिडियाको निरीक्षण, भनेघटना निन्दनीय","काठमाडौं : गृहमन्त्री रमेश लेखकले राजावादीले अन्नपूर्ण मिडियामा गरेको भौतिक आक्रमणको भर्त्सना र निन्दा गरेका छन्। शनिबार बिहान गृहसचिव गोकर्णमणि दुवाडी, प्रहरी महानिरीक्षक दिपक थापा, सशस्त्र प्रहरी महानिरीक्षक राजु अर्याललाई साथमा लिएर गृहमन्त्री लेखक तीनकुने स्थित अन्नपूर्ण पोस्ट्को क्षतिग्रस्त कार्यलयको निरीक्षण गरेका थिए। तीनकुनेमा शुक्रबार भएको प्रदर्शनका क्रममा राजावादी समर्थकहरूले अन्नपूर्ण पोस्ट्को कार्यालयमा तोडफोड गरेका थिए। प्रदर्शनकारीले अन्नपूर्णको कार्यालयमा आगजनीको प्रयास समेत गरेका थिए। घटनाबारे जानकारी लिएपछि गृहमन्त्री लेखकले सञ्चारगृहमाथिको आक्रमण निन्दनीय भएको र घटनामा संलग्न जोसुकै भए पनि कारवाहीको दायरामा ल्याउने बताए। प्रहरी महानिरीक्षक थापाले अन्नपूर्ण मिडियामाथिको भौतिक आक्रमण आपत्तिजनक रहेको बताए। उनले अन्नपूर्णसँग भने, 'दुखद घटना भयो। हामी दोषीलाई कारवाही गर्छौं।' गृहमन्त्री लेखकसहितको टोलीलाई अन्नपूर्ण मिडियाका महाप्रबन्धक मनोज बस्नेतले घटनाको बारेमा जानकारी गराएका थिए। आन्दोलनकारीले अन्नपूर्ण मिडिया नेटवर्कको कार्यालयमा पत्रकार र कर्मचारीहरू काम गरिरहेको अवस्थामा झ्यालको सिसा फोडेर छिर्न खोजेका थिए। त्यसरी छिर्न नसकेपछि बोरामा आगो सल्काएर कार्यालय ध्वस्त बनाउने एवं पत्रकार र कर्मचारीलाई जिउँदै जलाउन खोजेका थिए। राजावादीले तीनकुनेको खुल्ला चौरमा शुक्रबार कार्यक्रम गरेका थिए। सो कार्यक्रममा उपस्थित केही राजावादीले अन्नपूर्ण पोस्ट्को नामै किटेर आक्रमण गर्ने योजना बनाएका थिए। राजावादीहरुले अन्नपूर्ण मिडियामाथि नियोजित ढंगले आक्रमण गर्ने योजना बनाएपछि उनीहरू पेट्रोल, इँटा लिएर अन्नपूर्ण पोस्ट्को कार्यलयतिर आएका थिए। अन्नपूर्ण पोस्ट्को कार्यलयमा प्रवेश गर्न नसकेपछि राजावादीहरुले ढुंगामुढा गर्न थाले र केही समुहले पेट्रोलले कपडा सल्काएर आगजनीको प्रयास गरेका थिए।"
आन्दोलनको नाममा अराजकताको पराकाष्ठा,"काठमाडौं : आफैं गाडी चलाउँदै बीएबी ४२०८ नम्बरको गाडीमा प्रदर्शनस्थल तीनकुने पुगे, दुर्गा प्रसाईं। उनले प्रदर्शनकारीहरूलाई उक्साउँदै सुरक्षाकर्मीलाई गाली गर्न थाले। गाडीले पेलेर निधेषित क्षेत्र तोड्ने प्रयास गरे। त्यस क्रममा प्रहरीले रोक्न खोजे। तर, प्रसाईं भने पेलेरै अघि बढे। प्रसाईंले प्रहरीको पहिलो घेरा तोड्दै अघि बढ्दा प्रहरीले संयमता अपनाएका थिए। त्यसपछि प्रदर्शनकारी उग्र बनेका थिए। सुरक्षाकर्मीले बल प्रयोगको प्रयास गरेका थिए। राष्ट्रिय मानव अधिकार आयोगका प्रवक्ता डा टीकाराम पोखरेलका अनुसार, झडपमा परी प्रहरी र प्रदर्शनकारी दुवैतर्फ घाइते भएका छन्। प्रदर्शनकारीले तीनकुने क्षेत्रमा सञ्चारमाध्यमका भवन, कलेजका भवन तथा व्यक्तिगत घरमा आगजनी र आक्रमण गर्नुका साथै आगो निभाउन हिँडेको दमकल तथा सशस्त्र प्रहरीको गाडीमा समेत ढुंगा प्रहार गरेका छन्। प्रदर्शनमा राष्ट्रिय प्रजातन्त्र पार्टीका अध्यक्ष राजेन्द्र लिङ्देन, कमल थापा, ज्ञानेन्द्र शाहीलगायत नेता भने देखै परेनन्। पूर्वडीआईजी केशव अधिकारीका अनुसार, प्रसाईंको विवादित पृष्ठभूमिको सबैले हेक्का गर्नुपर्ने बताउँछन्। कमान्डरले घोषणा गर्नुअघि नै आन्दोलनको बारेमा विस्तृत विश्लेषण गर्नुपर्ने हुन्छ। कुन तहका कार्यकर्तालाई सहभागी गराउने र कस्तो रणनीति अपनाउने र आन्दोलनको क्रममा अप्रिय घटना हुन सक्ने तर्फ पनि ख्याल गर्नुपर्ने हुन्छ, अधिकारी भन्छन्, जुन व्यक्ति (दुर्गा प्रसाईं)लाई फिल्ड कमान्डको नेतृत्व सुम्पिने काम भयो। त्यो नै उपयुक्त व्यक्ति होइन। फिल्ड कमान्ड प्रसाईंलाई दिनेबित्तिकै राजावादी दल राप्रपाभित्र असन्तुष्टि थियो। त्यसकारण पनि राप्रपा अध्यक्ष लिङ्देनलगायतका नेताहरूले प्रदर्शनमा अनुपस्थित रहे। नवराज सुवेदीको नेतृत्वमा बनेको संयुक्त जनआन्दोलन समितिले प्रसाईंलाई राजावादी आन्दोलनको कमान्डर बनाएको हो। बिहीबार दिउँसो आयोजित प्रेस मिटमा सुवेदीले राप्रपाका महामन्त्री डा धवलशमशेर राणाको नेतृत्वमा १ हजार १ सय ११ सदस्यीय जनआन्दोलन परिचालन समिति गठन गरिएको जानकारी दिएका थिए। प्रेस मिट गर्नुअघि सुवेदी र प्रसाईंले पूर्वराजा ज्ञानेन्द्र शाहलाई निर्मल निवासमा भेट गरेका थिए। पूर्वडीआईजी अधिकारी भन्छन्, प्रदर्शनस्थलमा पुगेर प्रसाईंले गाडीभित्र चढेर हात हल्लाउँदै फिल्मी शैली शो गरे। प्रहरीसामु जुन ढंगले प्रसाईंले गाडी हुइँक्याए त्यो उत्तेजित गर्ने खालको थियो। तर पनि प्रहरीले संयमता अपनाए । सरकारले लोकतान्त्रिक, गणतान्त्रिक शासन व्यवस्थाको रक्षा गर्दै नागरिकलाई आफ्ना स्वतन्त्रताको निर्वाध रूपमा उपभोग गर्ने वातावरण कायम गर्नुपर्छ। नीलाम्बर आचार्य, पूर्वकानुनमन्त्री शान्तिपूर्ण माग र प्रदर्शन गर्न पाइन्छ। तर, लोकतान्त्रिक गणतन्त्रात्मक शासन व्यवस्थाविरुद्धका कुनै पनि कार्य सैह्य हुँदैन । गोपालकृष्ण घिमिरे, अध्यक्ष, नेपाल बार एसोसिएसन प्रदर्शनकारीहरू अराजक बन्दै गए। प्रहरीले प्रदर्शनकारीलाई नियन्त्रणमा लिन अ श्रुग्याँस प्रहार गरेको थियो।अप्रिय घटना गराउने प्रपञ्च प्रसाईंको नेतृत्वमा तीनकुने क्षेत्रको पूर्वघोषित निषेधित क्षेत्र तोड्न थालेपछि नै प्रदर्शनकारीहरू हिंसात्मक बन्न पुगेका थिए। अप्रिय घटना घटाउने सुनियोजित प्रपञ्चसहित प्रसाईं प्रदर्शनस्थलमा उत्रेको पाइएको छ। राष्ट्रिय मानव अधिकार आयोगका प्रवक्ता डा टीकाराम पोखरेलका अनुसार, प्रदर्शनकारीहरू तीनकुनेबाट प्रहरीको घेरा तोडी निषेधित क्षेत्र नयाँबानेश्वरतर्फ प्रवेश गर्न खोज्दा प्रदर्शनकारी र सुरक्षाकर्मीबीच झडप भएको थियो। डा पोखरेलले भने, प्रदर्शनकारीले प्रहरीमाथि ढुंगा प्रहार गरेको, व्यक्तिको घरमा ढुंगा हान्ने र आगजनी गर्ने काम गरेको अनुगमनका क्रममा पाइएको छ। नेपाल बार एसोसिएसनका अध्यक्ष गोपालकृष्ण घिमिरेले राजावादीको नाममा अराजकता प्रदर्शन भएको बताए। धेरै लामो समयपछि लोकतान्त्रिक गणतन्त्रात्मक व्यवस्था आएको छ, उनले भने, शान्तिपूर्ण माग र प्रदर्शन गर्न पाइन्छ। तर, असन्तुष्टिको बहानामा लोकतान्त्रिक गणतन्त्रात्मक शासन व्यवस्था विरुद्धका कार्य लोकतन्त्रवादीलाई सैह्य हुँदैन। विद्यमान संविधान तथा संरचनाहरू भत्काउनु जति सजिलो छ, पुनर्निर्माण त्यति नै गाह्रो छ। आन्दोलन गर्ने गराउनेले राष्ट्रिय जिम्मेवारी बोध गर्ने बेला हो यो । डा विपिन अधिकारी, संविधानविद् उपभोक्ता हित संरक्षण मञ्चका अध्यक्ष एवं वरिष्ठ अधिवक्ता ज्योति बानियाँले व्यक्ति र सार्वजनिक सम्पत्तिमाथि क्षति पुयाउने आयोजक पक्षलाई पक्राउ गरी कानुनी कारबाही गर्नुपर्ने बताउँछन्। वरिष्ठ अधिवक्ता बानियाँ भन्छन्, व्यक्तिका घर, कार्यालय, सार्वजनिक सम्पत्तिमाथि क्षति पुयाउनेहरूलाई यथाशीघ्र पक्राउ गरी मुद्दा चलाउनु पर्छ। कानुनी कारबाही गरेर दण्डहीनताको अन्त्य गर्नुपर्छ। गृह मन्त्रालयले प्रेस विज्ञप्ति जारी गर्दै पूर्वराजाका समर्थकहरूद्वारा आयोजित प्रदर्शनको क्रममा काठमाडौंको तीनकुने क्षेत्रमा संविधान प्रदत्त विचार र अभिव्यक्तिको स्वतन्त्रता र बिना हातहतियार शान्तिपूर्वक भेला हुने स्वतन्त्रताको उपहास गर्दै भएको हिंसात्मक प्रदर्शनप्रति मन्त्रालयको गम्भीर ध्यानाकर्षण भएको जनाएको छ। मन्त्रालयका सहसचिव छवि रिजालद्वारा जारी विज्ञप्तिमा भनिएको छ, व्यक्तिका निजी सम्पत्ति, अस्पताल, सञ्चार गृह, राजनीतिक दलका कार्यालय, व्यापारिक केन्द्रलगायत यातायातका साधनहरूमाथि भएको तोडफोड र आगजनीका अमानवीय एवं अमर्यादित घटनाहरू गैरकानुनी तथा घोर भत्र्सनायोग्य रहेका छन्। यस्ता हिंसात्मक एवं आपराधिक घटना गर्ने गराउने कार्यका लागि प्रदर्शनका आयोजक स्वयं नै पूर्ण रूपमा जिम्मेवार छन्। कानुनको उल्लंघन गर्ने जो सुकैलाई कानुनी दायरामा ल्याई विधिको शासन स्थापित गर्ने कार्यमा सरकार प्रतिबद्ध छ।, छवि रिजाल, सहसचिव, गृह मन्त्रालय व्यक्तिको निजी सम्पत्तिमाथि तोडफोड गर्ने, सञ्चार गृहमा आगजनी गर्ने, अस्पतालमा तोडफोड गर्ने, व्यापारिक केन्द्रमा तोडफोड गर्नेलगायत आपराधिक घटना भएको रिजालले बताए। उनले भने, आपराधिक कार्यमा संलग्न सबैलाई पक्राउ गर्छौं। रेकर्डको आधारमा, इन्टेलिजेन्सको सूचनाको आधारमा सबैलाई कानुनी कारबाहीको दायरामा ल्याउँछौं। अप्रिय घटना घटाउने र प्रदर्शनकारीलाई उत्तेजित बनाउने अभिप्रायः प्रमुख आयोजकहरूमा देखिएको पाइएको छ। अराजकता, अस्थिरता र अन्योल सिर्जना गरेर फाइदा उठाउने अभिप्राय देखिएको छ। गृह मन्त्रालयले प्रदर्शनस्थलमा प्रसाईंले गाडी चलाएर प्रहरीलाई मार्न खोजेको दाबी गरेको छ। निसानामा सञ्चारमाध्यम सञ्चारमाध्यममाथि आक्रमण र आगजनी हुनु निन्दनीय छ। दण्डहीनताले जुन निरन्तरता पाइरहेको छ। त्यसको अन्त्य जरुरी छ।, राजेन्द्र दाहाल, पूर्वअध्यक्ष, नेपाल प्रेस काउन्सिल व्यवसायीका घरमा ढुंगा हानेका प्रदर्शनकारीले तीनकुनेस्थित कर्पोरेट टावरमा रहेको अन्नपूर्ण पोस्ट्को कार्यालयमा आगजनी गरे। कार्यालयमा सञ्चारकर्मी एवं कर्मचारीहरू बसिरहेको बेला प्रदर्शनकारीले बाहिरबाट आगजनी गरेका थिए। सुरक्षा गार्डहरूले आगो निभाएका थिए। त्यसअघि प्रदर्शनकारीले अन्नपूर्ण पोस्ट्को कार्यालयमा ढुंगामुढा गरेका थिए। प्रदर्शनकारीको ढुंगामुढाबाट कार्यालयमा क्षति पुगेको छ। प्रदर्शनका क्रममा कान्तिपुर टेलिभिजनमा ढुंगामुढा र तोडफोड भएको छ। प्रदर्शनकारीहरूले कान्तिपुर टेलिभिजन लक्षित गर्दै आक्रमण गरेका थिए। आक्रमणबाट कान्तिपुर कार्यालय साथै चौथो तल्लामा रहेको समाचार कक्षमा समेत क्षति पुगेको छ। त्यस्तै कोटेश्वरको भाटभटेनीमा पनि प्रदर्शनकारीले तोडफोड गरेका छन्। आलोकनगरको एकीकृत समाजवादीको कार्यालयमा पनि प्रदर्शनकारीले आगजनी गरेका छन्। यो क्षमायोग्य घटना होइन। व्यक्ति तथा राज्यविरुद्धको गम्भीर फौजदारी कसुर हो। यो घटनामा सम्बन्धित सबैलाई पक्राउ गरी क्षतिपूर्ति भराई हदैसम्मको सजाय गरियोस्।, ज्योति बानियाँ, अध्यक्ष, उपभोक्ता हित संरक्षण मञ्च प्रेस काउन्सिलका पूर्वअध्यक्ष एवं वरिष्ठ पत्रकार राजेन्द्र दाहाल बहुदलवादी नेताहरूले दण्डहीनतालाई संरक्षण गर्दा अराजक गतिविधिले बढावा पाउन थालेको बताउँछन्। २०४६ सालपछि पनि राजनीतिक दलले दण्डहीनतालाई प्रश्रय दिए। जसले जे गरे पनि हुन्छ भन्ने पाठ सिके। सञ्चारमाध्यममाथि आक्रमण हुन पुगे, वरिष्ठ पत्रकार दाहाल भन्छन्, दण्डहीनताले जुन निरन्तरता पाइरहेको छ। त्यसको अन्त्य हुनु जरुरी छ। संविधान र व्यवस्था विरोधी प्रदर्शन राष्ट्रिय मानव अधिकार आयोगका प्रवक्ता डा टीकाराम पोखरेलका अनुसार, आयोगले चारवटा उच्चस्तरीय टोलीहरू बनाई अनुगमन गरेको थियो। काठमाडौंको तीनकुनेमा राजतन्त्र समर्थकहरूद्वारा भएको प्रदर्शन र आमसभा हिंसात्मक हुन पुगेको अनुगमनबाट पाइएको छ। आयोग प्रवक्ता डा पोखरेलका अनुसार, अनुगमनका क्रममा हिँडेको राष्ट्रिय मानव अधिकार आयोगको अनुगमन टोलीमाथि प्रदर्शनकारीहरूबाट कोटेश्वरमा सांघातिक आक्रमण गरी अनुगमन टोलीमा संलग्न कर्मचारीलाई घाइते बनाएका छन्। प्रहरीले भीड नियन्त्रण गर्न पानीका फोहराको प्रयोग र हवाई फायर गरेको तथा व्यक्तिको निजी आवाससमेत प्रयोग गरी अश्रुग्याँस प्रहार गरेको देखिएको छ। यसैगरी समाजवादी मोर्चाले भृकुटीमण्डपमा सडकमा मञ्च बनाउँदा आवागमनमा बाधा परेको पाइएको छ। संविधानविद् डा विपिन अधिकारीका अनुसार, सरकार तथा आन्दोलन गर्ने गराउनेले राष्ट्रिय जिम्मेवारी बोध गर्ने बेला हो यो। यसै संविधान तथा यसको यथोचित सर्वपक्षीय प्रजातान्त्रिक सुधारका प्रक्रियाबाहेक अन्य बाटो पटक्कै मुलुकको हितमा छैन, संविधानविद् डा अधिकारी भन्छन्, विद्यमान संविधान तथा संरचनाहरू भत्काउनु जति सजिलो छ, पुनर्निर्माण त्यति नै गाह्रो छ। शान्तिपूर्ण विरोध प्रदर्शन गर्न पाउने मानव अधिकारको विषय भए तापनि आफ्नो अधिकारकोे प्रयोग गर्दा अरूको अधिकारमा असर पार्नु मानव अधिकारको मूल्यमान्यता विपरीत हुन्छ। पूर्वकानुनमन्त्री नीलाम्बर आचार्यले सरकारले मुलुकमा शान्ति, अमनचयन कायम गर्नुपर्ने बताउँछन्। पूर्वकानुनमन्त्री आचार्य भन्छन्, सरकारले गणतान्त्रिक व्यवस्थाको रक्षा गर्दै नागरिकका स्वतन्त्रताको निर्वाध रूपमा उपभोग गर्ने वातावरण कायम गर्नुपर्छ। आन्दोलनका नाममा अराजक गतिविधि मुठभेठको मुडमा रहेका राजावादी प्रदर्शनकारीहरूले प्रहरीमाथि ढुंगामुढा गरे। उनीहरूले सञ्चारमाध्यम, व्यावसायिक प्रतिष्ठान र घरमा तोडफोड, लुटपाट र आतंक मच्चाए। प्रदर्शनकारीले सवारीसाधन जलाए। गणतन्त्रविरुद्ध नारा लगाउँदै अराजक प्रदर्शनमा उत्रेपछि जिल्ला प्रशासन कार्यालय काठमाडौंले शुक्रबार कर्फ्यु जारी गरेको छ। राजावादीका नाममा भएका अराजकता र लुटपाट रोक्न नेपाली सेनालाई नै खटाइएको छ। विवादित पृष्ठभूमि भएको व्यक्ति (दुर्गा प्रसाईं)लाई फिल्ड कमान्डको नेतृत्व सुम्पिने काम उपयुक्त होइन। प्रदर्शन अराजक बनाउन प्रसाईं फिल्मी शैलीमा देखा परे। केशव अधिकारी, पूर्वडीआइजी, नेपाल प्रहरी राजसंस्था पुनस्र्थापनाको लागि संयुक्त जनआन्दोलनको नाममा गरिएको प्रदर्शनले उग्ररूप लिएपछि कफ्र्यु जारी भएको हो। जिल्ला प्रशासन कार्यालय काठमाडौंका प्रमुख जिल्ला अधिकारी ऋषिराम तिवारीले बिहीबार अपराह्न ४ बजेर २५ मिनेटदेखि भोलिपल्ट शनिबार बिहान ७ बजेसम्म तीनकुने बानेश्वर क्षेत्रमा कफ्र्यु आदेश जारी गरेका थिए। प्रमुख जिल्ला अधिकारी तिवारीका अनुसार, चार किल्ला तोकिएको सिमानाभित्र कसैले आवतजावत गर्न, कुनै पनि प्रकारको भेला, जुलुस प्रदर्शन, सभा, बैठक, घेराउ गर्न नपाउने गरी कफ्र्यु आदेश जारी भएको हो। बानेश्वर तीनकुने क्षेत्रतर्फ गौशालादेखि एयरपोर्ट, गैरीगाउँ, तीनकुने हुँदै कोटेश्वरसम्म कफ्र्यु जारी गरिएको छ। त्यस्तै कोटेश्वरदेखि जडीबुटी पुल, कोटेश्वरबाट बालकुमारी पुलसम्म, बानेश्वर चोकदेखि शंखमूल पुलसम्म र गौशाला चोकदेखि पुरानो बानेश्वर हुँदै नयाँबानेश्वर चोकसम्म कफ्र्यु आदेश जारी भएको हो। बानेश्वर तीनकुने क्षेत्रतर्फ गौशालादेखि एयरपोर्टसम्म कफ्र्यु आदेश भएको जिल्ला प्रशासन कार्यालय काठमाडौंले जनाएको छ। प्रदर्शनकारीको अराजक गतिविधिविरुद्ध राष्ट्रिय मानव अधिकार आयोग, शान्ति समाजलगायतका विभिन्न संघसंस्था एवं प्रबुद्ध व्यक्तिहरूले निन्दा गरेका छन्। सुरुमा राजसंस्था पुनस्र्थापनाको माग गर्दै तीनकुने क्षेत्रमा नारा, जुलुस गरेका थिए। जब संयुक्त जनआन्दोलनका कमान्डर घोषित दुर्गा प्रसाईं झुल्किए। प्रदर्शनकारीहरू उग्र बन्न थाले। प्रहरीमाथि ढुंगा प्रहार गर्न सुरु गरे। तीनकुनेको चौरमा प्रदर्शन रोक्दै प्रदर्शनकारी आगजनीमा नै उत्रिए।"
"प्रदर्शनकारीद्वारा लुटपाट, करोडौंको क्षति","काठमाडौं : राजावादी समर्थकले शुक्रबार राजधानीमा गरेको प्रदर्शन हिंसात्मक हुन पुग्दा एक जना प्रदर्शनकारी र एक जना पत्रकारको मृत्यु भएको छ। प्रदर्शनकारीले नियोजित रूपमा नै निजी घर, संघसंस्थाको कार्यालय तथा सरकारी कार्यालयमा ढुंगामुढा र आगजनी गरेका थिए। जसबाट करोडौं रुपैयाँको क्षति भएको छ। प्रदर्शनकारीले तीनकुनेमा रहेको अन्नपूर्ण पोस्ट्को कार्यालयमा समेत आगजनी गरेका थिए। नेपाल प्रहरीका प्रवक्ता दिनेशकुमार आचार्यका अनुसार राजावादी समर्थकहरूले नियोजित रूपमा नै हिंसात्मक आन्दोलन सुरु गरेका थिए। प्रदर्शनका क्रममा गम्भीर घाइते भएका कीर्तिपुरका २९ वर्षीय सविन महर्जनको मृत्यु भएको हो। महाराजगन्जस्थित त्रिवि शिक्षण अस्पतालमा उनको मृत्यु भएको छ। उनको घाँटीमा गोली लागेको थियो। अराजक राजावादी प्रदर्शनकारीले काठमाडौंंको तीनकुने, कोटेश्वरलगायत क्षेत्रमा गरेको तोडफोड र आगजनीबाट करोडौं रुपैयाँबराबरको क्षति पुगेको छ। नवराज सुवेदी, दुर्गा प्रसाईंलगायतको नेतृत्वमा भएको प्रदर्शनमा प्रदर्शनकारीले व्यक्तिका निजी सम्पत्तिमा आगजनी र तोडफोड गरेका हुन्। प्रदर्शनकारीले तीनकुने क्षेत्रमा निजी कार्यालय सञ्चालन भएका घर, नेकपा एकीकृत समाजवादीको पार्टी कार्यालयलगायतमा तोडफोड र आगजनी गरेका थिए। तीनकुनेमा रहेको मार्बल हाउसमा प्रदर्शनकारीले ढुंगामुढा गरेका थिए। भवन पूर्णरूपमा ध्वस्त भएको छ। उनीहरूले घरघरमा ढुंगामुडा गरेका थिए। त्यतिमात्रै होइन, अराजक भीडले कोटेश्वरस्थित जडीबुटी कारखानाभित्र छिरेर आगजनी गरेको छ। कोटेश्वरकै भाटभटेनीमा तोडफोड र लुटपाट भएको छ। प्रदर्शनकारीले भित्र छिरेर फलफूलका कार्टुन, बियरका बोतललगायत सामान लिएर भागेका थिए। प्रहरी प्रवक्ताको भनाइअनुसार नेपाल प्रहरी र सशस्त्र प्रहरी गरी ३० जना बढी घाइते भएका छन्। जसमा केही प्रहरी कर्मचारीको अवस्था गम्भीर रहेको छ। गृहमन्त्री रमेश लेखकले प्रदर्शनका क्रममा भएको क्षतिको क्षतिपूर्तिका लागि सरकारले पहल गर्ने बताएका छन्। प्रदर्शनको नेतृत्व लिने र हिंसात्मक गतिविधिलाई निर्देशन दिने दुवै पक्षलाई सरकारले कानुनी कारबाहीको दायरामा ल्याउने उनले बताए। तीनकुने क्षेत्रमा भएको राजावादीको प्रदर्शनका क्रममा निजी सम्पत्तिमाथि भएको क्षतिको जिम्मेवारी आयोजक लिनुपर्ने सरकारले जानकारी दिएको छ। गृह मन्त्रालयले पत्रकार सम्मेलन गर्दै शुक्रबार प्रदर्शनका क्रममा भएको नोक्सानीको जिम्मेवारी आयोजकका तर्फबाट प्रसाईंले लिनुपर्ने बताएको हो। व्यक्तिको निजी सम्पत्तिमाथि तोडफोड गर्ने, सञ्चार गृहमा आगजनी गर्ने, अस्पतालमा तोडफोड गर्ने, व्यापारिक केन्द्रमा तोडफोड गर्नेलगायत आपराधिक घटना भएका छन्। आपराधिक कार्यमा संलग्न सबैलाई पक्राउ गर्छौं। रेकर्डको आधारमा, इन्टेलिजेन्सको सूचनाको आधारमा सबैलाई कारबाहीको दायरामा ल्याउँछौं, गृह मन्त्रालयका सहसचिव छवि रिजालले भने। दुर्गा प्रसाईंले गाडी चलाएर प्रहरीलाई मार्न खोजेको आरोपसमेत सरकारले लगाएको छ। दुर्गा प्रसाईंले सुरक्षाकर्मीलाई मार्ने नियतले गाडी चलाउनुभयो। त्यसपछि तीनकुने क्षेत्र उग्र बनेको देखिन्छ, रिजालले भने।"
पत्रकार रजकको मृत्यु प्रकरण : दोषीलाई कडा कारबाहीको माग गर्दै विरोध प्रदर्शन,"काठमाडौं : पूर्वराजा समर्थकहरूको हिंसात्मक आन्दोलनमा परी मृत्यु भएका पत्रकार तथा सञ्चारकर्मी सुरेश रजकप्रति श्रद्धाञ्जली अर्पण गरिएको छ। नेपाल पत्रकार महासङ्घको अगुवाइमा पत्रकार रजकको मृत्युको सत्यतथ्य पत्ता लगाएर दोषीमाथि कडा कारबाहीको माग गर्दै आज बिहान माइतीघरमा विरोध प्रदर्शन गरिएको छ। शुक्रबार पूर्वराजा समर्थकहरूको समूहले गरेको आन्दोलनको भिडिओ खिच्ने क्रममा एभिन्युज टेलिभिजनका क्यामेरापर्सन रजकको शव जलेको अवस्थामा भेटिएको थियो। पत्रकार महासङ्घका कार्यबाहक अध्यक्ष दीपक आचार्यले पत्रकारको जिउधनको सुरक्षाका लागि सम्पूर्ण पत्रकारहरू एकताबद्ध भएर लाग्नुपर्नेमा जोड दिए। उनले मृतक पत्रकार रजकलाई न्याय दिलाउन महासङ्घ निरन्तर लाग्ने प्रतिबद्धता व्यक्त गरे। विरोध प्रदर्शनमा पत्रकार महासङ्घका पूर्वअध्यक्षहरू तारानाथ दाहाल, धर्मेन्द्र झा, शिव गाउँलेलगायतको उपस्थिति रहेको थियो। विरोधका कार्यक्रममा प्रेस युनियन, प्रेस चौतारी, प्रेस सेन्टर नेपालका नेताहरूले पत्रकार रजकलाई न्याय दिन र उनका परिवारलाई क्षतिपूर्ति उपलब्ध गराउन माग गरे। बदलिएको परिस्थितिका कारण महासङ्घ स्थापना दिवसका अवसरमा गर्न लागिएका पूर्वनिर्धारित सम्पूर्ण कार्यक्रम स्थगित गरी प्रदर्शनमा उत्रिएको महासङ्घका केन्द्रीय कोषाध्यक्ष रामकृष्ण अधिकारीले जानकारी दिए। उनका अनुसार आजै पत्रकार महासङ्घको उपलब्ध केन्द्रीय सदस्यहरूको आकस्मिक बैठक बसेर थप सङ्घर्षका कार्यक्रम तय गर्ने र सञ्चार तथा सूचनाप्रविधिमन्त्रीलाई भेटेर ज्ञापनपत्र बुझाउनेलगायका कार्यक्रम महासङ्घले गर्नेछ।"
तीनकुने क्षेत्रमा लागेको कर्फ्यू हट्यो,"काठाडौं : जिल्ला प्रशासन कार्यालय काठमाडौंले शनिबार विहान ७ बजेसम्का लागि लगाएको कर्फ्यू हटेको छ। हिजो दिउँसोदेखि लगाइएको कर्फ्यु स्थगन गरिएको प्रमुख जिल्ला अधिकारी ऋषिराम तिवारीले जानकारी दिएका छन्। राजावादी समर्थित प्रदर्शनकारीले अराजकता मच्चाएपछि प्रशासनले हिजो बानेश्वरतीनकुने क्षेत्रमा कर्फ्यु लगाएको थियो। पहिला राती १० बजेसम्मका लागि कर्फ्यू लगाउने निर्णय गरिएको थियो। पछि फेरि शनिबार बिहान ७ बजेसम्म कर्फ्यु जारी रहने जनाइएको थियो। गौशाला एयरपोर्ट, गैरीधारा, तीनकुने हुँदै कोटेश्वर, कोटेश्वरदेखि जडीबुटी पुल, कोटेश्वरबाट बालकुमारी पुलसम्म, बानेश्वर चोकदेखि शंखमुल पुलसम्म र गौशाला चोकदेखि पुरानो बानेश्वर हुँदै नयाँ बानेश्वर चोकसम्म कर्फ्यु लगाइएको थियो।"

शीर्षक,विवरण
१ हजार भत्ता लिन २ हजार खर्च,"वीरगन्ज : पर्सागढी ७ फुलकवलका महेश पासवानले २ सय रुपैयाँ अटोको भाडा तिरे। खाजा खानामा झन्डै साढे दुई सय खर्च गरे। अनि, आइपुगे, नारायणी अस्पताल। १ हजार भत्ता बुझ्न उनी बुधबार अस्पताल पुगेका थिए। तर, अस्पतालले असोजमा मात्रै भत्ता दिने अडान लिएपछि उनी रित्तो हात घर फर्के। घरबाट अस्पताल र अस्पताल बाट घर फर्किन उनको झन्डै १ हजार रुपैयाँ खर्च भयो। फेरि असोजमा यसैगरी घरबाट अस्पताल र अस्पतालबाट घर फर्किँदा अर्को १ हजार जति खर्च हुन्छ। १ हजार भत्ताका लागि उनले २ हजार खर्चिनुपर्र्ने अवस्था देखा पर्दै छ। त्यसैकारण, नारायणी अस्पताल परिसरमा उनी आक्रोश पोख्दै थिए ,१ हजार भत्ता लिन २ हजार खर्च कसले गर्छ ? उही बेला नै पाइँदैन भन्दिएको भए अहिले किन अस्पताल आउँथे र ? उनको कथा यस्तो छ १५ दिनअघि नारायणी अस्पतालमा उनकी छोरीको जन्म भयो। अस्पतालले आमा सुरक्षा कार्यक्रमअन्तर्गत यातायात खर्चबापत १ हजार रुपैयाँ भत्ता दिने भनेको थियो। तर, त्यस बेला भत्ता दिएन। बुधबार भने भत्ता पाउने आशामा अस्पताल पुगेका थिए। तर, अस्पतालका कर्मचारीले दिएनन्। बरु, असोजमा आउनु भने। आज गाडीभाडामा मात्रै ५ सय खर्च भई सक्यो, उनको आक्रोश थियो, अब फेरि असोजमा आउनु भनेका छन्। फेरि ५ सय खर्च हुन्छ। दुई दिन मजदुरी गरे १ हजार कमाई हुन्छ। अनि १ हजार भत्ता लिन २ हजार खर्च कसले गर्छ र ? आमा सुरक्षा कार्यक्रमअन्तर्गत यातायात खर्चबापत सुत्केरी महिलाले पाउने भत्ता रकम वितरण कार्य वीरगन्जको नारायणी अस्पतालमा साउन १ गतेदेखि रोकिएको छ। त्यसैकारण पासवानजस्तै १ हजार बढी सेवाग्राही मर्कामा परेका छन्। अस्पतालमा जन्मिएका नवजात शिशु र सुत्केरी महिलालाई अस्पतालबाट डिस्चार्ज गर्ने बेलामै अस्पतालले उपलब्ध गराउनुपर्ने उक्त भत्ता रकम नारायणी अस्पतालले साउन १ गतेदेखि वितरण गरेको छैन। जसका कारण भदौ ११ गतेसम्म उक्त सुविधाबाट १ हजार ४८ सुत्केरी बञ्चित छन्। साउन २७ गते पासवानकी शिशु र पत्नीलाई डिस्चार्ज गर्ने बेला अस्पतालका कर्मचारीले चालू आर्थिक वर्षका लागि अस्पतालको खाता नखुलेकाले भदौ १० गते यातायात खर्च बापतको भत्ता रकम लिन आउनु भनेर पठाएका थिए। त्यहीअनुसार उनी बुधबार अस्पतालमा आउँदा फेरि कर्मचारीले त्यही जवाफ फर्काएर अब असोजमा आउन भने। त्यसपछि उक्त रकमका लागि अब फेरि अस्पताल नआउने बरु भत्ता नै नचाहिने भन्दै आक्रोश पोख्दै पासवान घर फर्किए। उनले भने, यसरी बारम्बार झुलाउने नै भए सरकारले दिने नियम नै नबनाएको भए हुन्थ्यो। जेतनाके मुर्गी ना ओतनाके मसाला (जति मूल्यको कुखुरा छैन त्योभन्दा बढी त मरमसलामै लाग्ने) भयो। पासवानको उक्त गुनासो लिएर पुग्दा अस्पतालका निमित्त मेसु डा एनामुल हकले भने कोष तथा लेखा नियन्त्रण कार्यालय (कोलेनिका) ले गत असार २४ मा बन्द गरेको अस्पतालको खाता हालसम्म पनि नखोलिदिएका कारण यस्तो समस्या भएको बताए। सुत्केरीलाई अस्पतालबाट डिस्चार्ज गर्ने बेलामै उक्त भत्ता रकम दिनुपर्ने निर्देशीकामा उल्लेख छ। तर, अस्पतालको खाता नखुलेका कारण सााउन १ गतेदेखि उक्त रकम वितरण गर्न नसकिएको उनले बताए। चालु आर्थिक वर्षका लागि साउन दोस्रो या तेस्रो सातामै खाता पुनः खोल्नुपर्ने भए पनि कोलेनिकाले त्यसमा ढिलाइ गरेका कारण आमा सुरक्षा कार्यक्रमअन्तर्गतको यातायात खर्च बापतको रकम वितरण गर्न नसकिएको हकले बताए। उनले भने, अब यो समस्या छिट्टै समाधान हुन्छ। यदि कोलेनिकाले १२ दिनमा पनि खाता खोलेन भने पनि अस्पताल प्रशासनले अन्य कतैबाट रकमको जोहो गरेर उक्त सुविधा उपलब्ध गराउँछ।"
सञ्चार नपुगेको साङ्ता गाउँ,"जोमसोम : मुस्ताङको अधिकांश गाउँहरूमा सडकसँगै सञ्चार सुविधाको पहुँच पुगिसक्दा यहाँको एक बस्तीमा अझै पनि सञ्चार सुविधा पुग्न सकेको छैन। हिमाली जिल्ला मुस्ताङ र डोल्पाको सीमावर्ती क्षेत्र वारागुङ मुक्तिक्षेत्र ५ साङ्ता गाउँमा सञ्चारको पहुँच पुग्न नसकेको हो। जोमसोमदेखि उत्तरपञ्चिम करिब ४० किलोमिटरको दूरीमा रहेको मुस्ताङको साङ्गा गाउँ एक गुमनाम बस्ती हो। समुद्री सतहको झन्डै ४ हजार ५ सय मिटरको अग्लो उचाइको कच्ची सडकमार्गको दूरी तय गरेपछि मुस्ताङको साङ्ता गाउँ पुगिन्छ। मुस्ताङ र डोल्पाको सीमा क्षेत्रको भिरालो सतहमा अवस्थित साङ्ता गाउँमा सञ्चारको सुविधा उपलब्ध नहुँदा त्यहाँका नागरिकले विभिन्न कठिनाइ झेल्दै आइरहेका छन्। वारागुङ मुक्तिक्षेत्र५ का वडासदस्य एवं साङ्ता गाउँको स्थानीय नागरिक छिरिङ पाल्साङ गुरुङले मुस्ताङका सबै गाउँहरूमा सञ्चारको पहुँच पुगे पनि आफ्नो गाउँमा अझै सञ्चार सुविधा विस्तार हुन नसकेको दुःखेसो सुनाए। वर्षौंवर्षदेखि हाम्रो गाउँ सञ्चार सुविधाबाट बञ्चित रह्यो, अब त मुस्ताङको सबै ठाउँमा सञ्चारको पहुँच पुगिसक्यो, वडासदस्य गुरुङले थपे, अब त हाम्रो गाउँका लागि पनि सञ्चार सुविधाको व्यवस्था गरिदिए हुन्थ्यो। तर खै के कारणले हाम्रोमा अझै सञ्चार सुविधा विस्तार हुन सकिरहेको छैन। वडासदस्य गुरुङले गाउँमा मोबाइल फोनको टावर जडानका लागि पटकपटकसम्बन्धीत निकायलाई आग्रह गरेको भए पनि हालसम्म टावर जडानमा विलम्ब भइरहेको उल्लेख गरे। मुस्ताङको विकट स्थानमा रहेको साङ्ता गाउँका नागरिक सञ्चार सुविधा नहुँदा सूचनासन्देश आदानप्रदान गर्न र इमेल इन्टरनेटजस्ता प्रविधियुक्त सुविधा प्राप्त गर्नबाट बञ्चित रहनु परेको हो। उपल्लो डोल्पाका नागरिक मुस्ताङ आउँदा र फर्किंदा खाना खाने र बस्ने ट्रान्जिट पोइन्टका रूपमा साङ्ता गाउँ पर्ने भए पनि टेलिफोन र मोबाइल फोनको सुविधा नहुँदा सामान्य रूपमा चलाइएको होटलहरूले पाहुनासँग सञ्चार सम्पर्क गर्न सक्दैनन्। जसका कारण साङ्ता गाउँका नागरिकले पर्यटन व्यवसायबाट फाइदा लिन सकेका छैनन्। साङ्ता गाउँका नागरिकलाई टेलिफोन सुविधा नहुँदा आपत्कालीन बिरामी पर्दा स्वास्थ्य उपचारमा निकै नै समस्या हुने गरेको वडासदस्य छिरिङ पाल्साङ गुरुङले बताए। हाम्रो गाउँमा सडक भए पनि हिउँदमा हिउँका कारण सवारी चल्दैनन्। बर्खायाममा पनि गाउँमा सवारीसाधन चल्ने व्यवस्था छैन, वडासदस्य गुरुङले भने, गाउँमा फोन टिप्दैन। जरूरी फोन गर्नु पयो भने तीन घण्टा पैदल हिँडेर लेकमा पुगेर फोन गर्नुपर्छ। वडासदस्य गुरुङले गाउँमा स्वास्थ्य चौकी नभएको र एक जना स्थानीय स्वास्थ्य स्वयंसेविकाको भर पर्नुपर्ने भएकाले समस्या पर्ने गरेको सुनाए। उनले कसैलाई फोन गर्नु परे लेकमा पुग्नु पर्ने बाध्यता रहेको जनाए। वर्षांैदेखि विद्युत् र सञ्चार समस्या झेल्दै आइरहेको मुस्ताङको साङ्ता गाउँमा गाउँपालिकाको पहलमा एक साताअघि मात्रै सौर्य ऊर्जा बिजुलीको पहुँच विस्तार भएको वडाध्यक्ष सुरेन्द्र गुरुङले जानकारी दिए। मुस्ताङ साङ्ता गाउँमा सौर्य ऊर्जा बिजुली जडानपछि साङता गाउँलाई आंशिक राहत पुगेको वडाध्यक्ष गुरुङको भनाइ छ। विद्युत् र सञ्चार नहुँदा साङ्ता गाउँका नागरिकले देशविदेशका खबर थाहा पाउन मुस्किल पर्ने गरेकोमा अब टेलिभिजनबाट समाचार थाहा पाउने सुविधा मिलेको वडाध्यक्ष गुरुङले खुलाए। सदियौं वर्ष पुरानो साङ्ता गाउँ राज्यले भने २०५४ को दशकतिर पत्ता लगाएको हो। मुस्ताङडोल्पा सीमावर्ती गाउँमा मानव बस्ती रहेको पत्ता लागेपछि त्यहाँका नागरिकलाई सरकारी अभिलेखमा समावेश गरिएको थियो। यो बस्ती शताब्दीअघि हालको बस्तीभन्दा पारि भिरालो सतहमा थियो। त्यहाँ पानीको मुहान सुकेपछि खानेपानी र सिँचाइको अभाव भयो। त्यसपछि साङ्ता गाउँ हाल रहेको स्थानमा स्थानान्तारण भएको थियो। अभाव र अशिक्षाले झेलिएको मुस्ताङको साङ्ता गाउँमा १३ घरधुरीका करिब ७०८० जना नागरिक बस्छन्। सामान्य खेतीपाती र पशुपालन व्यवसाय अपनाउँदै आइरहेको साङ्ता गाउँमा तीन तहको सरकार पनि आकलझुकलमात्रै उपस्थित हुने गरेको स्थानीय बताउँछन्। पुरानो र प्राचीन शैलीले ढुंंगा र माटोले निर्मित गुचमुच्च एक आपसमा जोडिएका घरहरूले त्यहाँको गरिबी र अशिक्षालाई चित्रित गर्छ। गाउँमा भएका बालबालिकालाई दाताले निःशुल्क पढाइदिने भएकाले त्यस गाउँमा अहिले २ जना मात्रै नाबालक छन्। गाउँका बालबालिकालाई दाताले पोखरा, जोमसोम र लुप्रा गाउँको स्कुलमा पढाइदिएकाले त्यहाँको आधारभूत विद्यालय पनि बन्द भइसकेको छ। गाउँको खेती किसानी र पशुपालनले जेनतेन गुजारा चलाउन मात्रै पुग्ने गरेको छ। साङ्ता गाउँमा संघीय सरकारअन्तर्गत सडक डिभिजन कार्यालय बागलुङले सडक विस्तार गरेको भए पनि सडक थप स्तरोन्नति नहुँदा र सवारीसाधन नचल्दा दैनिक आवतजावत र मालसामान ढुवानीमा समस्या पर्ने गर्छ। हिउँदमा हिमपात पर्ने भएकाले त्यहाँको सडक मंसिरदेखि फागुनचैतसम्म पूर्ण रूपमा बन्द हुन्छ।"
"विगतको जस्तो हिंसा कहिल्यै हुँदैन, हुन दिइँदैन","काठमाडौं : प्रधानमन्त्री केपी शर्मा ओलीले विगतको जस्तो हिंसा देशमा अब कहिल्यै नहुने र हुन नदिने बताएका छन्। श्रीलंका र बंगलादेशबाट सिक्न भन्दै माओवादी केन्द्रका अध्यक्ष पुष्पकमल दाहाल प्रचण्डले भदौ १० गते संसद्मा दिएको अभिव्यक्तिप्रति आक्रोश पोख्दै प्रधानमन्त्री ओलीले भने, बंगलादेशमा केही हुन्छ भने नेपालमा त्यो यहाँ हुँदैन। नेपाल कुनै देशको फोटोकपी मेसिन होइन, उनले थपे, नेपालको आफ्नै इतिहास छ, परम्परा र संस्कृति छ। डेमोक्रेसी हामीले लडेर ल्याएका हौं। ६ दशकदेखि देशका लागि लड्दै आएको छु। उल्टै हामीलाई तर्साउन खोज्ने ? लोकतन्त्रविरुद्ध लड्नेहरूले हामीलाई तर्साउन सम्भव छैन। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको अंग्रेजी पुस्तक इन्टु द फायरको शनिबार राजधानीमा विमोचन गर्दै प्रधानमन्त्री ओलीले भने, जनयुद्धका नाममा मैले १७ हजार मान्छे मारेको हो र खुट्टा कमाउन ? मैले लुटपाट गरेको हो र खुट्टा कमाउन ? मैले त डराउनु पर्दैन।, म होइन, तपाईंलाई भन्छु नेपालमा अब बेथिति, अराजकता र हिंसाको राजनीति सम्भव छैन। सम्भव हुन दिँदैन, बरु राम्ररी सिक। राम्ररी सिक। लोकतन्त्रविरुद्ध लड्नेहरूले नै सिस्टमका कुरा गर्दै अरूलाई उछितो काढ्ने ? भन्दै ओलीले थपे, फेरि उनैका ठूला कुरा ! अब त्यस प्रकारको हिंसा हुन दिइँदैन। र, नेपालमा त्यस्तो प्रकारको हिंसा अब कहिल्यै सम्भव पनि छैन। कसैले गर्न खोजेर वा चाहेर पनि हुने छैन। प्रधानमन्त्री ओलीले माओवादी केन्द्रका अध्यक्ष प्रचण्ड, जसले जनयुद्धका नाममा १७ हजार मानिस मारे उनै अहिले आफूलाई श्रीलंकाबाट सिक, बंगलादेशबाट सिक भनेर चर्को स्वरमा भनिहिँडेको बताए। जनयुद्धका नाममा मैले १७ हजार मान्छे मारेको हो र खुट्टा कमाउन ? मैले लुटपाट गरेको हो र खुट्टा कमाउन ? मैले त डराउनु पर्दैन, सत्तासीन एमाले अध्यक्ष ओलीले भने, बरु तपाईं सत्यको अवलम्वन गर्नुस्, अगाडि बढ्नुस्। ओलीले आजको समयमा देशलाई बेथितिबाट चलाउन नसकिने तर्क गरे। आफू पनि बारुदमाथि नै र बारुदका बीचकै यात्रा गरेर आएको ओलीले बताए। ६ दशकदेखि यही देश बनाउने अभियानमा लागेको मान्छे हुँ र म फेरि भनिरहेको छु अरूको सम्पत्तिमा लोभ गरेको छैन, गर्दिनँ, ओलीले स्पष्ट पारे, आफ्नो हक अधिकार नलाग्ने, आफ्नो कमाई बाहेकको, कानुनसम्बत, न्यायसम्बत, न्यायचित ढंगले पसिनाबाट आर्जन गरेको बाहेकको सम्पत्तिमा लोभ गरेको छैन, गर्दिन पनि। भ्रष्टाचार गरेको छैन। गर्दिनँ अनि गर्न पनि दिन्नँ। क्याप्टेन थापाजस्तै आफू पनि ५ हजार फिटमाथिबाट हेलिकप्टरमा खसे पनि बाँचेको भन्दै ओलीले भने, एकबारको जिन्दगी, त्यत्रो हेलिकप्टर, बल्दाबल्दैको अवस्थामा बाँचेर आउनुभएको छ। फागुको जिन्दगी डराउनुपुर्ने आवश्यकता नै छैन। सत्यको अवलम्बन गर्नुस्, अगाडि बढनुस्। म पनि हेलिकप्टर दुर्घटनामा परेको हुँ। ५ हजार फिटबाट झरेको हुँ। फेरि पनि बाँचियो। फागुकै जिन्दगी हो। त्यसैले मलाई पनि कुनै डरभर छैन। म पनि हेलिकप्टर दुर्घटनामा परेको मान्छे। पाँच हजार फिटबाट तल झरेको हुँ। फेरि पनि बाँचेँ। फाउकै जिन्दगी हो। त्यसकारण कुनै डर पनि छैन। माओवादीले क्वीन्टलका क्वीन्टल सुन भिœयाउन पशुपतिनाथमा नक्कली पित्तल चढाएको भनेर गलत हल्ला गरेको भन्दै ओलीले आपत्ति जनाए। नेपालमा त कस्तो भयो भने ३५ क्वीन्टल सुन ल्याउन पशुपतिमा सुनको बदला पित्तल चढायो भनेर हल्ला पिटाउने चलन छ, ओलीले भने, बनाउने कालिगढहरूले ढुंगाबाट पनि लट्कारेर चोर्छ भनेजस्तो। पशुपतिमा पित्तल राखेर सुन चोयो भनेर संसद्मा किन बोले ? भनेको त ३५ क्वीन्टल सुन गायव पार्न पो यस्ता खालका तरिका अपनाउँदा रहेछन्। आफूले जानी जानीकन अहिलेसम्म झुट नबोलेको र नबोल्ने भन्दै उनले जानीजानीकन कसैको अधिकार समेत हनन नगरेको अनि जानीजानीकन कसैको अहित पनि नगरेको दाबी गरे। आगामी दिनमा पनि नगर्ने भन्दै ओलीले आश्वस्त गराए। मैले संविधानमा यस्तो लेखिएको छभन्दा पनि बोल्दा खेरी संविधानमा हामीले यस्तो लेखेका छौं भनेर भन्छु। त्यो भन्ने हैसियत राख्छु। अहिलेको संविधान हामीले लेखेका हौं, प्रधानमन्त्री ओलीले भने, यसकारण संविधानमा यस्तो लेखिएको छ भनेरभन्दा पनि हामीले यस्तो लेखेका छौं। यसकारणले हामीले यस्तो लेखेका हौं, यो प्रणाली यसरी ल्याएका हौं। यसरी व्यवस्था गरेका हौं। यसमा यसरी विकास गर्दै जान्छौं। सुधार गर्दै लान्छौं। परिमार्जन गर्दै लान्छौं। यसलाई देश र जनताको पक्षमा अझ प्रभावकारी बनाउँछौं भन्दै जान्छौं। यो प्रणालीलाई पनि यो संविधानलाई पनि देश र जनताको पक्षमा बनाउँदै लान्छौं। प्रधानमन्त्री ओलीले देशको अर्थतन्त्र धेरै अप्ठ्यारोमा परेको बताए। अर्थतन्त्र अहिले धेरै तल छ। गत वर्ष २४ प्रतिशतले राजस्व संकलन न्यून भएको थियो। २४ प्रतिशत माइनसमा जानु भनेको धेरै खतरनाक कुरा हो, ओलीले थपे, वृद्धि हुनुपर्नेमा माइनसमा एक चौथाइ गत वर्षभन्दा तल राजस्व तल जान्छ भने हामी कता जाँदै छौं ? यस स्थितिलाई अन्त्य गरिने छ। देखिने गरिका परिवर्तन भनाइमा नभई व्यवहारमै, तथ्यमै, आँकडामै र उपलब्धिमै गर्ने उनको दाबी थियो। योजना र यथार्थमा विश्वास गर्ने भन्दै ओलीले थपे, गरिबीको दुष्चक्रबाट नेपाललाई अगाडि बढाइन्छ, बढाइन्छ। विश्वास दिलाउन चाहन्छु कि २० प्रतिशतभन्दा बढी नेपाली गरिबीको रेखामुनि छन् तिनको जीवनस्तर सरकारले उकास्छ। ओलीले नेपालमा आफूले सरकारको नेतृत्व गरिरहँदा कानुनी राज्य लागू हुने स्पष्ट पारे। कसरी हुन्छ म रुल अफ लको कुरो गर्छु। अन्याय कसैमाथि हुनुहुँदैन। किनकि समाजलाई थिति र विधिमा लैजानुपर्छ। कानुनी राज्य त हुनैपर्छ, ओलीले भने, कानुनी राज्य त चलाउनुपर्छ। कानुन न्यायपूर्ण हुनुपर्छ। अन्यायपूर्ण कानुन बनाउनुहँुदैन। उनका अनुसार, अधिनायकवादमा अन्यायपूर्ण कानुन बनाएर अन्यायपूर्ण ढंगबाट संवैधानिक र कानुनका भरमा थिचोमिचो गरेर चलाइन्छ। यस्ता संविधान पनि हामीले देखेका छौं। ती अन्यापूर्ण कानुन पनि देखेका छौं। ती कानुनलाई टेकेर अन्यायपूर्ण अधिनायकवाद चलाएको पनि देखेका छौं, ओलीले थपे, प्रजातन्त्रमा विधिको शासन राज्यले मात्रै मान्नुपर्ने होइन, व्यक्तिसम्मले मान्नुपर्छ। शान्तिपूर्ण समाज सरकारको उद्देश्य भएको ओलीको तर्क छ। माओवादीको हिंसा चलिरहँदा माओवादीले जनयुद्धको नाममा हिंसा फैलाइरहँदा, अन्धाधुन्ध मान्छे मारिरहँदा अनि लुटिरहेका बेला मैले चर्को प्रतिरोध गरेको थिएँ, उनले थपे, व्यक्तिगत तबरमा त्यतिबेला मसँग सेना थिएन न प्रहरी केही पनि थिएन। तर, पनि चर्को विरोध गरेँ। केवल नैतिक साहस मात्रै थियो। सत्यको पक्षमा उभिएर तपाईंहरू गलत गर्दै हुनुहुन्छ, बन्द गर्नुस् भनेँ। उनले कसरी त्यो धुमिल वातावरण समाधान गर्नुपर्छ भनेर सार्वजनिक रूपमै सुझाव दिएको पनि जानकारी दिए। सेना समायोजन पनि होस्, द्वन्द्व व्यवस्थापन होस्। उनीहरूलाई संसद् र सरकारमा कसरी सामेल गराउने हो ? त्यो पनि गरियोस् भनेर प्रयास गरेँ, ओलीले भने, २०६३६४ मा जेजे कुरा भए त्यो कुरा २०५८ सालमा भनेको थिए। र, मैले त्यो पनि प्रयास गरे, वार्ताको। संवादको। संवादको माध्यमबाट समस्या समाधान गरौं। हिंसा भड्काएर, हिंसा फैलाएर, मान्छे मारेर हुँदैन भनेर लडिरहेँ। प्रधानमन्त्री ओलीले भने, कुनै पनि कुरा दुनियाँमा स्थिर र स्थायी भन्ने हुँदैन। दुनियाँ गतिशील र परिवर्तनशील छ। पोल्टिक्स, पोल्टिकल पार्टीहरू लिडर सीप मानवजातिले समाजको सुव्यवस्थाका लागि मानव जातिले विकास गरेका कुराहरूमध्ये राजनीति र राजनीतिक पार्टीहरूको परिकल्पना, व्यवस्था र सिर्जना गरेर मानव समाज र समाजिक व्यवस्थानमा सबैभन्दा ठूलो उपलब्धि हासिल गरेको हो। पोल्टिक्सबाट राज्य र सत्ता उब्जिएको हो। पहिले सत्ताहरू उब्जिए अनि पछि पार्टीहरू जन्मिए। विभिन्न प्रकारका सिटहरू पनि उब्जिए अनि पार्टीहरू उब्जिए। आधुनिक समाजलाई व्यवस्थान गर्न पुरानो सत्ता र राज्यले व्यवस्थित गर्न सक्दैन। अर्को धर्मको आडमा राज्य सञ्चालन गरिन्थ्यो। अब धर्मको आड पनि पर्याप्त हुँदैन। यसकै कारण पोल्टिकलस् पार्टीहरू चाहियो। ओलीले भने, मेरो कार्यकाल १ वर्ष १० महिना १५ दिन बाँकी प्रधानमन्त्री ओलीले २०३५ सालमा बीपी कोइरालाले बीबीसीलाई दिएको अन्तर्वार्ता स्मरण गर्दै भने, राज्य एकताको प्रश्न पोलिटिकल पार्टीहरूले सुरु गरेका हुन् भनेर बीपीले भन्नुभयो। एउटै नारा, एउटै उद्देश्य, एउटै विचारमा आबद्ध गरेर पूर्वदेखि पश्चिमसम्म उत्तरदेखि दक्षिणसम्म सबै पेसा व्यवसायका जनतालाई, सबै भाषा, जातिका जनतालाई एउटा सूत्रमा बाँध्ने काम पोल्टिकल पार्टी र पोल्टिक्स हो। तर, सधैं चिज, एउटै ढाँचा, एउटै तरिका सधैं नरहने र एउटै व्यक्तिले निर्देशित गर्छ भनेर भन्न नमिल्ने ओलीको भनाइ थियो। सधैं मै नेतृत्व गर्छु नेपालको, मै प्रधानमन्त्री हुन्छु भनेर हुन्छ र ? मलाई मन नपराउनेहरूलाई खुसीको खबर भनिदिन चाहन्छु, ओलीले भने, मेरो यसपल्टको प्रधानमन्त्रीको कार्यकाल १ वर्ष १० महिना १५ दिन मात्रै बाँकी छ। मन नपराउनेहरूलाई खुसीको कुरो। त्योभन्दा साता दिन अगाडि नै छोड्छु भनेको छु। बढी खाउ भन्ने होइन कि समयमै पद हस्तान्तरण गरुँ भन्ने पक्षमा छु। बरु, ७ दिन पहिले नै सरकार नेतृत्व हस्तान्तरण गर्छु। प्रधानमन्त्री ओलीले प्रश्न गरे, पोल्टिक्स, राज्यव्यवस्था, विधिको शासनलाई घृणा गर्ने कुरा सामाजिक अराजकता मात्रै हो ? त्यसले समाजलाई कुनै राम्रो दिशा र परिणाममा पुर्याउँदै पुर्याउँदैन। घृणाको राजनीति अथवा अराजकता अथवा संस्कारहिन तरिका हो। यी कुराले समाजलाई बेथितितर्फ लान्छ। र, समाजलाई अराजकताले असभ्य पर्छ। छिन्नभिन्न पर्छ। हामीले खोजेको समाज डेमोक्रेसी हो। डेमोक्रेसी भनेको हामी जीवन पद्धति हो। सकारात्मक जीवन पद्धति, शान्तिपूर्ण जीवन पद्धति, नम्र जीवन पद्धति अर्थात् राम्रो गर्ने जीवन पद्धति हो। आफ्नो अधिकारको कुरा गर्दा अरूको पनि अधिकारको सम्मान गर्ने पद्धति हो। सबैको अधिकारको सम्मान हुनुपर्छ। म देशका लागि काम गर्ने मान्छे हो : रामेश्वर थापा म साधारण किसानको छोरो। समाज र मुलुक सम्पन्न होस् भन्ने चाहन्छु। मेरो सत्कर्मले देशअघि बढिरहोस्। हर समय दत्तचित्त भएर काम गर्नुपर्छ। मुलुकले १० वर्षे द्वन्द्व भोग्दा म त्यसको प्रत्यक्षदर्शी थिएँ। धेरै एम्बुस र गोलीबाट जोगिए। ती अनुभवहरू थुप्रै लेख्नु छ। विस्तारै लेख्दै जान्छु। खुला अर्थतन्त्रको विकास भएपछि देशमा निजीस्तरका हेलिकप्टहरू पनि भित्रिए। रूसबाट पाइलट पढेर आएँ। २३ वर्षपछि देश द्वन्द्वमा फस्यो। कम भौतिक क्षति र मानवीय क्षति होस् भन्ने तिर मेरो ध्यान थियो। राहत र उद्दारमा देशको नागरिकको हैसियतले इमान्दारीपूर्वक काम गरे। रातभरि सुत्दैन्थ्यौं। सेना र प्रहरीका कोही पनि सुत्न पाएको हुँदैन्थ्यो। कस्तो विडम्बना लड्ने दुवैतिर आफ्नै नेपाली दाजुभाइ तथा दिदीबहिनी। देशमा द्वन्द्व चर्किंदै जाँदा हेलिकप्टर लिएर गाउँगाउँ पुगेँ, राहत र उद्दारमा। त्यस क्रममा ग्रामीण बस्तीहरूका आँगनमा मान्छे नभएर खर उम्रिएका थिए। बस्तीहरू छिन्नभिन्न देखिन्थे। किताबमा करिब ७० प्रतिशत घटना मात्रै लेखिएका छन्। हामी नेपालीको हार्मोन सहज। अब हाम्रा सम्बन्धहरू बिग्रिन दिनुहुँदैन। यो विषय पठनीय मात्रै होइन सोचनीय पनि उत्तिकै छ। हाम्रो मुलुक सुन्दर छ। कोही भोकै मर्दैनौं। छिमेकीले पनि बोलाएर खुवाउँछ। सगरमाथा, पशुपतिनाथ, बुद्ध, सीता जन्मेको देशमा हामी छौं। तर, हामीले त्यसलाई चिन्न सकेका छैनौं। यही कुरालाई किताबले चिनेको छ, बुझेको छ। ती घटनाहरूले सीपाहीहरूलाई सचेतना, व्यवसायीकतामा निखार ल्यायो। त्यो हाम्रो लागि सिकाइको पाठ पनि बन्यो। सिपाही मेहनत र इमान्दार हुन्छ। तर, अहिले बेला बेलामा प्रश्न उठिरहेको छ। त्यस कुरालाई किताबले सम्बोधन गरेको छ। म देशका लागि काम गर्ने मान्छे हो। आँट र हिम्मतले जहिले काम गरिरहेको हुन्छु। अन्याय गर्दिन र कसैसँग शिर झुकाउँदिन। कर्मप्रति विश्वास गर्छु। देश र जनताका लागि राजनीति गर्नुपर्छ भन्ने भावनाले अवसर पाएको बेला प्रमाणित गरेर देखाएको छु। नेपाल ज्ञानभूमि, तपोभूमि र अध्यात्मिक भूमि हो। अब देशमा कोही पनि कसैको दुष्मन नहोस्।"
पलेसाको ऐतिहासिक उपलब्धि,"काठमाडौं :नेपाली पारा तेक्वान्दो खेलाडी पलेसा गोवद्र्धनले पेरिस पारालिम्पिकमा राष्ट्रलाई ऐतिहासिक पदक दिलाएकी छन्। फ्रान्सको राजधानी पेरिसस्थित ग्रान्ड प्यालेसमा शुक्रबार राति सम्पन्न रिपेचेजको कांस्य पदक भिडन्तमा पलेसाले सर्बियाकी मरिजा मिसेभलाई १५८ ले पराजित गर्दै नेपाललाई ऐतिहासिक कांस्य पदक दिलाएकी हुन्। पारा तेक्वान्दोको के४४ क्याटगोरीको महिला ५७ केजीमुनिको तौल समूहमा प्रतिस्पर्धा गरेकी उनले रिपेचेजको पहिलो खेलमा फ्रान्सकी सोफी काभर्जनलाई २१ ले हराएकी थिइन्। रिपेचेजअघि पहिलो चरणमा पलेसाले भेनुजुएलाकी भलेरिया मोराल्सलाई एकपक्षीय खेलमा ३१० ले पराजित गर्दै क्वार्टरफाइनलमा स्थान सुरक्षित गरेकी थिइन्। क्वार्टरफाइनलमा अधिकांश समय अग्रता लिएको खेलमा अन्तिम समयमा विश्व वरीयतामा शीर्ष स्थानकी ब्राजिलकी सिल्भाना मायारा कार्डोसो फर्नान्डेजसँग ८१० ले पछि परेकी थिइन्। सिल्भानले पनि कांस्य नै जितिन्। पराजित भए पनि पलेसाले रिपेचज खेल्ने अवसर पाएकी थिइन्। क्वार्टरफाइनलदेखि पराजित हुनेलाई मात्र रिपेचेज खेल्ने अवसर दिइएको थियो। पहिलो चरणमै हार बेहोर्नेले भने अवसर पाएनन्। लगातार दोस्रो पारालिम्पिक खेलेकी पलेसाले टोकियो पारालिम्पिकको सोही तौलसमूहको रिपेचेजमा पनि मरिजालाई नै हराउँदै कांस्य पदक भिडन्त पक्का गरेकी थिइन्। कांस्य पदकका लागि भएको भिडन्तमा भने उनी चीनकी लि युजीसँग १२९ ले चुकेकी थिइन्। उनै लिले स्वर्ण जित्दै पेरिस यात्रालाई सुखद बनाइन्। लिले फाइनलमा टर्कीकी गाम्जे गुर्डेललाई ११० ले पाखा लगाएकी थिइन्। पलेसाले पाएको उपलब्धी नेपाली खेलकुदकै अहिलेसम्मको ठूलो हो। कुनै पनि ओलम्पिकमा नेपाली खेलाडीले हालसम्म पदक जित्न सकेका छैनन्। नेपालले पारालिम्पिकमा सन् २००४ को एथेन्स तथा गृष्मकालीन ओलम्पिकमा सन् १९६४ को टोकियो ओलम्पिकदेखि भाग लिन थालेको हो। गृष्मकालीन ओलम्पिकमा नेपालले तेक्वान्दोमै प्रदर्शनी खेलमा कांस्य पदक जितेको इतिहास छ। सन् १९८८ मा दक्षिण कोरियामा भएको २४औं संस्करणको सिओल ओलम्पिकमा विधान लामाले त्यो उपलब्धी हासिल गरेका थिए। प्रदर्शनी खेल भएकाले पदक तालिकामा भने उक्त पदकको गणना भएन। जावलाखेलस्थित डीएभी स्कुलमा अध्ययनरत रहँदा १० वर्षको कलिलो उमेरदेखि तेक्वान्दो खेल्न सुरु गरेकी पलेसा सन् २०१६ मा राष्ट्रिय पारा तेक्वान्दो टिममा आबद्ध भएकी थिइन्। सन् २०१७ मा दक्षिण कोरियाको छुन्चियोनमा भएको एसियाली खुला पारा तेक्वान्दो च्याम्पियनसिप पलेसाको डेब्यु अन्तर्राष्ट्रिय प्रतियोगिता हो। त्यो प्रतियोगितामा उनले पाँचौं स्थान हासिल गरेकी थिइन्। २१ वर्षीया पलेसाले पेरिस पारालिम्पिकसहित ६ अन्तर्राष्ट्रिय पदक जितेकी छन्। त्यसमा तीन स्वर्ण र तीन कांस्य छ। पलेसाले नेपालमा भएको दोस्रो काठमाडौं ग्योरोगी तथा पुम्से अन्तर्राष्ट्रिय तेक्वान्दो प्रतियोयिगता, बहराइनको मानामामा भएको एसियाली युथ पारा गेम्स र चीनको ताइयानमा पेरिस ओलम्पिककै लागि भएको एसियाली छनोटमा स्वर्ण जितेकी थिइन्। ताइयानकै प्रतियोगितामा हासिल गरेको सफलतामा पलेसाले पेरिस पारालिम्पिकमा सहभागिता निश्चित गरेकी थिइन्। पारालिम्पिकमा छनोट चरण पार गरेर खेल्ने पलेसा एक्लो नेपाली खेलाडी हुन्। टोकियो पारालिम्पिकमा भने उनी वाइल्ड कार्डमार्फत सहभागी भएकी थिइन्। यसैगरी सन् २०१८ मा भियतनाममा भएको चौथो एसियाली पारा तेक्वान्दो तथा चीनको हाङझावमा भएको चौथो एसियाली पारा खेलकुदमा कांस्य जितेकी थिइन्। एसियाली पारा खेलकुदमा पलेसाले जितेको कांस्य नेपालले पाएको अहिलेसम्मकै एक मात्र पदक हो। पलेसासँग लन्डन र टर्कीमा भएको दुई विश्व च्याम्पियनसिप, जोर्डनमा भएको पाँचौं एसियाली खुला पारा तेक्वान्दो च्याम्पियनसिप, टोकियो पारालिम्पिकको छनोट, टोकियो पारालिम्पिक, साउदी अरबियामा भएको विश्व पारा तेक्वान्दो ग्रान्ड प्रिक्स तथा भियतनाममा भएको नवौं एसियाली पारा तेक्वान्दो च्याम्पियनसिप खेलेको अनुभव छ। पलेसाले राष्ट्रिय खेलकुद परिषद्, नेपाल ओलम्पिक कमिटी, नेपाल राष्ट्रिय तथा अन्तर्राष्ट्रिय खेलाडी संघले प्रदान गर्ने वर्षको उत्कृष्ट पारा एथलिट अवार्ड पनि जितिसकेकी छन्। काठमाडौं महानगरपालिका२८, बागबजारकी पलेसा नेपाल सरकारबाट जनसेवाश्री पञ्चम श्रेणीबाट पनि विभूषित भइसकेकी छन्। पेरिस पारालिम्पिकका लागि नेपाली तेक्वान्दो टोलीले एक महिना बेलायतको म्यानचेस्टरमा तयारी गरेको थियो। पारालिम्पिकमा सहभागी टोली त्यहीँबाटै अगष्ट २५ मा पेरिस पुगेको थियो। पलेसाका प्रशिक्षक कविराज नेगी लामाको भने प्रशिक्षकका रूपमा यो ११औं अन्तर्राष्ट्रिय पदक हो। अन्तर्राष्ट्रिय लेभल २ प्रशिक्षक लामाको प्रशिक्षणमा नेपाली खेलाडीले अहिलेसम्म ३ स्वर्ण, दुई रजत र ६ कांस्य जितेका छन्। लामा नेपाली पारा तेक्वान्दोका सफल प्रशिक्षक पनि हुन्। पलेसाले मेहनतको फल प्राप्त भएको र आफूले जितेको पदक आफ्नो मात्र नभइ सिंगो राष्ट्रका लागि भएको बताइन्। मेहनतको फल पाएको अनुभूति भइरहेको छ। यो पदक मेरो मात्र होइन। सिंगो नेपाल र सम्पूर्ण नेपालीहरूको हो, पलेसाले भनिन्, अब हामी गर्वका साथ भन्न सक्छौं। ओलम्पिकमा हाम्रो पनि पदक छ भनेर। सबैको मप्रति भरोसा थियो, पदक जित्छ भनेर। उहाँहरूको भरोसालाई कायम राखेर देशका लागि पदक जित्न पाएकोमा खुसी छु। पलेशाले आफ्नो यात्रामा सहयोग गर्ने राष्ट्रिय खेलकुद परिषद् (राखेप), नेपाल पारालिम्पिक कमिटी, नेपाल तेक्वान्दो संघ, परिवार, शुभचिन्तकलगायत सबैलाई धन्यवाद दिँदै अझ राम्रो तयारी गर्न सके योभन्दा ठूलो उपलब्धी हासिल गर्न सकिने बताइन्। प्रशिक्षक लामाले टोकियो ओलम्पिकमा जित्न नसकेको पदक पेरिसमा आएर जित्न सकेकोमा खुसी व्यक्त गर्दै पलेसाले जितेको पदक सम्पूर्ण देशवासीका लागि उपहार भएको बताए। उनले पलेसा र सम्पूर्ण टिमको मेहनतले सफलता सम्भव भएको बताउँदै पलेसाको सफलताले नेपाल पनि ओलम्पिकमा पदक जित्न सक्षम छ भन्ने सन्देश दिन सफल भएको बताए। नेपाल पारालिम्पिक कमिटी एवं नेपाल तेक्वान्दो संघका सदस्यसमेत रहेका टोलीका व्यवस्थापक रामचन्द्र श्रेष्ठले लामो समयदेखि राष्ट्रले चाहेको पदक जित्न सफल भएकोमा पलेसालाई बधाइ र धन्यवाद दिँदै अझ लगानी गर्ने हो भने स्वर्ण पदक पनि टाढा नभएको बताए। उनले अनुकूल वातावरण पाए नेपाली खेलाडी कुनै पनि देशको खेलाडीभन्दा कम छैनन् भन्ने गतिलो उदाहरण पलेसा भएको बताए। तेक्वान्दोसहित नेपाली पारालिम्पिक टोली सेप्टेम्बर ४ मा नेपाल आइपुग्ने छ। पेरिस पारालिम्पिकमा नेपालबाट पौडीका भीमबहादुर कुमालले मात्र प्रतिस्पर्धा गर्न बाँकी छ। उनले सेप्टेम्बर २ मा एस९ क्याटगोरीअन्तर्गत पुरुष ५० मिटर फ्रिस्टायलमा प्रतिस्पर्धा गर्ने छन्। पेरिस पारालिम्पिकमा नेपालबाट तीन खेलाडी सहभागी छन्। तेक्वान्दोका भरतसिंह महता अगष्ट २९ तारिखमै जापानका मित्सुया तानाकासंग पहिलो चरणमै १९३ ले पराजित हुँदै प्रतियोगिताबाट बाहिरिसकेका छन्। पलेसाले ६५ लाख पुरस्कार पाउने पेरिस पारालिम्पिक २०२४ की ऐतिहासिक कांस्य विजेता तेक्वान्दोकी पलेसा गोवद्र्धनले ६५ लाख रुपैयाँ नगद पुरस्कार पाउने भएकी छन्। राष्ट्रिय खेलकुद विकास नियमावली २०७९ मा भएको पुरस्कारसम्बन्धी व्यवस्थाअनुसार पलेसाले ६५ लाख नगद पुरस्कार पाउने भएकी हुन्। सोही नियमावलीमा भएको पुरस्कार अनुसार चीनको हाङझावमा भएको चौथो एसियाली पारा खेलकुदमा पनि कांस्य जितेकी पलेशाले १३ लाख नगद पुरस्कार पाएकी थिइन्।यस्तै प्रशिक्षकले पाँच लाख ८५ हजार, व्यवस्थापकले दुई लाख ९२ हजार र सम्बन्धित खेल संघले ११ लाख ७० हजार नगद पुरस्कार प्राप्त गर्ने छन्।"
सिटामोल पनि छैन बाजुरा अस्पतालमा,"बाजुरा : सिटामोल, सबैभन्दा सर्वसुलभ, सस्तो र अपरिहार्य औषधिमा पर्छ। सामान्य ज्वरो आउँदा आवश्यक पर्ने सिटामोललाई सरकारी अस्पतालले निःशुल्क उपलब्ध गराउँछन। तर, जिल्ला अस्पताल बाजुरामा यसकै अभाव छ। यसैकारण यहाँका सर्वसाधारण महँगो मूल्यमा बजारबाट सिटामोल किनेर खान बाध्य छन्। सरकारले निःशुल्क उपलब्ध गराउँदै आएको सिटामोलसहित अन्य धेरै औषधिको अभाव भएपछि बाजुराका सर्वसाधारण मर्कामा परेको जिल्ला अस्पताल बाजुराका सूचना अधिकारी नृप गिरी बताउँछन्। जिल्ला अस्पतालबाट निःशुल्क पाइने औषधिमध्ये सिटामोल, एसिलक सिडिजेट, ट्याप्लेट मेट्रोनलगायत २९ बढी प्रकारका औषधि अभाव भएको जिल्ला अस्पताल बाजुराका सूचना अधिकारी गिरीले बताए। सरकारले जिल्ला अस्पतालबाट ९८ प्रकारका औषधि निःशुल्क दिँदै आएको भए पनि बाजुरा जिल्लामा भने निःशुल्क तोकिएका अधिकांश औषधि उपलब्ध नभएको बडिमालिका७ का स्थानीय लक्ष्मीराज पाध्यायले बताए। बच्चा बिरामी भएपछि जिल्ला अस्पतालमा उपचार गर्न गएको थिएँ। स्वास्थ्यकर्मीले औषधि लेखेर निःशुल्क औषधि पाउने ठाउँमा पठाए, पाध्यायले भने, तर स्वास्थ्यकर्मीले औषधि सकिएको भने। अनि, निजी मेडिकलबाट किन्न बाध्य भएँ। निःशुल्क पाइने औषधि सरकारी फार्मेसीले बिक्री गर्न नमिल्ने भन्दै जवाफ दिएपछि आफूले निजी मेडिकलबाट औषधि किनेर ल्याएको उनले बताए। जिल्ला अस्पतालमा हाल मौसमी ज्वरो, रुघाखोकी, पखाला, भाइरल ज्वरो, दम, पे्रसरलागतका बिरामी बढी आउने गरेको सूचना अधिकारी गिरीले बताए। जिल्ला अस्पतालमा नयाँ भवन बनेपछि हाडजोर्नी, डेन्टल, जनरल सर्जरीलगायतका सेवाहरू सञ्चालन भएपछि बिरामीको चाप पनि बढ्दै गएको छ। जिल्लाका ९ वटै स्थानीय तहका साथै कर्णालीका हुम्ला, मुगु र कालीकोटका बासिन्दा पनि उपचारका लागि बाजुरा आउने गरेका छन्। सुदूरपश्चिम प्रदेश सरकारले गत वर्ष औषधि खरिदका लागि १० लाख रुपैयाँ दिएको थियो। तर, उक्त बजेट अघिल्लो आर्थिक वर्षमै अपुग भएको अस्पताल प्रशासनको भनाइ छ। उक्त रकमबाट औषधि खरिद सँगै अस्पतालमा दैनिक प्रयोग गरिने एन्टी सेप्टी, बेटाडीनलगायतका औषधि खरिद गर्दा झनै अपुग भएको प्रशासनको भनाइ छ। यस वर्ष भने प्रदेश सरकारले औषधि खरिदका लागि एक थोपा बजेट दिएको छैन। पुरानो औषधि सबै सकियो, गिरिले भने, नयाँ किन्ने बजेट छैन। त्यसैकारण औषधिको चरम अभाव भयो। जिल्ला अस्पतालसँग सिटामोल किन्ने बजेट नहुँदा स्थानीय सरकारले कुनै पनि सहयोग नगरेको अस्पताल प्रशासनको गुनासो छ। प्रशासनले बिरामी भर्ना पुर्जा, रगत परीक्षण, एक्सरे, भिडियो एक्सरे, ल्याब सेवाबाट लिएको शुल्कले केही कर्मचारीको व्यवस्थापन गरिरहेको छ। त्यसरी गर्दा पनि जनशक्तिको अभाव छ। अस्पतालमा १८ जना कर्मचारीको दरबन्दी भए पनि अहिले मेडिकल अधिकृत, हाडजोर्नी तथा नशा रोग विशेषज्ञसहित १० जनाले मात्रैसेवा दिइरहेका छन्। सदरमुकाम मार्तडीमै रहेको जिल्ला अस्पतालमा अधिकांश औषधि अभाव भएपछि निजी स्वास्थ्य संस्थाबाट औषधि किन्नुपर्ने बाध्यता रहेको सेवाग्राहीको गुनासो छ। अस्पतालमा ठूलो भवन बने पनि सेवा सुविधा भने राम्रो नभएको र एक्सरे, भिडियो एक्सरे, रगत परीक्षण ल्याब जस्ता सेवामा चर्को शुल्क लिने गरेको सर्वसाधारणको दुःखेसो छ। हरेक वर्ष सरकारले न्यून बजेट दिने र यस वर्ष त बजेट नै विनियोजन नहुँदा जिल्ला अस्पतालबाट निःशुल्क पाइने ९८ प्रकारका औषधिमध्ये २९ बढी प्रकारका औषधि अभाव रहेको अस्पतालका सूचना अधिकारी गिरीले बताए। औषधि खरिदका लागि सरकारले पर्याप्त बजेट व्यवस्थापन गर्न नसक्दा अस्पतालले सधैं औषधि अभाव झेल्दै आएको उनले बताए। जिल्ला अस्पताल बाजुरामा हाल १ सय ५० देखि २ सय बढी बिरामी दैनिक आउने गरेका छन्।"
ओली नेतृत्वको सरकार सफल बनाउने दायित्व कांग्रेसलाई छ : महामन्त्री शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले एमालेसँगको सहमति अनुसार केपी शर्मा ओली नेतृत्वको सरकार टिकाएर लैजानुपर्ने बताएका छन्। आइतबार सानेपामा जारी केन्द्रीय कार्यसमिति बैठकमा बोल्दै महामन्त्री शर्माले एमालेसँग भएको ७ बुँदे २०८३ असारसम्म ओली नेतृत्वको सरकारलाई साथ दिनुपर्ने बताएका हुन्। उनले भने, यो सरकारलाई सफल बनाएर लैजाने दायित्व हाम्रो पार्टीको पनि हो। हामीले एकताबद्ध भएर ओलीलाई साथ दिनुपर्छ । उनले ओलीपश्चात ८४ को निर्वाचनसम्म कांग्रेस नेतृत्वमा सरकार बन्ने भएकाले त्यसपश्चात कांग्रेसले सभापति शेरबहादुर देउवाको विकल्प सोच्नुपर्ने बताए। उनले पार्टी सभापति देउवालाई अब प्रधानमन्त्री बन्ने ध्याउन्नमा नलाग्नसमेत सुझाव दिए। शर्माले बैठकमा कांग्रेसबाट प्रधानमन्त्रीका लागि डा शेखर कोइराला, प्रकाशमान सिंह,डा शशांक कोइराला, पूर्णबहादुर खड्का, विमलेन्द्र निधि र अर्जुननरसिंह केसीसहितका नेताहरू सक्षम रहेको उल्लेख गरे। शर्माले सभापतिको त्याग देखाउँदा समकालीन नेताहरूलाई पनि न्याय हुने धारणा राखे। शर्माले प्रधानमन्त्रीमा अरुलाई अगाडि सार्न गरेको प्रस्तावलाई तत्कालै सभापति देउवाले अस्वीकार गरेको बैठकमा सहभागी एक केन्द्रीय सदस्यले जानकारी दिए।"
"८४ को निर्वाचनमा कांग्रेस एक्लै लड्ने, पार्टीलाई बलियो र एकीकृत गरेर लैजाने निर्णय","काठमाडौं : नेपाली कांग्रेसले २०८४ को निर्वाचन एक्लै लड्ने गरी पार्टी संगठनलाई बलियो बनाएर लैजाने निर्णय गरेको छ। सानेपामा बसेको केन्द्रीय कार्यसमिति बैठकपश्चात बोल्दै प्रवक्ता प्रकाशशरण महतले महामन्त्री गगन थापाको प्रस्तावमाथि छलफल गर्दै संगठनलाई चलायमान बनाउने र सक्रिय सदस्य नवीकरण गरेर अगाडि बढ्ने निर्णय गरेको जानकारी दिए। उनका अनुसार बैठकले महामन्त्रीद्वय गगनकुमार थापा र विश्वप्रकाश शर्माको प्रतिवेदनलाई परिमार्जनसहित केन्द्रीय समितिबाट पारित गरिएको छ। उनले ८४ मा गठबन्धन गर्नेनगर्ने भन्ने विषयमा पार्टीलाई एकीकृत बढाएर अगाडि एक्लै जित्न सक्ने वातावरण बनाउन लाग्ने निर्णय भएको बताए। महतले संगठन अभियानलाई अगाडि बढाउने निर्णय गरेको बताए। उनले महामन्त्री विश्वप्रकाश शर्माको पेश गरेको एक्जिट पोलिसीको विषयमा छलफल गर्दा अहिले निर्णय गर्नु आवश्यकता नभएको बैठकले ठानेको बताए। उनले संविधानको पनि विषयवस्तु भएकाले संविधान संशोधनका समयमा कसरी जान सकिन्छ छलफल गर्न सकिने निर्णय गरेको बताए। शर्माको प्रतिवेदनमा राष्ट्रपति एकपटक, प्रधानमन्त्री दुईपटक, मन्त्री तीनपटक र सांसद ४ पटक हुन पाउने पद्धति बसाल्नुपर्छ। कांग्रेसले यो पद्धतिको अनुशरण गर्नुपर्छ, संवैधानिक बस्दोबस्तका लागि पनि कांग्रेसले यो प्रस्ताव पारित गर्नुपर्छ। भन्ने उल्लेख थियो। कांग्रेसले एमालेसँग भएको ७ बुँदे सहमति अनुसार अगाडि बढ्नुपर्ने निर्णय गरेको महतले जानकारी दिए।"
प्रधानमन्त्रीको निर्देशन : बाल मन्दिरका जग्गा अतिक्रमण वा भाडा सम्झौता नगरेको भए नियन्त्रण गर्नू,"काठमाडौं : प्रधानमन्त्री केपी शर्मा ओलीले नेपाल बाल संगठन (बाल मन्दिर)का देशभर छरिएका भौतिक सम्पतिको पूर्ण संरक्षण र उपयोग गराउन निर्देशन दिएका छन्। नेपाल बाल संगठनका पदाधिकारसँग आज प्रधानमन्त्री तथा मन्त्रिपरिषद्को कार्यालय, सिंहदरबारमा भएको छलफलमा प्रधानमन्त्री ओलीले जे जति जमिन, भवन र सम्पति छन् तिनको पूर्ण सुरक्षा गर्ने निर्देशन दिएका हुन्। उनले आवश्यक परे कठोर कदम पनि चालिनुपर्नु धारणा राखे। ओलीले भने,बाल मन्दिरका जग्गामा अरुले अतिक्रमण गरेको वा नियमबमोजिम भाडा सम्झौता नगरी बसेको छ भने कडाइ र तीव्रताका साथ तिनको नियन्त्रण र प्रयोग हुनुपर्छ। धनी पूर्जा बिना लामो समयदेखि संगठनले भोगाधिकार लिँदै आएको छ भने पनि ती जग्गा संगठनकै नाममा ल्याइनुपर्छ। प्रधानमन्त्री ओलीले संगठनको नयाँ विधान स्वीकृतिका लागि मन्त्रिपरिषद्मा प्रस्ताव ल्याउन, संगठनको जिम्मामा रहेका बालबालिकालाई सन्तुलित आहार, उचित लत्ताकपडा र माया ममता दिनसहित गुणस्तरीय शिक्षा दिन पनि आग्रह गरे। उनले भने,बाल संगठनका बालबालिकाले हुने खाने परिवारका बालबालिकाले पाए सरह सुविधा पाउनुपर्छ। उनीहरु स्वस्थ्य हुनुपर्छ। उचित शिक्षा र मायाा पाउनुपर्छ। त्यसका लागि सरकारले सक्दो सहयोग गर्छ। संगठनका अध्यक्ष विद्या न्यौपानेले विशिष्ट संगठनको स्पष्ट पहिचानसहित परिमार्जित र आधिकारिक विधान स्वीकृत गर्न, बजेटको व्यवस्था गर्न, जग्गा जमिनको संरक्षण गर्न, जन्मदार्ता र नागरिकता पाउन समस्या हुने बालबालिकाका लागि आवश्यक सहजीकरण गर्न सरकारसँग आग्रह गरिन्। हाल उक्त संगठनको आश्रयमा करिब तीन सय बालबालिका रहेका छन्। छलफलमा नवनियुक्त मुख्यसचिव एकनारायण अर्याल, कानुन, न्याय तथा संसदीय मामिला मन्त्रालयका सचिव फणिन्द्र गौतम लगायतका कर्मचारी थिए।"
शेर्पाको साहसका कारण सगरमाथा विश्वमा चिनिएको छ : मन्त्री पाण्डे,"काठमाडौं : संस्कृति पर्यटन तथा नागरिक उड्डयन मन्त्री बद्रीप्रसाद पाण्डेले शेर्पाहरूको साहसका कारण नै सगरमाथा विश्वमा चिनिन मद्दत पुगेको बताएका छन्। ओखलढुङ्गा जिल्ला खिजीदेम्बा गाउँपालिकाले आयोजना गरेको सगरमाथा आरोहीहरूलाई सम्मान कार्यक्रममा बोल्दै मन्त्री पाण्डेले शेर्पाहरूको साहसका कारण नै सगरमाथा विश्वमा चिनिए थप मद्दत पुगेको बताएका हुन्। मन्त्री पाण्डेले भने,'डोरी बाट्नेदेखि आारोहीलाई शिखरमा पुर्याउने काममा शेर्पाहरूले गर्दा नै पर्वतारोहण सहज सफल भएको हो। शेर्पाको कारण नै सगरमाथा विश्वमा थप चिनिएको हो ।' कार्यक्रममा सगरमाथाको सफल आरोहण गर्ने खिजीदेम्बा गाउँपालिका भित्रका ४६ जनालाई सम्मान गरिएको थियो । सम्मानित हुनेहरूमा कान्छो सगरमाथा आरोही जम्बले शेर्पादेखि २२ पटक सगरमाथा आरोहण गर्ने जाङ्बु शेर्पासम्म छ्न् । पालिकाको सद्भावना दूतमा कुङ्गा शेर्पालाई घोषणा गरिएको थियो ।"
सचिव डा तोयानारायण ज्ञवालीको राजीनामा स्वीकृत,"काठमाडौं : सरकारले सचिव डा तोयानारायण ज्ञवालीको राजीनामा स्वीकृत गरेको छ। बिहीबारको मन्त्रिपरिषद् बैठकले राष्ट्रिय योजना आयोगका सचिव ज्ञवालीको राजीनामा स्वीकृत गरेको हो। मन्त्रिपरिषद्को बैठकको निर्णयमा भनिएको छ,राष्ट्रिय योजना आयोगका सचिव डा तोयनारायण ज्ञवालीले मिति २०८१५१४ देखि लाग हुने गरी दिनु भएको राजीनामा स्वीकृत गर्ने। बिहीबार बसेको मन्त्रिपरिषद बैठकले गृहसचिव एकनारायण अर्याललाई मुख्यसचिवमा नियुक्त गरेको छ । उनले आजबाट पदवहाली गरेका छन्।"
नेपालचीनबीच भएका सम्झौता कार्यान्वयनमा पहलकदमी गर्छु : प्रस्तावित राजदूत ओली,"काठमाडौं : संसदीय सुनुवाइ समितिले विभिन्न देशका लागि प्रस्तावित राजदूतहरूको सुनुवाइ सुरू गरेको छ । समितिले आइतबारबाट विभिन्न १७ देशका लागि प्रस्तावित राजदूतहरूको सुनुवाइ सुरू गरेको हो । आइतबार चीनका लागि प्रस्तावित नेपाली राजदूत कृष्णप्रसाद ओली,डेनमार्कका लागि प्रस्तावित राजदूत सुम्निमा तुलाधरलगायतसँग समितिले सुनुवाइ गरेको थियो । सो क्रममा प्रस्तावित राजदूतहरूले आआफ्नो कार्ययोजना प्रस्तुत गरेका थिए। चीनका लागि प्रस्तावित नेपाली राजदूत ओलीले चीननेपालबीच भएका सम्झौता कार्यान्वयनमा आफूले पहदकदमी लिने बताए। नेपालका विभिन्न क्षेत्रहरूमा चिनियाँ लगानी प्रवर्द्धन गर्न पहल गर्ने,नाका खोल्ने र खोलेका नाकालाई व्यवस्थित गर्नका लागि पनि आफूले काम गर्ने उनले बताए। १७ देशका लागि प्रस्तावित राजदूतविरुद्ध समितिमा १० वटा उजुरी परेका छन् । यसअघि समितिले शुक्रबार उजुरीकर्ताहरूसँग छलफल गरेको थियो । समितिले २२ गतेसम्म निरन्तर प्रस्तावित राजदूतको सुनुवाइ गर्ने र भदौ २४ गते र २५ गते छलफल गरी निर्णय गर्ने गरि कार्यतालिका बनाएको छ । सरकारले साउन १४ गते विभिन्न १७ देशका लागि राजदूत सिफरिस गरेको थियो । संविधानअनुसार राजदूत पदमा सिफारिस भएकाहरूको संसदीय सुनुवाइ गर्नुपर्ने व्यवस्था छ ।"
मुकुल ढकालले दिए पार्टीमा पुनरावेदन : महामन्त्रीको हैसियतमा काम गर्न पाउँ,"काठमाडौं : राष्ट्रिय स्वतन्त्र पार्टीबाट साधारण सदस्यबाट समेत हटाइएका मुकुल ढकालले पार्टीमा पुनरावेदन गरेका छन् । महामन्त्री, प्रवक्ता तथा केन्द्रिय समितिको सदस्य रहेकोमा पार्टीबाट अनाधिकृत तबरले हटाइएको आज ३५ दिन पुग्ने भन्दै उनले पार्टीको पुनरावेदन समितिमा पुनरावेदन गरेका हुन्। महामन्त्री पदबाट पदमुक्त गरिएको भनिएको दिनको आज ३५ औँ दिन पुग्छ मलाई पत्र प्राप्त भएको मितिबाट । त्यसको पूनरावेदन गरेको छु । ढकालले भने,पार्टीबाट अनाधिकृत तबरले मलाई उक्त तीनैवटा पदबाट मुक्त गरिएको भन्ने व्यहोरा सामाजिक सञ्जालबाट जानकारी प्राप्त गरेको भएतापनी सो को कुनै आधिकारीक पत्र प्राप्त उपलब्ध नगराईएकोमा मिति साउन १३ मा शुभराज सिल्पकारबाट विद्युतीय माध्यममार्फत कार्यालय समयपछि साँझ ६:०९ मा पार्टीको चनं २९८ मिति असार २५ को पत्र प्राप्त गरी हेर्दा उक्त पत्रमा पार्टीको मिति असार २५ गते केन्द्रिय समितिको बैठकले मलाई पार्टीको साधारण सदस्य कायम गरी उक्त तीनैवटा पदबाट पदमुक्त गर्ने निर्णय गरेको भन्ने उल्लेख भएको हुँदा उक्त त्रुटिपूर्ण पत्र विरुद्ध ३५ दिन भित्र पार्टीको विधानको धारा ५७ बमोजिम यस पुनरावेदन समिति समक्ष निम्न व्यहोराको पुनरावेदन पेश गर्दछु। उनले निलम्बन गरी कारबाही गरिरहेको अवस्थामा ७ दिन पुग्नु अगावै मिति पदमुक्त गर्ने गरी केन्द्रिय समितिले निर्णय गरेको उल्लेख गरेका छन्। पार्टीले यसरी मिति २०८१०३१९ देखि ७ दिन निलम्बन गरी कारबाही गरिरहेको अवस्थामा ७ दिन पुग्नु अगावै मिति २०८१०३२५ मा पार्टीको महामन्त्री, प्रवक्ता तथा केन्द्रिय समितिको सदस्यबाट नै पदमुक्त गर्नेगरी केन्द्रिय समितिले निर्णय गरेको रहेछ । मलाई उक्त पदहरुबाट पदमुक्त गरिएको व्यहोरा पार्टीबाट आधिकारीक रुपमा जानकारी प्रदान गर्नु पुर्व नै पार्टीबाट सामाजिक सञ्जालमा उक्त विषय प्रचार प्रसार गरिएको तथा सामाजिक सञ्जाल मार्फत नै मैले उक्त विषय थाहा पाएकोमा मिति २०८१०४१३ मा मात्र उक्त च।नं। २९८ मिति २०८१०३२५ को पत्र पार्टीको कार्यलय सचिव शुभराज सिल्पाकरबाट पठाएपश्चात जानकारी प्राप्त भएको हो । यसरी मलाई पार्टीको महामन्त्री, प्रवक्ता तथा केन्द्रिय समितिको सदस्यबाट पदमुक्त गर्ने निर्णय त्रुटिपूर्ण रहेकाले बदरभागी छउनले भनेका छन्। उनले पुनरावेदन पत्रमा तथ्य र कानुनी व्यवस्था एवं सर्वोच्च अदालतबाट प्रतिपादित कानुनी सिद्धान्त समेतको आधारमा व्यक्तिगत पूर्वाग्रह राखी प्रतिशोध लिने दूषित अभिप्राय एवं उद्देश्यबाट आफूलाई कारबाही गरेको बताए ।पार्टी पदको दुरुपयोग गरी पार्टी विधान एवं कानुन विपरीत केन्द्रीय समितिको बैठक बसी म उपर कारबाही गर्दा सफाइ पेस गर्ने मौका समेत प्रदान नगरेको, निर्णय माग गर्दा निर्णय उपलब्ध समेत नगराई मलाई पार्टीको महामन्त्री, प्रवक्ता तथा केन्द्रीय समितिको सदस्यबाट पदमुक्त गर्ने गरी भएको मिति २०८१०३२५ को कथित निर्णय त्रुटिपूर्ण रहेको हुँदा पार्टीको निर्णय अभिलेखबाट हटाई साबिक बमोजिम साबिककै पदीय हैसियतमा रही पार्टीमा काम गर्ने वातावरण मिलाई पाउँ उनले लेखेका छन् । ढकालले तथ्य, कानूनी व्यवस्था एवं सम्मानित सर्वोच्च अदालतबाट प्रतिपादित कानूनी सिद्धान्त समेतको आधारमा मविरुद्ध व्यक्तिगत पूर्वाग्रह राखी प्रतिशोध लिने दुषित अभिप्राय एवं उद्देश्यबाट पार्टीको पदको दुरुपयोग गरी पार्टी विधान एवं कानून विपरित कारवाही गर्दा सफाई पेश गर्ने मौका समेत प्रदान नगरेको उनको दाबी छ। निवेदन"
चीनका लागि प्रस्तावित राजदूत ओलीले भने : नाका खोल्न र चिनियाँ लगानी प्रवर्द्धन गर्न पहल गर्छु,"चीन सरकारले अगाडि सारेको परियोजना बीआरआईबारे सरकारले लिने नीति कार्यान्वयन गर्ने बताए। काठमाडौं : संसदीय सुनुवाइ समितिले विभिन्न देशका लागि प्रस्तावित राजदूतहरुको सुनुवाई सुरु गरेको छ। समितिले आइतबारबाट विभिन्न १७ देशका लागि प्रस्तावित राजदूतहरुको सुनुवाइ सुरु गरेको हो। आइतबार चीनका लागि प्रस्तावित नेपाली राजदूत कृष्णप्रसाद ओली, डेनमार्कका लागि प्रस्तावित राजदूत सुम्निमा तुलाधर लगायतसँग समितिले सुनुवाई गरेको थियो। सो क्रममा प्रस्तावित राजदूतहरुले आआफ्नो कार्ययोजना प्रस्तुत गरेको थियो। चीनका लागि प्रस्तावित नेपाली राजदूत ओलीले चीननेपालबीच भएका सम्झौता कार्यान्वयनमा आफूले पहलकदमी लिने बताए। नेपालका विभिन्न क्षेत्रहरुमा चिनियाँ लगानी प्रवर्द्धन गर्न पहल गर्ने, नाका खोल्ने र खोलेका नाकालाई व्यवस्थित गर्नका लागि पनि आफूले काम गर्ने उनको भनाई छ। चीन सरकारले अगाडि सारेको परियोजना बीआरआईबारे सरकारले लिने नीति कार्यान्वयन गर्ने बताए। चिनियाँ पर्यटकलाई नेपाल भित्र्याउनका लागि आफूले पहल गर्ने उनको भनाई छ। १७ देशका लागि प्रस्तावित राजदूतविरुद्ध समितिमा १० वटा उजुरी परेका छन्। यसअघि समिति शुक्रबार उजुरीकर्ताहरुसँग छलफल गरेको थियो। समितिले २२ गतेसम्म निरन्तर प्रस्तावित राजदूतको सुनुवाई गर्ने र भदौ २४ गते र २५ गते छलफल गरी निर्णय गर्ने गरि कार्यतालिका बनाएको छ। सरकारले साउन १४ गते विभिन्न १७ देशका लागि राजदूत सिफारिस गरेको थियो। संविधान अनुसार राजदूत पदमा सिफारिस भएकाहरूको संसदीय सुनुवाइ गर्नुपर्ने व्यवस्था छ।"
"शर्माले भने : मलाई भारतको राजदूतमा किन प्रस्ताव गरेको हो, त्यसको जवाफ सरकारले दिनुपर्छ","काठमाडौं : भारतका लागि प्रस्तावित राजदूत डाशंकर शर्माले नेपालभारत आर्थिक सहयोग र विकासमा भएको अभिवृद्धिलाई अगाडि बढाउन प्रतिबद्ध रहेको बताएका छन्। आइतबार सिंहदरबारमा संसदीय सुनुवाइ समितिमा कार्ययोजना पेश गर्दै शर्माले क्रस बोर्डर, पूर्वाधार, वित्तीय कनेक्टिभिटी र भारतबाट नेपाल आउन लगानी वृद्धिमा भएको प्रवाहको गतिलाई निरन्तरता दिन आवश्यक भूमिका निर्वाह गर्ने समेत बताएका हुन्। उनले द्विपक्षीय सम्बन्धलाई सम्बोधन र सुधार गर्न विद्यमान करिब तीन दर्जन सरकारीस्तरका द्विपक्षीय संयन्त्रहरुको बैठक छिटो गर्ने प्रयास गर्ने समेत बताए। नयाँ दिल्लीमा गैरआवसीय दूतावास भएका १३० वटाभन्दा बढी देशहरुसँगको साझेदारलाई बढवा दिने उनको भनाइ छ। त्यस्तै अन्य दुईपक्षीय संयन्त्रको बैठकलाई पनि निरन्तरता दिनुपर्नेमा जोड दिए। समिति सदस्यहरुको प्रश्नमा शर्माले आफूलाई पुन: भारतीय राजदूतमा प्रस्ताव गरेको विषयको जवाफ आफूसँग नभई सरकारले जवाफ दिनुपर्ने बताए।"
"बैंकिङ कसूर तथा सजायसम्बन्धी विधेयकमा परेका संशोधन प्रस्तावमाथि छलफल, कसले के भने?","काठमाडौं : प्रतिनिधिसभाअन्तर्गतको अर्थ समितिले बैङ्किङ्ग कसूर तथा सजाय (दोस्रो संशोधन) विधेयक, २०८० माथि संशोधनकर्तासँग छलफल गरेको छ । सिंहदरबारमा आइतबार बसेको बैठकमा संशोधनकर्ता सांसदहरूले आफ्नो संशोधनको औचित्यमाथि धारणा राखेका हुन् । सो क्रममा संशोधनकर्ता सांसद सोभिता गौतमले चेक अनादरसम्बन्धी चाप वित्तीय संस्था र अदालतमा समेत रहेकाले सान्दर्भिकरुपमा विधेयक आएको बताए । उनले विधेयकमा जानीजानी बैंकमा रकम नभएको चेक दिने विषयले जानीजानी वा अन्जानबस् भन्ने विषय पुष्टि गर्न कठिन हुने भएकाले जानीजानी शब्दको ठाउँका अर्को शब्द राख्न सुझाव दिए। यस्तै सांसद बिमला सुवेदीले बैंकमा रकम नभएको चेक दिने विषयको कानुनी निरुपणका क्रममा विगो बमोजिमको रकमको कानुन बमोजिमको ब्याज भन्ने शब्द राख्न संशोधन प्रस्ताव राखिएको बताइन्। समिति सभापति सन्तोष चालिसेले २० जना संशोधनकर्तामध्ये अब ६ जनाले मात्रै धारण राख्न बाँकी रहेको जानकारी दिए । सबैले धारणा राखेपछि दफावार छलफल गरि विधेयकलाई छिटो पारित गर्ने उनले बताए। २०८० साउन २३ गतेको मन्त्रिपरिषद् बैठकले बैंकिङ कसूर तथा सजाय ऐन, २०६४ लाई संशोधन गर्न बनेको विधेयक, २०८० को मस्यौदा स्वीकृत गरेको थियो भने तत्कालीन अर्थमन्त्री अर्थमन्त्री डा प्रकाशशरण महतले २०८० असोज १६ गते यो विधेयक सदनमा दर्ता गरेका थिए। चेक अनादरसम्बन्धी मुद्दामा फरकफरक खालको कानुनी उपचारको अवस्था देखिएकाले यसलाई एकरुप बनाउनका लागि सरकारले विधेयक ल्याएको हो ।"
साथीहरूको जोडबलले पार्टीको नेतृत्व गरिहेको छु : प्रचण्ड,"नेपालगञ्ज : नेकपा माओवादी केन्द्रका अध्यक्ष एवम् पूर्वप्रधानमन्त्री पुष्पकमल दाहाल प्रचण्डले नेपालमा नयाँ शक्ति भनेकै माओवादी केन्द्र भएको बताएका छन्। प्रेस सेन्टर नेपाल बाँकेले आइतबार बिहान नेपालगन्जमा आयोजना गरेको पत्रकार भेटघाटमा उनले नयाँ शक्ति हुनलाई कुनै राजनीतिक परिवर्तनको कोर्ष पूरा गरेर आएको हुनुपर्ने उल्लेख गर्दै आजका दिनमा माओवादी नै नयाँ शक्ति भएको बताए। नेपालमा नयाँ शक्ति भनेकै माओवादी केन्द्र हो,आजको कालखण्डमा जनताको पक्षमा केही गर्ने र गर्दै आएको शक्ति नै नयाँ शक्ति हो,त्यो एजेण्डा माओवादीसँग मात्रै छ,'अध्यक्ष प्रचण्डले भने,'हामीले एजेण्डा उठाएनौं मात्रै,त्यसलाई आन्दोलनबाट स्थापित गरेर संविधानमा लिपिबद्ध गरेका छौं । संविधान कार्यान्वयन गरेर हामीले उठाएका राजनीतिक एजेण्डामार्फत जनताको जीवन बदल्न पनि फेरि माओवादी नै चाहिन्छ । उनले आफू नेतृत्वको सरकारले अघि सारेका सुशासन,सामाजिक न्याय र समृद्धिका एजेण्डा नै अब मुलुकलाई अघि बढाउन केन्द्रीय एजेण्डा हुने उल्लेख गर्दै उनले यसकै माध्यमबाट समाजवादमा पुग्न सकिने विश्वास पनि व्यक्त गरे । सबै क्षेत्रमा युवालाई साथमा लिएर नयाँ एजेण्डा पूरा गर्न सकिने उनले स्पष्ट पारे। अर्को एक प्रसंगमा अध्यक्ष प्रचण्डले पार्टीभित्र एउटा सिस्टम बसालेर अर्को भूमिकामा जाने सोच गरेको बताए । आफूले पार्टीको नेतृत्व गरेको ३५र३६ वर्ष पुगिसकेको उल्लेख गर्दै भने,पार्टी नेतृत्व भनेको आन्दोलन र इतिहासको मूल्याङ्कनबाट तय हुन्छ,विधिबाट आउँछ,सधैं म मात्र नेतृत्वमा बसिरहनुपर्छ भन्ने होइन, एउटा सिस्टम बनाएर उत्तराधिकारी तयार गर्ने विषयमा छलफल भइरहेको छ । पार्टीको आवश्यकता,साथीहरूको जोडबल र जनभावनाले गर्दा ३५३६ वर्षदेखि मैले नेतृत्व गरिरहेको छु,अब सिस्टम बनाएर अर्को भूमिकामा जाने सोंचमा छु । उनले पार्टी फुट्छ भन्ने हल्ला निराधार भएको र पार्टी झन एकढिक्का भएको बताए । समाजवादी मोर्चालाई अझ व्यवस्थित बनाउँदै लैजाने र टुटफुट भएका माओवादी घटकहरूसँग एकता गर्ने क्रम पनि अघि बढ्ने अध्यक्ष प्रचण्डले जानकारी दिए। अध्यक्ष प्रचण्डले अहिले आफ्नो पार्टीको प्राथमिकतामा सरकार नभएको बताए । सरकारमा जानुभन्दा अब पार्टी निर्माण कार्यमा लागिरहेको उल्लेख गर्दै उनले आफू सरकार हुँदासमेत चार महिने अभियान सञ्चालन गरी पार्टीलाई सुदृढिकरण गरेर लैजाने बताए। अध्यक्ष प्रचण्डले वर्तमान सरकार जनताको भावनाविपरित चलिरहेको बताए । संविधानको भावनाविपरित बनेको सरकारले निरन्तर जनताका इच्छा विपरित काम गरिरहेको छ,'उनले भने,यसको विरुद्धमा हामी आवश्यक परेमा सडकमा पनि जान सक्छौं । यसैबीच अध्यक्ष नेकपा (माओवादी केन्द्र) जिल्ला समन्वय समिति बाँकेले आयोजना गरेको पार्टी प्रशिक्षण र कार्यकर्ता भेटघाटलाई सम्बोधन गर्दै पार्टीलाई नयाँ गतिमा अघि बढाउन निर्देशन दिए । पार्टी वैचारिक, सांगठनिक र भावनात्मकरुपमा एकताबद्ध भएर अघि बढ्ने उल्लेख गर्दै उनले जनताका दैनिक सरोकारका समस्या र सामाजिक काममा जोडिएर अघि बढ्न पार्टी पंक्तिलाई निर्देशन दिए।"
"कांग्रेसको केन्द्रीय समिति बैठक जारी, परिमार्जनसहित प्रस्ताव पारित गर्ने तयारी","काठमाडौं : सत्तारुढ दल नेपाली कांग्रेसको केन्द्रीय समिति बैठक जारी रहेको छ। पार्टी कार्यालय सानेपामा सुरु भएको बैठकमा आगामी निर्वाचनमा गठबन्धन गर्नेनगर्ने लगायतका ११ वटा एजेण्डा रहेका छन्। गत साउन २३ गतेदेखि प्रारम्भ भएको बैठक २८ गतेसम्म चलेको थियो। बैठकमा ११ वटा विभिन्न प्रस्तावित विषयहरूमाथि धारणा राख्ने क्रम जारी रहेको छ। बैठकमा सहमहामन्त्रीहरू, महामन्त्रीहरू, उपसभापतिहरू र सभापति बोल्ने कार्यक्रम छ। पार्टी महामन्त्री विश्वप्रकाश शर्माले दुईपटकभन्दा बढी प्रधानमन्त्री बन्न नपाउने भनी पार्टीमा राखेको प्रस्तावले संस्थापक पक्ष झस्किएको छ। संस्थापन पक्ष मध्यमार्गी बाटो अपनाएर महामन्त्री शर्माको प्रस्ताव पारित गर्ने तयारीमा छ। महामन्त्री शर्माको परिमार्जित प्रतिवेदनमा राष्ट्रपति, प्रधानमन्त्री, मन्त्री र सांसदको कार्यकाल तोक्नुपर्ने उल्लेख छ। शर्माको प्रतिवेदनमा भनिएको छ, राष्ट्रपति एकपटक, प्रधानमन्त्री दुईपटक, मन्त्री तीनपटक र सांसद ४ पटक हुन पाउने पद्धति बसाल्नुपर्छ। कांग्रेसले यो पद्धतिको अनुशरण गर्नुपर्छ, संवैधानिक बस्दोबस्तका लागि पनि कांग्रेसले यो प्रस्ताव पारित गर्नुपर्छ। कांग्रेसभित्र चुनावी गठबन्धन गर्ने कि नगर्ने भन्ने विषयलाई लिएर महासमिति बैठकदेखि नै विवाद छ। महामन्त्री थापाको प्रतिवेदनमा भनिएको छ, निर्वाचनपूर्वको गठबन्धन लोकतन्त्रमा नियमित राजनीतिक अवस्था नभएर एउटा बाध्यात्मक परिस्थितिको उपज थियो भन्ने कुरालाई मनन गर्दै कांग्रेस यस महासमिति बैठकबाट पार्टीका सदस्यहरू, शुभेच्छुक तथा समर्थक र आमनागरिकलाई पूर्ण विश्वास दिलाउँदै दृढ संकल्प गर्छ, हामी भविष्यमा हुने आवधिक निर्वाचनहरू आफ्नै ताकतमा एक्लै लड्नेछौं र हाम्रो मतदातालाई नेपाली कांग्रेसको चुनाव चिह्न रूख मा नै मत हाल्न पाउने अवस्था सुनिश्चित गर्ने छौं। संस्थापन पक्ष मध्यमार्गी बाटो अपनाएर परिमार्जनसहित महामन्त्रीहरुको प्रस्ताव पारित गर्ने तयारीमा छ। केन्द्रीय समिति बैठकअगाडि पदाधिकारी तथा पूर्वपदाधिकारीहरूबीच महासमितिमा पेस भएका प्रस्तावका विभिन्न विषयमा केन्द्रित रहेर छलफल भएको थियो।"
"विगतको जस्तो हिंसा कहिल्यै हुँदैन, हुन दिइँदैन","काठमाडौं : प्रधानमन्त्री केपी शर्मा ओलीले विगतको जस्तो हिंसा देशमा अब कहिल्यै नहुने र हुन नदिने बताएका छन्। श्रीलंका र बंगलादेशबाट सिक्न भन्दै माओवादी केन्द्रका अध्यक्ष पुष्पकमल दाहाल प्रचण्डले भदौ १० गते संसद्मा दिएको अभिव्यक्तिप्रति आक्रोश पोख्दै प्रधानमन्त्री ओलीले भने, बंगलादेशमा केही हुन्छ भने नेपालमा त्यो यहाँ हुँदैन। नेपाल कुनै देशको फोटोकपी मेसिन होइन, उनले थपे, नेपालको आफ्नै इतिहास छ, परम्परा र संस्कृति छ। डेमोक्रेसी हामीले लडेर ल्याएका हौं। ६ दशकदेखि देशका लागि लड्दै आएको छु। उल्टै हामीलाई तर्साउन खोज्ने ? लोकतन्त्रविरुद्ध लड्नेहरूले हामीलाई तर्साउन सम्भव छैन। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको अंग्रेजी पुस्तक इन्टु द फायरको शनिबार राजधानीमा विमोचन गर्दै प्रधानमन्त्री ओलीले भने, जनयुद्धका नाममा मैले १७ हजार मान्छे मारेको हो र खुट्टा कमाउन ? मैले लुटपाट गरेको हो र खुट्टा कमाउन ? मैले त डराउनु पर्दैन।, म होइन, तपाईंलाई भन्छु नेपालमा अब बेथिति, अराजकता र हिंसाको राजनीति सम्भव छैन। सम्भव हुन दिँदैन, बरु राम्ररी सिक। राम्ररी सिक। लोकतन्त्रविरुद्ध लड्नेहरूले नै सिस्टमका कुरा गर्दै अरूलाई उछितो काढ्ने ? भन्दै ओलीले थपे, फेरि उनैका ठूला कुरा ! अब त्यस प्रकारको हिंसा हुन दिइँदैन। र, नेपालमा त्यस्तो प्रकारको हिंसा अब कहिल्यै सम्भव पनि छैन। कसैले गर्न खोजेर वा चाहेर पनि हुने छैन। प्रधानमन्त्री ओलीले माओवादी केन्द्रका अध्यक्ष प्रचण्ड, जसले जनयुद्धका नाममा १७ हजार मानिस मारे उनै अहिले आफूलाई श्रीलंकाबाट सिक, बंगलादेशबाट सिक भनेर चर्को स्वरमा भनिहिँडेको बताए। जनयुद्धका नाममा मैले १७ हजार मान्छे मारेको हो र खुट्टा कमाउन ? मैले लुटपाट गरेको हो र खुट्टा कमाउन ? मैले त डराउनु पर्दैन, सत्तासीन एमाले अध्यक्ष ओलीले भने, बरु तपाईं सत्यको अवलम्वन गर्नुस्, अगाडि बढ्नुस्। ओलीले आजको समयमा देशलाई बेथितिबाट चलाउन नसकिने तर्क गरे। आफू पनि बारुदमाथि नै र बारुदका बीचकै यात्रा गरेर आएको ओलीले बताए। ६ दशकदेखि यही देश बनाउने अभियानमा लागेको मान्छे हुँ र म फेरि भनिरहेको छु अरूको सम्पत्तिमा लोभ गरेको छैन, गर्दिनँ, ओलीले स्पष्ट पारे, आफ्नो हक अधिकार नलाग्ने, आफ्नो कमाई बाहेकको, कानुनसम्बत, न्यायसम्बत, न्यायचित ढंगले पसिनाबाट आर्जन गरेको बाहेकको सम्पत्तिमा लोभ गरेको छैन, गर्दिन पनि। भ्रष्टाचार गरेको छैन। गर्दिनँ अनि गर्न पनि दिन्नँ। क्याप्टेन थापाजस्तै आफू पनि ५ हजार फिटमाथिबाट हेलिकप्टरमा खसे पनि बाँचेको भन्दै ओलीले भने, एकबारको जिन्दगी, त्यत्रो हेलिकप्टर, बल्दाबल्दैको अवस्थामा बाँचेर आउनुभएको छ। फागुको जिन्दगी डराउनुपुर्ने आवश्यकता नै छैन। सत्यको अवलम्बन गर्नुस्, अगाडि बढनुस्। म पनि हेलिकप्टर दुर्घटनामा परेको हुँ। ५ हजार फिटबाट झरेको हुँ। फेरि पनि बाँचियो। फागुकै जिन्दगी हो। त्यसैले मलाई पनि कुनै डरभर छैन। म पनि हेलिकप्टर दुर्घटनामा परेको मान्छे। पाँच हजार फिटबाट तल झरेको हुँ। फेरि पनि बाँचेँ। फाउकै जिन्दगी हो। त्यसकारण कुनै डर पनि छैन। माओवादीले क्वीन्टलका क्वीन्टल सुन भिœयाउन पशुपतिनाथमा नक्कली पित्तल चढाएको भनेर गलत हल्ला गरेको भन्दै ओलीले आपत्ति जनाए। नेपालमा त कस्तो भयो भने ३५ क्वीन्टल सुन ल्याउन पशुपतिमा सुनको बदला पित्तल चढायो भनेर हल्ला पिटाउने चलन छ, ओलीले भने, बनाउने कालिगढहरूले ढुंगाबाट पनि लट्कारेर चोर्छ भनेजस्तो। पशुपतिमा पित्तल राखेर सुन चोयो भनेर संसद्मा किन बोले ? भनेको त ३५ क्वीन्टल सुन गायव पार्न पो यस्ता खालका तरिका अपनाउँदा रहेछन्। आफूले जानी जानीकन अहिलेसम्म झुट नबोलेको र नबोल्ने भन्दै उनले जानीजानीकन कसैको अधिकार समेत हनन नगरेको अनि जानीजानीकन कसैको अहित पनि नगरेको दाबी गरे। आगामी दिनमा पनि नगर्ने भन्दै ओलीले आश्वस्त गराए। मैले संविधानमा यस्तो लेखिएको छभन्दा पनि बोल्दा खेरी संविधानमा हामीले यस्तो लेखेका छौं भनेर भन्छु। त्यो भन्ने हैसियत राख्छु। अहिलेको संविधान हामीले लेखेका हौं, प्रधानमन्त्री ओलीले भने, यसकारण संविधानमा यस्तो लेखिएको छ भनेरभन्दा पनि हामीले यस्तो लेखेका छौं। यसकारणले हामीले यस्तो लेखेका हौं, यो प्रणाली यसरी ल्याएका हौं। यसरी व्यवस्था गरेका हौं। यसमा यसरी विकास गर्दै जान्छौं। सुधार गर्दै लान्छौं। परिमार्जन गर्दै लान्छौं। यसलाई देश र जनताको पक्षमा अझ प्रभावकारी बनाउँछौं भन्दै जान्छौं। यो प्रणालीलाई पनि यो संविधानलाई पनि देश र जनताको पक्षमा बनाउँदै लान्छौं। प्रधानमन्त्री ओलीले देशको अर्थतन्त्र धेरै अप्ठ्यारोमा परेको बताए। अर्थतन्त्र अहिले धेरै तल छ। गत वर्ष २४ प्रतिशतले राजस्व संकलन न्यून भएको थियो। २४ प्रतिशत माइनसमा जानु भनेको धेरै खतरनाक कुरा हो, ओलीले थपे, वृद्धि हुनुपर्नेमा माइनसमा एक चौथाइ गत वर्षभन्दा तल राजस्व तल जान्छ भने हामी कता जाँदै छौं ? यस स्थितिलाई अन्त्य गरिने छ। देखिने गरिका परिवर्तन भनाइमा नभई व्यवहारमै, तथ्यमै, आँकडामै र उपलब्धिमै गर्ने उनको दाबी थियो। योजना र यथार्थमा विश्वास गर्ने भन्दै ओलीले थपे, गरिबीको दुष्चक्रबाट नेपाललाई अगाडि बढाइन्छ, बढाइन्छ। विश्वास दिलाउन चाहन्छु कि २० प्रतिशतभन्दा बढी नेपाली गरिबीको रेखामुनि छन् तिनको जीवनस्तर सरकारले उकास्छ। ओलीले नेपालमा आफूले सरकारको नेतृत्व गरिरहँदा कानुनी राज्य लागू हुने स्पष्ट पारे। कसरी हुन्छ म रुल अफ लको कुरो गर्छु। अन्याय कसैमाथि हुनुहुँदैन। किनकि समाजलाई थिति र विधिमा लैजानुपर्छ। कानुनी राज्य त हुनैपर्छ, ओलीले भने, कानुनी राज्य त चलाउनुपर्छ। कानुन न्यायपूर्ण हुनुपर्छ। अन्यायपूर्ण कानुन बनाउनुहँुदैन। उनका अनुसार, अधिनायकवादमा अन्यायपूर्ण कानुन बनाएर अन्यायपूर्ण ढंगबाट संवैधानिक र कानुनका भरमा थिचोमिचो गरेर चलाइन्छ। यस्ता संविधान पनि हामीले देखेका छौं। ती अन्यापूर्ण कानुन पनि देखेका छौं। ती कानुनलाई टेकेर अन्यायपूर्ण अधिनायकवाद चलाएको पनि देखेका छौं, ओलीले थपे, प्रजातन्त्रमा विधिको शासन राज्यले मात्रै मान्नुपर्ने होइन, व्यक्तिसम्मले मान्नुपर्छ। शान्तिपूर्ण समाज सरकारको उद्देश्य भएको ओलीको तर्क छ। माओवादीको हिंसा चलिरहँदा माओवादीले जनयुद्धको नाममा हिंसा फैलाइरहँदा, अन्धाधुन्ध मान्छे मारिरहँदा अनि लुटिरहेका बेला मैले चर्को प्रतिरोध गरेको थिएँ, उनले थपे, व्यक्तिगत तबरमा त्यतिबेला मसँग सेना थिएन न प्रहरी केही पनि थिएन। तर, पनि चर्को विरोध गरेँ। केवल नैतिक साहस मात्रै थियो। सत्यको पक्षमा उभिएर तपाईंहरू गलत गर्दै हुनुहुन्छ, बन्द गर्नुस् भनेँ। उनले कसरी त्यो धुमिल वातावरण समाधान गर्नुपर्छ भनेर सार्वजनिक रूपमै सुझाव दिएको पनि जानकारी दिए। सेना समायोजन पनि होस्, द्वन्द्व व्यवस्थापन होस्। उनीहरूलाई संसद् र सरकारमा कसरी सामेल गराउने हो ? त्यो पनि गरियोस् भनेर प्रयास गरेँ, ओलीले भने, २०६३६४ मा जेजे कुरा भए त्यो कुरा २०५८ सालमा भनेको थिए। र, मैले त्यो पनि प्रयास गरे, वार्ताको। संवादको। संवादको माध्यमबाट समस्या समाधान गरौं। हिंसा भड्काएर, हिंसा फैलाएर, मान्छे मारेर हुँदैन भनेर लडिरहेँ। प्रधानमन्त्री ओलीले भने, कुनै पनि कुरा दुनियाँमा स्थिर र स्थायी भन्ने हुँदैन। दुनियाँ गतिशील र परिवर्तनशील छ। पोल्टिक्स, पोल्टिकल पार्टीहरू लिडर सीप मानवजातिले समाजको सुव्यवस्थाका लागि मानव जातिले विकास गरेका कुराहरूमध्ये राजनीति र राजनीतिक पार्टीहरूको परिकल्पना, व्यवस्था र सिर्जना गरेर मानव समाज र समाजिक व्यवस्थानमा सबैभन्दा ठूलो उपलब्धि हासिल गरेको हो। पोल्टिक्सबाट राज्य र सत्ता उब्जिएको हो। पहिले सत्ताहरू उब्जिए अनि पछि पार्टीहरू जन्मिए। विभिन्न प्रकारका सिटहरू पनि उब्जिए अनि पार्टीहरू उब्जिए। आधुनिक समाजलाई व्यवस्थान गर्न पुरानो सत्ता र राज्यले व्यवस्थित गर्न सक्दैन। अर्को धर्मको आडमा राज्य सञ्चालन गरिन्थ्यो। अब धर्मको आड पनि पर्याप्त हुँदैन। यसकै कारण पोल्टिकलस् पार्टीहरू चाहियो। ओलीले भने, मेरो कार्यकाल १ वर्ष १० महिना १५ दिन बाँकी प्रधानमन्त्री ओलीले २०३५ सालमा बीपी कोइरालाले बीबीसीलाई दिएको अन्तर्वार्ता स्मरण गर्दै भने, राज्य एकताको प्रश्न पोलिटिकल पार्टीहरूले सुरु गरेका हुन् भनेर बीपीले भन्नुभयो। एउटै नारा, एउटै उद्देश्य, एउटै विचारमा आबद्ध गरेर पूर्वदेखि पश्चिमसम्म उत्तरदेखि दक्षिणसम्म सबै पेसा व्यवसायका जनतालाई, सबै भाषा, जातिका जनतालाई एउटा सूत्रमा बाँध्ने काम पोल्टिकल पार्टी र पोल्टिक्स हो। तर, सधैं चिज, एउटै ढाँचा, एउटै तरिका सधैं नरहने र एउटै व्यक्तिले निर्देशित गर्छ भनेर भन्न नमिल्ने ओलीको भनाइ थियो। सधैं मै नेतृत्व गर्छु नेपालको, मै प्रधानमन्त्री हुन्छु भनेर हुन्छ र ? मलाई मन नपराउनेहरूलाई खुसीको खबर भनिदिन चाहन्छु, ओलीले भने, मेरो यसपल्टको प्रधानमन्त्रीको कार्यकाल १ वर्ष १० महिना १५ दिन मात्रै बाँकी छ। मन नपराउनेहरूलाई खुसीको कुरो। त्योभन्दा साता दिन अगाडि नै छोड्छु भनेको छु। बढी खाउ भन्ने होइन कि समयमै पद हस्तान्तरण गरुँ भन्ने पक्षमा छु। बरु, ७ दिन पहिले नै सरकार नेतृत्व हस्तान्तरण गर्छु। प्रधानमन्त्री ओलीले प्रश्न गरे, पोल्टिक्स, राज्यव्यवस्था, विधिको शासनलाई घृणा गर्ने कुरा सामाजिक अराजकता मात्रै हो ? त्यसले समाजलाई कुनै राम्रो दिशा र परिणाममा पुर्याउँदै पुर्याउँदैन। घृणाको राजनीति अथवा अराजकता अथवा संस्कारहिन तरिका हो। यी कुराले समाजलाई बेथितितर्फ लान्छ। र, समाजलाई अराजकताले असभ्य पर्छ। छिन्नभिन्न पर्छ। हामीले खोजेको समाज डेमोक्रेसी हो। डेमोक्रेसी भनेको हामी जीवन पद्धति हो। सकारात्मक जीवन पद्धति, शान्तिपूर्ण जीवन पद्धति, नम्र जीवन पद्धति अर्थात् राम्रो गर्ने जीवन पद्धति हो। आफ्नो अधिकारको कुरा गर्दा अरूको पनि अधिकारको सम्मान गर्ने पद्धति हो। सबैको अधिकारको सम्मान हुनुपर्छ। म देशका लागि काम गर्ने मान्छे हो : रामेश्वर थापा म साधारण किसानको छोरो। समाज र मुलुक सम्पन्न होस् भन्ने चाहन्छु। मेरो सत्कर्मले देशअघि बढिरहोस्। हर समय दत्तचित्त भएर काम गर्नुपर्छ। मुलुकले १० वर्षे द्वन्द्व भोग्दा म त्यसको प्रत्यक्षदर्शी थिएँ। धेरै एम्बुस र गोलीबाट जोगिए। ती अनुभवहरू थुप्रै लेख्नु छ। विस्तारै लेख्दै जान्छु। खुला अर्थतन्त्रको विकास भएपछि देशमा निजीस्तरका हेलिकप्टहरू पनि भित्रिए। रूसबाट पाइलट पढेर आएँ। २३ वर्षपछि देश द्वन्द्वमा फस्यो। कम भौतिक क्षति र मानवीय क्षति होस् भन्ने तिर मेरो ध्यान थियो। राहत र उद्दारमा देशको नागरिकको हैसियतले इमान्दारीपूर्वक काम गरे। रातभरि सुत्दैन्थ्यौं। सेना र प्रहरीका कोही पनि सुत्न पाएको हुँदैन्थ्यो। कस्तो विडम्बना लड्ने दुवैतिर आफ्नै नेपाली दाजुभाइ तथा दिदीबहिनी। देशमा द्वन्द्व चर्किंदै जाँदा हेलिकप्टर लिएर गाउँगाउँ पुगेँ, राहत र उद्दारमा। त्यस क्रममा ग्रामीण बस्तीहरूका आँगनमा मान्छे नभएर खर उम्रिएका थिए। बस्तीहरू छिन्नभिन्न देखिन्थे। किताबमा करिब ७० प्रतिशत घटना मात्रै लेखिएका छन्। हामी नेपालीको हार्मोन सहज। अब हाम्रा सम्बन्धहरू बिग्रिन दिनुहुँदैन। यो विषय पठनीय मात्रै होइन सोचनीय पनि उत्तिकै छ। हाम्रो मुलुक सुन्दर छ। कोही भोकै मर्दैनौं। छिमेकीले पनि बोलाएर खुवाउँछ। सगरमाथा, पशुपतिनाथ, बुद्ध, सीता जन्मेको देशमा हामी छौं। तर, हामीले त्यसलाई चिन्न सकेका छैनौं। यही कुरालाई किताबले चिनेको छ, बुझेको छ। ती घटनाहरूले सीपाहीहरूलाई सचेतना, व्यवसायीकतामा निखार ल्यायो। त्यो हाम्रो लागि सिकाइको पाठ पनि बन्यो। सिपाही मेहनत र इमान्दार हुन्छ। तर, अहिले बेला बेलामा प्रश्न उठिरहेको छ। त्यस कुरालाई किताबले सम्बोधन गरेको छ। म देशका लागि काम गर्ने मान्छे हो। आँट र हिम्मतले जहिले काम गरिरहेको हुन्छु। अन्याय गर्दिन र कसैसँग शिर झुकाउँदिन। कर्मप्रति विश्वास गर्छु। देश र जनताका लागि राजनीति गर्नुपर्छ भन्ने भावनाले अवसर पाएको बेला प्रमाणित गरेर देखाएको छु। नेपाल ज्ञानभूमि, तपोभूमि र अध्यात्मिक भूमि हो। अब देशमा कोही पनि कसैको दुष्मन नहोस्।"
अर्थतन्त्र गतिशील बनाउन सरकार लागिपरेको छ : अर्थमन्त्री,"काठमाडौं : उपप्रधान एवं अर्थमन्त्री बिष्णु पौडेलले राजनीतिक अस्थीरताको असर मुलुकको अर्थतन्त्रमा परेकाले स्थीर सरकार बनाउनुपरेको बताएका छन्। नेपाल आर्थिक पत्रकार समाज (सेजन)को २६औं वार्षिक साधारणसभालाई आइतबार काठमाडौंमा सम्बोधन गर्दै पौडेलले वर्षमा तीनपटक अर्थमन्त्री फेरिने अस्थीरताको अवस्थाले मुलुकको अर्थतन्त्रलगायतका क्षेत्रमा नकारात्मक असर परेको भन्दै स्थीर सरकार बनाउनु परेको बताएका हुन्। उनले अब छिटोछिटो मन्त्री परिवर्तन हुने परिपाटी रोकिने दावी गरे। बाह्य क्षेत्र सबल हुँदाहुँदै पनि माग बढ्न नसकेको र प्रयाप्त तरलता हुँदाहुँदै पनि लगानी बढ्न नसकेको अवस्थालाई सबै मिलेर अन्त्य गर्नुपर्ने उनको भनाइ छ । अर्थमन्त्री पौडेलले अहिलेको मौद्रिक नीति लचिलो रहेको र अर्थतन्त्रको समस्या समाधानका लागि केहि योगदान पुग्ने विश्वास व्यक्त गरे । अर्थतन्त्रलाई गतिशील बनाउनका लागि सरकारको कदम प्रयाप्त नभएको देखिएकाले सरकार निजी क्षेत्रलाई साथमा लिएर सशक्त ढंगले अघि बढ्न तयार रहेको उनले बताए। त्यस्तै राष्ट्र बैङ्कका गभर्नर महाप्रसाद अधिकारीले निजी क्षेत्रको मनोवललाई उच्च राख्न केहि आधारशीला तयार भएको भन्दै यसवर्ष अर्थतन्त्र सकारात्मक तवरले अगाडि बढ्ने धारणा राखे । चालू आर्थिक वर्षको सुरुमै पूँजीगत खर्च राम्रो देखिएको,राजस्व संकलन सकारात्मक,कर्जा प्रवाहले समेत राम्रो संकेत देखाएको उनले बताए । उनले अर्थतन्त्रलाई सुधारका लागि सरकारसँग समन्वय गरेर आवश्यक ऐन कानुनको सुधारमा ध्यान दिएको उल्लेख गरे। त्यस्तै उद्योग बाणिज्य महासंघका अध्यक्ष चन्द्र प्रसाद ढकालले सेयर, घरजग्गालगायतका क्षेत्रमा देखिएका सकारात्मक संकेतलाई दिगो बनाउनुपर्नेमा जोड दिए। निजी क्षेत्रलाई पनि अख्तियारको दायरामा ल्याउने कामले अर्थतन्त्रमा असर पर्न सक्ने उनको भनाइ छ ।"
"मुख्य सचिव अर्यालको निर्देशन डबल स्ट्यान्ड नदेखाउनू, हुने काम गरौं, नहुने काम हुँदैन भन्नू","काठमाडौं : मुख्य सचिव एकनाराण अर्यालले कार्य सम्पादन र सुशासन कायम गर्न दोहोरो चरित्र (डबल स्ट्याण्ड) नदेखाउन मातहतलाई निर्देशन दिएका छन्। आइतबार पदवहाली गर्दै मुख्य सचिव अर्यालले इमान्दार भएर सेवा प्रवाह गर्न कर्मचारीहरूलाई निर्देशन दिएका हुन्। प्रहरी,निजामती,शिक्षकलगायत सार्वजनिक प्रशासनप्रति जनताका धेरै नकारात्मक गुनासाहरू आएको बताउँदै उनले यसलाई चिर्नेगरी कार्यसम्पदान गर्न मातहतका कर्मचारीलाई निर्देशन दिएका हुन्। 'सेवा प्रवाहमा जनताबाट धेरै गुनासाहरू आएका छन् । ती गुनासाहरूको सम्बोधन हुनेगरी काम गर्नुपर्यो। त्यसलाई चिर्नु पर्यो। निजामती प्रशासनले आफ्ना मूल्य मान्यतामा रहेर जनतालाई सेवा दिनुपर्यो,'मुख्यसचिव अर्यालले भने,'जनतालाई महशुस हुनेगरी सेवा दिनुपर्छ। त्यसका लागि म समन्वयनका लागि तयार छु।' उनले विकास निर्माण,सेवा प्रवाह र तीनै तहको सरकारसँग समन्वयन र व्यवस्थापनमा कुनै कमी हुन नदिने बताए। मुख्यसचिव अर्यालले पदको दुरूपयोग गरेर कुनै पनि काम नगर्न कर्मचारीलाई निर्देशन समेत दिए। उनले सेवाग्राहीलाई मार पर्ने कुनै पनि काम नगर्न आग्रह गरे। मुख्यसचिव अर्यालले भने,'हुन्छ भने हुन्छ भन्नू, हुन्न भने हुन्न भन्नू तर, सेवाग्राहीको काम रोकेर नराख्नू।' राष्ट्र सेवक कर्मचारमा राष्ट्रिय भावनाको कमि देखिएको भन्दै उनले कर्मचारीमा राष्ट्रिय भावना बढ्नुपर्ने बताए। उनले संघीयताको सवलीकरण गर्न आवश्यक कानुनहरू निर्माणमा आफू तदारुकताका साथ लाग्ने बताए। उनले संघीय निजामति ऐन,संघीय प्रहरी ऐन,शिक्षा ऐनलगायत तत्काल अघि बढाउने बताए। काम नगरेकै कारण निजामति कर्मचारीको आलोचना भइरहेको उनको भनाइ छ। 'कर्मचारीहरू सिंहदरबारमा मात्रै थुप्रिने तर,नजिकैको काठमाडौं जिल्ला प्रशासनमा कर्मचारीको अभाव हुने गरेको छ,यसको अन्त्य गर्छु,'उनले भने। मुख्यसचिव अर्यालले सिंहदरबारमा कर्मचारी हाजिर गरेर भाग्ने प्रवृत्ति रोकिनुपर्नेमा जोड दिए। उनले कर्मचारीलाई बिचौलिया भएर काम नगर्न र बिचौलियालाई प्रवेश गर्न नदिन समेत आग्रह गरे।"
"तीन सशस्त्र प्रहरी अतिरिक्त महानिरीक्षकको सरुवा, कोकहाँ ?","काठमाडौं : सरकारले तीन सशस्त्र प्रहरी अतिरिक्त महानिरीक्षकलाई सरुवा गरेको छ। बिहीबार बसेको मन्त्रिपरिषद्को बैठकले नारायणदत्त पौडेललाई सीमा सुरक्षा विभागबाट कार्य विभाग, चन्द्रप्रकाश गौतमलाई मानव स्रोत विभागबाट सीमा सुरक्षा विभाग, बंशीराज दाहाललाई कार्य विभागबाट मानवस्रोत विभागमा सरुवा गरेको हो। श्रम, रोजगार तथा सामाजिक सुरक्षा मन्त्रालयअन्तर्गत आव २०८१८२ का लागि अस्थायी दरबन्दी स्वीकृत गर्ने निर्णय गरेको छ। बैठकले कृषि तथा पशुपन्छी विकास मन्त्रालयको संगठन र दरबन्दी तेरिज स्वीकृत गर्ने निर्णय गरेको छ। यसैगरी राष्ट्रिय गौरवको आयोजनाको रूपमा रहेको काठमाडौंतराईमधेश द्रुतमार्ग सडक आयोजनाको लागि अधिग्रहण गर्न बाँकी जग्गामा मुआब्जामा लाग्ने पुँजीगत लाभकर आर्थिक ऐन, २०८१ को दफा १८ (१) बमोजिम छुट दिन स्वीकृति दिने निर्णय गरेको छ।"
बैंक र सहकारीमा नराम्रा गर्नेलाई छानबिन गरेर कारबाही गर्नुपर्छ : : पूर्वमन्त्री चौधरी,"सुनसरी : पूर्व मन्त्री तथा सांसद् भगवती चौधरीले आर्थिक क्रियाकलाप सञ्चालन गर्ने बैंक,वित्तीय संस्था तथा सहकारी संस्थालाई जिम्मेवार बनाउनुपर्ने बताएकी छन्। सुनसरीमा आयोजित कार्यक्रमलाई सम्बोधन गर्दै पूर्वमन्त्री चौधरीले आर्थिक क्रियाकलाप गर्ने बैंक, वित्तीय संस्था तथा सहकारीलाई समुदायप्रति जिम्मेवार हुने नियम कानुनहरू लागु गर्नुपर्ने बताएकी हुन्। आर्थिक क्षेत्रमा काम गर्नेहरूलाई जिम्मेवार बनाउनुपर्छ। तर सबैलाई एकै नजरले हेर्न हुँदैन, उनले भनिन्,यस क्षेत्रमा केही नराम्रा गर्ने संस्थाहरू छन्। तर तिनलाई छानबिन गरेर आवश्यक कारबाहीको दायरामा ल्याउनुपर्छ। केही संस्थाले गलत गरे भन्दैमा सबैलाई एकै नजरले हेर्नु हुँदैन। सहकारी र बैंक तथा वित्तीय संस्थालाई फरकफरक तरिकाले नियमन गरिएको भन्दै कुन संस्थाले के गरिरहेका छन् भन्ने कुरा राज्यले नियमन गर्नुपर्ने उनको भनाई थियो। पूर्वमन्त्री चौधरीले पछिल्लो समय युवाहरूमा बढ्दै गएको नैराश्यतालाई चिर्ने खालका गतिविधि सबैले गर्नुपर्ने धारणा राखिन्।"
तीन सहसचिवलाई महावाणिज्य दूतमा नियुक्त,"काठमाडौं : सरकारले तीन सहसचिवलाई महावाणिज्य दूतमा नियुक्त गरेको छ। बिहीबारको मन्त्रिपरिषद्को बैठकले ग्वान्जाओ,कोलकाता र ल्हासाको महावाणिज्यदूतमा नियुक्त गरेको हो। सार्वजनिक भएको निर्णय अनुसार सहसचिव भरत खनाललाई नेपाली महावाणिज्य दूतावास, ग्वान्जाओ, सहसचिव झकप्रसाद आचार्यलाई नेपाली महावाणिज्यदूतावास, कोलकाता र सहसचिव लक्ष्मीप्रसाद निरौलालाई नेपाली महावाणिज्यदूतावास, ल्हासाको महावाणिज्यदूत पदमा एक अवधिको लागि नियुक्त गरिएको हो।"
वृद्धाको सुन लुट्ने एक युवक पक्राउ,काठमाडौं : रामेछापको लिखु तामाकोशी गाउँपालिकास्थित नागदहकी ६० वर्षीय सुन्तलीमै तामाङको सुन लुट्ने एक युवकलाई पक्राउ परेका छन्। गत साउन ३० गते दिउँसो वडा कार्यालयमा एकल महिला भत्ता कार्ड नवीकरण गरी घर फर्कने क्रममा आईरन खोलामा सुन लुट्ने १९ वर्षीय चन्द्र घिसिङलाई प्रहरीले पक्राउ गरेको जिल्ला प्रहरी कार्यालय रामेछापका प्रहरी निरीक्षक कौसल न्यौपानेले जानकारी दिए। उनलाई शनिबार साँझ आहालडाँडाबाट पक्राउ गरिएको हो। प्रहरीका अनुसार घिसिङले घाँटीमा समातेर आँखामा खुर्सानीको धुलो छर्कि दुवै कानमा लगाएको नम्बरी सुनको रिङ दुवै कानको लोती चुडाई लुटपाट गरी लगेका थिए। घिसिङलाई फेला पारेर अनुसन्धान गर्दा उनले आफूले सुन लुटपाट गरेको स्वीकार गरेको र निजको शरीर खानतलासी गर्दा उक्त सुन फेला परेको प्रहरीको भनाई छ। घिसिङलाई रामेछाप जिल्ला अदालतबाट डाँका शीर्षकमा म्याद थप गरी अनुसन्धान भइरहेको न्यौपानेले बताए।
मोटरसाइकलको ठक्करबाट घाइते भएका वृद्धको मृत्यु,काभ्रे : काभ्रेको पनौती नगरपालिका५ ढलमलेस्थित सडकमा मोटरसाइकलले पैदलयात्रीलाई ठक्कर दिँदा गम्भीर घाइते भएका वृद्धको उपचारका क्रममा मृत्यु भएको छ। मृत्यु हुनेमा ६३ वर्षीय काजी बहादुर गुरुङ रहेका छन्। आइतबार अपरान्ह ४ बजे बनेपाबाट पनौतीतर्फ जाँदै गरेको प्रदेश ३०२०१३प ०७५१ नम्बरको मोटरसाइकलले पैदलयात्री गुरुङलाई ठक्कर दिएको थियो। शिर मेमोरियल अस्पतालमा प्राथमिक उपचारपछि थप उपचारको लागि उनलाई नर्भिक अस्पताल रेफर गरिएको थियो। नर्भिक अस्पतालमा उपचारका क्रममा गुरुङको निधन भएको प्रहरीले जनाएको छ। दुर्घटनामा मोटरसाइकलमा रहेका दुई किशोर घाइते भएका छन्। मोटरसाइकल चालक १७ वर्षीय सौरभ श्रेष्ठ र पछाडि सवार १६ वर्षीय रियान प्रधानको शिर मेमोरियल अस्पतालमा उपचार भइरहेको छ। मोटरसाइकल र चालकलाई प्रहरी चौकी पनौतीले नियन्त्रणमा लिएको छ।
सोमबार देशका यी स्थानमा हुनेछ वर्षा,"काठमाडौं : सोमबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी, कर्णाली र सुदूरपश्चिम प्रदेशका केही स्थानहरूमा तथा बाँकी प्रदेशको थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कर्णाली र सुदूरपश्चिम प्रदेशका थोरै स्थानहरुमा तथा बाँकी प्रदेशका एकदुई स्थानमा भारी वर्षाको पनि सम्भावना रहेको छ। सोमबार राति देशभर आंशिकदेखि साधारणतया बदली रहने छ। कोशी, बागमती र कर्णाली प्रदेशका केही स्थानहरूमा तथा बाँकी प्रदेशको थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती, गण्डकी र कर्णाली प्रदेशका एकदुई स्थानमा भारी वर्षाको पनि सम्भावना रहेको छ।"
महिलाहरूको स्वास्थ्य परीक्षण,"नुवाकोट : त्रिशूली अस्पतालले महिलाहरूको स्वास्थ्य परीक्षण गरेको छ। अस्पतालले सर्वसाधारणको स्वास्थ्य सुरक्षामा जोड दिँदै बिदाका दिनमा समेत शल्यक्रिया सेवा प्रदान गरिरहेको छ। विदुर नगरपालिका९ कोलोनी, वाघटारमा रहेको अस्पतालले दैनिक रूपमा चारसय जना भन्दा बढीको स्वास्थ्य परीक्षण गरिरहेको छ। त्रिशूली अस्पतालमा नुवाकोट, रसुवा र धादिङका उत्तरी भेगका सर्वसाधारण उपचारका लागि आउने गरेको अस्पतालका निर्देशक डा राजेन्द्र लामाले बताए। विशेषज्ञ चिकित्सकसहितको स्वास्थ्य प्राविधिकको टोलीले एकसय ६० जना महिलाहरूको स्वास्थ्य परीक्षण गरेको डा लामाले बताए। स्वास्थ्य परीक्षणका क्रममा महिलाहरूमा स्त्री रोग समस्या पाइएको स्वास्थ्यकर्मीहरूको भनाइ छ। त्रिशूली अस्पतालमा हाडजोर्नी चिकित्सकको टोलीले बिदाको दिनमा समेत शल्यक्रिया गरेका छन्। डा पुजन र डा दिलीपको टोलीले जोर्नी प्रत्यारोपण तथा अन्य जटिल शल्यक्रियाहरू गरेर सेवा प्रदान गरिरहेको अस्पतालले जनाएको छ।"
"मनसुनजन्य विपदबाट १३६ परिवार विस्थापित, ३ सय बढी परिवार जोखिममा","सिन्धुपाल्चोक : सिन्धुपाल्चोकमा यो वर्ष मनसुनजन्य विपदबाट १ सय ३६ परिवार विस्थापित बनेका छन् भने ३ सय ४८ परिवार उच्च जोखिममा परेका छन्। सम्भावित विपदले १ सय ३६ परिवार आफ्नो थातथलो छाडेर विस्थापित बनेको जिल्ला विपद व्यवस्थापन समितिले जनाएको छ। बाढी, पहिरोको सम्भावनाले पिरोल्दा जिल्लाको १२ मध्ये ७ स्थानीय तहका बासिन्दा विस्थापित हुनुका साथै जोखिममा परेका छन्। समितिलाई जिल्लाका स्थानीय तहहरूले बुझाएको प्रतिवेदनअनुसार बाह्रविसे नगरपालिका, भोटेकोशी, बलेफी, जुगल, त्रिपुरासुन्दरी, हेलम्बु, पाँचपोखरी थाङ्पाल गाउँपालिकामा बाढी तथा पहिरोको जोखिम बढेको छ। यीमध्ये सबैभन्दा धेरै भोटेकोशी गाउँपालिकाका स्थानीय जोखिममा रहेका छन्। जिल्ला विपद व्यवस्थापन समितिका सूचना व्यवस्थापक अधिकृत रविराज धितालका अनुसार भोटेकोशीमा मात्रै २ सय २५ परिवार बाढी तथा पहिरोको जोखिममा रहेका छन्। तीमध्ये उच्च जोखिममा रहेका १० परिवार विस्थापित भएका छन्। उनीहरूलाई स्थानीय तहको समन्वयमा सुरक्षित स्थानमा स्थानान्तरण गरिएको धितालले जानकारी दिए। भोटेकोशी नेपालचीन सीमा रहेको गाउँपालिका हो। यो स्थानीय तह उच्च हिमाली भेगदेखि तल्लो पहाडी भेगमा पर्दछ। भिरालो जमिन, ठूला ठूला पहाड रहेका डरलाग्दो भीरहरू भएकाले यहाँ पहिरोको जोखिम बढी रहेको हो। चीन हुँदै बगेर आउने भोटेकोशी नदीमा कुनै पनि बेला पानीको बहाव बढेर बाढीको समेत सम्भावना रहेको छ। यहाँ २०७३ साउनमा ठूलो बाढी आएको थियो। त्यतिबेला नेपालचीन सीमामा रहेको गुलजार लिपिङ बजारका करिब २ सय घर भोटेकोशीमा मिसिएको थियो। समितिका अनुसार भोटेकोशी गाउँपालिकाको वडा नं १ लिस्तीमा २८ परिवार जोखिममा रहँदा २ परिवारलाई स्थानान्तरण गरिएको छ। त्यस्तै वडा नं २ मा ५८ परिवार जोखिममा हुँदा २ परिवार विस्थापित छन्। वडा नं ३ मा ५० परिवार, वडा नं ४ मा ५८ परिवार, वडा नं ५ मा ६० परिवार जोखिममा छन्। त्यस्तै बाह्रविसे नगरपालिकाका विभिन्न वडामा गरी ३२ परिवार जोखिममा रहँदा २६ परिवारलाई सुरक्षित स्थानमा सारिएको नगरपालिकाका विपद व्यवस्थापन शाखाका प्रमुख दुर्गाप्रसाद भण्डारीले जानकारी दिए। उनका अनुसार वडा नं १ मा ११, २ मा पाँच, ३ मा १०, वडा नं ५ र ६ मा छछ परिवार जोखिममा छन्। तीमध्ये २६ परिवारलाई स्थानान्तरण गरिएको उनले जानकारी दिए। सुनकोसी नदीमा आउन सक्ने बाढी र नगरका विभिन्न स्थानमा खस्न सक्ने पहिरो अध्ययन गरेर जोखिम पहिल्याइएको छ, उनले भने, विस्थापित परिवारलाई आवश्यक टेण्ट, त्रिपाल तथा दैनिक आधारभूत आवश्यकताका सामग्री दिएर सुरक्षित स्थानमा राखिएको छ।् जिल्ला विपद व्यवस्थापन समितिको तथ्यांकअनुसार बलेफीमा १५ परिवार, जुगलमा २८ परिवार विस्थापित भएका छन्। त्यस्तै हेलम्बु गाउँपालिकामा ३८ परिवार जोखिममा रहँदा २४ परिवारलाई सुरक्षित स्थानमा सारिएको छ। तीन वर्षअघि असार १ र साउन १७ गते आएको मेलम्ची जस्तै बाढी अझै ठूलो आउन सक्ने विज्ञहरूको निष्कर्ष निकालेका थिए। बाढीको विन्दु रहेको भेमाथाङमा अझै गेग्रानले भरिएको ठूलो चौर रहेको र त्यो कुनै पनि बेला बग्न सक्ने प्रारम्भिक निष्कर्ष विज्ञ टोलीको रहेको थियो। यहीकारण पनि हेलम्बु र मेलम्चीवासी भारी वर्षा भएसँगै आत्तिने गरेका छन्। मेलम्ची बाढीपछि सुरुआती विन्दु भेमाथाङको चौर २५ प्रतिशत मात्रै खसेको विज्ञहरूले जनाएका थिए। हेलम्बुको शिरमा रहेको भेमाथाङ चौर कुनै पनि बेला फुट्न सक्ने सम्भावना भएकाले बाढी उर्लिन सक्ने अवस्था रहेको छ। पाँचपोखरी थाङपाल गाउँपालिकामा १९ परिवार विस्थापित भएका छन्। पालिकामा पर्ने याङ्ग्री लार्के नदीमा आउन सक्ने बाढी र भिरालो जमिनमा रहेको बस्तीले जोखिम बढाएको हो। त्यस्तै मेलम्ची, इन्द्रावती, सुनकोशी, भोटेकोशी, ब्रम्हायणी नदीमा अहिले पनि बाढीको जोखिम छ। अझै पनि जिल्लाका विभिन्न भेगमा पानी पर्ने क्रम बढिरहेको छ। जल तथा मौसम विज्ञान विभागले जिल्लाका विशेषगरी हिमाली भेगमा भारी वर्षा हुने गरेको जनाउँदै आएको छ। जसले विपद् निम्त्याउने सम्भावना देखिएको हो।"
सुक्खा पहिरोको जोखिममा २७ घर,"धनकुटा : साँगुरीगढी गाउँपालिका७ डडुवाकी फूलमाया राईको हिजोआज निन्द्रा हराएको छ। घर नजिकैको पहिरोले कुन बेला घरवारी लैजाने हो भन्ने चिन्ताले उनलाई सताउन थालेको छ। राति सुत्दा पनि निन्द्रा लाग्दैन, उनी भन्छिन्, पहिरोले खेतबारी लग्यो भने जाने ठाउँ पनि छैन। खै के गर्नु अब। फुलमाया राईको घर नजिकै जिते राईको तीन रोपनी जग्गा छ। कुनै बेला उनको जग्गा टार बारी थियो। तर, अहिले भासिएर ४५ फिटको डिल बनेको छ। उब्जाउ रहेको बारीमा गोलभेँडा र बोडी रोपेका छन्। यो सिजन बारीमा फलेको उत्पादन खान नपाइने हो की भन्ने त्रास मनमा भइरहेको जिते राई बताउँछन्। डडुवाको पहिरोले यस क्षेत्रका २७ घर जोखिममा छन्। ती घरपरिवारका करिब एक सय रोपनी जग्गा पहिरोले भासिएका छन्। स्थानीय फूलमाया राई (फूलमायाको श्रीमान् तीर्थ राई घरधनी) को ८ रोपनी जग्गा र घर सबैभन्दा बढी जोखिममा छ। स्थानीयको भनाइअनुसार डडुवाको पहिरो सुक्खा पहिरो हो। खासगरी अत्यधिक वर्षामा पहिरो जान्छ। तर डडुवामा घाम चर्किएको बेला पहिरो खस्ने स्थानीय देवेन्द्र राईले बताए। उनी भन्छन्, घाम चर्किएको बेला पहिरोमा माटो खसेको देखिन्छ। पानी नपर्दा पहिरोले माटो तान्छ। माटो तान्दै पहिरो बस्ती भएको ठाउँसम्म आइपुगेको छ। स्थानीय जिते राईका अनुसार करिब ७ वर्ष अघिदेखि डडुवामा पहिरो खस्न थालेको हो। २०७४ सालदेखि पहिरो खस्न थालेदेखि रोकिएको छैन। त्यो वेला माथिल्लो शिरको माटो मात्रै खसेको थियो। त्यसपछि अहिले निरन्तर खस्ने गरेको छ। अहिले पहिरो यति धेरै बढेको छ कि बढेर मानवीय तरिकाले रोकथाम गर्ने स्थिति छैन। यहाँका स्थानीयलाई पहिरोको त्रास छ। यो क्षेत्रमा तरकारी बालीको खेती र उत्पादन धेरै राम्रो हुने गरेको छ। यहाँका स्थानीयको आम्दानीको मुख्य आयस्रोत समेत हो। किसानले गोलभेंडा, अदुवा, सुन्तला, एभोकाडोको व्यावसायिक खेती गरेका छन्। फलफूलका बोट बिरुवा भएको खेतबारी नै भासिएका छन्। जमिन १० फिटभन्दा तल पुगेको छ। जमिन चिराचिरा पर्न थालेको छ। फाटिन थालेको छ। घरका ज्येष्ठ नागरिक तथा बालबालिकालाई बारीमा एक्लै पठाउन डरलाग्दो हुने गरेको छ। जोखिममा रहेका घरपरिवारलाई सुरक्षित ठाउँमा स्थानान्तरण गरिने गाउँपालिका अध्यक्ष जितेन्द्र राईले बताए।"
विद्यालयमा विषय शिक्षकको माग गर्दै विद्यार्थीले गरे तालाबन्दी,"बैतडी : बैतडीको सिगास गाउँपालिका८ मा रहेको लेक लुपुण माविमा तालाबन्दी गरिएको छ। निम्न माध्यमिक तहका नेपाली अध्यापन गराउने शिक्षकको माग गर्दै तालाबन्दी गरिएको हो। यसअघि उक्त विद्यालयमा दरबन्दी कायम भएका निम्न माध्यमिक तह नेपाली विषयका शिक्षक देव सिंह धामीको काजमा सरुवा गरिएपछि निम्न माध्यमिक तहमा नेपाली विषयका शिक्षक छैनन्। विद्यालयमा दरबन्दी कायम भएका निमाविका नेपाली शिक्षक देव सिंह धामीको २०७८ फागुनमा सिगास२ स्थित रण आधारभूत विद्यालयमा काजमा सरुवा गरिएको थियो। त्यसयता नेपाली विषयको अर्को शिक्षकको व्यवस्थापन हुन सकेको छैन। नेपाली विषयको शिक्षकको व्यवस्थापन हुनुपर्ने माग गर्दै दोस्रो पटक आइतबार तालाबन्दी गरिएको विद्यालयका प्रधानाध्यापक हर्क बहादुर धामीले जानकारी दिए। नेपाली विषयको शिक्षकको व्यवस्थापन हुनुपर्ने विद्यार्थीहरूको माग छ। यही विषयमा यसअघि यही भदौ ५ गते पनि तालाबन्दी गरिएको थियो। पहिलो पटक तालाबन्दी गरिएको दिन आगामी विव्यस भेलामा यस विषयमा छलफल गर्ने सहमति जुटेपछि सोही दिन ताला खोलिएको थियो। भदौ ९ गते विद्यालय व्यवस्थापन समितिको बैठकबाट काज फिर्ता गर्न माग गर्दै पालिकालाई पत्र पठाएको थियो। सोही दिन गाउँपालिकाको कार्यपालिका बैठक बसेर काजमा सरुवा गरिएका शिक्षक देव सिंह धामीलाई दरबन्दी कायम भएको लेक लुपुण माविमा एक हप्ताभित्र हाजिर हुन भन्दै पत्र काटेको थियो। तर १५ गतेसम्म पनि शिक्षक हाजिर नभएपछि, १६ गते आइतबार विद्यार्थीहरूले तालाबन्दी गरेका हुन्। लेक लुपण माविबाट आफूलाई गलहत्याएर मनपरी ढंगले काजमा सरुवा गरेकाले आफू उक्त विद्यालयमा फेरि जान नसक्ने शिक्षक देव सिंह धामीले बताए। २०६१ सालदेखि लेक लुपण माविमा हाजिर भएका धामीले २०६८ सालदेखि प्रधानाध्यापकको जिम्मेवारीमा रहेका थिए। त्यसपछि २०७८ माघ महिनामा प्रधानाध्यापकको जिम्मेवारी छाडेका थिए। त्यसको एक महिनापछि २०७८ फागुनमा उनलाई काजमा रण आधारभूत विद्यालयमा पठाइएको छ। अनिवार्य अवकाश पाउन २ वर्ष मात्रै बाँकी रहेको र यसअघि अपमानित तवरले हटाएको हुनाले पुनः सोही विद्यालयमा जान नसकिने शिक्षक धामीले बताए। लेक लुपुण माविमा निम्न माध्यमिक तहका नेपाली विषयका शिक्षक छैनन्। माध्यमिक तहका नेपाली शिक्षक भएपनि कक्षा ९ देखि १२ सम्मका माथिल्लो कक्षामा पढाउने गरेकाले निमावि तहमा नेपाली विषयमा पठन पाठनमा समस्या हुने गरेको विद्यालयले जनाएको छ। शिक्षक देव सिंह धामीले पनि पालिकामा पत्र बुझाएको र विद्यालयमा पनि तालाबन्दी गरिएको हुनाले अर्को कार्यपालिका बैठकमा यस विषयमा छलफल गर्ने गाउँपालिकाका शिक्षा शाखा प्रमुख रमेश प्रसाद भट्टले बताए। यही जानकारी विद्यालयमा पनि गराइएको र ताला खोल्न आग्रह गरिएको उनले बताए। तर तालाबन्दी कायमै छ।"
झण्डै १६ करोड बचत हिनामिना गरेको आरोपमा एभरट्रष्टका उपाध्यक्षसहित ५ जना पक्राउ,"काठमाडौं : केन्द्रीय अनुसन्धान ब्युरोले एभरट्रष्ट बचत तथा ऋण सहकारी संस्थाका उपाध्यक्षसहित पाँच जनालाई पक्राउ गरेको छ। आइतबार सहकारीको रकम ठगीको अभियोगमा संस्थाका उपाध्यक्षसहित पाँच जनालाई सीआईबीको टोलीले पक्राउ गरेको प्रवक्ता एवं सूचना अधिकारी होबिन्द्र बोगटीले जानकारी दिए। उनका अनुसार सहकारीका उपाध्यक्ष बालुवाटारकी ३९ वर्षीया बविता डंगोल, सचिव हाँडीगाउँका ५७ वर्षीय कान्छाभाई डंगोल, कोषाध्यक्ष ओखलढुंगाका ३७ वर्षीय विष्णु प्रसाद फुयाँल, ललितपुर महानगरपालिका८ सुवहालका ४८ वर्षीय रामलाल महर्जन र टोखाका ४६ वर्षीय अमरभाई बज्राचार्यलाई सीआईबीले पक्राउ गरेको हो। एभरट्रष्ट बचत तथा ऋण सहकारीको १५ करोड ९१ लाख ४ हजार ७३६ रुपैयाँ बचत रकम अपचलन तथा हिनामिना गरेको आरोप छ । मुलुकी अपराध संहिता २०७४ को दफा २४९ को ठगी सम्बन्धी कसुरमा काठमाडौ जिल्ला अदालतबाट दिन ८ दिनको म्याद थप भई आवश्यक अनुसन्धान भइरहेको बोगटीले बताए। उनीहरुले शेयर तथा विभिन्न बचत खातामा जम्मा गर्न लगाई मासिकत्रैमासिकवार्षिक रुपमा ब्याज पाउने र निर्धारित अवधि नाघेपछि निक्षेपको सम्पूर्ण साँवा, ब्याज फिर्ता पाउने विश्वासका साथ बचतकर्ताहरुले जम्मा रकमको साँवा, ब्याज फिर्ता नदिई पटकपटक ताकेता गर्दा पनि फिर्ता नदिएको उजुरी परेपछि पक्राउ गरिएको हो।"
"मार्क्सवादी ज्ञान केन्द्रको नयाँ कार्यसमिति चयन, अध्यक्षमा पुन: तिमिल्सिना","काठमाडौं : मार्क्सवादी ज्ञान केन्द्रको चौथो साधारण सभा तथा दोस्रो अधिवेशन सम्पन्न भएको छ।अधिवेशनबाट अध्यक्षमा पुन: मनहरि तिमिल्सिना चयन भएका छन्। उनको नेतृत्वमा १७ सदस्यीय नयाँ केन्द्रीय कार्यसमिति चयन भएको छ। ज्ञान केन्द्रको वरिष्ठ उपाध्यक्षमा इन्द्रराज भट्टराई, उपाध्यक्षमा रेशमकुमार अधिकारी, महासचिवमा हुमनाथ न्यौपाने सुदीप, उपमहासचिवमा दुस्यान्त भट्टराई, सचिवमा सागर अधिकारी र कोषाध्यक्षमा राधिका ओझालाई चयन भएका छन्। सदस्यहरूमा भीमप्रसाद सुवेदी, भूपनारायण यादव, त्रिविक्रम ज्ञवाली, सीता कडरिया, टीका ओली, डा शंकर खतिवडा, आस्था घिमिरे, राजुराम सार्की भुल, मीनादेवी नेपाल र लक्ष्मण गुरुङ चयन भएका छन्। त्यस्तै, सभाले ज्ञान केन्द्रका विभाग प्रमुख र प्रदेश अध्यक्ष समेत चयन गरेको छ। कोशीमा सीता कडरिया, मधेशमा भूपनारायण यादव, बागमतीमा सागर अधिकारी, गण्डकीमा भीम सुवेदी, लुम्बिनीमा गेहेन्द्र ढकाल,कर्णालीमा जयशंकर धिताल र सुदूरपश्चिममा राजुराम सार्की भुल प्रदेश अध्यक्षमा चयन भएका छन्। अध्यक्ष तिमिल्सिनाले ज्ञान केन्द्रले वैचारिक कामलाई अझ सशक्त ढंगले अगाडि बढाउने प्रतिबद्धता जनाए। तिमिल्सिनाले मार्क्सवादी ज्ञान केन्द्रप्रतिको अपेक्षा र भरोसालाई मर्न नदिने प्रतिबद्धता जनाए।"
धादिङबेसीमा विद्युत सेवा अवरुद्ध,धादिङ : रुख ढलेर विद्युतको खम्बा भाँचिएपछि धादिङबेसी आसपासका क्षेत्रमा विद्युत सेवा अवरुद्ध भएको छ। नीलकण्ठ नगापालिका५ खाल्टेमा खम्बा ढलेको र नयाँ खम्बा हाल्नुपर्ने भएकोले विद्युत सुचारु गर्न केही समय लाग्ने नेपाल विद्युत प्राधिकरण धादिङबेसी वितरण केन्द्रका प्रमुख सुधिर कुमार रायले जानकारी दिए । धादिङदेविघाट ३३ केभी लाइन खाल्टेमा अवरुद्ध हुँदा धादिङबेसी र सल्यानटार केन्द्रबाट वितरण हुने लाइन अवरुद्ध भएको हो । पानी परिरहेकोले विद्युत सुचारु गर्न केही घण्टा समय लाग्ने रायको भनाई छ।
"डोल्पामा बाह्र बर्से शेमेला आजबाट सुरु, मौसम प्रतिकूल बनेपछि मुख्यमन्त्री कडेँल दुनैबाटै फर्किए","डोल्पा : डोल्पाको उत्तरी क्षेत्रमा पर्ने शेफोक्सुण्डो गाउँपालिका३ साल्दाङ्गमा आजदेखि बाह्र बर्से शेमेला सुरु भएको छ। बाह्र बर्से शेमेलामा सहभागी हुन आएका कर्णाली प्रदेशका मुख्यमन्त्री यमलाल कँडेल मौसम प्रतिकूल बनेपछि फर्किएका छन्। मौसमका कारण दुनैदेखि कार्यक्रमस्थलसम्मको हवाइ रुट अवरुद्ध भएपछि दुनै पुगेका मुख्यमन्त्रीसहितको टोली कार्यालय प्रमुखहरुसँग भेटघाट गरेर पुनः हेलिकप्टरमै सुर्खेत फर्किएका हुन्। प्रत्येक बाह्र वर्षमा एक पटक लाग्ने बाह्र बर्से मेला चार दिनसम्म चल्ने आयोजकले जनाएको छ। दर्शन शेल रिवो डुग्ड्राको,आर्जन विश्व शान्तिको भन्ने मूल नाराका साथ सुरु भएको ६७ औँ मेला आयोजना गरिएको हो। प्रत्येक बाह्र वर्षमा एक पटक लाग्ने मेला विश्व शान्तिको आह्वानसँगै डोल्पा जिल्लाको प्राकृतिक धार्मिक तथा साँस्कृतिक पहिचाहन समेत झल्काउने गाउँपालिकाका उपाध्यक्ष तथा प्रचार प्रचार उप समितिका संयोजक पेमा वाङ्छेन गुरुङले बताए। यो मेलाबाट सामाजिक एकता एवं सद्भाव कायम गर्नुका साथै ऐतिहासिक तथा पुरातात्विक सम्पदाको विश्वसामु प्रचार प्रचार हुने आयोजकको अपेक्षा छ। रिवो डुग्ड्राको धार्मिक ढोका खुलाउने जिक्तेन गोन्पो रिन्छेन पलका शिष्य तपस्वि डुपतोप सिंगे यिशेको सम्मान स्वरुप लगाइएको यो मेलाबाट समग्र डोल्पो दर्शन समेत बुझ्न सकिने बताइएको छ।"
मुग्लिननारायणगढ सडकको सिमलतालमा भारतीय बस र ट्रक ठोकियो,"चितवन : चितवनको मुग्लिननारायणगढ सडकखण्डको सिमलतालमा भारतीय बस र आईचर ट्रक ठोक्किएका छन् । आइतबार बिहान साढे ६ बजे मुग्लिङबाट नारायणगढ जाँदै गरेको ग २ ख ११०८ न को आईचर ट्रकलाई र विपरीत दिशाबाट आउँदै गरेको एआर ०१ टी ६३७२ नम्बरको भारतीय बसले ठक्कर दिएको प्रहरीले जनाएको छ। दुर्घटनामा ट्रक चालक र ट्रकमा सवार २ जना घाइते भएका छन्। दुर्घटनाबाट दुबै सवारी साधनमा सामान्य क्षति भएको बताइएको छ। दुर्घटनामा घाइते भएकामा धादिङ बेनीघाटका ट्रक चालक २८ वर्षीय राजन क्षत्रीको दाइने हातमा चोट लागेको छ। ट्रकमा सवार बाराका ३० वर्षीय मन्ज रावल बराईको घाटीमा चोट लागेको छ भने, सोही ठाउँका आशीष चौरासियाको पेटमा भित्रि चोट लागेको बताइएको छ। दुर्घटनाबाट दुबै सवारी साधनमा सामान्य क्षति भएको बताइएको छ।"
१ हजार भत्ता लिन २ हजार खर्च,"वीरगन्ज : पर्सागढी ७ फुलकवलका महेश पासवानले २ सय रुपैयाँ अटोको भाडा तिरे। खाजा खानामा झन्डै साढे दुई सय खर्च गरे। अनि, आइपुगे, नारायणी अस्पताल। १ हजार भत्ता बुझ्न उनी बुधबार अस्पताल पुगेका थिए। तर, अस्पतालले असोजमा मात्रै भत्ता दिने अडान लिएपछि उनी रित्तो हात घर फर्के। घरबाट अस्पताल र अस्पताल बाट घर फर्किन उनको झन्डै १ हजार रुपैयाँ खर्च भयो। फेरि असोजमा यसैगरी घरबाट अस्पताल र अस्पतालबाट घर फर्किँदा अर्को १ हजार जति खर्च हुन्छ। १ हजार भत्ताका लागि उनले २ हजार खर्चिनुपर्र्ने अवस्था देखा पर्दै छ। त्यसैकारण, नारायणी अस्पताल परिसरमा उनी आक्रोश पोख्दै थिए ,१ हजार भत्ता लिन २ हजार खर्च कसले गर्छ ? उही बेला नै पाइँदैन भन्दिएको भए अहिले किन अस्पताल आउँथे र ? उनको कथा यस्तो छ १५ दिनअघि नारायणी अस्पतालमा उनकी छोरीको जन्म भयो। अस्पतालले आमा सुरक्षा कार्यक्रमअन्तर्गत यातायात खर्चबापत १ हजार रुपैयाँ भत्ता दिने भनेको थियो। तर, त्यस बेला भत्ता दिएन। बुधबार भने भत्ता पाउने आशामा अस्पताल पुगेका थिए। तर, अस्पतालका कर्मचारीले दिएनन्। बरु, असोजमा आउनु भने। आज गाडीभाडामा मात्रै ५ सय खर्च भई सक्यो, उनको आक्रोश थियो, अब फेरि असोजमा आउनु भनेका छन्। फेरि ५ सय खर्च हुन्छ। दुई दिन मजदुरी गरे १ हजार कमाई हुन्छ। अनि १ हजार भत्ता लिन २ हजार खर्च कसले गर्छ र ? आमा सुरक्षा कार्यक्रमअन्तर्गत यातायात खर्चबापत सुत्केरी महिलाले पाउने भत्ता रकम वितरण कार्य वीरगन्जको नारायणी अस्पतालमा साउन १ गतेदेखि रोकिएको छ। त्यसैकारण पासवानजस्तै १ हजार बढी सेवाग्राही मर्कामा परेका छन्। अस्पतालमा जन्मिएका नवजात शिशु र सुत्केरी महिलालाई अस्पतालबाट डिस्चार्ज गर्ने बेलामै अस्पतालले उपलब्ध गराउनुपर्ने उक्त भत्ता रकम नारायणी अस्पतालले साउन १ गतेदेखि वितरण गरेको छैन। जसका कारण भदौ ११ गतेसम्म उक्त सुविधाबाट १ हजार ४८ सुत्केरी बञ्चित छन्। साउन २७ गते पासवानकी शिशु र पत्नीलाई डिस्चार्ज गर्ने बेला अस्पतालका कर्मचारीले चालू आर्थिक वर्षका लागि अस्पतालको खाता नखुलेकाले भदौ १० गते यातायात खर्च बापतको भत्ता रकम लिन आउनु भनेर पठाएका थिए। त्यहीअनुसार उनी बुधबार अस्पतालमा आउँदा फेरि कर्मचारीले त्यही जवाफ फर्काएर अब असोजमा आउन भने। त्यसपछि उक्त रकमका लागि अब फेरि अस्पताल नआउने बरु भत्ता नै नचाहिने भन्दै आक्रोश पोख्दै पासवान घर फर्किए। उनले भने, यसरी बारम्बार झुलाउने नै भए सरकारले दिने नियम नै नबनाएको भए हुन्थ्यो। जेतनाके मुर्गी ना ओतनाके मसाला (जति मूल्यको कुखुरा छैन त्योभन्दा बढी त मरमसलामै लाग्ने) भयो। पासवानको उक्त गुनासो लिएर पुग्दा अस्पतालका निमित्त मेसु डा एनामुल हकले भने कोष तथा लेखा नियन्त्रण कार्यालय (कोलेनिका) ले गत असार २४ मा बन्द गरेको अस्पतालको खाता हालसम्म पनि नखोलिदिएका कारण यस्तो समस्या भएको बताए। सुत्केरीलाई अस्पतालबाट डिस्चार्ज गर्ने बेलामै उक्त भत्ता रकम दिनुपर्ने निर्देशीकामा उल्लेख छ। तर, अस्पतालको खाता नखुलेका कारण सााउन १ गतेदेखि उक्त रकम वितरण गर्न नसकिएको उनले बताए। चालु आर्थिक वर्षका लागि साउन दोस्रो या तेस्रो सातामै खाता पुनः खोल्नुपर्ने भए पनि कोलेनिकाले त्यसमा ढिलाइ गरेका कारण आमा सुरक्षा कार्यक्रमअन्तर्गतको यातायात खर्च बापतको रकम वितरण गर्न नसकिएको हकले बताए। उनले भने, अब यो समस्या छिट्टै समाधान हुन्छ। यदि कोलेनिकाले १२ दिनमा पनि खाता खोलेन भने पनि अस्पताल प्रशासनले अन्य कतैबाट रकमको जोहो गरेर उक्त सुविधा उपलब्ध गराउँछ।"
"धरानमा घुम्न आएकी युवती बलात्कृत, अभियुक्त पक्राउ",धरान : धरान घुम्न आएकी एक युवती बलात्कारको सिकार बनेकी छिन्। ताप्लेजुङबाट धरान घुम्न आएकी २० वर्षीय युवती बलात्कृत भएकी प्रहरीले जनाएको छ। रोजगारीको सिलसिलामा शुक्रबार धरान झरेकी युवतीलाई आइतबार धरानको भानुचोकस्थित भोजपुरे होटलमा लगेर अभियुक्तले जबरजस्ती करणी गरेको युवतीले बताकी छिन्। युवती बलात्कार गरेको अभियोगमा धरानका ३५ वर्षीय सागर राइलाई पक्राउ गरिएको सुनसरीका प्रहरी प्रमुख एसपी बिपिन रेग्मीले बताए। युवतीले आफूलाई रोजगारी मिलाइदिने भन्दै अभियुक्तले होटलमा भेट गरौं भनी जबरजस्ती गरेको बताएकी छिन्। अभियुक्त राईले आफूलाई बलत्कार गरी कुटपिट गरेर होटलमा बन्धक बनाएर राखेको पनि बताएकी छिन्। अर्को मान्छेले होटलको कोठाको ढोका खोलिदिएपछि युवती बाहिर निस्किएर प्रहरीकोमा पुगेकी थिइन्। बलात्कार गरि फरार रहेका राइलाई वडा प्रहरी कार्यालय धरानको प्रहरीले छाताचोकबाट पक्राउ गरेको थियो। पीडित युवतीको स्वास्थ्य परीक्षण गरी अभियुक्त विरुद्ध कानुनी कारबाहीको प्रक्रिया अगाडि बढाइएको एसपी रेग्मीले बताएका छन्। पीडित युवतीको धरानमा आफन्त कोही नभएकोले उनलाई प्रहरीले संरक्षण गरेर राखेको छ।
सञ्चार नपुगेको साङ्ता गाउँ,"जोमसोम : मुस्ताङको अधिकांश गाउँहरूमा सडकसँगै सञ्चार सुविधाको पहुँच पुगिसक्दा यहाँको एक बस्तीमा अझै पनि सञ्चार सुविधा पुग्न सकेको छैन। हिमाली जिल्ला मुस्ताङ र डोल्पाको सीमावर्ती क्षेत्र वारागुङ मुक्तिक्षेत्र ५ साङ्ता गाउँमा सञ्चारको पहुँच पुग्न नसकेको हो। जोमसोमदेखि उत्तरपञ्चिम करिब ४० किलोमिटरको दूरीमा रहेको मुस्ताङको साङ्गा गाउँ एक गुमनाम बस्ती हो। समुद्री सतहको झन्डै ४ हजार ५ सय मिटरको अग्लो उचाइको कच्ची सडकमार्गको दूरी तय गरेपछि मुस्ताङको साङ्ता गाउँ पुगिन्छ। मुस्ताङ र डोल्पाको सीमा क्षेत्रको भिरालो सतहमा अवस्थित साङ्ता गाउँमा सञ्चारको सुविधा उपलब्ध नहुँदा त्यहाँका नागरिकले विभिन्न कठिनाइ झेल्दै आइरहेका छन्। वारागुङ मुक्तिक्षेत्र५ का वडासदस्य एवं साङ्ता गाउँको स्थानीय नागरिक छिरिङ पाल्साङ गुरुङले मुस्ताङका सबै गाउँहरूमा सञ्चारको पहुँच पुगे पनि आफ्नो गाउँमा अझै सञ्चार सुविधा विस्तार हुन नसकेको दुःखेसो सुनाए। वर्षौंवर्षदेखि हाम्रो गाउँ सञ्चार सुविधाबाट बञ्चित रह्यो, अब त मुस्ताङको सबै ठाउँमा सञ्चारको पहुँच पुगिसक्यो, वडासदस्य गुरुङले थपे, अब त हाम्रो गाउँका लागि पनि सञ्चार सुविधाको व्यवस्था गरिदिए हुन्थ्यो। तर खै के कारणले हाम्रोमा अझै सञ्चार सुविधा विस्तार हुन सकिरहेको छैन। वडासदस्य गुरुङले गाउँमा मोबाइल फोनको टावर जडानका लागि पटकपटकसम्बन्धीत निकायलाई आग्रह गरेको भए पनि हालसम्म टावर जडानमा विलम्ब भइरहेको उल्लेख गरे। मुस्ताङको विकट स्थानमा रहेको साङ्ता गाउँका नागरिक सञ्चार सुविधा नहुँदा सूचनासन्देश आदानप्रदान गर्न र इमेल इन्टरनेटजस्ता प्रविधियुक्त सुविधा प्राप्त गर्नबाट बञ्चित रहनु परेको हो। उपल्लो डोल्पाका नागरिक मुस्ताङ आउँदा र फर्किंदा खाना खाने र बस्ने ट्रान्जिट पोइन्टका रूपमा साङ्ता गाउँ पर्ने भए पनि टेलिफोन र मोबाइल फोनको सुविधा नहुँदा सामान्य रूपमा चलाइएको होटलहरूले पाहुनासँग सञ्चार सम्पर्क गर्न सक्दैनन्। जसका कारण साङ्ता गाउँका नागरिकले पर्यटन व्यवसायबाट फाइदा लिन सकेका छैनन्। साङ्ता गाउँका नागरिकलाई टेलिफोन सुविधा नहुँदा आपत्कालीन बिरामी पर्दा स्वास्थ्य उपचारमा निकै नै समस्या हुने गरेको वडासदस्य छिरिङ पाल्साङ गुरुङले बताए। हाम्रो गाउँमा सडक भए पनि हिउँदमा हिउँका कारण सवारी चल्दैनन्। बर्खायाममा पनि गाउँमा सवारीसाधन चल्ने व्यवस्था छैन, वडासदस्य गुरुङले भने, गाउँमा फोन टिप्दैन। जरूरी फोन गर्नु पयो भने तीन घण्टा पैदल हिँडेर लेकमा पुगेर फोन गर्नुपर्छ। वडासदस्य गुरुङले गाउँमा स्वास्थ्य चौकी नभएको र एक जना स्थानीय स्वास्थ्य स्वयंसेविकाको भर पर्नुपर्ने भएकाले समस्या पर्ने गरेको सुनाए। उनले कसैलाई फोन गर्नु परे लेकमा पुग्नु पर्ने बाध्यता रहेको जनाए। वर्षांैदेखि विद्युत् र सञ्चार समस्या झेल्दै आइरहेको मुस्ताङको साङ्ता गाउँमा गाउँपालिकाको पहलमा एक साताअघि मात्रै सौर्य ऊर्जा बिजुलीको पहुँच विस्तार भएको वडाध्यक्ष सुरेन्द्र गुरुङले जानकारी दिए। मुस्ताङ साङ्ता गाउँमा सौर्य ऊर्जा बिजुली जडानपछि साङता गाउँलाई आंशिक राहत पुगेको वडाध्यक्ष गुरुङको भनाइ छ। विद्युत् र सञ्चार नहुँदा साङ्ता गाउँका नागरिकले देशविदेशका खबर थाहा पाउन मुस्किल पर्ने गरेकोमा अब टेलिभिजनबाट समाचार थाहा पाउने सुविधा मिलेको वडाध्यक्ष गुरुङले खुलाए। सदियौं वर्ष पुरानो साङ्ता गाउँ राज्यले भने २०५४ को दशकतिर पत्ता लगाएको हो। मुस्ताङडोल्पा सीमावर्ती गाउँमा मानव बस्ती रहेको पत्ता लागेपछि त्यहाँका नागरिकलाई सरकारी अभिलेखमा समावेश गरिएको थियो। यो बस्ती शताब्दीअघि हालको बस्तीभन्दा पारि भिरालो सतहमा थियो। त्यहाँ पानीको मुहान सुकेपछि खानेपानी र सिँचाइको अभाव भयो। त्यसपछि साङ्ता गाउँ हाल रहेको स्थानमा स्थानान्तारण भएको थियो। अभाव र अशिक्षाले झेलिएको मुस्ताङको साङ्ता गाउँमा १३ घरधुरीका करिब ७०८० जना नागरिक बस्छन्। सामान्य खेतीपाती र पशुपालन व्यवसाय अपनाउँदै आइरहेको साङ्ता गाउँमा तीन तहको सरकार पनि आकलझुकलमात्रै उपस्थित हुने गरेको स्थानीय बताउँछन्। पुरानो र प्राचीन शैलीले ढुंंगा र माटोले निर्मित गुचमुच्च एक आपसमा जोडिएका घरहरूले त्यहाँको गरिबी र अशिक्षालाई चित्रित गर्छ। गाउँमा भएका बालबालिकालाई दाताले निःशुल्क पढाइदिने भएकाले त्यस गाउँमा अहिले २ जना मात्रै नाबालक छन्। गाउँका बालबालिकालाई दाताले पोखरा, जोमसोम र लुप्रा गाउँको स्कुलमा पढाइदिएकाले त्यहाँको आधारभूत विद्यालय पनि बन्द भइसकेको छ। गाउँको खेती किसानी र पशुपालनले जेनतेन गुजारा चलाउन मात्रै पुग्ने गरेको छ। साङ्ता गाउँमा संघीय सरकारअन्तर्गत सडक डिभिजन कार्यालय बागलुङले सडक विस्तार गरेको भए पनि सडक थप स्तरोन्नति नहुँदा र सवारीसाधन नचल्दा दैनिक आवतजावत र मालसामान ढुवानीमा समस्या पर्ने गर्छ। हिउँदमा हिमपात पर्ने भएकाले त्यहाँको सडक मंसिरदेखि फागुनचैतसम्म पूर्ण रूपमा बन्द हुन्छ।"
"विगतको जस्तो हिंसा कहिल्यै हुँदैन, हुन दिइँदैन","काठमाडौं : प्रधानमन्त्री केपी शर्मा ओलीले विगतको जस्तो हिंसा देशमा अब कहिल्यै नहुने र हुन नदिने बताएका छन्। श्रीलंका र बंगलादेशबाट सिक्न भन्दै माओवादी केन्द्रका अध्यक्ष पुष्पकमल दाहाल प्रचण्डले भदौ १० गते संसद्मा दिएको अभिव्यक्तिप्रति आक्रोश पोख्दै प्रधानमन्त्री ओलीले भने, बंगलादेशमा केही हुन्छ भने नेपालमा त्यो यहाँ हुँदैन। नेपाल कुनै देशको फोटोकपी मेसिन होइन, उनले थपे, नेपालको आफ्नै इतिहास छ, परम्परा र संस्कृति छ। डेमोक्रेसी हामीले लडेर ल्याएका हौं। ६ दशकदेखि देशका लागि लड्दै आएको छु। उल्टै हामीलाई तर्साउन खोज्ने ? लोकतन्त्रविरुद्ध लड्नेहरूले हामीलाई तर्साउन सम्भव छैन। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको अंग्रेजी पुस्तक इन्टु द फायरको शनिबार राजधानीमा विमोचन गर्दै प्रधानमन्त्री ओलीले भने, जनयुद्धका नाममा मैले १७ हजार मान्छे मारेको हो र खुट्टा कमाउन ? मैले लुटपाट गरेको हो र खुट्टा कमाउन ? मैले त डराउनु पर्दैन।, म होइन, तपाईंलाई भन्छु नेपालमा अब बेथिति, अराजकता र हिंसाको राजनीति सम्भव छैन। सम्भव हुन दिँदैन, बरु राम्ररी सिक। राम्ररी सिक। लोकतन्त्रविरुद्ध लड्नेहरूले नै सिस्टमका कुरा गर्दै अरूलाई उछितो काढ्ने ? भन्दै ओलीले थपे, फेरि उनैका ठूला कुरा ! अब त्यस प्रकारको हिंसा हुन दिइँदैन। र, नेपालमा त्यस्तो प्रकारको हिंसा अब कहिल्यै सम्भव पनि छैन। कसैले गर्न खोजेर वा चाहेर पनि हुने छैन। प्रधानमन्त्री ओलीले माओवादी केन्द्रका अध्यक्ष प्रचण्ड, जसले जनयुद्धका नाममा १७ हजार मानिस मारे उनै अहिले आफूलाई श्रीलंकाबाट सिक, बंगलादेशबाट सिक भनेर चर्को स्वरमा भनिहिँडेको बताए। जनयुद्धका नाममा मैले १७ हजार मान्छे मारेको हो र खुट्टा कमाउन ? मैले लुटपाट गरेको हो र खुट्टा कमाउन ? मैले त डराउनु पर्दैन, सत्तासीन एमाले अध्यक्ष ओलीले भने, बरु तपाईं सत्यको अवलम्वन गर्नुस्, अगाडि बढ्नुस्। ओलीले आजको समयमा देशलाई बेथितिबाट चलाउन नसकिने तर्क गरे। आफू पनि बारुदमाथि नै र बारुदका बीचकै यात्रा गरेर आएको ओलीले बताए। ६ दशकदेखि यही देश बनाउने अभियानमा लागेको मान्छे हुँ र म फेरि भनिरहेको छु अरूको सम्पत्तिमा लोभ गरेको छैन, गर्दिनँ, ओलीले स्पष्ट पारे, आफ्नो हक अधिकार नलाग्ने, आफ्नो कमाई बाहेकको, कानुनसम्बत, न्यायसम्बत, न्यायचित ढंगले पसिनाबाट आर्जन गरेको बाहेकको सम्पत्तिमा लोभ गरेको छैन, गर्दिन पनि। भ्रष्टाचार गरेको छैन। गर्दिनँ अनि गर्न पनि दिन्नँ। क्याप्टेन थापाजस्तै आफू पनि ५ हजार फिटमाथिबाट हेलिकप्टरमा खसे पनि बाँचेको भन्दै ओलीले भने, एकबारको जिन्दगी, त्यत्रो हेलिकप्टर, बल्दाबल्दैको अवस्थामा बाँचेर आउनुभएको छ। फागुको जिन्दगी डराउनुपुर्ने आवश्यकता नै छैन। सत्यको अवलम्बन गर्नुस्, अगाडि बढनुस्। म पनि हेलिकप्टर दुर्घटनामा परेको हुँ। ५ हजार फिटबाट झरेको हुँ। फेरि पनि बाँचियो। फागुकै जिन्दगी हो। त्यसैले मलाई पनि कुनै डरभर छैन। म पनि हेलिकप्टर दुर्घटनामा परेको मान्छे। पाँच हजार फिटबाट तल झरेको हुँ। फेरि पनि बाँचेँ। फाउकै जिन्दगी हो। त्यसकारण कुनै डर पनि छैन। माओवादीले क्वीन्टलका क्वीन्टल सुन भिœयाउन पशुपतिनाथमा नक्कली पित्तल चढाएको भनेर गलत हल्ला गरेको भन्दै ओलीले आपत्ति जनाए। नेपालमा त कस्तो भयो भने ३५ क्वीन्टल सुन ल्याउन पशुपतिमा सुनको बदला पित्तल चढायो भनेर हल्ला पिटाउने चलन छ, ओलीले भने, बनाउने कालिगढहरूले ढुंगाबाट पनि लट्कारेर चोर्छ भनेजस्तो। पशुपतिमा पित्तल राखेर सुन चोयो भनेर संसद्मा किन बोले ? भनेको त ३५ क्वीन्टल सुन गायव पार्न पो यस्ता खालका तरिका अपनाउँदा रहेछन्। आफूले जानी जानीकन अहिलेसम्म झुट नबोलेको र नबोल्ने भन्दै उनले जानीजानीकन कसैको अधिकार समेत हनन नगरेको अनि जानीजानीकन कसैको अहित पनि नगरेको दाबी गरे। आगामी दिनमा पनि नगर्ने भन्दै ओलीले आश्वस्त गराए। मैले संविधानमा यस्तो लेखिएको छभन्दा पनि बोल्दा खेरी संविधानमा हामीले यस्तो लेखेका छौं भनेर भन्छु। त्यो भन्ने हैसियत राख्छु। अहिलेको संविधान हामीले लेखेका हौं, प्रधानमन्त्री ओलीले भने, यसकारण संविधानमा यस्तो लेखिएको छ भनेरभन्दा पनि हामीले यस्तो लेखेका छौं। यसकारणले हामीले यस्तो लेखेका हौं, यो प्रणाली यसरी ल्याएका हौं। यसरी व्यवस्था गरेका हौं। यसमा यसरी विकास गर्दै जान्छौं। सुधार गर्दै लान्छौं। परिमार्जन गर्दै लान्छौं। यसलाई देश र जनताको पक्षमा अझ प्रभावकारी बनाउँछौं भन्दै जान्छौं। यो प्रणालीलाई पनि यो संविधानलाई पनि देश र जनताको पक्षमा बनाउँदै लान्छौं। प्रधानमन्त्री ओलीले देशको अर्थतन्त्र धेरै अप्ठ्यारोमा परेको बताए। अर्थतन्त्र अहिले धेरै तल छ। गत वर्ष २४ प्रतिशतले राजस्व संकलन न्यून भएको थियो। २४ प्रतिशत माइनसमा जानु भनेको धेरै खतरनाक कुरा हो, ओलीले थपे, वृद्धि हुनुपर्नेमा माइनसमा एक चौथाइ गत वर्षभन्दा तल राजस्व तल जान्छ भने हामी कता जाँदै छौं ? यस स्थितिलाई अन्त्य गरिने छ। देखिने गरिका परिवर्तन भनाइमा नभई व्यवहारमै, तथ्यमै, आँकडामै र उपलब्धिमै गर्ने उनको दाबी थियो। योजना र यथार्थमा विश्वास गर्ने भन्दै ओलीले थपे, गरिबीको दुष्चक्रबाट नेपाललाई अगाडि बढाइन्छ, बढाइन्छ। विश्वास दिलाउन चाहन्छु कि २० प्रतिशतभन्दा बढी नेपाली गरिबीको रेखामुनि छन् तिनको जीवनस्तर सरकारले उकास्छ। ओलीले नेपालमा आफूले सरकारको नेतृत्व गरिरहँदा कानुनी राज्य लागू हुने स्पष्ट पारे। कसरी हुन्छ म रुल अफ लको कुरो गर्छु। अन्याय कसैमाथि हुनुहुँदैन। किनकि समाजलाई थिति र विधिमा लैजानुपर्छ। कानुनी राज्य त हुनैपर्छ, ओलीले भने, कानुनी राज्य त चलाउनुपर्छ। कानुन न्यायपूर्ण हुनुपर्छ। अन्यायपूर्ण कानुन बनाउनुहँुदैन। उनका अनुसार, अधिनायकवादमा अन्यायपूर्ण कानुन बनाएर अन्यायपूर्ण ढंगबाट संवैधानिक र कानुनका भरमा थिचोमिचो गरेर चलाइन्छ। यस्ता संविधान पनि हामीले देखेका छौं। ती अन्यापूर्ण कानुन पनि देखेका छौं। ती कानुनलाई टेकेर अन्यायपूर्ण अधिनायकवाद चलाएको पनि देखेका छौं, ओलीले थपे, प्रजातन्त्रमा विधिको शासन राज्यले मात्रै मान्नुपर्ने होइन, व्यक्तिसम्मले मान्नुपर्छ। शान्तिपूर्ण समाज सरकारको उद्देश्य भएको ओलीको तर्क छ। माओवादीको हिंसा चलिरहँदा माओवादीले जनयुद्धको नाममा हिंसा फैलाइरहँदा, अन्धाधुन्ध मान्छे मारिरहँदा अनि लुटिरहेका बेला मैले चर्को प्रतिरोध गरेको थिएँ, उनले थपे, व्यक्तिगत तबरमा त्यतिबेला मसँग सेना थिएन न प्रहरी केही पनि थिएन। तर, पनि चर्को विरोध गरेँ। केवल नैतिक साहस मात्रै थियो। सत्यको पक्षमा उभिएर तपाईंहरू गलत गर्दै हुनुहुन्छ, बन्द गर्नुस् भनेँ। उनले कसरी त्यो धुमिल वातावरण समाधान गर्नुपर्छ भनेर सार्वजनिक रूपमै सुझाव दिएको पनि जानकारी दिए। सेना समायोजन पनि होस्, द्वन्द्व व्यवस्थापन होस्। उनीहरूलाई संसद् र सरकारमा कसरी सामेल गराउने हो ? त्यो पनि गरियोस् भनेर प्रयास गरेँ, ओलीले भने, २०६३६४ मा जेजे कुरा भए त्यो कुरा २०५८ सालमा भनेको थिए। र, मैले त्यो पनि प्रयास गरे, वार्ताको। संवादको। संवादको माध्यमबाट समस्या समाधान गरौं। हिंसा भड्काएर, हिंसा फैलाएर, मान्छे मारेर हुँदैन भनेर लडिरहेँ। प्रधानमन्त्री ओलीले भने, कुनै पनि कुरा दुनियाँमा स्थिर र स्थायी भन्ने हुँदैन। दुनियाँ गतिशील र परिवर्तनशील छ। पोल्टिक्स, पोल्टिकल पार्टीहरू लिडर सीप मानवजातिले समाजको सुव्यवस्थाका लागि मानव जातिले विकास गरेका कुराहरूमध्ये राजनीति र राजनीतिक पार्टीहरूको परिकल्पना, व्यवस्था र सिर्जना गरेर मानव समाज र समाजिक व्यवस्थानमा सबैभन्दा ठूलो उपलब्धि हासिल गरेको हो। पोल्टिक्सबाट राज्य र सत्ता उब्जिएको हो। पहिले सत्ताहरू उब्जिए अनि पछि पार्टीहरू जन्मिए। विभिन्न प्रकारका सिटहरू पनि उब्जिए अनि पार्टीहरू उब्जिए। आधुनिक समाजलाई व्यवस्थान गर्न पुरानो सत्ता र राज्यले व्यवस्थित गर्न सक्दैन। अर्को धर्मको आडमा राज्य सञ्चालन गरिन्थ्यो। अब धर्मको आड पनि पर्याप्त हुँदैन। यसकै कारण पोल्टिकलस् पार्टीहरू चाहियो। ओलीले भने, मेरो कार्यकाल १ वर्ष १० महिना १५ दिन बाँकी प्रधानमन्त्री ओलीले २०३५ सालमा बीपी कोइरालाले बीबीसीलाई दिएको अन्तर्वार्ता स्मरण गर्दै भने, राज्य एकताको प्रश्न पोलिटिकल पार्टीहरूले सुरु गरेका हुन् भनेर बीपीले भन्नुभयो। एउटै नारा, एउटै उद्देश्य, एउटै विचारमा आबद्ध गरेर पूर्वदेखि पश्चिमसम्म उत्तरदेखि दक्षिणसम्म सबै पेसा व्यवसायका जनतालाई, सबै भाषा, जातिका जनतालाई एउटा सूत्रमा बाँध्ने काम पोल्टिकल पार्टी र पोल्टिक्स हो। तर, सधैं चिज, एउटै ढाँचा, एउटै तरिका सधैं नरहने र एउटै व्यक्तिले निर्देशित गर्छ भनेर भन्न नमिल्ने ओलीको भनाइ थियो। सधैं मै नेतृत्व गर्छु नेपालको, मै प्रधानमन्त्री हुन्छु भनेर हुन्छ र ? मलाई मन नपराउनेहरूलाई खुसीको खबर भनिदिन चाहन्छु, ओलीले भने, मेरो यसपल्टको प्रधानमन्त्रीको कार्यकाल १ वर्ष १० महिना १५ दिन मात्रै बाँकी छ। मन नपराउनेहरूलाई खुसीको कुरो। त्योभन्दा साता दिन अगाडि नै छोड्छु भनेको छु। बढी खाउ भन्ने होइन कि समयमै पद हस्तान्तरण गरुँ भन्ने पक्षमा छु। बरु, ७ दिन पहिले नै सरकार नेतृत्व हस्तान्तरण गर्छु। प्रधानमन्त्री ओलीले प्रश्न गरे, पोल्टिक्स, राज्यव्यवस्था, विधिको शासनलाई घृणा गर्ने कुरा सामाजिक अराजकता मात्रै हो ? त्यसले समाजलाई कुनै राम्रो दिशा र परिणाममा पुर्याउँदै पुर्याउँदैन। घृणाको राजनीति अथवा अराजकता अथवा संस्कारहिन तरिका हो। यी कुराले समाजलाई बेथितितर्फ लान्छ। र, समाजलाई अराजकताले असभ्य पर्छ। छिन्नभिन्न पर्छ। हामीले खोजेको समाज डेमोक्रेसी हो। डेमोक्रेसी भनेको हामी जीवन पद्धति हो। सकारात्मक जीवन पद्धति, शान्तिपूर्ण जीवन पद्धति, नम्र जीवन पद्धति अर्थात् राम्रो गर्ने जीवन पद्धति हो। आफ्नो अधिकारको कुरा गर्दा अरूको पनि अधिकारको सम्मान गर्ने पद्धति हो। सबैको अधिकारको सम्मान हुनुपर्छ। म देशका लागि काम गर्ने मान्छे हो : रामेश्वर थापा म साधारण किसानको छोरो। समाज र मुलुक सम्पन्न होस् भन्ने चाहन्छु। मेरो सत्कर्मले देशअघि बढिरहोस्। हर समय दत्तचित्त भएर काम गर्नुपर्छ। मुलुकले १० वर्षे द्वन्द्व भोग्दा म त्यसको प्रत्यक्षदर्शी थिएँ। धेरै एम्बुस र गोलीबाट जोगिए। ती अनुभवहरू थुप्रै लेख्नु छ। विस्तारै लेख्दै जान्छु। खुला अर्थतन्त्रको विकास भएपछि देशमा निजीस्तरका हेलिकप्टहरू पनि भित्रिए। रूसबाट पाइलट पढेर आएँ। २३ वर्षपछि देश द्वन्द्वमा फस्यो। कम भौतिक क्षति र मानवीय क्षति होस् भन्ने तिर मेरो ध्यान थियो। राहत र उद्दारमा देशको नागरिकको हैसियतले इमान्दारीपूर्वक काम गरे। रातभरि सुत्दैन्थ्यौं। सेना र प्रहरीका कोही पनि सुत्न पाएको हुँदैन्थ्यो। कस्तो विडम्बना लड्ने दुवैतिर आफ्नै नेपाली दाजुभाइ तथा दिदीबहिनी। देशमा द्वन्द्व चर्किंदै जाँदा हेलिकप्टर लिएर गाउँगाउँ पुगेँ, राहत र उद्दारमा। त्यस क्रममा ग्रामीण बस्तीहरूका आँगनमा मान्छे नभएर खर उम्रिएका थिए। बस्तीहरू छिन्नभिन्न देखिन्थे। किताबमा करिब ७० प्रतिशत घटना मात्रै लेखिएका छन्। हामी नेपालीको हार्मोन सहज। अब हाम्रा सम्बन्धहरू बिग्रिन दिनुहुँदैन। यो विषय पठनीय मात्रै होइन सोचनीय पनि उत्तिकै छ। हाम्रो मुलुक सुन्दर छ। कोही भोकै मर्दैनौं। छिमेकीले पनि बोलाएर खुवाउँछ। सगरमाथा, पशुपतिनाथ, बुद्ध, सीता जन्मेको देशमा हामी छौं। तर, हामीले त्यसलाई चिन्न सकेका छैनौं। यही कुरालाई किताबले चिनेको छ, बुझेको छ। ती घटनाहरूले सीपाहीहरूलाई सचेतना, व्यवसायीकतामा निखार ल्यायो। त्यो हाम्रो लागि सिकाइको पाठ पनि बन्यो। सिपाही मेहनत र इमान्दार हुन्छ। तर, अहिले बेला बेलामा प्रश्न उठिरहेको छ। त्यस कुरालाई किताबले सम्बोधन गरेको छ। म देशका लागि काम गर्ने मान्छे हो। आँट र हिम्मतले जहिले काम गरिरहेको हुन्छु। अन्याय गर्दिन र कसैसँग शिर झुकाउँदिन। कर्मप्रति विश्वास गर्छु। देश र जनताका लागि राजनीति गर्नुपर्छ भन्ने भावनाले अवसर पाएको बेला प्रमाणित गरेर देखाएको छु। नेपाल ज्ञानभूमि, तपोभूमि र अध्यात्मिक भूमि हो। अब देशमा कोही पनि कसैको दुष्मन नहोस्।"
डीआईजीको खातामा अस्वाभाविक रकम प्रकरण : बिचौलियासहित ११ प्रहरी कारवाहीमा,"जनकपुरधाम : नेपाल प्रहरीका प्रहरी नायव महानिरीक्षक यज्ञविनोद पोखरेलको खातामा अस्वभाविक कारोबार प्रकरणमा एक बिचौलियासहित ११ प्रहरी कारवाहीमा परेका छन्। मधेश प्रदेशका डीआईजी यज्ञविनोद पोखरेलको बैंक खातामा अस्वभाविक कारोबार भेटिएपछि भएको छानविनमा एक बिचौलियासहित ११ जना प्रहरी हेडक्वार्टरमा तानिएका हुन्। श्रोतका अनुसार नेपाल प्रहरीका महानिरीक्षक (आइजीपी) बसन्तबहादुर कुँवरको निर्देशन तथा प्रत्यक्ष निगरानीमा डीआईजी पोखरेल माथि भएको छानविनमा भ्रष्टाचार र अनैतिक धन्दामा डीआइजीको नेटवर्कलाई साथ दिएको आशंकामा मधेशका ९ र कोशीका एकजना प्रहरीलाई बयानका लागि छानविन समितिले हेडक्वार्टरमा झिकाएको हो। डीआईजी पोखरेलमाथि भइरहेको छानविनका क्रममा जितेन्द्र कर्ण बिचौलियामार्फत लेनदेन गरेकोले उनलाई पक्राउ गरिएको छ। डीआईजी पोखरेलले जितेन्द्र कर्ण नामक बिचौलियामार्फत तस्करीको लाइन खुलाएर पैसा असुलेको प्रमाण भेटिएको छ। लेनदेन गरेको प्रमाण भेटिएपछि काठमाडौंबाट मधेस झरेको प्रहरी टोलीले जनकपुरबाट बिचौलिया जितेन्द्र कर्णलाई अनुसन्धानका लागि पक्राउ गरेर काठमाडौं लगेको धनुषा प्रहरी श्रोतले जनाएको छ। यसैगरी डीआईजी पोखरेल निकटस्थ मानिने मधेशका विभिन्न ठाउँमा खटिएका १० जना प्रहरीलाई झिकाएको छ। छानविनका लागि प्रधान कार्यालय धनुषा जिल्ला स्थित सिमा प्रहरी चौकी दुवहीमा कार्यरत प्रहरी नायव निरीक्षक चन्द्रप्रसाद यादव, सप्तरी स्थित मोहवा प्रहरी चौकीमा कार्यरत प्रहरी सहायक निरीक्षक उपेन्द्रप्रसाद यादव, जिल्ला प्रहरी कार्यालय धनुषामा कार्यरत वरिष्ठ हवल्दार निरजकुमार साह, जिल्ला प्रहरी कार्यालयमा कार्यरत हवल्दार बच्चेलाल यादव, कोशी प्रदेश स्थित भोजपुर बालाङ्गामा कार्यरत हवल्दार बृजेस मुखियालाई हेडक्वाटर तानिएको श्रोतको दाबी छ। यसैगरी हेडक्वाटर तानिनेहरूमा ईलाका प्रहरी कार्यालय निजगढमा कार्यरत हवल्दार शैलेन्द्रप्रसाद कुर्मी, जानकी प्रहरी चौकीका सहायक हवल्दार अशोककुमार यादव, मधेश प्रदेश प्रहरी कार्यालयमा कार्यरत सहायक हवल्दार ईश्वर अच्छामी, प्रहरी चौकी कपिलेश्वर, धनुषामा कार्यरत सहायक हवल्दार मुकुन्द शर्मा र जिल्ला प्रहरी कार्यालय धनुषामा कार्यरत जवान सतेश लाल कायस्थ रहेको प्रहरी श्रोतको भनाइ छ। केहीदिनअघि प्रहरी महानिरीक्षक वसन्त कुँवरले प्रहरी उच्च अधिकारीहरूको बैंक खाता चेक गर्ने बताएका थिए। प्रहरी महानिरीक्षकको सो अभिव्यक्तिलगत्तै डीआईजी पोखरेलको खाता चेक गरिएको हो।"
उपल्लो डोल्पामा १२ वर्षे शेमेला सुरु,"डोल्पा : हिमाली जिल्ला डोल्पाको उत्तरी क्षेत्रमा पर्ने शेफोक्सुण्डो गाउँपालिका३ साल्दाङस्थित शेल गुम्बामा १२ वर्षे शेसुरु भएको छ। दर्शन शेल रिवो डुग्ड्राको, आर्जन विश्व शान्तिको भन्ने मूल नाराका साथ ६७ औँ मेला सुरु भएको गाउँपालिकाका उपाध्यक्ष तथा प्रचारप्रसार उपसमितिका संयोजक पेमा वाङ्छेन गुरुङले जानकारी दिए। प्रत्येक १२ वर्षमा एक पटक लाग्ने मेलाले विश्वमा शान्तिको आह्वानसँगै डोल्पा जिल्लाको प्राकृतिक धार्मिक तथा सांस्कृतिक पहिचान समेत झल्काउने बताइएको छ। यस मेलाबाट सामाजिक एकता एवं सद्भाव कायम गर्नुका साथै ऐतिहासिक, प्राकृतिक तथा पुरातात्त्विक सम्पदाको विश्वसामु प्रचारप्रसार हुने आयोजकले जनाएको छ। रिवो डुग्ड्राको धार्मिक ढोका खुलाउने जिक्तेन गोन्पो रिन्छेन पलका शिष्य तपस्वी डुपतोप सिंगे यिशेको सम्मान स्वरूप लाग्ने यो मेलाबाट समग्र डोल्पो दर्शन समेत बुझ्न सकिने बताइएको छ। मेलामा सहभागी हुन पूर्व मन्त्री तथा डोल्पाका लागि संघीय सांसद धनबहादुर बुढा, डाक्टर सन्दुक रुइत लगायत बौद्ध धर्मालम्बीहरूका प्रमुख लामाहरू समेत पुगेका छन्। मेला चार दिनसम्म सञ्चालन हुने बताइएको छ।"
रुपन्देहीमा बलात्कारको आरोपमा तीन जना पक्राउ,"भैरहवा : रुपन्देही प्रहरीले जबरजस्ती करणी गरेको आरोपमा कोटहीमाई गाउँपालिका कार्यालयका दुई कर्मचारीसहित तीन जनालाई पक्राउ गरेको छ। कोटहीमाई गाउँपालिकामा कार्यरत कर्मचारी मनोहर चौधरी,उद्यम विकास सहजकर्ता मुकेश चौधरी र बंटी भन्ने शैलेश पाण्डे पक्राउ परेका हुन्। रुपन्देहीको मर्चवार क्षेत्रको कोटहीमाई गाउँपालिका कार्यालयका प्रमुख प्रशासकीय अधिकृत दिनेश कुमार गौड (कहार)ले कार्यालयका दुई जना कर्मचारीलाई प्रहरीले पक्राउ गरेको पुष्टि गरे। उनले भने, कर्मचारीहरुलाई प्रहरीले पक्राउ गरेको मैले पनि फेसबुकहरुबाट थाहा पाए। कानुनअनुसार प्रक्रिया अघि बढ्छ । जबरजस्ती करणी मुद्दामा तीन जनाको नाम किटान गरेर जाहेरी प्राप्त भएको छ जिल्ला प्रहरी कार्यालय रुपन्देहीका सूचना अधिकारी एवं डिएसपी मनोहर प्रसाद भट्टले भने जस अनुसार हामीले तीन जना युवाहरुलाई नियन्त्रणमा लिएर अनुसन्धान सुरु गरेका छौँ। पुरै विषय खुलिसकेको छैन । उनले सामुहिक बलात्कार भएनभएको लगायत विषयमा अनुसन्धान भइरहेकोले अहिले नै केही भन्न नसकिने बताए। घटना केही दिन अघिको र घटनास्थल लुम्बिनी क्षेत्रमा रहेको प्रहरीले जनाएको छ।"
विपदका ५४ लाभग्राहीले चार वर्षपछि दोस्रो किस्ता पाउँदै,"स्याङ्जा : लामो समयदेखि टुंग्याउन कठिन रहेको मौसमजन्य विपद लाभग्राहीमध्ये ५४ जनाले दोस्रो किस्ता पाउनेछन्। विपदको ४ वर्षपछि दोस्रो किस्ताको रकम दिइने भएको हो। २०७७ सालदेखि राहतको प्रतीक्षामा बसेका १ सय ८७ पीडित लाभग्राहीमध्ये ५४ जनाले मात्र पाउने भएको जिल्ला विपद व्यवस्थापन समितिका अध्यक्ष एवं प्रमुख जिल्ला अधिकारी सुनिता नेपालले जानकारी दिइन्। बैठकले प्रक्रिया पुरा गरेर आएका आँधीखोला गाउँपालिका १, फेदिखोला गाउँपालिका १, अर्जुनचौपारी गाउँपालिका १, चापाकोट नगरपालिका १, बिरुवा गाउँपालिका ७, गल्याङ नगरपालिका ८, वालिङ नगरपालिका ५, पुतलीबजार नगरपालिका १, हरिनास गाउँपालिका १८ र कालीगण्डकी गाउँपालिका ११ जना गरी ५४ जनालाई लाभग्राही कायम गरेको छ। मौसुमजन्य विपद व्यवस्थापन पुनर्स्थापना तथा पुनर्निर्माण कार्यविधि २०७७ अनुसार कागजी प्रक्रिया पुगेकालाई दोस्रो किस्ता र प्रक्रिया नपुगेका लाभग्राही सुचीबाट हटाउने निर्णय गरेको हो। प्रक्रिया नपुगेका भन्दै १ सय ३३ जना लाभग्राहीले किस्ता वापतको रकम नपाउने भएका हुन्। उनीहरूले पहिलो किस्तावापतको रकम जनही ७५ हजार रुपैयाँ भने लिइसकेका छन्। जिल्लाका ११ ओटै पालिकाबाट प्रशासनमा १ सय ८७ जना लाभग्राहीको नाम समावेश गरिएको थियो। प्रहरी मुचुल्का सहितका आवश्यक कागतजात प्रक्रिया पुरा नभएको जनाउँदै दोस्रो किस्ता वापतको राहत रकम पाउनबाट बन्चित भएका छन्।"
स्टार्टअपसँग अन्नपूर्ण अभियानमा जोडियो नेपाल फिलिलि टेक,"काठमाडौं : युवा उद्यमीहरूले सुरु गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा नेपाल फिलिलि टेक प्रालि जोडिएको छ । आइतबार अन्नपूर्ण मिडिया नेटर्वकको तिनकुनेस्थित केन्द्रीय कार्यालयमा भएको एक समारोहमा उक्त सम्झौता भएको हो । सम्झौतापत्रमा अन्नपूर्ण मिडिया नेटवर्कका सिनियर मार्केटिङ म्यानेजर बिनोद कोइराला र नेपाल फिलिलि टेक प्रालिका संस्थापक सिईओ जेनिस कोइरालाले हस्ताक्षर गरेका हुन् । यो आईटी कम्पनी हो । यसले एनफिलिलि डट कम र एनफिलिलि डट एआई सञ्चालन गरिरहेको छ । यो अभियान हाम्रा लागि राम्रो छ,नेपाल फिलिलि टेक प्रालिका सिईओ जेनिस कोइराला भने, यो अभियानबाट नेपाललाई डिजिटल बनाउने हाम्रो अठोटमा टेवा पुग्नेछ । साथै हाम्रो प्रोडक्टको बजारीकरणमा सघाउ पुग्नेछ । यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संस्करण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली,रेडियो अन्नपूर्ण नेपाल ९४ मेगाहर्ज,अनलाइन न्यूज पोर्टल अन्नपूर्ण पोस्ट डट कम,एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ ।"
चोरीमा संलग्न गाडी छाडिए,"परासी : नदीजन्य पदार्थको अवैध चोरी निकासी आरोपमा पक्राउ परेका नवलपरासी सुनवल नगरपालिकाका तीन वटा सरकारी सवारी साधनलाई छाडिएको छ । गत साता अवैधरुपमा नदीजन्य पदार्थ उत्खनन् गरिरहेको अवस्थामा स्थानीयबासीले सुनवल नगरपालिकाका २ वटा टिपर र एक जेसिभीलाई पक्राउ गरि वन कार्यालयलाई बुझाएका थिए । ठेक्का नलागेको अवस्थामा नगरपालिकाका उक्त गाडीहरू तुरिया खोलामा पुगेर नदीजन्य पदार्थ उत्खनन् गरेपछि स्थानीयले वन कार्यालयलाई बुझाएका थिए । तीन चालकसहित पक्राउ परेका सवारी साधनमाथि डिभिजन वन कार्यालयले बिना इजाजत नदीजन्य पदार्थको ओसारपसार कसुरमा मुद्दा प्रकृया अघि बढाएको थियो । ५ दिनको म्याद थप गरेर प्रकृया अघि बढिरहँदा वन कार्यालयले सुनवल नगरपालिका वडा नं ४ का अध्यक्षको रोहबरमा उनीहरूलाई छाडिएको सुनवल सब डिभिजन वन कार्यालयका रेन्जर प्रजिम्स श्रेष्ठले बताए । सरकारी वकिलको राय लिएर अदालतमा मुद्दा दर्ता हुन्छ । तबसम्म चाहिएको बखत उपस्थित गराउने शर्तमा सवारी साधन र चालकलाई छाडिएको छ, रेन्जर श्रेष्ठले भने । सवारी साधनलाई वन कार्यालयले पक्राउ गरेपछि केही दिन नगर क्षेत्रको फोहोर उठ्न सकेको थिए । नगर क्षेत्रको एक धार्मिक क्षेत्रमा आयोजना गरिएको कार्यक्रममा जाने बाटोमा ग्राभेल आवश्यक भएकाले खोलामा गएका सवारी साधनलाई केही व्यक्तिले रिसिइबीका कारण समातेर बुझाएको नगर प्रमुख बिमला अर्यालले बताइन् । सामाजिक कार्यका लागि सबैको सल्लाहमा ग्राभेल लिन पठाउँदा केही व्यक्तिले प्रतिशोधका कारण सवारी साधन पक्राउ गरेर गलत सन्देश दिन खोजे, नगर प्रमुख अर्यालले भनिन् । नियम कानुन सबैलाई लाग्ने भन्दै स्थानीयले ती सवारी साधनलाई समेत कारबाहीको माग राखेर वन कार्यालयमा बुझाएका थिए । पछिल्लो पटक नगर क्षेत्रमा अवैध रूपमा संकलन गरी राखेका नदीजन्य पदार्थलाई नगरपालिकाले जफत गर्ने अभियान सुरु गरेको छ । त्यही अभियानबाट आत्तिएका व्यक्तिले पक्राउ गर्न लगाएको नगर प्रमुख अर्यालको दाबी छ । अभियानबाट अहिलेसम्म करिब ९ लाख बराबरको नदीजन्य पदार्थ जफत गरिएको नगरपालिकाका राजस्व शाखाका प्रमुख चक्र भण्डारीले जानकारी दिए।"
डीएमआई वाइवल स्कुलको होस्टलमा विद्यार्थी मृत फेला,ललितपुर : ललितपुरको भैँसेपाटीस्थित डीएमआई वाइवल स्कुलको होस्टलमा विद्यार्थी मृत फेला परेका छन् । ललितपुर महानगरपालिका२५ को होस्टेलमा बसेर अध्ययन गर्दै आएका मोरङ घर भएका २९ वर्षीय सकुल मर्डी मृत अवस्थामा भेटिएको ललितपुर प्रहरीले जनाएको छ। प्रहरीका अनुसार उनी शनिबार गते राती ८ बजेतिर होस्टेलभित्र आफ्नै बेडमा सुतिरहेको अवस्थामा मृत फेला परेका हुन्। प्रहरीले प्रारम्भिक अनुसन्धानगरेर शवलाई पोस्टमार्टमका लागि पाटन अस्पताल पठाएको जनाएको छ।
रामग्राममा चट्याङ लागेर एकको मृत्यु,परासी : आइतबार परेको चट्याङका कारण नवलपरासीमा एक जनाको मृत्यु भएको छ । मृत्यु हुनेमा रामग्राम नगरपालिका वडा नं १४ पर्सावल बस्ने ३५ वर्षीय ठाकुर नाथ कवँर रहेको प्रहरीले जनाएको छ । बिहान पानी परिरहेको अवस्थामा खेतमा काम गर्न गएका कवँरलाई चट्याङले लागेको थियो। चट्याङ लागेर घाइते भएका उनको देवदह मेडिकल कलेज रुपन्देहीमा उपचारका लागि लगिएको थियो। उनको त्यहीं मृत्यु भएको जिल्ला प्रहरी कार्यालयले जनाएको छ ।
विपद् व्यवस्थापनमा सक्षम बन्दै वीरेन्द्रनगर,"सुर्खेत : सुर्खेतको वीरेन्द्रनगर नगरपालिका विभिन्न प्रकारका विपद्को उच्च जोखिममा छ। वीरेन्द्रनगरमा बाढी, पहिरो, डुबान, भूकम्प र खडेरीलगायतका प्राकृतिक विपद्को जोखिम छ। तर, यस्ता विपद्को जोखिमलाई न्यूनीकरण गर्दै उचित व्यवस्थापन गर्नेतर्फ वीरेन्द्रनगर नगरपालिकाले आफूलाई सक्षम बनाएको हो। कर्णाली प्रदेशको राजधानी सहरसमेत रहेको यो नगरपालिकाले विपद्जन्य जोखिमको न्यूनीकरण गर्न र विपद्का घटनाको व्यवस्थापनका लागि आवश्यक पूर्वतयारी गरेको छ। विपद् व्यवस्थापनका लागि आवश्यक नीति निर्माण, दक्ष जनशक्तिको व्यवस्थापन, उपकरण र प्रविधिको जोहो नगरपालिकाले गरेको छ। नगर क्षेत्रमा कुनै विपद्का घटना भइहालेमा त्यसबाट पीडित बनेकाको उद्धार, राहत र पुनस्र्थापनाका लागि पनि वीरेन्द्रनगरले आफूलाई तयारी हालतमा राखेको हो। प्रदेश राजधानी बनेपछि वीरेन्द्रनगरमा जनघनत्व बढ्दो छ। नगरभित्र रहेका खोला किनारमा समेत बस्ती फैलिएको छ। जहाँ बाढीका कारण बर्सेनि स्थानीयहरू घरबारविहीन हुने समस्या छ। जोखिम न्यूनीकरण गर्न नगरपालिकाले नगरभित्रका आँपखोली, खोर्केखोला, इत्रामखोला र नेवारेखोलालगायतका खोलामा तटबन्ध लगाउन थालेको हो। धेरै जोखिममा रहेका वडा नं १ को आँपखोली, वडा नं १२ को इत्रामखोला र खोर्केखोला किरारमा रहेका बस्तीलाई जोगाउन हाल तटबन्धन गरिएको छ। वीरेन्द्रनगर१ निवासी लक्ष्मी खत्री भन्छिन्, आँपखोलीमा तटबन्धन बनेपछि ढुक्कले निदाउन थालेका छौं, खहरे खोलामा आउने बाढीले बर्सेनि दुःख दिन्थ्यो। बाढीले घरबार नै बगाउने समस्या थियो। खोलामा तटबन्धन बनेपछि अब वर्षातमा हामीलाई कुनै त्रास हुँदैन। वीरेन्द्रनगरभित्र रहेका खोलामा वर्षात्को समयमा बाढीको उच्च जोखिम हुन्छ। तर, त्यसबाट बस्तीलाई सुरक्षित राख्न नगरपालिकाले खोलाहरूमा तटबन्ध लगाएर बाढीको जोखिमलाई न्यूनीकरण गर्ने प्रयास थालेको हो। डुबानबाट जोगाउन मौसमी सूचना प्रणाली वीरेन्द्रनगरको तल्लो भाग वर्षात्मा डुबानमा पर्छ। यसले हरेक बर्ष धनजनको नोक्सान हुन्छ। डुबानको यही समस्या समाधानका लागि नगरपालिकाले मौसमी सूचना प्रणाली स्थापना गरेको छ। यसले तल्लो क्षेत्रमा पानीको सतह बढ्नेबित्तिकै स्थानीयलाई पूर्वसूचना दिन्छ। यदि डुबान भइहालेको खण्डमा उद्धारका लागि नगरपालिकाले दुइटा रबर बोट (डुंगा) र लाइफ ज्याकेट पनि तयारी अवस्थामा राखेको छ। विपद् व्यवस्थापन र पूर्वतयारीका लागि नगरपालिकालाई यूएसएआईडीको तयार नेपाल परियोजनाले आर्थिक र प्राविधिक सहयोग गरेको छ। वीरेन्द्रनगर९ को तल्लो पर्सेनीस्थित मिलनचोकमा मौसमी सूचना प्रणाली जडान गरिएको छ। वर्षात्को समयमा वीरेन्द्रनगर उपत्यकाको सबै पानी तल्लोतटीय क्षेत्रबाट निकास हुन्छ। त्यही क्रममा नगरको तल्लो भाग बर्सेनि डुबानको समस्या झेल्न बाध्य छ। यही समस्याबाट जोगिन नगरपालिकाले मौसमी प्रणाली जडान गरेसँगै यसले डुबानको पूर्वसूचना दिन थालेको हो। पानीको सतह बढेर खतराको संकेत पार गर्न थालेमा यो प्रणालीमार्फत साइरन बज्छ। साथै डुबानको जोखिम बढेको भन्दै स्थानीयलाई सुरक्षित रहन आग्रह गरिएको सन्देश यो प्रणालीले प्रवाह गर्छ। जसले गर्दा तल्लो तटीय क्षेत्रका नागरिक डुबान हुने अवस्था आएमा सुरक्षित स्थानमा जाने गर्दछन्। यसले डुबानको सम्भावित जोखिम र नोक्सानलाई न्यूनीकरण गर्न सहयोग पुगेको नगरपालिकाले जनाएको छ। आगलागी नियन्त्रणका लागि दमकल र दक्ष जनशक्ति वीरेन्द्रनगरमा आगलागी पनि चुनौतीको रूपमा रहेको छ। आगलागीकै कारण ठूलो धनजनको नोक्सान हुने गर्छ। यस्ता आगलागीका घटना न्यूनीकरण गर्न नगरपालिकाले दमकल सञ्चालन गरिरहेको छ। यस्तै तालिम प्राप्त दक्ष अग्नि नियन्त्रकहरू पनि तयारी अवस्थामा राखिएका छन्। हाल एउटा दमकल सञ्चालन गरिरहेको नगरपालिकाले यसै वर्ष अर्को दमकल पनि थप्न लागेको हो। नगरपालिकामा रहेको आपत्कालीन कार्य सञ्चालन केन्द्रका प्रमुख यामलाल गिरी भन्छन्, विपद् कतिबेला आउँछ थाहा हुँदैन, तर हामी सम्भावित जोखिमलाई न्यूनीकरण गर्न र उद्धारका लागि पूर्वतयारीको अवस्थामा छौं। आगलागी नियन्त्रणका लागि हामीसँग हाल एउटा दमकल छ, यो आर्थिक वर्षमा अर्को ठूलो क्षमताको दमकल खरिद गर्ने तयारी छ। यसै वर्ष अर्को दमकल खरिद गर्न ८० लाख बजेट विनियोजन गरिएको छ। अब आउने नयाँ दमकल ठूलो क्षमताको हुने र पानी पनि धेरै अट्नेवाला हुने भएकाले ठूलो आगलागी नियन्त्रणमा सहज हुने गिरीको भनाइ छ। नगरमा जनघनत्व बढेसँगै आगलागीको जोखिम बढेको भन्दै उनले आगलागी नियन्त्रणका लागि नै नगरपालिकासँग हाल तालिम प्राप्त १२ जना दक्ष जनशक्ति रहेको बताए। अत्याधुनिक पोसाकसहित खटिने अग्नि नियन्त्रकहरू चौबिसैघण्टा तयारी हालतमा हुने उनको भनाइ छ। सम्भावित आगलागीको जोखिम न्यूनीकरणका लागि नगरपालिका सक्षम रहेको उनको दाबी छ। खोज र उद्धारमा खटाउन नगर प्रहरी भर्ना गरिँदै वीरेन्द्रनगरले विपद् व्यवस्थापनका लागि आवश्यक जनशक्ति पनि व्यवस्थापन गरेको छ। आगलागी नियन्त्रणका लागि दक्ष अग्नि नियन्त्रक छन्। त्यसैगरी नगरपालिकाले विपद् व्यवस्थापनमा परिचालन गर्ने गरी यसै वर्ष नगर प्रहरी भर्ना गर्न लागेको हो। यसैवर्ष नगर प्रहरी भर्ना गरिने नगरपालिकाका उपप्रमुख नीलकण्ठ खनालले बताए। उनका अनुसार केही महिनाभित्र कम्तीमा २५ जना नगर प्रहरी भर्ना गरिनेछ। उनले भने, वीरेन्द्रनगरलाई अब नगर प्रहरी आवश्यक भयो, चाँडै हामी भर्ना लिन्छौं। इन्सपेक्टरको नेतृत्वमा नगर प्रहरी खटिनेछन्, यसले पनि नगरको काममा सहज हुनेछ। नगर प्रहरीलाई बजार व्यवस्थापन र विपद्को समयमा खोज, उद्धार र राहतको काममा खटाइने छ। यसले विपद्का घटना भएको खण्डमा खोज र उद्धारको काममा हुने जनशक्तिको अभावलाई टार्ने नगरपालिकाको विश्वास छ। यस्तै नगरपालिकाले हरेक वडामा विपद्को समयमा खोज तथा उद्धारका लागि तालिम प्राप्त स्वयंसेवक पनि खटाएको छ। यस्ता स्वयंसेवकहरू २५ जना छन्। उनीहरूले हाल विपद्को समयमा खोज तथा उद्धारको काम गर्छन्। यस्तै हरेक वडामा आवश्यक सूचना प्रवाह गर्न सञ्चार सेट पनि वितरण गरिएको नगरपालिकाले जनाएको छ। विपद्का कारण टेलिफोन सेवा अवरुद्ध भएकोमा यी सञ्चार सेटले काम गर्ने भएकाले सहज हुनेछ। भूकम्पप्रतिरोधी संरचना अनिवार्य भूकम्पको जोखिम कम गर्न नगरपालिकाले भूकम्प प्रतिरोधी संरचना र भवन निर्माणलाई अनिवार्य गरेको छ। यस्तै प्राकृतिक विपद्को जोखिमलाई न्यूनीकरण गर्दै वीरेन्द्रनगरलाई हरित सहरको रूपमा विकास गर्ने योजना रहेको मेयर मोहनमाया ढकालले बताइन्। वीरेन्द्रनगरलाई मानवमैत्री सहरको रूपमा विकास गरिने उनको भनाइ छ।। यसका लागि विपद् व्यवस्थापनमा काम गरिरहेको उनको भनाइ छ। उनी भन्छिन्, भूउपयोग नीतिअनुसार काम गर्छौं, नगरका जोखिमयुक्त स्थानको पहिचान गरेर मानव बस्तीलाई सुरक्षित बनाउने काम हुन्छ। सन् २०३० सम्ममा वीरेन्द्रनगरलाई हरित सहरको रूपमा विकास गर्नेगरी काम गरिरहेका छौं, भूकम्पप्रतिरोधी संरचना र भवन निर्माणलाई पनि अनिवार्य गरेका छौं। नगरपालिकाले विपद् व्यवस्थापनका लागि आवश्यक नीति निर्माण गरेको छ भने राहत र विपद् कोषको पनि व्यवस्थापन गरेको छ। विपद्को जोखिम न्यूनीकरण र व्यवस्थापनमा वीरेन्द्रनगर अब सक्षम रहेको मेयर ढकालको भनाइ छ। खडेरी छल्न पोखरी निर्माण वीरेन्द्रनगरका लागि अर्को सम्भावित विपद् खडेरी हो। वीरेन्द्रनगरमा पर्याप्त पानीका मुहान नभएकाले पनि खडेरीको सामना गर्नुपर्ने बाध्यता छ। तर खडेरीको सामना गर्न नगरपालिकाले रिचार्ज पोखरीहरू निर्माण गर्न थालेको हो। वर्षात्को समयमा यिनै पोखरीमा जम्मा भएको पानीलाई खडेरीको समयमा प्रयोग गर्न सकिने नगरपालिकाले जनाएको छ। नगरभित्र कपितय स्थानमा यस्ता पोखरीहरू निर्माण भइसकेका छन्। जहाँ वर्षात्को पानी जम्मा गरिन्छ। उक्त पानी खडेरीको समयमा स्थानीयले सिँचाइमा प्रयोग गर्दै आएका छन्। यस्ता पोखरीहरू उत्तरी जलाधारमा निर्माण गरिने भन्दै नगरपालिकाले यसले जमिनको सतहमा पानी सञ्चित हुन सहयोग पुग्ने जनाएको छ।"
बाजुराका ५७ वडा विद्युत् सेवाबाट वञ्चित,"बाजुरा : बाजुराका ६९ वडामध्ये १२ वटा वडामा नेपाल विद्युत् प्राधिकरणले लाइन विस्तार गरी विद्युत् सेवा प्रवाह गर्दै आएको छ। विद्युत् प्राधिकरणले साविकका २७ गाउँ विकास समितिका ६९ वडामध्ये साविकका चार गाउँ विकास समिति र हालका १२ वडामा मात्र विद्युत् सेवा विस्तार गरेको हो। हालै नेपाल विद्युत् प्राधिकरणले सार्वजनिक गरेको प्रतिवेदनअनुसार यहाँका नौ स्थानीय तहमध्ये गौमुल गाउँपालिकामा मात्र विद्युत् सेवा विस्तार हुन बाँकी रहेको तथ्याङ्क सार्वजनिक गरेको छ। जिल्लामा चार नगरपालिका र पाँच गाउँपालिका गरी नौ स्थानीय तह छन्। तीन पालिकाका ६९ वडामध्ये १२ वडामा मात्र राष्ट्रिय प्रसारण लाइनको विद्युत् सेवा विस्तार भएको छ। सदरमुकामसमेत रहेको बडिमालिका नगरपालिका६ वडा, बुढीगङ्गामा तीन वडा र खप्तड छेडेदह गाउँपालिकाका तीन वडामा मात्र विद्युत् सेवा विस्तार भएको प्राधिकरण वितरण केन्द्रका सूचना अधिकारी गुणराज भट्टले राससलाई जानकारी दिएका छन्। वितरण केन्द्रको तथ्याङ्कमा जिल्लाका १२ वडामा मात्र विद्युत् सेवा विस्तार भएको तथ्याङ्क भए पनि प्राधिकरण केन्द्रीय कार्यालयले भने एक पालिकामा मात्र विद्युत् सेवा विस्तार हुन नसकेको तथ्याङ्क सार्वजनिक गरेर त्रुटि गरेको हो। सूचना अधिकारी भट्टका अनुसार बूढीगङ्गा नगरपालिका१, २ र ३, बडिमालिका नगरपालिका१, २, ३, ७, ८ र ९ मा मात्र विद्युत्को लाइन विस्तार गरी सेवा प्रवाह भइरहेको छ। त्यसैगरी खप्तड छेडेदह गाउँपालिका५ र ७ पूरै तथा वडा नं ६ का ५५ परिवारलाई राष्ट्रिय प्रसारण लाइनमा जोडिएको छ। बडिमालिका नगरपालिका साविकका मार्तडी र जुगाडा, बूढीगङ्गा नगरपालिकाको साविक ब्रह्मतोला गाविस र खप्तड छेडेदह गाउँपालिकाको साविक आटिचौर र डोगडीमा मात्र राष्ट्रिय प्रसारणको विद्युत् लाइन विस्तार गरिएको छ। जिल्लामा राष्ट्रिय प्रसारण लाइनका विद्युत् सेवाग्राही चार हजार चार सय ८३ ग्राहक रहेको तथ्याङ्क छ। सबैभन्दा कम ३३ दशमलव ५१ प्रतिशत विद्युतीकरण भएको राष्ट्रिय तथ्याङ्कमा उल्लेख छ। राष्ट्रिय जनगणना, २०७८ अनुसार बाजुरामा एक लाख ३८ हजार नौ सय ९८ जनसङ्ख्या छ। जिल्लामा २२ हजार नौ सय २१ परिवार विद्युत्को पहुँचमा रहेको जनाएको छ। त्यसैगरी चार हजार तीन सय ४२ परिवारले सौर्य ऊर्जा तथा सोलार र ६७ परिवारले मट्टितेल प्रयोग गर्ने गरेको जनगणनाको तथ्याकङ्मा उल्लेख छ। उक्त तथ्याङ्कानुसार बिजुलीबाट खाना पकाउने १८ परिवार मात्र रहेको उल्लेख छ। पच्चीस हजार सात सय ५१ परिवार अझै दाउरा प्रयोग गरिरहेका छन् भने दुई हजार परिवारले एलपिजी ग्यासबाट खाना पकाउने गरेको जनगणना २०७८ को तथ्याङ्कमा उल्लेख छ। त्यसैगरी दुई सय ४१ बायोग्यास, १८ परिवार मट्टितेल र अन्यमा खाना पकाउने १३ परिवार रहेका छन्। हिमाली गाउँपालिका बिच्छँयाका पाँच सय ८४ परिवार अँध्यारोमा बस्न बाध्य छन्। साविकको बिच्छँया गाविसका रूपमा रहेको बिच्छँयामा २०७८ को जनगणनाअनुसार तीन हजार तीन सय ७१ नागरिक बसोबास गर्दै आएका छन्। रासस"

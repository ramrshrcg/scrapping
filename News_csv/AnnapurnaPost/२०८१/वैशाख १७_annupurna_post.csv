शीर्षक,विवरण
लागुऔषध कारोबारीलाई पक्राउ गर्न प्रहरीले चलायो गोली,झापा : झापामा लागुऔषध कारोबारीलाई पक्राउ गर्नेका लागि प्रहरीले गोली चलाएको छ। नेपाल भारत सीमा नाका झापा गाउँपालिका६ स्थित कामाटोली प्रहरीले सोमबार साँझ ६ बजे ३ राउन्ड गोली चलाएको जिल्ला प्रहरी कार्यालय झापाका एसपी मिलन केसीले जानकारी दिए। भारतबाट लागुऔषध बोकेर नेपालतर्फ आइरहेका अन्दाजी ३० वर्षीय अबदुल रसिद मियाले प्रहरीमाथि आक्रमण गरेपछि प्रतिकारमा प्रहरीले गोली चलाएको एसपी केसीले बताए। प्रहरीले मियालाई नियन्त्रणमा लिएको छ। घटनाको विस्तृत विवरण आउन बाँकी छ।
४६ हजार ५६९ मत गन्दा सुहाङले बढाए मतान्तर,इलाम : इलाम२ उपनिर्वाचनको मतगणना अन्तिम चरणमा पुगेको छ। ४६ हजार ५६९ मत गन्दा नेकपा एमालेका सुहाङ नेम्वाङले १९ हजार ११४ मत ल्याएका छन्। मुख्य प्रतिद्वन्द्वी नेपाली कांग्रेसका डम्बर खड्काले १२ हजार ६७५ मत ल्याएका छन्। सुहाङले डम्बरलाई ६ हजार ४३९ मतान्तरले पछि पारेका छन्। सुहाङले निरन्तर मतान्तर बढाउँदै लगेका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ९ हजार ४१० मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले ३ हजार २४२ मत ल्याएका छन्।
साबिककै स्वरुपमा ल्याइँदै पुरैना ताल,"सुदूरपश्चिम : मोहना नदीको बाढीले पुरिएपछि अतिक्रमणमा परेको कैलालीको भजनीस्थित पुरैना ताललाई साबिककै स्वरुपमा ल्याउने भएको छ। त्यसका लागि नक्सांकन र सीमांकन भइसकेको छ। भजनी नगरपालिका७ लालबोझी गाउँको पाँच सय ६३ बिघा क्षेत्रफलमा फैलिएको यो ताल वरिपरि १० फिट चौडा र पाँच फिट अग्लो पर्खाल (ड्याम) निर्माण गरेर साबिककै स्वरुपमा ल्याउन लागिएको हो। डिभिजन वन कार्यालय पहलमानपुरको पहलमा सशस्त्र प्रहरी बल, नेपाल प्रहरी, सशस्त्र वनरक्षकलगायतका संयुक्त टोलीले जेसिभी र स्काभेटर प्रयोग गरी ताललाई पुरानै स्वरुपमा ल्याउन लागिएको हो। दुई दिनदेखि आठवटा स्काभेटर र जेसिभी प्रयोग गरी निरन्तर काम भइरहेको छ। ताल नजिकै रहेको मोहना नदीमा बर्खायाममा बर्सेनि आउने बाढीसँगैको बगेको माटो र बालुवाले ताल पुरिएपछि स्थानीयवासीले अतिक्रमण गरी खेती गर्दै आएका थिए। पुरिएर अतिक्रमणमा परेको ताललाई साबिककै स्वरुपमा फर्काउने कामको स्थलगत अनुगमन निरीक्षण पश्चात प्रमुख जिल्ला अधिकारी धमेन्द्रकुमार मिश्रले तालको नक्सांकन र रेखांकनको काम पूरा भई ताललाई साबिककै स्वरुपमा ल्याउन लागिएको बताए। उनले भने, ताललाई साबिककै स्वरुपमा ल्याएर संरक्षण गर्न वन डिभिजन कार्यालयलाई निर्देशन दिइएको छ, नगर प्रमुखलाई यो काममा सहयोग गर्न आग्रह गरेका छौँ। सरकारले सरकारी, सार्वजनिक जग्गा अतिक्रमण हटाउन गरेको परिपत्रबमोजिम यो तालको अतिक्रमण हटाई संरक्षण गर्न लागिएको हो। तालको अतिक्रमण हटाउन सामुदायिक वन समन्वय समिति, नापी कार्यालय, जिल्ला प्रशासन कार्यालयलगायत निकायबीच समन्वय भएको थियो। डिभिजन वन कार्यालय पहलमानपुरका प्रमुख रामविचारी ठाकुरले यो ताल क्षेत्र वसन्ता जैविक मार्गसँग जोडिएकाले जैविक विविधताका दृष्टिमा महत्वपूर्ण रहेको बताए। पहिले यो तालक्षेत्र जलचर र विभिन्न प्रजातिका आगन्तुक तथा रैथाने चराको बासस्थानका रुपमा रहेको स्थानीयको भनाइ छ। यो ताल क्षेत्र सीमापारि भारतको दुदुवा राष्ट्रिय निकुञ्जसँग जोडिएकाले वन्यजन्तु ओहोरदोहोर गर्ने करिडरका रुपमा लिइन्छ। तालको अतिक्रमण हटाइ पुरानै स्वरुपमा फर्काउन सकिएमा जैविक विविधताको संरक्षणमा टेवा पुग्ने र पर्यापर्यटनको विकास हुने भजनी नगरपालिकाका प्रमुख केवल चौधरीको भनाइ छ। वडा नं ७ का अध्यक्ष अमरबहादुर कठरियाका अनुसार विसं २०६४ र त्यसपछि पटकपटक मोहना नदीमा आएको ठूलो बाढी तालमा पसेपछि पूरै ताल पुरिएको हो। ताल पुरिएर स्थानीयले खेती लगाउन सुरु गरेपछि यहाँ तालको पुरानो स्वरुप देखिँदैन, उनले भने, ताल पुरिँदै गएपछि ताल छेउमा जग्गा हुनेले अतिक्रमण बढाउँदै लगेपछि पूरै ताल खेतमा परिणत हुन पुगेको हो।"
ठूला प्रतिबद्धता नआई सकियो लगानी सम्मेलन,"काठमाडौं : लगानी गर्न आह्वान गर्दै २ दिने लगानी शिखर सम्मेलन सकिएको छ। नेपाल सरकार लगानी बोर्डको आयोजनामा राजधानीमा तेस्रो लगानी सम्मेलन आयोजना भएको हो। २ दिने सम्मेलनमा देखिने गरी ठूला लगानीका प्रतिबद्धता भने आएनन्। सम्मेलनमा ८ सयभन्दा बढी विदेशी प्रतिनिधिसहित २५ सयभन्दा बढीको सहभागिता थियो। सम्मेलनका क्रममा आशयपत्र माग गरिएका १९ र मार्केट साउन्डिङ (लगानीकर्ताको प्रतिक्रिया संकलन) ९ परियोजनासहित कुल १ सय ५४ परियोजना प्रस्तुत गरिएको थियो। आशयपत्र पेस गर्न लगानीकर्तालाई ऊर्जा परियोजनाको हकमा ४५ दिन र गैरऊर्जा परियोजनाको हकमा ३५ दिनको समय प्रदान गरिएको छ। सम्मेलनका क्रममा प्रधानमन्त्री पुष्पकमल दाहाल प्रचण्ड र माननीय अर्थमन्त्री वर्षमान पुनले लगानीकर्ताहरूसँग प्रत्यक्ष साक्षात्कार गरेका थिए। यसबाहेक ३० भन्दा बढी विदेशी प्रतिनिधिमण्डलले विभिन्न सम्बन्धित मन्त्रालयका मन्त्रीहरूसँग छुट्टाछुट्टै भेटघाट गरे। विश्व बैंक समूह, चीन, भारत, कुवेत, यूएई, बेलायत र अमेरिकाका प्रतिनिधिले सहयोगका क्षेत्रहरूमा छलफल गरी नेपालमा लगानीका अवसरहरू खोज्न चासो व्यक्त गरेको बोर्डले जनाएको छ। सम्मेलनमा के उपलब्धि भयो ? सम्मेलनमा सोकेस गरिएका आयोजनाहरूका बारेमा लगानीकर्ताहरूको सोधपुछ र चासो आएको बताइएको छ। सम्मेलनको पहिलो दिन डाटा सेन्टर निर्माण तथा सञ्चालनमा सहकार्यका लागि बीएलसी ग्रुप नेपाल र योट्टा डाटा सर्भिसेस् भारतबीच सम्झौता भएको थियो। आइतबार नै नेपाल उद्योग वाणिज्य महासंघ र नेसनल चेम्बर अफ कमर्स, मलेसियाबीच द्विपक्षीय व्यापार तथा लगानी प्रबद्र्धनका लागि सहकार्य गर्नेसम्बन्धी सम्झौता भएको थियो। महासंघले फेडेरेसन अफ मलेसियन म्यानफ्याक्चरर्ससँग पनि सहकार्यका लागि सम्झौता गरेको छ। दोस्रो दिन नेपालमा सार्वजनिकनिजी साझेदारी (पीपीपी) प्रबद्र्धनका लागि वल्र्ड एसोसिएसन अफ पीपीपी युनिट्स एन्ड प्रोफेसनल्स (वाप) र नेपाल एसोसिएसन अफ पीपीपी प्रोफेसनल्स अफ प्राक्टिस्नर्स (नाप) बीच द्विपक्षीय सहकार्यसम्बन्धी समझदारी भएको छ। यस्तै साखः एन्ड कम्पनी प्राइभेट लिमिटेड र बोर ग्रुप हङकङबीच वेलनेस रिसोर्ट तथा होटल व्यवसायमा सहकार्यसम्बन्धी सम्झौता भएको छ। कपिलवस्तुको गोरुसिंघेमा १०० मिलियन युआन लगानीमा यो परियोजना प्रस्तावित छ। सम्मेलनका क्रममा नेक्सजेन म्यानेजमेन्ट सोलुसन प्राइभेट लिमिटेड र चीनको एमएबीसी इन्भेस्टमेन्ट प्राइभेट लिमिटेड बीच तथा नेपाल उद्योग व्यापार महासंघ एफएनआईसी) र चाइना दोङ्गन जिङ लङ लाइटिङ प्रडक्ट कम्पनी लिमिटेडबीच छुट्टाछुट्टै समझदारी भए। मुगु जिल्लाको रारा ताल क्षेत्रमा लक्जरी रिसोर्ट निर्माणका लागि लगानी गर्न एक्सपर्ट ग्रुप र रारा होल्डिङ्स रिसोर्ट प्राइभेट लिमिटेडबीच सम्झौता भएको छ। नेपाल उद्योग व्यापार महासंघ (एफएनआईसी) र इन्डियन इन्डस्ट्रिज एसोसिएसन (आईआईए) बीच द्विपक्षीय सहकार्यसम्बन्धी सम्झौतापत्रमा हस्ताक्षर भएको हो। विप्रेषण आप्रवाहको रकम जलविद्युत् आयोजनामा लगानी गर्ने गरी रेमिट हाइड्रो परियोजना सञ्चालनका लागि समझदारीपत्रमा हस्ताक्षर भएको छ। हाइड्रोइलेक्ट्रीसिटी इन्भेस्टमेन्ट एन्ड डेभलपमेन्ट कम्पनी लिमिटेड र गैरआवासीय नेपाली संघ, राष्ट्रिय समन्वय परिषद्हरूबीच समझदारीपत्रमा हस्ताक्षर भएको हो। लगानी सम्मेलनका क्रममा उद्योग विभागमार्फत विभिन्न ४ परियोजनाका लागि ९ अर्ब १३ करोड बराबरको लगानी स्वीकृत भएको छ। विभागले सम्मेलनको दोस्रो स्वचालित मार्ग (अटोमेटिक रुट) मार्फत विदेशी लगानी स्वीकृति हुने प्रणालीको उद्घाटन गरेको थियो। निजगढ अन्तर्राष्ट्रिय विमानस्थल निर्माणमा जापानिज बैंकको चासो बारा जिल्लामा प्रस्तावित निजगढ अन्तर्राष्ट्रिय विमानस्थलमा लगानीका लागि जापानी बैंकले चासो दिएको छ। लगानी बोर्डले बजारका लागि उपयुक्त श्रेणीमा सोकेस गरिएको यो आयोजनामा जापानको रेसोना बैंकले लगानीका लागि चासो दिएको बोर्डका प्रवक्ता एवं सहसचिव प्रद्युम्नप्रसाद उपाध्यायले जानकारी दिए। रेसोना जापानको ठूलो निजी बैंक हो। रेसोना बैंक निजगढको प्रस्तावमा आकर्षित भएको र लगानीको सम्भावना देखिएको उपाध्यायले बताए। सरकारले यसअघिको लगानी सम्मेलनमा पनि निजगढलाई सोकेस गरेको थियो। सम्मेलनमा निजगढमा लगानी गर्नेले त्रिभुवन अन्तर्राष्ट्रिय विमानस्थल व्यवस्थापनको जिम्मा पनि लिने गरी एकसाथ प्रस्तुत गरिएको थियो। पर्यटन मन्त्रालयअन्तर्गतको सार्वजनिकनिजी साझेदारी अध्ययन समितिले निजगढ र त्रिभुवन अन्तर्राष्ट्रिय विमानस्थललाई बन्डल गरी एकै आयोजनाको रूपमा अघि बढाउन सुझाएको थियो। सन् २०३० सम्ममा नेपालको वार्षिक अन्तर्राष्ट्रिय हवाई ट्राफिक २ करोड यात्रु पुग्ने अपेक्षा गरिएको छ, यो संख्या त्रिभुवन अन्तर्राष्ट्रिय विमानस्थल(टीआईए)लाई व्यवस्थापन गर्न गाह्रो हुने देखिन्छ। द्रुत गतिमा बढ्दो हवाई ट्राफिकको मागलाई समेट्न नेपालमा विश्वस्तरको विमानस्थलको विकास गर्नुपर्ने अवस्था छ। तर, निजगढ ग्रीनफिल्ड आयोजना भएकाले आर्थिक रूपमा लगानीका लागि व्यावहारिक नहुन सक्छ। त्यसका लागि त्रिभुवन र निजगढ अन्तर्राष्ट्रिय विमानस्थल दुवैलाई बन्डल गरी एउटै आयोजनाका रूपमा विकास गर्ने प्रस्ताव तयार गरिएको थियो। यो प्रस्तावले टीआईएको क्षमता अभिवृद्धि गर्न मद्दत गर्नुका साथै निजगढ अन्तर्राष्ट्रिय विमानस्थलको विकासको ग्यारेन्टी गर्ने देखिन्छ। दुवै विमानस्थललाई सार्वजनिक निजी साझेदारीमा एउटै आयोजनाका रूपमा विकास गर्ने प्रस्तावअनुरूप लगानी सम्मेलनमा सोकेस गरिएको हो। निजगढ विमानस्थलको सन् २०११ म नै विस्तृत सम्भाव्यता अध्ययन गरिएको थियो। उक्त अध्ययनअनुसार आयोजनाको अनुमानित लागत ६ अर्ब ५६ करोड अमेरिकी डलर रहेको छ। आयोजनालाई ३ चरणमा निर्माण सम्पन्न गर्ने भनिएको छ। आयोजनालाई बुट(निर्माण, स्वामित्व, सञ्चालन र हस्तान्तरण) अवधारणामा विकास गर्न प्रस्ताव गरिएको छ। पूर्वप्रधानमन्त्री ओलीले गरे सम्मेलनको समापन दुईदिने लगानी शिखर सम्मेलनको समापन पूर्वप्रधानमन्त्री एवं नेपाल कम्युनिस्ट पार्टी (एमाले)का अध्यक्ष केपी शर्मा ओलीले गरेका थिए। समापन सत्रमा ओलीले नेपालको विकास र समृद्धिको साझा आकांक्षा पूरा गर्न सबै राजनीतिक दलको साझा प्रतिबद्धता रहेको उल्लेख गरे। उनले लगानीका लागि नयाँ गन्तव्यका रूपमा नेपाल स्थापित भएको तथा लगानीको सुरक्षा प्रत्याभूतिका लागि नेपाल सधैं प्रतिबद्ध रहेको बताए। निजी लगानीलाई प्रोत्साहन र संरक्षण गर्ने सवालमा महत्वपूर्ण पहलहरू हुँदै आएको जिकिर गरे। समापन सत्रमा उपप्रधानमन्त्री एवं परराष्ट्रमन्त्री नारायणकाजी श्रेष्ठले लगानी वातावरण बनाउनका लागि नेपालले गरेका नीतिगत सुधारबारे लगानीकर्तालाई जानकारी दिन र उनीहरूका सुझाव तथा प्रतिक्रिया लिन यो सम्मेलन कोसेढुंगा सावित भएको बताए। सम्मेलनमार्फत सरकार र प्रतिपक्ष दलबाट पनि नेपालमा लगानी वातावरण सुधारका लागि उच्च राजनीतिक प्रतिबद्धता प्राप्त भएको उल्लेख गरे। लगानीको समग्र पारस्थितिक प्रणालीमा सहजीकरण गर्न, लगानीको सुरक्षा प्रत्याभूति तथा सजिलै लगानी फिर्ता लैजाने वातावरण बनाउन सरकार प्रतिबद्ध रहेको उनले दोहोराए। यस्तै, लगानी बोर्डका प्रमुख कार्यकारी अधिकृत सुशील भट्टले लगानी प्रवद्र्धनका लागि अनुकूल र प्रतिस्पर्धात्मक वातावरण सिर्जना गरेको सन्देश दिन नेपाल सफल भएको बताए। तेस्रो लगानी सम्मेलनमा प्रदर्शन गरेका परियोजनाहरूमा संसारभरका व्यवसायी, उद्यमी र लगानीकर्ताबाट अत्यधिक चासो प्राप्त भएको उनको भनाइ छ। सम्मेलनको दोस्रो दिन समापन सत्रका अतिरिक्त सार्वजनिकनिजी साझेदारीसम्बन्धी मूल सत्रका साथै विभिन्न तीन चरणमा १० समानान्तर सत्रहरू सम्पन्न भएका थिए। सम्मेलनस्थलमा सरकारी निकाय, निजी क्षेत्र, अन्तर्राष्ट्रिय गैरसरकारी संस्थाहरू, दातृ निकायका २३ वटा स्टल (प्रदर्शनी कक्ष) राखिएका थिए।"
गण्डकी सरकार गठनविरुद्धको रिट खारेज,"काठमाडौं : सर्वोच्च अदालतले गण्डकी सरकार गठनविरुद्ध परेको रिट खारेज हुने ठहर गरेको छ। न्यायाधीशद्वय सपना प्रधान मल्ल र सारङ्गा सुवेदीको इजलासले आज उक्त रिट खारेज हुने आदेश गरेको हो। अदालतको आदेशसँगै उक्त प्रदेशका मुख्यमन्त्री खगराज अधिकारीलाई सरकार विस्तार गर्न र विश्वासको मत लिन सहज भएको छ। नेपाली कांग्रेसका संसदीय दलका नेता एवं निवर्तमान मुख्यमन्त्री सुरेन्द्र पाण्डेले मुख्यमन्त्री अधिकारीले सभामुखलाई समेत जोडेर बहुमत बनाउनु असंवैधानिक भएको भन्दै रिट निवेदन दायर गरेका थिए। आदेशमा भनिएको छ, 'मुख्यमन्त्री बहुमत रहे नरहेको बहुमतको वैधानिकता परीक्षण प्रदेश सभाबाटै गर्न संवैधानिक, व्यावहारिक र अन्तिम विकाल्प हुँदा सो विकल्पको बाटोमा प्रयोग नभई अपरिपक्वताको अवस्थामा देखिँदा रिट निवेदनको मागबमोजिम आदेश जारी गरिरहन पर्ने अवस्थाको विद्यमानता नदेखिँदा रिट निवेदन खारेज हुने ठहर्छ।' गत २५ चैत २०७९ मा एमाले संसदीय दलका नेता खगराज अधिकारीले आफूलाई एमाले, माओवादी केन्द्र र स्वतन्त्र उम्मेदवार दीपक मनाङेको समर्थन रहेको भन्दै प्रदेश प्रमुखसमक्ष दाबी पेस गर्नुभएको थियो। सोही आधारमा प्रदेश प्रमुख डिल्लीराज भट्टले उनलाई मुख्यमन्त्री नियुक्त गरेका थिए। कांग्रेस नेता पाण्डेले माओवादी संसदीय दलभित्र सांसदको गणना गर्दा सभामुख कृष्ण धितालको पनि गणना भएको भन्दै यो संविधान विपरीत हुने दाबी गरेर रिट निवेदन दायर गरेका थिए। उक्त रिट निवेदन सर्वोच्च अदालतले खारेज गरेको छ।"
अवहेलना मुद्दामा 'सिधाकुरा'का प्रकाशकलाई बयानका लागि बोलाउने सर्वोच्चको आदेश,काठमाडौं : सर्वोच्च अदालतले सिधाकुरा डटकमका प्रकाशक युवराज कँडेललाई बयानका लागि बोलाउने आदेश दिएको छ। स्वतन्त्र न्यायपालिका र व्यावसायिक पत्रकारितामाथि लाञ्छना लगाएर समाचार प्रकाशनप्रसारण गरेको भन्दै न्यायाधीशद्वय नहकुल सुवेदी र टेकप्रसाद ढुंगानाको इजलासले उक्त आदेश दिएको हो। स्वतन्त्र न्यायपालिका र व्यावसायिक पत्रकारितामाथि लाञ्छना लगाएर समाचार प्रकाशनप्रसारण गरेको भन्दै त्यसविरुद्ध सिधाकुरा डटकमका प्रकाशक युवराज कँडेलविरुद्ध प्रतिवेदन निवेदनमार्फत अवहेलना मुद्दा दर्ता गरेको थियो। मुद्दामा हदैसम्मको सजायको माग गरिएको छ। जानाजान झुटा समाचार उत्पादन तथा प्रसारण गर्नेहरूविरुद्ध अदालतको अवहेलनामा हदैसम्मको कारबाही गर्न र अन्य फौजदारी कसुरमा समेत अनुसन्धान गराउन आदेश जारी हुनुपर्ने माग गरिएको छ।
कांग्रेसलाई पराजित गर्दै इलाममा एमालेका सुहाङ नेम्बाङ विजयी,इलाम : इलाम क्षेत्र नम्बर २ मा नेकपा एमालेका उम्मेदवार सुहाङ नेम्बाङ विजयी भएका छन्। नेपाली कांग्रेसका उम्मेदवार डम्बर खड्कालाई फराकिलो मतान्तरले पराजित गर्दै नेम्बाङ निर्वाचित भएका हुन्। मुख्य निर्वाचन अधिकृतको कार्यालयका अनुसार नेम्वाङले २७ हजार ७७२ मत प्राप्त गर्दा उनका निकटतम् प्रतिद्वन्द्वी नेपाली कांग्रेसका उम्मेदवार खड्काले २१ हजार ९४२ मत पाए। ५८३० मतान्तरले विजयी हुँदै नेम्वाङले प्रतिनिधि सभाको यात्रा तय गरेका छन्। स्वतन्त्र उम्मेदवार डकेन्द्रसिंह थेगिम ११ हजार ४५७ मतसहित तेस्रो भएका छन् । रास्वपा उम्मेदवार मिलन लिम्बू ५ हजार ५० मतसहित चौथो भएका छन् । सुहाङका बुबा सुवास नेम्वाङको निधन भएपछि इलाममा उपनिर्वाचन भएको हो।
इलाम २ मा मतान्तर बढाउँदै सुहाङ नेम्वाङ,इलाम : इलाम२ को उपनिर्वाचनमा नेकपा एमालेका उम्मेदवार सुहाङ नेम्वाङले अग्रता कायमै राखेका छन्। एमाले उम्मेदवार सुहाङ कांग्रेस उम्मेदवार डम्बर खड्काभन्दा ५ हजार ८५७ मतले अघि छन्। पछिल्लो मत परिणामअनुसार सुहाङले १८ हजार १९६ मत ल्याएका छन् भने डम्बरले १२ हजार ३३९ मत ल्याएका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ९ हजार ३३६ मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले ३ हजार ११८ मत ल्याएका छन्।
अर्घाखाँचीको असुरकोटमा आगोले जलेर ४ वर्षीया बालिकाको मृत्यु,अर्घाखाँची : अर्घाखाँचीको भूमिकास्थान नगरपालिकाको असुरकोटमा आज दिउँसो आगोले जलेर बालिकाको ज्यान गएको छ। भूमिकास्थान नगरपालिका५ असुरकोटको कुडेपानीमा रहेको खिमबहादुर विकको घरमा आगलागी हुँदा घरभित्र रहेकी ४ वर्षीया नातिनी अप्सरा बिकको जलेर मृत्यु भएको जिल्ला प्रहरी कार्यालय अर्घाखाँचीका प्रमुख डीएसपी प्रतीत सिंह राठोरले बताए । आगलागीमा २ घर र २ गोठ जलेर नष्ट भएका छन्। घरमा लागेको आगलागीमा परेर बालिकाको शब डढेको अबस्थामा भेटिएको थियो। हजुरबुबा घर बाहिर गएको समयमा आगलागी भएकोले घर भित्र रहेकी बालिका भित्रै आगोले जलेर मृत अवस्थामा भेटिएको प्रहरीको भनाइ छ। आगलागीमा खिमबहादुर बिक र बारबहादुर बिकका २ घर र २ गोठ गरि ४ घरगोठ समेत जलेर नष्ट भएका छन्। आगलागीको कारण र क्षतिको बारेमा अनुसन्धान भइरहेको प्रहरी प्रमुख डीएसपी राठोरको भनाइ छ।
सगरमाथाको चौथो शिविरसम्म बाटो खुल्यो,काठमाडौं : सन् २०२४ को वसन्त याममा सगरमाथा हिमाल आरोहणका लागि चौथो शिविर (७९५० मि) सम्म बाटो खुलेको छ। पर्यटन विभागका अनुसार सगरमाथा आरोहणका लागि डोरी टाँग्ने रोपफिक्सिङ को काम चौथो शिविरसम्म सम्पन्न भएको छ। मौसमले साथ दिए वैशाख २८ गते (मे १० तारिख) देखि सगरमाथा आरोहण हुने विभागको अनुमान छ। विभागको साहसिक पर्यटन तथा पर्वतारोहण शाखा निर्देशक राकेश गुरुङका अनुसार मौसमले साथ दिए रोपफिक्सिङ टोली केही दिनमै चुचुरोसम्म पुगेर डोरी टाँग्नेछन् र वैशाखको २८ देखि आरोहण सुरु हुनेछ छ। यसअघि आधार शिविरदेखि दोस्रो शिविरसम्म आइसफल डाक्टरको टोलीले बाटो बनाइसकेको थियो। यो याममा सगरमाथालगायत ल्होत्से हिमालमा दोस्रो शिविर (क्याम्प २) देखि चुचुरोसम्म रोपफिक्सिङको जिम्मेवारी पर्वतारोहण सञ्चालक सङ्घ नेपालको व्यवस्थापनमा सेभेन समिट ट्रेक्स प्रालिलाई दिएको र आइतबार रोप फिक्सिङ टोलीले चौथो शिविरसम्म डोरी टाँग्ने काम सम्पन्न भएको छ विभागले जारी गरेको विज्ञप्तिमा भनिएको छ। विभागका अनुसार सगरमाथा आरोहणका लागि हालसम्म ३७ आरोही समूहका ७० महिला र तीन सय २० पुरुष गरी कूल तीन सय ९० आरोहीले आरोहण अनुमति लिएका छन्। सगरमाथा आरोहणबाट मात्रै रु ५५ करोड ८५ लाख ४४ हजार चार सय ४९ रोयल्टी जम्मा भएको छ। निर्देशक गुरुङले सगरमाथा आरोहणमा उत्साहवर्द्धक रुपमा आरोही आइरहेको बताउँदै अझै दुईचार आरोही समूहले अनुमति लिनसक्ने बताए। अहिले विभागबाट धमाधम आरोहीले अनुमति लिइरहेका छन्। धेरै आरोही सगरमाथा आधार शिविर पुगिसकेका छन्।
जोमसोमका सार्वजनिक स्थानमा सवारी पार्किङ गरे कारबाही,जोमसोम : मुस्ताङको घरपझोङ गाउँपालिकाले सार्वजनिक स्थानमा सवारी पार्किङ गरे कारबाही गर्ने भएको छ। घरपझोङ गाउँपालिकाका अध्यक्ष मोहनसिंह लालचनको अध्यक्षतामा सोमबार भएको बसपार्क कार्यान्वयनलाई प्रभावकारी बनाउने विषयमा भएको छलफलमा उक्त निर्णय भएको हो। बैठकले घरपझोङ गाउँपालिकामा निर्माण सम्पन्न दुई बसपार्कलाई प्रभावकारी ढंगले कार्यान्वयनमा लैजाने निर्णय गरेको हो। बैठकले सार्वजनिक स्थानमा सवारी पार्किङ नगर्न सम्पूर्ण होटल व्यवसायी र पर्यटक लगायतलाई अनुरोध गर्ने र नियम पालना नगरी अटेरी गरेको पाइएमा कानुन बमोजिम कारवाही प्रक्रिया अघि बढाउने निर्णय गरेको हो। घरपझोङ ३ र ४ वडामा रहेका बसपार्कको सञ्चालनलाई थप व्यवस्थित गर्दै लैजाने निर्णय गरिएको छ।
सिधाकुराले हटायो मिथ्या भिडियो,"काठमाडौं : सिधाकुरा डटकमले 'भ्रष्टाचारका चार सय मुद्दा ढिसमिस गर्न सर्वोच्च अदालतका न्यायाधीशसहित डिल' शीर्षको समाचारभिडियो हटाएको छ। उसले वेबसाइट, युट्युब र सामाजिक सञ्जालबाट उक्त सामग्रीलाई हटाएको हो। सिधाकुराले समाचार प्रकाशित गरेर द डार्क फाइलको शृंखला स्थगित भएको जानकारी दिएको छ। प्रेस काउन्सिलबाट प्राप्त पत्रअनुसार अध्ययन र अनुसन्धान प्रक्रिया अघि बढेको भन्दै हाललाई सो शृंखलाका प्रकाशित सामग्रीको प्रकाशन र प्रसारण स्थगन गरिएको सिधाकुराले समाचारमा भनेको छ। अवहेलना मुद्दामा सर्वोच्च अदालतले पनि 'सिधाकुरा'का प्रकाशकलाई बयानको लागि बोलाउने आदेश दिएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासले उक्त आदेश दिएको हो। प्रेस काउन्सिल नेपाल अध्यक्ष बालकृष्ण बस्नेतले अडियोसहितको सामग्री प्रसारण हुनासाथ प्रथम दृष्टिमै अपुष्ट र शंकास्पद ठानेको बताए। 'काउन्सिलको प्रारम्भिक अनुगमनले तथ्यगत रुपमा त्रुटिपूर्ण र असन्तुलित देखिएपछि त्यसलाई नरोक्दा थप आघात पुग्ने ठानी निर्देशन दिएका थियौं,' उनले भने। प्रविधिको दुरुपयोग हुन नदिन यो घट्नाले सबैलाई पाठ सिकाएको उनको भनाइ छ। यसअघि काउन्सिलले उक्त समाचार आएकै दिन त्यसलाई हटाउन २४ घण्टे अल्टिमेटम दिएको थियो। आचारसंहिता उल्लंघनको गम्भीर उल्लंघनमा एकैपटक यो समाचार हटाउन दिएको काउन्सिलको यो नौलो अभ्यास भएको अध्यक्ष बस्नेतले बताए। सिधाकुरा डटकमको समाचारले अदालतको अपहेलना भएको भन्दै त्यसका प्रकाशक युवराज कँडेलविरुद्ध प्रतिवेदन निवेदनमार्फत आइतबार सर्वोच्च अदालतमा मुद्दा दर्ता भएको थियो। सर्वोच्चका उपरजिस्ट्रार गोविन्दप्रसाद घिमिरेले आइतबार अपहेलना मुद्दा दर्ता गरेका हुन्। मुद्दामा हदैसम्मको सजायको माग गरिएको छ। सिधाकुरा डटकमले सर्वोच्चका वरिष्ठतम् न्यायाधीश आनन्दमोहन भट्टराईसहित,अन्नपूर्ण मिडिया नेटवर्कका अध्यक्ष रामेश्वर थापा, कान्तिपुर मिडिया ग्रुपका अध्यक्ष कैलाश सिरोहिया,अन्नपूर्ण पोस्ट्का विशेष संवाददाता सुरेन्द्र काफ्ले,वरिष्ठ अधिवक्ताद्वय हरि उप्रेती र किशोर विष्टको नाम जोडेर कीर्ते अडियो बनाई तथ्यहीन सामग्री प्रसारण गरेको छ। त्यसको न्यायिक र कानुनी क्षेत्रबाट तीव्र विरोध हुँदै आएको छ। अख्तियार दुरुपयोग अनुसन्धान आयोगले पनि भ्रामक समाचार प्रकाशनप्रसारण गर्ने संस्थालाई कानुनबमोजिम कारबाही गर्न माग गरेको छ। वरिष्ठतम् न्यायाधीश,कानुन व्यवसायी, सञ्चार व्यवसायी र सञ्चारकर्मीमाथि अतिरञ्जित लाञ्छना लगाइएको समाचारलाई लिएर न्यायाधीश समाज नेपाल, नेपाल बार एसोसिएसन, सर्वोच्च बारलगायतले आपत्ति जनाएका छन्। यसअघि तथ्यगत आधार र प्रमाणबिनै व्यक्ति र सम्मानित संस्थाको मर्यादा,प्रतिष्ठामा आँच आउने समाचार सामग्री प्रसारण गर्नु आचारसंहिताको गम्भीर उल्लंघन र प्रेस स्वतन्त्रताको चरम दुरुपयोग भन्दै भ्रामक अडियो हटाउन प्रेस काउन्सिल नेपालले कडा निर्देशन दिएको थियो। सिधाकुरा डटकमले त्यसलाई अस्वीकार गरेको थियो। काउन्सिलले सोमबार नै उक्त अनलाइनका सम्पादक,कार्यक्रम प्रस्तोतासञ्चालकलाई आधारप्रमाणसहित उपस्थित हुन पत्राचार गरेको छ।"
"सुहाङ नेम्वाङकाे अग्रता कायमै, यस्ताे छ पछिल्लाे मत परिणाम",इलाम : इलाम२ उपनिर्वाचनको मतगणना अन्तिम चरणमा पुगेको छ। नेकपा एमालेका सुहाङ नेम्वाङले २२ हजार ४९२ मत ल्याएर अग्रता कायमै राखेका छन्। मुख्य प्रतिद्वन्द्वी नेपाली कांग्रेसका डम्बर खड्काले १६ हजार २२८ मत ल्याएका छन्। सुहाङले डम्बरलाई ६ हजार २६४ मतान्तरले पछि पारेका छन्। त्यस्तै स्वतन्त्र उम्मेदवार डेकेन्द्र सिंह लिम्बुले १० हजार २५१ मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले ३ हजार ७६८ मत ल्याएका छन्।
मंगलबार देशका यी स्थानमा हुने छ वर्षा,"काठमाडौं : मंगलबार देशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार देशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। लुम्बिनी, मधेश, सुदूरपश्चिम र कोशी प्रदेशका केही स्थानहरू र बाँकी भूभागको थोरै स्थानहरूमा हावाहुरीको सम्भावना रहेको छ। मंगलबार राति कोशी, गण्डकी र कर्णाली प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ। गण्डकी प्रदेशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। लुम्बिनी, मधेश, सुदूरपश्चिम र कोशी प्रदेशका केही स्थानहरू र बाँकी भूभागको थोरै स्थानहरूमा हावाहुरीको सम्भावना रहेको छ।"
सिधाकुरा डटकमको मिथ्या भिडियोबारे अनुसन्धान गर्न प्रहरीलाई सर्वोच्चको निर्देशन,"काठमाडौं : सर्वोच्च अदालतले सिधाकुरा डटकमले प्रकाशनप्रसारण गरेको भिडियो सामग्रीको अनुसन्धान गर्न निर्देशन दिएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासले सोमबार उक्त आदेश दिएको हो। 'श्रब्य दृष्यमा उठाइएको विषयवस्तुको सत्यतथ्य तथा प्राविधिक पक्षको समेत विस्तृत अनुसन्धान हुनुपर्ने देखिँदा सो सम्बन्धमा आवश्यक अनुसन्धान गरी प्रचलित फौजदारी कानुनको उल्लंघन गरेको देखिएमा कानुनबमोजिम कारबाहीसमेत अगाडि बढाउनु र सोको प्रतिवेदनसहितको जानकारी १५ दिनभित्र महान्यायाधिवक्ताको कार्यालयमार्फत यस अदालतमा पेस गर्नु भनी प्रहरी महानिरीक्षकलाई लेखी पठाउने,' आदेशमा भनिएको छ। त्यस्तै सर्वोच्चका उपरजिस्ट्रार गोविन्दप्रसाद घिमिरेले आइतबार दर्ता गरेको अवहेलना मुद्दालाई अदालतको फौजदारी दायरीमा दर्ता गर्न पनि निर्देशन दिइएको छ। त्यतिमात्र होइन, सिधाकुरा डटकमलाई २४ घन्टाभित्र प्रकाशितप्रसारित सामग्री हटाउन निर्देशन अदालतले निर्देशन दिएको छ। 'निवेदनको अन्तिम निर्णय नभएसम्म उत्पादन, प्रशारण, पुनः प्रसारण लगायत सार्वजनिक गर्ने कुनै कार्य नगर्नू नगराउनु,' आदेशमा भनिएको छ। त्यस्तै सामग्रीको प्रकृति र संवेदनशिलतालाई हेर्दा त्यस्तो सामग्रीसँग सम्बन्धित समाचारको निरन्तर सम्प्रेषणबाट अदालतप्रतिको आमधारणामा भ्रम उत्पन्न भई न्याय सम्पादनमा निरन्तर अवरोध उत्पन्न हुने स्थिति देखिएकाले प्रत्यर्थीले प्रसारण गरेको सामग्री प्रकाशन प्रशारण नगर्नु नगराउनु भनी आम सञ्चार जगतको ध्यानाकर्षण गराइएको छ।"
भ्रामक समाचार प्रकाशित गर्ने 'सिधाकुरा'लाई कारबाही गर्न अख्तियारको माग,"काठमाडौं : अख्तियार दुरूपयोग अनुसन्धान आयोगले सिधाकुरा डटकमको प्रकाशित तथा प्रसारित समाचारप्रति गम्भीर ध्यानाकर्षण गरेको छ। आयोगले 'सिधाकुरा' अनलाइमाथि छानबिन गरी कानुनबमोजिम कडा कारवाही गर्न माग गरेको छ। आयोगले सोमबार प्रेस विज्ञप्तिजारी गर्दै सर्वोच्च अदालतको संवेधानिक इजलासबाट निर्क्यौल भइसकेका फैसला अनुरुपको काम कारवाही अवलम्बन गर्ने एवं आफ्नो अधिकार क्षेत्र भित्रको उजुरी उपर अनुसन्धान एवं अभियोजन गर्नु बाहेकका अन्य कुनै क्रियाकलापमा आयोग संलग्न हुने विषय कल्पनासमेत गर्न नसकिने जनाएको छ। सिधाकुरा डटकमको भाग३ मा प्रसारितप्रकाशित 'भ्रष्टाचारका चार सय मुद्दा ढिसमिस गर्न सर्वोच्च अदालतका न्यायाधीशसहित डिल' शीर्षकमा सामाजिक सञ्जालमा प्रकाशित सामग्रीमा आयोगको स्टिङ अपरेसन टोलीको एक सदस्यको बयान फेर्न भन्ने एवं सो सामग्रीका विभिन्न भागमा अख्तियार दुरूपयोग अनुसन्धान आयोगको नाम उल्लेख भएको विषयमा गम्भीर ध्यानाकर्षण भएको हो। विज्ञप्तिमा भनिएको छ,'सिधा कुरा डट कम समाचारको ३ भागमा प्रसारित प्रकाशित 'भ्रष्टाचारका चार सय मुद्दा ढिसमिस गर्न सर्वोच्च अदातलका न्यायाधीश सहित डिल' शिर्षकमा सामाजिक सञ्जालमा प्रकाशित सामग्रीमा अख्तियार दुरुपयोग अनुसन्धान आयोगको स्टिङ अपरेसन टोलीको एक सदस्यको बयान फेर्न भन्ने एवं सो सामग्रीका विभिन्न भागमा अख्तियार दुरुपयोग अनुसन्धान आयोगको नाम उल्लेख भएको विषयमा आयोगको गम्भिर ध्यानाकर्षण भएको छ ।' आयोगले भ्रामक क्रियाकलापमा आयोगको कुनै संलग्नता नरहेको जनाउँदै भ्रामक सामग्री प्रसारण प्रकाशन गर्ने माथि छानविन गरी कानुन बमोजिम कारवाही गर्न समेत माग गरेको छ। 'अख्तियार दुरुपयोग अनुसन्धान आयोगले सार्वजनिक पद धारण गरेको व्यक्तिले भ्रष्टाचार गरी अख्तियारको दुरुपयोग गरेको सम्बन्धमा नेपालको संविधान, अख्तियार दुरुपयोग अनुसन्धान आयोग ऐन, २०४८ लगायत प्रचलित अन्य कानून बमोजिम अनुसन्धान गरी भ्रष्टाचार गरेको देखिएमा संलग्न व्यक्ति उपर कानून बमोजिम अधिकार प्राप्त अदालतमा मुद्दा दायर गर्दै आएको छ,'विज्ञप्तिमा भनिएको छ,' सम्मानित सर्वोच्च अदालतको संवैधानिक इजलासबाट निक्यौल भइसकेको फैसला अनुरुपको काम कारवाही अवलम्वन गर्ने एवं आफ्नो अधिकारक्षेत्र भित्रको उजुरी उपर अनुसन्धान एवं अभियोजन गर्नु बाहेकका अन्य कुनै क्रियाकलापमा आयोग संलग्न हुने विषयमा कल्पनासम्म गर्न नसकिने हुँदा यस्ता भ्रामक क्रियाकलापमा आयोगको कुनै संलग्नता नरहेको व्यहोरा जानकारी गराईन्छ । साथै,यस प्रकारका भ्रामक सामग्री प्रसारण प्रकाशन गर्ने माथि छानविन गरी कानुन बमोजिम कारवाही गर्न समेत सम्बन्धित निकायलाई आयोग अनुरोध गर्दछ।'"
सामसङको 'ग्यालेक्सी एम ५५ फाइभ जी' सार्वजनिक,"काठमाडौं : सामसङले ग्यालेक्सी एम ५५ फाइभ जी बजारमा ल्याएको छ। सामसङको ग्यालेक्सी एम सेरिजका नवीनतम विशेषताहरूले प्रयोगकर्ताहरूलाई अनुपम स्मार्टफोन अनुभव, सुपर एमोलेटेड प्लस डिस्प्ले, धेरै टिक्ने ब्याट्री र शक्तिशाली प्रोसेसरहरू प्रदान गर्नेछन्। ग्यालेक्सी एम ५५ फाइभ जीमा आइकोनिक ग्यालेक्सी सिग्नेचर डिजाइन, भव्यता र सोफिस्टिकेशन पाउन सकिन्छ। मात्र ७८ एमएमको चौडाइका साथ सुपर स्लिक र हल्का वजनले यसको प्रयोगलाई अझै सहज बनाएको कम्पनीको भनाइ छ। यो स्मार्टफोन हल्का हरियो र डेनिम ब्ल्याक (कालो) दुई आर्कषक रंगहरूमा उपलब्ध छन्। ५००० एमएएच ब्याट्री भएको ग्यालेक्सी एम ५५ फाइभ जीले विस्तारित ब्राउजिङ, गेमिङ र बिन्ज बाचिङ सेसनको लागि लामो समयसम्म चल्ने पावर प्रदान गर्दछ। ४५ वाट सुपरफास्ट चार्जिङले प्रयोगकर्ताहरूले कम समयमा नै मोबाइल चार्ज गरी दिनभर कनेक्टेड रहन सक्छन्। १२० हट्ज रिफ्रेस रेट भएको ६७ इन्च फुल एचडीसुपर एमोलेटेड प्लस डिस्प्लेका साथ ग्यालेक्सी एम ५५ फाइभ जीले उच्च गुणस्तरको इमर्सिभ दृश्य प्रदान गर्दछ। १००० निट्सको हाई ब्राइटनेस मोड र भिजन बुस्टर प्रविधिको साथ प्रयोगकर्ताहरूले उज्यालो घाममा पनि आफ्नो मनपर्ने कन्टेन्टको मजा लिन सक्छन्। यसमा उच्च रिजोल्युसन, शेकफ्री भिडियो र फोटोहरूको लागि ५० एमपी नो शेक क्यामेरा पाउन सकिन्छ। नाइटोग्राफी र इमेज क्लिपर र अब्जेक्ट इरेजर जस्ता एआइ इन्ह्यान्सड सुविधाहरूको साथ प्रयोगकर्ताहरूले जस्तोसुकै प्रकाशको अवस्थाहरूमा पनि उत्कृष्ट शटहरू खिच्न सक्छन्। यो फोनमा भएको भ्वाइस फोकस जस्ता आविष्कारले फोन कल गर्दा अरु वरपरका आवाजहरूलाई ब्लक गरी आवाज प्रष्ट बनाइदिन्छ। यसले उपभोक्ताका क्यिर कलिङको अनुभवलाई नै पुनः परिभाषित गरिदिएको कम्पनीले बताएको छ। डिफेन्सग्रेड नक्स सेक्युरिटी र सामसङ नक्स भल्टको साथ प्रयोगकर्ताहरूले हार्डवेयर र सफ्टवेयर आक्रमणहरूविरुद्ध कडा सुरक्षा पाउन सक्छन्। यसमा भएको क्विक सेयरले टाढाबाट पनि कुनै पनि उपकरणसँग तत्काल फाइल सेयर गर्ने सुविधा प्रदान गर्दछ। ग्यालेक्सी एम ५५ फाइभ जीको ८२५६ जिबी संस्करणको मूल्य ४८ हजार ९९९ रुपैयाँ र १२२५६ जिबी संस्करणको मूल्य ५३ हजार ९९९ रुपैयाँ निर्धारण गरिएको छ। देशभरका आधिकारिक सामसङ स्टोरहरूमा उपलब्ध सामसङ इन्टा फाइनान्स सेवाको साथ यो फोनलाई आफ्नो नागरिकताको साथमा प्रति महिना २ हजार ४४९ रूपैयाँबाट शून्य प्रतिशत ब्याजदरमा सजिलो एएमआइमा प्राप्त गर्न सकिने कम्पनीको भनाइ छ।"
तेस्रो लगानी सम्मेलन : उद्योग विभागबाट ९ अर्ब १३ करोड विदेशी लगानी स्वीकृत,"काठमाडौं : तेस्रो लगानी सम्मेलनमा उद्योग विभागबाट ९ अर्ब १३ करोड बराबरको विदेशी लगानी स्वीकृत भएको छ। काठमाडौंमा जारी सम्मेलनमा उद्योग,वाणिज्य तथा आपूर्तिमन्त्री दामोदर भण्डारीले सोमबार तीनजना लगानीकर्तालाई स्वीकृतिको पत्र हस्तान्तरण गरेका हुन्। भक्तपुरमा लगानी कम्पनी स्थापनाका लागि ६ अर्ब, काठमाडौंमा व्यवसायिक भवन निर्माणका लागि ३ अर्ब, संयुक्त अधिराज्यको एकेलस इनर्जी लिमिटेडको ८५ प्रतिशत र कैलालीको मोहन्याल गाउँपालिकाको १५ प्रतिशत लगानीमा दुई सय किलोवाट क्षमताको जलविद्युत् आयोजना निर्माणका लागि ७ करोड ६६ लाख र ललितपुरमा होटल तथा रेस्टुरेन्ट निर्माणका लागि ६ करोड २५ लाख बराबर लगानी स्वीकृत भएको छ । यसैगरी विभागले स्वचालित मार्ग (अटोमेटिक रुट) मार्फत विदेशी लगानी स्वीकृति हुने प्रणालीको उद्घाटन गरेको छ ।"
कांग्रेस मकवानपुरका कोषाध्यक्ष गौतम पदमुक्त,"मकवानपुर : नेपाली कांग्रेस मकवानपुरले कोषाध्यक्ष होमनाथ गौतमलाई पदमुक्त गरेको छ। केही दिन अघि बसेको कांग्रेस जिल्ला कार्यसमितिको पूर्ण बैठकले उनलाई पदमुक्त गर्ने निर्णय गरेको सभापति बुद्ध लामाले जानकारी दिए। नियमित बैठकमा नआउने, पदीय जिम्मेवारी बहन नगर्ने र पटकपटक पत्राचार गर्दा समेत वेवास्ता गर्ने गरेकोले गौतमलाई जिम्मेवारीबाट हटाइएको उनले बताए। उहाँ निष्क्रिय हुनुभयो, कोषाध्यक्ष नै निष्क्रिय हुँदा पार्टीका हरेक गतिविधि सञ्चालन गर्न कठिनाइ भएको भन्ने सुझाव जिल्ला कार्यसमितिको पूर्ण बैठकमा उठेपछि उहाँलाई पदमुक्त गर्ने निर्णय भयो। प्रवक्ता अर्जुन प्रसाद चौलागाईंले भने। उनले चाँडै नै अर्को व्यक्तिलाई कोषाध्यक्षको जिम्मेवारी प्रदान गरिने समेत बताए। गौतमलाई २०७८ चैतमा कांग्रेस मकवानपुरले कोषाध्यक्ष पदमा मनोनीत गरेको थियो। उनी १४ औँ महाधिवेशनका निर्वाचित जिल्ला सदस्य हुन्।"
रामेछापमा पहिलोपटक जुनारमा ट्याग,"रामेछाप : जुनार बगैँचालाई थप व्यवस्थित गर्ने उद्देश्यले रामेछापमा पहिलो पटक जुनारको बोटमा ट्याग लगाउने कार्यको थालनी भएको छ। रामेछाप नगरपालिका७ ओख्रेनीका जुनार कृषक रामकुमार कार्कीको बगैंचामा रहेका जुनारका बोटमा नम्बरिङ गरी जुनारको बोटमा ट्याग लगाउन थालिएको हो। स्थानीय विपीन भट्टराईले भने, जुनारको बोटमा ट्याग लगाएर नम्बरिङ गरेपछि आफ्नो बगैँचामा कति बोट जुनार छन् भन्ने किसालाई यकीन हुने र कति नं बोटको जुनार कस्तो फल्यो, बोट तथा उमेरअनुसार फल दियो कि दिएन भन्ने कुरालाई सहज बनाउनेछ। त्यसैगरी कुन बोटमा कस्तो रोग लागेको छ त्यसलाई के उपचार गर्न सकिन्छ भन्ने जस्ता कुराहरूको जानकारी यो ट्यागले दिने भएको हुँदा यो आवश्यकता महसुस गरेर जुनार कृषकले आफ्नै लगानीमा जुनारका बोटमा ट्याग लगाउन सहज होस् भनी यो अभियान थालिएको हो। त्यति मात्र होइन जुनार कृषक घर नभएको अवस्थामा प्राविधिक पुगे भने पनि यति नं को बोटमा यस्तो रोग लागेको छ भनेर टेलिफोनबाट पनि भन्न र उपचार गराउन सकिन्छ। यसरी ट्याग लगाउँदा जुनारलाई ब्राण्डिङ र बजारीकरणमा पनि सहज हुने भएकाले जानकारको अनुरोधमा आफूले यो कार्यको सुरुआत गरेको ओख्रेनीका जुनार कृषक कार्कीले बताए। सो नगरपालिकालाई प्रधानमन्त्री कृषि आधुनिकीकरण परियोजनाले जुनार जोनका रुपमा काम गर्दै आइरहेको छ। जुनारको पहिचान बनाउन सफल बन्दै गएको यस जिल्लाका सबै जुनार बगैँचामा यसरी ट्याग लगाउने तयारी भइरहेको प्रधानमन्त्री कृषि आधुनिकीकरण परियोजनाका प्रमुख थिरलाल गैरेले बताए। अहिले प्रधानमन्त्री कृषि आधुनिकीकरण परियोजना र कृषि ज्ञानकेन्द्रको प्राविधिक सहयोगमा ट्याग लगाउने काम सुरु भएको हो। यसपछि कुन बोटमा कस्तो जुनार फलिरहेको छ भन्ने कुरा मोबाइलमा स्क्यान गरेर थाहा पाउने प्रविधि पनि भित्र्याउने तयारी पनि भइरहेको प्रमुख गैरेले बताए। अहिले सुरुआतीको चरणमा कृषकलाई सहज होस् भनेर आफूले एकमा ट्याग निःशुल्करुपमा जुनार कृषकलाई उपलब्ध गराएको रामेछापकाठमाडौं सिर्जनशील समाजका अध्यक्ष तथा स्थानीय विपीन भट्टराईले बताए। ट्याग लगाउने कामको शुभारम्भ गदै रामेछापका नगर प्रवक्ता समीर कार्कीले रामेछाप नगर क्षेत्रभित्रका सबै जुनारका रुखमा ट्याग लगाउने कार्य आगामी आर्थिक वर्षबाट कार्यान्वयन हुनेगरी नगरपालिकाले पनि योजनामा राख्ने प्रतिबद्धता व्यक्त गरे।"
रिडीतम्घास सडक एक महिना बन्द हुने,गुल्मी : मदन भण्डारी राजमार्गअन्तर्गत रिडीतम्घास सडक एक महिना बन्द हुने भएको छ। रिडीदेखि बलेटक्सारसम्मको २५ किलोमिटर सडक स्तरोन्नति तथा कालोपत्रे गर्न लागिएकाले सडक बन्द हुने जिल्ला प्रशासन कार्यालय गुल्मीले जनाएको छ। जिल्ला प्रशासन कार्यालय गुल्मीले एक सूचना जारी गर्दै सडक यही वैशाख १७ गतेदेखि जेठ १५ गतेसम्म बिहान १० बजे देखि ४ बजेसम्म र राति १० बजेदेखि बिहान ४ बजेसम्म सडक बन्द हुने जनाएको छ। अहिले उक्त सडकका केही ठाउँमा कडा चट्टान फोर्न र सडकको ग्रेड मिलाउने कार्य गर्न धमाधम भइरहेको छ। २०७९ फागुन २८ गते सम्झौता भई २०८२ साल फागुन २५ गतेसम्म काम सम्पन्न गर्ने गरि समान्तर इलाइट जेभीले निर्माणको जिम्मा पाएको छ। उक्त निर्माण कम्पनी एक अरब ५० करोड ४८ लाख ३२ हजार ९ सय ५९ रुपैयाँको लागतमा सडक स्तरोन्नति र कालोपत्रे गर्ने गरी ठेक्का सम्झौता भएको थियो। मदन भण्डारी राजमार्ग अन्तर्गतको रिडीतम्घास सडक हुँदै तम्घास बुटवल दैनिक दर्जनौं सवारी आवतजावत गर्ने गर्दछन्। यो बन्द भएसँगै वैकल्पिक सडक प्रयोग गरेर यात्रा गर्न जिल्ला प्रशासन कार्यालय गुल्मीले आग्रह गरेको छ।
बझाङमा एकीकृत समाजवादीसहित ९ दलको जमानत जफत,बझाङ : बझाङमा कूल खसेको मतमध्ये सदर २९ हजार ७०५ मतको १० प्रतिशत मत नल्याउने उम्मेदवारको जमानत जफत हुने भएको छ। कूल खसेको मतमध्ये १० प्रतिशत मत ल्याउन नसके जमानत जफत हुने कानुनी व्यवस्था छ। यहाँ ९ दलको जमानत जफत भएको हो । ११ हजार ६१३ मत ल्याएर बझाङमा एमाले उम्मेदवार दमन भण्डारी निर्वाचित हुँदा यहाँका ६ दलले ५० मत पनि पाउन सकेनन् । ६१ हजार ७ सय ६८ मतदातामध्ये ३० हजार ३ सय २८ जनाले मतदान थिए । ती मध्ये २९ हजार ७०४ मत सदर भएको थियो । सदर भएको मतमध्ये सबैभन्दा धेरै एमालेले पाउँदा सबै भन्दा कम नेसनल रिपब्लिक नेपाल पार्टीले पायो । उडिरहेको माहुरी चुनाव चिन्ह लिएर निर्वाचनमा होमिएका कमल घर्ती मगरले २ मत मात्रै पाए । नेकपा एकीकृत समाजवादीका दिलबहादुर सिंहले २ हजार ५१४ मत पाए। यसैगरी नेपाल मजदुर किसान पार्टीका खगेन्द्रबहादुर शाहीले २४ मत पाउँदा जनमत पार्टीकी सुशीला देवी विष्टले २६ मत पाइन् । संघीय लोकतान्त्रिक राष्ट्रिय मञ्चका दीपकबहादुर खड्काले २८ मत पाउँदा राष्ट्रिय मातृभूमि पार्टीमा गजेन्द्रबहादुर थापाले ३५ मत पाए । बझाङ उपनिर्वाचनमा जनता समाजवादी पार्टी नेपालका रामबहादुर जाग्रीले ४४ मत पाए । ११ दलका उम्मेदवारमध्ये विजयी भएको एमाले दोस्रो भएको कांग्रेस र तेस्रो स्थानमा रहेको माओवादी बाहेक सबैको जमानत जफत भएको छ।
रातु नदी सभ्यताको दोहन तीव्र : जिसस प्रमुख र पत्रकारलाई खोलामै आक्रमणको प्रयास,"काठमाडौं : महोत्तरीको बर्दिबासस्थित रातु नदी सभ्यता अन्तर्गतको रातु खोला क्षेत्रबाट तस्करहरूले नदीजन्य पदार्थको दोहन तीव्र परेका छन्। क्रसर माफियाहरूले प्राकृतिक स्रोतको दोहन गरेर मालामाल भइरहेका छन्। अन्न र पानी नपाएर नागरिक पिरोलिएका छन्। तस्करहरूले दिनदाहाडै रातु खोलाको वरिपरिबाट २०३० फिट गहिरो खाल्टो हजारौं घनमिटर नदी जन्य पदार्थ खनेर तस्करी गरिरहेका छन्। नशालु पदार्थको सेवन गर्दै माफियाहरूले गुण्डागर्दी शैलीमा स्थानीयलाई त्रासमा राखेर रातदिन नदीजन्य पदार्थको दोहन गरिरहेका अनुगमनका खटिएकाहरू नै बताउँछन्। सूचना पाएर अवैध उत्खननको अनुगमन गर्न पुगेका जिल्ला समन्वय समिति महोत्तरीका प्रमुख समुनलाल कर्ण र पत्रकार विशाल बस्नेतमाथि बिहीबार किसानगरस्थित रातु नदीको तटबन्ध नजिकै माफियाले आक्रमणको प्रयास गरेका थिए। आफूलाई मनकामना क्रसर उद्योगको सञ्चालक बताउने प्रकाश खड्काले आक्रमणको प्रयास गर्दै समाचार संकलनमा अवरोध गर्नुको साथै सञ्चार सामग्री समेत खोस्ने प्रयास गरेको पीडित पत्रकारले प्रहरीमा दिएको उजुरीमा उल्लेख छ। यस घटना लिएर महोत्तरीको प्रहरी, प्रशासनको बैठक बसेको जनाइएको छ। बर्दिबास नगरपालिकाले चालु आवका लागि मुख्य बहाव क्षेत्रबाट नदीजन्य पदार्थ उत्खननका लागि ठेक्का लगाएको थियो। त्यस ठेक्का विरुद्ध सर्वोच्च अदालतमा परेको रिट माथि वैशाख १८ गते पूर्ण सुनुवाइ हुँदैछ। फागुन २० गते सर्वोच्च अदालतले अल्पकालीन आदेश जारी गर्दै रातु खोला उत्खनन बन्द गर्न भनेको थियो। तर, तस्करहरूले कानुन हातमा लिँदै रातारात खोला र बगर खनिरहेका छन्। सर्वोच्च अदालतमा रिट निवेदन हालेका समूहका शंकर महतोका अनुसार रातु खोला र बगरबाट गहिरो खाल्टो खन्दै बालुवा, गिट्टीको दोहन गरिरहेका छन्। कानुनी राज्यमा पनि माफिया र गुन्डाहरूको साम्राज्य फस्टाएको छ। यो क्रम २५ वर्षदेखि चल्दै आएको छ। प्रहरी प्रशासन र स्थानीय सरकार उनीहरूको अगाडि निरीह जस्तै छन्। खोला उत्खनन रोक्न नागरिकहरू सर्वोच्च अदालतमा छन्। अवैध रुपमा लगाएको खोला उत्खननको ठेक्का विरुद्धमा हामी अदालत गएका छौं, महतोले भने, हाम्रो दाबीलाई मध्यनजर गरेर सर्वोच्चले तत्कालका लागि उत्खननमा रोक लगायो। तर, त्यसको पनि कार्यान्वयन भएको छैन। सर्वोच्च अदालतले आफूहरूलाई न्याय दिलाउने भन्दै बर्दिबासबासी न्यायको पर्खाइमा छन्। तर, रातु खोला र त्यस वरिपरिको बगरबाट माफियाहरूले युद्धस्तरमा बालुवागिटी निकालिरहेको रिट निवेदक महतोले बताए। उनले भने, एक प्रकारले सार्वजनिक सम्पत्तिको डकैती जारी भइरहेको छ। तर, प्रहरी प्रशासन र स्थानीय सरकार चुप लागेर बसेको छ। यसबारे महोत्तरीका राजनीतिक दलहरूले शनिबार जिल्ला समन्वय समितिका प्रमुख, सीडीओ, एसपीलाई ध्यानाकर्षण गराएको उनले बताए। नेकपा माओवादी केन्द्रका महोत्तरी जिल्ला इन्चार्ज राजु खड्काले रातु खोलामा सार्वजनिक सम्पत्तिको ब्रह्मलुट धन्दा फस्टाएको बताए। तर प्रहरी, प्रशासन र स्थानीय सरकारको मौन भने अचम्म खालको रहेको सुनाए। हात्तीका हात्ती डुब्ने र बस्तीका बस्ती बिलाउने खाल्टो खनिँदैछ। यति भनेपछि प्रहरीप्रशासन र स्थानीय जनप्रतिनिधिहरूको सेटिङ बारे भन्नु पर्छ र ? उनले प्रश्न गर्दै भने, रातु खोलाको बालुवागिट्टी हिरा जस्तै बहुमूल्य छ। त्यसैले माफियाहरूले त्यसको दोहन गरिरहेको छ। उनका अनुसार अवैध कामको उजागर गर्न, नियन्त्रण गर्नका लागि स्थलगत रिपोर्टिङ गर्न र अनुगमन गर्न पुगेका पत्रकार र जिल्ला समन्वय समितिका अध्यक्षमाथि नै माफियाले दुर्व्यवहार र आक्रमणको प्रयास गर्छ र प्रहरी प्रशासनले दोषीलाई पक्राउ गर्दैन भने हामीले के बुझ्ने ? गुण्डागर्दीको आडमा बर्दिबास नगरक्षेत्रमा खोला दोहन भइरहेको भन्दै उनले भने, यहाँ क्रप्सन र क्राईम पोल्टिक्सले शीर उठायो। यो प्रहरी प्रशासनलाई चुनौती नै हो। गाउँगाउँमा प्रहरी, प्रशासन, स्थानीय सरकारका प्रतिनिधि हुँदा हुँदै माफियाहरूले सार्वजनिक सम्पतिको डकैती गर्नु सोचनीय विषय बनेको उनले बताए। अढाई दशकदेखि रातु नदी सभ्यताको तीव्र दोहनले नदी वरिपरिका २५ हजार विघा उब्जाउ भूमि मरुभूमीकरण बनिसकेको छ। ३५ वटा बस्तीका ७५ हजार स्थानीय बर्सेनि प्राकृतिक प्रकोप बाढीको कटान, डुवानले पीडित छन्। चुरे क्षेत्रबाट बग्ने खोला दोहनले अन्न अभाव र पिउने पानीको चरम हाहाकार भइरहेको चुरे विज्ञ डा विजय कुमार सिंहले बताए। उनले भने, चुरे क्षेत्रका वन, नदीनाला, खाला संरक्षण नभए मधेश मरुभूमिकरण बन्दै जान्छ। घटनाको कडा निन्दा र विरोध जिल्ला समन्वय समितिका अध्यक्ष र पत्रकारमाथि भएको घटनाको चौतर्फी निन्दा र कडा विरोध भएको छ। नेपाल पत्रकार महासंघ महोत्तरी, चुरे नदी प्रणाली संरक्षण सरोकार पत्रकार समाज जनकपुरधाम, बर्दिबास नगर पत्रकार सञ्जालले अलग अलग प्रेस विज्ञप्ति जारी गर्दै दुर्व्यवहार र आक्रमणको कडा शब्दमा भर्त्सना र विरोध गरेको हो। दोषीलाई तुरुन्त पक्राउ गरेर कारवाही गर्न माग गरिएको छ। जिल्ला समन्वय समिति महोत्तरीका अध्यक्ष सुमन लाल कर्णले खोला दोहन गर्नेहरूलाई कानुनी दायरामा ल्याउन प्रहरी प्रशासनलाई जानकारी गराएको बताए। हामी कसैको डर, त्रासले तर्सिदैनौं र डराउँदैनौं, अध्यक्ष कर्णले भने, कानुनी व्यवस्थाको डर नभएसम्म नीति नियमको परिपालन हुँदैन। कानुन कार्यान्वयनमा जाँदा धेरै अवरोधहरू आउँछन्। हामी सबै एक भएर त्यसको सामना गर्दै समस्याको समाधान गर्छौं। जिल्ला प्रहरी कार्यालय महोत्तरीका एसपी नकुल पोखरेलले दुर्व्यवहार र आक्रमणको घटना बारे जानकारी पाएलगत्तै प्रहरीले दोषीको खोजी गरिरहेको बताए। उनले भने, दोषीलाई पक्राउ गर्न प्रहरी सक्रिय भएको छ। गुन्डागर्दी गर्नेलाई कारबाही गरेर तिनीहरूको मनोवल निरुत्साहित गर्छौं।"
"श्रीलंकामा जन्मदर घट्यो, मृत्युदरमा वृद्धि","काठमाडौं : श्रीलंकाको जन्मदरमा ब्यापक गिरावट आएको छ। सन् २०२० देखि श्रीलंकाको जन्मदर निरन्तर घटिरहेको एजेन्सीहरूले उल्लेख गरेका छन्। श्रीलंकाका रजिस्ट्रार जनरल विभागका एक वरिष्ठ अधिकारीका अनुसार जन्मदरमा गिरावट आउनुको साथै मृत्युदर बढेको हो। वरिष्ठ डेपुटी रजिस्ट्रार जनरल, महान्यायाधिवक्ता लक्षिका गणपोलाले सन् २०२० अघि वार्षिक जन्मदर तीन लाख २५ हजार रहे पनि हालः सन् २०२३ मा घटेर दुई लाख ८० हजार पुगेको बताए। उनले वार्षिक मृत्यु बढेर एक लाख ८० हजार पुगेको बताए। सन् २०२० अघि यो संख्या एक लाख ४० हजार थियो। यो प्रवृत्तिले श्रीलंकाको जनसंख्या वृद्धिमा प्रतिकूल असर पार्ने उनको भनाइ छ।"
"सुहाङ नेम्वाङले फेरि बढाए मतान्तर, यस्तो छ पछिल्लो मत परिणाम",इलाम : इलाम२ को उपनिर्वाचनमा नेकपा एमालेका उम्मेदवार सुहाङ नेम्वाङ फेरि मतान्तर बढाएका छन्। नेम्वाङ कांग्रेस उम्मेदवार डम्बर खड्काभन्दा ५ हजार ३०२ मतले अघि छन्। यसअघि उनीहरूबीच करिब ५ हजारको मतान्तर रहेको थियो। पछिल्लो मत परिणामअनुसार सुहाङले १४ हजार ६१३ मत ल्याएका छन् भने डम्बरले ९ हजार ३११ मत ल्याएका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ८ हजार ५७० मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले २ हजार ५७ मत ल्याएका छन्।
म्याग्दीका लेकाली क्षेत्रमा ढकायो टिप्ने चटारो,"म्याग्दी : म्याग्दीका लेकाली क्षेत्रका वनजंगलमा ढकायो टिप्न थालिएको छ। तरकारीको रूपमा प्रयोग गरिने ढकायो टिप्न यतिबेला जिल्लाका उच्च पहाडी क्षेत्रमा बस्ने स्थानीयलाई चटारो छ। जिल्लाको कुइनेमंगले, कुइनेखानी, चौरखानी, ढाँड, दुवाडी, घ्यासीखर्क, पात्लेखर्क, चिमखोला, मल्कबाङ, मलम्पार, मुदी, खिबाङ, बगर, लुलाङ, गुर्जा लगायत गाउँबस्तीका स्थानीयले ढकायो टिप्ने गरेका छन्। रघुगङ्गा गाउँपालिका८ कुइनेमंगलेका जीवन छन्त्यालले अहिले लेकाली क्षेत्रका जंगलहरूमा ढकायो टिप्ने चटारो बढेको बताए। एकप्रकारको जंगली साग ढकायोका पात र डाँठलाई तरकारीको रूपमा प्रयोग गर्ने गरिएका उनले बताए। त्यसलाई गुन्द्रक बनाएर बेमौसममा समेत उपभोग गर्ने गरिन्छ। सो गुन्द्रुक उपहारका रुपमा देशका विभिन्न भूभाग र विदेशमा समेत लैजाने चलन रहेको कुइनेमंगलेका नरे छन्त्यालले जानकारी दिए। उनका अनुसार वैशाखदेखि असारको पहिलो हप्तासम्म ढकायोसँगै निउरो, वनलसुन, वनधनिया, टुसा, च्याउसमेत संकलन गर्ने गरिएको उनले बताए।"
समाजवादीको नेतृत्वमा सरकार बन्छ कि भनेर कतिपयलाई पोल्न थालेको छ : माधव नेपाल,"काठमाडौं : नेकपा एकीकृत समाजवादीका अध्यक्ष माधव कुमार नेपालले पार्टीका लागि पद महत्वपूर्ण नभए पनि सत्तासमिकरणमा सम्मानजनक व्यवहार हुनुपर्ने बताएका छन्।अखिल नेपाल महिला संघ (समाजवादी),काठमाडौं जिल्ला कमिटीले सोमबार काठमाडौंमा आयोजना गरेको कार्यक्रममा अध्यक्ष नेपालले प्रत्येक पार्टीको आआफ्नो मर्यादा,सम्मान,स्वाभिमान र चाहना हुने भएकाले सबैलाई राम्रोसँग सन्तुलन गर्दै अघि बढ्नुपर्ने बताएका हुन्। पूर्वप्रधानमन्त्री समेत रहेका नेपालले आफूहरूले अहिले उचित व्यवस्थापन र सम्मान मात्रै खोजेको धारणा राखे । समाजवादी पार्टीको नेतृत्वमा सरकार बन्छ की भनेर कतिपयलाई पोल्ने गरेको उनले बताए। त्यस्तै उनले चार दल सम्मीलित समाजवादी मोर्चा बनेको र जिल्ला तहको कार्यक्रम गर्ने तयारी भएको जानकारी दिँदै मोर्चामा आउन चाहनेलाई स्वागत गर्ने र आउन नचाहनेलाई पनि गाली नगर्ने धारणा राखे। उनले मुलुकको राजनीतिलाई सहि दिशामा लैजान गम्भीरतापूर्वक आवश्यक भूमिका निर्वाह गर्ने जिकिर गरे।"
"इलाम२ मा एकीकृत समाजवादीलाई धक्का, जितबहादुर भन्छन् हाम्रो मत बिक्री भयो","इलाम : गत संघीय निर्वाचनको समानुपातिकमा ५८६ मत ल्याएको नेकपा एकीकृत समाजवादीले यसपटक आधा मत गणना सम्पन्न हुँदा इलाम निर्वाचन क्षेत्र२ बाट २८१ मत प्राप्त गरेको छ। यसपटक ६ हजार मत कटाउने लक्ष्यसहित चुनावी मैदानमा उत्रिएका नेकपा एसका उम्मेदवार जितबहादुर राईले आफ्नो मत बिक्री भएको प्रतिक्रिया दिए। उनले भने, 'हाम्रो मत सबै किनिदिएछ।' नेकपा एसले इलामको चुलाचुली गाउँपालिकाबाट राम्रो मत पाउने अपेक्षा राखे पनि त्यहाँ २२३ मतमात्रै एसको पक्षमा खसेको छ। फाकफोकथुम गाउँपालिकाबाट १७ मत, माङ्सेबुङ गाउँपालिकाबाट २०, माइ नगरपालिकाबाट २० र देउमाई नगरपालिकाको एक नम्बर वडाको मत गणना सकिदा १ मतमात्रै पाएको निर्वाचन अधिकृतको कार्यालयले जनाएको छ। वाम गठबन्धन भएको भए एमालेका वरिष्ठ नेता झलनाथ खनालले इलाम २ बाट उम्मेदवार बन्न रहर गरेका थिए। मनोनयन दर्ता गर्न उम्मेदवार राईसँगै उपस्थित भएका वरिष्ठ नेता खनालले 'नामै जितबहादुर काफी छ। परिणाम आएपछि सबै चकित खान्छन्' भनेका थिए। नेकपा एसका एक समर्थकले भने, 'परिणामले कार्यकतालई नै चकित बनाएको छ अहिले।'"
दूधकोशी किनारमा बोलेरो दुर्घटना हुँदा २ जनाको मृत्यु,"भोजपुर : भोजपुरको आमचोक गाउँपालिका८, दुम्मानाको पारकुवामा भएको बोलेरो दुर्घटनामा परी दुई जनाको मृत्यु भएको छ। सोमबार बालंखाबाट दुम्माना हुँदै मैयुटारतर्फ गइरहेको को १ ज २६१७ नम्बरको बोलेरो जीप दुधकोशी किनारमा दुर्घटनाग्रस्त हुँदा आमचोक गाउँपालिका१० पाङचाकी २७ वर्षीया रुना राईको घटनास्थलमै र जीपमा सवार ३३ वर्षीया शान्ति राईको उपचारका क्रममा मृत्यु भएको हो। चालकसहित १४ जना सवार जीप दुर्घटनामा परि घाइतेहरूको तत्काल उद्धार गरि उपचारका लागि धरानस्थित विपी कोइराला स्वास्थ्य विज्ञान प्रतिष्ठान पुर्याइएको जिल्ला प्रहरी कार्यालय भोजपुरका सूचना अधिकारी प्रहरी निरीक्षक दल कुमार राईले जानकारी दिए। जीप अनियन्त्रित भई करिब २ सय मिटर तल खसेको प्रहरी निरिक्षक राईले बताए। घाइते हुनेमा धरान ५ सुनसरीकी ७ वर्षीया आशिका राई, ५० वर्षीय खानुहाङ राई, आमचोक गाउँपालिका १० का सफल राई, ६० वर्षीय वीर बहादुर राई, ३० वर्षीय सुमन राई, ६ वर्षीया सृष्टि राई, ३१ वर्षीया सरस्वती राई, ६ महिने बालक अनरप राई, बोलेरो चालक धरान १३ सुनसरीका ३६ वर्षीय प्रकाश राई, १३ वर्षीय साईमन राई, १३ वर्षीया लिजा राई र धरान ५ कै ३५ वर्षीया सृजना राई रहेका छन्।"
"डम्बर खड्काले कटाए १० हजार मत, सुहाङभन्दा साढे ५ हजार बढी मतले पछि",इलाम : इलाम२ को उपनिर्वाचनमा नेकपा एमालेले अग्रता कायमै राखेका छन्। एमाले उम्मेदवार सुहाङ नेम्वाङले कांग्रेस उम्मेदवार डम्बर खड्काभन्दा ५ हजार ५८५ मतले अघि छन्। पछिल्लो मत परिणामअनुसार सुहाङले १५ हजार ६५३ मत ल्याएका छन् भने डम्बरले १० हजार ६८ मत ल्याएका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ८ हजार ६८९ मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले २ हजार ५८५ मत ल्याएका छन्।
बागलुङका एक लाख ३१ हजार पशुलाई लगाइयो खोप,"बागलुङ : बागलुङमा एक लाख ३१ हजार पाँच सय ७४ पशुचौपायालाई विभिन्न रोगविरुद्धको खोप लगाइएको छ। जिल्लाका १० स्थानीय तहमध्ये छ पालिकामा कुकुर, भैसी, राँगा, गोरु, बाख्रा र बङ्गुरलगायतका पशुलाई विभिन्न रोगविरुद्धको खोप लगाइएको हो। संघ, प्रदेश र स्थानीय सरकारसँगको समन्वयमा जिल्लाका १० वटै स्थानीय तहका दुई लाख ३५ हजार पशुमा खोप लगाउने लक्ष्यअनुसार खोप अभियान सञ्चालन गरिराखेको भेटेरिनरी अस्पताल तथा पशुसेवा विज्ञ केन्द्र बागलुङका प्रमुख ऋषिराम सापकोटाले जानकारी दिए। पशुचौपायामा देखिने खोरेत, रेबिज, चर्चरे, भ्यागुते, पिपीआर र स्वाइन फिवर लगायतका खोप लगाइएको सापकोटाको भनाइ छ। गत माघ महिनादेखि सुरु गरिएको खोप अभियानमा हालसम्म ढोरपाटन नगरपालिका, जैमिनी नगरपालिका, निसीखोला गाउँपालिका, तमानखोला गाउँपालिका र बरेङ गाउँपालिका पशुलाई खोप लगाइसकेको भेटेरिनरी अस्पताल तथा पशुसेवा विज्ञ केन्द्रका पशु स्वास्थ्य अधिकृत केशवराज शर्माले जानकारी दिए। भेटेरिनरी अस्पताल तथा पशु सेवा विज्ञ केन्द्रले हालसम्म १८ हजार दुई सय ९६ गाईगोरु र २९ हजार छ सय १५ राँगा भैँसीलाई खोरेतविरुद्धको खोप लगाएको छ। करिब ६४ हजार दुई सय १७ बाख्रा र १० हजार पाँच सय ३२ भेडालाई पिपिआर खोप लगाएको पशु स्वास्थ्य अधिकृत शर्माको भनाइ छ। त्यसैगरी सात सय २८ बङ्गुरलाई स्वाइन फिवर र छ सय ८८ बङ्गुरलाई खोरेतविरुद्धको खोप लगाइएको छ। छ स्थानीय तहका सात हजार चार सय ९८ कुकुरलाई रेबिजविरुद्धको खोप लगाइएको शर्माले जानकारी दिए। यतिबेला गलकोट नगरपालिका र ताराखोला गाउँपालिकामा खोप अभियान सञ्चालन भइरहेको छ। बागलुङ र काठेखोलामा वैशाख १८ गतेदेखि खोप लगाउन सुरु गरिने कार्यालय प्रमुख सापकोटाको भनाइ छ। भेटेरिनरी अस्पताल तथा पशु सेवा विज्ञ केन्द्रले अगुवा कृषकसँग छलफल, राजनीतिक दल, जनप्रतिनिधिलगायतसँग विभिन्न छलफल र परामर्श सम्पन्न गरेपछि हरेक स्थानीय तहका पशुचौपायाको तथ्यांक संकलन गरेर किसानका घरघरमै पुगेर खोप लगाउने काम गरेको हो। केन्द्रबाट हरेक स्थानीय तहमा दुई समूहमा खटिएका प्राविधिक तथा स्वास्थ्यकर्मीको टोलीले १५१५ दिनसम्म घरदैलोमै खोप अभियान सञ्चालन गरेका थिए। अघिल्ला वर्षमा पशुलाई खोप लगाउँदा दूध घटाउँछ, बिरामी पर्छन् भनेर नमान्ने कृषक पनि यस वर्ष उत्साहका साथ अभियानमा सहभागी भएको सापकोटाले बताए। गत वर्ष पशुमा देखिएको लम्पीस्किन रोगका कारण तर्सिएका किसान खोपकै कारण उक्त रोगबाट पशुलाई जोगाउन सकिएपछि अन्य रोगको खोप पनि लगाउनुपर्नेमा सहमत भएर थप सजग भएको उनको भनाइ छ। गाई, बाख्रा र भैँसीमा बेलाबेलामा देखिने सङ्क्रमणबाट आजित भएका किसान यसपटक आफ्ना पशुलाई खोप लगाइदिनु पर्यो भन्दै भेटेरिनरी अस्पताल आउन थालेको सापकोटाले बताए। सापकोटाले भने, जिल्लाका १० वटै पालिकाका करिब साढे दुई लाख पशुलाई पोख लगाउने योजना थियो, सबै गाउँगाउँमा पशु प्राविधिक खटाएर खोप लगाएका हौँ, अब केही पालिकामा लगाउनै बाँकी छ, जेठको अन्तिमसम्म सकिनेछ। रासस"
मुस्ताङमा अवैध रूपमा ल्याइएको घरेलु मदिरा नष्ट,जोमसोम : मुस्ताङमा अवैध घरेलु मदिरा नष्ट गरिएको छ। म्याग्दी हुँदै अवैध रुपमा मुस्ताङतर्फ ल्याउँदै गरिएको घरेलु मदिरा म्याग्दी र मुस्ताङको सीमा नाका घाँसामा प्रहरीले नष्ट गरेको हो। चालु आर्थिक वर्ष २०८००८१ को साउनदेखि वैशाख १६ गतेसम्म ७ पटक गरी म्याग्दी हुँदै मुस्ताङतर्फ ल्याउँदै गरिएको ३५० लिटर अवैध घरेलु मदिरा प्रहरीले बरामद गरी नष्ट गरेको जिल्ला प्रहरी कार्यालय मुस्ताङका प्रहरी नायव उपरीक्षक भोजराज पाण्डेयले जानकारी दिए। म्याग्दी र मुस्ताङको सीमाक्षेत्र घाँसामा म्याग्दी हुँदै विभिन्न सवारी साधनमा लुकाईछिपाई विभिन्न व्यक्तिहरूले अवैध घरेलु मदिरा ल्याउने गरेको प्रनाउ पाण्डेयले बताए। अवैध घरेलु मदिरा र मासुजन्य पदार्थहरूको निगरानी गरी आवश्यक प्रक्रिया पुगे नपुगेको प्रमाणित भएपछि मात्र यसप्रकार सामग्री ल्याउन अनुमति दिने गरिएको छ। यसैगरी नेपालचीन उत्तरी कोरला नाकाबाट ल्याइएको अवैध ३२ कार्टुन मदिरा सीमा क्षेत्रमा खटिएका संयुक्त सरक्षाकर्मीले नियन्त्रणमा लिएका छन्। मुस्ताङका प्रमुख जिल्ला अधिकारी जनराज पन्तले सीमा नाकाबाट व्यापारिक प्रयोजनका लागि अवैध मदिरा ल्याउने गरेको सूचना पाएपछि चीनबाट ल्याइएका मदिरा त्यहाँ खटिएका सुरक्षाकर्मीले बरामद गरेको बताए। चीनबाट कोरलानाका हुँदै ल्याइएको मदिरा गुणस्तर मापन गर्न प्रयोगशालामा पठाइएको र खान योग्य भएमा अन्तशुल्क अनुमतिसहित अन्तःशुल्क स्टीकरण लगाएर बेच्न पाईने प्रजिअ पन्तले जानकारी दिए। ल्याब परीक्षण ठिक भएमा लिलाम गरी अन्तःशुल्क लिएर सम्बन्धित व्यक्तिलाई बेच्न दिइने र ल्याब फेल भएमा नष्ट गरिने प्रजिअ पन्तको भनाइ छ।
घुससहित पक्राउ परेका वडा अध्यक्षविरूद्ध भ्रष्टाचार मुद्दा दायर,काठमाडौं : अख्तियार दुरूपयोग अनुसन्धान आयोगले कपिलवस्तुको महाराजगञ्ज नगरपालिका वडा नम्बर २ का वडा अध्यक्ष उजेल अलीविरुद्ध भ्रष्टाचार मुद्दा दायर गरेको छ। आयोगले वडा अध्यक्ष अलीविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेले घरबाटो सिफारिस दिने प्रयोजनार्थ सेवाग्राहीसँग १५ हजार घुस लिएको पुष्टि भएकाले अध्यक्ष अलीविरुद्ध आज विशेष अदालत काठमाडौंमा आरोपपत्र दायर गरेको जानकारी दिए। घिमिरेका अनुसार आयोगको टोलीले चैत्र १८ गते वडा अध्यक्ष अलीलाई १५ हजार रुपैयाँ घुससहित नियन्त्रणमा लिएको थियो। उनीविरुद्ध १५ हजार विगो माग गरिएको छ।
३ वर्षीया बालिका हत्या अभियोगमा दुई जना पक्राउ,गोलबजार : सिरहामा ३ वर्षीया बालिकाको हत्या अभियोगमा प्रहरीले दुई जनालाई पक्राउ गरेको छ। सिरहा नगरपालिका१८ जरुवा लक्ष्मिनियाँ टोलका रमेश यादवकी ३ वर्षीया छोरी रिया कुमारीको हत्या अभियोगमा छिमेकी ४७ वर्षीया सोनादेवी र उनकी छोरी पूजाकुमारी यादवलाई पक्राउ गरी आज सार्वजनिक गरिएको प्रहरीले जनाएको छ। घटनामा संलग्न भएको आशंका गरिएका सोनादेवीका श्रीमान् धनिकलाल यादव भने फरार छन्। गत बुधबार बिहानदेखि हराइरहेकी रियाको शव खोजतलासका क्रममा दुई दिनपछि शुक्रबार राति छिमेकी धनिकलाल यादवको घरमा फेला परेको जिल्ला प्रहरी कार्यालय सिरहाका सूचना अधिकारी प्रहरी नायव उपरीक्षक मुक्तिनाथ सापकोटाले जानकारी दिए। दुई परिवारबीच घरायसी झगडाहुँदै आएकाले सोही रिसइबीका कारण बालिकाको हत्याभएको हुनसक्ने प्रहरीको अनुमान छ।
इंगल्यान्डको सी टोलीसँग खेल्न नेपालको तयारी पूरा,"काठमाडौं : नेपाली राष्ट्रिय फुटबल टिमले इंगल्यान्डको सी टोलीसँग मैत्रिपूर्ण खेल खेल्नका लागि प्रशिक्षण सम्पन्न गरेको छ। टिमले सोमबार भद्रकालीस्थित नेपाल आर्मीको ग्राउण्डमा प्रशिक्षण गरेको हो। वैशाख २४ गते इंगल्यान्डमा खेल हुने तालिका छ। खेलका लागि एन्फाले एक साता अघिदेखिमात्रै तयारी थालेको थियो। खेलका लागि नेपाली राष्ट्रिय टोलीका प्रमुख प्रशिक्षक भिनसेन्जो अल्बर्टो एनेसले २८ सदस्यीय टोलीको घोषणा गरिसकेका छन्। टोलीमा गोलरक्षकका रूपमा अभिषेक बराल, विशाल सुनार, किरण चेम्जोङ र सन्तोष महत रहेका छन्। त्यसैगरी रक्षापंक्तिमा अभिषेक लिम्बु, अनन्त तामाङ, विमल पाण्डे, विशाल बस्नेत, छिरिङ लामा, रोहित चन्द, सनिश श्रेष्ठ, सौभाग्य राई, अजय चौधरी र योगेश गुरुङ रहेका छन्। मध्यपंक्तिमा भरत खवास, लाकेन लिम्बु, मणिकुमार लामा, मनिष डाँगी, उत्सव राई, फत्तेमान घले र रोहन कार्की रहेका छन्। त्यस्तै अञ्जन बिष्ट, दीनेश हेन्जन, गिलेस्पीजंग कार्की, हिसुब थपलिया, समिर तामाङ, सञ्जिव बिष्ट र राजेश परियारलाई समेटिएको छ।"
जसपाको राष्ट्रिय महाधिवेशन प्रतिनिधि निर्वाचन निर्देशिका पारित,"काठमाडौं : जनता समाजवादी पार्टी (जसपा) नेपालको प्रथम राष्ट्रिय महाधिवेशन प्रतिनिधि निर्वाचन निर्देशिका पारित भएको छ। पार्टी केन्द्रीय कार्यालय बालकुमारीमा हालै बसेको बैठकले विभिन्न पार्टीको तहगत समिति, निकाय, भ्रातृ संगठन, पेसागत संघ संगठनबाट प्रतिनिधि निर्वाचन गर्ने निर्देशिका पारित गरेको सो पार्टीका प्रचारप्रसार तथा प्रकाशन विभाग प्रमुख पूर्ण बस्नेतले जानकारी दिए। उनका अनुसार निर्देशिकाले राष्ट्रिय महाधिवेशनको प्रतिनिधि निर्वाचित गर्दा कम्तीमा एक तिहाई महिलासहित विविधता प्रतिविम्बित हुने गरी विभिन्न जातीयसामाजिक समूहबाट समावेशी हुनेगरी निर्वाचन गर्ने प्रावधान राखेको छ। त्यसैगरी स्वच्छ, निष्पक्ष तथा पारदर्शी ढंगले प्रतिनिधि निर्वाचन गराउन आवश्यकता अनुसार केन्द्रीय निर्वाचन तदर्थ समिति र प्रदेशमा प्रदेश निर्वाचन तदर्थ समिति गठन गरिने भएको सो पार्टीले जनाएको छ। प्रतिनिधि छनोट भएपछि आगामी जेठ १५ गतेसम्म संगठन विभागले अभिलेखीकरण गर्ने र केन्द्रीय निर्वाचन समितिले अन्तिम नामावली सूची प्रकाशन गर्ने बस्नेतले बताए। सो पार्टीको महाधिवेशन आउँदो जेठ २० देखि ३० गतेसम्म सञ्चालन हुने जनाइएको छ।"
"सेयर बजारमा सामान्य अंकले सुधार, २ अर्ब ९५ करोडको कारोबार","काठमाडौं : अघिल्लो कारोबार दिन आइतबार दोहोरो अंकले बढेको नेप्से परिसूचक आज सामान्य अंकले बढेर बन्द भएको छ। नेप्से ००७ अंकले बढेर १९८०३४ विन्दुमा कायम भएको छ। आइतबार १४३३ अंकले बढेको थियो। सेन्सेटिभ इण्डेक्स ०३२ प्रतिशतले बढेर ३५१९५ विन्दुमा कायम भएको हो। नेप्से सामान्य अंकले बढेपनि कारोबार रकम अघिल्लो कारोबार दिनभन्दा बढेको छ। यसदिन ३१७ स्क्रिप्सको ७३ लाख ४१ हजार १७७ कित्ता सेयर २ अर्ब ९५ करोड ९४ लाख ५८ हजार ५०१ रुपैयाँमा खरिदबिक्री भए। आइतबार २ अर्ब ६८ करोड मूल्य बराबरको सेयर कारोबार भयो। आज दुई कम्पनीको मूल्य सकारात्मक सर्किट लेभलमा कारोबार भयो। पोखरा फाइनान्स,जानकी फाइनान्सको सेयर १० प्रतिशतले बढेको हो। यसैगरी नेपाल फाइनान्सको ९९८ प्रतिशतले बढ्दा गुराँस लघुवित्त वित्तीय संस्थाको ७६१ र सप्तकोशी डेभलपमेन्टको ६९९ प्रतिशतले मूल्य बढेको हो। १७ करोड बढिको कारोबार गरी पोखरा फाइनान्स शीर्षस्थानमा रह्यो। नेपाल फाइनान्सको १४ करोडको सेयर कारोबार हुँदा जानकी फाइनान्सद र गोर्खाज फाइनान्सले ९९ करोडको सेयर कारोबार गरे। मल्टिप्रपोज फाइनान्सको ७ करोड बराबरको कारोबार भयो। ४ समूहका उपसूचक बढ्दा ९ समूहका उपसूचक भने नकारात्मक देखिएका छन्। यसदिन फाइनान्स उपसमूहको सूचक भने ४१७ प्रतिशतले बढ्यो। कारोबारमा आएका ९९ स्क्रिप्सको मूल्य बढ्दा १२८ वटाको मूल्य घट्यो भने १७ वटाको मूल्य स्थिर रह्यो।"
तिब्बतसँगको व्यापारिक सम्बन्ध थप उचाइमा पुग्छ : उद्योगमन्त्री,"काठमाडौं : उद्योग,वाणिज्य तथा आपूर्तिमन्त्री दामोदर भण्डारीले नेपाल र चीनको स्वशासित क्षेत्र तिब्बतबीचको व्यापारिक सम्बन्ध आगामी दिनमा नयाँ उचाइमा पुग्ने विश्वास व्यक्त गरेका छन्। व्यापार तथा निकासी प्रवद्र्धन केन्द्रको आयोजनामा भृकुटीमण्डपमा सोमबारदेखि सुरु भएको १७ औँ नेपाल चीन (तिब्बत) आर्थिक तथा व्यापार मेलाको उद्घाटन समारोहमा बोल्दै मन्त्री भण्डारीले दुई देशबीचको व्यापारिक सम्बन्ध थप उचाइमा पुग्ने बताएका हुन्। 'चीनको स्वशासित क्षेत्र तिब्बतबीचको सांस्कृतिक सम्बन्धलाई हिमालयको दुवैतर्फ विद्यमान व्यापारिक अवसरलाई सदुपयोग गर्ने हाम्रा व्यवसायीका कारण द्विपक्षीय आर्थिक सम्बन्धलाई पनि हिमालयजस्तै अटल बनाएको छ ,'उनले भने। नेपाल र चीन इतिहासको लामो कालखण्डदेखि नै नजिकको व्यावसायिक सहयात्री रहेको उल्लेख गदै मन्त्री भण्डारीले उच्च हिमालय र कठीन भौगोलिक अवस्थिति नेपालचीन व्यापारमा कहिले पनि बाधाका रुपमा नरहेको बताए । उनले भने,'हाम्रा पुर्खाहरुले यी बाधाहरूलाई हिमालय वारपार द्विपक्षीय व्यापार अभिवृद्धि गर्ने अवसरका रुपमा लिए त्यस कठीन समयमा त्यतिबेला यातायातका आधुनिक साधन उपलब्ध थिएनन् ।' नेपाल र चीन सदैव सुख दुःखमा साथ दिने अनन्य मित्रका रुपमा रहेका चर्चा गर्दै मन्त्री भण्डारीले चीनको स्थायित्व,एकता र समृद्धि सदैव नेपालको अन्तरमनको चाहना रहँदै आएको उल्लेख गरे। । नेपाल सदैव एक चीन नीतिको समर्थक रहँदै आएको उल्लेख गर्दै उनले भने,'चीनको एकता र अखण्डतालाई मन,वचन र कर्मले प्रतिबद्ध रहेको यस अवसरमा उल्लेख गर्न चाहन्छु ।' रेलवे सञ्जालबाट चीनको मुख्यभूमि चीन र तिब्बत जोडिएको उल्लेख गर्दै मन्त्री भण्डारीले त्यहाँ बढिरहेको आर्थिक गतिविधि र प्रगतिबाट रेलवे नेटर्वकले भविष्यमा हिमालयलाई पार गर्ने विश्वास व्यक्त गरे। उनले चीनसँग नेपालको व्यापारघाटा बढ्दै गइरहेको सन्र्दभमा त्यहाँको बजारलाई हेरी चिनियाँ लगानी औद्योगिक उत्पादनको विकास र विस्तार गर्न सकिने तथा यसबाट द्विपक्षीय व्यापारमा अभिवृद्धि हुँदै नेपालको निर्यात मुख्य भूमि चीन र तिब्बतमा बढ्न सक्ने बताए। व्यापार मेला दुई देशबीच व्यापार प्रवद्र्धन गर्ने महत्वपूर्ण औजारका रुपमा रहने उल्लेख गर्दै मन्त्री भण्डारीले भने,'म आशा गर्दछु कि यसप्रकारका व्यापार मेलाले पनि हामी दुई छिमेकी देशबीच व्यापार वृद्धि गर्न सहयोगी हुनेछ र व्यापारी समुदायलाई नयाँ क्रेता, नयाँ बजार र नयाँ व्यापार गन्तव्य पहिल्याउन फाइदायोग्य हुनेछ ।' कार्यक्रममा तिब्बत सरकारका उपप्रमुख लान फुकुआनले नेपाल र तिब्बतबीचको व्यापारिक सम्बन्धमा जोड दिँदै दुई देशका व्यवसायीबीचमा असल व्यापारिक सम्बन्ध बनाएर आयात तथा निर्यातमा सहकार्य गर्नु सुझाए। आजदेखि सुरु भएको मेला यही वैशाख २२ गतेसम्म सञ्चालन हुनेछ । मेलामा ५० चिनियाँ र १५ नेपाली व्यापारिक कक्ष राखिएका छन् । नेपाली कक्षहरुमा नेपालबाट चीन निर्यात हुने करिब ४० प्रकारका निर्यातयोग्य वस्तु राखिएका छन् ।"
भोजपुरमा जीप दुर्घटना,भोजपुर : भोजपुरको आमचोक गाउँपालिका वडा नम्बर८ तारकुवामा जीप दुर्घटना भएको छ। दुर्घटनामा केही व्यक्ति हताहत भएको अन्नपूर्णका भोजपुर संवाददाता प्रदीप चन्द्र राईले जानकारी दिएका छन्। जीप दूधकोशी नदी किनारामा खसेको छ। घटनाको थप विवरण आउन बाँकी छ।
उपचार खर्च जुटाउन जहानै सडक निर्माणमा,"गोरखा : रुकुमपश्चिमका २२ वर्षका दाउद बुढा अहिले गोरखाको न्याकफेदीमा सडक खन्ने काममा व्यस्त छन् । नेपाली सेनाले जिम्मा लिएको सो सडकको पहाड फुटाउने काममा उनी मात्र होइन, उनका बुवा नर्द बुढा, जेठा दाइ शेखर बुढा, दिदी मनमती बुढाथोकी, भिनाजु विजय बुढाथोकी सो सडकमा काम गरिरहेका छन् । उनीहरू विगत तीन वर्षदेखि यस सडकमा काम गरिरहेका छन् । दाउद १४ वर्षकै हुँदा बुवासँग काम गर्न हिँडेका थिए । त्यतिबेला उनका बुवा दार्चुलाको तिंकर सडक निर्माणको काम गर्दथे । तर, बेस्सरी बिरामी भएपछि उनी उपचार गर्न काठमाडौंं गए । काठमाडौंंले ठीक गर्न नसकेपछि फेरि उपचारका लागि भारत गए । दिल्लीमा धेरैपटक उनको अप्रेसन पनि गरियो, तर अझैसम्म पूर्ण रूपमा ठीक भएको छैन । पेटको अप्रेसन गरेर ६ महिनासम्म आईसीयूमा राखेर उपचार भयो । ३० लाखभन्दा धेरै त काठमाडौंमै खर्च भयो । सबैले आस मारेका थिए, उनकी दिदी मनमती भन्छिन्, काठमाडांैले इन्डिया लैजानू भन्दियो । इण्डियामा पछिल्लोपल्ट अस्ति मंसिरमा पनि दुई पटक अप्रेसन भयो । त्यो पनि बिग्रियो । फेरि जेठमा बोलाएको छ । काम नगर भनेको टेर्दैन । दाउदको घाँटीमा अहिले पनि बाहिरबाट प्वाल पारेको घाउ ट्वाङ्ङ देखिन्छ । पेट र घाँटीको असफल अप्रेसन गरे पनि दाउदलाई बिरामी जस्तो बनेर घरमा रल्लिएर बस्न मन लाग्दैन । त्यसैले बुवा, दाइ, दिदीभेनाको पछि लागेर काममा हिँडेका छन् । उपचार खर्च धेरै चाहिन्छ, त्यही भएर काम गर्न आएको हो, उनी भन्छन्, बुवा र दाइले दुःखले कमाएको पैसाले मात्र पुग्दैन, त्यसैले धेर थोर भए पनि सघाउ हुन्छ भनेर म पनि काममा आएको हुँ । उनी यसअघि बुवाकै टिममा रहेर डोल्पा सडकमा काम गर्दथे । डोल्पा सडकमा काम गर्दा पेट दुखेर मुच्र्छा परेर ढलेछु । काठमाडौंं लगेर आईसीयूमा भर्ना गरेछन्, उनी भन्छन्, त्यहाँँ ६ महिनासम्म आईसीयूमा बसेर उपचार गर्दा पनि निको भएन । भारत लगेर उनको उपचार पनि गरियो । तर निको भएन । अस्ति मंसिरमा नि दुईफेर अप्रेसन गरेको, अझै भएन । फेरि जेठमा आऊ भनेको छ, उनले भने, जेठमा इन्डिया जान खर्च धेरै चाहिन्छ, त्यसैले काम गर्न आएको हो । बिरामी भएर ६ वर्षसम्म काम नगरी आराम गरेर बसेको उनको भनाइ छ । उनका बुवाले यसअघि नेपाली सेनाले जिम्मा लिएको दार्चुला र डोल्पाको सडक निर्माणमा काम गरिसकेका छन् । अहिले विगत तीन वर्षदेखि उनको जहान, परिवारै गोरखाको बेनीघाट, आरुघाट, लार्के सडकको काममा छन् । पहाड फुटाएर सडक खन्ने काममा धेरै जोखिम हुन्छ । काम गर्नुभन्दा नि बिस्फोट गरेपछि माथिका ढुंगाहरू सबै धराप भएर बसेका हुन्छन् । कतिबेला खस्छ पत्तै हँुदैन । त्यसबाट बच्नै गाह्रो हुन्छ, उनले भने । नेपाली सेनाले तिब्बतको सीमा जोड्ने योजनाका साथ विगत सात वर्षदेखि जोडतोडले बेनिघाट, आरुघाट, लार्के सडक निर्माणको काम गरिरहेको छ । पृथ्वी राजमार्गको बेनिघाटदेखि आरुघाट, आर्खेत, सोती हुँदै हावा डाँडासम्मको ६२ किलोमिटर सडक निर्माणको काम सडक विभाग स्वयंले गरेको थियो ।"
किराँत धर्म गुरूको वडामा थेगिमको पक्षमा मतको वर्षा,"इलाम : किरात धर्मगुरु आत्मनन्द लिङदेन र गुरूआमा पवित्रहाङमाको वडामा पहिचानको नारासहित चुनावी मैदानमा उत्रिएका मुढा चिन्हका स्वतन्त्र उम्मेदवार डकेन्द्र सिंह थेगिमको पक्षमा मतको वर्षा भएको छ । धर्म गुरू र गुरूआमाको मतदान केन्द्र वडा नम्बर ५ बाट ८८ प्रतिशत मत खसेको छ । वडा नम्बर ५ मा भने मुढाले १०३२ मत प्राप्त गर्यो । यहाँ एमालेले ६९ र कांग्रेसलाई ४९ मत गएको छ । अन्य वडामा भने मुढाको उपस्थिति कमजोर देखिएको छ । गाउँपालिकामा मुडा चिह्नमा थेगिमले २ हजार ६३९ मत पाए । वडा नम्बर १ मा कांग्रेस अघि छ । यहाँ थेगिमले ३७२ मतमात्र प्राप्त गरे । कांग्रेसले ४३६ र एमालेले ४११ मत प्राप्त गरेको छ । वडा नम्बर २ मा थेगिम तेस्रो स्थानमा रहे । उनले ३१७ मत प्राप्त गरे । यहाँ पहिलो दल एमाले उमेदवार सुहाङ नेम्वाङले ५८६ मत प्राप्त गर्दा कांग्रेसको उमेदवार डम्बर खड्काले ३५१ मत पाए । गाउँपालिकामा ६ वडा रहेको छ । वडा नम्बर ३ मा सुहाङले ५१९, खड्काले ३१३ तथा थेगिमले ६४० मत पाए । वडा नम्बर ४ मा एमाले ४१६, कांग्रेस ११८ तथा मुडाले १६२ मत प्राप्त गर्यो । वडा नम्बर ६ मा भने अवस्था उल्टियो । थेगिमले ११६ मत प्राप्त गर्दा सुहाङले ५९० तथा खड्काले २१३ मत प्राप्त गरे । माङ्सेवुङमा रास्वपा उमेदवार मिलन लिम्बुले २४३ मत प्राप्त गरे । त्यसपालिकामा १२ हजार ५३६ मतदाता रहेका छन् । निर्वाचन आयोगको अनुसार यहाँ ७ हजार २०५ मत खसेको थियो ।"
"सडक स्तरोन्नतिका क्रममा वडाध्यक्षमाथि हातपात, दुई जना महिला पक्राउ","विराटनगर : सडक स्तरोन्नतिका क्रममा विवाद हुँदा मोरङको सुनवर्षी नगरपालिका९ का वडाध्यक्ष ध्रुवकुमार सिंहमाथि हातपात भएको छ। वडा कार्यालयसँगको सहकार्यमा बिर्ताविश्वकर्माकुडेली सडक स्तरोन्नतिको काम अघि बढाइएपछि स्थानीय विरोधमा उत्रिएका थिए। त्यस क्रममा वडाध्यक्षसँग विवाद भएको थियो। सडक अतिक्रमण गरेर स्थानीयले बनाएका घर टहरा भत्काउन सुरु गर्नासाथ विवाद बढेर जाँदा आइतबार साँझ वडाध्यक्ष सिंहमाथि हातपात एवं दुर्व्यवहार भएको प्रहरीले जनाएको छ। प्रहरीका अनुसार सार्वजनिक सडक अतिक्रमण गरेर वनबासी ऋषिदेवले बनाएको टहरा भत्काउने क्रममा स्थानीय ५०६० जना महिलाले अवरोध गरेका थिए। विकास निर्माणमा अवरोध नगर्न आग्रह गर्दा महिलाको भीडले वडाध्यक्षलाई हातपात एवं दुर्व्यवहार गरेको प्रहरीको भनाइ छ। वडाध्यक्षलाई अभद्र व्यवहार गर्ने दुई जना महिलालाई पक्राउ गरिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार पक्राउ पर्नेमा ३५ वर्षीया निर्मला ऋषिदेव र अर्की ६२ वर्षीया निर्मला ऋषिदेव रहेका छन्। नियन्त्रणमा लिइएका निर्मलाद्वयलाई सम्झाइबुझाइ गरेर छाड्ने प्रहरीको तयारी थियो। तर, विवाद समाधान नभएपछि दुवै जनालाई इलाका प्रहरी कार्यालय रंगेली ल्याइएको छ। उनीहरुलाई वडाध्यक्षसँग सहमति गराएर छाड्ने कि मुद्दा चलाउने भन्ने निष्कर्षमा प्रहरी पुगिसकेको छैन। उनीहरू विरुद्ध वडाध्यक्षले पनि जाहेरी दिएका छैनन्। डीएसपी बस्नेतले घटनाका सम्बन्धमा थप अनुसन्धान भइरहेको जानकारी दिए।"
हात्तीबाट जोगाउन सामुदायिक वनमा बेसार खेती,"झापा : झापामा जंगली हात्तीको आतंकले यहाँका कृषक आजित बनेका छन्। भारतबाट प्रवेश गरेका जंगली हात्तीको बथान मेचीनगरको बाहुनडाँगी नाका हुँदै अहिले चारकोशे जलथल जंगललाई आफ्नो रैथाने बास स्थान बनाएर बसेको छ। भद्रपुर, कचनकवल, हल्दिबारी र बाह्रदशी पालिकाले घेरिएको जलथल जंगलमा २२ सामुदायिक वन पर्छन्। सामुदायिक वन उपभोक्ता समूह र त्यहाँका कृषकले लगाएको अन्नबाली हात्तीले कुल्चिएर र खाएर बर्सेनि क्षति पुयाउँदै आएको छ। जसका कारण वन उपभोक्ता समूह र कृषकहरू हात्ती विकल्पसँगै माइकेनिया मिक्रान्था र तीतेलहरा वनमारा मिचाहा प्रजातिको न्यूनीकरण र व्यवस्थापन गर्ने योजना बनाएर अघि बढेको पाइएको छ। अहिले वन उपभोक्ता समूहहरू जंगलभित्रै वैकल्पिक खेतीको रूपमा अर्गानिक बेसार (हल्दी) खेतीतर्फ आकर्षित भएको देखिन्छ। भद्रपुरको दियालो र विशाल, हल्दिबारीको पाथीभरा कालिका, कचनकवलको दुर्गाभिट्टा र त्रिवेणी सामुदायिक वनले जंगलभित्रै अर्गानिक बेसार खेती गर्दै आइरहेको छ। भद्रपुर१ स्थित दियालो सामुदायिक वन उपभोक्ता समूहले विगत दुई वर्षदेखि करिब सात हेक्टर जमिनमा अर्गानिक बेसार खेती गर्दै आइरहेको समूहका अध्यक्ष देवकुमार लिम्बूले बताए। यो हात्ती प्रभावित क्षेत्र हो। हात्तीको समस्याका लागि बेसार खेती उचित ठानेर लगाइएको हो। हात्तीले अरू अन्नबाली नष्ट गरे पनि बेसारमा त्यति क्षति पुर्याउँदैन, अध्यक्ष लिम्बूले भने, बेसारको पात पनि हात्तीले खाँदैन, जंगलमा हिँडडुल गर्दा हात्तीले कुल्चिन्छ मात्र, त्यति धेरै नोक्सानी चाहिँ गर्दैन। यो वनमा दिउँसो हात्तीले त्यति आक्रमण गरेको छैन। साँझपख जंगलभित्र हात्ती निस्किन्छ। भोलिका दिनमा के हुन्छ त्यो अहिले नै भन्न सकिँदैन। बेसार खेतीमा काम गर्न जाने उपभोक्ताहरू बिहान ८ बजे जान्छन्, साँझ ५ बजेभित्र जंगलबाट निस्किसक्छन्। काम गरिरहेका बेला दिउँसो हात्ती निस्केमा उनीहरू सुरक्षित स्थानतर्फ लागि जान्छन्। हात्तीसँगै माइकेनिया मिक्रान्था र तीतेलहरा वनमारा मिचाहा प्रजातिको न्यूनीकरण र व्यवस्थापनका लागि पनि बेसार खेती उपयुक्त रहेको उनले बताए। यो खेतीले जंगलभित्रको ठूला बोटबिरुवा हुर्काउन पनि सहयोग पुर्याउँदै आएको उनको भनाइ छ। स्थानीय उपभोक्तालाई रोजगारी सिर्जना गरिरहेको बताउँदै उनले भने, ६० देखि ७० घरपरिवारले रोजगारी पाएको छ, जसले शुद्ध अर्गानिक बेसार उत्पादनमा पनि मद्दत पुगेको छ। काँचो बेसारभन्दा सुकाएर पिस्न लाइक बनाएको सिम्टा बेसार अघिल्लो वर्ष करिब ३० क्विन्टल उत्पादन गरेर बेचेका थियौं। यस वर्ष पनि उत्पादन बढ्छ। यस वर्ष करिब ४० क्विन्टल उत्पादन हुने लक्ष्य राखेका छौँ, उनले भने। पहिला बजारीकरणमा समस्या थियो। अहिले बिस्तारै सहज हुँदै गएको उनले बताए। विगतका वर्षहरूमा भद्रपुर नगरपालिकाको ध्यान यस क्षेत्रमा परेको थिएन। यस वर्ष बल्ल नगरपालिकाको ध्यान यहाँ परेको छ। नगरको कृषि शाखाले कृषि र मसलाजन्य वस्तु भनेर बेसार खेतीलाई सहयोग गर्ने आश्वासन दिएको छ, उनले भने। नगरपालिकाले सहयोग गरेलगत्तै बेसार खेतीभित्रै तेज पत्ताको बिरुवा लगाउने योजना रहेको उनको भनाइ छ। स्थानीय उपभोक्ता सावित्रा तामाङका अनुसार बेसार खेतीले यहाँका गाउँलेलाई रोजगारी दिएको छ। जंगलभित्र काम गर्दा हात्तीको डर लाग्छ। तर, अहिलेसम्म हात्तीले हानि चाहिँ गरिहालेको छैन। खेती नजिकैको खोल्सामा पानी खान बेलाबेला हात्ती आउँछ, हात्ती कराएपछि हामी काम छाडेर सुरक्षित स्थानतर्फ गइहाल्छौँ, तामाङले भनिन्। त्यसैगरी भद्रपुर१ स्थित विशाल सामुदायिक वन उपभोक्ता समूहले दुई वर्षदेखि बेसार खेती लगाउन सुरु गरेको हो। पहिलो वर्ष उपभोक्तालाई दिए पनि यस वर्ष वन समूह आफैंले लगाउन सुरु गरेको समूहकी सचिव विनिशा लिम्बूले बताइन्। वनभित्र यो खेती लगाउँदा हात्तीलगायत जंगली जनावरले दुःख नदिने, आम्दानी पनि हुने र उपभोक्ताहरूले रोजगारी पनि पाउने गरेको उनले बताइन्। यहाँ उत्पादन भएको काँचो बेसार दियालो वनमा बिक्री गर्ने गरेको उनको भनाइ छ। त्यसैगरी, हल्दिबारीस्थित पाथीभरा कालिका सामुदायिक वन उपभोक्ता समूहले बेसारलाई प्राथमिकतामा राखेर व्यवस्थित खेती गर्ने योजना बनाएको छ। चार वर्षदेखि बेसार खेती गर्दै आइरहेका छौं। त्यो व्यवस्थित भएन, समूहका अध्यक्ष सागर पोर्तेलले भने, अब व्यवस्थित खेती गर्ने योजनामा छौँ। तीन हेक्टर जमिनमा बेसार खेती लगाएका छौँ। यस क्षेत्रमा हात्तीको निक्कै समस्या छ। हात्ती, मृग र बँदेलले अन्नबाली खाइदिने, उखेलिदिने समस्याका कारण किसान आजित बनिसकेका छन्। त्यसैले वन क्षेत्रभित्र बेसार खेती लगाउन सुरु गरेका हौँ, उनले भने, ती जंगली जनावरहरूले बेसार खेतीलाई हानी पुर्याउँदैनन्, यसले रोजगारी र आम्दानी दुवै दिँदा फाइदा पुगेको छ।"
बझाङमा एमाले र कांग्रेसबीच कडा प्रतिष्पर्धा : २४ मतले सिंहभन्दा भण्डारी अघि,बझाङ : प्रदेशसभा १ (१) मा सम्पन्न उपनिर्वाचनको पछिल्लो मतपरिणामअनुसार नेकपा एमालेले अग्रता लिएको छ। एमाले उम्मेदवार दमनबहादुर भण्डारीले पछिल्लो समय मतान्तर बढाएका हुन्। भण्डारीले १० हजार १४८ मत ल्याउँदा उनका प्रतिद्वन्दी नेपाली कांग्रेसका अभिषेकबहादुर सिंहले १० हजार १२४ मत प्राप्त गरेका छन्। तलकोट गाउँपालिका ५ को मतगणना हुँदा उनीहरूबीच २४ मतको मात्रै अन्तर रहेको छ। उनीहरूबीच कडा प्रतिष्पर्धा देखिएको छ। प्रदेशसभा सदस्यको उपनिर्वाचनमा ४९ दशमलव १२ प्रतिशत अर्थात् ३० हजार तीन सय २८ मत खसेको छ।
कांग्रेसलाई पराजित गर्दै बझाङमा एमालेका दमन भण्डारी विजयी,"बझाङ : बझाङमा नेकपा एमालेका दमन भण्डारी विजयी भएका छन् । उनले निकटतम प्रतिस्पर्धी नेपाली कांग्रेसका अभिषेकबहादुर सिंहलाई २६७ मतले पछि पार्दै विजयी हासिल गरेका हुन्। एमालेका दमन भण्डारी ११ हजार ६१२ मतसहित निर्वाचन भएका हुन्। बझाङमा एमाले, कांग्रेस, माओवादी केन्द्र, एकीकृत समाजवादीलगायतका दल एक्ला एक्लै निर्वाचनमा होमिएका थिए। भण्डारीका निकटतम प्रतिद्वन्द्वी कांग्रेसका सिंहले ११ हजार ३४६ मत प्राप्त गरे। यसैगरी माओवादी केन्द्रका जनक बुढाले ३ हजार ८३१ मत प्राप्त गरे। एकीकृत समाजवादीले २ हजार ५१४ मत प्राप्त गरेको निर्वाचन अधिकृतको कार्यालयले जनाएको छ। उनी नेकपा एमाले बझाङ जिल्ला कमिटी अध्यक्षसमेत रहेका भण्डारी प्रदेश सभा (क)मा विजयी भएका हुन्। यस अगाडि प्रदेश सभा (क) मा २०७९ को निर्वाचनमा कांग्रेसका पृथ्वी बहादुर सिंह विजयी भएका थिए। तत्कालीन गठबन्धनका साझा उम्मेदवार बनेका सिंहले नेकपा एमालेका उम्मेदवार अफिलाल ओखेडालाई ३ हजार ७७६ मतान्तरले पराजित गर्दै विजयी भएका थिए। पृथ्वीको दुर्घटनामा निधन भएपछि उपनिर्वाचन भएको हो। यो पनि पढ्नुहोस को हुन् बझाङमा एमालेबाट निर्वाचित दमन भण्डारी ?"
विदेशी शक्तिहरू लागेर मधेसमा धर्मको नाममा द्वन्द्व सृजना गर्न खोजिदैछ : अमरेश सिंह,"वीरगन्ज : प्रतिनिधिसभा सदस्य (सांसद) अमरेश कुमार सिंहले यो संविधान समाप्त भएको खण्डमा प्रधानमन्त्री पुष्पकमल दाहाल 'प्रचण्'ड जेल जाने ठोकुवा गरेका छन् । सोमबार वीरगन्जमा आयोजित पत्रकार सम्मेलनमा सांसद यादवले नेकपा माओवादी केन्द्रका अध्यक्ष समेत रहेका प्रचण्डमाथि द्वन्द्धकालका ३ सय बढी मुद्धा रहेको बताउँदै यदि संविधान समाप्त भएमा प्रचण्ड जेल जाने ठोकुवा गरेका हुन् । विदेशी शक्तिहरूको इशारा र निर्देशनमा अहिले नेपालको संविधानमाथि प्रहार भइरहेको सांसद सिंहले बताए । संविधानका मुख्य चारवटै आधारस्तम्भ धर्मनिरपेक्षा,गणतन्त्र,संघीयता र समावेशीतामाथि प्रहार भइरहेको उनले बताए। धर्मनिरपेक्षता माथि विदेशीहरूको इशारामा हिन्दुवादीबाट,गणतन्त्रमाथि पूर्वराजा र राजवादीबाट तथा संघीयता र समावेशीतामाथि दल र सरकारबाट प्रहार भइरहेको उनले बताए । उनले भने,त्यसको जीता जागता (ज्वलन्त) उदाहरण मधेसमै अहिले देखिइरहेको छ । केहि समययता वीरगन्जसहित मधेसका विभिन्न शहरमा निरन्तर धर्मका नाममा अराजक जुलुश र र्यालीहरु निकालिदैछ । यसले नै प्रष्ट हुन्छ । विदेशी शक्तिहरू लागेर मधेसमा धर्मको नाममा द्वन्द्व सृजना गर्न खोजिरहेको सांसद सिंहले बताए ।त्यसकारण संविधान अहिले संकटमा परेको उनको बुझाइ छ । उनले प्रधानमन्त्री कार्यालय प्रधानमन्त्री प्रचण्डका आसेपासको पूर्ण कब्जामा रहेको आरोपपनि लगाए । उनले भने,पैसा उठाउन,गैर कानुनी काम गर्नका लागि प्रधानमन्त्री कार्यालयमा छोरी,बुहारी,भाइ,भतिजाहरट्ठलाई नियुक्ति गरेर राखिएको छ। यो पनि एउटा अपराध नै हो। नेपालको राजनीतिमा अहिले परिवारिककरण,व्यपारीकरण र भ्रष्टिकरण हाबी भएको भन्दै उनले राजनीति सेवा भावका रुपमा नभइ व्यापारका रुपमा फस्टाएको टिप्पणी गरे । उनले नेपालमा विदेशी दलालीकरण पनि बढेको बताए । देश अहिले २० जना बिचौलीयाहरूले मात्रै चलाइरहेका कारण मुलुकको अर्थतन्त्र धराशायी अवस्थामा पुगेको उनले बताए । उनले भने,अहिले साधरण खर्चपनि विदेशी ऋण मागेर भइरहेको छ । जब साधरण खर्च नै विदेशी ऋणमा चलिरहेको छ भने यत्तिले नै पुष्टि हुन्छ कि देशको अर्थतन्त्र कति जर्जर अवस्थामा पुगेको छ ।"
"रेडक्रसमा अनियमितता, फेरि अर्को छानबिन समिति","भ्रष्टाचार र विवादमा रहेको रेडक्रसको विषय छानबिन गर्न यसअघि पनि पटकपटक छानबिन समिति बनेका छन्। काठमाडौं : नेपाल रेडक्रस सोसाइटी केन्द्रीय कार्यालयमा भएको भनिएको नीतिगत तथा आर्थिक भ्रष्टाचार छानबिन गर्न पाँच सदस्यीय समिति गठन गरिएको छ। महिला, बालबालिका तथा ज्येष्ठ नागरिक मन्त्रालयको मन्त्रीस्तरीय निर्णयबाट आइतबार समाज कल्याण परिषद्का कार्यसमिति सदस्यको संयोजकत्वमा समिति गठन गरिएको हो। छानबिन समितिमा परिषद्को अनुगमन विभाग प्रमुख, प्रशासन विभाग प्रमुख, कानुनी सल्लाहकार र चार्टर एकाउन्टेन्ट छन्। नेपाल रेडक्रस सोसाइटी धराशायी भएको छ। परोपकारी यो संस्था राजनीतिक हस्तक्षेपले तहसनहस त भएको छ नै भ्रष्टाचार र चरम बेतिथिको दलदलमा फसेको छ। भ्रष्टाचार र विवादमा रहेको रेडक्रसको विषय छानबिन गर्न यसअघि पनि पटकपटक छानबिन समिति बनेका छन्। पछिल्ला धेरै अध्ययन प्रतिवेदनले रेडक्रस भ्रष्टाचारको अखडा भएको देखाएका छन् । चरम बेथिति र अनियमितता किटान गर्दा पनि कसैले हेर्न नमिल्ने भन्दै गर्दा खुला भ्रष्टाचार, बेतिथिले रेडक्रसमा प्रश्रय पाएको छ। मन्त्रालयले समाज कल्याणपरिषद् मार्फत रेडक्रसका गतिविधि छानबिन गर्न गठन गरेको कार्यदलले १० वर्षमा १६ अर्बको अनियमितता भएको ठहर गरेको थियो। उक्त कार्यदलमा राष्ट्रिय योजना आयोगका तत्कालीन सदस्य मीनबहादुर शाही संयोजक थिए। परिषद्ले २०७५ सालमै लक्ष्मी कोइरालाको संयोजकत्वमा गठन गरेको छानबिन समितिले अनियमितता, भ्रष्टाचार गरेको देखिएकाले पदाधिकारी, सदस्यलाई निश्चित अवधिसम्म अयोग्य ठहर गरी कार्यसमिति विघटन गर्नुपर्ने सिफारिस गरेको थियो। अख्तियार दुरुपयोग अनुसन्धान आयोगमा परेको ब्लड बैंकको सामग्री खरिदको उजुरीउपर छानबिन गरी करिब २० लाख रुपैयाँ क्षतिपूर्ति भराउनुपर्ने निर्णय यिनै पदाधिकारी तथा नेतृत्वलाई १० वर्षअघि गरिसकेको छ। जिल्ला प्रशासन कार्यालय काठमाडौंले गरेको छानबिनले भक्तपुरमा केन्द्रीय गोदाम घरका लागि किनिएको ६ करोड ३० लाखको जग्गामा १ करोड ९३ लाखको हिसाबकिताब नभेटिएको देखाएको छ। किनिएको ८५ आनामा करिब ४ आना कम रहेको छानबिनमा भेटिएको छ। मोहनरमण भट्टराई संयोजकत्वको समितिले पनि रेडक्रस जस्ता सामाजिक संस्थालाई नियमन गर्न सुझाएको छ। संसद्को राज्य व्यवस्था समितिले रेडक्रसको सन्दर्भमा गम्भीर छलफल गरी आवश्यक कारबाहीका लागि निर्देशन दिएको थियो। परिषद्की तत्कालीन सहायक निर्देशक उमा पौडेल नेतृत्वमा २०७१, परिषद्का तत्कालीन बोर्ड सदस्य लक्ष्मीकुमार पौडल नेतृत्वमा २०७५, सामुदायिक विकासविद् धनञ्जय पौडेल संयोजकत्वमा २०७६, विपत्तिवद् डा होमनाथ चालिसे संयोजकत्वमा २०७६ मै र परिषद्की कानुनविज्ञ निशा बानियाँको संयोजकत्वमा ०७७ मा रेडक्रसमा भएको आर्थिक अनियमितता छानबिनका लागि समिति बनेका थिए। उनीहरूले अनियमितता भएको भन्दै प्रतिवेदन बुझाए। तर, कार्यान्वयनतिर कुनै सरकारले पनि ध्यान दिएनन्।"
"इलाम२ मा एमालेका सुहाङ नेम्वाङले कटाए ११ हजार मत, रास्वपाको भन्दा ७ गुणा बढी",इलाम : इलाम२ को उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। उनले मतान्तरसमेत बढाउँदै लगेका छन्। २६ हजार ४३९ मत सदर हुँदा नेम्वाङले ११ हजार ९ मत ल्याएका छन्। उनका प्रतिद्वन्द्वी कांग्रेसका डम्बर खड्काले ७ हजार २७५ मत ल्याएका छन्। खड्काभन्दा नेम्वाङ ३ हजार ७३४ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले ५हजार८७९ मत ल्याएका छन् भने राष्ट्रिय स्वतन्त्र पार्टीका मिलन लिम्बुले १५०९ मत ल्याएका छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
लगानी सम्मेलनमा राखिएका आयोजनामा विकास साझेदार र लगानीकर्ताको आकर्षण देखियो : अर्थमन्त्री पुन,"काठमाडौं : अर्थमन्त्री वर्षमान पुनले लगानी सम्मेलनमा राखिएका आयोजनाहरुमा विकास साझेदार र लगानीकर्ताको राम्रो आकर्षण देखिएको बताएका छन्। मन्त्री पुनले विगतदेखि गरिँदै आएको प्रतिबद्धताअनुसार लगानीमैत्री वातावरण बनाउन अध्यादेशमार्फत ९ वटा कानूनमा गरिएको संशोधनले लगानीकर्तामा विश्वास बढेको अनुभूति भएको उल्लेख गरेका हुन्। सम्मेलनमा सहभागी हुन आएका विश्व बैंक, एसियाली विकास बैंक, अन्तर्राष्ट्रिय मुद्रा कोष र संयुक्त राष्ट्रसंघीय विकास कार्यक्रम (यूएनडिपी) तथा नेपालका लागि विभिन्न देशका राजदूतहरुसँगको साइडलाइन बैठकमा सोमबार बिहान बोल्दै उनले तेस्रो अन्तर्राष्ट्रिय लगानी सम्मेलन२०२४ भव्य रुपमा सफल भएको बताए। उनले लगानी सम्मेलनमा विकास साझेदारहरुको सक्रिय सहभागिताले आफूहरु उत्साहित भएको उल्लेख गरे। विकास साझेदार, लगानीकर्ता र सरोकारवालाहरुको उल्लेख्य उपस्थितिले लगानी सम्मेलन सफल भएको उनको भनाइ थियो। लगानी सम्मेलनमा भएको उपस्थितिले नेपाल लगानीका लागि विश्वकै उत्कृष्टमध्येको लगानी गन्तव्य भएको पुष्टि गरेको मन्त्री पुनले बताए। बैठकमा विकास साझेदारहरुसँगको सहकार्यलाई आगामी दिनमा थप सुमधर बनाइने प्रतिबद्धता जनाए। जुन स्तरमा लगानीकर्ता, विकास साझेदार र सरोकारवालाहरुको उपस्थिति देखिएको छ, त्यसबाट लगानी सम्मेलन सफल भएको छ, मन्त्री पुनले भने, नेपाल लगानीका लागि उदीयमान र आकर्षक गन्तव्य हो र यहाँ लगानीका प्रसस्त अवसरहरू छन् भन्ने तथ्यलाई स्थापित गर्न हामी सफल भएका छौं। सम्मेलनको उदघाटन सत्रमा सरकारका तर्फबाट मात्र नभई प्रमुख प्रतिपक्षी दलका नेताको उपस्थिति र प्रतिबद्धताले लगानी वातावरण बनाउने सन्दर्भमा सिंगो देश एकढिक्का रहेको सन्देश विश्वमा प्रवाह भएको बताए। यस्तै विकास साझेदारहरुले चासो राख्दै आएको मुलुकको सार्वभौम साख मूल्याङ्कन (सोभरेन क्रेडिट रेटिङ) को प्रक्रिया अघि बढेको जानकारी उनले गराए। यस्तै मन्त्री पुनले सरकार नीतिगत सुधार र नीतिगत स्थायित्व कायम गर्न तथा काम गर्ने सिलसिलामा आइपरेका समस्या समाधान गरी लगानी अनुकूल वातावरण तयार गर्न प्रतिबद्ध रहेको सन्देश लगानीकर्तालाई दिन विकास लगानीकर्तालाई आग्रह गरे। मन्त्री पुनले नेपालको ऊर्जा, पर्यटन, सूचना प्रविधि, कृषि व्यवसाय र पूर्वाधारका परियोजनाहरूमा प्रचुर सम्भावना रहेको औंल्याए।"
"श्रमिकको शोषण छ, सुरक्षा छैन","नेपाल सरकारले व्यवसायजन्य सुरक्षा तथा स्वास्थ्य केन्द्र स्थापना त गरेको छ तर यसले प्रभावकारी काम गर्न सकिरहेको छैन। सरकारले श्रमिकको स्वास्थ्य र उत्पादकत्वसँग जोडिएको व्यवसायजन्य सुरक्षा र स्वास्थ्यलाई खासै प्राथमिकतामा राखेको पाइँदैन। सन् १९८७ अप्रिल २३ का दिन अमेरिकाको ब्रिजपोर्ट भन्ने ठाउँमा निर्माण गर्दै गरेको कार्यालय भवन अचानक भत्किएर २८ जना निर्माण श्रमिकले ज्यान गुमाएका थिए। त्यही घटनाको सम्झाना गर्दै काम गर्ने क्रममा दुर्घटनामा परी जीवन गुमाएका, घाइते र अंगभंग हुन पुगेका लाखौं श्रमिकको सम्झनामा सन् १९८९ देखि क्यानडा र अमेरिकाका ट्रेड युनियनले श्रमिक स्मृति दिवस मनाउन सुरु गरेको पाइन्छ। कुनै पनि पेसा व्यवसायको प्रकृतिअनुसार कार्यथलोमा काम गर्दा हुने दुर्घटना, श्रमिकको स्वास्थ्यमा पर्ने शारीरिक, मानसिक वा जोखिमयुक्त असुरक्षित वातावरणलाई घटाउँदै स्वस्थ र सुरक्षित वातावरण स्थापित गरी श्रमिकलाई विभिन्न दुर्घटना, जोखिम र अल्पकालीन एवं दीर्घकालीन व्यावसायिक रोगबाट बचाउन विकसित भएको अवधारणा नै व्यवसायजन्य सुरक्षा र स्वास्थ्य हो। यसले श्रमिकको स्वास्थ्य, उत्पादकत्व तथा आर्थिक पक्षलाई समेत प्रत्यक्ष प्रभाव पर्ने भएकाले यो विषयलाई सबै पक्षले गम्भीर ध्यान दिन आवश्यक छ। व्यवसायजन्य सुरक्षा तथा स्वास्थ्यको तथ्यांक भयावह छ। अन्तर्राष्ट्रिय श्रम संगठनले सन् २०१६ मा सार्वजनिक गरेको तथ्यांकअनुसार प्रतिवर्ष २२ लाखभन्दा बढी मानिस पेसागत दुर्घटना र रोगबाट मृत्यु भइरहेका छन्। जसमध्ये १७ लाख पेसागत रोगबाट मृत्यु, २ करोड ६० लाखभन्दा बढी पेसागत दुर्घटनाबाट घाइते हुन्छन्। १ करोड ६० लाख पेसागत रोगबाट प्रत्येक वर्ष प्रभावित भइरहेका छन्। यसैगरी, एक लाखभन्दा बढी धुवाँबाट फोक्सोमा हुने क्यान्सरबाट मृत्यु भइरहेका छन्। प्रत्येक वर्ष एक लाखभन्दा बढी महिला श्रमिकहरूको गर्भपतन हुने गरेको छ भने त्यति नै संख्यामा पुरुषहरूको जन्मशक्ति नास हुने गरेको अध्ययनले देखाउँछ। यद्यपि यो अध्ययन अझै पुरानो हो। हाल यसको अवस्था अझै भयावह छ। नेपालको सन्दर्भमा अझै यसको अवस्था गम्भीर छ। तर सम्बन्धित निकायले व्यवसायजन्य दुर्घटना, जोखिम, प्रभावित संख्या र व्यवसायजन्य दुर्घटना एवं रोगबाट कति श्रमिक वा मानिसको मृत्यु भएका छन् ? तथ्यांक राख्न सकेको छैन। नेपालको श्रम संसारको विभिन्न क्षेत्र निर्माण, कलकारखाना, कृषि, फुटपाथ, यातायात, गलैंचा, गार्मेन्ट, टेक्सटाइललगायतमा व्यवसायजन्य सुरक्षा तथा स्वास्थ्यको अवस्था अत्यन्तै नाजुक रहेको दिनहुँ आइरहने व्यावसायिक दुर्घटना तथा व्यवसायजन्य रोगका कारण मृत्यु भएका समाचारबाट समेत पुष्टि हुन्छ। तथापि यसको व्यवस्थित तथ्यांक राख्न नेपालको श्रम मन्त्रालय चुकेको छ। नेपाल सरकारले व्यवसायजन्य सुरक्षा तथा स्वास्थ्य केन्द्र स्थापना त गरेको छ तर यसले प्रभावकारी काम गर्न सकिरहेको छैन। रोजगारदाता, श्रमिक एवं राज्यका नेतृत्वमा अझै यसबारे जानकारी, ज्ञान र बुझाइमा कमी छ। श्रम ऐनमा यसबारे व्यवस्था र व्यवसायजन्य सुरक्षा तथा स्वास्थ्य नीति बनेको भए पनि कार्यान्वयनको पाटो अत्यन्तै कमजोर छ। जसले गर्दा श्रमिकहरू असुरक्षित कार्यस्थलमा काम गर्न बाध्य छन्। व्यवसायजन्य दुर्घटनामा परी अंगभंग हुने, दुर्घटना तथा व्यवसायजन्य रोगबाट असंख्य दक्ष जनशक्ति गुमाइरहेको छ। नेपाल प्रहरीले सार्वजनिक गरेको तथ्यांकअनुसार पाँच वर्षमा करिब १२ हजारभन्दा बढी मानिस सडक दुर्घटनाबाट मृत्यु हुने गरेका छन्। यो केवल एउटा क्षेत्र मात्र हो। यस्ता धेरै क्षेत्रको तथ्यांक नभएकाले असंख्य मानिस यसबाट प्रभावित र मृत्यु भएका छन्। कार्यस्थलमा श्रमिकहरूलाई प्रकाश, तापक्रम, आवाज, ध्वनि, रसायन, धुवाँ, धुलो, एस्बेस्टस, अर्गनोमिक्सलगायतले जोखिम पुयाइरहेका छन्। यी जोखिम पुयाउने तŒवहरूलाई उचित व्यवस्थापन गरेको पाइँदैन। आठ घण्टा काम गर्ने कार्यस्थलमा सरकारले आवाजको मात्रा ८५ डीबी तोकिएको भए पनि क्रसर उद्योग, चिनी उद्योग, प्लाइउड र टेक्सटाइललगायतमा आवाजको मात्रा करिब १०० डीबीभन्दा बढी रहेको अध्ययनले देखाएको छ। यो श्रमिक स्वास्थ्यका लागि अत्यन्तै हानिकारक हो। लामो समयसम्म चर्को आवाजमा काम गर्ने श्रमिकहरूलाई कान नसुन्ने समस्या देखिन्छ। श्रमिक, ट्राफिक प्रहरी र नागरिक धुवाँधुलोबाट ग्रसित छन्। नेपाल सरकारले वायुको गुणस्तर ४० तोकिएको छ। तर काठमाडौं उपत्यका विश्वकै प्रदूषण सहरमा परेको छ। क्रसर उद्योग, निर्माण क्षेत्र, विभिन्न उद्योगमा वायुको गुणस्तरको मात्रा २०० भन्दा माथि छ। जसबाट श्वासप्रश्वासलगायत फोक्सोसम्बन्धी क्यान्सर रोगी दिनप्रतिदिन बढ्दो छन्। अध्ययनअनुसार काठमाडौं उपत्यकामा प्रदूषित हावाबाट वार्षिक ५ हजार ८० जनाको मृत्यु हुने गरेका छन्। विभिन्न कलकारखानामा व्यवस्थित भण्डारण र भेन्टिलेसन छैन। अत्यधिक चिसो र गर्मी ठाउँमा काम गर्नुपर्ने बाध्यताका कारण श्रमिकहरू मुटु रोगबाट मृत्यु भइरहेका छन्। नेपालमा व्यवसायजन्य दुर्घटना, जोखिम, प्रभावित संख्या र व्यवसायजन्य दुर्घटना एवं रोगबाट कति श्रमिक वा मानिसको मृत्यु भएका छन् ? सरकारले यी विषयको तथ्यांक राख्न सकेको छैन। जुन दुर्भाग्यपूर्ण अवस्था हो। लापरवाहीको पराकाष्ठा पनि हो। भर्खरै सार्वजनिक तथ्यांकअनुसार ३० प्रतिशत मिर्गौला फेल हुने खाडी मुलुकबाट फर्केका मजदुर रहेको जनाइएको छ। त्यसकारण व्यवसायजन्य सुरक्षा तथा स्वास्थ्य आजको जटिल एवं गम्भीर विषय भएको छ। व्यवसायजन्य दुर्घटना र रोगबाट कुनै गृहयुद्धले भन्दा बढी मानिसको अकालमा ज्यान लिनुका साथै अंगभंग बनाएको छ। निर्माण, कृषि, यातायात, फुटपाथ, विभिन्न कलकारखानामा कार्यरत श्रमिक धुलोधुँवा र विभिन्न जोखिमयुक्त वातावरणमा काम गरिरहेका छन्। तर पनि धुलो र जोखिमबाट बच्न कुनै माक्स, सेफ्टिबेल्ट, पञ्जा, बुट, हेलमेट, चस्माजस्ता व्यक्तिगत सुरक्षा सामग्री (पीपीई) प्रयोग गरेको पाइँदैन। कोरोनाकालमा जेटीयूसीसीले गरेको दु्रत सर्वेक्षणको प्रतिवेदनअनुसार कोरोनाकालमा समेत ५८ प्रतिशत कुनै पीपीई प्रयोग नगरेको, २७ प्रतिशतले आंशिक र १५ प्रतिशत श्रमिकले मात्र पीपीई पूरा प्रयोग गरेका थिए। व्यवसायजन्य सुरक्षा र स्वास्थ्यबारे हामी कत्तिको सजक रहेछौं ? स्पष्ट छ। रोजगारदाता श्रमिकहरूलाई पीपीई उपलब्ध गराउनु अथवा व्यवसायजन्य सुरक्षा र स्वास्थ्यमा ध्यान दिनु भनेको आर्थिक भार हो भन्ने सम्झिन्छन्। अत्यन्तै जोखिमयुक्त मेसिनहरू मर्मतबिना चलाइरहेका छन्। विद्युत्को नांगा तारहरू देखिन्छन्। कारखानामा भेन्टिलेसनको व्यवस्था राखिँदैन। उद्योगभित्रको भण्डारण अव्यवस्थित छ। श्रमिकलाई पीपीई उपलब्ध गराइँदैन जसबाट कयौं श्रमिक दुर्घटनामा परिरहेका छन्। व्यवसायजन्य रोगबाट पीडित छन्। जोखिमयुक्त मेसिनको मर्मत र नयाँ मेसिनले बढी उत्पादन दिने र दुर्घटनामा परेका श्रमिकको उपचार क्षतिपूर्तिमा ठूलो धनराशि बच्छ भन्ने कुरा बुझ्न जरुरी छ। व्यवसायजन्य सुरक्षा र स्वास्थ्यमा लगानी गर्नु खर्च होइन, यसबाट ठूलो आर्थिक, सामाजिक, मानवीय, भौतिक क्षतिलाई रोक्ने र उत्पादकत्व वृद्धि गर्नु हो। व्यवसायजन्य सुरक्षा र स्वास्थ्य केवल उद्योग, निर्माण, कृषि, यातायातलगायत अनौपचारिक क्षेत्रमा मात्र आवश्यक विषय होइन यसको समस्या र महŒव हरेक क्षेत्रमा छ। स्वास्थ्यकर्मी, शिक्षक, विभिन्न कार्यालयमा काम गर्ने कर्मचारीदेखि मन्त्रालयका सचिव, मन्त्री, प्रधानमन्त्री कार्यालयमा समेत उत्तिकै आवश्यक छ। धुवाँ, धुलो, नउड्ने कार्यालय भए पनि अर्गनोमिक्सको हिसाबले कतिको ठीक छ भन्ने विषयले यसको निर्धारण गर्छ। सबै क्षेत्रमा यसको महŒव उत्तिकै छ यो नीतिनिर्माताहरूले बुझ्न जरुरी छ। व्यवसायजन्य दुर्घटना र जोखिमलाई ८० प्रतिशतसम्म नियन्त्रण गर्न सक्ने भएकाले यस विषयमा सबै पक्षले ध्यान दिन सके व्यवसायजन्य दुर्घटना र जोखिमबाट हुने मानवीय, आर्थिक क्षतिलाई रोक्न सकिन्छ। त्यसैले सबै श्रमिकलाई यसबारे जनचेतना जगाउने, पीपीई उपलब्ध गराई प्रयोगमा प्रोत्साहन गराउनु पर्दछ। श्रम ऐन, २०७४ अनुसार २० जनाभन्दा बढी श्रमिक रहेको प्रतिष्ठानले श्रमिकको समेत प्रतिनिधित्व हुनेगरी सुरक्षा र स्वास्थ्य समिति गठन गर्नुपर्ने व्यवस्था छ। श्रम अडिट, व्यवसायजन्य सुरक्षा तथा स्वास्थ्य नीति, श्रम ऐन, आईएलओ अभिसन्धिहरू लागु गराउनु पर्छ। श्रम कार्यालय र व्यवसायजन्य सुरक्षा र स्वास्थ्य केन्द्रलाई विस्तार र संस्थागत विकास गरी श्रम अडिट, व्यवसायजन्य सुरक्षा र स्वास्थ्यबारे सबै पक्षलाई तालिमको व्यवस्था, अध्ययन अनुसन्धान र व्यावसायिक दुर्घटना र रोगको प्रभावकारी तथ्यांक राखी अध्ययन, अनुसन्धानबाट प्राप्त सुझाव र कानुनलाई लागु नगर्ने पक्षलाई कडा कारबाहीको दायरामा ल्याउनु आजको आवश्यकता हो।  तामाङ, नेपाल ट्रेड युनियन कांग्रेसका उपमहासचिव हुन्।"
गण्डकीका मुख्यमन्त्री अधिकारीको नियुक्तिविरुद्धको रिटमाथि सुनुवाइ जारी,"काठमाडौं : गण्डकीका मुख्यमन्त्री खगराज अधिकारीको नियुक्ति बदर माग गर्दै सर्वोच्च अदालतमा दायर रिटमाथि सुनुवाइ सुरू भएको छ। न्यायाधीशद्वय सपना मल्ल प्रधान र शारंगा सुवेदीको इजलासमा सुनुवाइ जारी छ। पूर्वमुख्यमन्त्री सुरेन्द्र पाण्डेले गत चैत्र २७ गते सर्वोच्चमा रिट दायर गरेका हुन्। यसअघि चैत्र २८ गते सर्वोच्चले मुख्यमन्त्री अधिकारीलाई दीर्घकालीन असर नपर्ने कुनै निर्णय नगर्न अन्तरिम आदेश जारी गरेको थियो। न्यायाधीश विनोद शर्माको इजलासले अधिकारीलाई दीर्घकालीन असर पर्ने निर्णय नगर्न अन्तरिम आदेश दिएको थियो। त्यसपछि वैशाख १० गते मुद्दामाथि बहस नसकिएपछि 'हेर्दाहेर्दैमा' राखिएको थियो। एमाले संसदीय दलका नेता अधिकारी मुख्यमन्त्रीमा नियुक्त भएका छन्। कांग्रेस संसदीय दलका नेता सुरेन्द्रराज पाण्डेले चैत २१ गते राजीनामा दिएका थिए। २२ गतेभित्र विश्वासको मत लिनुपर्नेमा त्यसको सम्भावना नदेखेपछि पाण्डेले राजीनामाको बाटो रोजेका थिए। उनको राजीनामा सँगै प्रदेश प्रमुख भट्टले ७ दिनको समय दिएर २ वा २ भन्दा बढी दलको समर्थनमा बहुमत प्राप्त हुने सरकार गठनका लागि आह्वान गरेका थिए। एमाले, माओवादी र एक स्वतन्त्र सांसदले एमाले नेता अधिकारीलाई समर्थन गर्ने भन्दै मुख्यमन्त्रीमा नियुक्तिका लागि दाबी पेस गरेका थिए। अधिकारीका तर्फबाट पेस दाबीमा एमालेका २२, माओवादीका ८ र एक स्वतन्त्र गरी ६० सदस्यीय गण्डकी प्रदेश सभाको बहुमत ३१ सदस्यको समर्थनको उल्लेख छ। माओवादीले आफ्ना ८ सांसदको उल्लेख गरे पनि उक्त दलका एक सदस्य कृष्ण धिताल भने सभामुख छन्। माओवादी संसदीय दलका नेता हरिबहादुर चुमानले नै समर्थनको हस्ताक्षर गरी अधिकारीलाई मुख्यमन्त्री नियुक्त गर्नुपर्ने दाबीपत्रमा हस्ताक्षर गरेका थिए। कोशी प्रदेशमा गत असार २९ गते कांग्रेस संसदीय दलका नेता उद्धव थापाले बहुमतको समर्थन देखाउँदा भने तत्कालीन सभामुख बाबुराम गौतमको हस्ताक्षर समावेश गरेका थिए। सभामुखले सरकार गठन वा विघटनमा भाग लिन नमिल्ने भन्दै थापाको मुख्यमन्त्रीमा भएको नियुक्ति सर्वोच्च अदालतले बदर गरेको थियो। गण्डकी प्रदेशमा सभामुखको हस्ताक्षर नभए पनि माओवादीका ८ सांसद भनेर उनको पनि गणना भएको छ। यसले यहाँ संवैधानिक जटिलता देखा परेको छ। मुख्यमन्त्रीमा अधिकारीलाई नेपाली कांग्रेस गण्डकी संसदीय दलले नियुक्ति नदिन प्रदेश प्रमुखलाई आग्रह गरेको थियो। तर,त्यसका बाबजुद पनि प्रदेश प्रमुख डिल्लीराज भट्टले नियुक्ति गरेका थिए। सरकार गठनमा सभामुखको हस्ताक्षर असंवैधानिक र गैरसंसदीय भन्दै पूर्वमुख्यमन्त्री पाण्डे सर्वोच्च पुगेका हुन्।"
"सिधाकुरा डटकमविरुद्ध अपहेलना मुद्दामा आज सुनुवाइ, न्यायाधीश सुवेदी र ढुंगानाको इजलासमा पेशी","काठमाडौं : सिधाकुरा डटकमविरुद्ध मुद्दामा आज सर्वोच्च अदालतमा सुनुवाइ हुने भएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासमा पेशी तोकिएको छ। सर्वोच्च अदालतले सिधाकुरा डटकमले ४ सय बढी भ्रष्टाचारका मुद्दा ढिसमिस गराउन सर्वोच्चका न्यायाधीश सहभागी बैठकको स्टीङ अपरेशन,कैलाश सिरोहिया र क्याप्टेन रामेश्वर थापा पनि जोडिए,शीर्षकमा प्रसारण गरेको समाचारले अदालतको अपहेलना भएको भन्दै त्यसका प्रकाशक युवराज कँडेलविरुद्ध प्रतिवेदन निवेदनमार्फत मुद्दा दर्ता गरेको हो। सर्वोच्चका उपरजिस्ट्रार गोबिन्दप्रसाद घिमिरेले आइतबार अपहेलना मुद्दा दर्ता गरेका हुन्। मुद्दामा हदैसम्मको सजायको माग गरिएको छ। सिधाकुरा डटकमले सर्वोच्चका वरिष्ठतम् न्यायाधीश आनन्दमोहन भट्टराईसहित,अन्नपूर्ण मिडिया नेटवर्कका अध्यक्ष रामेश्वर थापा, कान्तिपुर मिडिया ग्रुपका अध्यक्ष कैलाश सिरोहिया,अन्नपूर्ण पोस्ट्का विशेष संवाददाता सुरेन्द्र काफ्ले,वरिष्ठ अधिवक्ताद्वय हरि उप्रेती र किशोर विष्टको नाम जोडेर कीर्ते अडियो बनाई तथ्यहीन सामग्री प्रसारण गरेको छ। त्यसको न्यायिक र कानुनी क्षेत्रबाट तीव्र विरोध हुँदै आएको छ। न्यायको धरोहरको प्रतिष्ठामा आघात पर्ने गरी आधारहीन ढंगबाट वरिष्ठतम् न्यायाधीश समेतलाई मुछेर समाचार सामग्री आएको विषयको गम्भीरतालाई ध्यान दिएर आज सर्वोच्चका सम्पूर्ण न्यायाधीशको बैठक (फुल कोर्ट) बसेको थियो। त्यसलगत्तै सर्वोच्चले प्रतिवेदन निवेदनका आधारमा मुद्दा दायर गरेको हो। वरिष्ठतम् न्यायाधीश,कानुन व्यवसायी, सञ्चार व्यवसायी र सञ्चारकर्मीमाथि अतिरञ्जित लाञ्छना लगाइएको समाचारलाई लिएर न्यायाधीश समाज नेपाल,नेपाल बार एसोसिएसन,सर्वोच्च बारलगायतले आपत्ति जनाएका छन्। यसअघि तथ्यगत आधार र प्रमाणबिनै व्यक्ति र सम्मानित संस्थाको मर्यादा,प्रतिष्ठामा आँच आउने समाचार सामग्री प्रसारण गर्नु आचारसंहिताको गम्भीर उल्लंघन र प्रेस स्वतन्त्रताको चरम दुरुपयोग भन्दै भ्रामक अडियो हटाउन प्रेस काउन्सिल नेपालले कडा निर्देशन दिएको थियो। सिधाकुरा डटकमले त्यसलाई अस्वीकार गरेको थियो। काउन्सिलले सोमबार नै उक्त अनलाइनका सम्पादक,कार्यक्रम प्रस्तोता सञ्चालकलाई आधारप्रमाणसहित उपस्थित हुन पत्राचार गरेको छ।"
विकासका कुरा,"आज बिहानै म मित्र सुपर्णखाकहाँ पुगें क्रुद्ध मुडमा। कोठाभित्र पस्नेबित्तिकै आफ्नो क्रोधित मुद्रा प्रदर्शित गर्दै भनें, बुझ्यौ म कसैलाई छाड्दिनँ। के ठानेका छन् तिनीहरूले ? अचम्म मानेर उनले बिस्तारै सोधे, के भयो ? किन रन्किएको ? कोसँग रन्किएको ? मसँगै हो कि क्या हो ? मैले अलि नरम हुँदै जवाफ दिएँ, तिमीसँग किन रन्किने ? तिमीले मेरो के बिगारेका छौ र ! त्यसमाथि म कहिले तिमीसँग रन्किएको छु ? कुनै कुनै बेला रन्किएको त छु तैपनि भनिदिएँ। उनले यस कुरामा प्रतिवाद गरेनन्। हैन, अनि मलाई देख्नेबित्तिकै रन्कियौ त !, उनले भने। मैले भनें, हेर न, हेप्नुको पनि सीमा हुन्छ नि। संख्यामा कम भएर के भो त। हामी नभै ल डेक चलुन् त। देखाइदिन्छौं हामी तिनका ताईं। के सम्झ्याछन् तिनीहरूले हामीलाई ? मैले के भन्न खोजेको हो कसलाई भन्न खोजेको हो उनले कुरै क्यै बुझेनछन् क्या र, जिल्ल परेर एकोहोरो मलाई हेरिरहे लाटाले केरा हेरेको भन्ने हाम्रो उखान जस्तो। म चैं फतफताउँदै रहें, सम्मान भएन, हाम्रो सम्मान नैं भएन। सम्मान नभएपछि कहाँ छाड्छु र त्यसै। यसरी फत्फताइरहेकोमा अलिअलि लाज पनि लाग्यो। उनले सोधे, कुरा स्पष्ट भन न, मैले त केही बुझिनँ। वास्तविक कुरा के हो ? अब अलि शान्त भएर मैले भनें, हेर न हामी संख्यामा कम छौं भनेर हाम्रो भाग पनि हसुर्न खोज्छन्। हामीलाई माइनस गरेर भागबन्डा गर्ने रे ! त्यस्तो हुन कहाँ दिन्छु र म। हामीलाई कमजोर ठान्ने ! तिनका लुटलाई असफल बनाइदिन सक्ने शक्ति हामीसँग छ। फुईं खोज्ने ? आफैं मात्र हसुर्ने ? त्यस्तो हुन कहाँ दिन्छु र म ! उनले बिस्तार सोधे, हैन, तिमीहरू भागबन्डामा मात्र रमाइरहने, निजी स्वार्थसिद्ध गर्न मात्र मिल्ने वा लड्ने गर्ने कि देश र जनताको हितका निम्ति सोच्ने वा मिल्ने र तिनकै भलोको निम्ति गर्नुपरे झगडा गर्ने काम गर्ने ? मैले भनें, आदर्शका कुराले न त काम बन्छ न केही फाइदा हुन्छ, त्यो त किताबमा लेखिने र पढिने कुरा मात्र हो। पण्डितले किताबको भन्टा पो खान नहुने भनेको त साँच्चिकैको भन्टा खान नहुने भन्या हो र भनेर पण्डितनीलाई भने जस्तै। भनेपछि देश विकास र जनताको विकास भर्सेलैमा परोस् ?, उनले व्यंग्य कसे। मैले मुस्कुराउँदै जवाफ दिएँ, हेर, मेरो विकास भएपछि मेरो परिवारको हुन्छ। मेरो कार्यकर्ताको विकास भयो भने तिनका परिवारको विकास हुन्छ। यसरी व्यक्तिव्यक्ति विकास भएपछि समाजको विकास हुन्छ अनि समाजको विकास भएपछि राष्ट्रको विकास हुँदैन त ? यति सजिलै विकास हुने कुरामा किन माथापच्ची गरिराख्ने ? बानीअनुसार उनलाई सन्का छुट्ने स्वाभाविकै भयो, चर्किंदै भने, तिम्रा कार्यकर्ताको विकास भयो भन्दैमा सबै जनताको विकास हुन्छ ? यस्तो वाहियात कुरा पनि गर्न सक्छौ भन्ने मैले त सोचेकै थिइनँ। तिम्रो त भएको बुद्धि पनि भ्रष्ट भएछ। मैले पनि च्याट्ठिँदै भनें, किन हुँदैन ? जान्नु पर्यो नि त। कराएर मात्र हुन्छ र विकास ? विकास चाहने हो भने बन्नुपर्यो नि त कार्यकर्ता। त्यसै हुन्छ त विकास ? ए, त्यसो भए कार्यकर्ता नभए विकास नै नहुने ?, उनले पनि जंगिँदै भने। मैले मुस्कुराएर टाउको हल्लाएँ। उनले थपे, ए त्यसो भए विकास गर्नका लागि सम्पूर्ण जनता पार्टीको कार्यकर्ता हुनैपर्ने ? मैले पनि मुस्कुराउँदै भनिदिएँ, विकास चाहने हो भने त्यो बाहेक अर्को उपाय छैन। यसमा कसैको दुई मत हुनै हुँदैन। उनलाई झोक चलेछ क्या र, बोल्दै नबोली लागे आफ्नै घरतिर।"
कपडा पसल र घरमा आगलागीबाट ६ लाख ५० हजारको क्षति,"विराटनगर : मोरङका अलगअलग स्थानका कपडा पसल र घरमा आगलागी हुँदा ६ लाख ५० हजार बराबरको क्षति भएको छ । विराटनगर महानगरपालिका१६ स्थित विराटनगर जुट मिल्सनजिक रहेको पदम सुब्बाको काठले बनेको कर्कट पाताको छानो भएको १ तले घरमा आइतबार राति १०:१० बजेतिर आगलागी भएको हो । सुब्बाको घर भाडामा लिएर विराटनगर१५ की प्रीति प्रधानले रेडिमेड कपडा पसल सञ्चालन गर्दै आएकी थिइन् । प्रहरीका अनुसार कपडा पसलबाट आगलागी सुरु भएको हो । आगोले पसलभित्र रहेको केही कपडा जलेका छन् । घरमा समेत आंशिक क्षति पुगेको प्रहरीले जनाएको छ । विद्युत सर्ट भएर आगलागी भएको हुनसक्ने प्रहरीको प्रारम्भिक अनुमान छ । इलाका प्रहरी कार्यालय रानी र इलाका प्रहरी कार्यालय सीमाबाट खटिएको टोली तथा स्थानीय र दमकलको सहयोगमा आधा घण्टापछि आगो नियन्त्रणमा लिइएको थियो । तत्काल आगो नियन्त्रणमा लिन सकिएका कारण ठूलो क्षति हुन नपाएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । त्यस्तै,मोरङको बूढीगंगा गाउँपालिका४ भवानीपुरस्थित एउटा घरमा आगलागी भएको छ । ज्ञानश्वरी सरदारको फुसको छानो भएको घरमा राति १० : ३० बजेतिर आगलागी भएको डीएसपी बस्नेतले बताए । उनका अनुसार विद्युत सर्ट भएर आगलागी भएको हुनसक्ने अनुमान गरिएको छ । आगोले घर, ज ३ प १६०८ नम्बरको पल्सर मोटरसाइकलसहित घरभित्र रहेका अन्नपात,भाँडावर्तन र लत्ताकपडा पूर्णरूपले जलेर ध्वस्त भएको बस्नेतले बताए । उनका अनुसार आगलागीमा परेर ४ लाख बराबरको क्षति भएको छ । इलाका प्रहरी कार्यालय नेमुवाबाट खटिएको टोली,दमकल र स्थानीयको सहयोगमा डेढ घण्टापछि आगो नियन्त्रणमा लिइएको थियो । डीएसपी बस्नेतले घटनाको अनुसन्धान सुरु गरिएको जानकारी दिए ।"
इलाम२ मा एकीकृत समाजवादीलाई जमानत जोगाउन मुस्किल,"काठमाडौं : इलाम२ मा भएको उपनिर्वाचनमा नेकपा एकीकृत समाजवादीलाई जमानत जोगाउन समेत मुस्किल परेको छ। २९ हजार १५२ मत सदर हुँदा एकीकृत समाजवादीका उम्मेदवार जीत बहादुर राईले २६१ मत मात्र ल्याएका हु्न्। प्रतिनिधिसभाको प्रत्यक्षतर्फ खसेको कुल सदर मतको १० प्रतिशतभन्दा कम मत ल्याउने उम्मेदवारको जमानत जफत हुने कानुनी व्यवस्था छ। प्रतिनिधि सभा सदस्य निर्वाचन ऐन, २०७४ को दफा ७१ मा भनिएको छ, निर्वाचन प्रणाली अन्तर्गतको कुनै निर्वाचनमा मतदान गरिएको जम्मा सदर मतको दश प्रतिशतभन्दा कम सदर मत पाउने उम्मेदवारको धरौटी जफत हुनेछ। तर निर्वाचित उम्मेदवारको हकमा यो कुरा लागू हुने छैन। उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। नेम्वाङले ११ हजार ६१९ मत ल्याएका छन्। उनका प्रतिद्वन्द्वी कांग्रेसका डम्बर खड्काले ७ हजार ६५९ मत ल्याएका छन्। त्यस्तै स्वतन्त्र उम्मेदवार डकेन्द्र सिंह थेगिमले ७ हजार ४५२ मत ल्याएका छन् भने राष्ट्रिय स्वतन्त्र पार्टीका मिलन लिम्बुले १५९६ मत ल्याएका छन्।"
को हुन् बझाङमा एमालेबाट निर्वाचित दमन भण्डारी ?,"बझाङ : बझाङमा नेकपा एमालेका दमन भण्डारी ११ हजार ६१२ मतसहित विजयी भएका छन् । उनले निकटतम प्रतिस्पर्धी नेपाली कांग्रेसका अभिषेकबहादुर सिंहलाई २६७ मतले पछि पार्दै निर्वाचित भएका हुन् । सिंहले ११ हजार ३४६ मत प्राप्त गरे। यसैगरी माओवादी केन्द्रका जनक बुढाले ३ हजार ८३१ मत प्राप्त गरे। एकीकृत समाजवादीले २ हजार ५१४ मत प्राप्त गरेको निर्वाचन अधिकृतको कार्यालयले जनाएको छ। विसं२०२४ जेठ १४ गते छबिसपाथिभेरा गाउँपालिका १ भण्डारी गाउँमा जन्मिएका भण्डारीले २०४१ सालमा एसएलसी दिएर काठमाडौं जाँदा अनेरास्ववियुबाट विद्यार्थी राजनीति सुरु गरेका थिए । उनी नेपाल ल क्याम्पसबाट २०४२ सालमा अनेरास्ववीयुमा आवद्ध भएका थिए । उनले नेपाल ल क्याम्पसबाट बीएल गरेपछि बझाङ फर्किएर थुप्रै समाज सुधारका काम गरे । २०५४ सालमा उनी नेकपा मटेला गाविसका अध्यक्ष निर्वाचित भए । २०५५ साल नेकपा जिल्ला कमिटी सदस्य हुँदै २०५६ सालमा गाविस राष्ट्रिय महासंघका जिल्ला अध्यक्ष निर्वाचित हुन पुगे । त्यसपछि उनी युवा संघ नेपालका सेती अञ्चल सचिवसमेत बने । नेकपा एमालेभित्र राम्रो काम गर्दै गएका दमन २०६९ सालमा जिल्ला कमिटी सचिवका रुपमा चुनिए । २०७८ सालदेखि हालसम्म उनी नेकपा एमाले बझाङ जिल्ला कमिटी अध्यक्ष छन् । उनका एक श्रीमती र एक छोरी छन् । उनले यसअघि बझाङमा लैङ्गिक हिंसा विरुद्ध अभियान पनि चलाएका थिए । उनलाई एमालेभित्र सबैभन्दा इमान्दार,भद्र र शालिन पात्रका रुपमा लिने गरिन्छ। उपनिर्वाचनको मुखमा उनले बुबा गुमाएका थिए। यस अगाडि प्रदेश सभा १ (क) मा २०७९ को निर्वाचनमा कांग्रेसका पृथ्वीबहादुर सिंह विजयी भएका थिए। उनी दुर्घटनामा परी निधन भएपछि यहाँ उपनिर्वाचन भएको हो। तत्कालीन गठबन्धनका साझा उम्मेदवार बनेका सिंहले नेकपा एमालेका उम्मेदवार अफिलाल ओखेडालाई ३ हजार ७७६ मतान्तरले पराजित गर्दै विजयी भएका थिए। यो पनि पढ्नुहोस कांग्रेसलाई पराजित गर्दै बझाङमा एमालेका दमन भण्डारी विजयी"
छोराले गरे सौतेनी आमाको हत्या,इलाम : इलामको माई नगरपालिका२ दिपु डाँडास्थित सौतेनी आमाको हत्या आरोपमा छोरालाई प्रहरीले नियन्त्रणमा लिएको छ। आइतबार राति ११ बजे मादक पदार्थ सेवन गरी घर आएका २१ वर्षीय सन्देश दियालीले घरायसी विवादका क्रममा आफ्नै सौतेनी आमा ३१ वर्षीया नेत्र माया खवासलाई धारिलो हतियार बाम्फोक प्रहार गरी हत्या गरेको प्रहरीले जनाएको छ। प्रहरी चौकी दानबारीबाट घटनास्थलमा खटिएको टोलीले हत्यामा संलग्न दियालीलाई धारिलो हतियारसहित नियन्त्रणमा लिएको थियो। थप अनुसन्धान भइरहेको जिल्ला प्रहरी कार्यालय इलामले जनाएको छ ।
"वीरगन्जमा मध्यरातमा गोली चल्यो, प्रहरीको मोस्ट वान्टेडमा रहेका भारतीय अभियुक्त पक्राउ","वीरगन्ज: वीरगन्जमा भारतका एक फरार अभियुक्तलाई प्रहरीले गोली प्रहार गरेर नियन्त्रणमा लिएको छ। पक्राउ पर्नेमा भारतीय नागरिक ४० वर्षीय बब्लु पासवान भन्ने गणेश पासवान रहेको पर्साका प्रहरी नायब उपरीक्षक कुमार विक्रम थापाले जानकारी दिए । उनी २०७९ असोज ३ गते काठमाडौँको गोठाटारमा भएको भारतीय नागरिक लाल महम्मदको हत्याकाण्डका मुख्य योजनाकार र सुटर रहेको प्रहरीले जनाएको छ। उक्त हत्याकाण्डपछि फरार रहेका उनी प्रहरीको मोस्ट वान्टेडको सूचीमा थिए। प्रहरी नायब उपरीक्षक थापाका अनुसार,विशेष सूचनाका आधारमा जिल्ला प्रहरी कार्यालय पर्साबाट आइतबार राति ११ बजेतितर वीरगन्ज१६ भुटनदेवी मन्दिर क्षेत्रमा खटिएको प्रहरी टोलीले चेकजाँचका क्रममा पासवान भाग्न खोज्दा प्रहरीले दुई राउन्ड गोली चलाएको थियो। त्यसमध्ये एक राउन्ड गोली पासवानको खुट्टामा लागेर घाइते भएर लडेपछि उनलाई प्रहरीले नियन्त्रणमा लिएको थापाले बताए। पासवान लागू औषधको कारोबारीसमेत रहेको थापाले बताए। घाइते पासवानलाई नियन्त्रणमा लिएर नारायणी अस्पतालमा उपचार गराई अहिले जिल्ला प्रहरी कार्यालयको हिरासतमा राखिएको थापाले जानकारी दिए। पासवानको साथबाट एक थान पेस्तोल र केहि राउन्ड गोलीका साथै केहि परिमाणमा लागू औषधपनि बरामद भएको थापाले बताए। यसबारेमा थप अनुसन्धान गरी मंगलबार बिहान प्रहरीले विस्तृत जानकारी गराउने थापाले बताए। २०७९ असोज ३ मा गोठाटारमा लाल महम्मदको गोली हानी हत्या भएपछि त्यसमा संलग्न पर्साका महोरम मियाँ, पर्साकै रेहान मियाँ र मकवानपुरकी सुमी भन्ने सुस्मिता स्याङताङलाई प्रहरी २०७९ असोज १४ गते पक्राउ गरेर सार्वजनिक गरेको थियो। तर हत्याकाण्डका मुख्य योजनाकार र सुटर भनिएका पासवान भने फरार रहदै आएका थिए।"
कति फलदायी होला लगानी सम्मेलन ?,"काठमाडौं : विदेशी पाहुनालाई स्वागत गर्दै राजधानीमा लगानी सम्मेलन आयोजना भइरहेको छ। वैशाख १६ र १७ अर्थात् आइतबार र सोमबार राजधानीमा लगानीकर्ताको कुम्भ मेला नै लागेको छ। २ दिनमा विभिन्न सत्रहरूमा कार्यक्रम विभाजन गरिएको छ। ऊर्जा, पूर्वाधार, पर्यटन, सूचना प्रविधि, वित्तीय क्षेत्र, खानी तथा खनिज, कृषि तथा वनजन्य उत्पादनलगायत क्षेत्रसँग सम्बन्धित विभिन्न विषयगत सत्रमा छुट्टाछुट्टै कार्यपत्र प्रस्तुत गरिँदै छ। सरकारले भूकम्पपछिको पुनर्निमाण र पुनर्उत्थानलाई भन्दै सन् २०७४ सालमा पहिलो लगानी सम्मेलन आयोजना गरेको थियो। जसमा करिब १४ खर्बको लगानी प्रतिबद्धता गरिएको थियो। २०७६ सालमा सरकारले दोस्रो लगानी सम्मेलन आयोजना गरेको थियो जसमा करिब ३२ खर्ब रुपैयाँ प्रतिबद्धता प्राप्त भएको थियो। कोभिड मारामारीपछि अर्थतन्त्रमा आएको संकुचनलाई कम गर्न र लगानी वृद्धि गर्न सरकारले ५ वर्षपछि तेस्रो लगानी शिखर सम्मेलन आयोजना गरेको हो। सम्मेलनमा स्वदेशी तथा विदेशी लगानी आकर्षित गर्न सरकारले अघि बढाएका नीतिगत, प्रशासनिक एवं कानुनी सुधारका प्रयासबारे सहभागीलाई जानकारी गराइएको छ। प्रधानमन्त्री पुष्पकमल दाहाल प्रचण्डले कार्यक्रम उद्घाटन गरेका छन्। कार्यक्रमको उद्घाटन सत्रमा नै २ सम्झौता भएका छन्। पहिलो नेपाल र भारतको सहकार्यमा डाटा सेन्टर स्थापना गर्ने र दोस्रो नेपाल तथा मलेसियाबीच व्यापार र लगानी भिœयाउने सम्झौता भएको छ। बसन्त चौधरीको बीएलसी होल्डिङ्स र भारतको योट्टा डाटा सर्भिसबीच लगानी गर्ने सम्झौता भएको हो। बीएलसीका तर्फबाट मेघा चौधरी र योट्टा डाटा सर्भिसका प्रमुख कार्यकारी अधिकृत सुनील गुप्ताबीच डाटा सेन्टरमा लगानी गर्ने सम्झौता भएको हो। नेपालमा डाटा सेन्टर नै नभइरहेको अवस्थामा यसलाई महत्वका साथ हेरिएको छ। यस्तै, नेपाल उद्योग वाणिज्य महासंघ र नेसनल चेम्बर अफ कमर्स, मलेसियाबीच द्विपक्षीय व्यापार तथा लगानी प्रवद्र्धनका लागि सहकार्य गर्नेसम्बन्धी सम्झौता भएको हो। महासंघका अध्यक्ष चन्द्रप्रसाद ढकाल र चेम्बर अफ कमर्स एन्ड इन्डस्ट्री मलेसियाका अध्यक्ष तान श्री दातो थायनलाईले हस्ताक्षर गरे। पहिला दिन जेजे भनियो सम्मेलनमा प्रधानमन्त्री दाहालले नेपाल लगानीका लागि उपयुक्त गन्तव्य भएको उल्लेख गर्दै यस अवसरलाई सदुपयोग गरेर फाइदा दिन आह्वान गरेका छन्। प्रचण्डले नेपाल कानुनी, भौगोलिक एवं रणनीतिक तवरले लगानीका लागि सम्भावनायुक्त देश भएको बताए। प्रधानमन्त्री प्रचण्डले व्यवसाय र लगानीसम्बन्धी विभिन्न आठ कानुन परिमार्जन गरेको जानकारी गराउँदै यसले नेपालमा लगानी गर्ने लगानीकर्ताको आत्मविश्वास बढाउने विश्वास व्यक्त गरे। नेपालले विदेशी लगानीकर्ताहरूलाई सबल नियामक ढाँचा, दोहोरो करबाट बच्ने व्यवस्था, बौद्धिक सम्पत्ति अधिकारको संरक्षण, प्रतिस्पर्धात्मक कर्पोरेट करलगायतका धेरै प्रोत्साहनहरू प्रदान गर्ने जानकारी गराए। उनले भने, नेपाल सरकारले हालै द्विपक्षीय लगानी सम्झौताको ढाँचालाई स्वीकृत गरेको छ, यसले द्विपक्षीय लगानीको संरक्षण र प्रवद्र्धन गर्ने लक्ष्य लिएको छ। राष्ट्रहरूलाई द्विपक्षीय लगानी सम्झौतामा हस्ताक्षर गर्न प्रधानमन्त्रीको आह्वान थियो। उदीयमान बजार भएका भारत र चीन बीचमा रहेको नेपाल रणनीतिक रूपमा पनि लगानीका लागि उपयुक्त गन्तव्य भएको उल्लेख गर्दै प्रधानमन्त्री प्रचण्डले क्षेत्रीय सम्झौताहरू साफ्टाबिमिस्टेक र स्वतन्त्र व्यापार व्यवस्थाद्वारा द्विपक्षीय र क्षेत्रीय बजारहरू सुनिश्चित भएको स्पष्ट पारे। कार्यक्रममा अर्थमन्त्री वर्षमान पुनले अर्थमन्त्री वर्षमान पुनले सरकारले करसम्बन्धी कानुनलाई थप लगानीमैत्री बनाउन लागेको बताएका छन्। हालै अध्यादेशमार्फत कानुनमा गरिएको संशोधनलाई उल्लेख्य उपलब्धि मान्दै अर्थमन्त्रीले कानुनी सुधारमा नेपालको प्रतिबद्धताको प्रमाण दिएको बताएका हुन्। नेपालले कानुनी र नियामकीय सुधार र प्रक्रियागत सरलीकरणमार्फत देशको व्यावसायिक वातावरण सुधार गर्न काम गरिरहेको बताउँदै उनले विवाद समाधान गर्ने संयन्त्र पनि रहेको उल्लेख गरे। अध्यादेशमार्फत केही नेपाल ऐन संशोधन गरेको सरकारले विश्व भन्सार संगठन र विश्व व्यापार संगठनको सिद्धान्त र अभ्यासअनुरूप नयाँ भन्सार विधेयक पनि संसद्मा पेस गरेको जानकारी गराए। पूर्वप्रधानमन्त्री शेरबहादुर देउवाले नेपालको लगानी साम्राज्य उदार भएको बताए। सबै क्षेत्र नै लगानीका लागि उर्वर रहेको भन्दै देउवाले नेपालमा लगानी घरेलु कानुन र अन्तर्राष्ट्रिय नियमले बाँधिएको बताए। नेपालमा लगानीको एकद्वारनीति रहेको उल्लेख गर्दै नेपाल लगानीका लागि सुरक्षित रहेको विश्वास दिलाए। कार्यक्रममा सहभागी निजी क्षेत्रले पनि नेपालमा लगानीको सम्भावना रहेको भन्दै विश्वभरका लगानीकर्तालाई लगानीका लागि आह्वान गरेका छन्। नेपाल उद्योग वाणिज्य महासंघका अध्यक्ष चन्द्र ढकालले अध्यक्ष ढकालले नेपालमा अधिकांश क्षेत्रहरूमा लगानी सम्भावना रहेको बताउँदै नेपाल नयाँ लगानीको गन्तव्य बन्न सक्ने बताए। विश्वका उदाउँदा ठूला अर्थतन्त्र, चीन र भारतको बीचमा रहेको नेपालको रणनैतिक अवस्थितिले गर्दा यी दुई देशको बजार, पर्यटन र विकासको फाइदा नेपालले लिन सक्ने उनको भनाइ छ। यस्तै, नेपाल उद्योग परिसंघका अध्यक्ष राजेश अग्रवालले नेपालको विकासमा सबै मिलेर सघाउन आह्वान गरे। यस शिखर सम्मेलनबाट उत्पन्न गतिलाई सदुपयोग गर्न र यसलाई रोजगारी सिर्जना, पूर्वाधार विकास र सामाजिकआर्थिक प्रगतिलाई मूर्त लगानीमा रूपान्तरण गर्न उनले सबैलाई अनुरोध गरे। नेपाल चेम्बर अफ कमर्सका अध्यक्ष कमलेश अग्रवालले संघीय लोकतान्त्रिक गणतन्त्र नेपालमा जलविद्युत् र हरित हाइड्रोजन, पर्यटन, उत्पादन, वन, जडिबुटी, खानी, खनिज र कृषि उत्पादन जस्ता क्षेत्रमा लगानीको प्रचुर सम्भावना रहेको बताएका छन्। नेपालको लिएको विभिन्न क्षेत्रीय तथा अन्तर्राष्ट्रिय संघसंस्थाहरूमा सक्रिय सदस्यताका साथै विभिन्न द्विपक्षीय सम्झौताहरूले पनि नेपाल लगानीका लागि खुला रहेको देखाउने उनले बताए। उद्घाटन सत्रकै क्रममा भारतीय राजदूत नवीन श्रीवास्तवले खुला सिमानसँगै नेपालभारतबीच आर्थिक, सामाजिक र राजनीतिक सम्बन्ध गहिरो रहेको बताए। नेपालमा आउने कुल विदेशी लगानीमा भारतको हिस्सा करिब ३३ प्रतिशत रहेको बताउँदै श्री वास्तवले नेपालमा लगानीका लागि भारत सधैं तयार रहेको बताए। नेपालमा लगानीका लागि सम्भावना रहेको भन्दै भारतीय राजदूतले संसारका लगानीकर्तालाई नेपालमा लगानीका लागि आह्वान गरे। नेपालका लागि चिनियाँ राजदूत छन् सोङले चीन नेपालबीचको दौत्य सम्बन्ध इतिहासदेखि रहेको बताए। चीनले नेपालको सामाजिक तथा आर्थिक क्षेत्रमा सहयोग गर्दै आएको बताउँदै यसमा लगानी विस्तारै गर्दै नयाँ आयाम सुरु गर्न लागेको जानकारी दिए। अमेरिकी राजदूत डीआर थम्प्सनले नेपालको आर्थिक विकासमा अमेरिकाले साथ दिँदै आएको बताउँदै आगामी दिनमा पनि यसलाई निरन्तरता दिने बताए। उनले नेपालको सर्वपक्षीय हितलाई ध्यानमा राखेर थप आयोजनाहरूमा सहयोग गर्न तयार रहेको बताए। भारतीय उद्योग परिसंघ(सीआईआई) का सुप्रतिम दत्त नेपालभारतबीचको सम्बन्ध व्यापार र व्यवसायमा मात्र केन्द्रित नभई विकासको साझेदारसँगै चलायमान अर्थतन्त्र निर्माणका लागि पनि कार्यरत रहेको बताए। उदायमान अर्थतन्त्र भएको भारतको छिमेकी देश नेपाल आफैंमा प्राकृतिक स्रोतले भरिपूर्ण भएको भन्दै नेपालको विभिन्न क्षेत्रमा भारतले लगानी गर्न सक्ने विश्वास व्यक्त गरे। दक्षिण एसिया युनाइटेड स्टेट््स चेम्बर अफ कमर्सका वरिष्ठ उपाध्यक्ष अतुल केशवले पछिल्ला १० वर्षमा नेपालले महाभूकम्प, महामारी लगायतको सामाना गर्नु परे पनि त्यसबाट माथि उठ्न सकेको बताए। २ दिनको सम्मेलन आयोजना गरिरहँदा लगानीका लागि नेपाल तयार रहेको देखिने उनको भनाइ थियो। बढ्दो बजार, बढ्दो आर्थिक वृद्धि, बढ्दो लगानीले नेपालमा देखिने गरी विकास भएको भन्दै प्रंशसा गरे। सार्क चेम्बर अफ कमर्स एन्ड इन्डष्ट्रिजका अध्यक्ष मोहम्मद जसिम उद्दिनले सम्मेलन आयोजना गर्नुले नै नेपाल लगानीका लागि र विकासका लागि तयार रहेको देखाउने बताए। र्साक क्षेत्रका सबै राष्ट्रहरूले विकासमा सहकार्य गरेर अघि बढ्नुपर्नेमा उनको जोड थियो। चीन भ्रमणमा निःशुल्क भिसा लगानी सम्मेलनको उद्घाटन सत्रमा चिनियाँ राजदूतले चीन भ्रमणमा जाने नेपाली नागरिकहरूले निःशुल्क भिसा पाउने बताएका छन्। अब चीन जान नेपालीहरूले प्रवेश आज्ञा लिएबापत रकम तिर्न नपर्ने भएको हो। चिनियाँ दूतावासका अनुसार मे १ देखि यो नियम लागू हुनेछ। चिनियाँ दूतावासले नेपाली नागरिकहरूले चीन भ्रमण गर्दा निःशुल्क प्रवेश आज्ञा पाउने जनाएको छ। यद्यपि निश्चित सर्भिस चार्ज भने लाग्ने छ। नेपाल र चीनबीचको मित्रतालाई बढवा दिन निःशुल्क भिसा प्रणाली लागू गरिएको नेपाली दूतावासले जनाएको छ। नेपाल सरकारले भने चिनियाँ नागरिकहरूलाई १५० दिनको भिसा निःशुल्क उपलब्ध गराउँदै आएको छ। चिनियाँ दूतावासले एकल प्रवेश आज्ञा र बहुप्रवेश आज्ञामा भिसा शुल्क नलिने जनाएको छ। दूतावासका अनुसार ६ महिना र १ वर्षको बहुप्रवेश आज्ञाको समेत शुल्क लाग्ने छैन। के भयो पहिलो दिन ? पहिलो दिन उद्घाटन सत्रपश्चात् दुई मुख्य सत्रहरू नेपालमा लगानीका सम्भावनाको खोजी तथा नेपालमा लगानी सफलताका कथा सञ्चालन भएका थिए। सम्मेलनका क्रममा विभिन्न द्विपक्षीय तथा बहुपक्षीय साइडलाइन बैठकहरू सम्पन्न भएका छन्। यसका अतिरिक्त प्रधानमन्त्री दाहालले विभिन्न देशका २२ वटाभन्दा बढी प्रतिनिधिमण्डलसँग भेटघाट गरे। प्रत्यक्ष वैदेशिक लगानी तथा सार्वजनिकनिजी साझेदारी अवधारणामा अघि बढाउन खोजिएको आयोजनाहरूको प्रदर्शनी विभिन्न प्रदर्शनी कक्षहरूमार्फत कार्यक्रम अवधिभर चलेको छ। सम्मेलनको पहिलो दिन नेपालसहित ६० देशका २१ सयभन्दा बढी व्यक्ति सहभागी छन्। जसमा अन्तर्राष्ट्रिय सहभागी ६८० रहेकोमा चीनबाट २४० र भारतबाट १८६ लगानीकर्ता सहभागी छन्। सम्मेलन स्थलमा २३ वटा स्टल (प्रदर्शनी कक्ष) राखिएका छन् भने सहभागी एवं लगानीकर्ताले ती प्रदर्शनीकक्षमार्फत विभिन्न परियोजनाका बारेमा विस्तृत जानकारी लिन सक्ने व्यवस्था मिलाइएको छ। सम्मेलनका क्रममा आशयपत्र आह्वान गरिएका २० वटा परियोजनासहित कुल १५१ परियोजना प्रस्तुत गरिएका छन्। सम्मेलनमा विभिन्न देशका प्रतिनिधहरूको उत्साहपूर्ण सहभागिता रहेको लगानी बोर्ड नेपालका प्रवक्ता एवं सहसचिव प्रद्युम्नप्रसाद उपाध्यायले जानकारी दिए। सम्मेलनमा स्वदेशी लगानीकर्ताहरूपछि चिनियाँ लगानीकर्ताहरूको संख्या बढिरहेको छ। भारतमा आसन्न आमनिर्वाचनलाई देखाउँदै भारतीय लगानीकर्ताहरूको संख्या भने खुम्चिएको छ। आयोजनाहरूमा नेपालको जलविद्युत र सूचना प्रविधि क्षेत्रमा लगानीकर्ताको उत्साह पाइएको बोर्डले जनाएको छ। नेपालको जलविद्युत्मा र सूचनाप्रविधिमा सम्भावना भएको भन्दै लगानीकर्ताहरूको सोधपुछ बढि भएको प्रवक्ता उपाध्याय बताउँछन्। विशेष गरी चिनियाँ लगानीकर्ता यी क्षेत्रमा उत्साही देखिएका छन्। बोर्डको सोकेस हुने आयोजनाहरूको अन्तिमसूचिमा नभए पनि निजगढ अन्तर्राष्ट्रिय विमानस्थललाई पनि सोकेस गरिएको छ। पीडीए र पीआईपछि धकेलिए लगानी बोर्ड नेपालले सोकेस गरेका ४ आयोजनाको आयोजना विकास सम्झौता (पीडीए) र आयोजना कार्यान्वयन सम्झौता (पीआईए) पछि धकेलिएको छ। तयारी नपुगेको भन्दै बोर्डले यी आयोजनाको निर्धारित कार्यक्रम नहुने भनेको हो। नेपालचीन फ्रेन्डसिप औद्योगिक पार्क, माथिल्लो मस्र्याङ्दी२ जलविद्युत् आयोजना, सौर्य आयोजना २५० मेगावाट (एमडब्लूपी) को पीडीए र डाबर नेपाल क्षमता अभिवृद्धि तथा विविधीकरण आयोजनाको पीआईए तयारी नपुगेकाले अहिलेलाई पछि सरेको बोर्डका प्रवक्ता प्रद्युम्न उपाध्यायले बताए। वार्ता समिति गठन भइसेकेकाले लगानी सम्मेलनमा नभएपनि केही समयपछि पीडीए र पीआई हुने उनले जानकारी दिए। पीडीए हुने तीनै आयोजनामा चिनियाँ विकासकर्ता छन्। २० आयोजनामा जुट्ला लगानी ? निजगढसहित कुल १५१ आयोजना सरकारले लगानी सम्मेलनमा प्रस्तुत गरेको छ। त्यसमा कति विचारका चरणमा छन्, कति बजारका लागि उपयुक्त हुन सक्छन् भनिएको छ भने कति लगानीका लागि उपयुक्त रहेको पनि बोर्डले वर्गीकरण गरेको छ। लगानीका लागि योग्य भनी वर्गीकरण गरिएकोमा कुल २० आयोजना छन्। यी आयोजनाका लागि करिब १० खर्ब रुपैयाँ लगानी अनुमान गरिएको छ। यी आयोजनामा १२ आयोजना बोर्ड अन्तरगत र ८ आयोजना मन्त्रालय अन्तरगत रहेका छन्। दोस्रो दिनसम्ममा आयोजनामा लगानीका लागि आशय आउने विश्वास बोर्डको छ। लगानीसम्बन्धी अध्यादेश जारी सरकारले लगानीका लागि संशोधन गरेको अध्यादेश, २०८१ लाई राष्ट्रपति रामचन्द्र पौडेलले आइतबार जारी गरेका छन्। संसद् स्थगनपछि सरकारले गत हप्ता नै लगानी प्रवद्र्धन गर्ने कार्यलाई सहजीकरण गर्न केही नेपाल ऐनलाई संशोधन गर्न वाञ्छनीय भएकाले भन्दै अध्यादेश ल्याएको हो। सरकारले लगानी प्रवद्र्धनका लागि सरकारले १२ कानुन र नियमावलीमा अध्यादेशमार्फत संशोधन गरेको छ। विदेशी लगानी तथा प्रविधि हस्तान्तरण ऐन २०७५, औद्योगिक व्यवसाय ऐन २०७६, वन ऐन, भूमिसम्बन्धी ऐनलगायतका कानुनमा संशोधन गरेको छ। नयाँ व्यवस्थाले वातावरणीय प्रभाव मूल्यांकन, हदबन्दीलगायतका विषयलाई सम्बोधन गरेको छ। संशोधनमा भूमिसम्बन्धी ऐन, २०२१ को उपदफा (१) मा यो थपिएको छ, उपदफा (१) बमोजिम निवेदन दिन नसकेको उद्योग, प्रतिष्ठान, कम्पनी वा संस्थाले यो उपदफा प्रारम्भ भएको मितिले एक वर्षभित्र हदबन्दीभन्दा बढी जग्गा आवश्यक रहेको औचित्य पुष्टि हुने कारण खोली स्वीकृतिको लागि मन्त्रालयमार्फत नेपाल सरकार समक्ष निवेदन दिन सक्नेछ। अर्थात् हदबन्दीभन्दा बढी जग्गा पनि उपयुक्त देखिएमा फुकुवा हुनेछ। त्यस्तै उपदफा (४) मा थपिएको छ ः (४) दफा १२ वा यस दफाबमोजिम कुनै उद्योग, प्रतिष्ठान, कम्पनी वा संस्थाको हदबन्दीभन्दा बढी जग्गा रहेकोमा विभाग तथा कार्यालयले त्यस्तो उद्योग, प्रतिष्ठान, कम्पनी वा संस्थाको हदबन्दीभित्र रहेको र हदबन्दीभन्दा बढी रहेको जग्गाको अभिलेख बनाइ राख्नुपर्ने छ। अब अधिकतम हदबन्दीभन्दा बढी जग्गा राख्ने सार्वजनिक संस्था, उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै संस्थाको रोजगारी तथा उत्पादन नघट्ने र निरन्तर सञ्चालन हुन सक्ने भएमा बैंक तथा वित्तीय संस्थाको ऋण फरफारख र दायित्व भुक्तानी गर्नको लागि हदभित्रको जग्गा मन्त्रालयले तोकेको सर्तको अधीनमा रही मन्त्रालयको स्वीकृतिमा एक पटकका लागि बिक्री वितरण गर्न बाधा पर्ने छैन। तर, त्यसरी हदभित्रको जग्गा बिक्री वितरण गरिएको कारणले जग्गा बिक्री गर्नुभन्दा अघि हदबन्दीभन्दा बढी रहेको जग्गा दफा ७ बमोजिमको हदभित्र कायम भएको मानिने छैन। योसँगै भूमिसम्बन्धी ऐन, २०२१, राष्ट्रिय निकुञ्ज तथा वन्यजन्तु संरक्षण ऐन, २०२९, विद्युतीय (इलेक्ट्रोनिक) कारोबार ऐन २०६३, विशेष आर्थिक क्षेत्र ऐन २०७३, सार्वजनिकनिजी साझेदारी तथा लगानी ऐन २०७५, विदेशी लगानी तथा प्रविधि हस्तान्तरण ऐन २०७५, वन ऐन २०७७, औद्योगिक व्यवसाय ऐन २०७६ छन्। यस्तै, सरकारले तीन वर्षदेखि रोकिएको मुलुकको सार्वभौम साख मूल्यांकन (सोभरेन क्रेडिट रेटिङ) को प्रक्रिया अघि बढाएको छ। तेस्रो लगानी सम्मेलनको पूर्वसन्ध्यामा वैदेशिक लगानीकर्ताहरूले चाहने देशकै रेटिङ प्रक्रिया भर्खर सुरु गरिएको हो। कोभिड१९ महामारीका कारण अर्थतन्त्रका सबै सूचक नकारात्मक रहेको र क्रेडिट रेटिङ गर्दा अन्तर्राष्ट्रिय समुदायमा नकारात्मक सन्देश जाने भन्दै यो प्रक्रिया विगत तीन वर्षयता रोकिएको थियो। अर्थमन्त्री वर्षमान पुनको सक्रियतामा फेरि सोभरेन क्रेडिट रेटिङको प्रक्रिया अघि बढेको हो। मुलुकको वित्तीय अवस्था तथा साख क्षमताको चित्र देखिने विभिन्न आधारमध्ये सोभरेन क्रेडिट रेटिङ मुख्य आधार मानिन्छ। मुलुकको लगानी जोखिमको अवस्थाबारे यथार्थ जानकारी लिन सोभरेयन क्रेडिट रेटिङ गर्ने गरिन्छ। वैदेशिक लगानीकर्ताले लगानीको पूर्वसर्तका रूपमा सोभरेन क्रेडिट रेटिङलाई लिने गरेका छन्। क्रेडिङ रेटिङ नहुँदा अन्तर्राष्ट्रिय विकास साँझेदारबाट नेपालले हालसम्म ठूला पूर्वाधारका लागि व्यापारिक ऋण लिन सकेको छैन। वैदेशिक लगानी बढाउने उद्देश्यले आर्थिक वर्ष २०७५०७६ को बजेटमार्फत सरकारले सार्वभौम क्रेडिट रेटिङ गर्ने घोषणा गरेको थियो। सरकारले सार्वभौम क्रेडिट रेटिङका लागि सार्वजनिक सूचना जारी गरी कम्पनिहरूलाई आमन्त्रण गरेको थियो। रेटिङसम्बन्धी विश्वका तीन प्रमुख कम्पनी फिच, मुडिज र स्ट्यान्डर्ड एन्ड पुअर्सले आवेदन दिए। जसमध्ये सरकारले फिच रेटिङ एजेन्सीसँग क्रेडिट रेटिङसम्बन्धी सम्झौता गरेको थियो। त्यसका लागि तत्कालीन बेलायत अन्तर्राष्ट्रिय सहयोग नियोग (डिएफआईडी) र हालको यूके एडसँग प्राविधिक सहयोगसम्बन्धी छुट्टै सम्झौता पनि गरिएको छ। सो प्रक्रियाका लागि सरकारले स्ट्यान्डर्ड चाडर्ट बैंकलाई रेटिङ सल्लाहकार तोकेको छ। तीन वर्षअघि अन्तर्राष्ट्रिय लगानी सम्मेलनका क्रममा विदेशी लगानीकर्ताले सोभरेन क्रेडिट रेटिङका लागि ढिला नगर्न सुझाएका थिए।"
ड्र्यागन खेतीमा आकर्षण,"रामेछाप : पछिल्लो समय किसानहरूमा ड्र्यागन खेतीमा आकर्षण बढ्न थालेको छ। रामेछापमा केही वर्षअघि छिटफुट सुरु भएको ड्र्यागन व्यावसायिक रूपमा नै खेती बढ्न थालेको हो। केही व्यक्तिले भने घरको छतमा र खाली रहेको जमिनमा समेत खेती गर्न थालेका छन्। रामेछाप जिल्लामा सञ्जय शाहीले झन्डै तीन रोपनी जग्गामा व्यावसायिक ड्यागनको खेती सुरु गरेका छन्। मन्थली नगरपालिका ५ सुनारपानीमा भदौरे कालिका कृषि तथा पशुपन्छी फर्म दर्ता गरेर शाहीले नमुना नर्सरीका साथै ड्यागन खेती सुरु गरेका हुन्। जम्मा ६ रोपनी क्षेत्रफलध्ये शाहीले ३ रोपनीमा ड्यागन खेती र ३ रोपनीमा आधुनिक एवं नमुना नर्सरी सञ्चालन सुरु गरेका हुन्। प्राविधिक अध्ययनका लागि विदेश गएको छोरालाई समेत उनले नेपाल बोलाएर यसमै लगाएका छन्। उनले ड्यागन खेतीबाट मात्रै वार्षिक १५ लाख आम्दानी हुने अनुमान गरेका छन्। कृषक सञ्जय शाहीले बिदेसिएको छोरालाई बोलाएर लगाए खेतीमा ड्र्यागन खेतीबाट मात्रै वार्षिक १५ लाख आम्दानी हुने अनुमान जिल्लामा फलफूलका विरुवाको आयात बढिरहेको बेला शाहीले आयात रोक्ने र निर्यातमा वृद्धि गर्ने उद्देश्यले ड्यागन बिरुवासमेत उत्पादन गरिरहेको बताए। उनले प्रतिबिरुवा २ सय रुपैयाँका दरले खरिद गरेर उत्पादन गरेको बिरुवा १ सयका दरले किसानलाई बिक्रीसमेत गर्छन्। शाहीले सञ्चालन गरेको नर्सरीमा अत्याधुनिक उपकरणसमेत जडान गरिएको छ। अत्यधिक तापक्रम बढेको बेला कुलर फ्यान र सिँचाइको लागि विद्युतीय फोहोरासमेत जडान गरेका छन्। उनले नेपाल सरकार प्रधानमन्त्री कृषि आधुनिकीकरण परियोजना कार्यान्वयन इकाइ रामेछापको ५ लाख अनुदान सहयोग र व्यक्तिगत ८ लाख गरी १३ लाखको लगानीमा उक्त नर्सरी सञ्चालन गरेका हुन्। उनी भन्छन्, एक घर एक ड्यागन खेती भन्ने उद्देश्यले चाँडै नै मन्थली नगरपालिका वडा नं ५ का ५ सय घरधुरीलाई एउटा बिरुवा ड्यागन फुड्स बिरुवा निःशुल्क वितरण गर्ने योजना छ।"
अस्थिर बने प्रदेशहरू,"प्रदेश सरकारहरू अस्थिर बन्नु राम्रो होइन। प्रदेशको पहिलो कार्यकालमा भन्दा दोस्रो कार्यकाल बढी अस्थिर देखियो। सरकार बनाउने र गिराउने खेलहरू पहिलो कार्यकालभरिको भन्दा दोस्रो कार्यकालको डेढ वर्षमै देख्न पाइयो। पहिलो कार्यकालमा सुदूरपश्चिम सरकारमा त मन्त्रीहरू परिवर्तन भए पनि नेतृत्व परिवर्तन भएको थिएन। जस कारण पनि प्रदेश सरकारको स्थायित्व देखिएको थियो। तर, पहिलो कार्यालयमै अरू प्रदेशहरूमा भने सरकार बन्ने र भत्किने क्रमहरू चलिरहे। दोस्रो कार्यकालको सुरुवातदेखि नै प्रदेशहरू अस्थिर बनेपछि जनतामा निराशा छाएको छ। प्रदेश संरचनाप्रति जनताको विश्वास कम हुँदै गएको छ। जनताले सुशासन र पारदर्शिता चाहेका थिए, तर त्यो हुन सकेन। प्रदेश संरचनाहरूमा भ्रष्टाचार मौलायो। जनताले घरघरमै सिंहदरबार आउने गरी गरेको परिकल्पना अहिले झन्झन् निराशामा परिवर्तन हुन थालेको छ। पहिलो कार्यकालमा कानुनहरू पनि बने, मातहतका कार्यालयहरूको स्थापना भयो। पूर्वाधारहरू बने पनि त्यसको भरपुर प्रयोग गरेर जनतालाई सेवा सुविधा दिन सरकार चुकिरहेको छ। पहिलो कार्यकालभन्दा प्रदेशहरू दोस्रो कार्यकालको छोटो अवधिमा बढी अस्थिर देखिए। प्रदेश सरकार अस्थिर बनेकै कारण जनतामा संघीयताप्रति निराशा देखिन थालेको छ। प्रदेशको अस्थिरता देखाएर, संघीयताका विरोधीहरूलाई टाउको उठाउने मौका मिलिरहेको छ। त्यसैले संघीयता बलियो बनाउने हो र जनताको सरकारप्रतिको विश्वास बढाउने हो भने प्रदेश सरकारको स्थायित्वको उपाय सोच्नुपर्छ। (भट्ट सुदूरपश्चिमका पूर्वमुख्यमन्त्री हुन्।)"
"बझाङमा कडा प्रतिस्पर्धा : झिनो मतले कांग्रेस अगाडि, पछ्याउँदै एमाले","बझाङ : बझाङमा भएको प्रदेश सभाको बझाङ१ (क) उपनिर्वाचनको मतगणना जारी छ। छबिसपाथिभेरा,सुर्मा,खप्तडछान्ना,मस्टा,थलार ९ र जयपृथ्वी नगरपालिकाको मतगणना सम्पन्न हुँदा८३ मतान्तरले मात्र कांग्रेसले अग्रता कायम गरेको छ। बझाङमा ३ पालिका र एक वडासम्म अग्रता कायम राखेको नेकपा एमालेलाई नेपाली कांग्रेसले पछाडि पारेको छ। पछिल्लो गणना अनुसार बझाङमा नेपाली कांग्रेसले ९ हजार १६६, नेकपा एमालेले ९ हजार ८४, नेकपा माओवादी केन्द्रले ३ हजार ५३६, नेकपा एकीकृत समाजवादीले २ हजार २३५ मत पाउन सफल छन्। हालसम्म २४ हजार ४५८ मत गणना सदर भएको छ। यहाँ ३० हजार ३२८ मत खसेको थियो। निर्वाचन अधिकृतको कार्यालयका अनुसार साइपाल र तल्कोट गाउँपालिका मत गणना हुन बाँकी रहेको छ।"
गुल्मीको भनभनेमा आगलागीबाट तीन घरगोठ जले,"गुल्मी : गुल्मीको मदाने गाउँपालिका ७ भनभनेमा आगलागीबाट तीनवटा घरगोठ जलेर नष्ट भएका छन् । आइतबार स्थानीय व्यक्तिको खरबारीमा लागेको आगो बस्तीतर्फ फैलिएर तीन वटा घरगोठ जलेर नष्ट भएको जिल्ला प्रहरी कार्यालय गुल्मीले जनाएको छ । भनभनेको दिपक माद्यामिक विद्यालय नजिकैको वनबाट फैलिएको आगो बस्तीमा फैलिएपछि स्थानीय यम बहादुर घर्तीको ढुङ्गाले छाएको दुईतले घर जलेर पूर्ण क्षति भएको जिल्ला प्रहरी कार्यालय गुल्मीका प्रहरी नायब उपरीक्षक शंकर पोखरेलले जानकारी दिए । त्यस्तै आगलागीबाट सोही वडाका सोम बहादुर घर्तीको ढुङ्गाले छाएको २ तले कच्ची घर,बङ्गालो र कुटानी कुटानी पिसानी गर्ने एउटा मिल समेत जलेर पूर्णरुपमा क्षति भएको छ । आगलागीका कारण घर विहिन भएका नागरिकलाई गाउँमै सुरक्षित स्थानमा राखिएको छ। हावाहुरीसहित भएको आगलागीबाट दिपक माद्यामिक विद्यालयको दुईवटा शौचालय जलेर नष्ट भएका छन् भने स्थानीयका परालको टौवा, दाउरा राख्ने कटकुरो, आरा मेसिन जलेर क्षति भएको प्रहरीले जनाएको छ । सुरक्षाकर्मी , जनप्रतिनिधी र स्थानीयको सहयोगमा आगो नियन्त्रणमा लिइएको थियो । गर्मीयाम सुरुभएसँगै भएको आगलागीले जिल्लाभर दर्जनौं घर गोठ पूर्ण क्षति भएका छन् भने सयौं पशुचौपायले ज्यान गुमाएका छन् । जिल्लाका १२ वटै स्थानीय तहका विभिन्न ठाउँका सामुदायिक , सरकारी तथा व्यक्तिगत वनमा लागेको आगो नियन्त्रणमा आएपछि पुनः लाग्ने गरेको प्रहरीले जनाएको छ ।"
तलकोट गाउँपालिकाको मतगणना हुँदा बझाङमा पुन: एमालेको अग्रता,"बझाङ : प्रदेश सभाको बझाङ१ (१) को मतगणनामा एमालेले पुन: अग्रता कायम गरेको छ। एमालेका दमनबहादुर भण्डारीले ९ हजार ८८९ मत ल्याएर अग्रता बनाइरहेका छन्। नेपाली कांग्रेसका अभिषेक बहादुर सिंहले ९ हजार ८८० मतले पछ्याइरहेका छन्। उनीहरुबीचको मतान्तर ९ मत रहेको छ। तेस्रो स्थानमा रहेको माओवादीका उम्मेदवार जनकबहादुर बुढाको ३ हजार ६६३ मत रहेको छ। एकीकृत समाजवादीले २ हजार ४०५ मत प्राप्त गरेको छ। छबिसपाथिभेरा,थलारा ९, खप्तडछान्ना, जयपृथ्वी, सुर्मा हुँदै तल्कोट गाउँपालिका १,२,३ वडाको मत गणना सकिएको छ। अब तलकोट गाउँपालिकाको वडा नम्बर ४५६ र ७, साईपाल गाउँपालिकाको वडा नम्बर १ देखि ५ सम्म सबै वडाको मतगणना गर्न बाँकी छ । जम्मा ९ वडा वडाको मतगणना गर्न बाँकीरहेको निर्वाचन अधिकृतको कार्यालयले जनाएको छ।"
इलाम२ को उपनिर्वाचन : मिलन लिम्बुभन्दा डकेन्द्र सिंह थेगिम २८९६ मतले अगाडि,काठमाडौं : इलाम२ को उपनिर्वाचनमा राष्ट्रिय स्वतन्त्र पार्टीका मिलन लिम्बुले निरन्तर चौथो स्थानमा रहेका छन्। स्वतन्त्र उम्मेदवार डकेन्द्र सिंह थेगिमले सुरुवातदेखि नै उनलाई उछिनिरहेका छन्। थेगिमले ४०५८ मत ल्याउँदा लिम्बुले ११६२ मत ल्याएका छन्। इलाम २ मा सुरुवातमा कांग्रेसका डम्बर खड्काले अग्रता लिएपनि अहिले भने एमालेका सुहाङ नेम्वाङले निरन्तर मतान्तर बढाएका छन्। १८ हजार ९४८ मत सदर हुँदा नेम्वाङले ७ हजार ६७७ मत ल्याएका छन्। उनका प्रतिद्वन्द्वी खड्काले ५ हजार ३९५ मत ल्याएका छन्। डम्बरभन्दा सुहाङ २२८२ मतले अघि छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
बझाङमा कांग्रेसले लियो अग्रता,"बझाङ : बझाङमा भएको प्रदेश सभाको बझाङ१ (क) उपनिर्वाचनको मतगणना जारी छ। हाल चारवटा पालिका र एक वडाको मतगणना सम्पन्न भएको छ। बझाङमा ३ पालिका र एक वडासम्म अग्रता कायम राखेको नेकपा एमालेलाई नेपाली कांग्रेसले पछाडि पारेको छ। छबिसपाथिभेरा, खप्तडछान्ना, थलारा गाउँपालिका ९ र जयपृथ्वी नगरपालिकासम्म आइपुग्दासम्म अग्रता कायम राखेको एमालेलाई नेपाली कांग्रेसले सुर्मा गाउँपालिकाको सबै वडाको मतगणना हुँदा २६४ मतले पछि पारेको हो। सुर्माको मत गणना सकिदा बझाङमा नेपाली कांग्रेसले ७ हजार ४९२, नेकपा एमालेले ७ हजार २२८, नेकपा माओवादी केन्द्रले २ हजार ८९५, नेकपा एकीकृत समाजवादीले २ हजार १०२, राप्रपले १८१ मत पाउन सफल छन्। अहिले मष्टा गाउँपालिकाको मतगणना भइरहेको छ। अब मष्टा, तल्कोट र साइपाल गाउँपालिकाको मतगणना बाँकी रहँदा नेपाली कांग्रेस र नेकपा एमालेबीच कडा टक्कर हुने देखिएको छ। नेकपा एमाललेले आफूलाई मष्टा र तल्कोटमा अगाडि जाने दाबी गर्दै आएको छ भने नेपाली कांग्रेसले साइपाल र मष्टामा आफूले अग्रता लिने दाबी गरेको छ।"
"इलाम२ मा सुहाङ नेम्वाङ १९२४ मतले अगाडि, रास्वपाले ल्यायो ११०२ मत",इलाम : इलाम२ को उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। उनले मतान्तरसमेत बढाउँदै लगेका छन्। १७ हजार ३७५ मत सदर हुँदा नेम्वाङले ७ हजार ३३ मत ल्याएका छन्। उनका प्रतिद्वन्द्वी डम्बर खड्काले ५ हजार १०९ मत ल्याएका छन्। डम्बरभन्दा सुहाङ १९२४ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले ३५१३ मत ल्याएका छन् भने राष्ट्रिय स्वतन्त्र पार्टीका मिलन लिम्बुले ११०२ मत ल्याएका छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
"इलाम२ मा एमालेका उम्मेदवार सुहाङ नेम्वाङले कटाए १० हजार मत, कसको कति ?","इलाम : इलाम२ को उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। उनले मतान्तरसमेत बढाउँदै लगेका छन्। २४ हजार ७३८ मत सदर हुँदा नेम्वाङले १० हजार ३ मत ल्याएका छन्। उनका प्रतिद्वन्द्वी कांग्रेसका डम्बर खड्काले ६ हजार ९४४ मत ल्याएका छन्। डम्बरभन्दा सुहाङ ३०५९ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले ५५९१ मत ल्याएका छन् भने राष्ट्रिय स्वतन्त्र पार्टीका मिलन लिम्बुले १४४३ मत ल्याएका छन्। हाल माङ्सेबुङ गाउँपालिका ४,५,६ नम्बर वडाको मत गणना भइरहेको छ। शनिबार भएको मतदानमा ६९ हजार दुई सय ८७ जनाले मतदान गरेका थिए।"
आगलागीले आक्रान्त मुलुक,"देशका ५० भन्दा बढी जिल्लामा डढेलो छ। वन जंगलमात्रै होइन, घरगोठ पनि खरानी बनेका छन्। मानिसहरूको पनि ज्यान गुमेको छ। वन तथा भूसंरक्षण विभागका अनुसार बर्सेनि सरदर चार हजार ठाउँमा नेपालमा आगलागी र डढेलोका घटना हुन्छन्। पछिल्लो तीन वर्षमा आगलागीमा परेर तीन सय २५ जनाको मृत्यु भयो। एक हजार तीन सय ७९ जना घाइते भए। डढेलो र आगलागी नेपालका हकमा बर्सेनि दोहोरिने विपद् हो। तर बाढी, पहिरो जस्तो विपदका बारे जति चिन्ता र चासो राज्यले राख्छ, डढेलोको हकमा त्यस्तो देखिन्न। त्यसैले त डढेलो जस्ता प्रकोपको नियन्त्रण र जोखिम न्यूनीकरणमा माखो मारिएको छैन भन्न सकिन्छ। डढेलो पहाडका घना जंगलहरूमा लाग्दा निभाउन मुस्किल हुनु एउटा कुरा तर अचेल सहरका घनाबस्तीमै लागेको आगो पनि निभाउने उपकरण र उपाय साह्रै न्यून छ। देशभरका पालिकाहरूसँग भएका दमकलको संख्या डेढ सयमात्रै हुनु त्यसको एउटा उदाहरण हो। भएका १५१ मध्ये पनि चैत, वैशाख हुरीबतास आउने र सुख्खा मौसम हुने महिना हुन्। यही बेला डढेलो लाग्छ। पानी परे आफै वनडढेलो निभ्छ, नत्र वन जति नष्ट गरेरै छाड्छ। वनमात्रै होइन, डढेलोले वनका जीवजन्तुको बासस्थान र प्राण पनि लिन्छ। डढेलोले वनजंगलका प्राकृतिक तत्वहरू नष्ट गराउँछ। केही दिनयता देशभरको अधिकांश ठाउँको आकाश धुम्मिएको छ। काठमाडौं त विश्वकै प्रदूषित हावा भएको सहर भएको छ। हावामा भइरहेको प्रदूषणको मुख्य कारण अहिले देशभर लागेको डढेलोलाई मानिएको छ। यतिसाह्रो संकट ल्याएर मुलुकलाई आक्रान्त बनाइरहेको डढेलो नियन्त्रणबारे भने सरकारलाई खास वास्ता छैन। पहिलो त डढेलो लाग्नै नदिन सचेतना फैलाउन जरुरी छ। जति पनि डढेलो लाग्छ, त्यसको लगभग सबैजसो कारण मानवीय नै हुन्छ। र, कथंकदाचित डढेलो लागिहाले निभाउन कुनै कसर बाँकी नराख्नुपर्ने हो। डाँडाकाँडाका वनजंगलमा लागेको आगो हेलिकोप्टरबाट पानी खन्याएर निभाउनुपर्ने हो। तर यहाँ त दमकलै पनि छैनन्। अग्नि नियन्त्रक मानव संशाधन छैन। राज्य यसरी संवेदनशील विपद्को हेलचक्र्याइँ गरिरहेको छ।"
"इलाम२ मा एमालेका नेम्वाङको अग्रता कायमै, १२६८ मतले खड्का पछाडि",इलाम : इलाम२ को उपनिर्वाचनमा नेकपा एमालेका सुहाङ नेम्वाङले अग्रता कायमै राखेका छन्। उनले मतान्तरसमेत बढाउँदै लगेका छन्। ११ हजार ८९१ मत सदर हुँदा नेम्वाङले ५ हजार २७ मत ल्याएका छन्। उनका प्रतिद्वन्द्वी डम्बर खड्काले ३ हजार ७५९ मत ल्याएका छन्। डम्बरभन्दा सुहाङ १२६८ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले १८१५ मत ल्याएका छन् भने राष्ट्रिय स्वतन्त्र पार्टीका मिलन लिम्बुले ७६० मत ल्याएका छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
"इलाम २ : सुहाङ अगाडि, कांग्रेसले गडमै मत जोगाउन सकेन","इलाम : इलाम  २ मा भएको प्रतिनिधि सभाको उपनिर्वाचनमा नेकपा एमालेका उम्मेदवार सुहाङ नेम्बाङले दुईवटा पालिकको गणना सम्पन्न हुँदा फराकिलो मतान्तर बनाएका छन् । इलामको फाकफोकथुम गाउँपालिकार चुलाचुली गाउँपालिकाको सबै वडाको मत गणना हुँदा नेम्वाङले २ हजार ६१८ मतले अग्रता लिएका हुन् । चुलाचुली गाउँपालिकामा कांग्रेसको उपस्थिती राम्रो भएपनि यस पटक कांग्रेसले सबै वडामा पराजय भोगेको छ । त्यहाँ एमाले पहिलो,पहिचानवादी उम्मेद्धार डकेन्द्रसिंह थेगिम दोस्रो र नेपाली कांग्रेस तेस्रो भएको छ । हेर्नुस् चुलाचुली गाउँपालिकाको मत परिणाम पछिल्लो परिणामा अनुसार सुहाङले ८ हजार ८९८ मत पाएका छन् भने नेपाली कांग्रेसका डम्बर बहादुर खड्काले ६ हजार २८० मत पाएका छन् । फाकफोकथुमको मत परिणाम आउँदा कमजोर देखिएका डकेन्द्र सिंह थेगिम चुलाचुली गाउँपालिकाको मतगणना शुरु भएपछि मतान्तर घटाउन सफल भएका थिए । मुढा चिन्हधारी उनले ४ हजार ६३४ मत प्राप्त गरेका छन् । रास्वपाका उम्मेदवार मिलन लिम्बु १ हजार ३०५ मत पाएर चौथो स्थानमा छन् । यस्तो छ अहिले सम्मको मत परिणाम"
"रास्वपा उम्मेदवार मिलन लिम्बूलाई आफ्नै वडाबासीबाट धोका, ९६ मत मात्रै पाए","इलाम : राष्ट्रिय स्वतन्त्र पार्टीका उम्मेदवार मिलन लिम्बूले आफ्नै वडाबाट ६ दशमलव ८ मत प्राप्त गरेका छन् । कडा पहिचानवादी अभियन्ताबाट रास्वपामा प्रवेश गरेका उनको वडामा पहिचानवादी स्वतन्त्र उम्मेदवार डकेन्द्र सिंह थेगिमले ३१७ मत अथवा २२ दशमलव ५३ प्रतिशत मत पाएका छन् । उनको जनता कल्याण आबी माङ्सेवुङ वडा नम्बर २ मा मतदान केन्द्र हो । यहाँबाट उनलाई ९६ मत मात्र प्राप्त भएको निर्वाचन आयोगको तथ्यांकले देखाउँछ । मिलनको वडामा १ हजार ४०७ मत खसेको थियो । त्यहाँ एमाले ५८६ र दोस्रोमा कांग्रेसले ३५१ मत पायो । रास्वपा इलाम २ मा चौथो स्थानमा छ । इलाम निर्वाचन क्षेत्र नम्बर २ मा सम्पन्न प्रतिनिधिसभा सदस्य निर्वाचनमा पछिल्लो मतपरिणामअनुसार एमाले पहिलो,कांग्रेस दोस्रो र मुढा तेस्रो स्थानमा छन्। यहाँ एमाले र कांग्रेसबीच कडा प्रतिस्पर्धा भइरहेको छ।"
वालिङमा २० वर्षीय युवकको हत्या,स्याङ्जा : धारिलो हतियार (चक्कु) प्रहारबाट २० वर्षीय युवकको मृत्यु भएको छ। आइतबार गएराती आइतबार करिब १० बजे ३५ वर्षीय निमबहादुर घर्तीमगरले चक्कु प्रहार गरेपछि घाइते भएका आयुष चौधरीको उपचारका क्रममा मृत्यु भएको प्रहरीले जनाएको छ। दाङ जिल्लामा घर भई हाल वालिङ नगरपालिका१३ बायाँटारीस्थित एक घरमा डेरागरी बस्ने आयुष चौधरीको चक्कु प्रहारबाट मृत्यु भएको प्रहरी नायब उपरीक्षक इन्द्रबहादुर रानाले जानकारी दिए। प्रहार गर्ने घर्तिमगर र मृतक चौधरी दुबै जना दाङ जिल्ला राप्ती गाउँपालिका ३ का बासिन्दा रहेको बताइएको छ। चक्कु प्रहारबाट घाइते भएका आयुषलाई उपचारका लागि प्राथमिक स्वास्थ्य केन्द्र वालिङमा पुर्याइएको थियो। चालक घर्तिमगर प्रहरी नियन्त्रणमा छन्। दुबै जना एउटै ट्याक्टरका चालक र सहचालक भएको प्रहरी भनाई छ।
आगलागीले आक्रान्त मुलुक,"देशका ५० भन्दा बढी जिल्लामा डढेलो छ। वन जंगलमात्रै होइन, घरगोठ पनि खरानी बनेका छन्। मानिसहरूको पनि ज्यान गुमेको छ। वन तथा भूसंरक्षण विभागका अनुसार बर्सेनि सरदर चार हजार ठाउँमा नेपालमा आगलागी र डढेलोका घटना हुन्छन्। पछिल्लो तीन वर्षमा आगलागीमा परेर तीन सय २५ जनाको मृत्यु भयो। एक हजार तीन सय ७९ जना घाइते भए। डढेलो र आगलागी नेपालका हकमा बर्सेनि दोहोरिने विपद् हो। तर बाढी, पहिरो जस्तो विपदका बारे जति चिन्ता र चासो राज्यले राख्छ, डढेलोको हकमा त्यस्तो देखिन्न। त्यसैले त डढेलो जस्ता प्रकोपको नियन्त्रण र जोखिम न्यूनीकरणमा माखो मारिएको छैन भन्न सकिन्छ। डढेलो पहाडका घना जंगलहरूमा लाग्दा निभाउन मुस्किल हुनु एउटा कुरा तर अचेल सहरका घनाबस्तीमै लागेको आगो पनि निभाउने उपकरण र उपाय साह्रै न्यून छ। देशभरका पालिकाहरूसँग भएका दमकलको संख्या डेढ सयमात्रै हुनु त्यसको एउटा उदाहरण हो। भएका १५१ मध्ये पनि चैत, वैशाख हुरीबतास आउने र सुख्खा मौसम हुने महिना हुन्। यही बेला डढेलो लाग्छ। पानी परे आफै वनडढेलो निभ्छ, नत्र वन जति नष्ट गरेरै छाड्छ। वनमात्रै होइन, डढेलोले वनका जीवजन्तुको बासस्थान र प्राण पनि लिन्छ। डढेलोले वनजंगलका प्राकृतिक तत्वहरू नष्ट गराउँछ। केही दिनयता देशभरको अधिकांश ठाउँको आकाश धुम्मिएको छ। काठमाडौं त विश्वकै प्रदूषित हावा भएको सहर भएको छ। हावामा भइरहेको प्रदूषणको मुख्य कारण अहिले देशभर लागेको डढेलोलाई मानिएको छ। यतिसाह्रो संकट ल्याएर मुलुकलाई आक्रान्त बनाइरहेको डढेलो नियन्त्रणबारे भने सरकारलाई खास वास्ता छैन। पहिलो त डढेलो लाग्नै नदिन सचेतना फैलाउन जरुरी छ। जति पनि डढेलो लाग्छ, त्यसको लगभग सबैजसो कारण मानवीय नै हुन्छ। र, कथंकदाचित डढेलो लागिहाले निभाउन कुनै कसर बाँकी नराख्नुपर्ने हो। डाँडाकाँडाका वनजंगलमा लागेको आगो हेलिकोप्टरबाट पानी खन्याएर निभाउनुपर्ने हो। तर यहाँ त दमकलै पनि छैनन्। अग्नि नियन्त्रक मानव संशाधन छैन। राज्य यसरी संवेदनशील विपद्को हेलचक्र्याइँ गरिरहेको छ।"
हात्तीबाट जोगाउन सामुदायिक वनमा बेसार खेती,"झापा : झापामा जंगली हात्तीको आतंकले यहाँका कृषक आजित बनेका छन्। भारतबाट प्रवेश गरेका जंगली हात्तीको बथान मेचीनगरको बाहुनडाँगी नाका हुँदै अहिले चारकोशे जलथल जंगललाई आफ्नो रैथाने बास स्थान बनाएर बसेको छ। भद्रपुर, कचनकवल, हल्दिबारी र बाह्रदशी पालिकाले घेरिएको जलथल जंगलमा २२ सामुदायिक वन पर्छन्। सामुदायिक वन उपभोक्ता समूह र त्यहाँका कृषकले लगाएको अन्नबाली हात्तीले कुल्चिएर र खाएर बर्सेनि क्षति पुयाउँदै आएको छ। जसका कारण वन उपभोक्ता समूह र कृषकहरू हात्ती विकल्पसँगै माइकेनिया मिक्रान्था र तीतेलहरा वनमारा मिचाहा प्रजातिको न्यूनीकरण र व्यवस्थापन गर्ने योजना बनाएर अघि बढेको पाइएको छ। अहिले वन उपभोक्ता समूहहरू जंगलभित्रै वैकल्पिक खेतीको रूपमा अर्गानिक बेसार (हल्दी) खेतीतर्फ आकर्षित भएको देखिन्छ। यो वनमा दिउँसो हात्तीले त्यति आक्रमण गरेको छैन। साँझपख जंगलभित्र हात्ती निस्किन्छ। भोलिका दिनमा के हुन्छ त्यो अहिले नै भन्न सकिँदैन। बेसार खेतीमा काम गर्न जाने उपभोक्ताहरू बिहान ८ बजे जान्छन्, साँझ ५ बजेभित्र जंगलबाट निस्किसक्छन्। काम गरिरहेका बेला दिउँसो हात्ती निस्केमा उनीहरू सुरक्षित स्थानतर्फ लागि जान्छन्। हात्तीसँगै माइकेनिया मिक्रान्था र तीतेलहरा वनमारा मिचाहा प्रजातिको न्यूनीकरण र व्यवस्थापनका लागि पनि बेसार खेती उपयुक्त रहेको उनले बताए। यो खेतीले जंगलभित्रको ठूला बोटबिरुवा हुर्काउन पनि सहयोग पुर्याउँदै आएको उनको भनाइ छ। स्थानीय उपभोक्तालाई रोजगारी सिर्जना गरिरहेको बताउँदै उनले भने, ६० देखि ७० घरपरिवारले रोजगारी पाएको छ, जसले शुद्ध अर्गानिक बेसार उत्पादनमा पनि मद्दत पुगेको छ। काँचो बेसारभन्दा सुकाएर पिस्न लाइक बनाएको सिम्टा बेसार अघिल्लो वर्ष करिब ३० क्विन्टल उत्पादन गरेर बेचेका थियौं। यस वर्ष पनि उत्पादन बढ्छ। यस वर्ष करिब ४० क्विन्टल उत्पादन हुने लक्ष्य राखेका छौँ, उनले भने। पहिला बजारीकरणमा समस्या थियो। अहिले बिस्तारै सहज हुँदै गएको उनले बताए। विगतका वर्षहरूमा भद्रपुर नगरपालिकाको ध्यान यस क्षेत्रमा परेको थिएन। यस वर्ष बल्ल नगरपालिकाको ध्यान यहाँ परेको छ। नगरको कृषि शाखाले कृषि र मसलाजन्य वस्तु भनेर बेसार खेतीलाई सहयोग गर्ने आश्वासन दिएको छ, उनले भने। नगरपालिकाले सहयोग गरेलगत्तै बेसार खेतीभित्रै तेज पत्ताको बिरुवा लगाउने योजना रहेको उनको भनाइ छ। स्थानीय उपभोक्ता सावित्रा तामाङका अनुसार बेसार खेतीले यहाँका गाउँलेलाई रोजगारी दिएको छ। जंगलभित्र काम गर्दा हात्तीको डर लाग्छ। तर, अहिलेसम्म हात्तीले हानि चाहिँ गरिहालेको छैन। खेती नजिकैको खोल्सामा पानी खान बेलाबेला हात्ती आउँछ, हात्ती कराएपछि हामी काम छाडेर सुरक्षित स्थानतर्फ गइहाल्छौँ, तामाङले भनिन्। त्यसैगरी भद्रपुर१ स्थित विशाल सामुदायिक वन उपभोक्ता समूहले दुई वर्षदेखि बेसार खेती लगाउन सुरु गरेको हो। पहिलो वर्ष उपभोक्तालाई दिए पनि यस वर्ष वन समूह आफैंले लगाउन सुरु गरेको समूहकी सचिव विनिशा लिम्बूले बताइन्। वनभित्र यो खेती लगाउँदा हात्तीलगायत जंगली जनावरले दुःख नदिने, आम्दानी पनि हुने र उपभोक्ताहरूले रोजगारी पनि पाउने गरेको उनले बताइन्। यहाँ उत्पादन भएको काँचो बेसार दियालो वनमा बिक्री गर्ने गरेको उनको भनाइ छ। त्यसैगरी, हल्दिबारीस्थित पाथीभरा कालिका सामुदायिक वन उपभोक्ता समूहले बेसारलाई प्राथमिकतामा राखेर व्यवस्थित खेती गर्ने योजना बनाएको छ। चार वर्षदेखि बेसार खेती गर्दै आइरहेका छौं। त्यो व्यवस्थित भएन, समूहका अध्यक्ष सागर पोर्तेलले भने, अब व्यवस्थित खेती गर्ने योजनामा छौँ। तीन हेक्टर जमिनमा बेसार खेती लगाएका छौँ। यस क्षेत्रमा हात्तीको निक्कै समस्या छ। हात्ती, मृग र बँदेलले अन्नबाली खाइदिने, उखेलिदिने समस्याका कारण किसान आजित बनिसकेका छन्। त्यसैले वन क्षेत्रभित्र बेसार खेती लगाउन सुरु गरेका हौँ, उनले भने, ती जंगली जनावरहरूले बेसार खेतीलाई हानी पुर्याउँदैनन्, यसले रोजगारी र आम्दानी दुवै दिँदा फाइदा पुगेको छ।"
"सुहाङ नेम्वाङकाे अग्रता कायमै, यस्ताे छ पछिल्लाे मत परिणाम",इलाम : इलाम२ उपनिर्वाचनको मतगणना अन्तिम चरणमा पुगेको छ। नेकपा एमालेका सुहाङ नेम्वाङले २२ हजार ४९२ मत ल्याएर अग्रता कायमै राखेका छन्। मुख्य प्रतिद्वन्द्वी नेपाली कांग्रेसका डम्बर खड्काले १६ हजार २२८ मत ल्याएका छन्। त्यस्तै स्वतन्त्र उम्मेदवार डेकेन्द्र सिंह लिम्बुले १० हजार २५१ मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले ३ हजार ७६८ मत ल्याएका छन्।
कांग्रेसलाई पराजित गर्दै इलाममा एमालेका सुहाङ नेम्बाङ विजयी,इलाम : इलाम क्षेत्र नम्बर २ मा नेकपा एमालेका उम्मेदवार सुहाङ नेम्बाङ विजयी भएका छन्। नेपाली कांग्रेसका उम्मेदवार डम्बर खड्कालाई फराकिलो मतान्तरले पराजित गर्दै नेम्बाङ निर्वाचित भएका हुन्। मुख्य निर्वाचन अधिकृतको कार्यालयका अनुसार नेम्वाङले २७ हजार ७७२ मत प्राप्त गर्दा उनका निकटतम् प्रतिद्वन्द्वी नेपाली कांग्रेसका उम्मेदवार खड्काले २१ हजार ९४२ मत पाए। ५८३० मतान्तरले विजयी हुँदै नेम्वाङले प्रतिनिधि सभाको यात्रा तय गरेका छन्। स्वतन्त्र उम्मेदवार डकेन्द्रसिंह थेगिम ११ हजार ४५७ मतसहित तेस्रो भएका छन् । रास्वपा उम्मेदवार मिलन लिम्बू ५ हजार ५० मतसहित चौथो भएका छन् । सुहाङका बुबा सुवास नेम्वाङको निधन भएपछि इलाममा उपनिर्वाचन भएको हो।
"डम्बर खड्काले कटाए १० हजार मत, सुहाङभन्दा साढे ५ हजार बढी मतले पछि",इलाम : इलाम२ को उपनिर्वाचनमा नेकपा एमालेले अग्रता कायमै राखेका छन्। एमाले उम्मेदवार सुहाङ नेम्वाङले कांग्रेस उम्मेदवार डम्बर खड्काभन्दा ५ हजार ५८५ मतले अघि छन्। त्यस्तै स्वतन्त्र उम्मेदवार डेकेन्द्र सिंह लिम्बुले ८ हजार ६८९ मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले २ हजार ५८५ मत ल्याएका छन्।
तलकोट गाउँपालिकाको मतगणना हुँदा बझाङमा पुन: एमालेको अग्रता,"बझाङ : प्रदेश सभाको बझाङ१ (१) को मतगणनामा एमालेले पुन: अग्रता कायम गरेको छ। एमालेका दमनबहादुर भण्डारीले ९ हजार ८८९ मत ल्याएर अग्रता बनाइरहेका छन्। नेपाली कांग्रेसका अभिषेक बहादुर सिंहले ९ हजार ८८० मतले पछ्याइरहेका छन्। उनीहरुबीचको मतान्तर ९ मत रहेको छ। तेस्रो स्थानमा रहेको माओवादीका उम्मेदवार जनकबहादुर बुढाको ३ हजार ६६३ मत रहेको छ। एकीकृत समाजवादीले २ हजार ४०५ मत प्राप्त गरेको छ। छबिसपाथिभेरा,थलारा ९, खप्तडछान्ना, जयपृथ्वी, सुर्मा हुँदै तल्कोट गाउँपालिका १,२,३ वडाको मत गणना सकिएको छ। अब तलकोट गाउँपालिकाको वडा नम्बर ४५६ र ७, साईपाल गाउँपालिकाको वडा नम्बर १ देखि ५ सम्म सबै वडाको मतगणना गर्न बाँकी छ । जम्मा ९ वडा वडाको मतगणना गर्न बाँकीरहेको निर्वाचन अधिकृतको कार्यालयले जनाएको छ।"
जसपाको राष्ट्रिय महाधिवेशन प्रतिनिधि निर्वाचन निर्देशिका पारित,"काठमाडौं : जनता समाजवादी पार्टी (जसपा) नेपालको प्रथम राष्ट्रिय महाधिवेशन प्रतिनिधि निर्वाचन निर्देशिका पारित भएको छ। पार्टी केन्द्रीय कार्यालय बालकुमारीमा हालै बसेको बैठकले विभिन्न पार्टीको तहगत समिति, निकाय, भ्रातृ संगठन, पेसागत संघ संगठनबाट प्रतिनिधि निर्वाचन गर्ने निर्देशिका पारित गरेको सो पार्टीका प्रचारप्रसार तथा प्रकाशन विभाग प्रमुख पूर्ण बस्नेतले जानकारी दिए। उनका अनुसार निर्देशिकाले राष्ट्रिय महाधिवेशनको प्रतिनिधि निर्वाचित गर्दा कम्तीमा एक तिहाई महिलासहित विविधता प्रतिविम्बित हुने गरी विभिन्न जातीयसामाजिक समूहबाट समावेशी हुनेगरी निर्वाचन गर्ने प्रावधान राखेको छ। त्यसैगरी स्वच्छ, निष्पक्ष तथा पारदर्शी ढंगले प्रतिनिधि निर्वाचन गराउन आवश्यकता अनुसार केन्द्रीय निर्वाचन तदर्थ समिति र प्रदेशमा प्रदेश निर्वाचन तदर्थ समिति गठन गरिने भएको सो पार्टीले जनाएको छ। प्रतिनिधि छनोट भएपछि आगामी जेठ १५ गतेसम्म संगठन विभागले अभिलेखीकरण गर्ने र केन्द्रीय निर्वाचन समितिले अन्तिम नामावली सूची प्रकाशन गर्ने बस्नेतले बताए। सो पार्टीको महाधिवेशन आउँदो जेठ २० देखि ३० गतेसम्म सञ्चालन हुने जनाइएको छ।"
विदेशी शक्तिहरू लागेर मधेसमा धर्मको नाममा द्वन्द्व सृजना गर्न खोजिदैछ : अमरेश सिंह,"वीरगन्ज : प्रतिनिधिसभा सदस्य (सांसद) अमरेश कुमार सिंहले यो संविधान समाप्त भएको खण्डमा प्रधानमन्त्री पुष्पकमल दाहाल 'प्रचण्'ड जेल जाने ठोकुवा गरेका छन् । सोमबार वीरगन्जमा आयोजित पत्रकार सम्मेलनमा सांसद यादवले नेकपा माओवादी केन्द्रका अध्यक्ष समेत रहेका प्रचण्डमाथि द्वन्द्धकालका ३ सय बढी मुद्धा रहेको बताउँदै यदि संविधान समाप्त भएमा प्रचण्ड जेल जाने ठोकुवा गरेका हुन् । विदेशी शक्तिहरूको इशारा र निर्देशनमा अहिले नेपालको संविधानमाथि प्रहार भइरहेको सांसद सिंहले बताए । संविधानका मुख्य चारवटै आधारस्तम्भ धर्मनिरपेक्षा,गणतन्त्र,संघीयता र समावेशीतामाथि प्रहार भइरहेको उनले बताए। धर्मनिरपेक्षता माथि विदेशीहरूको इशारामा हिन्दुवादीबाट,गणतन्त्रमाथि पूर्वराजा र राजवादीबाट तथा संघीयता र समावेशीतामाथि दल र सरकारबाट प्रहार भइरहेको उनले बताए । उनले भने,त्यसको जीता जागता (ज्वलन्त) उदाहरण मधेसमै अहिले देखिइरहेको छ । केहि समययता वीरगन्जसहित मधेसका विभिन्न शहरमा निरन्तर धर्मका नाममा अराजक जुलुश र र्यालीहरु निकालिदैछ । यसले नै प्रष्ट हुन्छ । विदेशी शक्तिहरू लागेर मधेसमा धर्मको नाममा द्वन्द्व सृजना गर्न खोजिरहेको सांसद सिंहले बताए ।त्यसकारण संविधान अहिले संकटमा परेको उनको बुझाइ छ । उनले प्रधानमन्त्री कार्यालय प्रधानमन्त्री प्रचण्डका आसेपासको पूर्ण कब्जामा रहेको आरोपपनि लगाए । उनले भने,पैसा उठाउन,गैर कानुनी काम गर्नका लागि प्रधानमन्त्री कार्यालयमा छोरी,बुहारी,भाइ,भतिजाहरट्ठलाई नियुक्ति गरेर राखिएको छ। यो पनि एउटा अपराध नै हो। नेपालको राजनीतिमा अहिले परिवारिककरण,व्यपारीकरण र भ्रष्टिकरण हाबी भएको भन्दै उनले राजनीति सेवा भावका रुपमा नभइ व्यापारका रुपमा फस्टाएको टिप्पणी गरे । उनले नेपालमा विदेशी दलालीकरण पनि बढेको बताए । देश अहिले २० जना बिचौलीयाहरूले मात्रै चलाइरहेका कारण मुलुकको अर्थतन्त्र धराशायी अवस्थामा पुगेको उनले बताए । उनले भने,अहिले साधरण खर्चपनि विदेशी ऋण मागेर भइरहेको छ । जब साधरण खर्च नै विदेशी ऋणमा चलिरहेको छ भने यत्तिले नै पुष्टि हुन्छ कि देशको अर्थतन्त्र कति जर्जर अवस्थामा पुगेको छ ।"
४६ हजार ५६९ मत गन्दा सुहाङले बढाए मतान्तर,इलाम : इलाम२ उपनिर्वाचनको मतगणना अन्तिम चरणमा पुगेको छ। ४६ हजार ५६९ मत गन्दा नेकपा एमालेका सुहाङ नेम्वाङले १९ हजार ११४ मत ल्याएका छन्। मुख्य प्रतिद्वन्द्वी नेपाली कांग्रेसका डम्बर खड्काले १२ हजार ६७५ मत ल्याएका छन्। सुहाङले डम्बरलाई ६ हजार ४३९ मतान्तरले पछि पारेका छन्। सुहाङले निरन्तर मतान्तर बढाउँदै लगेका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ९ हजार ४१० मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले ३ हजार २४२ मत ल्याएका छन्।
गण्डकी सरकार गठनविरुद्धको रिट खारेज,"काठमाडौं : सर्वोच्च अदालतले गण्डकी सरकार गठनविरुद्ध परेको रिट खारेज हुने ठहर गरेको छ। न्यायाधीशद्वय सपना प्रधान मल्ल र सारङ्गा सुवेदीको इजलासले आज उक्त रिट खारेज हुने आदेश गरेको हो। अदालतको आदेशसँगै उक्त प्रदेशका मुख्यमन्त्री खगराज अधिकारीलाई सरकार विस्तार गर्न र विश्वासको मत लिन सहज भएको छ। नेपाली कांग्रेसका संसदीय दलका नेता एवं निवर्तमान मुख्यमन्त्री सुरेन्द्र पाण्डेले मुख्यमन्त्री अधिकारीले सभामुखलाई समेत जोडेर बहुमत बनाउनु असंवैधानिक भएको भन्दै रिट निवेदन दायर गरेका थिए। आदेशमा भनिएको छ, 'मुख्यमन्त्री बहुमत रहे नरहेको बहुमतको वैधानिकता परीक्षण प्रदेश सभाबाटै गर्न संवैधानिक, व्यावहारिक र अन्तिम विकाल्प हुँदा सो विकल्पको बाटोमा प्रयोग नभई अपरिपक्वताको अवस्थामा देखिँदा रिट निवेदनको मागबमोजिम आदेश जारी गरिरहन पर्ने अवस्थाको विद्यमानता नदेखिँदा रिट निवेदन खारेज हुने ठहर्छ।' गत २५ चैत २०७९ मा एमाले संसदीय दलका नेता खगराज अधिकारीले आफूलाई एमाले, माओवादी केन्द्र र स्वतन्त्र उम्मेदवार दीपक मनाङेको समर्थन रहेको भन्दै प्रदेश प्रमुखसमक्ष दाबी पेस गर्नुभएको थियो। सोही आधारमा प्रदेश प्रमुख डिल्लीराज भट्टले उनलाई मुख्यमन्त्री नियुक्त गरेका थिए। कांग्रेस नेता पाण्डेले माओवादी संसदीय दलभित्र सांसदको गणना गर्दा सभामुख कृष्ण धितालको पनि गणना भएको भन्दै यो संविधान विपरीत हुने दाबी गरेर रिट निवेदन दायर गरेका थिए। उक्त रिट निवेदन सर्वोच्च अदालतले खारेज गरेको छ।"
"इलाम२ मा एकीकृत समाजवादीलाई धक्का, जितबहादुर भन्छन् हाम्रो मत बिक्री भयो","इलाम : गत संघीय निर्वाचनको समानुपातिकमा ५८६ मत ल्याएको नेकपा एकीकृत समाजवादीले यसपटक आधा मत गणना सम्पन्न हुँदा इलाम निर्वाचन क्षेत्र२ बाट २८१ मत प्राप्त गरेको छ। यसपटक ६ हजार मत कटाउने लक्ष्यसहित चुनावी मैदानमा उत्रिएका नेकपा एसका उम्मेदवार जितबहादुर राईले आफ्नो मत बिक्री भएको प्रतिक्रिया दिए। उनले भने, 'हाम्रो मत सबै किनिदिएछ।' नेकपा एसले इलामको चुलाचुली गाउँपालिकाबाट राम्रो मत पाउने अपेक्षा राखे पनि त्यहाँ २२३ मतमात्रै एसको पक्षमा खसेको छ। फाकफोकथुम गाउँपालिकाबाट १७ मत, माङ्सेबुङ गाउँपालिकाबाट २०, माइ नगरपालिकाबाट २० र देउमाई नगरपालिकाको एक नम्बर वडाको मत गणना सकिदा १ मतमात्रै पाएको निर्वाचन अधिकृतको कार्यालयले जनाएको छ। वाम गठबन्धन भएको भए एमालेका वरिष्ठ नेता झलनाथ खनालले इलाम २ बाट उम्मेदवार बन्न रहर गरेका थिए। मनोनयन दर्ता गर्न उम्मेदवार राईसँगै उपस्थित भएका वरिष्ठ नेता खनालले 'नामै जितबहादुर काफी छ। परिणाम आएपछि सबै चकित खान्छन्' भनेका थिए। नेकपा एसका एक समर्थकले भने, 'परिणामले कार्यकतालई नै चकित बनाएको छ अहिले।'"
कांग्रेसलाई पराजित गर्दै बझाङमा एमालेका दमन भण्डारी विजयी,"बझाङ : बझाङमा नेकपा एमालेका दमन भण्डारी विजयी भएका छन् । उनले निकटतम प्रतिस्पर्धी नेपाली कांग्रेसका अभिषेकबहादुर सिंहलाई २६७ मतले पछि पार्दै विजयी हासिल गरेका हुन्। एमालेका दमन भण्डारी ११ हजार ६१२ मतसहित निर्वाचन भएका हुन्। बझाङमा एमाले, कांग्रेस, माओवादी केन्द्र, एकीकृत समाजवादीलगायतका दल एक्ला एक्लै निर्वाचनमा होमिएका थिए। भण्डारीका निकटतम प्रतिद्वन्द्वी कांग्रेसका सिंहले ११ हजार ३४६ मत प्राप्त गरे। यसैगरी माओवादी केन्द्रका जनक बुढाले ३ हजार ८३१ मत प्राप्त गरे। एकीकृत समाजवादीले २ हजार ५१४ मत प्राप्त गरेको निर्वाचन अधिकृतको कार्यालयले जनाएको छ। उनी नेकपा एमाले बझाङ जिल्ला कमिटी अध्यक्षसमेत रहेका भण्डारी प्रदेश सभा (क)मा विजयी भएका हुन्। यस अगाडि प्रदेश सभा (क) मा २०७९ को निर्वाचनमा कांग्रेसका पृथ्वी बहादुर सिंह विजयी भएका थिए। तत्कालीन गठबन्धनका साझा उम्मेदवार बनेका सिंहले नेकपा एमालेका उम्मेदवार अफिलाल ओखेडालाई ३ हजार ७७६ मतान्तरले पराजित गर्दै विजयी भएका थिए। पृथ्वीको दुर्घटनामा निधन भएपछि उपनिर्वाचन भएको हो।"
बझाङमा एकीकृत समाजवादीसहित ९ दलको जमानत जफत,बझाङ : बझाङमा कूल खसेको मतमध्ये सदर २९ हजार ७०५ मतको १० प्रतिशत मत नल्याउने उम्मेदवारको जमानत जफत हुने भएको छ। कूल खसेको मतमध्ये १० प्रतिशत मत ल्याउन नसके जमानत जफत हुने कानुनी व्यवस्था छ। यहाँ ९ दलको जमानत जफत भएको हो । ११ हजार ६१३ मत ल्याएर बझाङमा एमाले उम्मेदवार दमन भण्डारी निर्वाचित हुँदा यहाँका ६ दलले ५० मत पनि पाउन सकेनन् । ६१ हजार ७ सय ६८ मतदातामध्ये ३० हजार ३ सय २८ जनाले मतदान थिए । ती मध्ये २९ हजार ७०४ मत सदर भएको थियो । सदर भएको मतमध्ये सबैभन्दा धेरै एमालेले पाउँदा सबै भन्दा कम नेसनल रिपब्लिक नेपाल पार्टीले पायो । उडिरहेको माहुरी चुनाव चिन्ह लिएर निर्वाचनमा होमिएका कमल घर्ती मगरले २ मत मात्रै पाए । नेकपा एकीकृत समाजवादीका दिलबहादुर सिंहले २ हजार ५१४ मत पाए। यसैगरी नेपाल मजदुर किसान पार्टीका खगेन्द्रबहादुर शाहीले २४ मत पाउँदा जनमत पार्टीकी सुशीला देवी विष्टले २६ मत पाइन् । संघीय लोकतान्त्रिक राष्ट्रिय मञ्चका दीपकबहादुर खड्काले २८ मत पाउँदा राष्ट्रिय मातृभूमि पार्टीमा गजेन्द्रबहादुर थापाले ३५ मत पाए । बझाङ उपनिर्वाचनमा जनता समाजवादी पार्टी नेपालका रामबहादुर जाग्रीले ४४ मत पाए । ११ दलका उम्मेदवारमध्ये विजयी भएको एमाले दोस्रो भएको कांग्रेस र तेस्रो स्थानमा रहेको माओवादी बाहेक सबैको जमानत जफत भएको छ।
समाजवादीको नेतृत्वमा सरकार बन्छ कि भनेर कतिपयलाई पोल्न थालेको छ : माधव नेपाल,"काठमाडौं : नेकपा एकीकृत समाजवादीका अध्यक्ष माधव कुमार नेपालले पार्टीका लागि पद महत्वपूर्ण नभए पनि सत्तासमिकरणमा सम्मानजनक व्यवहार हुनुपर्ने बताएका छन्।अखिल नेपाल महिला संघ (समाजवादी),काठमाडौं जिल्ला कमिटीले सोमबार काठमाडौंमा आयोजना गरेको कार्यक्रममा अध्यक्ष नेपालले प्रत्येक पार्टीको आआफ्नो मर्यादा,सम्मान,स्वाभिमान र चाहना हुने भएकाले सबैलाई राम्रोसँग सन्तुलन गर्दै अघि बढ्नुपर्ने बताएका हुन्। पूर्वप्रधानमन्त्री समेत रहेका नेपालले आफूहरूले अहिले उचित व्यवस्थापन र सम्मान मात्रै खोजेको धारणा राखे । समाजवादी पार्टीको नेतृत्वमा सरकार बन्छ की भनेर कतिपयलाई पोल्ने गरेको उनले बताए। त्यस्तै उनले चार दल सम्मीलित समाजवादी मोर्चा बनेको र जिल्ला तहको कार्यक्रम गर्ने तयारी भएको जानकारी दिँदै मोर्चामा आउन चाहनेलाई स्वागत गर्ने र आउन नचाहनेलाई पनि गाली नगर्ने धारणा राखे। उनले मुलुकको राजनीतिलाई सहि दिशामा लैजान गम्भीरतापूर्वक आवश्यक भूमिका निर्वाह गर्ने जिकिर गरे।"
"रेडक्रसमा अनियमितता, फेरि अर्को छानबिन समिति","भ्रष्टाचार र विवादमा रहेको रेडक्रसको विषय छानबिन गर्न यसअघि पनि पटकपटक छानबिन समिति बनेका छन्। काठमाडौं : नेपाल रेडक्रस सोसाइटी केन्द्रीय कार्यालयमा भएको भनिएको नीतिगत तथा आर्थिक भ्रष्टाचार छानबिन गर्न पाँच सदस्यीय समिति गठन गरिएको छ। महिला, बालबालिका तथा ज्येष्ठ नागरिक मन्त्रालयको मन्त्रीस्तरीय निर्णयबाट आइतबार समाज कल्याण परिषद्का कार्यसमिति सदस्यको संयोजकत्वमा समिति गठन गरिएको हो। छानबिन समितिमा परिषद्को अनुगमन विभाग प्रमुख, प्रशासन विभाग प्रमुख, कानुनी सल्लाहकार र चार्टर एकाउन्टेन्ट छन्। नेपाल रेडक्रस सोसाइटी धराशायी भएको छ। परोपकारी यो संस्था राजनीतिक हस्तक्षेपले तहसनहस त भएको छ नै भ्रष्टाचार र चरम बेतिथिको दलदलमा फसेको छ। भ्रष्टाचार र विवादमा रहेको रेडक्रसको विषय छानबिन गर्न यसअघि पनि पटकपटक छानबिन समिति बनेका छन्। पछिल्ला धेरै अध्ययन प्रतिवेदनले रेडक्रस भ्रष्टाचारको अखडा भएको देखाएका छन् । चरम बेथिति र अनियमितता किटान गर्दा पनि कसैले हेर्न नमिल्ने भन्दै गर्दा खुला भ्रष्टाचार, बेतिथिले रेडक्रसमा प्रश्रय पाएको छ। मन्त्रालयले समाज कल्याणपरिषद् मार्फत रेडक्रसका गतिविधि छानबिन गर्न गठन गरेको कार्यदलले १० वर्षमा १६ अर्बको अनियमितता भएको ठहर गरेको थियो। उक्त कार्यदलमा राष्ट्रिय योजना आयोगका तत्कालीन सदस्य मीनबहादुर शाही संयोजक थिए। परिषद्ले २०७५ सालमै लक्ष्मी कोइरालाको संयोजकत्वमा गठन गरेको छानबिन समितिले अनियमितता, भ्रष्टाचार गरेको देखिएकाले पदाधिकारी, सदस्यलाई निश्चित अवधिसम्म अयोग्य ठहर गरी कार्यसमिति विघटन गर्नुपर्ने सिफारिस गरेको थियो। अख्तियार दुरुपयोग अनुसन्धान आयोगमा परेको ब्लड बैंकको सामग्री खरिदको उजुरीउपर छानबिन गरी करिब २० लाख रुपैयाँ क्षतिपूर्ति भराउनुपर्ने निर्णय यिनै पदाधिकारी तथा नेतृत्वलाई १० वर्षअघि गरिसकेको छ। जिल्ला प्रशासन कार्यालय काठमाडौंले गरेको छानबिनले भक्तपुरमा केन्द्रीय गोदाम घरका लागि किनिएको ६ करोड ३० लाखको जग्गामा १ करोड ९३ लाखको हिसाबकिताब नभेटिएको देखाएको छ। किनिएको ८५ आनामा करिब ४ आना कम रहेको छानबिनमा भेटिएको छ। मोहनरमण भट्टराई संयोजकत्वको समितिले पनि रेडक्रस जस्ता सामाजिक संस्थालाई नियमन गर्न सुझाएको छ। संसद्को राज्य व्यवस्था समितिले रेडक्रसको सन्दर्भमा गम्भीर छलफल गरी आवश्यक कारबाहीका लागि निर्देशन दिएको थियो। परिषद्की तत्कालीन सहायक निर्देशक उमा पौडेल नेतृत्वमा २०७१, परिषद्का तत्कालीन बोर्ड सदस्य लक्ष्मीकुमार पौडल नेतृत्वमा २०७५, सामुदायिक विकासविद् धनञ्जय पौडेल संयोजकत्वमा २०७६, विपत्तिवद् डा होमनाथ चालिसे संयोजकत्वमा २०७६ मै र परिषद्की कानुनविज्ञ निशा बानियाँको संयोजकत्वमा ०७७ मा रेडक्रसमा भएको आर्थिक अनियमितता छानबिनका लागि समिति बनेका थिए। उनीहरूले अनियमितता भएको भन्दै प्रतिवेदन बुझाए। तर, कार्यान्वयनतिर कुनै सरकारले पनि ध्यान दिएनन्।"
किराँत धर्म गुरूको वडामा थेगिमको पक्षमा मतको वर्षा,"इलाम : किरात धर्मगुरु आत्मनन्द लिङदेन र गुरूआमा पवित्रहाङमाको वडामा पहिचानको नारासहित चुनावी मैदानमा उत्रिएका मुढा चिन्हका स्वतन्त्र उम्मेदवार डकेन्द्र सिंह थेगिमको पक्षमा मतको वर्षा भएको छ । धर्म गुरू र गुरूआमाको मतदान केन्द्र वडा नम्बर ५ बाट ८८ प्रतिशत मत खसेको छ । वडा नम्बर ५ मा भने मुढाले १०३२ मत प्राप्त गर्यो । यहाँ एमालेले ६९ र कांग्रेसलाई ४९ मत गएको छ । अन्य वडामा भने मुढाको उपस्थिति कमजोर देखिएको छ । गाउँपालिकामा मुडा चिह्नमा थेगिमले २ हजार ६३९ मत पाए । वडा नम्बर १ मा कांग्रेस अघि छ । यहाँ थेगिमले ३७२ मतमात्र प्राप्त गरे । कांग्रेसले ४३६ र एमालेले ४११ मत प्राप्त गरेको छ । वडा नम्बर २ मा थेगिम तेस्रो स्थानमा रहे । उनले ३१७ मत प्राप्त गरे । यहाँ पहिलो दल एमाले उमेदवार सुहाङ नेम्वाङले ५८६ मत प्राप्त गर्दा कांग्रेसको उमेदवार डम्बर खड्काले ३५१ मत पाए । गाउँपालिकामा ६ वडा रहेको छ । वडा नम्बर ३ मा सुहाङले ५१९, खड्काले ३१३ तथा थेगिमले ६४० मत पाए । वडा नम्बर ४ मा एमाले ४१६, कांग्रेस ११८ तथा मुडाले १६२ मत प्राप्त गर्यो । वडा नम्बर ६ मा भने अवस्था उल्टियो । थेगिमले ११६ मत प्राप्त गर्दा सुहाङले ५९० तथा खड्काले २१३ मत प्राप्त गरे । माङ्सेवुङमा रास्वपा उमेदवार मिलन लिम्बुले २४३ मत प्राप्त गरे । त्यसपालिकामा १२ हजार ५३६ मतदाता रहेका छन् । निर्वाचन आयोगको अनुसार यहाँ ७ हजार २०५ मत खसेको थियो ।"
गण्डकीका मुख्यमन्त्री अधिकारीको नियुक्तिविरुद्धको रिटमाथि सुनुवाइ जारी,"काठमाडौं : गण्डकीका मुख्यमन्त्री खगराज अधिकारीको नियुक्ति बदर माग गर्दै सर्वोच्च अदालतमा दायर रिटमाथि सुनुवाइ सुरू भएको छ। न्यायाधीशद्वय सपना मल्ल प्रधान र शारंगा सुवेदीको इजलासमा सुनुवाइ जारी छ। पूर्वमुख्यमन्त्री सुरेन्द्र पाण्डेले गत चैत्र २७ गते सर्वोच्चमा रिट दायर गरेका हुन्। यसअघि चैत्र २८ गते सर्वोच्चले मुख्यमन्त्री अधिकारीलाई दीर्घकालीन असर नपर्ने कुनै निर्णय नगर्न अन्तरिम आदेश जारी गरेको थियो। न्यायाधीश विनोद शर्माको इजलासले अधिकारीलाई दीर्घकालीन असर पर्ने निर्णय नगर्न अन्तरिम आदेश दिएको थियो। त्यसपछि वैशाख १० गते मुद्दामाथि बहस नसकिएपछि 'हेर्दाहेर्दैमा' राखिएको थियो। एमाले संसदीय दलका नेता अधिकारी मुख्यमन्त्रीमा नियुक्त भएका छन्। कांग्रेस संसदीय दलका नेता सुरेन्द्रराज पाण्डेले चैत २१ गते राजीनामा दिएका थिए। २२ गतेभित्र विश्वासको मत लिनुपर्नेमा त्यसको सम्भावना नदेखेपछि पाण्डेले राजीनामाको बाटो रोजेका थिए। उनको राजीनामा सँगै प्रदेश प्रमुख भट्टले ७ दिनको समय दिएर २ वा २ भन्दा बढी दलको समर्थनमा बहुमत प्राप्त हुने सरकार गठनका लागि आह्वान गरेका थिए। एमाले, माओवादी र एक स्वतन्त्र सांसदले एमाले नेता अधिकारीलाई समर्थन गर्ने भन्दै मुख्यमन्त्रीमा नियुक्तिका लागि दाबी पेस गरेका थिए। अधिकारीका तर्फबाट पेस दाबीमा एमालेका २२, माओवादीका ८ र एक स्वतन्त्र गरी ६० सदस्यीय गण्डकी प्रदेश सभाको बहुमत ३१ सदस्यको समर्थनको उल्लेख छ। माओवादीले आफ्ना ८ सांसदको उल्लेख गरे पनि उक्त दलका एक सदस्य कृष्ण धिताल भने सभामुख छन्। माओवादी संसदीय दलका नेता हरिबहादुर चुमानले नै समर्थनको हस्ताक्षर गरी अधिकारीलाई मुख्यमन्त्री नियुक्त गर्नुपर्ने दाबीपत्रमा हस्ताक्षर गरेका थिए। कोशी प्रदेशमा गत असार २९ गते कांग्रेस संसदीय दलका नेता उद्धव थापाले बहुमतको समर्थन देखाउँदा भने तत्कालीन सभामुख बाबुराम गौतमको हस्ताक्षर समावेश गरेका थिए। सभामुखले सरकार गठन वा विघटनमा भाग लिन नमिल्ने भन्दै थापाको मुख्यमन्त्रीमा भएको नियुक्ति सर्वोच्च अदालतले बदर गरेको थियो। गण्डकी प्रदेशमा सभामुखको हस्ताक्षर नभए पनि माओवादीका ८ सांसद भनेर उनको पनि गणना भएको छ। यसले यहाँ संवैधानिक जटिलता देखा परेको छ। मुख्यमन्त्रीमा अधिकारीलाई नेपाली कांग्रेस गण्डकी संसदीय दलले नियुक्ति नदिन प्रदेश प्रमुखलाई आग्रह गरेको थियो। तर,त्यसका बाबजुद पनि प्रदेश प्रमुख डिल्लीराज भट्टले नियुक्ति गरेका थिए। सरकार गठनमा सभामुखको हस्ताक्षर असंवैधानिक र गैरसंसदीय भन्दै पूर्वमुख्यमन्त्री पाण्डे सर्वोच्च पुगेका हुन्।"
"इलाम२ मा एमालेका सुहाङ नेम्वाङले कटाए ११ हजार मत, रास्वपाको भन्दा ७ गुणा बढी",इलाम : इलाम२ को उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। उनले मतान्तरसमेत बढाउँदै लगेका छन्। २६ हजार ४३९ मत सदर हुँदा नेम्वाङले ११ हजार ९ मत ल्याएका छन्। उनका प्रतिद्वन्द्वी कांग्रेसका डम्बर खड्काले ७ हजार २७५ मत ल्याएका छन्। खड्काभन्दा नेम्वाङ ३ हजार ७३४ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले ५हजार८७९ मत ल्याएका छन् भने राष्ट्रिय स्वतन्त्र पार्टीका मिलन लिम्बुले १५०९ मत ल्याएका छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
उपचार खर्च जुटाउन जहानै सडक निर्माणमा,"गोरखा : रुकुमपश्चिमका २२ वर्षका दाउद बुढा अहिले गोरखाको न्याकफेदीमा सडक खन्ने काममा व्यस्त छन् । नेपाली सेनाले जिम्मा लिएको सो सडकको पहाड फुटाउने काममा उनी मात्र होइन, उनका बुवा नर्द बुढा, जेठा दाइ शेखर बुढा, दिदी मनमती बुढाथोकी, भिनाजु विजय बुढाथोकी सो सडकमा काम गरिरहेका छन् । उनीहरू विगत तीन वर्षदेखि यस सडकमा काम गरिरहेका छन् । दाउद १४ वर्षकै हुँदा बुवासँग काम गर्न हिँडेका थिए । त्यतिबेला उनका बुवा दार्चुलाको तिंकर सडक निर्माणको काम गर्दथे । तर, बेस्सरी बिरामी भएपछि उनी उपचार गर्न काठमाडौंं गए । काठमाडौंंले ठीक गर्न नसकेपछि फेरि उपचारका लागि भारत गए । दिल्लीमा धेरैपटक उनको अप्रेसन पनि गरियो, तर अझैसम्म पूर्ण रूपमा ठीक भएको छैन । पेटको अप्रेसन गरेर ६ महिनासम्म आईसीयूमा राखेर उपचार भयो । ३० लाखभन्दा धेरै त काठमाडौंमै खर्च भयो । सबैले आस मारेका थिए, उनकी दिदी मनमती भन्छिन्, काठमाडांैले इन्डिया लैजानू भन्दियो । इण्डियामा पछिल्लोपल्ट अस्ति मंसिरमा पनि दुई पटक अप्रेसन भयो । त्यो पनि बिग्रियो । फेरि जेठमा बोलाएको छ । काम नगर भनेको टेर्दैन । दाउदको घाँटीमा अहिले पनि बाहिरबाट प्वाल पारेको घाउ ट्वाङ्ङ देखिन्छ । पेट र घाँटीको असफल अप्रेसन गरे पनि दाउदलाई बिरामी जस्तो बनेर घरमा रल्लिएर बस्न मन लाग्दैन । त्यसैले बुवा, दाइ, दिदीभेनाको पछि लागेर काममा हिँडेका छन् । उपचार खर्च धेरै चाहिन्छ, त्यही भएर काम गर्न आएको हो, उनी भन्छन्, बुवा र दाइले दुःखले कमाएको पैसाले मात्र पुग्दैन, त्यसैले धेर थोर भए पनि सघाउ हुन्छ भनेर म पनि काममा आएको हुँ । उनी यसअघि बुवाकै टिममा रहेर डोल्पा सडकमा काम गर्दथे । डोल्पा सडकमा काम गर्दा पेट दुखेर मुच्र्छा परेर ढलेछु । काठमाडौंं लगेर आईसीयूमा भर्ना गरेछन्, उनी भन्छन्, त्यहाँँ ६ महिनासम्म आईसीयूमा बसेर उपचार गर्दा पनि निको भएन । भारत लगेर उनको उपचार पनि गरियो । तर निको भएन । अस्ति मंसिरमा नि दुईफेर अप्रेसन गरेको, अझै भएन । फेरि जेठमा आऊ भनेको छ, उनले भने, जेठमा इन्डिया जान खर्च धेरै चाहिन्छ, त्यसैले काम गर्न आएको हो । बिरामी भएर ६ वर्षसम्म काम नगरी आराम गरेर बसेको उनको भनाइ छ । उनका बुवाले यसअघि नेपाली सेनाले जिम्मा लिएको दार्चुला र डोल्पाको सडक निर्माणमा काम गरिसकेका छन् । अहिले विगत तीन वर्षदेखि उनको जहान, परिवारै गोरखाको बेनीघाट, आरुघाट, लार्के सडकको काममा छन् । पहाड फुटाएर सडक खन्ने काममा धेरै जोखिम हुन्छ । काम गर्नुभन्दा नि बिस्फोट गरेपछि माथिका ढुंगाहरू सबै धराप भएर बसेका हुन्छन् । कतिबेला खस्छ पत्तै हँुदैन । त्यसबाट बच्नै गाह्रो हुन्छ, उनले भने । नेपाली सेनाले तिब्बतको सीमा जोड्ने योजनाका साथ विगत सात वर्षदेखि जोडतोडले बेनिघाट, आरुघाट, लार्के सडक निर्माणको काम गरिरहेको छ । पृथ्वी राजमार्गको बेनिघाटदेखि आरुघाट, आर्खेत, सोती हुँदै हावा डाँडासम्मको ६२ किलोमिटर सडक निर्माणको काम सडक विभाग स्वयंले गरेको थियो ।"
को हुन् बझाङमा एमालेबाट निर्वाचित दमन भण्डारी ?,"बझाङ : बझाङमा नेकपा एमालेका दमन भण्डारी ११ हजार ६१२ मतसहित विजयी भएका छन् । उनले निकटतम प्रतिस्पर्धी नेपाली कांग्रेसका अभिषेकबहादुर सिंहलाई २६७ मतले पछि पार्दै निर्वाचित भएका हुन् । सिंहले ११ हजार ३४६ मत प्राप्त गरे। यसैगरी माओवादी केन्द्रका जनक बुढाले ३ हजार ८३१ मत प्राप्त गरे। एकीकृत समाजवादीले २ हजार ५१४ मत प्राप्त गरेको निर्वाचन अधिकृतको कार्यालयले जनाएको छ। विसं२०२४ जेठ १४ गते छबिसपाथिभेरा गाउँपालिका १ भण्डारी गाउँमा जन्मिएका भण्डारीले २०४१ सालमा एसएलसी दिएर काठमाडौं जाँदा अनेरास्ववियुबाट विद्यार्थी राजनीति सुरु गरेका थिए । उनी नेपाल ल क्याम्पसबाट २०४२ सालमा अनेरास्ववीयुमा आवद्ध भएका थिए । उनले नेपाल ल क्याम्पसबाट बीएल गरेपछि बझाङ फर्किएर थुप्रै समाज सुधारका काम गरे । २०५४ सालमा उनी नेकपा मटेला गाविसका अध्यक्ष निर्वाचित भए । २०५५ साल नेकपा जिल्ला कमिटी सदस्य हुँदै २०५६ सालमा गाविस राष्ट्रिय महासंघका जिल्ला अध्यक्ष निर्वाचित हुन पुगे । त्यसपछि उनी युवा संघ नेपालका सेती अञ्चल सचिवसमेत बने । नेकपा एमालेभित्र राम्रो काम गर्दै गएका दमन २०६९ सालमा जिल्ला कमिटी सचिवका रुपमा चुनिए । २०७८ सालदेखि हालसम्म उनी नेकपा एमाले बझाङ जिल्ला कमिटी अध्यक्ष छन् । उनका एक श्रीमती र एक छोरी छन् । उनले यसअघि बझाङमा लैङ्गिक हिंसा विरुद्ध अभियान पनि चलाएका थिए । उनलाई एमालेभित्र सबैभन्दा इमान्दार,भद्र र शालिन पात्रका रुपमा लिने गरिन्छ। उपनिर्वाचनको मुखमा उनले बुबा गुमाएका थिए। यस अगाडि प्रदेश सभा १ (क) मा २०७९ को निर्वाचनमा कांग्रेसका पृथ्वीबहादुर सिंह विजयी भएका थिए। उनी दुर्घटनामा परी निधन भएपछि यहाँ उपनिर्वाचन भएको हो। तत्कालीन गठबन्धनका साझा उम्मेदवार बनेका सिंहले नेकपा एमालेका उम्मेदवार अफिलाल ओखेडालाई ३ हजार ७७६ मतान्तरले पराजित गर्दै विजयी भएका थिए।"
तिब्बतसँगको व्यापारिक सम्बन्ध थप उचाइमा पुग्छ : उद्योगमन्त्री,"काठमाडौं : उद्योग,वाणिज्य तथा आपूर्तिमन्त्री दामोदर भण्डारीले नेपाल र चीनको स्वशासित क्षेत्र तिब्बतबीचको व्यापारिक सम्बन्ध आगामी दिनमा नयाँ उचाइमा पुग्ने विश्वास व्यक्त गरेका छन्। व्यापार तथा निकासी प्रवद्र्धन केन्द्रको आयोजनामा भृकुटीमण्डपमा सोमबारदेखि सुरु भएको १७ औँ नेपाल चीन (तिब्बत) आर्थिक तथा व्यापार मेलाको उद्घाटन समारोहमा बोल्दै मन्त्री भण्डारीले दुई देशबीचको व्यापारिक सम्बन्ध थप उचाइमा पुग्ने बताएका हुन्। 'चीनको स्वशासित क्षेत्र तिब्बतबीचको सांस्कृतिक सम्बन्धलाई हिमालयको दुवैतर्फ विद्यमान व्यापारिक अवसरलाई सदुपयोग गर्ने हाम्रा व्यवसायीका कारण द्विपक्षीय आर्थिक सम्बन्धलाई पनि हिमालयजस्तै अटल बनाएको छ ,'उनले भने। नेपाल र चीन इतिहासको लामो कालखण्डदेखि नै नजिकको व्यावसायिक सहयात्री रहेको उल्लेख गदै मन्त्री भण्डारीले उच्च हिमालय र कठीन भौगोलिक अवस्थिति नेपालचीन व्यापारमा कहिले पनि बाधाका रुपमा नरहेको बताए । उनले भने,'हाम्रा पुर्खाहरुले यी बाधाहरूलाई हिमालय वारपार द्विपक्षीय व्यापार अभिवृद्धि गर्ने अवसरका रुपमा लिए त्यस कठीन समयमा त्यतिबेला यातायातका आधुनिक साधन उपलब्ध थिएनन् ।' नेपाल र चीन सदैव सुख दुःखमा साथ दिने अनन्य मित्रका रुपमा रहेका चर्चा गर्दै मन्त्री भण्डारीले चीनको स्थायित्व,एकता र समृद्धि सदैव नेपालको अन्तरमनको चाहना रहँदै आएको उल्लेख गरे। । नेपाल सदैव एक चीन नीतिको समर्थक रहँदै आएको उल्लेख गर्दै उनले भने,'चीनको एकता र अखण्डतालाई मन,वचन र कर्मले प्रतिबद्ध रहेको यस अवसरमा उल्लेख गर्न चाहन्छु ।' रेलवे सञ्जालबाट चीनको मुख्यभूमि चीन र तिब्बत जोडिएको उल्लेख गर्दै मन्त्री भण्डारीले त्यहाँ बढिरहेको आर्थिक गतिविधि र प्रगतिबाट रेलवे नेटर्वकले भविष्यमा हिमालयलाई पार गर्ने विश्वास व्यक्त गरे। उनले चीनसँग नेपालको व्यापारघाटा बढ्दै गइरहेको सन्र्दभमा त्यहाँको बजारलाई हेरी चिनियाँ लगानी औद्योगिक उत्पादनको विकास र विस्तार गर्न सकिने तथा यसबाट द्विपक्षीय व्यापारमा अभिवृद्धि हुँदै नेपालको निर्यात मुख्य भूमि चीन र तिब्बतमा बढ्न सक्ने बताए। व्यापार मेला दुई देशबीच व्यापार प्रवद्र्धन गर्ने महत्वपूर्ण औजारका रुपमा रहने उल्लेख गर्दै मन्त्री भण्डारीले भने,'म आशा गर्दछु कि यसप्रकारका व्यापार मेलाले पनि हामी दुई छिमेकी देशबीच व्यापार वृद्धि गर्न सहयोगी हुनेछ र व्यापारी समुदायलाई नयाँ क्रेता, नयाँ बजार र नयाँ व्यापार गन्तव्य पहिल्याउन फाइदायोग्य हुनेछ ।' कार्यक्रममा तिब्बत सरकारका उपप्रमुख लान फुकुआनले नेपाल र तिब्बतबीचको व्यापारिक सम्बन्धमा जोड दिँदै दुई देशका व्यवसायीबीचमा असल व्यापारिक सम्बन्ध बनाएर आयात तथा निर्यातमा सहकार्य गर्नु सुझाए। आजदेखि सुरु भएको मेला यही वैशाख २२ गतेसम्म सञ्चालन हुनेछ । मेलामा ५० चिनियाँ र १५ नेपाली व्यापारिक कक्ष राखिएका छन् । नेपाली कक्षहरुमा नेपालबाट चीन निर्यात हुने करिब ४० प्रकारका निर्यातयोग्य वस्तु राखिएका छन् ।"
इलाम२ मा एकीकृत समाजवादीलाई जमानत जोगाउन मुस्किल,"काठमाडौं : इलाम२ मा भएको उपनिर्वाचनमा नेकपा एकीकृत समाजवादीलाई जमानत जोगाउन समेत मुस्किल परेको छ। २९ हजार १५२ मत सदर हुँदा एकीकृत समाजवादीका उम्मेदवार जीत बहादुर राईले २६१ मत मात्र ल्याएका हु्न्। प्रतिनिधिसभाको प्रत्यक्षतर्फ खसेको कुल सदर मतको १० प्रतिशतभन्दा कम मत ल्याउने उम्मेदवारको जमानत जफत हुने कानुनी व्यवस्था छ। प्रतिनिधि सभा सदस्य निर्वाचन ऐन, २०७४ को दफा ७१ मा भनिएको छ, निर्वाचन प्रणाली अन्तर्गतको कुनै निर्वाचनमा मतदान गरिएको जम्मा सदर मतको दश प्रतिशतभन्दा कम सदर मत पाउने उम्मेदवारको धरौटी जफत हुनेछ। तर निर्वाचित उम्मेदवारको हकमा यो कुरा लागू हुने छैन। उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। नेम्वाङले ११ हजार ६१९ मत ल्याएका छन्। उनका प्रतिद्वन्द्वी कांग्रेसका डम्बर खड्काले ७ हजार ६५९ मत ल्याएका छन्। त्यस्तै स्वतन्त्र उम्मेदवार डकेन्द्र सिंह थेगिमले ७ हजार ४५२ मत ल्याएका छन् भने राष्ट्रिय स्वतन्त्र पार्टीका मिलन लिम्बुले १५९६ मत ल्याएका छन्।"
इलाम २ मा मतान्तर बढाउँदै सुहाङ नेम्वाङ,इलाम : इलाम२ को उपनिर्वाचनमा नेकपा एमालेका उम्मेदवार सुहाङ नेम्वाङले अग्रता कायमै राखेका छन्। एमाले उम्मेदवार सुहाङ कांग्रेस उम्मेदवार डम्बर खड्काभन्दा ५ हजार ८५७ मतले अघि छन्। पछिल्लो मत परिणामअनुसार सुहाङले १८ हजार १९६ मत ल्याएका छन् भने डम्बरले १२ हजार ३३९ मत ल्याएका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ९ हजार ३३६ मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले ३ हजार ११८ मत ल्याएका छन्।
"सुहाङ नेम्वाङले फेरि बढाए मतान्तर, यस्तो छ पछिल्लो मत परिणाम",इलाम : इलाम२ को उपनिर्वाचनमा नेकपा एमालेका उम्मेदवार सुहाङ नेम्वाङ फेरि मतान्तर बढाएका छन्। नेम्वाङ कांग्रेस उम्मेदवार डम्बर खड्काभन्दा ५ हजार ३०२ मतले अघि छन्। यसअघि उनीहरूबीच करिब ५ हजारको मतान्तर रहेको थियो। पछिल्लो मत परिणामअनुसार सुहाङले १४ हजार ६१३ मत ल्याएका छन् भने डम्बरले ९ हजार ३११ मत ल्याएका छन्। त्यस्तै स्वतन्त्र उम्मेदवार डेकेन्द्र सिंह लिम्बुले ८ हजार ५७० मत ल्याएका छन् भने राष्ट्रिय स्वतन्त्र पार्टीका उम्मेदवार मिलन लिम्बुले २ हजार ५७ मत ल्याएका छन्।
"इलाम२ मा सुहाङ नेम्वाङ १९२४ मतले अगाडि, रास्वपाले ल्यायो ११०२ मत",इलाम : इलाम२ को उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। उनले मतान्तरसमेत बढाउँदै लगेका छन्। १७ हजार ३७५ मत सदर हुँदा नेम्वाङले ७ हजार ३३ मत ल्याएका छन्। उनका प्रतिद्वन्द्वी डम्बर खड्काले ५ हजार १०९ मत ल्याएका छन्। डम्बरभन्दा सुहाङ १९२४ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले ३५१३ मत ल्याएका छन् भने राष्ट्रिय स्वतन्त्र पार्टीका मिलन लिम्बुले ११०२ मत ल्याएका छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
"इलाम २ : सुहाङ अगाडि, कांग्रेसले गडमै मत जोगाउन सकेन","इलाम : इलाम  २ मा भएको प्रतिनिधि सभाको उपनिर्वाचनमा नेकपा एमालेका उम्मेदवार सुहाङ नेम्बाङले दुईवटा पालिकको गणना सम्पन्न हुँदा फराकिलो मतान्तर बनाएका छन् । इलामको फाकफोकथुम गाउँपालिकार चुलाचुली गाउँपालिकाको सबै वडाको मत गणना हुँदा नेम्वाङले २ हजार ६१८ मतले अग्रता लिएका हुन् । चुलाचुली गाउँपालिकामा कांग्रेसको उपस्थिती राम्रो भएपनि यस पटक कांग्रेसले सबै वडामा पराजय भोगेको छ । त्यहाँ एमाले पहिलो,पहिचानवादी उम्मेद्धार डकेन्द्रसिंह थेगिम दोस्रो र नेपाली कांग्रेस तेस्रो भएको छ । हेर्नुस् चुलाचुली गाउँपालिकाको मत परिणाम यस्तो छ अहिले सम्मको मत परिणाम"
वालिङमा २० वर्षीय युवकको हत्या,स्याङ्जा : धारिलो हतियार (चक्कु) प्रहारबाट २० वर्षीय युवकको मृत्यु भएको छ। आइतबार गएराती आइतबार करिब १० बजे ३५ वर्षीय निमबहादुर घर्तीमगरले चक्कु प्रहार गरेपछि घाइते भएका आयुष चौधरीको उपचारका क्रममा मृत्यु भएको प्रहरीले जनाएको छ। दाङ जिल्लामा घर भई हाल वालिङ नगरपालिका१३ बायाँटारीस्थित एक घरमा डेरागरी बस्ने आयुष चौधरीको चक्कु प्रहारबाट मृत्यु भएको प्रहरी नायब उपरीक्षक इन्द्रबहादुर रानाले जानकारी दिए। प्रहार गर्ने घर्तिमगर र मृतक चौधरी दुबै जना दाङ जिल्ला राप्ती गाउँपालिका ३ का बासिन्दा रहेको बताइएको छ। चक्कु प्रहारबाट घाइते भएका आयुषलाई उपचारका लागि प्राथमिक स्वास्थ्य केन्द्र वालिङमा पुर्याइएको थियो। चालक घर्तिमगर प्रहरी नियन्त्रणमा छन्। दुबै जना एउटै ट्याक्टरका चालक र सहचालक भएको प्रहरी भनाई छ।
"रास्वपा उम्मेदवार मिलन लिम्बूलाई आफ्नै वडाबासीबाट धोका, ९६ मत मात्रै पाए","इलाम : राष्ट्रिय स्वतन्त्र पार्टीका उम्मेदवार मिलन लिम्बूले आफ्नै वडाबाट ६ दशमलव ८ मत प्राप्त गरेका छन् । कडा पहिचानवादी अभियन्ताबाट रास्वपामा प्रवेश गरेका उनको वडामा पहिचानवादी स्वतन्त्र उम्मेदवार डकेन्द्र सिंह थेगिमले ३१७ मत अथवा २२ दशमलव ५३ प्रतिशत मत पाएका छन् । उनको जनता कल्याण आबी माङ्सेवुङ वडा नम्बर २ मा मतदान केन्द्र हो । यहाँबाट उनलाई ९६ मत मात्र प्राप्त भएको निर्वाचन आयोगको तथ्यांकले देखाउँछ । मिलनको वडामा १ हजार ४०७ मत खसेको थियो । त्यहाँ एमाले ५८६ र दोस्रोमा कांग्रेसले ३५१ मत पायो । रास्वपा इलाम २ मा चौथो स्थानमा छ । इलाम निर्वाचन क्षेत्र नम्बर २ मा सम्पन्न प्रतिनिधिसभा सदस्य निर्वाचनमा पछिल्लो मतपरिणामअनुसार एमाले पहिलो,कांग्रेस दोस्रो र मुढा तेस्रो स्थानमा छन्। यहाँ एमाले र कांग्रेसबीच कडा प्रतिस्पर्धा भइरहेको छ।"
"इलाम२ मा एमालेका उम्मेदवार सुहाङ नेम्वाङले कटाए १० हजार मत, कसको कति ?","इलाम : इलाम२ को उपनिर्वाचनमा नेकपा एमालेका सुहाङ नेम्वाङले निरन्तर अग्रता लिएका छन्। उनले मतान्तरसमेत बढाउँदै लगेका छन्। २४ हजार ७३८ मत सदर हुँदा नेम्वाङले १० हजार ३ मत ल्याएका छन्। उनका प्रतिद्वन्द्वी कांग्रेसका डम्बर खड्काले ६ हजार ९४४ मत ल्याएका छन्। डम्बरभन्दा सुहाङ ३०५९ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले ५५९१ मत ल्याएका छन् भने राष्ट्रिय स्वतन्त्र पार्टीका मिलन लिम्बुले १४४३ मत ल्याएका छन्। हाल माङ्सेबुङ गाउँपालिका ४,५,६ नम्बर वडाको मत गणना भइरहेको छ। शनिबार भएको मतदानमा ६९ हजार दुई सय ८७ जनाले मतदान गरेका थिए।"
"बझाङमा कडा प्रतिस्पर्धा : झिनो मतले कांग्रेस अगाडि, पछ्याउँदै एमाले","बझाङ : बझाङमा भएको प्रदेश सभाको बझाङ१ (क) उपनिर्वाचनको मतगणना जारी छ। छबिसपाथिभेरा,सुर्मा,खप्तडछान्ना,मस्टा,थलार ९ र जयपृथ्वी नगरपालिकाको मतगणना सम्पन्न हुँदा८३ मतान्तरले मात्र कांग्रेसले अग्रता कायम गरेको छ। बझाङमा ३ पालिका र एक वडासम्म अग्रता कायम राखेको नेकपा एमालेलाई नेपाली कांग्रेसले पछाडि पारेको छ। हालसम्म २४ हजार ४५८ मत गणना सदर भएको छ। यहाँ ३० हजार ३२८ मत खसेको थियो। निर्वाचन अधिकृतको कार्यालयका अनुसार साइपाल र तल्कोट गाउँपालिका मत गणना हुन बाँकी रहेको छ।"
बझाङमा कांग्रेसले लियो अग्रता,"बझाङ : बझाङमा भएको प्रदेश सभाको बझाङ१ (क) उपनिर्वाचनको मतगणना जारी छ। हाल चारवटा पालिका र एक वडाको मतगणना सम्पन्न भएको छ। बझाङमा ३ पालिका र एक वडासम्म अग्रता कायम राखेको नेकपा एमालेलाई नेपाली कांग्रेसले पछाडि पारेको छ। छबिसपाथिभेरा, खप्तडछान्ना, थलारा गाउँपालिका ९ र जयपृथ्वी नगरपालिकासम्म आइपुग्दासम्म अग्रता कायम राखेको एमालेलाई नेपाली कांग्रेसले सुर्मा गाउँपालिकाको सबै वडाको मतगणना हुँदा २६४ मतले पछि पारेको हो। सुर्माको मत गणना सकिदा बझाङमा नेपाली कांग्रेसले ७ हजार ४९२, नेकपा एमालेले ७ हजार २२८, नेकपा माओवादी केन्द्रले २ हजार ८९५, नेकपा एकीकृत समाजवादीले २ हजार १०२, राप्रपले १८१ मत पाउन सफल छन्। अहिले मष्टा गाउँपालिकाको मतगणना भइरहेको छ। अब मष्टा, तल्कोट र साइपाल गाउँपालिकाको मतगणना बाँकी रहँदा नेपाली कांग्रेस र नेकपा एमालेबीच कडा टक्कर हुने देखिएको छ। नेकपा एमाललेले आफूलाई मष्टा र तल्कोटमा अगाडि जाने दाबी गर्दै आएको छ भने नेपाली कांग्रेसले साइपाल र मष्टामा आफूले अग्रता लिने दाबी गरेको छ।"
इलाम२ को उपनिर्वाचन : मिलन लिम्बुभन्दा डकेन्द्र सिंह थेगिम २८९६ मतले अगाडि,काठमाडौं : इलाम२ को उपनिर्वाचनमा राष्ट्रिय स्वतन्त्र पार्टीका मिलन लिम्बुले निरन्तर चौथो स्थानमा रहेका छन्। स्वतन्त्र उम्मेदवार डकेन्द्र सिंह थेगिमले सुरुवातदेखि नै उनलाई उछिनिरहेका छन्। थेगिमले ४०५८ मत ल्याउँदा लिम्बुले ११६२ मत ल्याएका छन्। इलाम २ मा सुरुवातमा कांग्रेसका डम्बर खड्काले अग्रता लिएपनि अहिले भने एमालेका सुहाङ नेम्वाङले निरन्तर मतान्तर बढाएका छन्। १८ हजार ९४८ मत सदर हुँदा नेम्वाङले ७ हजार ६७७ मत ल्याएका छन्। उनका प्रतिद्वन्द्वी खड्काले ५ हजार ३९५ मत ल्याएका छन्। डम्बरभन्दा सुहाङ २२८२ मतले अघि छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
"इलाम२ मा एमालेका नेम्वाङको अग्रता कायमै, १२६८ मतले खड्का पछाडि",इलाम : इलाम२ को उपनिर्वाचनमा नेकपा एमालेका सुहाङ नेम्वाङले अग्रता कायमै राखेका छन्। उनले मतान्तरसमेत बढाउँदै लगेका छन्। ११ हजार ८९१ मत सदर हुँदा नेम्वाङले ५ हजार २७ मत ल्याएका छन्। उनका प्रतिद्वन्द्वी डम्बर खड्काले ३ हजार ७५९ मत ल्याएका छन्। डम्बरभन्दा सुहाङ १२६८ मतले अघि छन्। त्यस्तै स्वतन्त्र उम्मेदवार डकेन्द्र सिंह थेगिमले १८१५ मत ल्याएका छन् भने राष्ट्रिय स्वतन्त्र पार्टीका मिलन लिम्बुले ७६० मत ल्याएका छन्। शनिबार भएको मतदानमा ६९ हजार दुई सय ८७ जनाले मतदान गरेका थिए।
सिधाकुरा डटकमको मिथ्या भिडियोबारे अनुसन्धान गर्न प्रहरीलाई सर्वोच्चको निर्देशन,"काठमाडौं : सर्वोच्च अदालतले सिधाकुरा डटकमले प्रकाशनप्रसारण गरेको भिडियो सामग्रीको अनुसन्धान गर्न निर्देशन दिएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासले सोमबार उक्त आदेश दिएको हो। 'श्रब्य दृष्यमा उठाइएको विषयवस्तुको सत्यतथ्य तथा प्राविधिक पक्षको समेत विस्तृत अनुसन्धान हुनुपर्ने देखिँदा सो सम्बन्धमा आवश्यक अनुसन्धान गरी प्रचलित फौजदारी कानुनको उल्लंघन गरेको देखिएमा कानुनबमोजिम कारबाहीसमेत अगाडि बढाउनु र सोको प्रतिवेदनसहितको जानकारी १५ दिनभित्र महान्यायाधिवक्ताको कार्यालयमार्फत यस अदालतमा पेस गर्नु भनी प्रहरी महानिरीक्षकलाई लेखी पठाउने,' आदेशमा भनिएको छ। त्यस्तै सर्वोच्चका उपरजिस्ट्रार गोविन्दप्रसाद घिमिरेले आइतबार दर्ता गरेको अवहेलना मुद्दालाई अदालतको फौजदारी दायरीमा दर्ता गर्न पनि निर्देशन दिइएको छ। त्यतिमात्र होइन, सिधाकुरा डटकमलाई २४ घन्टाभित्र प्रकाशितप्रसारित सामग्री हटाउन निर्देशन अदालतले निर्देशन दिएको छ। 'निवेदनको अन्तिम निर्णय नभएसम्म उत्पादन, प्रशारण, पुनः प्रसारण लगायत सार्वजनिक गर्ने कुनै कार्य नगर्नू नगराउनु,' आदेशमा भनिएको छ। त्यस्तै सामग्रीको प्रकृति र संवेदनशिलतालाई हेर्दा त्यस्तो सामग्रीसँग सम्बन्धित समाचारको निरन्तर सम्प्रेषणबाट अदालतप्रतिको आमधारणामा भ्रम उत्पन्न भई न्याय सम्पादनमा निरन्तर अवरोध उत्पन्न हुने स्थिति देखिएकाले प्रत्यर्थीले प्रसारण गरेको सामग्री प्रकाशन प्रशारण नगर्नु नगराउनु भनी आम सञ्चार जगतको ध्यानाकर्षण गराइएको छ।"
कांग्रेस मकवानपुरका कोषाध्यक्ष गौतम पदमुक्त,"मकवानपुर : नेपाली कांग्रेस मकवानपुरले कोषाध्यक्ष होमनाथ गौतमलाई पदमुक्त गरेको छ। केही दिन अघि बसेको कांग्रेस जिल्ला कार्यसमितिको पूर्ण बैठकले उनलाई पदमुक्त गर्ने निर्णय गरेको सभापति बुद्ध लामाले जानकारी दिए। नियमित बैठकमा नआउने, पदीय जिम्मेवारी बहन नगर्ने र पटकपटक पत्राचार गर्दा समेत वेवास्ता गर्ने गरेकोले गौतमलाई जिम्मेवारीबाट हटाइएको उनले बताए। उहाँ निष्क्रिय हुनुभयो, कोषाध्यक्ष नै निष्क्रिय हुँदा पार्टीका हरेक गतिविधि सञ्चालन गर्न कठिनाइ भएको भन्ने सुझाव जिल्ला कार्यसमितिको पूर्ण बैठकमा उठेपछि उहाँलाई पदमुक्त गर्ने निर्णय भयो। प्रवक्ता अर्जुन प्रसाद चौलागाईंले भने। उनले चाँडै नै अर्को व्यक्तिलाई कोषाध्यक्षको जिम्मेवारी प्रदान गरिने समेत बताए। गौतमलाई २०७८ चैतमा कांग्रेस मकवानपुरले कोषाध्यक्ष पदमा मनोनीत गरेको थियो। उनी १४ औँ महाधिवेशनका निर्वाचित जिल्ला सदस्य हुन्।"
मंगलबार देशका यी स्थानमा हुने छ वर्षा,"काठमाडौं : मंगलबार देशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार देशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। लुम्बिनी, मधेश, सुदूरपश्चिम र कोशी प्रदेशका केही स्थानहरू र बाँकी भूभागको थोरै स्थानहरूमा हावाहुरीको सम्भावना रहेको छ। मंगलबार राति कोशी, गण्डकी र कर्णाली प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ। गण्डकी प्रदेशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। लुम्बिनी, मधेश, सुदूरपश्चिम र कोशी प्रदेशका केही स्थानहरू र बाँकी भूभागको थोरै स्थानहरूमा हावाहुरीको सम्भावना रहेको छ।"
सगरमाथाको चौथो शिविरसम्म बाटो खुल्यो,काठमाडौं : सन् २०२४ को वसन्त याममा सगरमाथा हिमाल आरोहणका लागि चौथो शिविर (७९५० मि) सम्म बाटो खुलेको छ। पर्यटन विभागका अनुसार सगरमाथा आरोहणका लागि डोरी टाँग्ने रोपफिक्सिङ को काम चौथो शिविरसम्म सम्पन्न भएको छ। मौसमले साथ दिए वैशाख २८ गते (मे १० तारिख) देखि सगरमाथा आरोहण हुने विभागको अनुमान छ। विभागको साहसिक पर्यटन तथा पर्वतारोहण शाखा निर्देशक राकेश गुरुङका अनुसार मौसमले साथ दिए रोपफिक्सिङ टोली केही दिनमै चुचुरोसम्म पुगेर डोरी टाँग्नेछन् र वैशाखको २८ देखि आरोहण सुरु हुनेछ छ। यसअघि आधार शिविरदेखि दोस्रो शिविरसम्म आइसफल डाक्टरको टोलीले बाटो बनाइसकेको थियो। यो याममा सगरमाथालगायत ल्होत्से हिमालमा दोस्रो शिविर (क्याम्प २) देखि चुचुरोसम्म रोपफिक्सिङको जिम्मेवारी पर्वतारोहण सञ्चालक सङ्घ नेपालको व्यवस्थापनमा सेभेन समिट ट्रेक्स प्रालिलाई दिएको र आइतबार रोप फिक्सिङ टोलीले चौथो शिविरसम्म डोरी टाँग्ने काम सम्पन्न भएको छ विभागले जारी गरेको विज्ञप्तिमा भनिएको छ। विभागका अनुसार सगरमाथा आरोहणका लागि हालसम्म ३७ आरोही समूहका ७० महिला र तीन सय २० पुरुष गरी कूल तीन सय ९० आरोहीले आरोहण अनुमति लिएका छन्। सगरमाथा आरोहणबाट मात्रै रु ५५ करोड ८५ लाख ४४ हजार चार सय ४९ रोयल्टी जम्मा भएको छ। निर्देशक गुरुङले सगरमाथा आरोहणमा उत्साहवर्द्धक रुपमा आरोही आइरहेको बताउँदै अझै दुईचार आरोही समूहले अनुमति लिनसक्ने बताए। अहिले विभागबाट धमाधम आरोहीले अनुमति लिइरहेका छन्। धेरै आरोही सगरमाथा आधार शिविर पुगिसकेका छन्।
अर्घाखाँचीको असुरकोटमा आगोले जलेर ४ वर्षीया बालिकाको मृत्यु,अर्घाखाँची : अर्घाखाँचीको भूमिकास्थान नगरपालिकाको असुरकोटमा आज दिउँसो आगोले जलेर बालिकाको ज्यान गएको छ। भूमिकास्थान नगरपालिका५ असुरकोटको कुडेपानीमा रहेको खिमबहादुर विकको घरमा आगलागी हुँदा घरभित्र रहेकी ४ वर्षीया नातिनी अप्सरा बिकको जलेर मृत्यु भएको जिल्ला प्रहरी कार्यालय अर्घाखाँचीका प्रमुख डीएसपी प्रतीत सिंह राठोरले बताए । आगलागीमा २ घर र २ गोठ जलेर नष्ट भएका छन्। घरमा लागेको आगलागीमा परेर बालिकाको शब डढेको अबस्थामा भेटिएको थियो। हजुरबुबा घर बाहिर गएको समयमा आगलागी भएकोले घर भित्र रहेकी बालिका भित्रै आगोले जलेर मृत अवस्थामा भेटिएको प्रहरीको भनाइ छ। आगलागीमा खिमबहादुर बिक र बारबहादुर बिकका २ घर र २ गोठ गरि ४ घरगोठ समेत जलेर नष्ट भएका छन्। आगलागीको कारण र क्षतिको बारेमा अनुसन्धान भइरहेको प्रहरी प्रमुख डीएसपी राठोरको भनाइ छ।
भ्रामक समाचार प्रकाशित गर्ने 'सिधाकुरा'लाई कारबाही गर्न अख्तियारको माग,"काठमाडौं : अख्तियार दुरूपयोग अनुसन्धान आयोगले सिधाकुरा डटकमको प्रकाशित तथा प्रसारित समाचारप्रति गम्भीर ध्यानाकर्षण गरेको छ। आयोगले 'सिधाकुरा' अनलाइमाथि छानबिन गरी कानुनबमोजिम कडा कारवाही गर्न माग गरेको छ। आयोगले सोमबार प्रेस विज्ञप्तिजारी गर्दै सर्वोच्च अदालतको संवेधानिक इजलासबाट निर्क्यौल भइसकेका फैसला अनुरुपको काम कारवाही अवलम्बन गर्ने एवं आफ्नो अधिकार क्षेत्र भित्रको उजुरी उपर अनुसन्धान एवं अभियोजन गर्नु बाहेकका अन्य कुनै क्रियाकलापमा आयोग संलग्न हुने विषय कल्पनासमेत गर्न नसकिने जनाएको छ। सिधाकुरा डटकमको भाग३ मा प्रसारितप्रकाशित 'भ्रष्टाचारका चार सय मुद्दा ढिसमिस गर्न सर्वोच्च अदालतका न्यायाधीशसहित डिल' शीर्षकमा सामाजिक सञ्जालमा प्रकाशित सामग्रीमा आयोगको स्टिङ अपरेसन टोलीको एक सदस्यको बयान फेर्न भन्ने एवं सो सामग्रीका विभिन्न भागमा अख्तियार दुरूपयोग अनुसन्धान आयोगको नाम उल्लेख भएको विषयमा गम्भीर ध्यानाकर्षण भएको हो। विज्ञप्तिमा भनिएको छ,'सिधा कुरा डट कम समाचारको ३ भागमा प्रसारित प्रकाशित 'भ्रष्टाचारका चार सय मुद्दा ढिसमिस गर्न सर्वोच्च अदातलका न्यायाधीश सहित डिल' शिर्षकमा सामाजिक सञ्जालमा प्रकाशित सामग्रीमा अख्तियार दुरुपयोग अनुसन्धान आयोगको स्टिङ अपरेसन टोलीको एक सदस्यको बयान फेर्न भन्ने एवं सो सामग्रीका विभिन्न भागमा अख्तियार दुरुपयोग अनुसन्धान आयोगको नाम उल्लेख भएको विषयमा आयोगको गम्भिर ध्यानाकर्षण भएको छ ।' आयोगले भ्रामक क्रियाकलापमा आयोगको कुनै संलग्नता नरहेको जनाउँदै भ्रामक सामग्री प्रसारण प्रकाशन गर्ने माथि छानविन गरी कानुन बमोजिम कारवाही गर्न समेत माग गरेको छ। 'अख्तियार दुरुपयोग अनुसन्धान आयोगले सार्वजनिक पद धारण गरेको व्यक्तिले भ्रष्टाचार गरी अख्तियारको दुरुपयोग गरेको सम्बन्धमा नेपालको संविधान, अख्तियार दुरुपयोग अनुसन्धान आयोग ऐन, २०४८ लगायत प्रचलित अन्य कानून बमोजिम अनुसन्धान गरी भ्रष्टाचार गरेको देखिएमा संलग्न व्यक्ति उपर कानून बमोजिम अधिकार प्राप्त अदालतमा मुद्दा दायर गर्दै आएको छ,'विज्ञप्तिमा भनिएको छ,' सम्मानित सर्वोच्च अदालतको संवैधानिक इजलासबाट निक्यौल भइसकेको फैसला अनुरुपको काम कारवाही अवलम्वन गर्ने एवं आफ्नो अधिकारक्षेत्र भित्रको उजुरी उपर अनुसन्धान एवं अभियोजन गर्नु बाहेकका अन्य कुनै क्रियाकलापमा आयोग संलग्न हुने विषयमा कल्पनासम्म गर्न नसकिने हुँदा यस्ता भ्रामक क्रियाकलापमा आयोगको कुनै संलग्नता नरहेको व्यहोरा जानकारी गराईन्छ । साथै,यस प्रकारका भ्रामक सामग्री प्रसारण प्रकाशन गर्ने माथि छानविन गरी कानुन बमोजिम कारवाही गर्न समेत सम्बन्धित निकायलाई आयोग अनुरोध गर्दछ।'"
अवहेलना मुद्दामा 'सिधाकुरा'का प्रकाशकलाई बयानका लागि बोलाउने सर्वोच्चको आदेश,काठमाडौं : सर्वोच्च अदालतले सिधाकुरा डटकमका प्रकाशक युवराज कँडेललाई बयानका लागि बोलाउने आदेश दिएको छ। स्वतन्त्र न्यायपालिका र व्यावसायिक पत्रकारितामाथि लाञ्छना लगाएर समाचार प्रकाशनप्रसारण गरेको भन्दै न्यायाधीशद्वय नहकुल सुवेदी र टेकप्रसाद ढुंगानाको इजलासले उक्त आदेश दिएको हो। स्वतन्त्र न्यायपालिका र व्यावसायिक पत्रकारितामाथि लाञ्छना लगाएर समाचार प्रकाशनप्रसारण गरेको भन्दै त्यसविरुद्ध सिधाकुरा डटकमका प्रकाशक युवराज कँडेलविरुद्ध प्रतिवेदन निवेदनमार्फत अवहेलना मुद्दा दर्ता गरेको थियो। मुद्दामा हदैसम्मको सजायको माग गरिएको छ। जानाजान झुटा समाचार उत्पादन तथा प्रसारण गर्नेहरूविरुद्ध अदालतको अवहेलनामा हदैसम्मको कारबाही गर्न र अन्य फौजदारी कसुरमा समेत अनुसन्धान गराउन आदेश जारी हुनुपर्ने माग गरिएको छ।
साबिककै स्वरुपमा ल्याइँदै पुरैना ताल,"सुदूरपश्चिम : मोहना नदीको बाढीले पुरिएपछि अतिक्रमणमा परेको कैलालीको भजनीस्थित पुरैना ताललाई साबिककै स्वरुपमा ल्याउने भएको छ। त्यसका लागि नक्सांकन र सीमांकन भइसकेको छ। भजनी नगरपालिका७ लालबोझी गाउँको पाँच सय ६३ बिघा क्षेत्रफलमा फैलिएको यो ताल वरिपरि १० फिट चौडा र पाँच फिट अग्लो पर्खाल (ड्याम) निर्माण गरेर साबिककै स्वरुपमा ल्याउन लागिएको हो। डिभिजन वन कार्यालय पहलमानपुरको पहलमा सशस्त्र प्रहरी बल, नेपाल प्रहरी, सशस्त्र वनरक्षकलगायतका संयुक्त टोलीले जेसिभी र स्काभेटर प्रयोग गरी ताललाई पुरानै स्वरुपमा ल्याउन लागिएको हो। दुई दिनदेखि आठवटा स्काभेटर र जेसिभी प्रयोग गरी निरन्तर काम भइरहेको छ। ताल नजिकै रहेको मोहना नदीमा बर्खायाममा बर्सेनि आउने बाढीसँगैको बगेको माटो र बालुवाले ताल पुरिएपछि स्थानीयवासीले अतिक्रमण गरी खेती गर्दै आएका थिए। पुरिएर अतिक्रमणमा परेको ताललाई साबिककै स्वरुपमा फर्काउने कामको स्थलगत अनुगमन निरीक्षण पश्चात प्रमुख जिल्ला अधिकारी धमेन्द्रकुमार मिश्रले तालको नक्सांकन र रेखांकनको काम पूरा भई ताललाई साबिककै स्वरुपमा ल्याउन लागिएको बताए। उनले भने, ताललाई साबिककै स्वरुपमा ल्याएर संरक्षण गर्न वन डिभिजन कार्यालयलाई निर्देशन दिइएको छ, नगर प्रमुखलाई यो काममा सहयोग गर्न आग्रह गरेका छौँ। सरकारले सरकारी, सार्वजनिक जग्गा अतिक्रमण हटाउन गरेको परिपत्रबमोजिम यो तालको अतिक्रमण हटाई संरक्षण गर्न लागिएको हो। तालको अतिक्रमण हटाउन सामुदायिक वन समन्वय समिति, नापी कार्यालय, जिल्ला प्रशासन कार्यालयलगायत निकायबीच समन्वय भएको थियो। डिभिजन वन कार्यालय पहलमानपुरका प्रमुख रामविचारी ठाकुरले यो ताल क्षेत्र वसन्ता जैविक मार्गसँग जोडिएकाले जैविक विविधताका दृष्टिमा महत्वपूर्ण रहेको बताए। पहिले यो तालक्षेत्र जलचर र विभिन्न प्रजातिका आगन्तुक तथा रैथाने चराको बासस्थानका रुपमा रहेको स्थानीयको भनाइ छ। यो ताल क्षेत्र सीमापारि भारतको दुदुवा राष्ट्रिय निकुञ्जसँग जोडिएकाले वन्यजन्तु ओहोरदोहोर गर्ने करिडरका रुपमा लिइन्छ। तालको अतिक्रमण हटाइ पुरानै स्वरुपमा फर्काउन सकिएमा जैविक विविधताको संरक्षणमा टेवा पुग्ने र पर्यापर्यटनको विकास हुने भजनी नगरपालिकाका प्रमुख केवल चौधरीको भनाइ छ। वडा नं ७ का अध्यक्ष अमरबहादुर कठरियाका अनुसार विसं २०६४ र त्यसपछि पटकपटक मोहना नदीमा आएको ठूलो बाढी तालमा पसेपछि पूरै ताल पुरिएको हो। ताल पुरिएर स्थानीयले खेती लगाउन सुरु गरेपछि यहाँ तालको पुरानो स्वरुप देखिँदैन, उनले भने, ताल पुरिँदै गएपछि ताल छेउमा जग्गा हुनेले अतिक्रमण बढाउँदै लगेपछि पूरै ताल खेतमा परिणत हुन पुगेको हो।"
लागुऔषध कारोबारीलाई पक्राउ गर्न प्रहरीले चलायो गोली,झापा : झापामा लागुऔषध कारोबारीलाई पक्राउ गर्नेका लागि प्रहरीले गोली चलाएको छ। नेपाल भारत सीमा नाका झापा गाउँपालिका६ स्थित कामाटोली प्रहरीले सोमबार साँझ ६ बजे ३ राउन्ड गोली चलाएको जिल्ला प्रहरी कार्यालय झापाका एसपी मिलन केसीले जानकारी दिए। भारतबाट लागुऔषध बोकेर नेपालतर्फ आइरहेका अन्दाजी ३० वर्षीय अबदुल रसिद मियाले प्रहरीमाथि आक्रमण गरेपछि प्रतिकारमा प्रहरीले गोली चलाएको एसपी केसीले बताए। प्रहरीले मियालाई नियन्त्रणमा लिएको छ। घटनाको विस्तृत विवरण आउन बाँकी छ।
सिधाकुराले हटायो मिथ्या भिडियो,"काठमाडौं : सिधाकुरा डटकमले 'भ्रष्टाचारका चार सय मुद्दा ढिसमिस गर्न सर्वोच्च अदालतका न्यायाधीशसहित डिल' शीर्षको समाचारभिडियो हटाएको छ। उसले वेबसाइट, युट्युब र सामाजिक सञ्जालबाट उक्त सामग्रीलाई हटाएको हो। सिधाकुराले समाचार प्रकाशित गरेर द डार्क फाइलको शृंखला स्थगित भएको जानकारी दिएको छ। प्रेस काउन्सिलबाट प्राप्त पत्रअनुसार अध्ययन र अनुसन्धान प्रक्रिया अघि बढेको भन्दै हाललाई सो शृंखलाका प्रकाशित सामग्रीको प्रकाशन र प्रसारण स्थगन गरिएको सिधाकुराले समाचारमा भनेको छ। अवहेलना मुद्दामा सर्वोच्च अदालतले पनि 'सिधाकुरा'का प्रकाशकलाई बयानको लागि बोलाउने आदेश दिएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासले उक्त आदेश दिएको हो। प्रेस काउन्सिल नेपाल अध्यक्ष बालकृष्ण बस्नेतले अडियोसहितको सामग्री प्रसारण हुनासाथ प्रथम दृष्टिमै अपुष्ट र शंकास्पद ठानेको बताए। 'काउन्सिलको प्रारम्भिक अनुगमनले तथ्यगत रुपमा त्रुटिपूर्ण र असन्तुलित देखिएपछि त्यसलाई नरोक्दा थप आघात पुग्ने ठानी निर्देशन दिएका थियौं,' उनले भने। प्रविधिको दुरुपयोग हुन नदिन यो घट्नाले सबैलाई पाठ सिकाएको उनको भनाइ छ। यसअघि काउन्सिलले उक्त समाचार आएकै दिन त्यसलाई हटाउन २४ घण्टे अल्टिमेटम दिएको थियो। आचारसंहिता उल्लंघनको गम्भीर उल्लंघनमा एकैपटक यो समाचार हटाउन दिएको काउन्सिलको यो नौलो अभ्यास भएको अध्यक्ष बस्नेतले बताए। सिधाकुरा डटकमको समाचारले अदालतको अपहेलना भएको भन्दै त्यसका प्रकाशक युवराज कँडेलविरुद्ध प्रतिवेदन निवेदनमार्फत आइतबार सर्वोच्च अदालतमा मुद्दा दर्ता भएको थियो। सर्वोच्चका उपरजिस्ट्रार गोविन्दप्रसाद घिमिरेले आइतबार अपहेलना मुद्दा दर्ता गरेका हुन्। मुद्दामा हदैसम्मको सजायको माग गरिएको छ। सिधाकुरा डटकमले सर्वोच्चका वरिष्ठतम् न्यायाधीश आनन्दमोहन भट्टराईसहित,अन्नपूर्ण मिडिया नेटवर्कका अध्यक्ष रामेश्वर थापा, कान्तिपुर मिडिया ग्रुपका अध्यक्ष कैलाश सिरोहिया,अन्नपूर्ण पोस्ट्का विशेष संवाददाता सुरेन्द्र काफ्ले,वरिष्ठ अधिवक्ताद्वय हरि उप्रेती र किशोर विष्टको नाम जोडेर कीर्ते अडियो बनाई तथ्यहीन सामग्री प्रसारण गरेको छ। त्यसको न्यायिक र कानुनी क्षेत्रबाट तीव्र विरोध हुँदै आएको छ। अख्तियार दुरुपयोग अनुसन्धान आयोगले पनि भ्रामक समाचार प्रकाशनप्रसारण गर्ने संस्थालाई कानुनबमोजिम कारबाही गर्न माग गरेको छ। वरिष्ठतम् न्यायाधीश,कानुन व्यवसायी, सञ्चार व्यवसायी र सञ्चारकर्मीमाथि अतिरञ्जित लाञ्छना लगाइएको समाचारलाई लिएर न्यायाधीश समाज नेपाल, नेपाल बार एसोसिएसन, सर्वोच्च बारलगायतले आपत्ति जनाएका छन्। यसअघि तथ्यगत आधार र प्रमाणबिनै व्यक्ति र सम्मानित संस्थाको मर्यादा,प्रतिष्ठामा आँच आउने समाचार सामग्री प्रसारण गर्नु आचारसंहिताको गम्भीर उल्लंघन र प्रेस स्वतन्त्रताको चरम दुरुपयोग भन्दै भ्रामक अडियो हटाउन प्रेस काउन्सिल नेपालले कडा निर्देशन दिएको थियो। सिधाकुरा डटकमले त्यसलाई अस्वीकार गरेको थियो। काउन्सिलले सोमबार नै उक्त अनलाइनका सम्पादक,कार्यक्रम प्रस्तोतासञ्चालकलाई आधारप्रमाणसहित उपस्थित हुन पत्राचार गरेको छ।"
तेस्रो लगानी सम्मेलन : उद्योग विभागबाट ९ अर्ब १३ करोड विदेशी लगानी स्वीकृत,"काठमाडौं : तेस्रो लगानी सम्मेलनमा उद्योग विभागबाट ९ अर्ब १३ करोड बराबरको विदेशी लगानी स्वीकृत भएको छ। काठमाडौंमा जारी सम्मेलनमा उद्योग,वाणिज्य तथा आपूर्तिमन्त्री दामोदर भण्डारीले सोमबार तीनजना लगानीकर्तालाई स्वीकृतिको पत्र हस्तान्तरण गरेका हुन्। भक्तपुरमा लगानी कम्पनी स्थापनाका लागि ६ अर्ब, काठमाडौंमा व्यवसायिक भवन निर्माणका लागि ३ अर्ब, संयुक्त अधिराज्यको एकेलस इनर्जी लिमिटेडको ८५ प्रतिशत र कैलालीको मोहन्याल गाउँपालिकाको १५ प्रतिशत लगानीमा दुई सय किलोवाट क्षमताको जलविद्युत् आयोजना निर्माणका लागि ७ करोड ६६ लाख र ललितपुरमा होटल तथा रेस्टुरेन्ट निर्माणका लागि ६ करोड २५ लाख बराबर लगानी स्वीकृत भएको छ । यसैगरी विभागले स्वचालित मार्ग (अटोमेटिक रुट) मार्फत विदेशी लगानी स्वीकृति हुने प्रणालीको उद्घाटन गरेको छ ।"
रातु नदी सभ्यताको दोहन तीव्र : जिसस प्रमुख र पत्रकारलाई खोलामै आक्रमणको प्रयास,"काठमाडौं : महोत्तरीको बर्दिबासस्थित रातु नदी सभ्यता अन्तर्गतको रातु खोला क्षेत्रबाट तस्करहरूले नदीजन्य पदार्थको दोहन तीव्र परेका छन्। क्रसर माफियाहरूले प्राकृतिक स्रोतको दोहन गरेर मालामाल भइरहेका छन्। अन्न र पानी नपाएर नागरिक पिरोलिएका छन्। तस्करहरूले दिनदाहाडै रातु खोलाको वरिपरिबाट २०३० फिट गहिरो खाल्टो हजारौं घनमिटर नदी जन्य पदार्थ खनेर तस्करी गरिरहेका छन्। नशालु पदार्थको सेवन गर्दै माफियाहरूले गुण्डागर्दी शैलीमा स्थानीयलाई त्रासमा राखेर रातदिन नदीजन्य पदार्थको दोहन गरिरहेका अनुगमनका खटिएकाहरू नै बताउँछन्। सूचना पाएर अवैध उत्खननको अनुगमन गर्न पुगेका जिल्ला समन्वय समिति महोत्तरीका प्रमुख समुनलाल कर्ण र पत्रकार विशाल बस्नेतमाथि बिहीबार किसानगरस्थित रातु नदीको तटबन्ध नजिकै माफियाले आक्रमणको प्रयास गरेका थिए। आफूलाई मनकामना क्रसर उद्योगको सञ्चालक बताउने प्रकाश खड्काले आक्रमणको प्रयास गर्दै समाचार संकलनमा अवरोध गर्नुको साथै सञ्चार सामग्री समेत खोस्ने प्रयास गरेको पीडित पत्रकारले प्रहरीमा दिएको उजुरीमा उल्लेख छ। यस घटना लिएर महोत्तरीको प्रहरी, प्रशासनको बैठक बसेको जनाइएको छ। बर्दिबास नगरपालिकाले चालु आवका लागि मुख्य बहाव क्षेत्रबाट नदीजन्य पदार्थ उत्खननका लागि ठेक्का लगाएको थियो। त्यस ठेक्का विरुद्ध सर्वोच्च अदालतमा परेको रिट माथि वैशाख १८ गते पूर्ण सुनुवाइ हुँदैछ। फागुन २० गते सर्वोच्च अदालतले अल्पकालीन आदेश जारी गर्दै रातु खोला उत्खनन बन्द गर्न भनेको थियो। तर, तस्करहरूले कानुन हातमा लिँदै रातारात खोला र बगर खनिरहेका छन्। सर्वोच्च अदालतमा रिट निवेदन हालेका समूहका शंकर महतोका अनुसार रातु खोला र बगरबाट गहिरो खाल्टो खन्दै बालुवा, गिट्टीको दोहन गरिरहेका छन्। कानुनी राज्यमा पनि माफिया र गुन्डाहरूको साम्राज्य फस्टाएको छ। यो क्रम २५ वर्षदेखि चल्दै आएको छ। प्रहरी प्रशासन र स्थानीय सरकार उनीहरूको अगाडि निरीह जस्तै छन्। खोला उत्खनन रोक्न नागरिकहरू सर्वोच्च अदालतमा छन्। अवैध रुपमा लगाएको खोला उत्खननको ठेक्का विरुद्धमा हामी अदालत गएका छौं, महतोले भने, हाम्रो दाबीलाई मध्यनजर गरेर सर्वोच्चले तत्कालका लागि उत्खननमा रोक लगायो। तर, त्यसको पनि कार्यान्वयन भएको छैन। सर्वोच्च अदालतले आफूहरूलाई न्याय दिलाउने भन्दै बर्दिबासबासी न्यायको पर्खाइमा छन्। तर, रातु खोला र त्यस वरिपरिको बगरबाट माफियाहरूले युद्धस्तरमा बालुवागिटी निकालिरहेको रिट निवेदक महतोले बताए। उनले भने, एक प्रकारले सार्वजनिक सम्पत्तिको डकैती जारी भइरहेको छ। तर, प्रहरी प्रशासन र स्थानीय सरकार चुप लागेर बसेको छ। यसबारे महोत्तरीका राजनीतिक दलहरूले शनिबार जिल्ला समन्वय समितिका प्रमुख, सीडीओ, एसपीलाई ध्यानाकर्षण गराएको उनले बताए। नेकपा माओवादी केन्द्रका महोत्तरी जिल्ला इन्चार्ज राजु खड्काले रातु खोलामा सार्वजनिक सम्पत्तिको ब्रह्मलुट धन्दा फस्टाएको बताए। तर प्रहरी, प्रशासन र स्थानीय सरकारको मौन भने अचम्म खालको रहेको सुनाए। हात्तीका हात्ती डुब्ने र बस्तीका बस्ती बिलाउने खाल्टो खनिँदैछ। यति भनेपछि प्रहरीप्रशासन र स्थानीय जनप्रतिनिधिहरूको सेटिङ बारे भन्नु पर्छ र ? उनले प्रश्न गर्दै भने, रातु खोलाको बालुवागिट्टी हिरा जस्तै बहुमूल्य छ। त्यसैले माफियाहरूले त्यसको दोहन गरिरहेको छ। उनका अनुसार अवैध कामको उजागर गर्न, नियन्त्रण गर्नका लागि स्थलगत रिपोर्टिङ गर्न र अनुगमन गर्न पुगेका पत्रकार र जिल्ला समन्वय समितिका अध्यक्षमाथि नै माफियाले दुर्व्यवहार र आक्रमणको प्रयास गर्छ र प्रहरी प्रशासनले दोषीलाई पक्राउ गर्दैन भने हामीले के बुझ्ने ? गुण्डागर्दीको आडमा बर्दिबास नगरक्षेत्रमा खोला दोहन भइरहेको भन्दै उनले भने, यहाँ क्रप्सन र क्राईम पोल्टिक्सले शीर उठायो। यो प्रहरी प्रशासनलाई चुनौती नै हो। गाउँगाउँमा प्रहरी, प्रशासन, स्थानीय सरकारका प्रतिनिधि हुँदा हुँदै माफियाहरूले सार्वजनिक सम्पतिको डकैती गर्नु सोचनीय विषय बनेको उनले बताए। अढाई दशकदेखि रातु नदी सभ्यताको तीव्र दोहनले नदी वरिपरिका २५ हजार विघा उब्जाउ भूमि मरुभूमीकरण बनिसकेको छ। ३५ वटा बस्तीका ७५ हजार स्थानीय बर्सेनि प्राकृतिक प्रकोप बाढीको कटान, डुवानले पीडित छन्। चुरे क्षेत्रबाट बग्ने खोला दोहनले अन्न अभाव र पिउने पानीको चरम हाहाकार भइरहेको चुरे विज्ञ डा विजय कुमार सिंहले बताए। उनले भने, चुरे क्षेत्रका वन, नदीनाला, खाला संरक्षण नभए मधेश मरुभूमिकरण बन्दै जान्छ। घटनाको कडा निन्दा र विरोध जिल्ला समन्वय समितिका अध्यक्ष र पत्रकारमाथि भएको घटनाको चौतर्फी निन्दा र कडा विरोध भएको छ। नेपाल पत्रकार महासंघ महोत्तरी, चुरे नदी प्रणाली संरक्षण सरोकार पत्रकार समाज जनकपुरधाम, बर्दिबास नगर पत्रकार सञ्जालले अलग अलग प्रेस विज्ञप्ति जारी गर्दै दुर्व्यवहार र आक्रमणको कडा शब्दमा भर्त्सना र विरोध गरेको हो। दोषीलाई तुरुन्त पक्राउ गरेर कारवाही गर्न माग गरिएको छ। जिल्ला समन्वय समिति महोत्तरीका अध्यक्ष सुमन लाल कर्णले खोला दोहन गर्नेहरूलाई कानुनी दायरामा ल्याउन प्रहरी प्रशासनलाई जानकारी गराएको बताए। हामी कसैको डर, त्रासले तर्सिदैनौं र डराउँदैनौं, अध्यक्ष कर्णले भने, कानुनी व्यवस्थाको डर नभएसम्म नीति नियमको परिपालन हुँदैन। कानुन कार्यान्वयनमा जाँदा धेरै अवरोधहरू आउँछन्। हामी सबै एक भएर त्यसको सामना गर्दै समस्याको समाधान गर्छौं। जिल्ला प्रहरी कार्यालय महोत्तरीका एसपी नकुल पोखरेलले दुर्व्यवहार र आक्रमणको घटना बारे जानकारी पाएलगत्तै प्रहरीले दोषीको खोजी गरिरहेको बताए। उनले भने, दोषीलाई पक्राउ गर्न प्रहरी सक्रिय भएको छ। गुन्डागर्दी गर्नेलाई कारबाही गरेर तिनीहरूको मनोवल निरुत्साहित गर्छौं।"
जोमसोमका सार्वजनिक स्थानमा सवारी पार्किङ गरे कारबाही,जोमसोम : मुस्ताङको घरपझोङ गाउँपालिकाले सार्वजनिक स्थानमा सवारी पार्किङ गरे कारबाही गर्ने भएको छ। घरपझोङ गाउँपालिकाका अध्यक्ष मोहनसिंह लालचनको अध्यक्षतामा सोमबार भएको बसपार्क कार्यान्वयनलाई प्रभावकारी बनाउने विषयमा भएको छलफलमा उक्त निर्णय भएको हो। बैठकले घरपझोङ गाउँपालिकामा निर्माण सम्पन्न दुई बसपार्कलाई प्रभावकारी ढंगले कार्यान्वयनमा लैजाने निर्णय गरेको हो। बैठकले सार्वजनिक स्थानमा सवारी पार्किङ नगर्न सम्पूर्ण होटल व्यवसायी र पर्यटक लगायतलाई अनुरोध गर्ने र नियम पालना नगरी अटेरी गरेको पाइएमा कानुन बमोजिम कारवाही प्रक्रिया अघि बढाउने निर्णय गरेको हो। घरपझोङ ३ र ४ वडामा रहेका बसपार्कको सञ्चालनलाई थप व्यवस्थित गर्दै लैजाने निर्णय गरिएको छ।
म्याग्दीका लेकाली क्षेत्रमा ढकायो टिप्ने चटारो,"म्याग्दी : म्याग्दीका लेकाली क्षेत्रका वनजंगलमा ढकायो टिप्न थालिएको छ। तरकारीको रूपमा प्रयोग गरिने ढकायो टिप्न यतिबेला जिल्लाका उच्च पहाडी क्षेत्रमा बस्ने स्थानीयलाई चटारो छ। जिल्लाको कुइनेमंगले, कुइनेखानी, चौरखानी, ढाँड, दुवाडी, घ्यासीखर्क, पात्लेखर्क, चिमखोला, मल्कबाङ, मलम्पार, मुदी, खिबाङ, बगर, लुलाङ, गुर्जा लगायत गाउँबस्तीका स्थानीयले ढकायो टिप्ने गरेका छन्। रघुगङ्गा गाउँपालिका८ कुइनेमंगलेका जीवन छन्त्यालले अहिले लेकाली क्षेत्रका जंगलहरूमा ढकायो टिप्ने चटारो बढेको बताए। एकप्रकारको जंगली साग ढकायोका पात र डाँठलाई तरकारीको रूपमा प्रयोग गर्ने गरिएका उनले बताए। त्यसलाई गुन्द्रक बनाएर बेमौसममा समेत उपभोग गर्ने गरिन्छ। सो गुन्द्रुक उपहारका रुपमा देशका विभिन्न भूभाग र विदेशमा समेत लैजाने चलन रहेको कुइनेमंगलेका नरे छन्त्यालले जानकारी दिए। उनका अनुसार वैशाखदेखि असारको पहिलो हप्तासम्म ढकायोसँगै निउरो, वनलसुन, वनधनिया, टुसा, च्याउसमेत संकलन गर्ने गरिएको उनले बताए।"
मुस्ताङमा अवैध रूपमा ल्याइएको घरेलु मदिरा नष्ट,जोमसोम : मुस्ताङमा अवैध घरेलु मदिरा नष्ट गरिएको छ। म्याग्दी हुँदै अवैध रुपमा मुस्ताङतर्फ ल्याउँदै गरिएको घरेलु मदिरा म्याग्दी र मुस्ताङको सीमा नाका घाँसामा प्रहरीले नष्ट गरेको हो। चालु आर्थिक वर्ष २०८००८१ को साउनदेखि वैशाख १६ गतेसम्म ७ पटक गरी म्याग्दी हुँदै मुस्ताङतर्फ ल्याउँदै गरिएको ३५० लिटर अवैध घरेलु मदिरा प्रहरीले बरामद गरी नष्ट गरेको जिल्ला प्रहरी कार्यालय मुस्ताङका प्रहरी नायव उपरीक्षक भोजराज पाण्डेयले जानकारी दिए। म्याग्दी र मुस्ताङको सीमाक्षेत्र घाँसामा म्याग्दी हुँदै विभिन्न सवारी साधनमा लुकाईछिपाई विभिन्न व्यक्तिहरूले अवैध घरेलु मदिरा ल्याउने गरेको प्रनाउ पाण्डेयले बताए। अवैध घरेलु मदिरा र मासुजन्य पदार्थहरूको निगरानी गरी आवश्यक प्रक्रिया पुगे नपुगेको प्रमाणित भएपछि मात्र यसप्रकार सामग्री ल्याउन अनुमति दिने गरिएको छ। यसैगरी नेपालचीन उत्तरी कोरला नाकाबाट ल्याइएको अवैध ३२ कार्टुन मदिरा सीमा क्षेत्रमा खटिएका संयुक्त सरक्षाकर्मीले नियन्त्रणमा लिएका छन्। मुस्ताङका प्रमुख जिल्ला अधिकारी जनराज पन्तले सीमा नाकाबाट व्यापारिक प्रयोजनका लागि अवैध मदिरा ल्याउने गरेको सूचना पाएपछि चीनबाट ल्याइएका मदिरा त्यहाँ खटिएका सुरक्षाकर्मीले बरामद गरेको बताए। चीनबाट कोरलानाका हुँदै ल्याइएको मदिरा गुणस्तर मापन गर्न प्रयोगशालामा पठाइएको र खान योग्य भएमा अन्तशुल्क अनुमतिसहित अन्तःशुल्क स्टीकरण लगाएर बेच्न पाईने प्रजिअ पन्तले जानकारी दिए। ल्याब परीक्षण ठिक भएमा लिलाम गरी अन्तःशुल्क लिएर सम्बन्धित व्यक्तिलाई बेच्न दिइने र ल्याब फेल भएमा नष्ट गरिने प्रजिअ पन्तको भनाइ छ।
"वीरगन्जमा मध्यरातमा गोली चल्यो, प्रहरीको मोस्ट वान्टेडमा रहेका भारतीय अभियुक्त पक्राउ","वीरगन्ज: वीरगन्जमा भारतका एक फरार अभियुक्तलाई प्रहरीले गोली प्रहार गरेर नियन्त्रणमा लिएको छ। पक्राउ पर्नेमा भारतीय नागरिक ४० वर्षीय बब्लु पासवान भन्ने गणेश पासवान रहेको पर्साका प्रहरी नायब उपरीक्षक कुमार विक्रम थापाले जानकारी दिए । उनी २०७९ असोज ३ गते काठमाडौँको गोठाटारमा भएको भारतीय नागरिक लाल महम्मदको हत्याकाण्डका मुख्य योजनाकार र सुटर रहेको प्रहरीले जनाएको छ। उक्त हत्याकाण्डपछि फरार रहेका उनी प्रहरीको मोस्ट वान्टेडको सूचीमा थिए। प्रहरी नायब उपरीक्षक थापाका अनुसार,विशेष सूचनाका आधारमा जिल्ला प्रहरी कार्यालय पर्साबाट आइतबार राति ११ बजेतितर वीरगन्ज१६ भुटनदेवी मन्दिर क्षेत्रमा खटिएको प्रहरी टोलीले चेकजाँचका क्रममा पासवान भाग्न खोज्दा प्रहरीले दुई राउन्ड गोली चलाएको थियो। त्यसमध्ये एक राउन्ड गोली पासवानको खुट्टामा लागेर घाइते भएर लडेपछि उनलाई प्रहरीले नियन्त्रणमा लिएको थापाले बताए। पासवान लागू औषधको कारोबारीसमेत रहेको थापाले बताए। घाइते पासवानलाई नियन्त्रणमा लिएर नारायणी अस्पतालमा उपचार गराई अहिले जिल्ला प्रहरी कार्यालयको हिरासतमा राखिएको थापाले जानकारी दिए। पासवानको साथबाट एक थान पेस्तोल र केहि राउन्ड गोलीका साथै केहि परिमाणमा लागू औषधपनि बरामद भएको थापाले बताए। यसबारेमा थप अनुसन्धान गरी मंगलबार बिहान प्रहरीले विस्तृत जानकारी गराउने थापाले बताए। २०७९ असोज ३ मा गोठाटारमा लाल महम्मदको गोली हानी हत्या भएपछि त्यसमा संलग्न पर्साका महोरम मियाँ, पर्साकै रेहान मियाँ र मकवानपुरकी सुमी भन्ने सुस्मिता स्याङताङलाई प्रहरी २०७९ असोज १४ गते पक्राउ गरेर सार्वजनिक गरेको थियो। तर हत्याकाण्डका मुख्य योजनाकार र सुटर भनिएका पासवान भने फरार रहदै आएका थिए।"
कपडा पसल र घरमा आगलागीबाट ६ लाख ५० हजारको क्षति,"विराटनगर : मोरङका अलगअलग स्थानका कपडा पसल र घरमा आगलागी हुँदा ६ लाख ५० हजार बराबरको क्षति भएको छ । विराटनगर महानगरपालिका१६ स्थित विराटनगर जुट मिल्सनजिक रहेको पदम सुब्बाको काठले बनेको कर्कट पाताको छानो भएको १ तले घरमा आइतबार राति १०:१० बजेतिर आगलागी भएको हो । सुब्बाको घर भाडामा लिएर विराटनगर१५ की प्रीति प्रधानले रेडिमेड कपडा पसल सञ्चालन गर्दै आएकी थिइन् । प्रहरीका अनुसार कपडा पसलबाट आगलागी सुरु भएको हो । आगोले पसलभित्र रहेको केही कपडा जलेका छन् । घरमा समेत आंशिक क्षति पुगेको प्रहरीले जनाएको छ । विद्युत सर्ट भएर आगलागी भएको हुनसक्ने प्रहरीको प्रारम्भिक अनुमान छ । इलाका प्रहरी कार्यालय रानी र इलाका प्रहरी कार्यालय सीमाबाट खटिएको टोली तथा स्थानीय र दमकलको सहयोगमा आधा घण्टापछि आगो नियन्त्रणमा लिइएको थियो । तत्काल आगो नियन्त्रणमा लिन सकिएका कारण ठूलो क्षति हुन नपाएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । त्यस्तै,मोरङको बूढीगंगा गाउँपालिका४ भवानीपुरस्थित एउटा घरमा आगलागी भएको छ । ज्ञानश्वरी सरदारको फुसको छानो भएको घरमा राति १० : ३० बजेतिर आगलागी भएको डीएसपी बस्नेतले बताए । उनका अनुसार विद्युत सर्ट भएर आगलागी भएको हुनसक्ने अनुमान गरिएको छ । आगोले घर, ज ३ प १६०८ नम्बरको पल्सर मोटरसाइकलसहित घरभित्र रहेका अन्नपात,भाँडावर्तन र लत्ताकपडा पूर्णरूपले जलेर ध्वस्त भएको बस्नेतले बताए । उनका अनुसार आगलागीमा परेर ४ लाख बराबरको क्षति भएको छ । इलाका प्रहरी कार्यालय नेमुवाबाट खटिएको टोली,दमकल र स्थानीयको सहयोगमा डेढ घण्टापछि आगो नियन्त्रणमा लिइएको थियो । डीएसपी बस्नेतले घटनाको अनुसन्धान सुरु गरिएको जानकारी दिए ।"
"सिधाकुरा डटकमविरुद्ध अपहेलना मुद्दामा आज सुनुवाइ, न्यायाधीश सुवेदी र ढुंगानाको इजलासमा पेशी","काठमाडौं : सिधाकुरा डटकमविरुद्ध मुद्दामा आज सर्वोच्च अदालतमा सुनुवाइ हुने भएको छ। न्यायाधीशद्वय नहकुल सुवेदी र टेकप्रसाद ढुंगानाको इजलासमा पेशी तोकिएको छ। सर्वोच्च अदालतले सिधाकुरा डटकमले ४ सय बढी भ्रष्टाचारका मुद्दा ढिसमिस गराउन सर्वोच्चका न्यायाधीश सहभागी बैठकको स्टीङ अपरेशन,कैलाश सिरोहिया र क्याप्टेन रामेश्वर थापा पनि जोडिए,शीर्षकमा प्रसारण गरेको समाचारले अदालतको अपहेलना भएको भन्दै त्यसका प्रकाशक युवराज कँडेलविरुद्ध प्रतिवेदन निवेदनमार्फत मुद्दा दर्ता गरेको हो। सर्वोच्चका उपरजिस्ट्रार गोबिन्दप्रसाद घिमिरेले आइतबार अपहेलना मुद्दा दर्ता गरेका हुन्। मुद्दामा हदैसम्मको सजायको माग गरिएको छ। सिधाकुरा डटकमले सर्वोच्चका वरिष्ठतम् न्यायाधीश आनन्दमोहन भट्टराईसहित,अन्नपूर्ण मिडिया नेटवर्कका अध्यक्ष रामेश्वर थापा, कान्तिपुर मिडिया ग्रुपका अध्यक्ष कैलाश सिरोहिया,अन्नपूर्ण पोस्ट्का विशेष संवाददाता सुरेन्द्र काफ्ले,वरिष्ठ अधिवक्ताद्वय हरि उप्रेती र किशोर विष्टको नाम जोडेर कीर्ते अडियो बनाई तथ्यहीन सामग्री प्रसारण गरेको छ। त्यसको न्यायिक र कानुनी क्षेत्रबाट तीव्र विरोध हुँदै आएको छ। न्यायको धरोहरको प्रतिष्ठामा आघात पर्ने गरी आधारहीन ढंगबाट वरिष्ठतम् न्यायाधीश समेतलाई मुछेर समाचार सामग्री आएको विषयको गम्भीरतालाई ध्यान दिएर आज सर्वोच्चका सम्पूर्ण न्यायाधीशको बैठक (फुल कोर्ट) बसेको थियो। त्यसलगत्तै सर्वोच्चले प्रतिवेदन निवेदनका आधारमा मुद्दा दायर गरेको हो। वरिष्ठतम् न्यायाधीश,कानुन व्यवसायी, सञ्चार व्यवसायी र सञ्चारकर्मीमाथि अतिरञ्जित लाञ्छना लगाइएको समाचारलाई लिएर न्यायाधीश समाज नेपाल,नेपाल बार एसोसिएसन,सर्वोच्च बारलगायतले आपत्ति जनाएका छन्। यसअघि तथ्यगत आधार र प्रमाणबिनै व्यक्ति र सम्मानित संस्थाको मर्यादा,प्रतिष्ठामा आँच आउने समाचार सामग्री प्रसारण गर्नु आचारसंहिताको गम्भीर उल्लंघन र प्रेस स्वतन्त्रताको चरम दुरुपयोग भन्दै भ्रामक अडियो हटाउन प्रेस काउन्सिल नेपालले कडा निर्देशन दिएको थियो। सिधाकुरा डटकमले त्यसलाई अस्वीकार गरेको थियो। काउन्सिलले सोमबार नै उक्त अनलाइनका सम्पादक,कार्यक्रम प्रस्तोता सञ्चालकलाई आधारप्रमाणसहित उपस्थित हुन पत्राचार गरेको छ।"
रामेछापमा पहिलोपटक जुनारमा ट्याग,"रामेछाप : जुनार बगैँचालाई थप व्यवस्थित गर्ने उद्देश्यले रामेछापमा पहिलो पटक जुनारको बोटमा ट्याग लगाउने कार्यको थालनी भएको छ। रामेछाप नगरपालिका७ ओख्रेनीका जुनार कृषक रामकुमार कार्कीको बगैंचामा रहेका जुनारका बोटमा नम्बरिङ गरी जुनारको बोटमा ट्याग लगाउन थालिएको हो। स्थानीय विपीन भट्टराईले भने, जुनारको बोटमा ट्याग लगाएर नम्बरिङ गरेपछि आफ्नो बगैँचामा कति बोट जुनार छन् भन्ने किसालाई यकीन हुने र कति नं बोटको जुनार कस्तो फल्यो, बोट तथा उमेरअनुसार फल दियो कि दिएन भन्ने कुरालाई सहज बनाउनेछ। त्यसैगरी कुन बोटमा कस्तो रोग लागेको छ त्यसलाई के उपचार गर्न सकिन्छ भन्ने जस्ता कुराहरूको जानकारी यो ट्यागले दिने भएको हुँदा यो आवश्यकता महसुस गरेर जुनार कृषकले आफ्नै लगानीमा जुनारका बोटमा ट्याग लगाउन सहज होस् भनी यो अभियान थालिएको हो। त्यति मात्र होइन जुनार कृषक घर नभएको अवस्थामा प्राविधिक पुगे भने पनि यति नं को बोटमा यस्तो रोग लागेको छ भनेर टेलिफोनबाट पनि भन्न र उपचार गराउन सकिन्छ। यसरी ट्याग लगाउँदा जुनारलाई ब्राण्डिङ र बजारीकरणमा पनि सहज हुने भएकाले जानकारको अनुरोधमा आफूले यो कार्यको सुरुआत गरेको ओख्रेनीका जुनार कृषक कार्कीले बताए। सो नगरपालिकालाई प्रधानमन्त्री कृषि आधुनिकीकरण परियोजनाले जुनार जोनका रुपमा काम गर्दै आइरहेको छ। जुनारको पहिचान बनाउन सफल बन्दै गएको यस जिल्लाका सबै जुनार बगैँचामा यसरी ट्याग लगाउने तयारी भइरहेको प्रधानमन्त्री कृषि आधुनिकीकरण परियोजनाका प्रमुख थिरलाल गैरेले बताए। अहिले प्रधानमन्त्री कृषि आधुनिकीकरण परियोजना र कृषि ज्ञानकेन्द्रको प्राविधिक सहयोगमा ट्याग लगाउने काम सुरु भएको हो। यसपछि कुन बोटमा कस्तो जुनार फलिरहेको छ भन्ने कुरा मोबाइलमा स्क्यान गरेर थाहा पाउने प्रविधि पनि भित्र्याउने तयारी पनि भइरहेको प्रमुख गैरेले बताए। अहिले सुरुआतीको चरणमा कृषकलाई सहज होस् भनेर आफूले एकमा ट्याग निःशुल्करुपमा जुनार कृषकलाई उपलब्ध गराएको रामेछापकाठमाडौं सिर्जनशील समाजका अध्यक्ष तथा स्थानीय विपीन भट्टराईले बताए। ट्याग लगाउने कामको शुभारम्भ गदै रामेछापका नगर प्रवक्ता समीर कार्कीले रामेछाप नगर क्षेत्रभित्रका सबै जुनारका रुखमा ट्याग लगाउने कार्य आगामी आर्थिक वर्षबाट कार्यान्वयन हुनेगरी नगरपालिकाले पनि योजनामा राख्ने प्रतिबद्धता व्यक्त गरे।"
"सडक स्तरोन्नतिका क्रममा वडाध्यक्षमाथि हातपात, दुई जना महिला पक्राउ","विराटनगर : सडक स्तरोन्नतिका क्रममा विवाद हुँदा मोरङको सुनवर्षी नगरपालिका९ का वडाध्यक्ष ध्रुवकुमार सिंहमाथि हातपात भएको छ। वडा कार्यालयसँगको सहकार्यमा बिर्ताविश्वकर्माकुडेली सडक स्तरोन्नतिको काम अघि बढाइएपछि स्थानीय विरोधमा उत्रिएका थिए। त्यस क्रममा वडाध्यक्षसँग विवाद भएको थियो। सडक अतिक्रमण गरेर स्थानीयले बनाएका घर टहरा भत्काउन सुरु गर्नासाथ विवाद बढेर जाँदा आइतबार साँझ वडाध्यक्ष सिंहमाथि हातपात एवं दुर्व्यवहार भएको प्रहरीले जनाएको छ। प्रहरीका अनुसार सार्वजनिक सडक अतिक्रमण गरेर वनबासी ऋषिदेवले बनाएको टहरा भत्काउने क्रममा स्थानीय ५०६० जना महिलाले अवरोध गरेका थिए। विकास निर्माणमा अवरोध नगर्न आग्रह गर्दा महिलाको भीडले वडाध्यक्षलाई हातपात एवं दुर्व्यवहार गरेको प्रहरीको भनाइ छ। वडाध्यक्षलाई अभद्र व्यवहार गर्ने दुई जना महिलालाई पक्राउ गरिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार पक्राउ पर्नेमा ३५ वर्षीया निर्मला ऋषिदेव र अर्की ६२ वर्षीया निर्मला ऋषिदेव रहेका छन्। नियन्त्रणमा लिइएका निर्मलाद्वयलाई सम्झाइबुझाइ गरेर छाड्ने प्रहरीको तयारी थियो। तर, विवाद समाधान नभएपछि दुवै जनालाई इलाका प्रहरी कार्यालय रंगेली ल्याइएको छ। उनीहरुलाई वडाध्यक्षसँग सहमति गराएर छाड्ने कि मुद्दा चलाउने भन्ने निष्कर्षमा प्रहरी पुगिसकेको छैन। उनीहरू विरुद्ध वडाध्यक्षले पनि जाहेरी दिएका छैनन्। डीएसपी बस्नेतले घटनाका सम्बन्धमा थप अनुसन्धान भइरहेको जानकारी दिए।"
भोजपुरमा जीप दुर्घटना,भोजपुर : भोजपुरको आमचोक गाउँपालिका वडा नम्बर८ तारकुवामा जीप दुर्घटना भएको छ। दुर्घटनामा केही व्यक्ति हताहत भएको अन्नपूर्णका भोजपुर संवाददाता प्रदीप चन्द्र राईले जानकारी दिएका छन्। जीप दूधकोशी नदी किनारामा खसेको छ। घटनाको थप विवरण आउन बाँकी छ।
रिडीतम्घास सडक एक महिना बन्द हुने,गुल्मी : मदन भण्डारी राजमार्गअन्तर्गत रिडीतम्घास सडक एक महिना बन्द हुने भएको छ। रिडीदेखि बलेटक्सारसम्मको २५ किलोमिटर सडक स्तरोन्नति तथा कालोपत्रे गर्न लागिएकाले सडक बन्द हुने जिल्ला प्रशासन कार्यालय गुल्मीले जनाएको छ। जिल्ला प्रशासन कार्यालय गुल्मीले एक सूचना जारी गर्दै सडक यही वैशाख १७ गतेदेखि जेठ १५ गतेसम्म बिहान १० बजे देखि ४ बजेसम्म र राति १० बजेदेखि बिहान ४ बजेसम्म सडक बन्द हुने जनाएको छ। अहिले उक्त सडकका केही ठाउँमा कडा चट्टान फोर्न र सडकको ग्रेड मिलाउने कार्य गर्न धमाधम भइरहेको छ। २०७९ फागुन २८ गते सम्झौता भई २०८२ साल फागुन २५ गतेसम्म काम सम्पन्न गर्ने गरि समान्तर इलाइट जेभीले निर्माणको जिम्मा पाएको छ। उक्त निर्माण कम्पनी एक अरब ५० करोड ४८ लाख ३२ हजार ९ सय ५९ रुपैयाँको लागतमा सडक स्तरोन्नति र कालोपत्रे गर्ने गरी ठेक्का सम्झौता भएको थियो। मदन भण्डारी राजमार्ग अन्तर्गतको रिडीतम्घास सडक हुँदै तम्घास बुटवल दैनिक दर्जनौं सवारी आवतजावत गर्ने गर्दछन्। यो बन्द भएसँगै वैकल्पिक सडक प्रयोग गरेर यात्रा गर्न जिल्ला प्रशासन कार्यालय गुल्मीले आग्रह गरेको छ।
बागलुङका एक लाख ३१ हजार पशुलाई लगाइयो खोप,"बागलुङ : बागलुङमा एक लाख ३१ हजार पाँच सय ७४ पशुचौपायालाई विभिन्न रोगविरुद्धको खोप लगाइएको छ। जिल्लाका १० स्थानीय तहमध्ये छ पालिकामा कुकुर, भैसी, राँगा, गोरु, बाख्रा र बङ्गुरलगायतका पशुलाई विभिन्न रोगविरुद्धको खोप लगाइएको हो। संघ, प्रदेश र स्थानीय सरकारसँगको समन्वयमा जिल्लाका १० वटै स्थानीय तहका दुई लाख ३५ हजार पशुमा खोप लगाउने लक्ष्यअनुसार खोप अभियान सञ्चालन गरिराखेको भेटेरिनरी अस्पताल तथा पशुसेवा विज्ञ केन्द्र बागलुङका प्रमुख ऋषिराम सापकोटाले जानकारी दिए। पशुचौपायामा देखिने खोरेत, रेबिज, चर्चरे, भ्यागुते, पिपीआर र स्वाइन फिवर लगायतका खोप लगाइएको सापकोटाको भनाइ छ। गत माघ महिनादेखि सुरु गरिएको खोप अभियानमा हालसम्म ढोरपाटन नगरपालिका, जैमिनी नगरपालिका, निसीखोला गाउँपालिका, तमानखोला गाउँपालिका र बरेङ गाउँपालिका पशुलाई खोप लगाइसकेको भेटेरिनरी अस्पताल तथा पशुसेवा विज्ञ केन्द्रका पशु स्वास्थ्य अधिकृत केशवराज शर्माले जानकारी दिए। भेटेरिनरी अस्पताल तथा पशु सेवा विज्ञ केन्द्रले हालसम्म १८ हजार दुई सय ९६ गाईगोरु र २९ हजार छ सय १५ राँगा भैँसीलाई खोरेतविरुद्धको खोप लगाएको छ। करिब ६४ हजार दुई सय १७ बाख्रा र १० हजार पाँच सय ३२ भेडालाई पिपिआर खोप लगाएको पशु स्वास्थ्य अधिकृत शर्माको भनाइ छ। त्यसैगरी सात सय २८ बङ्गुरलाई स्वाइन फिवर र छ सय ८८ बङ्गुरलाई खोरेतविरुद्धको खोप लगाइएको छ। छ स्थानीय तहका सात हजार चार सय ९८ कुकुरलाई रेबिजविरुद्धको खोप लगाइएको शर्माले जानकारी दिए। यतिबेला गलकोट नगरपालिका र ताराखोला गाउँपालिकामा खोप अभियान सञ्चालन भइरहेको छ। बागलुङ र काठेखोलामा वैशाख १८ गतेदेखि खोप लगाउन सुरु गरिने कार्यालय प्रमुख सापकोटाको भनाइ छ। भेटेरिनरी अस्पताल तथा पशु सेवा विज्ञ केन्द्रले अगुवा कृषकसँग छलफल, राजनीतिक दल, जनप्रतिनिधिलगायतसँग विभिन्न छलफल र परामर्श सम्पन्न गरेपछि हरेक स्थानीय तहका पशुचौपायाको तथ्यांक संकलन गरेर किसानका घरघरमै पुगेर खोप लगाउने काम गरेको हो। केन्द्रबाट हरेक स्थानीय तहमा दुई समूहमा खटिएका प्राविधिक तथा स्वास्थ्यकर्मीको टोलीले १५१५ दिनसम्म घरदैलोमै खोप अभियान सञ्चालन गरेका थिए। अघिल्ला वर्षमा पशुलाई खोप लगाउँदा दूध घटाउँछ, बिरामी पर्छन् भनेर नमान्ने कृषक पनि यस वर्ष उत्साहका साथ अभियानमा सहभागी भएको सापकोटाले बताए। गत वर्ष पशुमा देखिएको लम्पीस्किन रोगका कारण तर्सिएका किसान खोपकै कारण उक्त रोगबाट पशुलाई जोगाउन सकिएपछि अन्य रोगको खोप पनि लगाउनुपर्नेमा सहमत भएर थप सजग भएको उनको भनाइ छ। गाई, बाख्रा र भैँसीमा बेलाबेलामा देखिने सङ्क्रमणबाट आजित भएका किसान यसपटक आफ्ना पशुलाई खोप लगाइदिनु पर्यो भन्दै भेटेरिनरी अस्पताल आउन थालेको सापकोटाले बताए। सापकोटाले भने, जिल्लाका १० वटै पालिकाका करिब साढे दुई लाख पशुलाई पोख लगाउने योजना थियो, सबै गाउँगाउँमा पशु प्राविधिक खटाएर खोप लगाएका हौँ, अब केही पालिकामा लगाउनै बाँकी छ, जेठको अन्तिमसम्म सकिनेछ। रासस"
छोराले गरे सौतेनी आमाको हत्या,इलाम : इलामको माई नगरपालिका२ दिपु डाँडास्थित सौतेनी आमाको हत्या आरोपमा छोरालाई प्रहरीले नियन्त्रणमा लिएको छ। आइतबार राति ११ बजे मादक पदार्थ सेवन गरी घर आएका २१ वर्षीय सन्देश दियालीले घरायसी विवादका क्रममा आफ्नै सौतेनी आमा ३१ वर्षीया नेत्र माया खवासलाई धारिलो हतियार बाम्फोक प्रहार गरी हत्या गरेको प्रहरीले जनाएको छ। प्रहरी चौकी दानबारीबाट घटनास्थलमा खटिएको टोलीले हत्यामा संलग्न दियालीलाई धारिलो हतियारसहित नियन्त्रणमा लिएको थियो। थप अनुसन्धान भइरहेको जिल्ला प्रहरी कार्यालय इलामले जनाएको छ ।
३ वर्षीया बालिका हत्या अभियोगमा दुई जना पक्राउ,गोलबजार : सिरहामा ३ वर्षीया बालिकाको हत्या अभियोगमा प्रहरीले दुई जनालाई पक्राउ गरेको छ। सिरहा नगरपालिका१८ जरुवा लक्ष्मिनियाँ टोलका रमेश यादवकी ३ वर्षीया छोरी रिया कुमारीको हत्या अभियोगमा छिमेकी ४७ वर्षीया सोनादेवी र उनकी छोरी पूजाकुमारी यादवलाई पक्राउ गरी आज सार्वजनिक गरिएको प्रहरीले जनाएको छ। घटनामा संलग्न भएको आशंका गरिएका सोनादेवीका श्रीमान् धनिकलाल यादव भने फरार छन्। गत बुधबार बिहानदेखि हराइरहेकी रियाको शव खोजतलासका क्रममा दुई दिनपछि शुक्रबार राति छिमेकी धनिकलाल यादवको घरमा फेला परेको जिल्ला प्रहरी कार्यालय सिरहाका सूचना अधिकारी प्रहरी नायव उपरीक्षक मुक्तिनाथ सापकोटाले जानकारी दिए। दुई परिवारबीच घरायसी झगडाहुँदै आएकाले सोही रिसइबीका कारण बालिकाको हत्याभएको हुनसक्ने प्रहरीको अनुमान छ।
घुससहित पक्राउ परेका वडा अध्यक्षविरूद्ध भ्रष्टाचार मुद्दा दायर,काठमाडौं : अख्तियार दुरूपयोग अनुसन्धान आयोगले कपिलवस्तुको महाराजगञ्ज नगरपालिका वडा नम्बर २ का वडा अध्यक्ष उजेल अलीविरुद्ध भ्रष्टाचार मुद्दा दायर गरेको छ। आयोगले वडा अध्यक्ष अलीविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेले घरबाटो सिफारिस दिने प्रयोजनार्थ सेवाग्राहीसँग १५ हजार घुस लिएको पुष्टि भएकाले अध्यक्ष अलीविरुद्ध आज विशेष अदालत काठमाडौंमा आरोपपत्र दायर गरेको जानकारी दिए। घिमिरेका अनुसार आयोगको टोलीले चैत्र १८ गते वडा अध्यक्ष अलीलाई १५ हजार रुपैयाँ घुससहित नियन्त्रणमा लिएको थियो। उनीविरुद्ध १५ हजार विगो माग गरिएको छ।
गुल्मीको भनभनेमा आगलागीबाट तीन घरगोठ जले,"गुल्मी : गुल्मीको मदाने गाउँपालिका ७ भनभनेमा आगलागीबाट तीनवटा घरगोठ जलेर नष्ट भएका छन् । आइतबार स्थानीय व्यक्तिको खरबारीमा लागेको आगो बस्तीतर्फ फैलिएर तीन वटा घरगोठ जलेर नष्ट भएको जिल्ला प्रहरी कार्यालय गुल्मीले जनाएको छ । भनभनेको दिपक माद्यामिक विद्यालय नजिकैको वनबाट फैलिएको आगो बस्तीमा फैलिएपछि स्थानीय यम बहादुर घर्तीको ढुङ्गाले छाएको दुईतले घर जलेर पूर्ण क्षति भएको जिल्ला प्रहरी कार्यालय गुल्मीका प्रहरी नायब उपरीक्षक शंकर पोखरेलले जानकारी दिए । त्यस्तै आगलागीबाट सोही वडाका सोम बहादुर घर्तीको ढुङ्गाले छाएको २ तले कच्ची घर,बङ्गालो र कुटानी कुटानी पिसानी गर्ने एउटा मिल समेत जलेर पूर्णरुपमा क्षति भएको छ । आगलागीका कारण घर विहिन भएका नागरिकलाई गाउँमै सुरक्षित स्थानमा राखिएको छ। हावाहुरीसहित भएको आगलागीबाट दिपक माद्यामिक विद्यालयको दुईवटा शौचालय जलेर नष्ट भएका छन् भने स्थानीयका परालको टौवा, दाउरा राख्ने कटकुरो, आरा मेसिन जलेर क्षति भएको प्रहरीले जनाएको छ । सुरक्षाकर्मी , जनप्रतिनिधी र स्थानीयको सहयोगमा आगो नियन्त्रणमा लिइएको थियो । गर्मीयाम सुरुभएसँगै भएको आगलागीले जिल्लाभर दर्जनौं घर गोठ पूर्ण क्षति भएका छन् भने सयौं पशुचौपायले ज्यान गुमाएका छन् । जिल्लाका १२ वटै स्थानीय तहका विभिन्न ठाउँका सामुदायिक , सरकारी तथा व्यक्तिगत वनमा लागेको आगो नियन्त्रणमा आएपछि पुनः लाग्ने गरेको प्रहरीले जनाएको छ ।"
दूधकोशी किनारमा बोलेरो दुर्घटना हुँदा २ जनाको मृत्यु,"भोजपुर : भोजपुरको आमचोक गाउँपालिका८, दुम्मानाको पारकुवामा भएको बोलेरो दुर्घटनामा परी दुई जनाको मृत्यु भएको छ। सोमबार बालंखाबाट दुम्माना हुँदै मैयुटारतर्फ गइरहेको को १ ज २६१७ नम्बरको बोलेरो जीप दुधकोशी किनारमा दुर्घटनाग्रस्त हुँदा आमचोक गाउँपालिका१० पाङचाकी २७ वर्षीया रुना राईको घटनास्थलमै र जीपमा सवार ३३ वर्षीया शान्ति राईको उपचारका क्रममा मृत्यु भएको हो। चालकसहित १४ जना सवार जीप दुर्घटनामा परि घाइतेहरूको तत्काल उद्धार गरि उपचारका लागि धरानस्थित विपी कोइराला स्वास्थ्य विज्ञान प्रतिष्ठान पुर्याइएको जिल्ला प्रहरी कार्यालय भोजपुरका सूचना अधिकारी प्रहरी निरीक्षक दल कुमार राईले जानकारी दिए। जीप अनियन्त्रित भई करिब २ सय मिटर तल खसेको प्रहरी निरिक्षक राईले बताए। घाइते हुनेमा धरान ५ सुनसरीकी ७ वर्षीया आशिका राई, ५० वर्षीय खानुहाङ राई, आमचोक गाउँपालिका १० का सफल राई, ६० वर्षीय वीर बहादुर राई, ३० वर्षीय सुमन राई, ६ वर्षीया सृष्टि राई, ३१ वर्षीया सरस्वती राई, ६ महिने बालक अनरप राई, बोलेरो चालक धरान १३ सुनसरीका ३६ वर्षीय प्रकाश राई, १३ वर्षीय साईमन राई, १३ वर्षीया लिजा राई र धरान ५ कै ३५ वर्षीया सृजना राई रहेका छन्।"

शीर्षक,विवरण
सम्पदा संसार,"देशको पहिचान उसको कला, साहित्य, भाषा एवं संस्कृतिसँग जोडिएको पाइन्छ। त्यसको जगेर्ना गर्न सरकारले बृहत् योजना निर्माणसँगै संरक्षणमा विशेष चासो दिन्छ। देशको पहिचान उसको कला, साहित्य, भाषा एवं संस्कृतिसँग जोडिएको पाइन्छ। त्यसको जगेर्ना गर्न सरकारले बृहत् योजना निर्माण गरेको हुन्छ र संरक्षणमा विशेष चासो दिएको पाइन्छ। नेपालमा पनि विभिन्न धार्मिक, सांस्कृतिक एवं ऐतिहासिक सम्पदा छन्। यहाँका पाटी, पौवा, सत्तल, मठमन्दिर, देवालय, चैत्य, विहार, ढुंगेधारा आदिलाई नेपाली लोकजीवनको जीवन्त सम्पदाका रूपमा लिन सकिन्छ। जसको निर्माण धेरै पहिलेदेखि नै भएको पाइन्छ। लिच्छविकालीन अभिलेखमा समेत धारा (हिटी), पाटी, पौवा, सत्तल (फल्चा), मन्दिर, दरबार आदिको निर्माण भएको पाइन्छ। यो परम्परा ज्यादै प्राचीन र समृद्ध परम्परा भएको सहजै अनुमान लगाउन सकिन्छ। जसको आफ्नै धार्मिक, सांस्कृतिक, पौराणिक तथा ऐतिहासिक महत्त्व रहेको आकलन गर्न सकिन्छ। लोकजीवनमा पाटी, पौवा, सत्तल, फल्चा, क्वाँछे, चपा आदि नामले चिनिने यस्ता भौतिक सम्पदा हिजोआज सडक, पार्क, भवन बनाउने क्रममा उपेक्षित र लोपोन्मुख हुने अवस्थामा समेत पुगेका देखिन्छन्। प्राचीन समयदेखि नै धार्मिक, सांस्कृतिक एवं ऐतिहासिक महत्त्वका क्षेत्रमा त्यस्ता पाटी, पौवा, सत्तल निर्माण भएको देखिन्छ। पहिलेपहिले यात्रु विश्राम गर्न, भारी बिसाउन, रातको समयमा बास बस्नसमेत पाटी, पौवा र सत्तलको प्रयोग गर्थे। त्यस्तै, पूजाआजा र भोजभतेर आयोजना गर्न पनि यस्ता पाटी, पौवा र सत्तलको प्रयोग हुने गथ्र्यो। जन्मदेखि मरणसम्मका हरेक कार्यमा यस्ता पाटी, पौवा र सत्तलको प्रत्यक्ष वा अप्रत्यक्ष रूपमा नेपाली समाजको सम्बन्ध छ। कलात्मक शैलीमा आफ्नै स्रोत र सामग्रीको प्रयोग गरी निर्माण भएका त्यस्ता पाटी, पौवा, सत्तल नेपाली वास्तुकलाका उत्कृष्ट नमुना पनि हुन्। यस्ता पाटी पौवाको निर्माण तत्कालीन शासकबाट मात्र होइन, सर्वसाधारण जनताबाट पनि भएको थुप्रै उदाहरण पाउन सकिन्छ। कतै धार्मिक विश्वास त कतै सामाजिक कार्यका लागि चौतारो चिन्ने, पाटी, सत्तल बनाउने, कुवा खनाउने चलन नेपाली जनजीवनको प्राचीन मूल्यमान्यता हो भन्दा अत्युक्ति नहोला। जुन चलन नेपाली समाजमा पहिलेदेखि नै व्यवहृत हुँदै आएको पाइन्छ। जसको एउटा उदाहरण आदिकवि भानुभक्त आचार्यको पालामा बनेको घाँसीकुवा पनि जिउँदो उदाहरण हो।भर्जन्म घाँसतिर मन दिई धनै कमायोनाम केही रहोस् भनी कुवा खनायो। मानिस आफ्नो कीर्ति राख्न कुनै न कुनै समयमा भौतिक सम्पदाको निर्माणमा संलग्न भएको पाइन्छ। यस्ता सम्पदा निर्माणमा स्थानीय स्तरमा प्राप्त सामग्री माटो, काठ, ढुंगा, इँटाको प्रयोग बढीमात्रामा भएको पाइन्छ। सामान्यतया : पाटी एकतल्ले हुने र यसको छाना झिँगटीको हुने गरेको पाइन्छ। यसमा स्थानीय सामग्रीका रूपमा इँटा, माटो, ढुंगा र काठको प्रयोग भएको पाइन्छ। त्यस्तै, दुई वा सोभन्दा बढी तल्ला भएको विभिन्न झ्याल, ढोका, थाम भएको र दाचिअप्पा इँटा प्रयोग गरी बनाइएको पाटीभन्दा ठूलो भौतिक सम्पदा नै सत्तल हो। पाटी, सत्तलमा विभिन्न कलात्मक बुट्टाहरू पनि कुँदिएका पाइन्छन्।यस प्रकारका पाटी, पौवा र सत्तलहरू नेपालका विभिन्न भूभागमा देख्न सकिन्छ। नेपालतिब्बत युद्धका क्रममा तिब्बती फौजबाट पक्राउ परेका भोटु पाँडेले मुक्ति पाउन नरदेवीको आराधना गरेका र मुक्त भएपछि एकैदिनमा उपत्यका आइपुगेका थिए। त्यसपछि उनले नरदेवीलाई खुसी पार्न मठमन्दिर, पाटीपौवा स्थापना गरे। यस्ता संरचना बनाएपछि उनको ख्याति बढ्यो। युद्धबाट बाँच्न सफल भएपछि भोटु कीर्ति राख्ने अभियानमा लागेका थिए। पकनाजोलमा नयाँबजार बसाइदिने र सोह्रखुट्टेमा पाटी संस्कृतिको विकास उनले नै गरेका थिए। उनले बालाजु उद्यान, पुल्चोक र भक्तपुरलगायतमा स्मारकसमेत बनाए। उनले सोह्रखुट्टेसँगै नागपोखरी पनि बनाएका र नागपोखरीको एक भागमा अहिले लेखनाथ साहित्य सदन छ। एक भागमा सोह्रखुट्टे हुँदै स्वयम्भू जाने सडक छ। तत्कालीन समयमा उनले पाटीसँगै झन्डै चार सयजना अट्ने ठूलो सत्तल पनि बनाएका थिए। त्यो अहिलेजस्तो बस्ने होटल, लज नभएको बेलामा काठमाडौंको उत्तरतिरबाट नेपाल सहर पस्ने आश्रयस्थल थियो। जुन ठाउँमा उनले ढुंगेधारा पनि निर्माण गर्न लगाएका इतिहासमा उल्लेख भएको पाइन्छ। यो ठाउँ सहर प्रवेश गर्ने मुख्य नाका र सामरिक दृष्टिले महत्त्वपूर्ण स्थानका रूपमा चर्चित छ। यसलाई लामो समयसम्म कर उठाउने ठाउँका रूपमा समेत प्रयोग गरिन्थ्यो। कर तिर्न चारैतिरका मान्छे यस स्थानमा आउँथे। सहर प्रवेश गर्ने नाकामा उपत्यकाका विभिन्न सोह्रखुट्टे नामका पाटी बनाइएको पाइन्छ। त्यस्ता सोह्रखुट्टे पाटीहरू चापागाउँ, थानकोट, पनौतीलगायत सहरमा अझै पनि देख्न सकिन्छ। पछिल्लो समयमा आएर पाटी, पौवा र सत्तलको अस्तित्व सडक निर्माण वा बस्ती विकासले संकटमा परेको र लोप हुने स्थितिमा समेत पुगेको देखिन्छ। व्यक्तिगत अतिक्रमण र सरकारी निकायको बेवास्ता एवं स्थानीय व्यक्तिको उदासीनताका कारण पनि हाम्रा भौतिक सम्पदा क्रमश : मासिन पुगेका छन्। त्यस्तै, बेलाबेलामा आउने भूकम्प, बाढी र पहिरोका कारण पनि पाटी, पौवा र सत्तलहरू क्षतिग्रस्त हुन पुगेका देखिन्छन्। १९९० र २०७२ सालको भूकम्पमा परेर देशभरका थुप्रै पाटी, पौवा र सत्तलहरू अस्तित्वविहीन बन्न पुगेका देखिन्छन्। त्यसरी भत्किएका त्यस्ता सम्पदाहरूको पुनर्निर्माण, जीर्णोद्धार एवं मर्मत क्रमिकरूपमा भएको पाइन्छ। तर त्यस्ता पाटी, पौवा र सत्तलको पुनर्निर्माणमा गर्दा पुरातात्विक महत्त्व कायम हुने गरी निर्माण हुनुपर्छ। आधुनिक निर्माण सामग्री, फलामे छड, सिमेन्टको प्रयोग गरी निर्माण गर्दा मौलिक स्वरूप परिवर्तन हुने भएकाले त्यसको परम्परागत मूल्यमान्यता र शैली लोप नहुने तरिका अपनाउनु सान्दर्भिक हुने देखिन्छ। परम्परागत निर्माण सामग्रीबाट बनेका पाटी, पौवा र सत्तल विस्थापित भएर हाल बनेका पाटी, पौवा, सत्तल र मन्दिरका कारण प्राचीन नेपाली वास्तुकलामाथि प्रश्नचिह्न खडा हुने हुँदा प्राचीन शैलीलाई नै अवलम्बन गर्नु उचित हुने वास्तुविद् एवं इतिहासविद्को धारणा छ। आफ्ना पुर्खाका गौरव गाथालाई पहिचान गर्न नसक्दा र बेवास्ता गर्दा तथा आधुनिक बस्ती निर्माण गर्ने क्रममा सांस्कृतिक सम्पदामाथि जथाभावी अतिक्रमण गर्दा आज अनेकौं प्राचीन सम्पदाको अस्तित्व खतरामा पर्न पुगेका छन्। विकासका नाममा जथाभावी सडक, पार्क, बस्ती र भवन निर्माण गर्दा भएका पाटी, पौवा, सत्तल र पोखरी लोप भएका देखिन्छन्। राजधानी काठमाडौंका कैयन् पोखरी, ढुंगेधारा, पाटी, सत्तलहरू अतिक्रमणमा परेका समाचार विभिन्न सञ्चारमाध्यममा आइरहेका छन्। कतै सडक विस्तार गर्दा वा सार्वजनिक भवन बनाउँदा पनि त्यस्ता प्राचीन सम्पदाहरूको अस्तित्व संकटमा परेको पाइन्छ। २०४५४६ सालतिर सोह्रखुट्टेस्थित कपरदार भोटु पाँडेको पोखरीपछि खुसिबुको जग्गा प्लानिङका कारण बाटोमा परिणत हुन पुग्यो। त्यस पोखरीनजिकै रहेको सोह्रखुट्टे पाटी र ढुंगेधारा अतिक्रमण हुन पुग्यो। २०७१ सालमा सडक बिस्तारका क्रममा भत्काइएको सोह्रखुट्टे पाटीलाई साबिकको स्थानबाट दक्षिणतिर ढुंगेधाराको ठाउँमा पुरातत्त्व विभाग र काठमाडौं महानगरपालिकाले पुनर्निर्माण गरेको छ। त्यसैले हामीले हाम्रा सम्पदालाई संरक्षण गरी विकास निर्माणमा जोडदिनु आवश्यक छ। विकासका नाममा हामीले हाम्रा सांस्कृतिक, मूल्य र मान्यतालाई विनाश गर्नु राम्रो कार्य होइन। विश्वका कतिपय राष्ट्रमा सय वर्षको अवधि नाघेका सम्पदालाई विशेष महत्त्व दिएर संरक्षण गर्ने गरिन्छ तर हाम्रो देशमा भने पाँच सय वर्ष नाघेका सम्पदा पनि अलपत्र अवस्थामा रहेका देख्न सकिन्छ। त्यस्ता सम्पदालाई अतिक्रमण गर्ने र नास गर्ने कामसमेत भएको देखिन्छ। पछिल्लो समयमा तीव्ररूपमा वृद्धि भएको बस्ती विकास, बाटो निर्माण, व्यावसायिक जग्गा प्लटिङ, सम्बन्धित निकायको अदूरदर्शिता साथै स्थानीय व्यक्तिको बेवास्ताका कारण राज्यका गौरव गाथा झल्कने महत्त्वपूर्ण सम्पदाको अस्तित्व खतरामा परेको देखिन्छ। विश्वसम्पदा क्षेत्र तथा संरक्षित क्षेत्रमा रहेका विभिन्न सम्पदाको निर्माण, जीर्णोद्धार गर्ने काम पुरातत्त्व विभागले गर्नुपर्छ भने अन्य क्षेत्रमा रहेका त्यस्ता मठ, मन्दिर, पाटी, पौवा र सत्तलको संरक्षण र जीर्णोद्धार गर्न स्थानीय निकायले नै योजनाबद्ध रूपमा लाग्नु पर्छ। हामीले भावी पुस्ताका लागि पनि त्यस्ता सम्पदाको संरक्षण गर्नु आवश्यक छ। त्यसैले समयमा नै त्यस्ता सम्पदाको संरक्षण, संवद्र्धन एवं जीर्णोद्धारमा जु्ट्नु हामी सबैको पहिलो प्राथमिकता हो।"
नुवाकोटमा ९ वर्षमा ३ हेलिकप्टर दुर्घटना,"नुवाकोट : नुवाकोटमा नौ वर्षमा तीन हेलिकप्टर दुर्घटनामा परेका छन्। १८ जनाले ज्यान गुमाएका छन्। नुवाकोटको मदानपुरको बेतिनी जंगलमा २०७३ साल साउनमा फिस्टेल एयरको हेलिकप्टर, २०७५ साल भदौ २३ गते अल्टिच्युड एयर म्यागङमा र २०८१ साउन २३ गते एयर डाइनेस्टीको हेलिकप्टर दुर्घटना भएको हो। तीन वटै दुर्घटनामा परी १८ जनाले ज्यान गुमाएका छन्। ३२ वर्षअगाडि अर्थात् सन् १९९२ जुलाई ३१ तारिखका दिन नुवाकोटको घ्याङफेदीको घोप्टेभीरमा बैंककबाट आएको थाई एयरलाइन्सको फ्लाइट ३११ दुर्घटनाग्रस्त भएको थियो। हालको दुप्चेश्वर१ मा भएको सो भयानक दुर्घटनामा चालक दलका १४ र ९३ जना यात्रुसहित १ सय १३ जनाको निधन भएको थियो। थाई एयरलाइन्सको सो दुर्घटना नेपालको हवाई दुर्घटनामा दोस्रो ठूलो हवाई दुर्घटनाका रूपमा आजसम्म चर्चित छ। दुर्घटनामा मानव अधिकारवादी प्रकाश काफ्लेकोसमेत ज्यान गएको थियो। दिवंगत भएकाहरूको स्मृतिमा नुवाकोटको पर्यटकीयस्थल ककनीमा स्मृति पार्क निर्माण गरिएको छ। काठमाडौंसँग जोडिएको र एयरपोर्ट नजिकै भएका कारण नुवाकोटको आकाश हुँदै जहाज तथा हेलिकप्टरहरू पश्चिमका जिल्लाहरूमा उड्ने गरेका छन्। नौ वर्षको अवधिमा तीन हेलिकप्टर नुवाकोटमा दुर्घटना हुँदा त्यसको तेब्बर संख्यामा हेलिकप्टरहरू फोर्सल्यान्डिङ (आकस्मिक अवतरण) गरिसकेका छन्। नुवाकोटमा हेलिकप्टर दुर्घटनामा परेको यो तेस्रो हो भने हवाई दुर्घटना चौथो हो। २०७५ साल भदौ २३ गते म्यागङ गाउँपालिका ४ मुइलाम्रामा रहेको गुराँसे पहाडको जंगलमा र २०७३ साल साउन २४ गते गोरखाकोे सिर्दिबासवाट पाँचदिने सुत्केरीको उपचारका लागि उडेको फिस्टेल एयरको हेलिकप्टर नुवाकोटको मदानपुरको बेतिनिभिरमा दुर्घटनामा पर्दा एकै परिवारका चारसहित सात जनाको निधन भएको थियो। सदरमुकाम विदुरदेखि ३० किलोमिटर पूर्वमा रहेको बेतिनिभिरको पहरोमा नाइन एन एके ए कलसाइनको ६ सिट क्षमताको हेलिकप्टर दुर्घटनामा अनुभवी क्याप्टेन रञ्जन लिम्बू, पाँच दिनका नाबालक र उनका परिवारको निधन भएको थियो। मृतकका परिवारले त्यतिबेला प्रतिमृतक २० हजार डलरका दरले क्षतिपूर्ति पाएका थिए। २०७५ साल भदौ २३ गते म्यागङको मुइलाम्रामा रहेको गुराँसे पहाडको जंगलमा गोरखावाट काठमाडौंका लागि उडेको अल्टिच्युड एयरको नाइनएन एएल एस कलसाइन रहेको ६ सिटे हेलिकप्टर दुर्घटनामा जापानी नागरिक राहदानी नं टिके ७१३६१२०६८ रहेको हिरोमी कोमात्सु, रामेछापका ४० वर्षीय दिल्लीबहादुर गुरुङ, दोलखाका ३५ वर्षीया हीरा शेर्पा, गोरखा, चुमनुब्री२ की ३० वर्षीया ल्हो आनि डोल्मा निकी, चुमनुब्री १ गोरखाकै छोवाङ नुर्बु, सिन्धुपाल्चोकका २२ वर्षीया सुनील तामाङ र चालक निश्चल केसी रहेकोमा महिला ल्हो आनी डोल्मा निकीबाहेक सबैको ज्यान गएको थियो। मन्त्री पाण्डेद्वारा दुर्घटनास्थल निरीक्षण नुवाकोटको सूर्यचौरमा भएको एयर डाइनेस्टीको हेलिकप्टर दुर्घटनास्थलको संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले स्थलगत निरीक्षण गरेका छन्। मन्त्री पाण्डेले सुरक्षा अधिकारीहरूका साथ एयर डाइनेस्टीको नाइनएन एजेडी कलसाइनको हेलिकप्टर दुर्घटनाग्रस्त भएको एक दिनपछि नुवाकोटको शिवपुरी गाउँपालिका७ सूर्यचौर पुगेर बिहीबार पैदल निरीक्षण गरेका हुन्। मन्त्री पाण्डे हेलिकप्टर दुर्घटनास्थलमा पुगेर स्थानीयवासी, सुरक्षाकर्मी तथा प्राविधिक पक्षसँग अन्तक्र्रिया गरेका थिए। उनले घटनाको वास्तविकता पूर्ण अनुसन्धानपछि आए पनि सरसर्ती हेर्दा प्रतिकूल मौसमका कारण दुर्घटनाग्रस्त भएको अनुमान गर्न मात्रै सकिने बताए।"
"असत्य कुरालाई आधार मानेर गाली, गलौज र बदनाम गर्ने प्रवृत्ति राम्रो होइन : प्रधानमन्त्री ओली","काठमाडौं : प्रधानमन्त्री केपी शर्मा ओलीले असत्य कुराहरुलाई आधार मानेर गाली, गलौज र बदनाम गर्नेहरुको प्रवृत्ति सह्य नहुने बताएका छन्। काठमाडौंमा आयोजित एक कार्यक्रममा उनले आफूलाई अग्लो देखाउन अरुलाई होचो भन्ने वा असत्य कुराहरुलाई आधार मानेर गाली गलौज र बदनाम गर्नेहरुको प्रवृत्ति सही नहुने चेतावनी दिएका हुन्। प्रधानमन्त्री ओलीले समाजलाई सुव्यवस्थित गर्ने काम राजनीति र राजनीतिक दलको भएको बताए। एमाले अध्यक्षसमेत रहेका उनले देशलाई गरिबीबाट मुक्त पार्न नसकिए समृद्ध नेपाल, सुखी नेपालीको राष्ट्रिय आकाङ्क्षा पूरा नहुने बताए। ओलीले नेपाललाई अल्पविकसित अवस्थाबाट स्तरोन्नति गराउन रोजगारी, उत्पादन र उद्यमशीलतामा जोड दिँदै आइएको बताए। मुलुकमा अझै पनि २० प्रतिशत नागरिक गरिबीको रेखामुनी छन्। भोका बालबालिकका र मानिसलाई खान लाउने वातावरण दिन सकिएन भने हामीले समृद्ध नेपालको परिकल्पना गर्नुको सार्थकता रहँदैन।, प्रधानमन्त्री ओलीले भने, हालै संयुक्त राष्ट्रसङ्घका प्रतिनिधिसिँगको भेटमा मैले यो कुरा गरेको थिएँ। आउँदो असोजको पहिलो साता राष्ट्रसङ्घको महासभामा पनि म यिनै विषयलाई महत्व दिएर बोल्नेछु। मानव जगतको सुरक्षा, शान्ति र समृद्धि हाम्रो साझा चिन्ता हो। मानव जगत नै सुरक्षित हुन सकेन भने पृथ्वीको सुरक्षामै खतरा पर्न सक्छ। प्रधानमन्त्री ओलीले आफूले सत्यको बाटोको राजनीति गर्दै आएकाले सत्यसँग नलड्ने र शक्तिसँग नझुक्ने मान्यताका साथ काम गरिरहेको स्पष्ट पारे। प्रधानमन्त्री ओलीले प्रतिबद्धता व्यक्त गर्दै भने, म भ्रष्टाचार गर्दिनँ र गर्न दिन्नँ। म राष्ट्रको सम्पति जालझेल गरेर आफ्नो नाममा कुनै पनि हालतमा ल्याउँदिनँ।"
माओवादी केन्द्रको स्थायी समिति बैठक : प्रचण्डले पेश गरेको एजेण्डामाथि छलफल हुने,"काठमाडौं : माओवादी केन्द्रको स्थायी समितिको बैठक आज पनि बस्ने भएको छ। शुक्रबार अध्यक्ष पुष्पकमल दाहाल (प्रचण्ड)ले बैठकमा पेश गरेका चार एजेन्डाबाट आजबाट छलफल हुने पार्टी प्रवक्ता अग्निप्रसाद सापकोटाले जानकारी दिए। उनले भने,अध्यक्ष प्रचण्डले बैठकमा पछिल्लो राजनीतिक विकसित घटनाक्रमबारे ब्रिफिङ, वैचारिक, राजनीतिक, सांगठनिक परिस्थिति र आगामी कार्यभार तथा विविध एजेन्डाहरू बैठकमा पेस गर्नुभएको छ। यसअघि आगामी कार्यदिशाबारे यसअघि पदाधिकारी बैठक बसेर पाँच दिनसम्म गम्भीर छलफल भएको थियो। ९ वर्षपछि प्रतिपक्षी बनेको माओवादीले आगामी राजनीतिक कार्यदिशा तय गर्न निरन्तर एकपछि अर्को बैठक, छलफल गरिरहेको छ। पार्टी मुख्यालय पेरिसडाँडामा प्रचण्डले स्थायी कमिटीका नेताहरूलाई बोलाएर शुक्रबारदेखि बैठकमा जुटेका छन्। पार्टी अध्यक्ष प्रचण्डलाई धान रोपाइँको जस्तै असारे चटारो छ। बिहानै बैठक, साँझै छलफलमा उनी व्यस्त देखिन्छन्। भताभुंगलथालिंग पार्टी संगठन सुदृढीकरणमा जोडतोडले जुटेका छन्। स्थायी कमिटीको बैठकमा नेताहरूलाई ब्रिफिङ गर्दै प्रचण्डले नेपाली राजनीति संकटतिर उन्मुख भएको बताए। २०८४ को चुनावलाई लक्षित गरेर पार्टीभित्र र जनतामाझ सक्रिय, अनुशासित र आत्मालोचना गरेर विगतमा भएको कमिकमजोरी सुधार्दै काममा जुट्न जरुरी रहेको अध्यक्ष दाहालले बैठकमा बोलेका थिए।"
नेपाली स्याटलाइट प्रक्षेपणका लागि भारतीय विदेश मन्त्रालय र न्यु स्पेश इन्डियाबीच समझदारी पत्रमा हस्ताक्षर,काठमाडौं : नेपालमा बनेको स्याटलाइट प्रक्षेपणका लागि भारतको विदेश मन्त्रालय र न्यु स्पेश इन्डिया लिमिटेडबीच समझदारी पत्रमा हस्ताक्षर भएको छ। नेपाल विज्ञान तथा प्रविधि प्रज्ञा प्रतिष्ठान (नास्ट)ले बनाएको मुनाल स्याटलाइट प्रक्षेपणका लागि दुई पक्षबीच अनुदान सहयोग उपलब्ध गराउने समझदारी पत्रमा हस्ताक्षर भएको भारतीय विदेश मन्त्रालयले जनाएको छ। विदेश मन्त्रालयको तर्फबाट अनुराग श्रीवास्तव र न्यु स्पेश इन्डिया लिमिटेडका तर्फबाट निर्देशक श्री अरुनाचलम एबीच समझदारी पत्रमा हस्ताक्षर भएको हो। कार्यक्रममा नास्टका सचिव डा रविन्द्रप्रसाद ढकाल र भारतका लागि कार्यवाहक नेपाली राजदूत डा सुरेन्द्र थापा र अन्तरिक्ष प्रतिष्ठान नेपालका संस्थापक डा अभास मास्के सहभागी थिए। गत पुस १९ गते नेपालभारतबीचको संयुक्त आयोगको बैठकमा नेपालले बनाएको स्याटलाइटलाई भारत सरकारको सहयोगमा प्रक्षेपण गर्ने सहमति भएको थियो। भारतीय विदेशमन्त्री एस जयशंकर सहभागितामा नेपाल र भारतबीच उक्त सहमति भएको थियो। नेपाल विज्ञान तथा प्रविधि प्रज्ञा प्रतिष्ठान (नास्ट) र भारतीय अन्तरिक्ष अनुसन्धान संस्था तथा अन्तरिक्ष विभागका तर्फबाट न्यू स्पेस इन्डिया (एनएसआइएल)बीच ध्रुवीय उपग्रह प्रक्षेपण वाहन मुनाल उपग्रह प्रक्षेपण सेवासम्बन्धी सम्झौतामा पनि हस्ताक्षर भएको थियो। नेपाली अन्तरिक्ष स्टार्टअपले मुनाल स्याटेलाइटको डिजाइन र निर्माणमा नेपाली विद्यार्थीहरूलाई सहयोग गरेको छ। उपग्रहको उद्देश्य पृथ्वीको सतहको वनस्पति घनत्व डाटाबेस निर्माण गर्ने हो। मुनाल स्याटेलाइटलाई एनएसएलको पोलर स्याटेलाइट प्रक्षेपण वाहनमा छिट्टै प्रक्षेपण गर्ने बताइएको छ।
बंगलादेशमा यस्तो बन्यो अन्तरिम सरकार,"नोबेल शान्ति विजेता तथा अर्थशास्त्री मोहम्मद युनुसले अन्तरिम सरकार प्रमुखका रूपमा शपथ लिएका छन्। काठमाडौं : शेख हसिनाले प्रधानमन्त्री पदबाट राजीनामा दिएर निर्वासित भएसँगै बंगलादेशमा अन्तरिम सरकार गठन भएको छ।नोबेल शान्ति विजेता तथा अर्थशास्त्री मोहम्मद युनुसले अन्तरिम सरकार प्रमुखका रूपमा शपथ लिएका छन्। ८४ वर्षका युनुसलाई अन्तरिम प्रधानमन्त्री बनाउन कैयौं सातादेखि आन्दोलन गरिरहेका विद्यार्थी नेताहरूले समर्थन गरेका थिए। उनलाई सरकारको नेतृत्व गरिदिनका लागि आह्वान गरेका थिए। युनुस नेतृत्वको सरकारमा रहने अन्य सल्लाहकार सदस्यहरूमध्ये एक जना देशबाहिर भएकाले शपथ लिन पाएका छैनन् भने अन्यले शपथ लिइसकेका छन्। द डेली स्टार का अनुसार युनुस नेतृत्वको १७ सदस्यीय अन्तरिम सरकारमा पछिल्लो आन्दोलन नेतृत्व गरेका विद्यार्थी नेताहरू नाहिद इस्लामी र असिम महमुद पनि सहभागी भएका छन्। युनुसले नागरिक समाजका नेता, कूटनीतिज्ञ, पूर्वजनरल र महिला अधिकारकर्मीलाई सरकारमा लगेका छन्। उनको सरकारमा डा सलेहुद्दिन अहमद छन्। उनी बंगलादेश बैंकका पूर्वगभर्नर हुन्। वरिष्ठ अधिवक्ता एएफ हसन आरिफ पनि सरकारमा सहभागी छन्। सन् २००८ देखि २००९ सम्म तत्कालीन अन्तरिम सरकारका कानुनी सल्लाहकार पनि बनेका थिए। बंगलादेशका पूर्वनिर्वाचन आयुक्त मोहम्मद शेखावत हुसैन पनि सरकारमा सहभागी छन्। उनी बंगलादेश सेनाका निवृत्त ब्रिगेडियर जनरलसमेत हुन्। बंगलादेशका पूर्वविदेश सचिव एम तौहिड हुसेन पनि युनुस नेतृत्वको अन्तरिम सरकारमा सहभागी छन्। महिला अधिकारकर्मी फरिदा अख्तर पनि सरकारमा सामेल छन्। उनले सन् १९८० को दशकयता नै महिला अधिकारका विषयमा आवाज उठाउँदै आएका छन्। ढाका विश्वविद्यालयका प्राध्यापक शर्मिन मुर्सिद पनि सरकारमा सहभागी छन्। बंगलादेशको सर्वोच्च अदालतका अधिवक्ता तथा बंगलादेश इन्भाइरोमेन्टल लयर्स एसोसियसनका प्रमुख शइदा रिजवाना हसन पनि अन्तरिम सरकारमा सहभागी छन्। गरिबहरूलाई ऋण दिनका लागि ग्रामीण बैंक स्थापना गर्दाताकाका युनुसका मुख्य सहयोगी नूरजहान बेगम पनि सरकारमा सहभागी छन्। उनले गरिब महिलाहरूलाई ग्रामीण बैंकमा जोड्न विशेष भूमिका खेलेकी थिइन्। युनुसलाई अन्तरिम प्रधानमन्त्री बनाउन कैयौं सातादेखि आन्दोलन गरिरहेका विद्यार्थी नेताहरूले समर्थन गरेका थिए। ढाका विश्वविद्यालयको कानुन विभागका संकाय प्रमुख आशिफ नजरुल पनि नयाँ सरकारमा सामेल भएका छन्। नजरुल एक लोकप्रिय स्तम्भकार र मानव अधिकारकर्मीसमेत हुन्। नजररुलले हालैको कोटा भेदभाव विरोधी विद्यार्थी आन्दोलनलाई सक्रिय रूपमा विभिन्न अभियान पनि गर्दै आएका थिए। सर्वोच्च अदालतका वकिल र मानवअधिकारकर्मी आदिलुर रहमान खान सरकारमा सहभागी छन्। उनी बीएनपी नेतृत्वको सरकारको पछिल्लो कार्यकालमा नायब महान्यायाधिवक्तासमेत थिए। सन् १९७१ मा बंगलादेश स्वतन्त्र युद्धका लडाकु फारुकएआजम बंगलादेशको चट्टोग्राम बन्दरगाहमा पाकिस्तानी सेनाविरुद्धको सबैभन्दा ठूलो अपरेसनहरूमध्येको अपरेसन ज्याकपट का सहायक कमान्डरसमेत थिए। मनोचिकित्सक विधानरञ्जन रोय पोद्दार पनि अन्तरिम सरकारमा सामेल भएका छन्। ढाकास्थित नेसनल इन्स्टिच्युट अफ मेन्टल हेल्थ एन्ड हस्पिटलका पूर्वनिर्देशक पोद्दारले उक्त हस्पिटलमा मनोचिकित्सा विभागको निर्देशकको रूपमा काम गरेका थिए। शुक्रबारको शपथमा भने उनी देशबाहिर थिए। इन्टरनेसनल इस्लामिक युनिभर्सिटी चटगाउँमा कुरानिक विज्ञान र इस्लामिक अध्ययन विभागका प्राध्यापक खालिद हुसेन पनि सरकारमा सहभागी छन्। उनी इस्लामिक फाउन्डेसनमा इस्लामिक इन्साइक्लोपेडियाको सम्पादकीय बोर्डमा समेत थिए। सरकारमा सहभागी भएका पूर्वराजदूत र चटगाउँ पहाडी क्षेत्र विकास बोर्डका अध्यक्ष सुप्रदीप चकमा यसअघि भियतनाम र मेक्सिकोका लागि बंगलादेशका राजदूतका रूपमा काम गरिसकेका छन्। शेख हसिनाको पार्टी अवामी लिगविरुद्ध खरो रूपमा उत्रँदै आएका नाहिद इस्लाम पनि अन्तरिम सरकारमा सहभागी भएका छन्। उनी मानव अधिकारकर्मीका रूपमा परिचित छन्। उनीहरूलाई ऐक्यबद्ध ढंगले सरकारविरुद्ध ओर्लिन आह्वान गर्थे।जुलाईमै भएको आन्दोलन क्रममा नाहिद र ढाका विश्वविद्यालयका केही विद्यार्थीलाई प्रहरीले पक्राउ गरेको थियो त्यो बेला पनि उनी हसिना सरकारविरुद्ध खरो रूपमा उत्रिएका थिए। विद्यार्थी आन्दोलनका संयोजकहरूमध्येका एक आसिफ महमुद सोजिब पनि जुलाईदेखि ढाका विश्वविद्यालयको भाषाविज्ञान विभागमा स्नातकोत्तर गरेका छन्। आन्दोलनकै क्रममा उनी केही दिन प्रहरी हिरासतमा समेत बसेका थिए। सन् २०२३ मा भएको छात्र अधिकार परिषद्को पहिलो सम्मेलनमा उनी अध्यक्षमा निर्वाचित भएका थिए।"
प्रधानमन्त्रीको कार्यकालबारे कांग्रेसमा विवाद,"काठमाडौं : सत्तासीन कांग्रेसमा एउटा नयाँ बहस सुरु भएको छ एउटै व्यक्ति कति पटक प्रधानमन्त्री बन्ने ? महामन्त्री विश्वप्रकाश शर्माले दुई पटकभन्दा बढी प्रधानमन्त्री बन्न नपाउने प्रस्ताव गरेपछि कांग्रेसमा यसबारे बहस सुरु भएको हो। संस्थापन पक्षले पार्टी सभापति देउवालाई रोक्न यस्तो प्रस्ताव गरिएको आरोप लगाएको छ। तर, संस्थापन इतर पक्षले पद्धति विकासका लागि यो अनिवार्य भएको तर्क गरेको छ। बुधबारदेखि जारी केन्द्रीय कमिटीको बैठकमा महामन्त्री शर्माले एउटै व्यक्ति दुई पटकभन्दा बढी प्रधानमन्त्री हुन नपाउने गरी राखेको प्रस्तावका विरुद्धमा पार्टीका संस्थापन पक्षका नेताहरू खनिएका छन्। महामन्त्री शर्माले समसामयिक विषयको प्रतिवेदनमा यस्तो प्रस्ताव गरेका थिए। केन्द्रीय सदस्य डा आरजु देउवा राणा र प्रवक्ता डा प्रकाशशरण महतले शर्माको प्रस्तावको बैठकमा विरोध गरेका थिए। शर्माको प्रतिवेदन आएपछि राणाले भनिन् संविधानले जति पटक पनि प्रधानमन्त्री बन्न दिन्छ, कांग्रेसले कसरी रोक्न मिल्छ ? पार्टी प्रवक्ता महतले भने सभापतिलाई प्रधानमन्त्री बन्नबाट रोक्नका लागि यस्तो प्रस्ताव ल्याएको भन्दै आपत्ति जनाए। एक्जिट पोलिसी व्यावहारिक छैन, उनले भने, यसलाई पारित गर्ने हो भने सभापति देउवाले फेरि प्रधानमन्त्री बन्न पाउनुहुन्न। यो प्रस्ताव सभापतिलाई फेरि प्रधानमन्त्री बन्न नदिने उद्देश्यले आएको हो भनेर सहजै बुझ्न सकिन्छ। दुई पटकभन्दा बढी प्रधानमन्त्री बन्न नपाउने व्यवस्था गरेर अघि बढौं । पद्धति विकासका लागि यो अनिवार्य छ । विश्वप्रकाश शर्मा, महामन्त्री महामन्त्री शर्माले नेतृत्व बहिर्गमनका लागि राष्ट्रपति एकपटक, प्रधानमन्त्री दुईपटक, मन्त्री तीनपटक र सांसद बढीमा चारपटक हुन पाउने गरी प्रतिवेदन बैठकमा छलफलका लागि पेस गरेका थिए। यदि प्रस्तावित एजेन्डालाई पार्टीले पारित गरेमा संवैधानिक व्यवस्था मिलाउनुपर्ने हुन्छ। त्यसका लागि कांग्रेस नै अघि सर्नुपर्ने हुन्छ। बैठकमा सहभागी अर्का एक नेताले भने को कतिपटक भन्ने कुरा कि संविधानमै व्यवस्था हुनुपयो हैन भने एउटा नेताले भनेकै भरमा प्रस्ताव ल्याएकै भरमा यो सिस्टम परिवर्तन हुन्छ भन्ने हुँदैन। छलफलको एउटा विषयमात्रै बन्न सक्छ। यो प्रस्ताव सभापतिलाई फेरि प्रधानमन्त्री बन्न नदिने उद्देश्यले आएको हो भनेर सहजै बुझ्न सकिन्छ। डा प्रकाशरण महत, प्रवत्ता राणाले अगाडि भनिन्, प्रधानमन्त्री कतिपटक हुने भनेर पार्टीले तोक्ने होइन। प्रधानमन्त्री कतिपटक बन्न पाउने भन्ने विषयमा कुनै प्रावधान पार्टीको विधानमा नै राख्नुपर्छ भन्ने मलाई लाग्दैन, यो त अनुभव, काम तथा उसको प्रभावकारिताका आधारमा हुने हो। राणाले प्रत्यक्ष निर्वाचनमा नै ३३ प्रतिशत महिला उम्मेदवारी अनिवार्य गर्नेगरी पार्टीले नीति बनाउनुपर्ने बताइन्। राणाले भनिन्, समावेशिताका विषयमा मैले पहिल्यैदेखि भन्दै आएको छु, प्रत्यक्ष निर्वाचनमै महिलालाई ३३ र दलित समुदायका लागि १० प्रतिशत उम्मेदवारीको सुनिश्चितता हुनेगरी नीति बनाऔं।"
"पार्टी प्रदूषित भयो, शुद्धीकरण अभियानमा जानैपर्छ : माओवादी अध्यक्ष दाहाल","काठमाडौं : नेकपा माओवादी केन्द्रका अध्यक्ष पुष्पकमल दाहालले पार्टीमा शुद्धीकरण अभियान जारी रहेको बताएका छन्। पार्टी कार्यालय पेरिसडाँडामा शनिबार बसेको पार्टी स्थायी कमिटी बैठकमा वैचारिक, राजनीतिक र सांगठानिक विषयमा धारणा राख्दै दाहालले संसदीय परिपाटीबाट प्रदूषित भएको भन्दै शुद्धीकरण अभियान चलाउनुपर्नेमा जोड दिएको प्रवक्ता अग्नि सापकोटाले बताए। 'विभिन्न कारणले हाम्रो वर्गसँग सम्बन्ध टुटेको छ। संसदीय अभ्यासका क्रममा हामी कहीँ न कहीँ प्रदूषित भएका छौं। देशको राजनीतिक परिस्थिति जटिल बन्दै गएको बेला लोकतन्त्र र जनताको जनजीविका खतरामा परिरहेका बेला पार्टी सबल हुनुपर्छ। त्यसका लागि शुद्धीकरण अभियान जरुरी छ,' अध्यक्ष दाहालको भनाइ उद्धृत गर्दै पार्टी प्रवक्ता अग्नि सापकोटाले भने। बैठकमा दाहालले विगतका अनुभवको अध्ययन गर्दै नयाँ बहसमा ध्यान दिनुपर्ने र नयाँ वैचारिक संश्लेषण गर्दै पार्टीलाई नयाँ ढंगले सुदृढीकरण गर्नुपर्ने धारणा राखेका थिए। उनले स्पष्ट नीति, योजना नयाँ कार्यक्रमसहित जनतामा जानुपर्नेमा जोड दिएको प्रवक्ता सापकोटाले बताए। बैठक आइतबार पुनः बस्ने छ। जनपरिचालन, सङ्गठन निर्माण र विस्तारलगायतका एजेण्डमा केन्द्रित माओवादीले स्थायी कमिटी बैठकपछि केन्द्रीय कमिटी बैठक बोलाउने तयारी गरेको छ।"
कांग्रेसएमालेका विमतिका विषयलाई जबरजस्ती ढाकछोप गरे सरकार दुर्घटनामा पर्छ : महामन्त्री शर्मा,"उनले सरकारको गतिविधिमा, काममा, संयममा वर्तमान सरकारको भविष्य निश्चित रहेको दाबी गरे। काठमाडौं : नेपाली कांग्रेसका महामन्त्री विश्वप्रकाश शर्माले विमतिका विषयहरूमा चुप लागेर बस्नका लागि कांग्रेस र एमालेको गठबन्धन नभएको बताएका छन्। शनिबार काठमाडौंमा आयोजित नेपाल निजामती कर्मचारी युनियनको कार्यक्रममा बोल्दै उनले दुई दलबीच विमतिका विषयमा थाती राखेर अघि बढ्न गठबन्धन नबनेको दाबी गरेका हुन्। उनले एमालेसँग भएका विमतिका विषयवस्तुलाई जबरजस्ती ढाकछोप गर्न खोजे सरकार नै दुर्घटनामा पर्ने बताए। अहिले पनि के बिर्सनु हुँदैन भने कांग्रेस र एमालेका बीचमा भएका विमतिका विषय वस्तुहरूलाई हामीले तिलाञ्जली दियौं,जबरजस्ती छोप्न खोज्यौँ भने दुर्घटना हुन्छ। महामन्त्री शर्माले भने,हामीले गर्ने के हो यसलाई सहजतापूर्वक लिने हो। एमालेको हामीसँगका विमतिलाई हामीले बुझ्नुपर्छ, एमाले हामीसँग कैयौं कुरामा असहमत छ, राजनीतिमा हुन्छ नि त। नेकपा एमालेका सबै दृष्टिकोणसँग सहमत भयौं हामी भने, हाम्रो दृष्टिकोणसँग एमाले सहमत भयो भने त पार्टी एउटा हुने हो नि त। हाम्रो पार्टी, विचार, पृष्ठभूमी, संगठन, सोचाइ नै फरक हो नी त, पृष्ठभूमि नै फरक हो नि त। उनले प्रधानमन्त्री केपी शर्मा ओलीलाई महसुस होला भनेर कांग्रेस चुप लाग्ने र शेरबहादुर देउवालाई महसुस होला भनेर एमाले चुप लाग्नुकोकुनै अर्थ नहुने बताए। उनले आफूहरूबीच चुप लागेर बस्नका लागि वर्तमान सत्तारुढ गठबन्धन नबनेको दाबी समेत गरे। उनले सरकारको गतिविधिमा, काममा,संयममा वर्तमान सरकारको भविष्य निश्चित रहेको दाबी गरे। मिल्दै गर्दाखेरी चुपचुप, चुपचुप भत्किन्छ, भत्किन्छ, केही बोल्यो भने केपी कमरेडलाई फिल होला भनेर कांग्रेसले सोच्ने थाल्ने, केही बोल्दाखेरी एमालेका साथीहरुलाई शेरबहादुर देउवा हाम्रो पार्टी सभापतिलाई फिल होला भनेर चुप लाग्न थाल्ने ! उनले भने, हामीले चुप लाग्नका लागि यो गठबन्धन बनाएको होइन। यो गठबन्धन बनाउँदै गर्दा खेरि विमतिको बीचमा सहमति गरेर गएका छौं। जति विमति छन् कार्पेटमुनि धुलो छोपेर माथिबाट अत्तर छर्केर जाने भन्ने कुरा होइन। महामन्त्री शर्माले कांग्रेस र माओवादीको गठबन्धन सरकार हुँदा पनि माओवादीले महाधिवेशनको दस्ताबेजमा दस्तावेजमा असन्तुष्टि जनाउँदा के लेख्ने भन्नेकुरा तत्कालीन प्रधानमन्त्री प्रचण्डलाई सोधेर लेख्दैन भनेर जवाफ दिएको स्मरण गरे।"
जनमतको उपेक्षा गर्दै केही दलले निराशा र अस्थिरता बढाउने गरि भ्रम छरे : उपप्रधानमन्त्री सिंह,"काठमाडौं : उपप्रधानमन्त्री प्रकाशमान सिंहले जनमतको उपेक्षा गर्दै केही दलहरूले निराशा र अस्थिरता बढाउने गरि भ्रम छरेको आरोप लगाएका छन्। काठमाडौंमा आज आयोजित एक कार्यक्रममा बोल्दै उनले समाजमा देखिएको निराशालाई कामबाटै चिर्ने र नागरिकको दैनिकी सहज बनाउने दाबी गरेका हुन्। सामाजिक सञ्जाल सन्देश प्रवाहको महत्वपूर्ण माध्यम भएपनि दुरूपयोग भइरहेको र केही दलले सामाजिक सञ्जाललाई भ्रम छर्ने माध्यम बनाएको भन्दै त्यसमा सचेत रहन पनि उनले आग्रह गरे। अस्थिरतालाई रोक्न बनेको कांग्रेस एमाले सम्मिलित सरकारलाई काम नगर्ने छुट नरहेको उनको भनाई छ। सरकारले जनताले अनुभूति गर्ने गरि काम गरेर निराशा चिर्ने बताए। अहिलेको सरकार विशिष्ट अवस्थामा बनेकोबारे सबैलाई जानकारी रहेको भन्दै उनले राजनीति निकास र आर्थिक विकासका लागि सरकारले काम गर्ने बताए। सरकारले अहिले समाजमा देखिएको निराशालाई चिर्ने, काम गरेर देखाउने छ।,उपप्रधानमन्त्री सिंहले भने ,सरकार गठनअघि देशलाई समृद्धिको मार्गमा लैजाने, निराशा चिर्ने र प्राप्त उपलब्धि रक्षा गरेर जाने गरी भएको सहमतिको जगमा यो सरकार बनेको तपाईँहरूलाई थाहै छ। आफूले विगतमा अवसर पाउँदा पनि काम गरेको र अहिले पहिलेभन्दा धेरै काम गर्नुपर्छ भन्नेमा सचेत रहेको उनले बताए।"
सर्लाहीमा एक युवक मृत फेला,सर्लाही : सर्लाहीको बरहथवा नगरपालिका८ टाँडीमा आज एक युवक मृत फेला परेका छन्। टाँडी निवासी श्यामबाबु साहका छोरा १९ वर्षीय मुन्ना साह मृतावस्थामा फेला परेको सर्लाही प्रहरीले जनाएको छ। गाउँ नजिकै शैलेन्द्र रामको परालको भुस्सा राख्ने घरमा युवक मृत फेला परेको इलाका प्रहरी कार्यालय बरहथवाका प्रमुख एवं प्रहरी नायब उपरीक्षक गौतम थापाले जानकारी दिए। मृतक मुन्नाको घाँटीमा चोट देखिएकाले घटना शंकास्पद रहेको उनले बताए। मृतकको शव परीक्षणका लागि त्रिवि शिक्षण अस्पताल महाराजगञ्ज काठमाडौं पठाएको छ। घटनाका विषयमा अनुसन्धानका लागि एक युवतीलाई नियन्त्रणमा लिइएको जिल्ला प्रहरी कार्यालयका प्रहरी निरीक्षक बलिष्टर सिंहले जानकारी दिए। रासस
राज्य सञ्चालनका विभिन्न निकायमा दलित समुदायको प्रतिनिधित्वको माग गर्दै प्रदर्शन,"काठमाडौं : राज्य सञ्चालनका विभिन्न निकायमा दलित समुदायको प्रतिनिधित्व हुनुपर्ने भन्दै काठमाडौंमा प्रदर्शन गरिएको छ। दलितका लागि दलित अभियान, नेपालले सरकार निर्माण तथा राजनीतिक नियुक्तिमा दलितलाई पनि सहभागिता गराउनुपर्ने भन्दै काठमाडौंको माइतीघरमा प्रदर्शन गरेका हुन्। उनीहरूले राज्य सञ्चालनका विभिन्न निकायमा दलित समुदायलाई घृणा गरिएको बताए। प्रदर्शनमा सहभागीहरूले राज्यका महत्वपूर्ण निकायमा दलित समुदायको प्रतिनिधित्व गर्नका लागि निरन्तर दबाब दिने जनाएका छन्। दलित समुदायको हक अधिकार स्थापित गर्नका लागि पनि राज्यका निकायहरूमा आफूहरूको उपस्थिति हुनै पर्ने उनीहरूको भनाइ छ। प्रदर्शनका सहभागीहरूले दलितलाई मन्त्री खै ?, दलितलाई बजेट खै ?, दलितलाई राजदूत खै ? लगायत लेखिएका प्लेकार्ड प्रदर्शन गरेका थिए।"
तनहुँमा बस दुर्घटना हुँदा १३ जना घाइते,तनहुँ : पृथ्वीराजमार्गअन्तर्गत तनहुँको आँबुखैरेनी गाउँपालिका३ मिलनचोकमा आज बस दुर्घटना हुँदा १३ जना घाइते भएका छन्। राजमार्गमा गुडिरहेका मिनीबस र माइक्रोबस अनियन्त्रित भई अचानक सडकमा पल्टिँदा दुर्घटना भएको हो। सवारी दुर्घटनामा परी घाइते भएकाहरूको आँबुखैरेनी अस्पतालमा उपचार भइरहेको तनहुँका प्रहरी नायब उपरीक्षक दीपककुमार रायले जानकारी दिए। उनका अनुसार करिब एक सय मिटरको दूरीमा दुईवटा बस दुर्घटनामा परेको हुन्। बिहानदेखि सिमसिमे पानी परिरहेकाले बस चिप्लिएर दुर्घटना भएका थिए। लमजुङबाट नारायणगढतर्फ जाँदै गरेको ग१ज ८२९४ नम्बरको विद्युतीय माइक्रोबस र दमौलीबाट मुग्लिङतर्फ जाँदै गरेको बा४ख ४४७० नम्बरको मिनीबस अनियन्त्रित भई सडकमा पल्टिएका थिए।
मनमोहन अस्पतालको छतबाट हाम्फालेका युवाको मृत्यु,काठमाडौं : काठमाडौंको महाराजगञ्जस्थित मनमोहन कार्डियो भास्कुलर एण्ड ट्रान्सप्लान्ट सेन्टरको छतबाट हाम्फालेका एक युवाको आज मृत्यु भएको छ। प्रहरी वृत्त महाराजगञ्जका अनुसार अस्पतालको छैटौँ तलामा रहेको एस क्याफे रहेको स्थानबाट हाल्फालेका गोकर्णेश्वर नगरपालिका४ का २१ वर्षीय स्वरुपराज आचार्यको मृत्यु भएको हो। महाराजगञ्जका प्रहरी नायब उपरीक्षक रवीन्द्रनाथ पौडेलले उनी क्याफेमा कफी पिएर बसेका र केहीबेरमा हाम्फालेका पाइएको जानकारी दिए। उनी त्यहाँ बेलाबेलामा कफी पिउन आउने गरेका पनि बताइएको छ। घटना अपराह्न ३:०० बजेतिर भएको र घटनापछि गम्भीर घाइते भएका उनको सोही अस्पतालमा उपचारका क्रममा चिकित्सकले मृत घोषणा गरेका हुन्। उनी अस्पतालमा बिरामी वा बिरामीका आफन्तसमेत नभएको पाइएको छ।
कर्णालीमा सबैभन्दा बढी उत्पादन हुने अनाज मकै,"भेरीगङ्गा (सुर्खेत) : कर्णालीमा गत आर्थिक वर्ष २०८०८१ मा साढे पाँच लाख मेट्रिक टन खाद्यान्न उत्पादन भएको छ। कर्णाली प्रदेश भूमि व्यवस्था कृषि तथा सहकारी मन्त्रालयको तथ्यांक अनुसार पाँच लाख ५२ हजार नौ सय ३० मेट्रिक टन खाद्यान्न उत्पादन भएको हो। जसअन्तर्गत कर्णालीमा सबैभन्दा धेरै मकै उत्पादन हुने गरेको छ। गत आवमा दुई लाख १९ हजार आठ सय दुई मेट्रिक टन मकै उत्पादन भएको छ। त्यसपछि गहुँ उत्पादन एक लाख ५२ हजार छ सय २१ मेट्रिक टन भएको छ भने धान एक लाख ४५ हजार ६३ मेट्रिक टन उत्पादन भएको छ। उत्पादनका हिसाबले कर्णालीमा धान उत्पादन तेस्रो नम्बर परेको छ। जौ ११ हजार पाँच सय ५६ कोदो १६ हजार तीन सय १० फापर तीन हजार ८८ मेट्रिक टन उत्पादन भएको भूमि व्यवस्था कृषि तथा सहकारी मन्त्रालयले जनाएको छ। यस्तै, उवा एक हजार आठ सय १९ मेट्रिक टन उत्पादन हुँदा चिनो एक हजार छ सय ८१ मेट्रिक टन, कागुनो नौ सय ३६ र लट्टे ४५ मेट्रिक टन उत्पादन भएको जनाइएको छ। २३ हजार मेट्रिक खाद्यान्न अपुग प्रदेशमा वार्षिक २३ हजार मेट्रिक टनभन्दा धेरै खाद्यान्न अपुग हुने गरेको पाइएको छ। तथ्यांकानुसार प्रदेशमा वार्षिक रूपमा २३ हजार चार सय ३४ मेट्रिक टन खाद्यान्न अपुग हुने गरेको हो। राष्ट्रिय जनगणना २०७८ अनुसार कर्णाली प्रदेशको जनसङ्ख्या १६ लाख ८८ हजार चार सय १२ रहेको छ। यो सङ्ख्यालाई आधार मान्दा कर्णालीमा वार्षिक एकजनालाई दुई सय एक किलो खाद्यान्न आवश्यक पर्दछ। कर्णालीमा अहिले वार्षिक तीन लाख २० हजार आठ सय ९० मेट्रिक टन खाद्यान्न उत्पादन हुने गरेको छ। कर्णालीलाई पूर्ण रूपमा खाद्यान्नमा आत्मनिर्भर हुन तीन लाख ४४ हजार तीन सय २४ मेट्रिक टन खाद्यान्न आवश्यक पर्ने कृषि विकास निर्देशनालयका कृषि प्रसार अधिकृत तिलकप्रसाद पाण्डेले जानकारी दिए। जिल्लागत रूपमा सल्यान, दैलेख र सुर्खेत मात्र खाद्यान्नमा आत्मनिर्भर छन्। अन्य सात जिल्लालाई आफ्नै उत्पादनले वर्षभर धान्न सक्ने अवस्था नरहेको पाण्डेले बताए। एकानब्बे हजार ३३ मेट्रिक टन खाद्यान्न उत्पादन हुने सुर्खेत खाद्यान्नमा आत्मनिर्भर छ। सुर्खेतमा चार हजार आठ सय ६७ मेट्रिक टन मौज्दात रहने गरेको निर्देशनालयले जनाएको छ। त्यसैगरी, खाद्यान्नमा आत्मनिर्भर जिल्ला सल्यान हो। सल्यानमा वार्षिक ४७ हजार सात सय ८८ मेट्रिक टन खाद्यान्न आवश्यक पर्ने भए पनि ५२ हजार तीन सय ७४ मेट्रिक टन उत्पादन हुने गरेको छ। पाण्डेका अनुसार दैलेखमा पनि वार्षिक ५६ हजार आठ सय १२ मेट्रिक टन उत्पादन हुन्छ। जबकि दैलेखलाई ५० हजार तीन सय ६१ मेट्रिक टन खाद्यान्न आवश्यक पर्ने गरेको छ। अन्य सात जिल्ला भने खाद्यान्नमा आत्मनिर्भर हुन सकेका छैनन्। अहिले पनि डोल्पामा वार्षिक पाँच हजार ९९ मेट्रिक टन खाद्यान्न अपुग छ। हुम्लामा आठ हजार पाँच सय ६५, मुगुमा छ हजार चार सय ३९, जुम्लामा तीन हजार पाँच मेट्रिक टन खाद्यान्न वार्षिक रूपमा अपुग हुने गरेको छ। सबैभन्दा धेरै कालीकोटमा १० हजार तीन सय १७ मेट्रिक टन वार्षिक रूपमा खाद्यान्न अपुग हुँदा रुकुमपश्चिममा एक हजार छ सय १५ र जाजरकोटमा चार हजार दुई सय ९९ सय मेट्रिक टन खाद्यान्न वार्षिक रूपमा अपुग हुने गरेको कृषि विकास निर्देशनालयको तथ्यांक छ। यस वर्ष हुरीबतासका कारण मकैबालीमा र केही जिल्लाको धानबालीमा क्षति भएको तथा भूकम्पका कारण भण्डारण भएको खाद्यान्न क्षति भएका कारण खाद्यान्न बचतमा कमी देखिएको निर्देशनालयले जनाएको छ। रासस"
डेंगु र हैजाका संक्रमित बढे,"काठमाडौं : पछिल्लो समय डेंगु र हैजाका संक्रमितको सङ्ख्यामा वृद्धि भएको छ। स्वास्थ्य तथा जनसङ्ख्या मन्त्रालय, इपिडिमियोलोजी तथा सरुवा रोग नियन्त्रण महाशाखाका अनुसार डेंगु संक्रमितको सङ्ख्यामा तीन हजार ८४ जना पुगेको छ। चार दिनयता सात सय २२ जना डेंगु संक्रमित थपिएका हुन्। यही साउन २१ गते दुई हजार तीन सय ६५ जनामा डेंगु पुष्टि भएको थियो। यो सङ्ख्या शुक्रबारसम्म तीन हजार ८४ रहेको महाशाखाका किटजन्य रोग शाखाका प्रमुख डा गोकर्णप्रसाद दाहालले जानकारी दिए। उनका अनुसार मुस्ताङ, डोल्पा, जुम्ला र हुम्लाबाहेक सबै जिल्लामा डेंगु सङ्क्रमण फैलिएको छ। सबभन्दा बढी डेंगु तनहुँमा पाँच सय ८३ जनामा देखिएको छ। काठमाडौं जिल्लामा तीन सय सात, कास्कीमा एक सय ६६ र झापा एक सय ३५ जना डेंगु संक्रमित देखिएका छन्। स्वास्थ्य मन्त्रालयले डेंगु संक्रमितको सङ्ख्या बढेपछि हरेक शुक्रबार सरकारी तथा गैरसरकारी कार्यालयमा र अस्पताल परिसरमा सरसफाइ गर्नुको साथै लामखुट्टे खोज र नष्ट गर अभियान सञ्चालन गर्न आग्रह गरेको छ। सरकारी अस्पतालमा डेंगु रोगका बिरामीको उपचार खर्च सरकारले व्यहोर्ने निर्णय गरेको छ। ४७ मा हैजा पुष्टि यस्तै महाशाखाका अनुसार हैजाका बिरामीका सङ्ख्या ४७ पुगेका छन्। किटजन्य रोग शाखाका प्रमुख डा दाहालले ललितपुर, काठमाडौं, प्यूठान, कैलाली र रुपन्देहीमा हैजाका बिरामी देखिएका बताए। उनका अनुसार ललितपुरमा ३४, काठमाडौंमा दुई, कैलालीमा आठ , प्यूठानमा दुई र रुपन्देहीमा एक जनामा हैजा पुष्टि भएको छ।"
डुबेर तीन वर्षीय बालकको मृत्यु,सर्लाही : सर्लाहीको चक्रघट्टा गाउँपालिका३ सुन्दुरपुरस्थित ढाङ्ग्राखोलामा डुबेर एक नबालकको मृत्यु भएको छ। स्थानीय सञ्जीव रायका तीन वर्षीय छोरा अंशु रायको खेल्ने क्रममा आज घर नजिकको ढाङ्ग्राखोलामा डुबेर मृत्यु भएको जिल्ला प्रहरी कार्यालयका प्रहरी निरीक्षक बलिष्टर सिंहले जानकारी दिए। खोलामा डुबेका बालकलाई उद्धार गरी आज दिउँसो १ बजे प्रादेशिक अस्पताल मलङ्गवामा पुर्याउँदा चिकित्सकले मृत घोषणा गरेका थिए। मृतक नाबालकको शव परीक्षणका लागि प्रादेशिक अस्पताल मलङ्गवामा राखिएको प्रहरीले जनाएको छ।
आइतबार देशका यी स्थानमा हुने छ भारी वर्षा,"काठमाडौं : आइतबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थानहरू तथा मधेश प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती, लुम्बिनी र सुदूरपश्चिम प्रदेशका थोरै स्थानहरूमा तथा गण्डकी र कर्णाली प्रदेशका एकदुई स्थानमा भारी वर्षाको पनि सम्भावना रहेको छ। आइतबार राति देशभर आंशिकदेखि साधारणतया बदली रहने छ। गण्डकी, लुम्बिनी, कर्णाली र सुदूरपश्चिम प्रदेशका धेरै स्थानहरूमा तथा कोशी र बागमती प्रदेशका केही स्थानहरूमा र मधेश प्रदेशको एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश, गण्डकी र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ।"
पहिरोमा परी चारजना घाइते,"बाजुरा : अविरल वर्षाका कारण पहिरो आउँदा बजुरामा चारजना घाइते भएका छन्। जिल्लाको पुर्वी उत्तरी भेगको हिमाली गाउँपालिका३ बौडीस्थित गोरु खर्कमा आज बिहान पहिरो गएको थियो। पहिरोमा परी प्रेमकला बुढा, ललिता बुढा, अगौठी रोकाया र हंस बुढा घाइते भएका वडा नं ३ का वडाध्यक्ष मङ्गल बुढाले राससलाई जानकारी दिए। ३० परिवारको बसोबास रहेको सो ठाउँमा पशुचौपाया पनि पुरिएका भन्दै विस्तृत विवरण सङ्कलन नभएको उनले बताए। स्थानीयको सहयोगमा घाइतेको उद्धार गरिएको वडाध्यक्ष बुढाले जानकारी दिए। पहिरोबाट प्रभावित भएका पीडितको उद्धारका लागि प्रहरीको टोली घटनास्थलतर्फ गइसकेको जिल्ला प्रहरी कार्यालयले जनाएको छ। अहिलेसम्म उक्त टोली घटनास्थल पुगी नसकेकाले क्षतिको यकिन विवरण आउन नसकेको जिल्ला प्रहरी कार्यालयका सूचना अधिकारी रवीन्द्रसिंह कार्कीले जानकारी दिए। पहिरोमा परी चारजना घाइते भएका र केही पशुचौपाया पुरिएको जानकारी आएको भन्दै प्रहरीको उद्धार टोली घटनास्थल पुगेपछि यकिन विवरण सङ्कलन गरिने उनले बताए।"
भन्सार छलीका सामान बरामद,"नुवाकोट : नुवाकोटको ढिकुरेमा प्रहरीले भन्सार छलीका सामान बरामद गरिएको छ। चेक जाँचका क्रममा विभिन्न १७ प्रकारका सामान बरामद गरिएको नुवाकोट प्रहरीले जनाएको छ। त्रिशूलीगँगटेकाठमाडौं सडक खण्डमा लिखु गाउँपालिका ढिकुरे प्रहरी चेकपोस्ट अगाडि चेक जाँचका क्रममा विभिन्न १७ प्रकारका भन्सार छलीका सामानहरू बरामद गरिएको प्रहरी नायव उपरीक्षक तिलक भारतीले जानकारी दिए। इलाका प्रहरी कार्यालय ढिकुरे नुवाकोटबाट खटिएको प्रहरी अधिकृतसहितको टोलीले सवारी साधन चेकजाँच गर्ने क्रममा रसुवाबाट नुवाकोट हुँदै काठमाडौंतर्फ जाँदै गरेको बा४ख ९२१५ नम्बरको यात्रुबाहक बस रोकी चेकजाँच गर्दा बिल नभएका एक लाख ५० हजार रुपैया मूल्य बराबरको विभिन्न भन्सार छलीका किराना सामानहरू बरामद गरि कानुन बमोजिम कारबाही गरिएको डीएसपी भारतीले बताए। बरामद गरिएको भन्सार छली सामानहरूमा गाई चक्लेट १ सय ९० पोका, काला क्याण्डि चक्लेट ३६ बट्टा, चियापत्ति ३ कार्टुन, मिक्स अचार ७१ बट्टा, बबल रोल ५६ बट्टा, गैडा अचार ३ कार्टुन र बांसको अचार एकसय पाकेट रहेका छन्। यसैगरी बरामद गरिएका सामानहरूमा हटपोट सिच ९० पाकेट, सुफु खाँ, १६ पाकेट, साहकारी निकेन सस् ९० पाकेट, माछाको अचार १ सय ३५ पाकेट, आई ढढ ७५ पाकेट, लेक पिस ३५ पाकेट, पुरानो डसोमा ९४ थान, सस् १६ बट्टा, तिलको स्वाँ ८ ग्यालेन र चुईगम३२ बट्टा रहेको जिल्ला प्रहरी कार्यालय नुवाकोटले जनाएको छ।"
३३ केभीए प्रसारण लाइन विस्तारमा स्थानीयको अवरोध,महोत्तरी : गौशाला नगरपालिका१ रामनगरमा निर्माणाधीन नेपाल पल्प एण्ड पेपर इन्ड्रस्ट्रिज प्रालिले बस्तीबाट ३३ केभीए प्रसारण लाइन विस्तार गर्न लागेको भन्दै स्थानीयहरूले विरोध जनाएका छन्। शनिबार नेपाल विद्युत प्राधिकरणले गौशाला सम्सी सडकखण्डमा पर्ने रामनगरमा बाटो छेउमा गाँडेको पोलबाट ३३ केभीए प्रसारण लाइनका लागि तार जडान गर्ने क्रममा स्थानीयहरूले अवरोध जनाएका थिए। स्थानीयहरूका अनुसार ती प्रसारण लाइनले बस्तीमा प्रत्यक्ष असर पार्ने भन्दै आफूहरू विरोधमा उत्रिएको स्थानीयहरूले बताएका छन्। बर्दिवासनगरपालिका ४ स्थित गौशाला चौकबाट रामनगर हुँदै सुर्ती विकास भएर नेपाल पल्प एण्ड पेपर इन्ड्रस्ट्रिज प्रालिसम्म विस्तार कार्य रहेकोमा स्थानीयको अवरोधपछि तत्कालको लागि कार्य स्थगित गरिएको नेपाल विद्युत् प्राधिकरण गौशाला शाखाले जनाएको छ। स्थिति अशान्त भएपछि गौशालाका मेयर दीपेन्द्र महतोको निर्देशन अनुसार विद्युत् विस्तारको काम स्थगित गरिएको विद्युत् कार्यालय स्रोतले जनाएको छ। नयाँ बनेको कागज कारखानाका लागि मात्रै नभई गौशालामा नै सबस्टेसन बनाउने गरी १०५ फिटको सडक छेउबाट लाइन विस्तार गर्न लागेको हो। यसले बस्तीमा कुनै असर नपर्ने विद्युत् कार्यालयले जनाएको छ। घटनास्थलमा तत्कालै सुरक्षाकर्मी पुगेसँगै अहिले गौशालाको अवस्था सामान्य रहेको इलाका प्रहरी कार्यालय गौशालाका प्रहरी निरीक्षक सूर्यबहादुर राना मगरले बताए।
सिन्धुलीमा दूध बिक्रीबाट किसानले लिए ६ करोड ३३ लाख,"सिन्धुली : सिन्धुलीका किसानले दूध बिक्रीबाट झण्डै साँढे ६ करोड रुपैयाँ आम्दानी गरेका छन्। जिल्लाको कमलामाई नगरपालिका र गोलन्जोरका किसानहरूले दूध बिक्रीबाट गत एक वर्षमा ६ करोड ३३ लाख ७४ हजार ५ सय १० रुपैयाँ आम्दानी गरेका हुन्। कमलामाई नगरपालिका३ चपौली र गोलन्जोर गाउँपलिकाको वडा नम्बर ३, ५, ६ र ७ नम्बर वडाका किसानहरूले यस्तो आम्दानी गरेका हुन्। उनीहरूले स्थानीय सहकारी संस्थामा दूध बिक्री गरेर यस्तो आम्दानी लिन सफल भएको गोलन्जोर गाउँपालिका ५ स्थित लक्ष्य बहुउद्देश्यीय सहकारी संस्थाका कोषाध्यक्ष देवबहादुर आलेले जानकारी दिए। दुई पालिकाका पाँच वटा वडामा मात्र एक वर्षमा ६ लाख ३३ हजार ७ सय ४५ लिटर दूध उत्पादन भएको छ। व्यावसायिक रूपमा गाईभैंसी पालन गर्दै आएका किसानहरूबाट दैनिक कम्तीमा ३ लिटरदेखि ३० लिटरसम्म दूध सहकारीमा बिक्री हुने गरेको छ। कमलामाई नगरपालिका ३ का १ सय ५० जना किसान र गोलन्जोरका ९८ जना गरी कुल २ सय ४८ जना किसानले ६ करोड ३३ लाख ७४ हजार ५ सय १० रुपैयाँ मुल्यको ६ लाख ३३ हजार ७ सय ४५ लिटर दूध बिक्री गरेका हुन्। उनीहरूले झण्डै १८ करोड मूल्य बराबरको गाईभैंसी पालन गरेको समेत बताइएको छ। सिन्धुलीको कमलामाई र गोलन्जोर दूध उत्पादनका लागि पकेट क्षेत्र मानिन्छ। कमलामाई र गोलन्जोरका सबै वडाका किसानले दूध बिक्री गर्ने गरे पनि यि वडाहरूमा स्थानीय पालिकाले समेत दूध उत्पादनमा अनुदान दिन थालेपछि किसानहरूले व्यावसायिक रूपमा गाईभैंसी पाल्न थालेका हुन्। उत्पादित दूध सहकारी संस्थाले गाउँबाटै खरिद गर्ने र समयमा रकम भुक्तानी दिने भएपछि यहाँका किसानहरू व्यावसायिक रूपमा गाईभैंसी पालेर दूध उत्पादनमा लागेका हुन्। गत आर्थिक वर्ष २०८००८१ मा कमलामाई नगरपालिका ३ मा मात्र २ लाख ३७ हजार ६ सय र गोलन्जोरका ४ वटा वडामा ३ लाख ९६ हजार १ सय ३८ लिटर दूध उत्पादन भएको छ। गत आर्थिक वर्ष २०८००८१ मा यस्तो दूध उत्पादन गरी बिक्री गर्ने कमलामाई नगरपालिका र गोलन्जोर गाउँपालिकाका २ सय ४८ जना किसानलाई १९ लाख १२ हजार २ सय ३४ रुपैयाँ ४ पैसा अनुदान समेत प्रदान गरिएको छ। गोलन्जोर गाउँपालिकाका उपाध्यक्ष ज्वाला प्रसाद न्यौपाने (पुकार) का अनुसार गोलन्जोर गाउँपालिकाले किसानहरूलाई प्रतिलिटर ३ रुपैयाँका दरले ९८ जना किसानहरूलाई ११ लाख ८८ हजार ४ सय १६ रुपैयाँ ४ पैसा दूध उत्पादनमा आधारित रहेर अनुदान वितरण गरेको छ। यस्तै कमलामाई नगरपालिकाले वडा नम्बर ३ का १ सय ५० जना किसानहरूलाई ७ लाख १२ हजार ८ सय १८ रुपैयाँ रकम वितरण समेत गरेका छन्।"
कालीगण्डकी नदीमा आएको छालले कृषि फार्ममा क्षति,म्याग्दी : म्याग्दीको अन्नपूर्ण गाउँपालिका६ घिरच्याङमा कालीगण्डकी नदीमा आएको छालले कृषि फार्ममा क्षति पुर्याएको छ। अन्नपूर्ण२ कटुञ्जको भिरबाट आज कालीगण्डकीमा पहिरो खस्दा खोला पारी रहेको घिरच्याङमा रहेको दाजुभाइ कृषि तथा पशुपंक्षी फार्ममा क्षति भएको हो। गएराति भिरबाट कालीगण्डकीमा खसेको पहिरोले ल्याएको छालले आठसय ब्रोइलर जातका कुखुरा भएको खोर भत्किएको अन्नपूर्ण२ वडाध्यक्ष रामबहादुर खड्काले जानकारी दिए। उनका अनुसार कालीगण्डकीको छालले सो फार्म वरपरको करिब १० रोपनी खेतबारीमा हिलो थुप्रिएको छ। फार्मका सञ्चालक गोपाल खत्रीले खोरभित्र रहेका सबै कुखुरा मरेका र दाना काम नलाग्ने भएको बताए। कालीगण्डकीको सतहभन्दा करिब २० मिटर माथिसम्म छाल आएको थियो। जनप्रतिनिधि र प्रहरीको टोलीले १२ लाख बराबरको क्षति भएको अनुमान गरेका छन्।
पहिराले पासाङल्हामु मार्ग ठप्प,नुवाकोट : पहिराले नुवाकोटको सबैभन्दा पुरानो पासाङल्हामु सडकमार्ग ठप्प भएको छ। सडकमार्ग अन्तर्गत त्रिशूलीपिपलटारककनीकाठमाडौं सडकखण्डको बीचमा रहेको पाँचमानेमा सडकमाथिबाट खसेको पहिराले शनिबारदेखि सडक अवरुद्ध गराएको हो। अविरल वर्षातसँगै सो सडकमार्गको ककनी गाउँपालिका१ पाँचमानेमा खसेको पहिरोका कारण सडक पूर्ण रूपमा अवरुद्ध भएको जिल्ला प्रहरी कार्यालय नुवाकोटले जनाएको छ। पहिरो पन्छाउने कार्य भइरहेका र शनिबार पहिरो पन्छाउन नसकिएकाले आइतबार फेरि पहिरो पन्छाउन सुरु गरिने प्रहरी उपरीक्षक शान्तिराज कोइरालाको भनाइ छ। हेभि उपकरण र प्राविधिकसहित पहिरो पन्छाउने कार्यमा खटिएका थिए। पहिरो पन्छाउन दुई दिन लाग्ने र बाटो अवरुद्ध भएपछि सयौं यात्रुले सास्ती खेप्न बाध्य भएका छन्। बिरामी बोकेका एम्बुलेन्ससमेत रोकिनु परेको कारण बिरामीलाई बोकेर पहिरो पार गराउने गरिएको छ। यात्रु जोखिम मोलेरै पहिरो पार गरी आआफ्नो गन्तव्यतर्फ लाग्ने गरेका छन्। काठमाडौंलाई नुवाकोटको पर्यटकीय ककनीलाई जोड्ने सो सडकखण्ड पहिराले अवरुद्ध भएको हो। उक्त सडक खण्डको विभिन्न स्थानमा पहिरो खस्दा पटकपटक सडक अवरुद्ध हुने गरेको छ। उक्त सडकखण्ड नुवाकोटको ६ दशक पुरानो र पर्यटकीय मार्गका रूपमा लिने गरिए पनि मुख्य समस्या पहिरो बनेको छ। पहिरोका कारण नुवाकोटको ककनीबाट काठमाडौंतर्फ जाने सवारीसाधन र काठमाडौंदेखि ककनी हुँदै नुवाकोटतर्फ जाने सयौं सवारीसाधन बीच बाटोमै रोकिएका छन्। पहिराले सडक अवरुद्ध भएपछि वैकल्पिक बाटो प्रयोग गर्न थालिएको छ। सवारीसाधन र यात्रुहरूले देवीघाटगल्छी र छहरेटोखा सडकमार्ग प्रयोग गरिरहेका छन्।
माओवादीले नै कुलमानलाई हटाउने भ्रम फैलाएको आरोप,"काठमाडौं : नेपाल विद्युत् प्राधिकरणका कार्यकारी निर्देशक कुलमान घिसिङ डेडिकेटेड र ट्रंकलाइन विवादले चर्चामा छन्। त्यसभन्दा बढी कांग्रेसएमाले नेतृत्वको गठबन्धनले घिसिङलाई प्राधिकरणबाट हटाउन लागेको विषय पनि सामाजिक सञ्जालमा चर्चाको विषय बनेको छ। तर, एमाले अध्यक्ष केपी शर्मा ओली नेतृत्वको सरकारले घिसिङलाई हटाउने विषयमा कुनै छलफल नगरेको पाइएको छ। नेपाली कांग्रेसका एक नेताका अनुसार कुलमान घिसिङलाई हटाउने हल्ला प्रतिपक्षी दल नेकपा माओवादी केन्द्रले फैलाएको हो। सत्ताबाट बहिर्गमनमा पुगेपछि माओवादीले 'कुलमान घिसिङको' कार्ड खेलेको ती नेताको भनाइ छ। 'सरकार होस् या गठबन्धनमा होस्, कुलमान घिसिङलाई हटाउने विषयमा कुनै छलफल नै भएको छैन। तर, बजारभरि उहाँलाई बर्खास्त गर्न लागेको भ्रम फैलाइएको छ। यो कसैले नभएर माओवादी स्वयंले फैलाएको हल्ला हो,' कांग्रेसका ती नेताले भने। शनिबार मात्रै कुलमानलाई हटाउन पाइँदैन भन्दै माइतीघरमा उनका समर्थकहरूले प्रदर्शन गरेका थिए।"
बंगलादेशमा हिन्दू तथा बौद्धमाथि भइरहेको हिंसाविरुद्ध विरोध प्रदर्शन,"काठमाडौं : बंगलादेशमा हिन्दू तथा बौद्ध धर्मावलम्बीहरूमाथि जारी हिंसाविरुद्ध काठमाडौंको माइतीघर मण्डलामा विरोध प्रदर्शन गरिएको छ। राष्ट्रिय एकता अभियानले विभिन्न धार्मिक तथा सामाजिक संघसंस्थाका प्रतिनिधिहरूको सहभागिता प्रदर्शन गरेको हो। कार्यक्रमको समन्वय अभियानका अध्यक्ष विनय यादवले गरेका थिए। अभियानका वरिष्ठ नेता बीपी यादवले बंगलादेशमा हिन्दू तथा बौद्ध धर्मावलम्बीहरूमाथि भइरहेको हिंसालाई अन्तर्राष्ट्रिय मञ्चमा उठाउनुपर्ने आवश्यकता भएको बताए। 'धार्मिक असहिष्णुताको यो घटना मानवीय हकका लागि घातक हो। यसमा हाम्रो सरकारले पनि चुप लागेर बस्नु हुँदैन,' उनले भने।"
करेन्ट लागेर एकको मृत्यु,बाजुरा : विद्युत् लाइन विस्तारका क्रममा आज करेन्ट लागेर बडीमालिका नगरपालिका७ का ३३ वर्षीय मनबहादुर बिष्टको मृत्यु भएको छ। जिल्ला प्रहरी कार्यालय बाजुराका प्रहरी निरीक्षक रवीन्द्रसिं कार्कीका अनुसार विद्युत् लाइन विस्तारका क्रममा सोही नगरपालिका६ जडनङ्गामा बिष्टलाई करेन्ट लागेको थियो। बडिमालिका नगरपालिका६ को जडाङ्गामा ३३ केभीको लाइन बनाउने क्रममा करेन्ट लागेर बिष्ट घाइते भएपछि उपचारका लागि अछामका बयालपाटा अस्पतालमा लगिएको र उपचारको क्रममा उनको मृत्यु भएको निरीक्षक कार्कीले जानकारी दिए।
इजरायल जाने कामदारको छनोट विश्वसनीय बनाउन छानबिन समिति,"काठमाडौं : सरकारले इजरायलको दीर्घकालीन स्याहार केन्द्रमा नेपालबाट लैजान लागिएको सहायक कामदारहरुको छनोट प्रक्रियालाई विश्वसनीय बनाउन छानबिन समिति गठन गरेको छ । श्रम रोजगार तथा सामाजिक सुरक्षा मन्त्रालयले शुक्रबार उपसचिव मेघनाथ रिमालको संयोजकत्वमा पाँच सदस्यीय छानबिन समिति गठन गरेको मन्त्रालयका प्रवक्ता, सहसचिव गोविन्दप्रसाद रिजालले जानकारी दिए । कामदारहरुबाट पेस गरिएका कागजातको सम्बन्धमा आएको समाचारप्रति मन्त्रालयको गम्भीर ध्यानाकर्षण भएको उनले जानकारी दिए। राससका अनुसार उनले छानबिन समितिले छनोट प्रक्रियामा पेस भएका कागजातहरुको आधिकारिकताको जाँच गर्नाका साथै समग्र छनोट प्रक्रियालाई विश्वसनीय र पारदर्शी बनाउने बताए । उनले आजै एक विज्ञप्ति जारी गरी नेपाल र इजरायलबीच भएको द्विपक्षीय जिटुजी सम्झौता कार्यान्वयन गर्न यस मन्त्रालय सदैव तयार रहेको तथा जिटुजीमार्फत हुने छनोट प्रक्रिया व्यवस्थित र पारदर्शी बनाउन मन्त्रालय प्रतिबद्ध रहेको बताएका छन्।"
काठमाडौंबाट सुर्खेत उडेको जहाज आकस्मिक सूचना जारी गरेर नेपालगन्जमा अवतरण,काठमाडौं : काठमाडौंस्थित त्रिभुवन अन्तरार्ष्ट्रिय विमानस्थलबाट सुर्खेत उडान भरेको जहाज नेपालगञ्ज विमानस्थलमा अवतरण गरेको छ। शनिबार बिहान फ्लाइट नम्बर   रहेको बुद्ध एयरको जहाज नेपालगञ्ज विमानस्थलमा अवतरण भएको हो । जहाज आज बिहान ११ : १५ बजे उडान भएको थियो। सुर्खेत अवतरण गर्ने अन्तिम मिनेटमा आकस्मिक सूचना जारी गरेर बुद्ध एयरको विमान नेपालगन्ज विमानस्थलमा अवतरण गरेको यात्रुले बताएका छन्। विमान काठमाडौं फर्किने वा मौसमको प्रतिक्षा गरेर फेरि सुर्खेत उड्ने छलफल जारी रहेको बताइएको छ। त्रिभुवन विमानस्थलले मौसम खराबीका कारण जहाज डाइभट भएको जनाएको छ।
"जबरजस्ती करणीका बन्दीले जेल भरिभराउ, कता जाँदैछ समाज ?","काठमाडौं : मुलुकभरका जेलमा २८ हजार ६ सय ९८ जना बन्दी छन्। त्यसमा सबैभन्दा बढी जबरजस्ती करणी (जक) मा दोषी ठहर भएकाहरू छन्। कारागार व्यवस्थापन विभागका अनुसार ७ हजार ४ सय ५३ जना जबरजस्ती करणी मुद्दामा कारागार चलान भएका छन्। यस्तै, जबरजस्ती करणी उद्योगमा जेल पर्नेमा ३ सय २२ जना छन। जबरजस्ती करणी कसुरमा जेल पर्नेमा अधिकांश युवा छन्। अघिल्लो वर्ष गृह मन्त्रालयले गरेको एक अनुसन्धानमा जबरजस्ती करणी र लागूऔषध मुद्दामा संलग्न हुनेमा अधिकांश १८ देखि ४० वर्ष उमेरसमूहका रहेको देखाएको थियो। त्यसैकारण, विभिन्न अध्ययन, रिपोर्ट र तथ्यांकले जबरजस्ती करणी उद्योगमा जेल पर्नेमा अधिकांश युवा रहेको सरोकारवाला बताउँछन्। सीप, जोश र जाँगर भएका युवाहरू यसरी जेल पर्दा त्यसको प्रत्यक्ष असर समाजमा पर्ने गरेको जानकारहरू बताउँछन्। यसका साथै उनीहरूका परिवार र आफन्तमा समेत सामाजिक रूपमा नराम्रो असर पर्ने गर्छ। जेल जानेका परिवारले सामाजिक बदनामी, विभेद र भेदभाव व्यहोर्नुपर्छ। प्रहरी प्रधान कार्यालयका अनुसार आर्थिक वर्ष ०८०८१ मा मात्रै २ हजार २ सय ५८ वटा जबरजस्ती करणीका घटना प्रहरीमा दर्ता भए। यस्तै ४ सय १८ वटा घटना जबरजस्ती करणी उद्योगका दर्ता भए। अपराधको घटना अनुसन्धान हुने निकाय प्रहरी कार्यालय र कसुर हो हैन भनेर अदालतबाट छिनोफानो भएर पुग्ने ठाउँ कारागारमा रहेको विवरण हेर्दा पछिल्ला वर्षमा जबरजस्ती करणीका घटना बढिरहेका छन्। किन बढिरहेछन् जबरजस्ती करणीका घटना ? व्यावहारिक रूपमा करणी नदेखिए पनि कानुनी रूपमा कसुरदार ठहरिएको हुन्छ। त्यसैकारण कानुनभन्दा फरक व्यवस्था गरेर फैसला गर्न सकिदैन। कल्याण श्रेष्ठ, पूर्वप्रधानन्यायाधीश समाज जतिजति शिक्षित र आधुनिक बन्दैछ, आपराधिक घटनाका प्रवृत्ति पनि फरकफरक हुने गरेका छन। वरिष्ठ अधिवक्ता एवं फौजदारी कानुनका विज्ञ केदारप्रसाद दाहाल जबरजस्ती करणीमा पुनःव्याख्या र पुनःपरिभाषा गर्नुपर्ने तर्क गर्छन्। यस्ता कसुरमा अभियोग लाग्नेबित्तिकै ठूलै जघन्य घटना भइहाल्यो भनेर अनुमानका आधारमा अनुसन्धान गर्ने प्रवृत्ति गलत भएको दाहालको भनाइ छ। पछिल्लो समय सहमतिमा भएका सम्बन्धलाई पनि विवाद आउनासाथ जबरजस्ती करणी भन्दै उजुरी गर्नेको संख्या पनि बढ्दो छ। कानुनको नजरमा कसुर भए पनि व्यावहारिक रूपमा सहमतिमा भएका सम्बन्धहरू करणी होइनन्। रिस उठेको बेला उजुरी हाल्नको लागि मात्रै यस्ता कसुरहरू प्रयोग गर्न नहुने दाहाल बताउँछन्। अहिले जबरजस्ती करणीका विषयमा घटनाअनुसार व्याख्या विश्लेषण भइरहेका छन्। अभियोग यकिन भएका कसुरसम्बन्धी सबै मुद्दामा समान तरिकाले व्याख्या गर्नुपर्छ, दाहालले भने। अर्का वरिष्ठ अधिवक्ता तथा फौजदारी कानुनकी विज्ञ उषा मल्ल पाठक जबरजस्ती करणीका घटना कम नहुनु चिन्ताको विषय भएको बताउँछिन्। कुनै व्यक्तिमाथि आरोप लागेकै आधारमा कारागार पुर्याउने प्रचलनका कारण पनि बन्दीको संख्या धेरै भएको हो, पाठक भन्छिन, जबर्जस्ती करणी कसुरका घटना बढेभन्दा किन घटेनन् भनेर खोजी गर्नुपर्ने हुन्छ। साक्षरता प्रतिशत बढेकै छ। कानुनी सचेतना पनि बढाएकै छौ। समाज पहिलेको तुलनामा शिक्षित र आधुनिक बनिरहेको छ। प्रहरी प्रशासन पनि अपराध अनुशासनमा अब्बल सावित भएको छ। फौजदारी संहिता लागू भएकै छ। सबै कुरा राम्रो हुँदाहुँदै यस्ता जघन्य कसुरका घटना कम नहुनु चिन्ताको विषय हो। इन्टरनेटमा यौनजन्य सामग्री प्रशस्तै पाइनु, नैतिक अनुशासनको कमी, जिम्मेवार नहुनु र सानै उमेरमा प्रेमसम्बन्धमा रहनुलगायतले जबरजस्ती करणीलाई बढाएको छ। दानबहादुर कार्की, प्रवक्ता, नेपाल प्रहरी पूर्वप्रधानन्यायाधीश कल्याण श्रेष्ठ कतिपय यस्ता मुद्दामा व्यावहारिक रूपमा करणी नदेखिए पनि कानुनी रूपमा दोषी ठहर हुने गरेको तर्क गर्छन्। अपराधसंहिता नयाँ छ। कानुन, ऐन र कार्यान्वयन प्रक्रिया पनि नयाँ नै छ, श्रेष्ठ भन्छन्, केही जघन्य अपराधका घटनामा जबरजस्ती करणीसम्बन्धी कानुन नै कडा बन्यो। कानुनअनुसार नै यस्ता कसुरदारहरू कारागार पुगेका छन्। समाज र समाजको चरित्र नयाँ भएको उल्लेख गर्दै श्रेष्ठ भन्छन्, अपराधका घटना पनि फरकफरक तरिकाले घटिरहेका हुन्छन्। व्यावहारिक रूपमा करणी नदेखिए पनि कानुनी रूपमा कसुरदार ठहरिएको हुन्छ। त्यसैकारण कानुनभन्दा फरक व्यवस्था गरेर फैसला गर्न नसकिने पूर्वप्रधानन्यायाधीश श्रेष्ठको भनाइ छ। जकमा हदम्याद चाहिन्छ कि चाहिँदैन ? अधिवक्ता तथा बार एसोसिएसनका सदस्य भरत लकाई भन्छन्, जबरजस्ती करणी कसुरको उजुरी वा अभियोग लाग्नासाथ पक्राउ गरेर हिरासतमा राख्ने प्रक्रिया अत्यन्तै गलत छ। यस्ता केसमा कारागारमा भएका थुनुवाहरूको संख्या पनि उल्लेख्य छ। मुद्दाको अन्तिम किनारा लाग्न ४५ वर्ष पनि लाग्छ। अन्तिममा सफाइ पाए पनि उनीहरू लामो समयसम्म कारागार बस्न बाध्य हुन्छन्। हरेक अपराधमा निश्चित हदम्याद राखिए पनि जकमा त्यस्तो व्यवस्था नभएको अधिवक्ता लकाईको भनाइ छ। वास्तविक जकभन्दा पनि सहमतिमै सँगै बस्ने, लिभिङ टुगेदरमा बस्ने र असहमति हुनासाथ जेल पुर्याउने प्रवृत्ति बढ्दो छ, लकाई भन्छन्, यो गलत हो। संवेदनशील र क्रूर अपराधको मुद्दामा कुनै पनि छुट हुनुहुँदैन। तर, उमेर पुगेका व्यक्तिहरूबीच भएको सहज सम्बन्ध र असमझदारीमा कानुन केही लचिलो हुनैपर्छ। फौजदारी संहिता कार्यान्वयनमा गइसकेपछि फौजदारी न्याय नै मर्यो पनि भन्न थालिएको छ । जबरजस्ती करणी हो वा होइन भनेर यकिन भएपछि मात्रै मुद्दा दर्ता गराउनुपर्छ । उषा मल्ल पाठक, वरिष्ठ अधिवक्ता १० वर्ष अगाडि प्रेमसम्बन्धमा भएको बखतको यौन सम्बन्धमा पनि अहिले आएर मुद्दा दर्ता गर्न सक्ने कानुनी व्यवस्था रहेको उनको भनाइ छ। यो त अति भयो नि, उनी भन्छन्, महिलालाई रिस उठ्नासाथ वा मन नमिल्नासाथ जक मुद्दामा लगेर अभियोग दर्ता गराइदिने। यसले गर्दा समाजको एउटा पाटो नै पीडित भइरहेको छ। प्रेम सम्बन्धहरू पनि शंकास्पद भइरहेका छन्। हदम्याद राख्न जरुरी छ। नेपाल प्रहरीका प्रवक्ता दानबहादुर कार्की जबरजस्ती करणीका घटना बढ्नुमा समाजमा बढ्दै गएको इमेल इन्टरनेटको प्रयोग र देखासिकीपन भएको बताउँछन्। अपराध हुने एउटै तŒव हुँदैन। बेरोजगारी, पारिवारिक विखण्डन, युवाहरूमा फैलँदै गएको निराशा तथा पारिवारिक गाइडेन्स राम्रो नहुनु पनि अपराधको कारण हुन सक्छ, प्रवक्ता कार्की भन्छन्, इन्टरनेटमा यौनजन्य सामग्री प्रशस्तै पाइनु, नैतिक अनुशासनको कमी, जिम्मेवार नहुनु र सानै उमेरमा प्रेमसम्बन्धमा रहनुलगायतले जबरजस्ती करणीलाई बढाउँछ। अनुसन्धान फितलो भयो र उजुरी आउनासाथ पक्राउ गर्यो भनेर प्रहरीलाई लाग्ने आरोपको विषयमा कार्की भन्छन्, अपवादबाहेक जघन्य अपराधका घटनामा प्रहरीले अति संवेदनशील भएर अनुसन्धान गर्ने गरेको छ। हामी कानुनअनुसार अनुसन्धान गर्नुपर्ने ठाउँमा छौं। कतिपय अवस्थामा सहमतिको सम्बन्ध हुँदाहुँदै पनि कसुरको प्रकृति कानुनतः जबरजस्ती करणीमै पर्ने हुँदा कानुनभन्दा बाहिर जान नसक्ने उनले बताए। उनी भन्छन्, अदालतको अनुमति लिएर नै पक्राउपुर्जी जारी हुने हो। यकिन गरेर मात्रै पक्राउ गर्नू भन्ने आदेश हामीलाई भयो भने त्यहीअनुसार नै गर्छांै। हाम्रो काम अपराध हो हैन, छुट्ट्याउने हैन। उजुरी र गुनासो उपर अनुसन्धान गर्ने हो। जुन प्रहरीले गरिरहेकै छ। जबरजस्ती करणीमा महिला पनि जेलमा जबरजस्ती करणीमा दोषी ठहर भएर जेल पर्नेमा अधिकांश पुरुष छन्। कारागार विभागका अनुसार ७ हजार ४ सय ३८ जना पुरुष यसमा दोषी ठहर भएर जेलमा छन। यो प्रकरणमा १६ जना महिला पनि जेल परेका छन्। यस्तै जेल पर्नेमा दोस्रो नम्बरमा लागूऔषधसम्बन्धी अपराधमा मुछिएकाहरू छन्। लागूऔषध मुद्दामा ६ हजार १ सय १४ जना कारागार चलान भएका छन्। जसमध्ये ५ हजार ७ सय १६ जना पुरुष छन्। ३ सय ९८ जना महिला कैदीबन्दी छन्। देशभर सबैभन्दा बढी हुने अपराधको तेस्रो नम्बरमा छ, कर्तव्य ज्यानसम्बन्धी अपराध। यो कसुरमा ४ हजार ७ सय ९४ जना कारागार सजाय भोगिरहेका छन्। जसमा ४ हजार ३ सय ३८ पुरुष र ४५६ जना महिला छन्। जकमा भीआईपीदेखि खेलाडीसम्म मुछिए । जबरजस्ती करणी कसुर जघन्य प्रकृतिको अपराध हो। यस्तो अपराधमा अनुसन्धान गर्ने निकाय, मुद्दा अभियोजन गर्ने पक्ष तथा फैसला गर्ने न्यायालय सबै पक्ष धेरै नै संवेदनशील हुनुपर्छ । विपिन अधिकारी, वरिष्ठ अधिवक्ता जबरजस्ती करणी कसुुरमा कलाकार पल शाह र क्रिक्रेटर सन्दीप लामिछाने पनि केही समय जेल परे। हाल दुबै जना धरौटीमा रिहा भएका छन्। उनीहरू विरुद्धका मुद्दाको अन्तिम छिनोफानो बाँकी नै छ। यस्तै पूर्वसभामुख एवं माओवादीका नेता कृष्णबहादुर महरा पनि यही कसुरमा जेल परे। जबरजस्ती कसुरमा विभिन्न पार्टीका नेता कार्यकर्ता, सरकारी कर्मचारी, मन्त्री तथा व्यवसायीहरू मुछिने क्रम जारी नै छ। कतिपयले यस्ता विषय सार्वजनिक हुनेबित्तिकै मिलेमतोमा हिसाब मिलान गर्ने गरेका छन्। फौजदारी न्यायको सिद्धान्त भन्छ, सुन अनि मात्रै थुन, अदालतमा प्राक्टिस छ, थुन अनि मात्रै सुन। संविधानविद् विपिन अधिकारी भन्छन्, सयौं अपराधी छुटून्। तर एउटा पनि निर्दोष नफसून् भन्ने कानुनको सिद्धान्त छ। संविधानले पनि यही अवस्थाको परिकल्पना गरेको हुन्छ। तर कानुनका छिद्रहरूलाई टेक्दै कहिलेकाहीँ संविधानसँग बाझिने गरी फैसला पनि भएका हुन्छन्। जबरजस्ती करणी कसुर जघन्य प्रकृतिको अपराध हो। यस्तो अपराधमा अनुसन्धान गर्ने निकाय, मुद्दा अभियोजन गर्ने पक्ष तथा फैसला गर्ने न्यायालय सबै पक्ष धेरै नै संवेदनशील हुनुपर्ने अधिकारीको भनाइ छ। यस्तो हुँदा कहिलेकाहीँ सहमतिका सम्बन्धहरू पनि जबरजस्ती कसुरमा सजाय पाउने गरेको संविधानविद् अधिकारी बताउँछन्। वरिष्ठ अधिवक्ता उषा मल्ल पाठक भन्छिन्, फौजदारी न्यायको सिद्धान्तअनुसार कानुन बनाइएको भनिन्छ। यही आधारमा नेपालमा फौजदारी संहिता प्रचलनमा छ। यो कानुन कार्यान्वयनमा गइसकेपछि फौजदारी न्याय नै मर्यो पनि भन्ने गरिन्छ। अनुसन्धानकर्ताको पनि कमजोरी छ यसमा। जबरजस्ती करणी हो वा होइन भनेर यकिन भएपछि मात्रै मुद्दा दर्ता गराउन जरुरी रहेको उनको भनाइ छ। करणी कसुरमा मुद्दा हालेपछि पक्राउ गरेर जेल नै हालौं भन्ने मानसिकता देखिन्छ, उनि भन्छिन, अभियोजन पक्षले राम्रोसँग अनुसन्धान भएको हो हैन छुट्ट्याउन जरुरी छ। यो कसुर अत्यन्तै संवेदनशील विषय हो। वास्तविक घटनामा त पीडितले न्याय पाउनुु नै पर्ने पाठकको भनाइ छ। कानुनले करणी ठहर्ने, तर जबरजस्ती करणी नभएको केसमा फरकफरक अनुसन्धान हुन जरुरी छ, वरिष्ठ अधिवक्ता पाठक भन्छिन्, तथ्यमा आधारित भएर मात्रै अनुसन्धान गर्नुपर्छ। १० वर्ष अगाडि प्रेमसम्बन्धमा भएको बखतको यौन सम्बन्धमा पनि अहिले आएर मुद्दा दर्ता गर्न सक्ने कानुनी व्यवस्था रछ। यो त अति भयो नि। भरत लकाई, सदस्य, बार एसोसियसन फौजदारी न्यायको सिद्धान्तले कसैले लगाएको गम्भीर आरोपबारे पहिले सुन अनि यकिन भएमा मात्रै थुन भन्ने प्रतिपादन गरेको पाठक बताउँछिन्। भन्छिन्, तर मुलुकको अनुसन्धान अभ्यासमा सुन्नेभन्दा पनि थुन्ने काम पहिले चलिरहेको छ। उजुरी पर्नासाथ थुन्ने प्रचलन गलत हो। कानुन, अनुसन्धान, अभियोजन सबै प्रक्रियामा सुधार जरुरी छ। अर्का वरिष्ठ अधिवक्ता केदार दाहाल जबरजस्ती करणीसम्बन्धी कसुरको अन्तिम किनारा लाग्न २ देखि ५ वर्ष समय लाग्ने गरेको बताउँछन्। अहिले कारागारमा भएकाहरू पुरानै कानुनअनुसार सजाय पाएका नि हुन सक्छन्, दाहाल भन्छन्, पछिल्लो फौजदारी संहिताअनुसार पुर्पक्षका लागि थुनामा भएका पनि हुन सक्छन्। दाहाल अगाडि भन्छन्, जबरजस्ती करणी कसुर चिनजान भएका र आफन्त छरछिमेकबाट प्रायः हुने गरेका छन्। अहिलेको कानुनले १८ वर्षसम्म नाबालक रहने व्यवस्था गरेको छ। तर अहिलेका बालबालिकामा छिटो शारीरिक वृद्धि हुने र यौनजन्य क्रियाकलाप पनि छिट्टै सुरु भएको देखिन्छ, दाहाल भन्छन्, यसले गर्दा बालबालिकाहरू १५१६ वर्षमै प्रेम सम्बन्धमा पर्ने र यौन सम्बन्ध सुरु गर्ने प्रवृत्ति पनि देखिएको छ। प्रेमकै बहानामा भएका सम्बन्धहरूमा धेरै युवा यस्तो कसुरमा परेका छन्। १६ वर्षको उमेरलाई १८ वर्ष बनाएको कारण पनि जबरजस्ती करणी बढेको हो। १८ वर्ष नपुगी बालिग नहुने व्यवस्था समयसापेक्ष छैन। यसमा पुनर्विचार गर्नुपर्छ। यस्तो कसुर संवेदनशील मुद्दा भएकाले पनि अदालतले पनि रिस्क लिन सक्दैनन्। विवादमा परिने डरले पनि न्यायाधीशहरू यस्ता अभियोगमा आरोपितलाई थुनामा पठाउने आदेश दिने गरेको कानुन व्यवसायीहरू बताउँछन्। सुरुको अदालतले विषयगत मात्रै विश्लेषण गर्ने प्राक्टिस छ दाहाल भन्छन्, फाइनल सुनुवाइमा घटनाको विस्तृत अध्ययन गर्ने गरिन्छ। धरौटीमा छाड्ने भनेको अत्यन्तै रेयर केस हो। वेलका लागि कठिन छ। थुनामै जाने र पठाउने सिस्टम छ। प्रमाणको मूल्यांकन र घटना विवरण फाइनल सुनुवाइका क्रममा मात्रै हुन्छ। यस्ता केस फाइनल हुँदासम्म एउटै केसमा ४ वा ५ वर्ष जाने प्राक्टिस पनि छ। यसले गर्दा पछि निर्दोष सावित भए पनि कुनै ठाउँ बाँकी रहन्न। क्षतिपूर्तिको व्यवस्था गर्ने भन्ने छ, तर कार्यान्वयनमा छैन, वरिष्ठ अधिवक्ता दाहाल भन्छन, कुनै पनि न्याय सिस्टमले १०० प्रतिशत नै न्याय दिन सक्दैन। विश्लेषण र मूल्यांकन प्रक्रिया कमजोर नै छ। उमेर १६ वर्षमा ल्यायो भने यो संख्या अवश्य घट्छ। हदम्याद पनि केस हेरेर हुनुपर्छ। कस्ता अवस्थामा पर्छन् जबरजस्ती कसुरका मुद्दा ? जबर्जस्ती कसुरमा अभियोग लाग्नेबित्तिकै ठूलै जघन्य घटना भइहाल्यो भनेर अनुमानका आधारमा अनुसन्धान गर्ने प्रवृत्ति गलत छ। सहमतिमा भएका सम्बन्धलाई पनि विवाद आउनासाथ जबरजस्ती करणी भन्दै उजुरी गर्नेको संख्या पनि बढ्दो छ। केदारप्रसाद दाहाल, वरिष्ठ अधिवक्ता उपत्यका प्रहरी कार्यालयका प्रवक्ता दिनेशराज मैनाली केही घटनालाई हेरेर जबरजस्ती करणीजस्तो जघन्य प्रकृतिको घटनालाई सामान्यीकरण गर्न नहुने तर्क गर्छन्। यस्ता कसुरको सम्पूर्ण अनुसन्धान प्रहरीले गर्ने भएकाले अनुसन्धान अत्यन्तै बलियो र अब्बल प्रमाण र आधारसहितको हुने जानकारी दिए। मुद्दा हेर्ने प्रहरी अधिकारी कुनै पनि महिलाले करणीजस्तो कसुरको उजुरी सामान्य अवस्थामा गर्दैनन् भन्ने मानसिकतामा रहेको हुन्छ, प्रवक्ता मैनाली भन्छन्, हामीलाई थाहा छ, कतिपय उजुरीमा आएका घटना सहमतीय सम्बन्ध हुन्। जबरजस्ती करणी होइनन्। तर कानुनले कसुर नै ठहरेको हुन्छ। हामीले कानुनअनुसार नै अनुसन्धान गर्ने हो। जस्तै लिभिङ टुगेदरमा भएका समस्या समाधान गर्न हामीसँग कानुन नै छैन। तर समस्या लिएर प्रहरीकहाँ पुग्ने व्यक्तिलाई यसै पठाउन त भएन नि। अन्य कुन कानुनले समेट्छ हेरेर भए पनि उजुरी लिएर घटनाको अनुसन्धान गर्ने गरेका छौं। फौजदारी कानुनकी विज्ञ उषा मल्ल पाठकका अनुसार जबरजस्ती करणी कसुरमा मुख्यतः तीन प्रकारले उजुरी पर्ने गरेका छन्। पहिलो, वास्तविक पीडितले। दोस्रो, सहमतिमै सँगै बस्ने तर विवाद भएपछि जबरजस्ती करणीमा उजुरी दर्ता गर्ने। यसमा पनि १८ वर्षमुनिका युवायुवतीहरू बढी पर्ने गर्छन्। सम्बन्धमा बस्दा उमेर ख्याल गर्दैनन्, पाठक भन्छिन्, सम्बन्ध बिग्रिएपछि यही विषय नाबालिका करणीमा गएर गम्भीर अपराध बन्छ। फेरि नेपालको कानुनले बलात्कार महिलामाथि मात्रै हुन्छ भनेर परिकल्पना गरेको छ। युवक नाबालक छ र युवती उमेर पुगेको छ भने पनि जबरजस्ती करणीको मुद्दा युवकलाई नै लाग्छ। तेस्रो नम्बरमा छ, बालविवाहमा पनि जबरजस्ती करणी हुन्छ। उमेर पुगेको छैन, तर विवाह भएको छ। विवाहको लागि २० वर्ष पुग्नुपर्छ भन्ने कानुनी व्यवस्था छ। कानुनी व्यवस्थाअनुसार उमेर नपुगेका बालिकासँग सहमतिमै सम्बन्ध राखे पनि यसलाई गैरकानुनी मानेको छ। बलात्कार नै ठर्हछ। प्रेम गरेर उमेर नपुगी विवाह गरेका युवायुवतीको परिवारलाई चित्त नबुझेमा अपहरण, शरीर बन्धक तथा जबरजस्ती करणी कसुरमा उजुरी दर्ता गराउने प्रचलन छ, पाठक भन्छिन्, जसले गर्दा निर्दोष व्यक्ति पनि कारागारमा पुग्ने सम्भावना छ। फौजदारी कानुनको सिद्धान्तमा नै छ, एउटै घटनामा २ वा ३ वटा कसुर हुने भयो भने सबै कसुरको दाबी गरेर उजुरी दर्ता गर्न पाइने व्यवस्था छ। संविधानविद् विपिन अधिकारी जबरजस्ती करणीको विषय हेर्दा सामान्यजस्तो हुन्छ, तर त्यसको प्रकृति असामान्य हुने गरेको बताउँछन्। जसको बल छैन, शारीरिक रूपमा शक्तिशाली छैन उसले करणी गर्ने सक्दैन, अधिकारी भन्छन्, यसर्थ बलियो मानिसले यस्तो अपराध गर्छ। आपराधिक मानसिकता भएका व्यक्तिले मात्रै यस्तो कसुर गर्न सक्ने भएकाले संवेदनशील हुनैपर्छ। महिलाहरूको शारीरिक क्षमता पुरुषहरूको भन्दा बलियो भएको भए करणीको थे्रट हुने थिएन। पुरुषविरुद्ध पनि यौनजन्य हिंसा हुने सम्भावना हुन्छ, अधिकारी भन्छन्, तर महिलाभन्दा पुरुष शक्तिशाली भएकै कारण कानुनले पनि यो परिकल्पना गरेको छैन। अचेलको टेन्ड नै पढेलेखेका र बुझ्ने मान्छेहरूमा पनि सम्बन्ध सहमतिको छ, तर विवाद आउनासाथ कारबाही र मुद्दा मामलातिर अगाडि बढेको देखिन्छ। यो गलत हो। अभियोग लाग्नासाथ पक्राउ गर्ने चलनले पनि धेरै आरोपीहरू कारागार पुग्ने गरेका छन्। अनुसन्धान गर्ने अधिकारीले बुझ्नुपर्ने कुरा के हो भने, उजुरीको विषयवस्तुलाई अपराधकै श्रेणीमा कसुरदार हुन् ? होइनन्। जबसम्म पर्याप्त आधार प्रमाण छैन, तबसम्म जेलनेल गर्नुहँुदैन, अधिकारी भन्छन्, यहाँ त हुलहुज्जत भयो भनेर शान्ति कायम गर्नकै लागि थुन्ने प्रचलन पनि छ। महिलाले फसायो भन्ने आरोप पनि गलत भएको अधिकारीको भनाइ छ। कुनै पनि महिलाले आफ्नो चरित्र नै दाउमा राखेर फाइदा होला भन्ने आधारमा आफूलाई पीडित चाहिँ बनाउँदैनन्, अधिकारी भन्छन्, यदाकदा यस्ता घटना हुन सक्छन्। तर यस्ता कसुरको अनुसन्धानमा प्रशस्त प्रमाण र आधार खोजिनुपर्छ। समाजमा दण्डहीनता बढ्छ समाजशास्त्री तथा त्रिचन्द्र कलेजकी प्रोफेसर मीना उप्रेती अपराधका घटना जति धेरै बढ्यो उति नै समाजमा दण्डहीनता बढ्ने बताउँछिन्। उनले लिभिङ टुगेदरलाई कानुनी मान्यता नदिएपछि सर्वोच्च अदालतले उमेर पुगेका युवायुवती सहमतिमा सँगै बस्न सक्छन्, भन्ने फैसला गरेको जानकारी दिइन्। जबरजस्ती करणीको अपराध अत्यन्तै जघन्य र संवेदनशील भएकाले यस्ता अपराधको विषयमा सबै नै जागरुक हुनुपर्छ। साथै अहिलेको न्यायप्रणालीको कार्यशैली र प्रहरीको अनुसन्धानसमेत अत्यन्तै लामो प्रक्रिया भएकाले यस्ता मुद्दालाई छुट्टै इजलासको व्यवस्था गरी छिटो न्याय निरूपण गर्नुपर्ने उनको तर्क छ। उप्रेती भन्छिन्, न्यायालयले मुद्दा फैसला गर्दैगर्दा, कानुनी व्याख्या गर्दैगर्दा, व्यावहारिक विषयमा पनि प्रवेश गर्नुपर्छ। प्रेमसम्बन्ध छुटेपछि बलात्कार केस दर्ता भयो भन्नुभन्दा पनि विवाहको प्रलोभन दिएर शारीरिक सम्बन्ध राख्नुभएन नि। जुनसुकै सम्बन्धमा पनि दायिŒवबोध हुन जरुरी छ। नेपाली समाजको कुरा गर्ने हो भने प्रेमसम्बन्ध वा लिभिङ टुगेदर बस्ने भनेकै विवाहको लागि सम्झौता गरेर हो। अपवादबाहेक कुनै पनि छोरीमान्छे सम्बन्धहरू बचाउनै चाहन्छ। पुरुषहरूको व्यवहार र मनोविज्ञान तथा महिलालाई गर्ने व्यवहारका कारण महिलाहरू उजुरी गर्ने अवस्थामा पुग्छन्। उनी भन्छिन्, यस्तो कसुरको आरोपबाट महिलाभन्दा बढी पुरुषलाई नै बेफाइदा छ, तर महिलालाई उजुरी गर्न बाध्य बनाउने पनि पुरुष नै हुन्। सम्बन्धमा रहनुअघि कुनै कुराको प्रवाह नगर्ने पुरुषले जब विवाहको विषय आउँछ, त्यहाँ जात, धर्म, आर्थिक स्तर, सामाजिक पृष्ठभूमि, आर्थिक समस्या, सामाजिक नियम कानुनलगायतका बहाना लगाएर पन्छिने गरिन्छ। यस्ता घटनामा उनीहरूको सम्बन्धको पूरा विवरण, सामाजिक पक्षको विषयमा पनि ख्याल गर्नुपर्छ। समस्याको समाधान जरादेखि नै खोतल्नुपर्छ। कोही पुरुषसँग २ वा ३ वर्ष लिभिङ टुगेदरमा बसेको महिलाको पुनःविवाह गर्न सजिलै सकिँदैन। तर पुरुषको विषयमा समाजले खासै प्रश्न उठाउँदैन। उप्रेतीका अनुसार, पुरुषमाथि पनि जबरजस्ती करणी हुन सक्छ भनेर कानुन बनाउन अति आवश्यक छ। नेपालका कानुन निर्माताहरूले यस्तो कसुरमा पुरुष पीडित हुन सक्छ भनेर परिकल्पना नै गरेनन्। पछिल्लो समय यस्ता घटना पनि देखिन थालेको छ। कानुन अव्यावहारिक छ। हामीसँग सामाजिक कानुन र औपचारिक कानुनबीच धेरै अन्तर छ। सामाजिक कानुनमा भएका व्याख्या र विश्लेषणलाई स्पष्ट व्याख्या हुनुपर्छ। पुरुष शक्तिशाली छ र सबै महिला कमजोर हुन्छन् भन्ने कानुनको कन्सेप अति गलत हो। परिवर्तन गर्न जरुरी छ। यस्ता विविध घटनाले गर्दा समाजले जघन्य अपराधहरू पनि सामान्यीकरण गर्न थाल्छ, मान्छे पीडित हुँदै जान्छ, मर्दै जान्छ तर समाजले सामान्य रूपमै पचाउँछ। अपराधलाई पनि अपराध ठान्ने र नठान्ने समूहमा विभक्त हुन जान्छ। सही रूपमा घटनाको निदान र उपचार हुनुपर्नेमा नहुन सक्छ र समाजमा दण्डहीनता बढ्छ।"
नुवाकोटमा ९ वर्षमा ३ हेलिकप्टर दुर्घटना,"नुवाकोट : नुवाकोटमा नौ वर्षमा तीन हेलिकप्टर दुर्घटनामा परेका छन्। १८ जनाले ज्यान गुमाएका छन्। नुवाकोटको मदानपुरको बेतिनी जंगलमा २०७३ साल साउनमा फिस्टेल एयरको हेलिकप्टर, २०७५ साल भदौ २३ गते अल्टिच्युड एयर म्यागङमा र २०८१ साउन २३ गते एयर डाइनेस्टीको हेलिकप्टर दुर्घटना भएको हो। तीन वटै दुर्घटनामा परी १८ जनाले ज्यान गुमाएका छन्। ३२ वर्षअगाडि अर्थात् सन् १९९२ जुलाई ३१ तारिखका दिन नुवाकोटको घ्याङफेदीको घोप्टेभीरमा बैंककबाट आएको थाई एयरलाइन्सको फ्लाइट ३११ दुर्घटनाग्रस्त भएको थियो। हालको दुप्चेश्वर१ मा भएको सो भयानक दुर्घटनामा चालक दलका १४ र ९३ जना यात्रुसहित १ सय १३ जनाको निधन भएको थियो। थाई एयरलाइन्सको सो दुर्घटना नेपालको हवाई दुर्घटनामा दोस्रो ठूलो हवाई दुर्घटनाका रूपमा आजसम्म चर्चित छ। दुर्घटनामा मानव अधिकारवादी प्रकाश काफ्लेकोसमेत ज्यान गएको थियो। दिवंगत भएकाहरूको स्मृतिमा नुवाकोटको पर्यटकीयस्थल ककनीमा स्मृति पार्क निर्माण गरिएको छ। काठमाडौंसँग जोडिएको र एयरपोर्ट नजिकै भएका कारण नुवाकोटको आकाश हुँदै जहाज तथा हेलिकप्टरहरू पश्चिमका जिल्लाहरूमा उड्ने गरेका छन्। नौ वर्षको अवधिमा तीन हेलिकप्टर नुवाकोटमा दुर्घटना हुँदा त्यसको तेब्बर संख्यामा हेलिकप्टरहरू फोर्सल्यान्डिङ (आकस्मिक अवतरण) गरिसकेका छन्। नुवाकोटमा हेलिकप्टर दुर्घटनामा परेको यो तेस्रो हो भने हवाई दुर्घटना चौथो हो। २०७५ साल भदौ २३ गते म्यागङ गाउँपालिका ४ मुइलाम्रामा रहेको गुराँसे पहाडको जंगलमा र २०७३ साल साउन २४ गते गोरखाकोे सिर्दिबासवाट पाँचदिने सुत्केरीको उपचारका लागि उडेको फिस्टेल एयरको हेलिकप्टर नुवाकोटको मदानपुरको बेतिनिभिरमा दुर्घटनामा पर्दा एकै परिवारका चारसहित सात जनाको निधन भएको थियो। सदरमुकाम विदुरदेखि ३० किलोमिटर पूर्वमा रहेको बेतिनिभिरको पहरोमा नाइन एन एके ए कलसाइनको ६ सिट क्षमताको हेलिकप्टर दुर्घटनामा अनुभवी क्याप्टेन रञ्जन लिम्बू, पाँच दिनका नाबालक र उनका परिवारको निधन भएको थियो। मृतकका परिवारले त्यतिबेला प्रतिमृतक २० हजार डलरका दरले क्षतिपूर्ति पाएका थिए। २०७५ साल भदौ २३ गते म्यागङको मुइलाम्रामा रहेको गुराँसे पहाडको जंगलमा गोरखावाट काठमाडौंका लागि उडेको अल्टिच्युड एयरको नाइनएन एएल एस कलसाइन रहेको ६ सिटे हेलिकप्टर दुर्घटनामा जापानी नागरिक राहदानी नं टिके ७१३६१२०६८ रहेको हिरोमी कोमात्सु, रामेछापका ४० वर्षीय दिल्लीबहादुर गुरुङ, दोलखाका ३५ वर्षीया हीरा शेर्पा, गोरखा, चुमनुब्री२ की ३० वर्षीया ल्हो आनि डोल्मा निकी, चुमनुब्री १ गोरखाकै छोवाङ नुर्बु, सिन्धुपाल्चोकका २२ वर्षीया सुनील तामाङ र चालक निश्चल केसी रहेकोमा महिला ल्हो आनी डोल्मा निकीबाहेक सबैको ज्यान गएको थियो। मन्त्री पाण्डेद्वारा दुर्घटनास्थल निरीक्षण नुवाकोटको सूर्यचौरमा भएको एयर डाइनेस्टीको हेलिकप्टर दुर्घटनास्थलको संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले स्थलगत निरीक्षण गरेका छन्। मन्त्री पाण्डेले सुरक्षा अधिकारीहरूका साथ एयर डाइनेस्टीको नाइनएन एजेडी कलसाइनको हेलिकप्टर दुर्घटनाग्रस्त भएको एक दिनपछि नुवाकोटको शिवपुरी गाउँपालिका७ सूर्यचौर पुगेर बिहीबार पैदल निरीक्षण गरेका हुन्। मन्त्री पाण्डे हेलिकप्टर दुर्घटनास्थलमा पुगेर स्थानीयवासी, सुरक्षाकर्मी तथा प्राविधिक पक्षसँग अन्तक्र्रिया गरेका थिए। उनले घटनाको वास्तविकता पूर्ण अनुसन्धानपछि आए पनि सरसर्ती हेर्दा प्रतिकूल मौसमका कारण दुर्घटनाग्रस्त भएको अनुमान गर्न मात्रै सकिने बताए।"
स्याङ्जामा नागरिकताभन्दा राहदानी लिने बढी,"वालिङ : स्याङ्जामा नागरिकता लिनेभन्दा राहदानी बनाउनेको सङ्ख्या बढी रहेको पाइएको छ। आर्थिक वर्ष २०८०८१ मा जिल्ला प्रशासन कार्यालय स्याङ्जा र इलाका प्रशासन कार्यालय वालिङबाट नागरिकता बनाउनेभन्दा राहदानी लिनेको सङ्ख्या पाँच हजारभन्दा बढी रहेको छ। सहायक प्रमुख जिल्ला अधिकारी एवं सूचना अधिकारी दीपक पौडेलका अनुसार आव २०८०८१ मा स्याङ्जाबाट नौ हजार चार सय ८७ जनाले नागरिकता लिएका थिए। सोही अवधिमा चौध हजार आठ सय २२ जनाले राहदानी लिएका छन्। जिल्ला प्रशासन कार्यालय स्याङ्जा र इलाका प्रशासन कार्यालय वालिङबाट कूल १५ हजार एक सय ९३ राहदानी सिफारिस गरिएको थियो। सिफारिस गरिएका राहदानी बनेर आए पनि व्यक्ति लिन नआउँदा सिफारिसभन्दा वितरण थोरै देखिएको हो। गत आवमा राहदानी बनाएकामध्ये तीन सय ७१ राहदानी वितरण गर्न बाँकी नै रहेको उनले बताए। सदरमुकामस्थित जिल्ला प्रशासन कार्यालय र वालिङस्थित इलाका प्रशासन कार्यालयबाट नागरिकता तथा राहदानी वितरण हुँदै आएको छ। जिल्ला प्रशासन कार्यालय स्याङ्जाबाट आव २०८०८१ मा प्रतिलिपिबाहेक वंशजका आधारमा र गैरआवासीय नागरिकता चार हजार नौ सय चार वितरण गरिएको सूचना अधिकारी पौडेलले बताए। सोही अवधिमा इलाका प्रशासन कार्यालय वालिङबाट चार हजार पाँच सय ८३ नागरिकता वितरण भएका थिए। दुवै कार्यालयबाट गत आवमा कूल नौ हजार चार सय ८७ नागरिकता वितरण भएका थिए। स्याङ्जाबाट वैवाहिक अङ्गीकृत नागरिकता २४ वितरण भएका सूचना अधिकारी पौडेलले बताए। स्याङ्जाबाट १९ र वालिङबाट पाँच वैवाहिक अङ्गीकृत नागरिकता वितरण भएका थिए। कूल चौध हजार आठ सय २२ राहदानीमध्ये स्याङ्जाबाट सात हजार चार सय ४३ र वालिङबाट सात हजार तीन सय ७९ वितरण भएका थिए। 'जिप्रका तथा इप्रकाबाट नागरिकताभन्दा राहदानी लिने सेवाग्राही बढी छन्', उनले भने, 'अध्ययन, रोजगारीका लागि तथा घुम्न जाने, तत्काल आवश्यक नपरे पनि बनाएर राख्ने तथा चाहिँदा तत्काल प्रयोग गर्न पाइने भएकाले पनि राहदानी बनाउनेको सङ्ख्या धेरै देखिएको हो।'रासस"
किन घट्यो बालजनसंख्या ? कस्तो पर्ला असर ?,"काठमाडौं : २०५८ सालको जनगणनाअनुसार मुलुकमा कुल जनसंख्याको ४५७ प्रतिशत बालबालिका थिए । ०६८ मा बालबालिको संख्या घटेर ४१८ प्रतिशतमा झर्यो । ०७८ मा आइपुग्दा बालबालिकाको संख्या झनै घटेको छ । कुल जनसंख्याको ३३८ प्रतिशतमात्रै बालबालिका छन् । त्यसमा पनि बालिकाको संख्या ह्वात्तै घटेको छ । राष्ट्रिय तथ्यांक कार्यालयले जनगणनाअन्तर्गत शुक्रबार बालबालिकाको तथ्यांक सार्वजनिक गरेको हो । जसअनुसार पछिल्ला १० वर्षमा बालबालिकाको वृद्धिदर घटेको (ऋणात्मक) देखाएको छ । ०६८ देखि ०७८ सालको १० वर्षमा बालबालिकाको संख्या ऋणात्मक रहेको तथ्यांकमा छ । हाल बालबालिकाकोे वृद्धिदर ऋणात्मक (माइनस ११ प्रतिशत) छ । जबकि ०५८ देखि ०६८ सालसम्म बालबालिकाको वार्षिक जनसंख्या वृद्धिदर ०४६ प्रतिशत थियो । जबकि १० वर्षमा समग्र जनसंख्या १०१ प्रतिशतले बढेको छ । तर, बालबालिकाको जनसंख्या १०९ प्रतिशतले घटेको तथ्यांकले देखाएको छ । बालकको तुलनामा बालिकाको जनसंख्या करिब ४ प्रतिशत बढीले घटेको छ । पछिल्लो १० वर्षमा १२ लाख १४ हजार ७ सय २८ बालबालिकाको जनसंख्या घटेको छ । जसमा ७ लाख ३ हजार ६ सय २९ बालिकाको संख्या छ । ५ लाख ११ हजार ९९ बालकको संख्या घटेको तथ्यांकले देखाएको छ । १२९ प्रतिशत बालिका घट्दा ९१ प्रतिशत बालक कम भएका छन् । पछिल्लो ३० वर्षमा बालबालिकाको जनसंख्या १२ प्रतिशतले घटेको छ । ०५८ मा कुल जनसंख्याको ४५७ प्रतिशत बालबालिका थिए । ०६८ मा ४१८ भएको बालबालिकाको जनसंख्या ०७८ मा आइपुग्दा ३३८ प्रतिशत मात्रै छ । बालबालिकाको वृद्धिदर नै यसरी घट्दो छ । ०५८ मा बालकको जनसंख्या ४६६ प्रतिशत थियो । ०६८ मा घटेर ४३८ प्रतिशत रह्यो । ०७८ मा ३५९ प्रतिशतमात्रै बालकको जनसंख्या रहेको छ । यस्तै, बालिकाको जनसंख्या ०५८ मा ४४९ प्रतिशत थियो । ०६८ मा ४० प्रतिशतमा झर्यो र ०७८ सालमा ३१९ प्रतिशतमात्रै छ । बालबालिका धेरै मधेसमा कोशी प्रदेशमा १५७ प्रतिशत बालक र १६२ प्रतिशत बालिकाको जनसंख्या छ । मधेसमा सबैभन्दा बढी २४५ प्रतिशत बालक र २४१ प्रतिशत बालिकाको जनसंख्या छ । बागमतीमा १७३ बालक र १६९ प्रतिशत बालिका, गण्डकीमा ७५ प्रतिशत बालक र ७३ प्रतिशत बालिका छन् । त्यस्तै लुम्बिनीमा १८ प्रतिशत बालक र १८२ प्रतिशत बालिका, कर्णालीमा ६८ प्रतिशत बालक र ७० प्रतिशत बालिका छन् । यस्तै, सुदूरपश्चिममा १०२ प्रतिशत बालक र १०४ प्रतिशत बालिकाको जनसंख्या छ । ३३८ प्रतिशतमात्रै बालबालिका मुलुकको कुल जनसंख्या २ करोड ९१ लाख ६४ हजार ५ सय ७८ छ । जसमा बालबालिकाको जनसंख्या ९८ लाख ६९ हजार ५ सय ८३ छ । ४७ लाख ५५ हजार ७८ अर्थात् (४८२ प्रतिशत) बालिका छन् भने ५१ लाख १४ हजार ५ सय ५ अर्थात् (५१८ प्रतिशत) बालक छन् । यो भनेको कुल जनसंख्याको ३३८ प्रतिशतमात्रै हो । मुलुकको कुल जनसंख्यामध्ये १ करोड ४२ लाख ५३ हजार ५ सय ५१ पुरुषको छ । यस्तै, १ करोड ४९ लाख ११ हजार २७ महिलाको जनसंख्या छ । कुल पुरुषमध्ये बालक ३६ प्रतिशत र कुल महिलामध्ये बालिका ३२ प्रतिशत छन् । मुलुकमा पहिलो जनगणना १९६८ सालमा भएको हो । १९७७ मा जनसंख्याको वार्षिक वृद्धिदर ०१३ थियो । १९८७ मा १९८७ थियो भने १९९८९९ मा जनसंख्या वृद्धिद्धर बढेर ११६ पुग्यो । ००९११ सालमा बृद्धिदर २२७ प्रतिशत पुग्यो । त्यस्तै २०१८ मा १६४, ०२८ मा २०५, ०३८ मा २६२ र २०४८ मा २०८ प्रतिशत वृद्धिदर थियो । ०५८ मा जनसंख्या वृद्धिदर २२५ थियो भने ०६८ मा १३५ मा झर्यो । ०७८ मा ०९२ प्रतिशतमा सीमित छ । सबैभन्दा धेरै १० देखि १४ वर्षका बालबालिका मुलु्कमा सबैभन्दा धेरै (२९५ प्रतिशत) १० देखि १४ वर्षसम्मका बालबालिका छन । दोस्रो, तेस्रो र चौथोमा क्रमशः ५ देखि ९ वर्ष, ४ वर्षभन्दा कम र १५ देखि १७ वर्ष उमेरसमूहका बालबालिका छन् । राष्ट्रिय तथ्यांक कार्यालयका उपप्रमुख तथ्यांक अधिकारी एवं प्रवक्ता डा हेमराज रेग्मी पछिल्लो समय बालबालिकाको जन्मदर नै कम भएको बताउँछन् । बालबालिका जन्मिनै कम भए, प्रवक्ता रेग्मीले भने, त्यसमा पनि बालिकाको जन्मदर त निकै कम भयो । यसको प्रभाव तत्काल नपरे पनि भविष्यमा निकै असर गर्ने उनको भनाइ छ । २९ प्रतिशत घरमा त बालबालिका नै छैननजनगणना तथ्यांकअनुसार करिब २९ प्रतिशत घरपरिवारमा बालबालिका नै छैनन् । कुल परिवार ६६ लाख ६६ हजार ९ सय ३७ छन् । ती मध्ये ७१३ प्रतिशत परिवारमा मात्रै कम्तीमा एक जना १८ वर्षभन्दा मुनिका बालबालिका छन् । २८७ प्रतिशत घरपरिवार बालिकाविहीन छन । सबैभन्दा बढी तराईका ७६१ प्रतिशत परिवारमा बालबालिकाको बसोबास रहेको छ भने सबैभन्दा कम पहाडका परिवारमा कम बालबालिका छन् । अर्धसहरी (७६४ प्रतिशत) र ग्रामीण (७०५ प्रतिशत) क्षेत्रको तुलनामा सहरी (६५० प्रतिशत) क्षेत्रका कम परिवारमा बालबालिकाको बसोबास रहेको छ । बालबालिकाको बसोबास बागमती र गण्डकी प्रदेशका परिवारमा अन्य प्रदेशको तुलनामा कम देखिएको छ । संयुक्त परिवारभन्दा एक परिवारमा बालबालिका बढी पछिल्लो समय मुलुक एकल परिवारतिर उन्मुख हुँदै गएको छ । जसले गर्दा संयुक्त परिवारमा भन्दा एकल परिवारमा बालबालिका संख्या बढी देखिएको छ । एकल परिवारमा ५४१ प्रतिशत बालबालिका रहेका छन् । ४५९ प्रतिशत संयुक्त परिवारसँग मात्रै कम्तीमा एक जना बालबालिकाको बसोबास छ । मधेस र सुदूरपश्चिम प्रदेशमा करिब बराबर पारिवारिक संरचना (एकल र संयुक्त) मा बालबालिकाको बसोबास रहेको छ । अन्य प्रदेशमा संयुक्त परिवारमा भन्दा एकल परिवारमा बालबालिकाको बसोबास बढी देखाएको छ । यसले परिवारको संरचना एकल परिवारतर्फ उन्मुख भएको देखिएको राष्ट्रिय तथ्यांक कार्यालयका निर्देशक ढुण्डीराज लामिछानेले जानकारी दिए । परिवारमुलीका रूपमा पनि बालबालिका मुलुकमा ३१ हजार ५ सय १२ जना (कुल परिवारमा ०४७ प्रतिशत) बालबालिका परिवारमुली पनि छन् । परिवारमुली बालबालिकामध्ये ५३ प्रतिशत बालक र ४७ प्रतिशत बालिका परिवारमुलीको जिम्मेवारी वहन गरिरहेका देखिन्छन् । प्रदेशहरूबीच तुलना गर्दा बालिका परिवारमुली हुने परिवार सबैभन्दा कम मधेस (२६९ प्रतिशत) र बागमती (४३९ प्रतिशत) र अन्य प्रदेशमा सर्वाधिक (५० प्रतिशतभन्दा बढी) छ । तथ्यांक कार्यालयका उपप्रमुख तथ्यांक अधिकारी रेग्मीले बाध्यतावश परिवारमुलीका रूपमा बालबालिका रहेको पाइएको बताए । आमाबाबु दुवै वैदेशिक रोजगारीमा गएका, कोरोनालगायतका प्राकृतिक प्रकोपबाट आमाबुवा गुमाएका बालबालिकाले सानै उमेरमा बाध्यतावश परिवारमुली बन्नु परिरहेको छ, रेग्मीले भने । महिलाको बालविवाह दोब्बरभन्दा बढी मुलुकका १० देखि १७ वर्षसम्मका कुल बालबालिकामध्ये १६ प्रतिशतको विवाह भएको देखिएको छ । विवाहित बालबालिका सर्वाधिक (२६ प्रतिशत) कर्णालीमा र सबैभन्दा न्यून (११ प्रतिशत ) बागमतीमा रहेको देखिएको छ । बालविवाह विद्यमानता दर १४१ प्रतिशत छ । पुरुषतर्फ यो मान ५० प्रतिशत छ । महिलातर्फ २१९ प्रतिशत रहेको छ । वालविवाहलाई दिगो विकासको महत्त्वपूर्ण सूचकको रूपमा लिइएको प्रतिवेदन सार्वजनिक गर्दै तथ्यांक कार्यालयका निर्देशक लामिछानेले जानकारी दिए । उनका अनुसार यो सूचक कुल २० देखि २४ वर्षका महिलामा २० देखि २४ वर्षका विवाहित महिलाले १८ वर्ष नपुग्दै विवाह गरेको आधारमा गणना गरिन्छ । बालबालिका जन्मिनै कम भए। त्यसमा पनि बालिकाको जन्मदर त निकै कम भयो । यसको प्रभाव तत्काल नपरे पनि भविष्यमा निकै असर गर्छ । डा हेमराज रेग्मी, प्रवक्ता, राष्ट्रिय तथ्यांक कार्यालय यो तथ्यांकले बालबालिका सम्बन्धी नीति निर्माण गर्न, कार्यक्रम बनाउन र योजना तय गर्न सहयोग पुग्नेछ । गोकर्णमणि दुवाडी, प्रमुख तथ्यांक अधिकारी प्रदेशस्तरमा बालविवाह हुने पुरुषको सर्वाधिक (९५ प्रतिशत) विद्यमानता दर कर्णाली प्रदेशमै रहेको छ भने दोस्रो (५७ प्रतिशत) मधेस प्रदेश र तेस्रो (५५ प्रतिशत) लुम्बिनी र सुदूरपश्चिम प्रदेशमा रहेका छन् । यी तथ्यांकले नेपालमा पुरुषको तुलनामा महिलाको बालविवाहको विद्यमानता दर दोब्बरभन्दा बढी रहेको स्पष्ट देखिएको निर्देशक लामिछानेले जानकारी दिए । बालविवाह हिमालमा न्यून तुलनात्मक रूपमा हिमालमा बालविवाह न्यून देखिएको छ । पहाड र तराईको विश्लेषण गर्दा गणनाको समयमा २० देखि २४ वर्ष उमेर भएका पुरुष र महिलामध्ये १८ वर्ष उमेर पूरा नभई हुने बालविवाह सर्वाधिक (१५४ प्रतिशत) तराईमा छ । हिमालमा १४९ प्रतिशत र पहाडमा १२२ प्रतिशत मात्र छ । यसबाट बालविवाहको समस्या तराई र पहाडमा भन्दा हिमालमा न्यून रहेको देखिएको छ । २० देखि २४ वर्षका युवा र युवतीको जनसंख्यालाई हेर्ने हो भने बालविवाहअति न्यून वर्गभित्र सर्वाधिक (२०८ प्रतिशत) रहेको देखिएको छ । न्यून वर्गभित्रका बालबालिकामा बालविवाहको विद्यमानता (१७८ प्रतिशत) रहेको छ । अति उच्चवर्गमा यो सबैभन्दा न्यून (४९ प्रतिशत) छ भने उच्च वर्गमा यो ११७ प्रतिशतमात्र छ । परिवार सम्पन्न हुँदै जाँदा बालविवाहजस्तो सामाजिक समस्या पनि केही हदसम्म घट्दै गएको देखिएको छ । साक्षर बालबालिकामध्ये ४६१ प्रतिशतमात्रै पूरा गर्छन् । प्राथमिक तह पूरा पाँच वर्ष र सोभन्दा माथिल्लो कुल जनसंख्यामध्ये ९४१ प्रतिशत साक्षर रहेको देखिएको छ । साक्षर बालबालिकामध्ये ४६१ प्रतिशतले प्राथमिक तह पूरा गरेको देखिएको छ । एसईई वा सोसरह र सोभन्दामाथिको तह उत्तीर्ण गर्नेको अंश ६ प्रतिशतमात्रै छ । मुलुकमा अझै पनि ५४ प्रतिशत बालबालिका कहिल्यै विद्यालय नगएका छन् भने बीचैमा पढ्न छाडेकाको प्रतिशत ५३ छ । विद्यालय नजाने बालबालिका हिमाल र पहाडको तुलनामा तराईमा सर्वाधिक (८ प्रतिशत) रहेको छ । पहाडमा यो केवल १९ प्रतिशत रहेको छ । प्रादेशिक तहमा हेर्दा १४ प्रतिशतसहित मधेस सबैभन्दा उच्च अवस्थामा छ भने गण्डकी ११ प्रतिशतसहित न्यूनतम अवस्थामा छ । ९६ प्रतिशत बालबालिकाको बसाइँसराइ मुलुकमा ९६ प्रतिशत बालबालिकाको जन्मस्थानबाट अन्यत्र बसाइँ सर्ने अर्थातान्त्रिक बसाइँसराइ भएको छ । यसका प्रमुख दुईओटा कारणमा आश्रित हुनाको अवस्था (६३ प्रतिशत) र अध्ययनतालिम (२५२ प्रतिशत ) रहेको छ । मधेसमा २०७ प्रतिशत बालबालिका विवाहका कारणले बसाइँसराइमा परेका छन् । १७ वर्ष र सोभन्दा कम उमेर हुने कुल बालबालिकामध्ये १०६ प्रतिशतको हालको बसाइँसराइ भएको छ जो पछिल्लो पटक साबिक अक्सर बसोबास गरेको स्थानबाट हालको बसोबास स्थानमा स्थानान्तरण भएका थिए । ३० प्रतिशत बालिका आर्थिक काममा संलग्न मुलुकका १० देखि १७ वर्षका बालबालिकामध्ये ३० प्रतिशत कुनै न कुनै आर्थिक काममा संलग्न रहेको अवस्था छ । हिमालमा यो मान ३७ प्रतिशत रहेको छ । पहाडमा यो ३३ प्रतिशत छ भने तराईमा सबैभन्दा कम अर्थात् २७ प्रतिशत रहेको छ । आर्थिक काम गर्नेमध्ये ५३५ प्रतिशत घरको सरसफाइ, भान्साको काम, कृषि तथा वनजन्य हातैले गरिने काम, खानीसँग सम्बन्धित काम आदि प्राथमिक पेसामा संलग्न छन् । आर्थिक काम गरिरहेकामध्ये १३७ प्रतिशत बालबालिकाले अरूको काम गरेको देखिएको निर्देशक लामिछानेले जानकारी दिए । गत एक वर्षभित्र कम्तीमा एक दिन भए पनि आर्थिक काममा संलग्न भएका बालबालिका ४६ लाख ६३ हजार ८ सय ७३ मध्ये (१० देखि १७ वर्ष) गैरघरायसी आर्थिक काममा संलग्न बालबालिका १३५ प्रतिशत र घरायसी क्षेत्रमा १६२ प्रतिशत छन् । घरेलु कामदार यथावत् जनगणनाको तथ्यांकअनुसार मुलुकका अझै पनि बालबालिका घरेलु कामदार छन् । १८ वर्ष भन्दामुनिका घरेलु कामदारको हैसियतमा परिवारभित्र रहेका बालबालिका ००३ प्रतिशत रहेको देखिएको छ । ५ प्रतिशत बालबालिका एक्लै देशका कुल बालबालिकामध्ये ७८ प्रतिशत आमाबाबु दुवैसँग बसेका छन् । १७ प्रतिशत आमासँग मात्र बसोबास गरिरहेको देखिएको छ । करिब ५ प्रतिशत बालबालिका आमा, बाबु वा दुवैसँग बसोबास नगरेको पाइएको तथ्यांकले देखाएको छ । १२ प्रतिशत बालबालिकामा अपांगता बालबालिकास्तरको अपांगता १२ प्रतिशत रहेको छ । जसमा बालक १३ प्रतिशत र बालिका ११ प्रतिशत अपांग छन् । बालबालिकाको सर्वाधिक (१९ प्रतिशत) अपांगतादर कर्णालीमा र न्यूनतम (०९ प्रतिशत) मधेसमा रहेको छ । बालबालिकामा सर्वाधिक (४१६ प्रतिशत) शारीरिक अपांगता नै छ । यो दर समग्र जनसंख्यामा २२ प्रतिशत रहेको छ । २६ प्रतिशत बालबालिकाको जन्मदर नभएको मुलुकका ७४ प्रतिशत बालबालिकाको जन्मदर्ता भएको देखिएको छ । पहाड र तराईको तुलनामा हिमालमा जन्मदर्ता गरिएको प्रतिशत बढी छ । हिमालमा ८१९ प्रतिशत, पहाडमा ७३१ प्रतिशत र तराईमा ७३७ प्रतिशतको जन्म दर्ता भएको पाइएको छ । प्रदेशगत हेर्दा सबैभन्दा कम (६७ प्रतिशत) बागमती प्रदेशमा र सबैभन्दा बढी कर्णाली (८७३ प्रतिशत) प्रदेशमा देखिएको छ । कोशीमा ७०८, मधेसमा ७६४, गण्डकीमा ६७३, लुम्बिनीमा ७२, सुदूरपश्चिममा ८३३ प्रतिशत जन्मदर्ता पाएको पाइएको छ । सहरी क्षेत्रमा कम जन्मदर्ता सहरी क्षेत्रमा बढी जन्मदर्ता हुनु पर्ने हो तर तथ्यांकमा सहरी क्षेत्रमा जन्मदर्ता कम भएको पाइएको छ । सहरी क्षेत्रमा ६९७ प्रतिशत र अर्धसहरीमा ७३९ प्रतिशत र ग्रामीण क्षेत्रमा ७७२ प्रतिशत जन्मदर्ता भएको पाइएको छ । गाउँपालिकामा ७३२ र नगरपालिकामा ७५४ प्रतिशत जन्मदर्ता गराएको तथ्यांकले देखिएको छ । १५ हजार बढी किशोरी आमा बालबालिकाको उमेरसमूहभित्र पर्ने किशोरी आमा (१३ देखि १७ वर्षसम्म) १५ हजार १ सय २५ जना रहेका छन् । किशोरी आमामध्ये सर्वाधिक (४८४ प्रतिशत) तराईमा छन् भने हिमालमा ७६६ प्रतिशत रहेका छन् । सहरी क्षेत्रको तुलनामा ग्रामीण क्षेत्रमा किशोरी आमा बढी छन् । ४ वर्षभन्दा कमका बालबालिकाको धेरै मृत्यु मृत्यु भएका कुल १५ हजार ८ सय ६८ बालबालिकामध्ये सर्वाधिक (६३९ प्रतिशत) अंश ४ वर्षभन्दा कम उमेरका बालबालिकाको रहेको छ । दोस्रो (१३३ प्रतिशत), तेस्रो (१२६ प्रतिशत) र अन्तिममा (१०३ प्रतिशत) क्रमशः १०१४, ५९ र १५१७ उमेरसमूहका बालबालिका रहेका छन् । घरको स्वामित्व बालबालिका भएका परिवारमध्ये ८७४ प्रतिशतको आफ्नै स्वामित्वको घर रहेको छ । ११५ प्रतिशतको भाडाको घरमा बस्छन् । ०४ प्रतिशत संस्थागत घर र ०७ प्रतिशत अन्य प्रकारको आवासीय एकाइमा बसोबास गर्दछन् । खानेपानीको मुख्य स्रोत कम्तीमा एक जना बालबालिका भएका परिवारमा घर परिसरभित्रै धारा (पाइप) जडान भएका परिवारको अनुपात सर्वाधिक (५२७ प्रतिशत) गण्डकी प्रदेशमा रहेको देखिएको छ । यो मान सबैभन्दा कम (१४९ प्रतिशत) मधेस प्रदेशमा रहेको छ । घर परिसरभन्दा बाहिर धारा (पाइप) को खानेपानी उपभोग गर्ने परिवार कर्णाली प्रदेशमा सबैभन्दा माथि (४४९ प्रतिशत) देखिएको छ । यो मान सबैभन्दा कम (७१ प्रतिशत) मधेस प्रदेशमै रहेको छ । काठ दाउराकै प्रयोग बढी खाना पकाउने प्रयोजनार्थ काठ दाउराको अधिकतम प्रयोग गर्ने हँुदै आएको छ । कम्तीमा एक जना बालबालिका भएको ५३१ प्रतिशत परिवारले काठ दाउराको प्रयोग गर्ने गरेका छन् । ४१९ प्रतिशतले एलपी ग्याँस, ०५ प्रतिशतले बिजुली, ३३ प्रतिशतले गुइँठा, ११ प्रतिशतले बायोग्याँस, ०१ प्रतिशतले मट्टीतेल र ०१ प्रतिशतले अन्य इन्धनको स्रोत प्रयोग गर्ने गरेका छन् । खाना पकाउन दाउरा काठको प्रयोग गर्ने कम्तीमा एक जना बालबालिका भएका परिवार कर्णाली प्रदेश (८३५ प्रतिशत) छन् । एलपी ग्यास प्रयोग गर्ने परिवार बागमती प्रदेश (६९३ प्रतिशत) रहेको पाइएको छ । बिजुली प्रयोग गर्ने (०८ प्रतिशत) मधेस प्रदेशमा छन् । गुइँठा प्रयोग गर्ने धेरै (१११ प्रतिशत) परिवार मधेस प्रदेश, बायोग्यास प्रयोग गर्ने अधिकतम (३३ प्रतिशत) परिवार सुदूरपश्चिम प्रदेश रहेको तथ्यांकमा उल्लेख छ । नगण्य भए पनि मट्टीतेल प्रयोग गर्ने परिवार अन्य प्रदेशको तुलनामा कर्णाली प्रदेश (०२ प्रतिशत) रहेको देखिएको छ । बत्ती बाल्ने इन्धन बिजुली नै कर्णाली र सुदूरपश्चिमबाहेक बाँकी पाँचवटै प्रदेशमा कम्तीमा एक जना बालबालिका भएका ९० प्रतिशतभन्दा बढी घरपरिवारको बत्ती बाल्ने इन्धनको स्रोत बिजुली नै देखिएको छ । कर्णालीमा सौर्य ऊर्जा पहिलो (४९८ प्रतिशत) स्रोत र सुदूरपश्चिम प्रदेश (१७३ प्रतिशत) मा बत्ती बाल्ने दोस्रो ठूलो स्रोत सौर्य ऊर्जा रहेको छ । सेप्टिट्यांकमा फ्लस सुविधा हुने शौचालयको बहुमत समग्र नेपाल र प्रत्येक प्रदेशमा सेप्टिट्यांकमा फ्लस सुविधा हुने शौचालयको बहुमत रहेको देखिएको छ । मधेस प्रदेशबाहेक सबै प्रदेशमा यसको मान ५० प्रतिशतभन्दा बढी रहेको छ । मधेस प्रदेशमा केवल ३५ प्रतिशत शौचालयमा मात्र सेप्टिट्यांकमा फ्लस जोडिएको देखिएको छ । सेप्टिक ट्यांकमा फ्लस जोडिएको शौचालयको सबैभन्दा ठूलो अंश गण्डकी प्रदेश (७६४ प्रतिशत) मा रहेको छ । सार्वजनिक ढलमा फ्लस जोडिएका शौचालय सर्वाधिक (३०४ प्रतिशत) बागमती प्रदेशमा रहेको छ । सबैभन्दा न्यून (२० प्रतिशत) सुदूरपश्चिम प्रदेशमा रहेको छ । करिब ३२ प्रतिशत बालबालिका साधारण चर्पी प्रयोग गरिरहेका रहेका छन् । शौचालय नभएका मधेसमा धेरै परिवारमा कम्तीमा एक जना बालबालिका भएका तर चर्पी नभएको परिवारको उपस्थिति सबै प्रदेशमा देखिएको छ । तर यो मधेस (१२१ प्रतिशत) मा बढी छ । दोस्रो र तेस्रो स्थान क्रमशः लुम्बिनी (६ प्रतिशत) र सुदूरपश्चिम (४२ प्रतिशत) ले लिएको देखिएको छ । घरको पर्याप्तताको गुणस्तर घरको पर्याप्तताको गुणस्तरअनुसार बालबालिका भएको परिवारको अवस्थाको तथ्यांक संकलन गरिएको छ । घरको छाना, गारो, भुइँ, जग, खानेपानीको स्रोत, खाना पकाउने इन्धन, बत्तीको स्रोत र शौचालयको प्रकारअनुसार घरको गुणस्तर वर्गीकरण गरिएको छ । बालबालिका भएको परिवारमा उच्च पर्याप्तता २५९ प्रतिशत, पर्याप्यता २६ प्रतिशत, मध्यम ३५२ प्रतिशत, कम पर्याप्तता १२३ प्रतिशत र न्यून पर्याप्तता ०५ प्रतिशत रहेको पाइएकोे छ । त्यसमा पनि अपर्याप्त वा कम गुणस्तर घरमा बसोबास गरेको मान सबैभन्दा धेरै मधेस (२९४ प्रतिशत) छ । त्यस्तै कर्णाली (२११ प्रतिशत) र सुदूरपश्चिम (१४५ प्रतिशत) प्रदेशमा रहेको कम गुणस्तरीय घरमा बस्नेहरू छन् । पर्याप्तताको मान सबैभन्दा धेरै बागमती (७८७ प्रतिशत) छ । त्यसपछि गण्डकी (६४७प्रतिशत) र लुम्बिनी (५२८ प्रतिशत) मा रहेको छ । प्रमुख तथ्यांक अधिकारी गोकर्णमणि दुवाडीले बालबालिकासम्बन्धी तथ्यांकीय प्रतिवेदन पहिलो पटक सार्वजनिक गरिएको दाबी गरेका छन् । यो तथ्यांकले नीति निर्माण गर्न, कार्यक्रम बनाउन र योजना तय गर्न सहयोग पुग्ने उनको भनाइ छ । उनले यो तथ्यांकलाई बढीभन्दा बढी उपयोग गर्नुपर्ने बताए । उनका अनुसार यो तथ्यांक केन्द्रदेखि स्थानीय तहसम्मको नीतिनिर्माण, योजना तर्जुमा र कार्यक्रम सञ्चालनार्थ विषय क्षेत्रगत प्रतिवेदन महत्त्वपूर्ण मानिन्छ । अपांग, बालबालिका, एकल महिला, युवा, ज्येष्ठ नागरिक, जातजाति, भाषा, बसाइँसराइ, सहरी जनसंख्या, जनसंख्या प्रक्षेपणलगायत करिब दुई दर्जन प्रतिवेदन तयारी कार्य गरिरहेको छ उनले जानकारी दिए । यो बालबालिकासम्बन्धी प्रतिवेदन राष्ट्रिय जनगणना २०७८ को तथ्यांकमा आधारित मूलतः तथ्यांकीय प्रतिवेदन हो । यसमा बालबालिकासँग सम्बन्धित दर्जनौं सूचकसँग सम्बन्धित तथ्यांम प्रदेश, जिल्ला र स्थानीय तहसम्मको लागि उपयोगी हुने गरी समावेश गरिएको छ, उनले भने । प्रयोगकर्ताको सुविधाको लागि प्रत्येक खण्डमा सामान्य पृष्ठभूमि, सूचकसँग सम्बन्धित अवधारणा एवं परिभाषा र तथ्यांकले अभिव्यक्त गर्ने अर्थ, अवस्था र प्रवृत्तिलाई छोटकरीमा उल्लेख गरिएको उनले बताए । यो प्रतिवेदनको बालबालिका (०१७ वर्ष) को पारिवारिक अवस्थाको अध्ययन गर्नु, बालबालिकाको जनसांख्यिक आयामको राष्ट्रिय, प्रादेशिक, जिल्लागत र कुनै कुनै सवालमा स्थानीय तहसम्मको अवस्था र प्रवृत्तिलाई पहिचान गर्नु रहेको तथ्यांक कार्यालयले जनाएको छ । निर्दिष्ट रूपमा बालबालिकाको शिक्षा, स्वास्थ्य, विवाह, बसाइँसराइ, अपांगता, पारिवारिक जिम्मेवारी (परिवारमुली) आर्थिक क्रियाशीलता, निर्भरता (आश्रय) जस्ता सर्वसरोकारका विषयमा तथ्यांक विश्लेषण गर्नु, र नेपालमा बालबालिकाको विषयमा थप अध्ययन अनुसन्धान गर्न र नीति निर्माता तथा योजनाविद्का लागि उपयोगी हुने अतिरिक्त आधार सिर्जना गर्नु रहेको छ ।"
मोटरसाइकल चोरी गर्ने तीन पक्राउ,"काठमाडौं : ट्राफिक प्रहरीले मोटरसाइकल चोरीमा संलग्न तीनजनालाई पक्राउ गरेको छ । काठमाडौं उपत्यका ट्राफिक प्रहरी कार्यालयको टोलीले ललितपुरको बालकुमारी र भक्तपुरको कौशलटारमा मोटरसाइकल चोरीमा संलग्न तीनजनालाई पक्राउ गरी सार्वजनिक गरेको हो । पक्राउ पर्नेमा झापा कमल गाउँपालिका घर भइ हाल काठमाडौंको सीतापाइला बस्ने ३० वर्षीय युवराज राई, सोही ठाउँ बस्ने २१ वर्षीय नवीन भट्टराई र मकवानपुरको बागमती गाउँपालिका३ घर भएका २१ वर्षीय प्रेमबहादुर पाख्रिन रहेका छन् । कार्यालयका प्रवक्ता, प्रहरी उपरीक्षक विश्वराज खड्काले राई र भट्टराईलाई बालकुमारी र पाख्रिनलाई कौशलटारबाट पक्राउ गरिएको जानकारी दिए। बागमती प्रदेश ०२०४९ प २५१३ नंको मोटरसाइकललाई चोरी गरी नम्बर परिवर्तन गरेर प्रदेश २०२०२७ प ४३२३ नं बनाएर चलाएकाले भट्टराई र राईलाई पक्राउ गरिएको प्रवक्ता खड्काले बताए। नियन्त्रणमा आएका तीनै जनालाई थप अनुसन्धान तथा कारबाहीका लागि प्रहरी वृत्त बालाजु पठाइएको छ । प्रहरीले आफ्नो सवारी साधन सुरक्षित स्थानमा पार्किङ गर्न सबैलाई आग्रह गरेको छ ।"
६ वटा प्रदेशमा भारी वर्षा हुने,"काठमाडौं : नेपालमा मनसुनी वायुको प्रभाव रहेकाले भारी वर्षा हुने जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार मनसुनको न्यून चापीय रेखा सरदर स्थानको आसपास रहेको छ । हाल देशभर साधारणतया बदली रहेको छ। कोशी, गण्डकी, लुम्बिनी, कर्णाली र सुदूरपश्चिम प्रदेशका एक दुई स्थानमा हल्का वर्षा भइरहेको महाशाखाले जारी गरेको बुलेटिनमा उल्लेख छ । आज दिउँसो कोशी, बागमती, लुम्बिनी, कर्णाली र सुदूरपश्चिम प्रदेशका केही स्थानहरू तथा मधेश र गण्डकी प्रदेशका थोरै स्थानहरूमा मेघ गर्जनचट्याङ्गसहित मध्यम वर्षाको सम्भावना रहेको छ। लुम्बिनी, कर्णाली, सुदूरपश्चिम ,कोशी, बागमती र गण्डकी प्रदेशका एकदुई स्थानमा भारी वर्षाको पनि सम्भावना रहेको महाशाखाको भनाई छ। राति पनि कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका धेरै स्थानहरू र मधेश प्रदेशको थोरै स्थानहरूमा मेघ गर्जनचट्याङ्गसहित मध्यम वर्षा हुनेछ। महाशाखाका अनुसार बागमती, गण्डकी, लुम्बिनी, कर्णाली र सुदूरपश्चिम प्रदेशका थोरै स्थानहरुमा र कोशी प्रदेशको एकदुई स्थानमा भारी वर्षाको पनि सम्भावना रहेको छ। आइतबार पनि कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका धेरै स्थानहरू तथा बाँकी प्रदेशका केही स्थानहरूमा मेघ गर्जनचट्याङ्गसहित मध्यम वर्षाको सम्भावना रहेको छ। कोशी, बागमती, लुम्बिनी र सुदूरपश्चिम प्रदेशका थोरै स्थानहरुमा तथा गण्डकी र कर्णाली प्रदेशका एकदुई स्थानमा भारी वर्षाको पनि सम्भावना रहेको छ। सोमबार कोशी, गण्डकी, लुम्बिनी र कर्णाली प्रदेशका थोरै स्थानहरुमा तथा बागमती र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ। विभागले भारी वर्षाको सम्भावना रहेका क्षेत्रमा बाढी,पहिरो तथा भूक्षय जस्ता प्रकोपको तिबाट बच्न र सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउन अनुरोध गरेको छ ।"
पहिरोले बेनीदरबाङ सडक अवरुद्ध,"गलेश्वर : पश्चिम म्याग्दीको बेनीदरबाङ सडकखण्डको लाम्पाटा रणबाङ क्षेत्रमा शुक्रबार साँझ खसेको पहिरोका कारण बेनीदरबाङ सडक अवरुद्ध भएको छ। पहिरो नरोकिएकाले यात्रुले सास्ती खेप्न बाध्य छन्। बिरामीलाई बोकेर पहिरो पार गराउने गरिएको छ। यात्रु जोखिम मोलेर पहिरो पार गरी आआफ्नो गन्तव्यतर्फ लाग्ने गरेका छन्। पश्चिम म्याग्दीको तीन पालिकासँगै बागलुङको पश्चिम क्षेत्र जोड्ने बेनीदरबाङ सडकखण्ड शुक्रबारदेखि अवरुद्ध भएको हो। उक्त सडक खण्डको बेनी नगरपालिका४ सिङ्गा तातोपानीको घुमाउने भिर, मालिका गाउँपालिका६ को बाङ्गेभिर र मङ्गला गाउँपालिका२ को लाम्पाटादेखि रणबाङका क्षेत्रमा पहिरो खस्दा पटकपटक सडक अवरुद्ध हुने गरेको छ। उक्त सडकखण्डलाई म्याग्दीको लाइफलाइनका रुपमा लिने गरिए पनि यहाँको प्रमुख समस्या पहिरो बनेको छ। फापरखेतको खोल्सोबाट झर्ने पुरानो पहिरोले सताइरहने सो सडकखण्डमा लाम्पाटा रणबाङ क्षेत्रमा नयाँ पहिरो झर्न सुरु भएको स्थानीय टेकनाथ सुवेदीले बताए। पहिरोका कारण बेनीबाट दरबाङतर्फ जाने सवारीसाधन र दरबाङदेखि बेनीतिर जाने सवारीसाधन बीच बाटोमै रोकिएका छन्। करिब १८ वर्षअघि सडक खन्नु अघि नै यहाँ पहिरोको जोखिम थियो। पहिरो रोकथामका लागि दीर्घकालीन योजना नहुँदा यस खण्डमा बर्खायाममा सिधा यातायात सेवा प्रभावित हुने गरेको स्थानीय बताउँछन्। धवलागिरि, मालिका र मङ्गला गाउँपालिकालाई जिल्ला सदरमुकाम बेनी बजार जोड्ने उक्त सडक बर्खायाममा झनै जोखिमपूर्ण बन्दै गएको रणबाङमा हरिकृष्ण पौडेलले बताए। ढुङ्गा खसिरहने साँघुरो सडकमा जोखिम मोलेर पहिरो पार गर्दै यात्रा गर्नुपर्ने बाध्यता छ। यात्रु घुमाउरो बाटो प्रयोग गरेर पैदल नै गन्तव्यतर्फ लाग्नुपर्ने बाध्यता छ। रासस"
भक्तपुरमा स्कुल बसबाट झरेको विद्यार्थीलाई सोही बसले ठक्कर दिंदा मृत्यु,भक्तपुर : भक्तपुरको कटुन्जेमा स्कुल बसबाट झरेको विद्यार्थीलाई सोही बसले ठक्कर दिंदा मृत्यु भएको छ। सूर्यविनायक नगरपालिका५ कटुन्जे स्थित तिनधारेमा अक्सफोर्ड प्राक्टिकल स्कुलमा अध्ययनरत ६ वर्षीय रियान्सी नेपाललाई स्कुलको बाग्मती २ क ९९११ नम्बरको बसले बसबाट ओर्ली बाटो क्रस गर्ने क्रममा एक्कासी ठक्कर दिएपछि मृत्यु भएको हो। भक्तपुर जिल्ला प्रहरी परिसरले शुक्रबार अन्दाजी २ बजे सूर्यबिनायक नगरपालिका५ का राजकुमार नेपालकी छोरी रियान्सीलाई शुक्रबार ठक्कर दिंदा गम्भीर घाइते भएकी उनलाई डा ईवामुरा अस्पतालमा लगिएको थियो। अस्पतालमा चिकित्सकहरुले २:२० मा मृत घोषणा गरेका हुन्। बस चालक भक्तपुर नगरपालिका२ ख्वामा बस्ने ५९ वर्षाका काँचा डाउपाललाई प्रहरी वृत्त जगातीको नियन्त्रणमा राखी घटनाको विषयमा अनुसन्धान जारी राखेको प्रहरीले जनाएको छ। रियान्सीलाई ठक्कर दिएको सो गाडी भने सल्लाघारीबाट सुबरनेश्वरतर्फ जाँदै थियो। डीएसपी राजन कार्कीले घटनाको खबर पाउनसाथ अनुसन्धान अधिकृतसहितको प्रहरी टोली घटनास्थल पुगेको बताए। डीएसपी कार्कीका अनुसार मृत ६ वर्षीया रियान्सीको शवको पोष्ट मार्टमको लागि भक्तपुरको दुवाकोट स्थित काठमाडौं मेडिकल कलेजमा लगिएको छ।

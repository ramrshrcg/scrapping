शीर्षक,विवरण
ललितपुर सिटी एफसीको जर्सी सार्वजनिक,काठमाडौं : नेपाल सुपर लिग (एनएसएल)को साविक विजेता ललितपुर सिटी एफसीले तेस्रो सिजनका लागि जर्सी सार्वजनिक गरेको छ। बिहीबार आयोजित एक कार्यक्रममा ललितपुर महानगरपालिकाका मेयर चिरिबाबु महर्जनले क्लबको आधिकारिक जर्सी सार्वजनिक गरेका हुन। क्लबको दुई जर्सी सार्वजनिक गरिएको छ। एउटा रातोकालो छ भने अर्को सेतोरातो छ। जर्सीमा नेवारी हाकुपटासीको रङ झल्किन्छ। जर्सी अनावरण कार्यक्रममा मेयर महर्जनले दोस्रो संस्करणमा ललितपुरले उपाधि जितेको भन्दै यस पटक पनि उपाधि जित्न शुभकामना दिए। दोस्रो संस्करणमा ललितपुरले उपाधि जितेर उनले सम्पूर्ण टिमलाई नेवारी भोज खुवाएको र यस पटक पनि त्यो अवसर पाउने बताए। उनले महानगरले फुटबल क्लबहरुलाई नगद सहित सम्मान गर्दै आएको जानकारी दिँदै ललितपुर सिटीले फेरि एनएसएल जितेमा यस पटक अझ ठूलो सम्मान गर्ने वाचा गरे। ललितपुर सिटी एफसीको मार्की प्लेयरमा अनन्त तामाङ रहेका छन्। ललितपुर सिटी एफसीले चैत १६ गते उद्घाटन खेल खेल्नेछ। उक्त खेल ललितपुरले काठमाडौं रेजर्स एफ सि विरुद्ध खेल्नेछ।
पार्टीको महाधिवेशन समयमै सम्पन्न गर्न नेतृत्वलाई दवाव दिनुपर्छ : शेखर कोइराला,काठमाडौं : नेपाली कांग्रेसका नेता डा शेखर कोइरालाले पार्टीको महाधिवेशन समयमा नै सम्पन्न गर्न नेतृत्वलाई दवाव दिनुपर्ने बताएका छन्। कांग्रेस मोरङकाठमाडौं सम्पर्क समितिले शुक्रबार काठमाडौंमा आयोजना गरेको कार्यक्रममा कोइरालाले २०८२ साल मंसिर मसान्तभित्रै पार्टीको १५ औं महाधिवेशन हुनुपर्ने भन्दै यसका लागि सबैले नेतृत्वलाई दवाव दिनुपर्ने बताएका हुन्। समयमा नै हुने महाधिवेशनले पार्टीलाई चलायमान बनाउने भन्दै उनले त्यसो हुन नसके पार्टी नै कमजोर भएर जाने धारणा राखे । महाधिवेशनमा को जित्छ वा हार्छ भन्ने कुरा आफ्नो ठाउँमा रहेको उनले बताए। कोइरालाले समयमा नै महाधिवेशन गरेर २०८४ को चुनावमा एकढिक्का भएर जानुपर्ने र एक्लै लड्नुपर्ने उल्लेख गरे। उनले संघीय लोकतान्त्रीक गणतन्त्र ख्यालख्यालमा ल्याएको नभएकाले कसैले यसलाई खोस्न नसक्ने बताए । उनले लोकतान्त्रीक व्यवस्थामा निषेधको राजनीति गर्न खोजे लोकतन्त्र कमजोर हुने धारणा राखे । सरकारमा रहेका दुई ठूला दलले राम्रा काम गर्दै अघि बढ्यो भने डराउनुपर्ने अवस्था नरहेको उनले बताए। उनले संविधानमा पुनरावलोकन गरेर आवश्यकता अनुसार सुधार गर्नुपर्ने भएपनि त्यसमा ध्यान जान नसकेको जिकिर गरे । कांग्रेस नागरिकको पार्टी भएपनि अहिलेको समस्याको समाधानका लागि मियो बन्न नसकेको उनको भनाइ छ ।
तस्करीको सामग्री समात्न प्रहरीले चलायो गोली,जनकपुरधाम : तस्करीको सामग्री समात्न धनुषा प्रहरीले गोलि चलाएको छ। धनुषाको मुखियापट्टी मुसहरनिया गाउँपालिकामा तस्करीको सामान लुकाएर राखेको घरमा पुगेको प्रहरीले गोली चलाएको हो। जिल्ला प्रहरी कार्यालय धनुषाका प्रहरी निरीक्षक सञ्जय यादव नेतृत्वको इलाका प्रहरी कार्यालय फुलगामा र प्रहरी चौकी बहेडाबेलाको टोलीले घर घेराउ गरेर सामान समात्न खोज्दा महिलाको समूहले प्रतिकार गरेपछि प्रहरीले गोली चलाएर तस्करीको सामान नियन्त्रणमा लिएको छ। मुखियापटि पछिल्लो समय मदिरा तस्करीको ट्रान्जिन्ट प्वाइन्ट समेत बनेको छ। तनावको अवस्था सिर्जना भएपछि गोली चलाउनु परेको धनुषाका प्रहरी उपरीक्षक भुवनेश्वर तिवारीले जानकारी दिए। प्रहरी टोलीले तस्करीको सामान बरामदको लागि मुद्दामा छापा मार्दा स्थानीय तस्करहरूले महिलालाई अगाडि सारेपछि प्रहरीले हवाई फायर गरेको हो। धनुषाका प्रहरी निरीक्षक सञ्जय यादवले परिस्थिति नियन्त्रण भन्दा बाहिर जानबाट रोक्नका लागि बाध्य भएर हवाई फायर गर्नुपरेको जानकारी दिए।
"काँकडभिट्टा नाकाबाट प्रवेश गरेको भारतीय कारभित्र भन्सार छलीका सामान बरामद, चालक पक्राउ",झापा : काँकडभिट्टा नाकाबाट नेपाल प्रवेश गरेको भारतीय कारभित्र भन्सार छलीका सामानसहित चालक पक्राउ परेका छन्। नाकामा तैनाथ सुरक्षाकर्मीको समेत आँखा छलेर मेची पुलबाटै सोजै नेपाल प्रवेश गरेका डब्लुबी ७४ एस २१५२ भारतीय नम्बर प्लेट भएको कारलाई विशेष सूचनाका आधारमा जिल्ला प्रहरी कार्यालय झापाको प्रहरी टोलीले शुक्रबार दिउँसो साढे १२ बजेको समयमा मेचीनगर नगरपालिका६ स्थित कालिखोलामा नियन्त्रणमा लिएको थियो। प्रहरीले नियन्त्रणमा लिएको कार चेकजाँच गर्दा कारको सिटमुनि फल्स बटम बनाई लुकाइछिपाई ल्याइएको गाडीको मोबिल तथा मोटर पार्टस बरामद गरेको थियो। प्रहरीले चालक दार्जिलिङ जिल्ला खोरीबारी थाना बतासी प्रेमाजोत बस्ने ३४ वर्षीय अमित सिंहलाई पनि नियन्त्रणमा लिएको थियो। बरामद गरिएको सामान एक लाख १५ हजार ५८२ रुपैयाँ र कार आठ लाख गरी जम्मा ९ लाख १५ हजार ५८२ रुपैयाँ मूल्यांकन तोकेर चालक सिंहसहित मेची भन्सार कार्यालय काँकडभिट्टा बुझाइदिएको प्रहरी कार्यालय झापाका डीएसपी खगेन्द्रबहादुर खड्काले बताए।
सडक पुनर्निर्माणमा पुरानै निर्माण कम्पनी,"दोलखा : सदरमुकाम चरिकोट जोड्ने लामोसाँघुजिरी सडकअन्तर्गत मुडेचरिकोट खण्ड पुनर्निर्माणमा पुरानै निर्माण कम्पनी फर्किएको छ। लामोसाँघुजिरी सडक सुधार आयोजनाले निर्माण कम्पनीले यो खण्ड ८ वर्षदेखि अलपत्र पारेपछि गत वर्षको चैतमा ठेक्का तोडेको थियो। आयोजनाले ठेक्का तोडेर नेपाली निर्माण कम्पनी शंकर माली र सुनौलो खिम्तीसहित भारतीय निर्माण कम्पनी सकिल हैदरलाई कालोसूचीमा राखेर हर्जाना समेत लगाएको थियो। काम सकिने अन्तिम समयमा ठेक्का तोडेको भन्दै निर्माण कम्पनीले जिल्ला अदालत काठमाडौंमा मुद्दा दायर गरेको थियो। उक्त मुद्दामा काठमाडौं जिल्ला अदालतले ठेक्का तोड्ने आयोजनाको पक्षमा निर्णय गर्दै करिब ३० करोड हर्जाना लगाउने फैसलासमेत गरेको थियो। त्यसपछि निर्माण कम्पनीले आफूहरूले काम अन्तिम अवस्थामा पुर्याएको बेला अन्याय पूर्वक ठेक्का तोडिएको भन्दै उच्च अदालत पाटनमा जिल्ला अदालतको फैसला बदरको मागसहित पुनरावेदन गरेको थियो। निर्माण कम्पनीको पुनरावेदनमा उच्च अदालत पाटनले सरकारलाई हानीनोक्सानी नपुग्ने गरी पुरानै निर्माण कम्पनीलाई काम गराउन, हर्जाना नलिन र कालोसूचीमा नराख्न अन्तरिम आदेश दिएको थियो। उच्च अदालत पाटनको अन्तरिम आदेश पछि निर्माण कम्पनी काममा फर्किएको हो। यसैबीच निर्माण कम्पनीले हतारमा काम गरेको र गुणस्तरीयता कायम हुन नसक्ने अवस्था बनेको भन्दै स्थानीयले गुनासो गरेपछि बागमती प्रदेश सांसद भरत बहादुर केसीले सडक निर्माणको स्थलगत अनुगमन गर्दै गुणस्तरीय काम गर्न निर्माण कम्पनीलाई निर्देशन दिएका छन्। २०७२ सालबाट ७० करोड लागतमा मुडेचरिकोट ३० किलोमिटर सडक सुधारको ठेक्का सम्झौता गरी काम सुरु भएको थियो। तत्कालीन अवस्थामा निर्माण कम्पनीले काममा ढिलासुस्ती गरेपछि स्थानीयले लामो समय आन्दोलन समेत गरेका थिए।"
सिंगापुरविरुद्ध नेपालको ऐतिहासिक जित,काठमाडौं : नेपालले सिंगापुरविरुद्ध ऐतिहासिक जित हात पारेको छ। शुक्रबार भएको मैत्रीपूर्ण खेलमा नेपालले सिंगापुरलाई पराजित गरेको हो। सिंगापुरको नेसनल स्टेडियममा भएको खेलमा नेपालले सिंगापुरलाई १० ले हराएको हो। नेपालका लागि जिलेस्पी जंग कार्कीले निर्णायक गोल गरे। खेलको १२औं मिनेटमा जिलेस्पीले गोल गरेका हुन्। उनले मनिष डाँगीको असिस्टमा गोल गरेका हुन्। उनकै गोलमा नेपालले ३६ वर्षमा नेपालले सिंगापुरलाई घरेलु मैदानमा हराएको हो। यसअघि पछिल्लो पटक सन् १९८९ मा नेपालले विश्वकप छनोटअन्तर्गत सिंगापुरविरुद्ध खेलेको थियो। जहाँ दुई लेगको खेलमा नेपाल ३० र ५० ले पराजित भएको थियो।
नेपाल विश्वमै सुलभ मूल्यमा स्वास्थ्य सेवा दिने मुलुक हो : प्रधानमन्त्री,काठमाडौं : प्रधानमन्त्री केपी शर्मा ओलीको मिर्गौलासम्बन्धी उपचार र हेरचाहमा नेपालले प्रगति गर्दै गएको बताएका छन्। उनले नेपाल सम्भवतः विश्वमै सुलभ मूल्यमा स्वास्थ्य सेवा दिने मुलुक पर्ने दाबी गरे। नेपाल सोसाइटी अफ नेफ्रोलोजीको पाँचौं सम्मेलनको उद्घाटन गर्दै प्रधानमन्त्री ओलीले गरिबीको निवारणसहित स्वास्थ्यसम्बन्धी जनचेतना फैलाउँदै निरोगी नेपालको अभियानलाई सार्थक तुल्याउन जोड दिए। दुई पटक मिर्गौला प्रत्यारोपण गराएका प्रधानमन्त्री ओलीले पहिलो प्रत्यारोपण गराउँदा नेपालमा सुविधा नभएकाले भारतमा गरेको र दोस्रो पटक सुविधा उपलब्ध भएपछि नेपालमै प्रधानमन्त्रीका हैसियतमा प्रत्यारोपण गराउन पाउँदा गर्भ महसुस भएको बताए। सम्मेलनबाट प्राप्त निष्कर्षहरू सरकारलाई नीतिगत सुधारका लागि उपयोगी हुने बताउँदै प्रधानमन्त्री ओलीले मिर्गौला रोग विशेषज्ञका साथमा सरकार सदैव रहने स्पष्ट गरे। कार्यक्रममा समाजका अध्यक्ष प्राडा दिव्या सिंह शाहले दक्षिण एसियामा मिर्गौला रोगको समस्या र निदानका प्रयासबारे प्रस्तुतीकरण गरेका थिए।
अमेरिकाबाट थप तीन नेपाली निकालिए,"काठमाडौं : अमेरिकाले थप तीन जना नेपालीलाई निष्कासन गरेको छ। अवैध ढंगले अमेरिका प्रवेश गरेका ती नेपालीहरूलाई अमेरिकाले निष्कासन गरेको हो। निष्कासनमा पर्नेमा विष्ट, तामाङ र होली थरीका एकएक जना रहेका छन्। स्रोतका अनुसार उनीहरूलाई एयर इन्डियाको जहाजबाट यसै साता नेपाल फर्काइएको हो। राष्ट्रपति डोनाल्ड ट्रम्पको आप्रवासनसम्बन्धी नीतिअन्तर्गत पछिल्लो समय अमेरिकाले अवैध आप्रवासीहरूलाई धमाधम पक्राउ गरी निष्कासन गर्न थालेको छ। हालै अमेरिकाले चार्टर जहाजमार्फत ११ जना नेपालीलाई काठमाडौं ल्याएको थियो। पछिल्लो दुई महिनाको तथ्यांक हेर्ने हो भने ४० भन्दा बढी नेपालीलाई अमेरिकाले निष्कासन गरिसकेको छ। अहिले पनि ठूलो संख्यामा नेपालीहरू त्यहाँको अध्यागमन प्रहरी आइसीईको निगरानीमा रहेको नेपाली संघसंस्थाहरूले जानकारी दिएको छ।"
"रञ्जिता, तिम्रो र मेरो कारणले सबै बर्बाद भयो, आजदेखि हात मिलाउँ : रेशम चौधरी","काठमाडौं : नागरिक उन्मुक्ति पार्टीका संरक्षक रेशम चौधरीले अध्यक्षसमेत रहेकी पत्नी रञ्जिता श्रेष्ठलाई सँगै मिलेर जान आह्वान गरेका छन्। शुक्रबारबाट काठमाडौंमा सुरू भएको केन्द्रीय कार्यसमितिको बैठकलाई सम्बोधन गर्दै संरक्षक रेशम चौधरीले आफूहरूकै कारण सबै बर्बाद भइसकेको स्वीकार गरे। उनले आफूहरूकै कारण पार्टी र प्रदेश सरकारमा पनि बर्बाद भएको बताए। उनले पत्नी रञ्जितालाई मिलेर सबैलाई ठेगान लगाउन आग्रह गरे। 'तिम्रो र मेरो कारण सबै प्रदेश सरकार बर्बाद भयो। आजदेखि तिमी र म हात मिलाउँ। सबैको साझेदारीमा जाउँ। भोलिदेखि ती सब ठेगानमा आउँछन्,' उनले भने। संरक्षण चौधरीले नागरिक उन्मुक्ति पार्टीको प्रदेश र संघमा रहेका १६ सांसदकै कारण बालुवाटार प्रवेशमा सहज भएको बताए। भोलि त्यो सांसद नरहे बुढोबाहेक केही बाँकी नरहने उनको भनाइ छ। '१६ सांसद नभएको भए रञ्जितालाई बालुवाटारको ढोका खुला हुन्न। १६ सांसदले नै हो 'आउ आउ कान्छी, आउ आउ छोरी, आउ आउ बहिनी भन्छन्। सांसद नभए कसले सोध्छ? उही बुढोले त हो,' रेशमले भने। उनले राज्यले जति प्रदेश थ्रेसहोल्ड लगाए पनि आफूहरूलाई स्वीकार हुने बताए। 'तपाइँहरू नआतिनुस् राज्यले १५ प्रतिशत थ्रेसहोल्ड लागू गरे पनि हामीलाई स्वीकार छ। राज्यलाई हाम्रो चुनौती भयो,' उनले भने। उनले पार्टीमा अनुशासनहीनता बढेको भन्दै त्यस्ता गतिविधि गर्नेहरूलाई कारबाही भागीदार बनाउने चेतावनी दिए। उनले सीके राउत नेतृत्वको पार्टीसँग छिट्टै एकीकरणमा जान लागेको बताएका थिए।"
मधेशलाई हराउँदै कर्णालीको चौथो जित,"काठमाडौं : प्रधानमन्त्री कप पुरुष राष्ट्रिय प्रतियोगितामा मधेश प्रदेशलाई कर्णाली प्रदेशले ८१ रनले हराएको छ। मधेशलाई हराउँदै कर्णालीले प्रतियोगिताको चौथो जित दर्ता गरेको हो। भैरहवास्थित एक्स्ट्राटेक ओभलमा भएको खेलमा टस जितेर पहिले ब्याटिङ गरेको कर्णालीले २२० रन बनाएको थियो। कर्णालीले दिएको २२१ रनको लक्ष्य पछ्याएको मधेश ३५२ ओभरमा १३९ रनमा अलआउट भएको हो। मधेशका लागि तल्लो मध्य क्रममा आएका रुपेश सिंहले सर्वाधिक ३० रन बनाए। उनले ५३ बल खेल्दै ३ चौका प्रहार गरेका हुन्। मधेशको शीर्ष क्रमका ब्याटर सस्तैमा समेटिँदा मधेश १३५ ओभरमा ६ विकेट गुमाउँदै ५९ रनमा सीमित बन्न पुगेको थियो। त्यसपछि केही बेर क्रिज रुपेशले सम्हालेका थिए। मधेशका लागि ओपनर शैलेन्द्र शाहले १०, हरिशंकर शाहले १८ र विशाल पटेलले २५ रन बनाए। अन्य कुनै पनि ब्याटरले दोहोरो अंकमा रन बनाउन सकेनन्। कर्णालीका लागि दिनेश अधिकारीले सर्वाधिक ४ विकेट लिए। दिपेन्द्र रावतले ३, प्रकाश जैशीले २ र सुनिल धमलाले १ विकेट लिए। त्यसअघि ब्याटिङ गरेको कर्णालीले ४९१ ओभरमा अलआउट हुँदै २२० रन बनाएको थियो। कर्णालीका लागि दिपेन्द्र रावतले सर्वाधिक ६१ रन बनाए। उनले ९२ बलमा ६ चौका प्रहार गरेका हुन्। कर्णालीका ओपनर रविन्द्र शाहीले १३ रन बनाउँदा त्यसपछिका ३ ब्याटरले दोहोरो अंकमा रन बनाउन सकेनन्। अर्जुन घर्तीले २६, दिनेश अधिकारीले २, प्रकाश जैशीले २० रन बनाए। कप्तान दिवान पुन १८ रनमा अविजित रहे। मधेशका लागि रुपेश सिंह, रञ्जित कुमार, हरिशंकर शाह, कमल गुप्ता र कप्तान अनिल शाहले समान २२ विकेट लिए। मधेशको यो चौथो हार हो। मधेशले ६ खेलमा २ जित र ४ हार बेहोरेको छ।"
"आइतबार साँझसम्म मौसम खराब हुने, यी स्थानमा हुने छ वर्षा","काठमाडौं : आज रातिदेखि आइतबार साँझसम्म मौसम केही खराब हुने सम्भावना छ। मौसम पूर्वानुमान महाशाखाका अनुसार आज राति देशका हिमाली क्षेत्रका एकदुई ठाउँमा हल्का हिउँ पर्ने सम्भावना छ। देशका पहाडी क्षेत्रका थोरै ठाउँहरूमा भने मेघगर्जन र चट्याङसहित हल्का पानी पर्ने सम्भावना छ। तराई, कोशी र मधेश प्रदेशमा यस्तो सम्भावना रहेको महाशाखाले जनाएको छ। भोलि देशका हिमाली क्षेत्रका थोरै ठाउँहरूमा हिउँ पर्ने सम्भावना छ। देशका पहाड र तराईका कतिपय ठाउँहरूमा हल्का पानी पर्ने देखिन्छ। चैत १० गते भने कोशी, बागमती र गण्डकी प्रदेशका हिमाली क्षेत्रका एकदुई ठाउँमा हल्का हिउँ पर्ने सम्भावना छ। यी तीनै प्रदेशका पहाडी र तराई क्षेत्र सहित मधेश प्रदेशका थोरै ठाउँहरूमा मेघगर्जन र चट्याङ सहित हल्का पानी पर्ने देखिएको महाशाखाले जनाएको छ।"
७ वर्षदेखि हराएकी महिलालाई सामाजिक सञ्जालले गरायो पारिवारिक पुनर्मिलन,वीरगन्ज : घरपरिवारबाट ७ वर्षदेखि सम्पर्कविहीन भई सडकमा बेवारिसे अवस्थामा भेटिएकी एक भारतीय महिलालाई मानव सेवा आश्रमले उनको परिवारसँग पारिवारिक पुनर्मिलन गराएको छ। भारतको मध्यप्रदेश राज्यको पन्वासा खचरोड घर भएकी ५० वर्षीया महिला २०८० असार १ गते सिन्धुपाल्चोकको हेलम्बु गाँउपालिका२ किउल बजारमा बेवारिसे अवस्थामा फेला परेकी थिइन्। आफ्नो नाम करला र घर भारतमा बताउने ती बिरामी अवस्थाकी महिलालाई इलाका प्रहरी कार्यालय हेलम्बुले सडकबाट उद्धार गरेर काठमाडौंको मानव सेवा आश्रममा पठाएको थियो। त्यसको केही समयपछि ती महिलालाई वीरगन्जस्थित मानव सेवा आश्रममा स्थानान्तरण गरेर ल्याइएको थियो। तीन दिन पहिले मानव सेवा आश्रम वीरगन्ज शाखाको फेसबुक पेजमा ती महिलाको भिडियो पोस्ट गरिएको थियो। त्यही फेसबुकको भिडियो हेरेर भारतबाट ती महिलाका छोरा लन सिंह बिहीबार वीरगन्जस्थित मानव सेवा आश्रममा आएको र उनले आफ्नी आमालाई भारतस्थित आफ्नो घरमा लिएर गएको मानव सेवा आश्रम वीरगन्जका संस्थापक देवेश गुप्ताले बताए। मानव सेवा आश्रमको फेसबुक पेजमा राखिएको ती महिलाको भिडियो धेरै जनाले शेयर गरिदिएकै कारण उनको घर पत्ता लाग्न सकेको र परिवारसँग पुनर्मिलन गराएर उनको घर पठाउन सफल भएको गुप्ताले बताए।
"छात्रवृत्ति पाएका नेपाली विद्यार्थीलाई जापानी राजदूतले भने ऐतिहासिक अवसर पाउनुभएको छ, पढाइमा ध्यान दिनू","काठमाडौं : जापान सरकारले प्रदान गर्ने छात्रवृत्ति पाएका नेपाली विद्यार्थीहरूको बिदाइ गरिएको छ। नेपालस्थित जापानी राजदूत माएदा तोरुले शुक्रबार स्नातक, स्नातकोत्तर र विशेष तालिमका लागि छात्रवृत्ति पाएका नेपालीहरूको बिदाइ गरेका हुन्। जापानको शिक्षा, संस्कृति, खेलकुद, विज्ञान र प्रविधि मन्त्रालयले उक्त छात्रवृत्ति ६ जना नेपालीलाई प्रदान गरेको छ। जापानले दुई देशबीचको कूटनीतिक सम्बन्ध स्थापना भएको एक वर्षपछि सन् १९५७ देखि नेपाली विद्यार्थीहरू छात्रवृत्ति प्रदान गर्दै आएको छ। जापानी दूतावासका अनुसार स्नातकोत्तरका लागि तीन, स्नातकका लागि दुई र विशेष तालिमका लागि एक जनालाई यस वर्षका लागि छात्रवृत्ति प्रदान गरिएको छ। राजदूत माएदाले नेपाली विद्यार्थीहरूलाई ऐतिहासिक अवसरको सदुपयोग गर्न आग्रह गरेका थिए। उनले जापानी संस्कृतिका विभिन्न पक्षबारे ज्ञान प्राप्त गर्न र ऐतिहासिक अवसरलाई सदुपयोग गरेर पढाइमा ध्यान दिन आग्रह गरेका थिए। जापानबाट प्राप्त ज्ञान र अनुभवले नेपालको विकासमा योगदान पुर्याउन उनको आग्रह थियो। यसले नेपाल र जापान सम्बन्धलाई थप प्रगाढ बनाउने विश्वास पनि दिलाए।"
क्यासिनोमा झडप प्रकरण : अभिषेक गिरीका सहयोगी पक्राउ,"विराटनगर : आपराधिक पृष्ठभूमिका गुन्डानाइके अभिषेक गिरीसँग मिलेर अपराध धन्दा चलाउँदै आएका राजु श्रेष्ठलाई प्रहरीले पक्राउ गरेको छ। झापाको गौरादह घर भइ विराटनगरमा बस्दै आएका ३८ वर्षीय श्रेष्ठलाई पक्राउ गरेर अनुसन्धान एवं कारबाहीको दायरामा ल्याइएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। उनका अनुसार श्रेष्ठविरुद्ध अभद्र व्यवहार मुद्दा चलाउन म्याद थप गरेर अनुसन्धानको बाँकी प्रक्रिया अघि बढाइएको छ। श्रेष्ठ विराटनगरको रत्ना होटलमा रहेको सम्राट क्यासिनो रेखदेख गर्छन्। गत आइतबार राति क्यासिनोको विषयमा विवादास्पद छविका गिरीको समूहसँग अर्का विवादास्पद छविका किरण लामा र रोनाल कँडेलको कुटाकुट भएको थियो। क्यासिनो सञ्चालकको भूमिकामा रहेका ३८ वर्षीय श्रेष्ठसँग घटनापछि प्रहरीले क्यासिनोको सीसी क्यामेरा फुटेज मागेको थियो। तर, उनले प्रहरीलाई फुटेज दिएनन्। अनुसन्धानमा असहयोग गरेपछि प्रहरीले बुधबार बेलुका पक्राउ गरेको हो। डीएसपी जोशीका अनुसार गिरी र श्रेष्ठ एउटै मुद्दामा कैद भुक्तान गरी छुटेका व्यक्तिहरु हुन्। गिरीले २०७१ सालमा काठमाडौंमा व्यक्तिको अपहरण गर्दा श्रेष्ठ सहयोगी थिए। अच्युतप्रसाद रेग्मीलाई अपहरण गरी १० लाख फिरौती असुलेको आरोपमा २०७१ साल साउन तेस्रो साता गिरीसहित झापाका मिलन लिम्बू, राजु श्रेष्ठ, काठमाडौंकी शारदा सिलवाल भन्ने कवितादेवी शाक्य पक्राउ परेका थिए। अपहरण मुद्दामा गिरी र श्रेष्ठलाई ९ वर्ष कैदको फैसला भएको थियो। ९ वर्ष कैद भुक्तानपछि गिरी २०७९ चैत ६ गते कारागारबाट छुटेका थिए। जेलबाट छुट्नुअघि मोरङ कारागारमा चौकीदारको भूमिकामा रहेका गिरीले कारागारभित्रको रेखदेख गर्ने जिम्मा राजु श्रेष्ठलाई दिएका थिए। गिरी छुटेको केही महिनापछि श्रेष्ठ पनि कैद भुक्तान गरेर छुटे। त्यसपछि उनी गिरीको समूहमा सक्रिय छन्। गिरीको समूहले विभिन्न नाममा आतंक मच्याइरहेको गुनासो बढेको छ। प्रहरी स्रोतका अनुसार कारागार भित्रैबाटै विराटनगरमा विभिन्न गतिविधि चलाउँदा श्रेष्ठ गिरीको सहयोगी थिए। चौकीदार हुँदा कारगारका कैदीबन्दीलाई यातना दिएको, कुटपिट गरेको, रकम असुलेको तथा धम्क्याएर व्यापारीसँग रकम असुलेको आरोप गिरी र उनको समूहमाथि लागेको थियो। उनले कारागार भित्रबाटै मिटरब्याजको धन्दा पनि चलाउने गरेको आरोप थियो। पछिल्लो समय गिरीले सम्राट क्यासिनो हेर्ने जिम्मेवारी श्रेष्ठलाई दिएको पाइयो। क्यासिनोमा देखिने गरी अभिषेक गिरी छैनन्। श्रेष्ठलाई अगाडि सारेर धन्दा चलाइरहेको छ, प्रहरी स्रोतले भन्यो। गिरीकै सक्रियतामा क्यासिनोमा नेपालीले निर्वाध प्रवेश पाइरहेका छन्। त्यसमा प्रशासनदेखि स्थानीय सरकारसमेतको मिलेमतो रहेको आरोप लाग्ने गरेको छ। क्यासिनोमा नेपालीलाई प्रवेश निषेध छ। तर, निर्वाध रूपमा नेपाली छिरेर जुवा खेल्दा पनि नियन्त्रण गर्नुपर्ने निकाय मुकदर्शक भएर बसेका छन्। विराटनगरको रत्ना होटलमा रहेको सम्राट क्यासिनोमा चैत ३ गते आइतबार राति गिरीसँगको समूहसँग किरण लामा र रोनाल कँडेलको कुटाकुट भएको थियो। कुटाकुटमा गिरी सामान्य घाइते भए। कँडेल र लामा पनि घाइते भएका छन्। घटनाको भोलिपल्ट गिरीका भतिज निकेश गिरीले आफूमाथि हातपात भएको भन्दै कँडेल र लामाविरुद्ध जिल्ला प्रहरी कार्यालय मोरङमा निवेदन दिएका थिए। कँडेलको परिवारबाट समेत प्रहरीमा जाहेरी परेको छ। गिरीको समूहले मध्यरातमा घरमा जबरजस्ती प्रवेश गरी धम्की दिएको भन्दै उजुरी परेको हो। प्रहरीका अनुसार क्यासिनोको झगडापछि राति लामा र कँडेल भागेका थिए। तर, मध्यरातमा गिरीको समूह उनीहरुलाई खोज्दै दुवैको घरमा पुगेको थियो। घरमा नभेटेपछि जे पनि हुनसक्ने भन्दै धम्की दिएको भनेर कँडेलको परिवार प्रहरीसम्म पुगेको हो। अहिले प्रहरीले दुवै पक्षलाई खोजिरहेको बताएको छ। तर, आपराधिक पृष्ठभूमिका गुन्डानाइके गिरी खुलेआम हिँडडुल गरिरहेका छन्। लामा र कँडेल फरार छन्। लामा र कँडेल पनि आपराधिक पृष्ठभूमिका व्यक्तिहरु हुन्। गिरीलाई नेपाली कांग्रेसका नेतादेखि प्रहरी अधिकारीसम्मले संरक्षण गरिरहेको आरोप लाग्ने गरेको छ। घटना र परिस्थितिले पनि त्यस्तै देखाउँछ। अपराधमा संलग्न हुँदा र समाजमा आतंक मच्चाउँदासमेत उनलाई पक्राउ गरेर कारबाही गर्न स्थानीय प्रशासन हच्किएको छ। दुवै तर्फबाट उजुरी आएको छ। निवेदन दर्ता गरेर मान्छे खोज्दैछौं। प्रहरीले आफ्नो ढंगले अनुसन्धान गरिरहेको छ, डीएसपी जोशीले भने। अपहरण मुद्दामा कैद भुक्तानपछि कारागारबाट छुटेका गिरीले सामाजिक काममा सक्रिय भएको देखाएर आपराधिक राज चलाइरहेको सुरक्षा विश्लेषण छ। हरेक हिसाबले पनि उनको भूमिका विवादास्पद देखिन्छ। उनीसँग झडप गर्ने नेकपा (एमाले) जिल्ला सदस्य लामा र कांग्रेस तरुण दलमा आबद्ध कँडेलसमेत विवादास्पद छवि एवं आपराधिक पृष्ठभूमिका व्यक्तिहरु हुन्। एमालेको नवनिर्वाचित जिल्ला कमिटी सदस्य लामा मिटरब्याज र असुलीको धन्धामा संलग्न रहेको प्रहरी स्रोतले बतायो। एमाले नेताहरुको संरक्षणमा रहेका लामा जग्गाको कारोबार पनि गर्छन्। पटकपटक विवादमा आइरहने रोनाल कँडेल यसअघि विभिन्न अपराधमा ७ पटक पक्राउ परिसकेको रेकर्ड प्रहरीसँग छ।"
भन्सार छली गरी ल्याउँदै गरिएको अवैध सामान बरामद,"रौतहट : नेपालभारत सीमा क्षेत्र हुँदै अवैध रूपमा भन्सार छली गरी चोरी पैठारी गरिएका विभिन्न सामानहरू रौतहट प्रहरीले बरामद गरेको छ। जिल्ला प्रहरी कार्यालय र मातहतका सुरक्षाकर्मीहरूबाट खटिएको चेकिङ टोलीले विभिन्न स्थानमा सवारी साधनहरू रोकि चेकजाँच गर्ने क्रममा ती सामानहरू नियन्त्रणमा लिइएको हो। बरामद गरिएका सामग्रीहरूमा लत्ताकपडा, कस्मेटिक सामान, किराना सामग्रीसहित करिब १ लाख ३ हजार ३ सय रुपैयाँ बराबरको अवैध वस्तुहरू रहेका छन्। साथै भन्सार छली गरी ल्याइएका खसी २ वटा समेत नियन्त्रणमा लिइएको छ। बरामद गरिएका सामानहरूलाई आवश्यक कारबाहीका लागि गौर भन्सार कार्यालय बुझाइएको प्रहरीले जनाएको छ। सुरक्षा निकायहरूले सीमा क्षेत्रमा हुने अवैध सामान तस्करी रोक्न निगरानी अझ कडा बनाइएको बताएका छन्।"
"विभागका महानिर्देशकहरूलाई मुख्य सचिवको निर्देशन 'सकिँदैन, हुँदैन' भन्नेहरूले विकल्प खोज्नुस्","काठमाडौं : सरकारका मुख्य सचिव एकनारायण अर्यालले नेपाललाई ग्रे लिष्टबाट मुक्त गराउनका लागि तदारुकताका साथ काम गर्न विभिन्न विभागका महानिर्देशकहरूलाई निर्देशन दिएका छन्। विभागका महानिर्देशहरू सम्मिलित बैठकमा मुख्यसचिव अर्यालले 'सकिँदैन, हुँदैन'जस्ता जवाफ नदिन आग्रहसमेत गरे। 'सम्पत्ति शुद्धीकरण र आतंकवादी क्रियाकलापमा वित्तीय लगानी सम्बन्धमा दिइएको सुझावअनुसार नेपाललाई ग्रे लिष्टबाट मुक्त गराउनका लागि तुरुन्त सबै विभागका महानिर्देशकहरूले तदारुकताका साथ सम्बन्धित कसूरको प्रभावकारी अनुसन्धान, अभियोजन र कारबाहीको काम गर्नुहोस्,' मुख्यसचिवले दिइएको निर्देशनमा भनिएको छ। मुख्यसचिव अर्यालले अल्झाउने र झुलाउने प्रवृत्तिको अन्त्य गर्न पनि आग्रह गरे। नयाँ काम गर्न नरुचाउने, सकिँदैन र हुँदैन भन्ने रेडीमेट जवाफ, हुँदैछ र गर्दैछु, हेरौँला, गरौँला, भनौँला भन्नेजस्ता प्रचलित भाषाको प्रयोग गर्ने र काम अल्झाउने र झुलाउने प्रवृत्ति अन्त्य गर्न र कानुन सम्मत तोकिएको जिम्मेवारी पूरा गर्न नसक्ने भए जिम्मेवारीको विकल्प खोज्न उनको आग्रह थियो। त्यस्तै यसै आर्थिक वर्षमा राष्ट्रिय परिचय पत्रसँगको सेवा आबद्धतालाई सम्पन्न गर्न पनि मुख्य सचिव अर्यालले निर्देशन दिए। सरकारले प्रयोगमा ल्याएका राहदानी, रजिष्ट्रेशन, मालपोत, सवारीचालक अनुमतीपत्र, राष्ट्रिय परिचयपत्र, कर, आयात निर्यात, कम्पनी तथा उद्योग दर्ता ,विद्युय भुक्तानी, त्रिभुवन विश्वविधालय लगायतका शैक्षिक संस्थाहरूबाट जारी हुने ट्रान्सकिप्ट लगायतका चारित्रिक प्रमाणपत्र, घरबाटै पेन्सनको प्रयोजनका लागि जीवित रहेको विवरण अद्यावधिक गर्नेलगायत सेवाहरूलाई डिजिटल माध्यमबाट नागरिकमैत्री बनाउन पनि उनले निर्देशन दिएका थिए।"
भाइचारा बढाउन वीरगन्ज महानगरले गरायो मुस्लिम धर्मावलम्बीलाई संयुक्त इफ्तारी,"वीरगन्ज : इस्लाम धर्मावलम्बीको पवित्र पर्व रमजानको रोजा बसेका मुस्लिम धर्मावलम्बीका लागि शुक्रबार साँझ वीरगन्ज महानगरपालिकाले संयुक्त इफ्तारी समारोह आयोजना गरेको छ। वीरगन्ज१० आदर्शनगरस्थित पुरानो बसपार्कमा आयोजित संयुक्त इफ्तारी महानगरपालिकाका ३२ वटै वडाबाट गरी ३ हजारभन्दा बढी मुस्लिम धर्मावलम्बी सहभागी भए। संयुक्त इफ्तारीमा महानगरको ३२ वटै वडाका गरी करिब ३ हजार बढी मुस्लिम धर्मावलम्बी सहभागी भएको मेयर राजेशमान सिंहका जनसम्पर्क सल्लाहकार नवराज फुँयालले बताए। शुक्रबार साँझ आयोजना गरिएको इफ्तारीमा सहभागी मुस्लिम धर्मावलम्बीलाई महानगरपालिकाले विभिन्न परिकारका साथै जलपान ग्रहण पनि गराएको छ। इफ्तारी समारोहमा महानगरका उपमेयर इम्तियाज आलम, प्रमुख प्रशासकीय अधिकृत अरविन्दलाल कर्ण, विभिन्न वडाका वडाध्यक्ष, अन्य धर्मका अगुवा, महानगरपालिकाका कर्मचारी लगायतको पनि सहभागिता थियो।"
"रौतहटमा एसइई परीक्षामा मोबाइल र स्मार्टवाच बरामद, २ गार्ड निलम्बित",रौतहट : माध्यमिक शिक्षा परीक्षाको दोस्रो दिन पनि रौतहटमा एसइई परीक्षामा मोबाइल र स्मार्टवाच बरामद गरिएको छ। दुई जना गार्डलाई निलम्बित गरिएको छ। रौतहटका विभिन्न परीक्षा केन्द्रहरूमा परीक्षार्थीहरूले मोबाइल फोन तथा अन्य इलेक्ट्रोनिक उपकरण प्रयोग गरेर चिट चोर्न खोजेको पाइएपछि कारबाही गरिएको छ। जिल्ला प्रहरी कार्यालयका अनुसार चेकजाँचका क्रममा ३४० वटा मोबाइल र २ वटा स्मार्ट वाच बरामद गरिएको छ। परीक्षाको मर्यादा कायम राख्न ती उपकरणहरू नियन्त्रणमा लिइएको प्रहरीले जनाएको छ। त्यसैगरी परीक्षार्थीलाई सहयोग गर्ने अभियोगमा २ जना परीक्षा केन्द्रका गार्डलाई निलम्बन गरिएको छ। परीक्षाको मर्यादा भंग गरेकोले परीक्षा अवधीभरका लागि उनीहरूलाई निलम्बित गरिएको हो। प्रहरीले यस्ता कार्य गर्ने जो कोहीलाई पनि कानुनी कारबाही गरिने चेतावनी दिएको छ।
"बाराढल्केबर खण्ड निर्माण सम्पन्न, विद्युत् आपूर्ति थप सहज हुने","काठमाडौं : देशभित्रको विद्युत प्रसारण प्रणाली सुदृढीकरण तथा विश्वसनीय बनाउन र नेपालभारतबीचको विद्युत् व्यापार विस्तारका लागि निर्माणाधीन हेटौंडाढल्केबरइनरुवा ४०० केभी प्रसारण लाइन आयोजनाअन्तर्गत ढल्केबरबारा खण्ड निर्माण सम्पन्न भएको छ। धनुषाको ढल्केबर सबस्टेसनदेखि पश्चिमतर्फ पर्ने महोत्तरी, सर्लाही, रौतहट हुँदै बारा र मकवानपुरको सिमानामा पर्ने सरस्वती डाँडासम्मको १०० किलोमिटर प्रसारण लाइन निर्माण सम्पन्न भएको हो। ढल्केबरबाट पूर्वतर्फ पर्ने सुनसरीको भोक्राहा नरसिंह गाउँपालिका४ स्थित इनरुवा सबस्टेसम्मको १५४ किलोमिटर ४०० केभी डबल सर्किट प्रसारण लाइन निर्माण सम्पन्न भई गत असारबाट सञ्चालनमा आइसकेको छ। ढल्केबरबाट पश्चिमतर्फको विद्युत् प्रवाहलाई थप सहज बनाउन रौतहटको चन्द्रनिगाहपुर (चपुर) बजार नजिक रहेको जङ्गलसम्मको करिब ६० किलोमिटर ४०० केभी प्रसारण लाइनको एउटा सर्किटलाई १३२ केभीमा सञ्चालनमा (चार्ज) ल्याइएको छ। हाल चालू रहेको पूर्वपश्चिम १३२ केभी प्रसारण लाइनलाई उक्त स्थानमा ट्यापिङ गरी बिहीबार नेपाल विद्युत प्राधिकरणका कार्यकारी निर्देशक कुलमान घिसिङको उपस्थितिमा ४०० केभी प्रसारण लाइनलाई १३२ केभीमा चार्ज गरिएको हो। प्राधिकरणका कार्यकारी निर्देशक घिसिङले ढल्केबरबाट पश्चिमतर्फ र पश्चिमबाट ढल्केबरतर्फ विद्युत् पठाउन हाल रहेको पूर्वाधार संरचनाको बाधा हटाउन निर्माण सम्पन्न भएको ४०० केभीलाई १३२ केभीमा चार्ज गरिएको बताए। हिउँदयाममा हाल देखिएको ऊर्जा अभावलाई समाधान गर्न ढल्केबरमुजफ्फरपुर अन्तरदेशीय प्रसारण लाइनबाट दिउँसो थप विद्युत् भारतबाट आयात गर्न सकिन्छ। यसबाट कुलेखानी जलाशय, माथिल्लो तामाकोशी, कालीगण्डकी, मर्स्याङ्दी, मध्यमर्स्याङ्दी जस्ता अर्धजलाशययुक्त आयोजनाको पानी दिउँसो जम्मा गरी साँझको पिक र राती चलाउन सकिन्छ। यसबाट ढल्केबरबाट पश्चिमतर्फको विद्युत् आपूर्ति व्यवस्थापनमा थप सहज हुनेछ, घिसिङले भने। वर्षायाम सुरु भएपछि देशभित्र खपत गरी अतिरिक्त भएको विद्युत् पश्चिमबाट ढल्केबरतर्फ प्रवाह गरी भारतमा हुने विद्युत् निर्यातको परिमाण बढाउन सकिन्छ। साथै हाल चालू रहेको १३२ केभी प्रसारण लाइनको कन्डक्टर फेरेर क्षमता बढाउने काम अगाडि बढाउन सहज भएको छ। प्राधिकरणले मकवानपुरको हेटौंडादेखि ढल्केबरसम्मको १३२ केभी डबल सर्किट प्रसारण लाइनको स्तरोन्नति (तार फेर्ने)को काम गरिरहेको छ। पूर्वपश्चिम १३२ केभी डबल सर्किट प्रसारण लाइनको क्षमतावृद्धि गर्न हेटौंडादेखि ढल्केबर सबस्टेसनसम्मको करिब १३६ किलोमिटर खण्डमा पर्ने कम क्षमताको पुरानो तारलाई बदलेर उच्च क्षमताको नयाँ तार राख्न लागेको हो। यसमध्ये हेटौंडाबाट बाराको पिलुवा सबस्टेसनसम्मको दुबै सर्किटको तार पर्ने काम सम्पन्न भइसकेको छ। ढल्केबरबाट सर्लाहीको लालबन्दीसम्मको एउटा सर्किटको काम सम्पन्न भएको छ। स्थानीयको अवरोधका कारण लालबन्दीभन्दा अगाडि तार फेर्ने काम रोकिएको छ। तार फेर्न लाइन बन्द (सट डाउन) गर्नुपर्ने र यसले गर्दा त्यस क्षेत्रको विद्युत् आपूर्ति नै प्रभावित हुने भएकाले काम अगाडि बढ्न सकेको थिएन। अब ४०० केभीलाई १३२ केभीमा चार्ज गरिएकाले उक्त लाइनबाट विद्युत प्रवाह गरी तार फेर्ने काम अगाडि बढाउन सकिने भएको हो। अहिले पुरानो १३२ केभी प्रसारण लाइनबाट करिब २ सय मेगावाट विद्युत् प्रवाह हुँदै आएकोमा कन्डक्टर बदलेपछि क्षमता वृद्धि भई करिब ४ सय मेगावाट प्रवाह हुन्छ। यसबाट त्यस क्षेत्रमा विद्युत् आपूर्तिमा सुधार हुने, पश्चिम क्षेत्रमा उत्पादित विद्युतलाई पूर्वतर्फ थप प्रवाह गर्न सकिने र देशभित्र खपत गरी बढी भएको विद्युतलाई ढल्केबर सबस्टेसनमार्फत भारततर्फ निर्यात गर्न सकिन्छ। मकवानपुरको हेटौंडा उपमहानगरपालिका११ स्थित थानाभर्याङस्थित हेटौंडा सबस्टेसनबाट इनरुवा सबस्टेसम्मको २ सय ८८ किलोमिटर ४०० केभी प्रसारण लाइनलाई दुई खण्डमा विभाजन गरी निर्माण सुरु गरिएको थियो। प्रसारण लाइनलाई हेटौंडाढल्केबर १३४ किलोमिटर र ढल्केबरइनरुवा १५४ किलोमिटरलाई दुई खण्डमा विभाजन गरिएको छ। यसमध्ये ढल्केबरइनरुवा खण्ड निर्माण सम्पन्न भई सञ्चालनमा आइसकेको छ। हेटौंडाढल्केबर खण्ड निर्माणाधीन छ। यस खण्डअन्तर्गत हेटौंडा उपमहानगरपालिका वडाहरू १५, १६ तथा १७ स्थिति हटिया क्षेत्रका केही स्थानीयले प्रसारण लाइनको रुट सार्न माग गर्दै करिब ८ वर्षदेखि निर्माणमा अवरोध गरिरहेका छन्। हटिया क्षेत्रमा १६ वटा र हेटौँडा११ स्थित थानाभर्याङमा २ वटा गरी १८ वटा टावर निर्माण गर्न बाँकी छन्। बाँकी २ वटा टावर निर्माणाधीन छन्। आयोजना नेपाल सरकार तथा प्राधिकरणको लगानी र विश्व बैकको सहुलियतपूर्ण ऋणमा नेपालभारत विद्युत प्रसारण तथा व्यापार परियोजना अन्तर्गत सुरु गरिएको हो। विश्व बैंकको ऋण अवधि सकिएपछि बाँकी काम हाल सरकार र प्राधिकरणको लगानीमा भइरहेको छ।"
"सुनको मूल्य घट्यो, तोलाको कति पुग्यो?","काठमाडौं : आज नेपाली बजारमा सुन तथा चाँदीको मूल्य घटेको छ। सुनको मूल्य प्रतितोला एक हजार र चाँदीको ३५ रुपैयाँले घटेको हो । बिहीबार प्रतितोला एक लाख ७६ हजारमा कारोबार भएको सुन आज प्रतितोला एक लाख ७५ हजारमा खरिदबिक्री भइरहेको नेपाल सुनचाँदी व्यवसायी महासङ्घले जनाएको छ । यस्तै, आज चाँदी प्रतितोला एक हजार नौ सय ९५ मा खरिदबिक्री भइरहेको छ। आज अन्तरराष्ट्रिय बजारमा सुन प्रतिऔँस तीन हजार २७ अमेरिकी डलर हाराहारीमा कारोबार भइरहेको छ ।"
"सार्वजनिक लेखा समितिमा परेका उजुरीको छानविन गर्न उपसमिति गठन, को को भए संयोजक ?","काठमाडौं : प्रतिनिधिसभाअन्तर्गतको सार्वजनिक लेखा समितिले उजुरी छानविन गर्न विभिन्न उपसमिति गठन गरेको छ । सिंहदरबारमा शुक्रबार बसेका समिति बैठकले समितिमा परेका सय उजुरीमध्ये ४८ वटा उजुरीह रू छानविनका लागि उपसमिति बनाएको हो । समितिले ४८ वटा उजुरी छानबिन गरी १५ दिनभित्र निष्कर्षमा पुर्याउने निर्णय समेत गरेको छ । बैठकले टेलिकम,दूरसञ्चार र टेलिभिजनसम्बन्धी उजुरी हेर्न मनिष झा नेतृत्वमा उपसमिति गठन गरेको छ । सो उपसमितिको सदस्यमा अच्युत मैनाली र अर्जुननरसिंह केसी सदस्य रहेका छन् । त्यस्तै अर्थ मन्त्रालय, गैरकानुनी बीमा, मोबाइल बैंकिङ र एमसीसी सम्बद्ध उजुरीका सम्बन्धमा छानबिन गर्न गोकुल बाँस्कोटा नेतृत्वको उपसमिति गठन गरिएको छ । सो उपसमितिको सदस्यमा रामकृष्ण यादव र अमेरश कुमार सिंह सदस्य छन् । त्यस्तै त्यस्तै,संस्कृति पर्यटन र परराष्ट्र मन्त्रालय सम्बद्ध उजुरीका लागि लेखनाथ दाहाल, विद्युत प्राधिकरण तथा सहरी विकास मन्त्रालयसम्बद्ध उजुरीको छानविनका लागि प्रेम आलेका साथै सहकारी, वैदेशिक रोजगार तथा धितोपत्र सम्बन्धी उजुरी छानबिन गर्न सञ्जय गौतमको संयोजकत्वमा उपसमिति गठन गरिएको समिति सभापति ऋषिकेश पोखरेलले जानकारी दए। त्यस्तै खेलकुद, नेपाल स्काउट र गैरकानुनी सरकारी जग्गासम्बन्धी उजुरी छानबिनका लागि देवप्रसाद तिमल्सिनाको संयोजकत्वमा हरि ढकाल र राजेन्द्र लिङदेन सदस्य रहेको उपसमिति बनाइएको छ । त्यस्तै, स्वास्थ्य मन्त्रालय, क्रसर र केन्द्रीय अनुसन्धान व्युरोसम्बन्धी उजुरी छानबिनका लागि तारा लामाको संयोजकत्वमा जनार्दन शर्मा र अशिम शाह सदस्य रहेको उपसमिति गठन गरिएको छ । बैठकले भैरहवा र पोखरा अन्तराष्ट्रिय बिमानस्थलका विषयमा अध्ययन गर्न बनाइएको उपसमितिलाई १५ दिनभित्र प्रतिवेदन पेश गर्न निर्देशन दिइएको सभापति पोखरेलले बताए।"
प्रधानमन्त्री कपमा आर्मीको छैटौं जित,"काठमाडौं : प्रधानमन्त्री कप पुरुष राष्ट्रिय प्रतियोगितामा गण्डकी प्रदेशले त्रिभुवन आर्मी क्लबले छैटौं जित दर्ता गरेको छ। गण्डकी प्रदेशलाई ६ विकेटले हराउँदै आर्मीले फाइनल होडमा आफ्नो कदम जारी राखेको हो। लमहीस्थित देउखुरी क्रिकेट मैदानमा टस हारेर ब्याटिङ गरेको गण्डकीले दिएको ११७ रनको मध्यम लक्ष्य आर्मीले २६५ ओभरमा ४ विकेट गुमाउँदै पूरा गर्यो। आर्मीका लागि ओपनर तृतराज दासले सर्वाधिक ३७ रन बनाए। उनले ६८ बलमा ३ चौका प्रहार गरे। इम्रान शेखले १२ र भिम सार्कीले १४ रन बनाए। वसिर अहमद ३२ रन र सोमपाल कामी १० रनमा अविजित रहे। गण्डकीका लागि कप्तान विपिन खत्री, सुवास भण्डारी र सुदिप अर्यालले समान ११ विकेट लिए। त्यसअघि पहिलो इनिङ्समा ब्याटिङ गरेको गण्डकी ३०३ ओभरमा ११६ रन बनाउँदै अलआउट भएको थियो। गण्डकीका लागि ओपनर अर्जुन कुमालले सर्वाधिक ३३ रन बनाए। उनले ४९ बलमा ४ चौका प्रहार गरे। दिपक डुम्रेले १९, कमल परियारले १७ र कप्तान विपिन खत्रीले १५ रन बनाए। अन्य कुनै पनि ब्याटरले दोहोरो अंकमा रन बनाउन सकेनन्। त्रिभुवन आर्मीका लागि बलिङमा साहब आलमले सर्वाधिक ५ विकेट लिए। नरेन साउद र कुशल मल्लले समान २२ विकेट लिए। गण्डकीले सातौं खेलमा पराजित हुँदै प्रतियोगिताको छैटौं हार बेहोर्यो। गण्डकीले हालसम्म एक मात्र जित निकालेको छ।"
कर्णाली भित्रिने नाकामा अब डिजिटल निगरानी,"सुर्खेत : कर्णाली भित्रिने मुख्य नाकामा डिजिटल प्रविधि जडान गरिएको छ। यो प्रविधिबाट अब अन्यत्रबाट भित्रिने र कर्णालीबाट बाहिरिने सवारी साधनको निगरानी हुनेछ। सडक यात्रालाई सुरक्षित बनाउन र कर्णालीमा सम्भावित अपराध रोक्न नाकामा स्वचालित प्रविधि जडान गरिएको हो। पहिलो चरणमा कर्णाली भित्रिने मुख्य नाका बबईमा यो प्रविधि जडान भएको छ। बबई कर्णाली र लुम्बिनी प्रदेशको सिमाना जोडिएको नाका हो। डिजिटल प्रविधिमा आधारित स्वचालित नम्बर प्लेट पहिचान जडान भएपछि अब प्रहरीलाई अपराधको अनुसन्धान गर्न सजिलो हुनेछ। यस्तै चालकलाई पनि प्रहरीको चेक पोष्टमा लामो समयसम्म गाडी रोक्नुपर्ने र इन्ट्री गर्नुपर्ने बाध्यता अन्त्य भएको छ। यो प्रविधिले नाकाबाट भित्रिने र बाहिरिने गाडीको संख्या, नम्बर प्लेट, गाडीको रंग र गाडी गुडेको समय स्वचालित रुपमा रेकर्ड गर्दछ। यसकारण पनि अबदेखि प्रहरीले सडकमै रहेर गाडीको निगरानी, इन्ट्री र सोधपुछ गर्नुपर्ने बाध्यता हटेको हो। स्वचालित प्रविधि जडान भएको बबई कर्णाली भित्रिने मुख्य नाका हो। यो नाकाबाट दैनिक सयौं सवारी आउजाउ गर्दछन्। हालसम्म यो नाकामा प्रहरीले चेक पोष्ट स्थापना गरेर गाडीको निगरानी गर्दै आएको थियो। चेक पोष्टमा लामो समयसम्म गाडी रोक्नुपर्ने, लाइन लागेर इन्ट्री गर्नुपर्ने र प्रहरीले अनावश्यक दुःख दिने गरेको गुनासो चालक तथा यात्रुको थियो। यही गुनासो सम्बोधन गर्न प्रदेश सरकारले नाकामा स्वचालित क्यामेरासहितको प्रविधि जडान गरेको छ। अबदेखि यही प्रविधिमार्फत मुख्य नाकामा हुने गतिविधिलाई आन्तरिक मामिला तथा कानुन मन्त्रालय, प्रदेश प्रहरी कार्यालय र जिल्ला प्रहरी कार्यालय सुर्खेतबाट निगरानी गरिने छ। आन्तरिक मामिला तथा कानुन मन्त्रालयका अनुसार यो प्रविधि जडान गर्न १० लाख रुपैयाँ खर्च भएको छ। मन्त्रालयका सचिव पुष्पराज शाहीले भने,यो स्वचालित प्रविधि हो, यसले नाकाबाट भित्रिने र बाहिरिने गाडीको डिजिटल रुपमै रेकर्ड राख्छ। अपराध नियन्त्रण गर्न र रेकर्ड भएको तथ्याकंबाट घटनाको अनुसन्धानमा पनि सहज हुनेछ। अब चेक पोष्टमा प्रहरी र चालकबीच हुने विवाद पनि रोकिने भन्दै उनले समय बचत हुने बताए। उनका अनुसार अब प्रहरीलाई सडकमै उभिएर चेकजाँच गर्नुपर्ने बाध्यता हुनेछैन। कर्णाली प्रदेश प्रहरी कार्यालय सुर्खेतका प्रहरी वरिष्ठ उपरीक्षक शिवकुमार श्रेष्ठले अब प्रहरीले गाडीमा चेकजाँच गरेर समय खेर नफाल्ने बताए। उनले भने,अब नाकामा प्रहरीले गाडी रोकेर लाइन लगाउँदैन, बारम्बार चेकजाँच गरेर समय पनि बर्बाद गरिने छैन। नाकामा हुने घटनाका सबै विवरण डिजिटल रुपमै रेकर्ड हुनेछन्, हामीलाई आएको सुराकी र शंकास्पद गाडीलाई मात्र रोकेर चेकजाँच गर्नेछौं। उनले अब नाकामा गाडी रोकेर इन्ट्री पनि नगरिने बताए। बरु डिजिटल निगरानीलाई प्रभावकारी बनाइने र गल्ती देखिएमा रेकर्डका आधारमा कारबाही गरिने उनको भनाइ छ। उनका अनुसार रातको समयमा पनि यो प्रविधिले गाडीको निगरानी र रेकर्ड राख्नेछ। डिजिटल निगरानीको शुक्रबार शुभारम्भ गर्दै मुख्यमन्त्री यामलाल कँडेलले कर्णालीलाई डिजिटल प्रदेशको रुपमा विकास गर्न लागिएको बताए। उनले भने,यो सुरुवात हो, अब प्रदेशका सबै नाकामा डिजिटल प्रविधि जडान गर्नेछौं। सडक यात्रालाई व्यवस्थित र सहज बनाउन हरेक जिल्लाका चेक पोष्ट डिजिटल प्रविधिमा आधारित हुनेछन्, यसले प्रदेशलाई सुरक्षित र व्यवस्थित बनाउन सहयोग पुग्नेछ। नाकामा स्वचालित प्रविधि जडान भएपछि यातायात व्यवसायी पनि उत्साहित भएका छन्। यातायात व्यवसायी राष्ट्रिय महासंघ कर्णाली प्रदेशका अध्यक्ष रमेश सापकोटाले अब सडकमा गाडी रोकेर इन्ट्री गर्नुपर्ने बाध्यता अन्त्य भएको बताए। उनले भने,यो प्रविधि प्रदेशका सबै नाका र जिल्लामा जडान हुनुपर्छ, यसबाट सडक यात्रा सुरक्षित र व्यवस्थित हुनेछ। चेकजाँचका नाममा प्रहरी र यातायात व्यवसायीबीच हुने विवादलाई पनि यो प्रविधिले रोक्ने उनको भनाइ छ।"
मध्यपुर थिमिलाई उत्कृष्ट नगरपालिका पुरस्कार,"भक्तपुर : मध्यपुर थिमि नगरपालिकाले उत्कृष्ट नगरपालिका पुरस्कार प्राप्त गरेको छ। बिहीबार नेपाल नगरपालिका संघको ३२ औं वार्षिक उत्सवको अवसरमा सांस्कृतिक, वातावरण र पर्यटकीय क्षेत्रमा उल्लेखनीय कार्यसम्पादन गरेको आधारमा उत्कृष्ट नगरपालिका पुरस्कारबाट मध्यपुर थिमि पुरस्कृत भएको हो। प्रधानमन्त्री केपी शर्मा ओलीले नगरपालिकालाई पुरस्कृत गरेका थिए। नगरपालिका प्रमुख सुरेन्द्र श्रेष्ठ र प्रमुख प्रशासकीय अधिकृत राम बहादुर केसीलाई पुरस्कार दिइएको थियो। नगरपालिकालाई हस्तान्तरण गरिएको उक्त कदर पत्रमा नगरपालिकाले आर्थिक वर्ष २०८०२०८१ मा वातावरण, संस्कृति र पर्यटकीय क्षेत्रमा उल्लेखनीय कार्य गरेको उल्लेख छ। पुरस्कार पाए पछि नगर प्रमुख सुरेन्द्र सरेस्थले नगरपालिकाले स्थानीय बासिन्दाको साथ सहयोगबाट नगरभित्र रहेका विभिन्न मूर्त अमूर्त सम्पदाहरूलाई प्रवर्द्धन गर्ने उद्देश्यका साथ गरिएका विभिन्न प्रयासहरूको उच्च मूल्याङ्कन भएको जनाउँदै पुरस्कार प्राप्त गर्दा हौसला बढेको बताए। आउँदो वर्षहरूमा सम्पदा र संस्कृतिलाई ध्यानमा राखी कार्य गर्ने रणनीति नगरपालिकाले लिएको बताए। उनका अनुसार पर्यटन बढाउनका लागि यही चैत २७ गते मध्यपुर थिमीको नगदेशमा धिमेबाजा प्रतियोगिता आयोजना हुँदैछ।"
एपीएफको चौथो जित,"काठमाडौं : प्रधानमन्त्री कप पुरुष राष्ट्रिय प्रतियोगितामा विभागीय टोली एपीएफले चौथो जित दर्ता गरेको छ। सुदूरपश्चिम प्रदेशलाई ३ विकेटले हराउँदै एपीएफ अंक तालिकाको तेस्रो स्थानमा उक्लिएको छ। सिद्धार्थनगरस्थित सिद्धार्थ रंगशालामा टस जित्दै पहिले ब्याटिङ गरेको सुदूरले १९१ रन बनाएको थियो। १९२ रनको विजयी लक्ष्य पछ्याएको एपीएफले ३६३ ओभरमा ७ विकेट गुमाउँदै लक्ष्य पूरा गर्यो। एपीएफका लागि सन्दीप जोराले सर्वाधिक ५१ रनको अर्धशतकीय पारी खेले। उनले ६८ बलमा ५ चौका प्रहार गरेका हुन्। ओपनरद्वय लोकेश बम र आसिफ शेखले क्रमशः १९ र ३२ रन बनाउँदै पेभेलियन फर्किएका थिए। कप्तान रोहित पौडेल १४ रनमा रनआउट भए। दिपक बोहोराले १६ र सुमित महर्जनले १२ रन बनाए। भुवन कार्की १४ र कमल सिंह ऐरी २ रनमा अविजित रहे। सुदूरका लागि बलिङमा शेर मल्ल, विकास आग्री र नारायण जोशीले समान २२ विकेट लिए। त्यसअघि ब्याटिङ गरेको सुदूरपश्चिम प्रदेशले ४८५ ओभरमा १९१ रन बनाउँदै अलआउट भएको हो। सुदूरपश्चिम प्रदेशका लागि निश्चल क्षेत्रीले सर्वाधिक ५७ रन बनाए। उनले ९२ बलमा ८ चौका र १ छक्का प्रहार गरे। ओपनर प्रकाश पाण्डेले ४२, किरण ठगुन्नाले १२, सुनिल चन्दले १०, शेर मल्लले ११ हेमन्त धामीले १० रन बनाए। सूर्य श्रेष्ठ ३ रनमा अविजित रहे। एपीएफका लागि बलिङमा अमर सिंह रौतेला र कप्तान रोहित पौडेलले समान ३३ विकेट लिए। भुवन कार्कीले २ र अभिषेक गौतमले १ विकेट लिए। सुदूरपश्चिमको यो पाँचौं हार हो। सात खेल खेलेको सुदूरले २ जित दर्ता गरेको छ।"
जनमतसँग पार्टी एकीकरण गर्ने एजेन्डासहित नागरिक उन्मुक्तिको बैठक सुरू,"काठमाडौं : नागरिक उन्मुक्ति पार्टीको केन्द्रीय कार्यसमिति बैठक शुक्रबारबाट काठमाडौंमा सुरु भएको छ। सिके राउत नेतृत्वको जनमत पार्टीसँग एकताका लागि औपचारिक निर्णय गर्न नागरिक उन्मुक्ति पार्टीको केन्द्रीय कार्यसमिति बैठक बसेको हो। दुई दिनसम्म चल्ने बैठकमा पार्टी एकताका विषयमा सदस्यहरूलाई औपचारिकरूपमा जानकारी गराउँदै सुझाव लिइने पार्टी वरिष्ठ उपाध्यक्ष एवं प्रवक्ता दामोदर पण्डितले जानकारी दिए। बैठकले जनमत पार्टीसँग एकताका लागि औपचारिक निर्णय गर्ने उनले बताए। उनले केन्द्रीय कार्यसमिति बैठकपछि जनमत पार्टीसँग पार्टी एकता हुने र यसमा कुनै आशंका नरहेको धारणा राखे। बैठकमा सबै केन्द्रीय सदस्यहरू, पार्टीबाट निर्वाचित संघ र प्रदेशका उम्मेदवार पालिकाका प्रमुख र उप प्रमुखहरू, प्रथम महाधिवेशनबाट निर्वाचित सम्पूर्ण केन्द्रीय सदस्यहरू, संस्थापक केन्द्रीय सदस्यहरूसमेत उपस्थित छन्।"
२०८४ सम्म म प्रधानमन्त्री बन्ने रेसमा छैन : प्रचण्ड,"पर्सा : नेकपा माओवादी केन्द्रका अध्यक्ष पुष्पकमल दाहाल प्रचण्ड ले आफू हाल प्रधानमन्त्रीको दौडमा नरहेको स्पष्ट पारेका छन्। नेकपा माओवादी केन्द्रद्वारा सञ्चालित तराईमधेस जागरण अभियानमा सहभागी हुन वीरगञ्ज आएका अध्यक्ष प्रचण्डले प्रेस सेन्टर नेपाल,पर्साले आयोजना गरेको पत्रकार सम्मेलनमा २०८४ सम्म प्रधानमन्त्री बन्ने होडमा आफू नरहेको धारणा राखे। उनले सरकारमा हुँदा एक कुरा र सरकार बाहिर हुँदा अर्कै कुरा गर्ने आरोप माओवादीलाई उपयुक्त नहुने बताए । सरकारमा रहँदा भ्रष्टाचारविरुद्ध जेहाद नै छेडिएको भन्दै उनले मिटरब्याज पीडितका पक्षमा ऐन निर्माणदेखि नागरिकताविहीन युवाहरूका समस्यामा मलमपट्टी लगाउने काम सरकारमा रहँदा गरिएको स्पष्ट पारे। आर्थिक विकासको गति दिन र सुशासन कायम गर्न सरकार बाहिर हुँदा पनि निरन्तर आवाज उठाइरहेको उल्लेख गर्दै अध्यक्ष प्रचण्डले भने,'सरकारमा हुँदा वा सरकार बाहिर,माओवादी एउटै हो।' अध्यक्ष प्रचण्डले ओली नेतृत्वको सरकारले भ्रष्टाचार र वेथिति प्रोत्साहन गरेको आरोप लगाउँदै राम्रा काम गर्नेहरूलाई हतोत्साहित गरेको टिप्पणी गरे। यसअघि आयोजित नागरिक संवाद कार्यक्रममा अध्यक्ष प्रचण्डले वीरगञ्जको विकाससँगै देशभर देखिएका स्वास्थ्य,शिक्षा, पूर्वाधार र सुशासनका सवालमा जनताको साथ आवश्यक रहेको उल्लेख गर्दै जागरण अभियान जनसम्पर्कको उद्देश्यले अघि बढाइएको बताए। संविधान निर्माणको क्रममा नै दश वर्षभित्र संविधानको समीक्षा र परिमार्जन गर्ने विषय प्रष्ट पारिएको उल्लेख गर्दै अध्यक्ष प्रचण्डले अब त्यो समयावधि पूरा हुन लागेको भन्दै संविधानको समीक्षा र परिमार्जन आवश्यक रहेको धारणा राखे। त्यसका लागि जनताको साथ अपरिहार्य भएकाले पार्टीले हुलाकी सडक केन्द्रित तराईमधेस जागरण अभियान थालेको र चाँडै मध्यपहाडी लोकमार्ग केन्द्रित अभियान सुरु गरिने जानकारी दिनुभयो। कार्यक्रममा नागरिक समाजका प्रतिनिधि तथा विभिन्न संघसंस्थाका प्रतिनिधिहरुले आफ्ना समस्या र सुझाव राखेका थिए। त्यस्तै,नेकपा माओवादी केन्द्रका केन्द्रीय पदाधिकारी, मधेस प्रदेशका केन्द्रीय सदस्य, जिल्ला इञ्चार्ज, विभिन्न तहका नेता, कार्यकर्ता तथा सञ्चारकर्मीहरूको उपस्थिति रहेको थियो। त्यसअघि आज बिहान अध्यक्ष प्रचण्डले वीरगञ्जका विभिन्न स्थानमा मर्निङ वाक गर्दै स्थानीय जनतासँग भेटघाट गरेका थियो। उनीसहितको टोलीले गण्डक बहुअरीबाट मर्निङ वाक सुरु गरी घण्टाघर, मकालु चोक, आदर्शनगर चोक, घडिअर्वा पोखरी, माईस्थान चोक हुँदै विभिन्न स्थानको अवलोकन र स्थानीयसँग संवाद गरेका थिए। सो अवसरमा वीरगञ्ज महानगरपालिका प्रमुख राजेशमान सिंहले अध्यक्ष प्रचण्डलाई स्वागत गर्दै वीरगञ्जका समस्या र आवश्यकताबारे जानकारी गराएका थिए।"
मन्त्री यादवको दावी : आगामी एक वर्षमा ५७ प्रतिशत जनतालाई स्वच्छ खानेपानी उपलब्ध गराउँछौं,काठमाडौं : खानेपानीमन्त्री प्रदीप यादवले अवको एक वर्षभित्र देशका ५७ प्रतिशत जनतामा स्वच्छ खानेपानी पुराउने लक्ष्य लिइएको बताएका छन्। शुक्रबार राष्ट्रियसभा बैठकमा सांसदहरूले उठाएका प्रश्नको जवाफ दिँदै मन्त्री यादवले अहिले २७ प्रतिशतमा स्वच्छ खानेपानी पुराउन सफल भएको भन्दै आगामी एक वर्षभित्रमा ५७ प्रतिशत जनतामा स्वच्छ खानेपानी पुराउने लक्ष्य लिइएको बताएका हुन् । उनले यसका लागि ६ अर्ब रुपैयाँ आवश्यक पर्ने भएकाले आगामी आर्थिक वर्षको बजेटमा स्वच्छ खानेपानीका लागि विशेष व्यवस्था मिलाउने जानकारी दिए । मन्त्री यादवले तराई मधेशमा सुख्खा मौसममा देखिने खानेपानी समस्या समाधान गर्नका लागि डिप ट्युवेलमार्फत् खानेपानी आपूर्ति बनाउने योजना कार्यान्वयनमा रहेको बताए । यसका लागि सम्बन्धित खानेपानी आयोजना कार्यालयहरूबाट डिप ट्युवेल निर्माणको कार्य अघि बढेको उनको भनाइ छ । उनले मकवानपुरको राप्ती खोलाका साथै सुनकोशी डाइभरर्सनबाट समेत खानेपानीको आपूर्ति गर्नका लागि डिजाइनको प्रक्रिया अघि बढेको उल्लेख गरे। उनले झापादेखि महेन्द्रनगरसम्मका अधिकांशका जिल्लामा २०० भन्दा बढि खानेपानी ट्याङ्की बनेर तयार भएपनि सञ्चालनमा आउन नसकेको भन्दै मन्त्रालयले सहजीकरण गरेर त्यसलाई सञ्चालनमा ल्याइने बताए । उनले देशभर नै खानेपानीको समस्या दिर्घकालीन रुपमा समाधान गर्न मुहानको संरक्षण गर्दै लाने र खानेपानीका विषयमा राजनीतिकरण हुन नदिने स्पष्ट पारे।
उच्च पुगेका लामिछानेले भने सरकारको लाज छोप्न अदालत धाइरहेको छु,काठमाडौं : रास्वपा सभापति रवि लामिछानेले काठमाडौं जिल्ला अदालतको आदेशविरुद्ध उच्च अदालत पाटनमा निवेदन दर्ता गराएका छन्। काठमाडौंको स्वर्णलक्ष्मी सहकारीको बचत अपचलनसँग सम्बन्धित मुद्दामा माघ ३ गते काठमाडौं जिल्ला अदालतका न्यायाधीश माधवप्रसाद अधिकारीले ६० लाख रुपैयाँ धरौटी लिएर थुनामुक्त गर्ने आदेश दिएको थियो। फौजदारी कार्यविधि संहिताको दफा ६८ बमोजिम धरौटी माग गरिएकोमा चित्त नबुझी सो बेरितको आदेश बदर गरी दफा ६९ बमोजिम साधारण तारेखमा बसी मुद्दा पुर्पक्ष गरी पाऊँ भनि लामिछानेले दफा ७३ बमोजिम उच्च अदालतमा निवेदन दर्ता गराएका हुन्। लामिछाने उच्च जाने जानकारीपछि रास्वपा कार्यकर्ताहरू अदालत बाहिरको मुख्य सडकमा जम्मा भएका थिए । सो क्रममा लामिछानेले आफूले बोल्ने समय छिट्टै आउने भन्दै आफूले बोलेपछि धेरैको बोली बन्द हुने बताए। उनले आफू सरकारको लाज छोप्न अदालत धाइरहेको टिप्पणी समेत गरे । लामिछानेले यो देशको भविष्य युवाहरूको हातमा आउँदै गरेको भन्दै गम्भीर हुने समय रहेको जिकिर गरे। लामिछानेले अब चितवनको सहारा सहकारी सम्बन्धी मुद्दामा त्यहाँको जिल्ला अदालतले माघ २४ गते ५४ लाख धरौटीमा थुनामुक्त गर्ने आदेशविरुद्ध उच्च अदालतमा फौजदारी कार्यविधि संहिताको दफा ७३ बमोजिम निवेदन दिन बाँकी छ । लामिछानेले कास्की र रुपन्देही जिल्ला अदालतको आदेशविरुद्ध यसअघि नै निवेदन दर्ता गराइसकेका छन् । पर्साको सानो पाइला सहकारीको बचत अपचलनबारे लामिछानेविरुद्ध अनुसन्धान गरिए पनि अहिलेसम्म मुद्दा दर्ता भने गरिएको छैन ।
चिनियाँ राजदूत सोङले भने लुम्बिनीलाई ध्यानको अन्तर्राष्ट्रिय केन्द्र बनाउनुपर्छ,"भैरहवा : बुद्ध जन्मस्थलको प्रवर्द्धन गर्ने उद्देश्यसहित लुम्बिनीमा अन्तर्राष्ट्रिय शान्ति उत्सव सुरू भएको छ। संस्कृति पर्यटन तथा नागरिक उड्डयनमन्त्री बद्री पाण्डेको उपस्थितिमा बिहीबार महोत्सव सुरू भएको हो। नेपालस्थित चिनियाँ दूतावास र संस्कृति, पर्यटन तथा नागरिक उड्डयन मन्त्रालयसँगको सहकार्यमा महोत्सव गरिएको हो। कार्यक्रममा लुम्बिनी विकास कोषका उपाध्यक्ष डा ल्हारक्याल लामाले लुम्बिनीको प्रवर्द्धन र सम्वर्द्धनका लागि चिनियाँ दूतावासको सहकार्य फलदायी हुने विश्वास व्यक्त गरे। नेपालस्थित चिनियाँ राजदूत छन् सोङले लुम्बिनी विश्वकै पवित्र ठाउँ भएको बताए। उनले बुद्ध जन्मस्थल लुम्बिनीबाट बुद्ध शिक्षा संसारको लागि प्रचारप्रसार गर्न महत्त्वपूर्ण रहने बताए।सोङले लुम्बिनीलाई ध्यानको अन्तर्राष्ट्रिय केन्द्र बनाउन सकिने पनि बताए। 'नेपाल र चीनको सम्बन्ध हार्ट टु हार्ट अर्थात् मनदेखि मनसम्म रहेको छ,'उनले भने। सो अवसरमा नेपाल ओलिम्पिक कमिटीका अध्यक्ष जीवनराम श्रेष्ठले नेपाल र चीनको दौत्य सम्बन्धलाई अझै मजबुत बनाउन लुम्बिनी शान्ति उत्सव थप प्रभावकारी हुने बताए। महोत्सव ३ दिनसम्म विविध कार्यक्रमसहित मनाइँदैछ। आज बिहान साढे ७ बजेदेखि ९ बजेसम्म अन्तर्राष्ट्रिय ध्यान महोत्सव राखिएको थियो। शुक्रबार दिउँसो ३ बजेदेखि साँझ ५ बजेसम्म लुम्बिनी बौद्ध विश्वविद्यालय र चीनको छङ्ह्वा गुम्बाबीच परम्परागत सांस्कृतिक आदानप्रदान हुने कार्यक्रम छ। शनिबार बिहान साढे ६ बजेदेखि साढे ११ बजेसम्म अन्तर्राष्ट्रिय शान्ति म्याराथुन,साँझ ६ बजेदेखि ८ बजेसम्म लुम्बिनी शान्ति कन्सर्टको तालिका छ। यसैगरी चैत २४ गते विकास र शान्तिका लागि अन्तर्राष्ट्रिय खेलकुद दिवसबारे सम्मेलन हुने जनाइएको छ । वैशाख २८ गते शनिबारका दिन फोटो प्रदर्शनी राखिएको छ। छङ्ह्वा गुम्बा स्थापनाको २५ औं वार्षिकोत्सवका अवसरमा फोटो प्रदर्शनी गर्न लागिएको हो। सोही दिन प्रार्थना समारोह र भोलिपल्ट बुद्ध जयन्तीको दिन समापन समारोहको आयोजना गरिने जानकारी दिइएको छ।"
नेपालमा लोडसेडिङ हुन नदिन भारतसँग कूटनीतिक पहल गरेँ : परराष्ट्रमन्त्री राणा,"काठमाडौं : परराष्ट्रमन्त्री आरजु राणाले नेपालमा लोडसेडिङ हुन नदिन भारतसँग कूटनीतिक पहल गरेको बताएकी छन्। नयाँ दिल्लीमा आयोजति राइसिना डायलग कार्यक्रम सकाएर शुक्रबार स्वदेश फर्किएकी मन्त्री राणाले भारतीय पक्षसँग नेपालमा लोडसेडिङ हुन नदिन पहल गरेको दाबी गरिन्। 'नेपालमा विद्युत् समस्या समाधान गर्न भारतीय पक्षसँग कूटनीतिक पहल गरेको छु। विद्युत् आपूर्तिसम्बन्धी प्रस्ताव फेब्रुअरीमै पठाउनुपर्ने थियो। तर, के कारणले विद्युत् प्राधिकरणले पठाएन। नेपालमा आपूर्ति हुने विद्युत्को परिणाम बढाउन भारतीय पक्षसँग अपील गरेको छु,' उनले भनिन्। उनले विद्युत् समस्या समाधान हुने दाबी गरिन्। त्यस्तै भारतीय विदेशमन्त्री एस जयशंकरसँग द्विपक्षीय वार्ता भएको र नेपाल र भारतबीचको आपसी हितका विषयमा छलफल भएको उनले बताइन्। छलफलमा नेपालमा र भारतबीच बनेका संयन्त्रहरूको समीक्षा र क्रियाशील बनाउने विषयमा दुवैतर्फबाट जोड दिइएको उनको भनाइ छ।"
सिराहाका सीडीओ दाहाल गृह मन्त्रालय किन तानिए ?,काठमाडौं : सिराहा जिल्लाका प्रमुख जिल्ला अधिकारी बासुदेव दाहाललाई गृह मन्त्रालय तानिएको छ । सिराहाको प्रमुख जिल्ला अधिकारीमा कपिलवस्तुका प्रमुख जिल्ला अधिकारी विश्वप्रकाश अर्याललाई पठाइएको गृह मन्त्रालयले जनाएको छ । स्रोतका अनुसार सिराहमा दलित समुदायको घर भत्काइएको घटनाको व्यवस्थापन गर्न नसकेको विषय उठेपछि प्रजिअलाई मन्त्रालय तानेको हो। महायज्ञ गर्न दलित परिवारलाई हटाएको भन्नेबारे विषयमा सत्यतथ्य र स्वतन्त्र छानबिन गर्न गृहमन्त्री रमेश लेखकले प्रहरीलाई निर्देशन दिइसकेका छन्। बिहीबारको प्रतिनिधिसभा बैठकमा पनि सांसदहरूले उक्त घटनाको सत्यतथ्य पत्ता लगाउन सभामुखको ध्यानाकर्षण गराएका थिए। उनीहरूले पीडित परिवारलाई न्याय दिलाउन रर दोषीमाथि हदैसम्मको कारवाही गर्न माग गरेका थिए।
प्रधानमन्त्रीको आग्रह : स्वदेशी वस्तुको प्रयोग गरी देशलाई आत्मनिर्भर बनाऔं,काठमाडौं : प्रधानमन्त्री केपी शर्मा ओलीले स्वदेशमै उत्पादित वस्तुको प्रयोग बढाउन आग्रह गरेका छन्। शुक्रबार काठमाडौंमा जनसंगठन नेपाल उद्योग तथा व्यवसायी महासंघको तेस्रो महाधिवेशनको उद्घाटन गर्दै प्रधानमन्त्री ओलीले राष्ट्रिय उत्पादन र प्रयोगमा जोड दिँदै देशलाई आत्मनिर्भर बनाउन आग्रह गरेका हुन् । उनले कर्मवीरले असन्तुष्टि व्यक्त नगरी आफ्नो काममा ध्यान दिने उल्लेख गर्दै यस क्षेत्रमा स्वदेशी वस्तुको उत्पादनमा प्रोत्साहनका लागि सरकार तत्पर रहेको बताए । उनले उद्योग व्यवसायको अवस्था निकै राम्रो नभएपनि राम्रो तर्फ उन्मुख रहेको धारणा राखे । प्रधानमन्त्री ओलीले विभिन्न उत्पादनमा आयात कम गरेर स्वदेशमा नै आत्मनिर्भर हुने र निर्यात समेत गर्नुपर्नेमा जोड दिए। कार्यक्रममा नेपाल उद्योग वाणिज्य महासंघका अध्यक्ष चन्द्रप्रसाद ढकालले नीतिगत स्थायीत्व भए सहज रुपमा उद्योगहरु सञ्चालन हुनसक्ने बताए । उनले सिमेन्टको विषयमा र लोडसेडिङका विषयमा सरकारले उचित सम्बोधन गर्नुपर्नेमा जोड दिए। उनले धेरै राम्रा कानुनहरू निर्माण भएको भन्दै यसलाई कार्यान्वयन गर्नुपर्नेमा जोड दिए । नेपाल उद्योग तथा व्यवसायी महासंघको महाधिवेशनले नयाँ नेतृत्व समेत चयन गर्नेछ ।
भारतीय पक्षले पनि नेपालमा लोकतान्त्रिक प्रणाली नै चाहेको छ : परराष्ट्रमन्त्री राणा,"काठमाडौं : परराष्ट्रमन्त्री आरजु राणाले भारतीय पक्षले पनि नेपालमा लोकतान्त्रिक प्रणाली नै चाहेको बताएकी छन्। भारत भ्रमण सकाएर स्वदेश फर्किएकी परराष्ट्रमन्त्री राणाले शुक्रबार सञ्चारकर्मीसँग कुरा गर्दै भारतीय पक्ष लोकतन्त्रकै पक्षमा रहेको बताइन्। नेपालमा राजावादी सक्रिय भइरहेका बेला मन्त्री राणाले भारतीय पक्षको सन्देश नेपालमा लोकतन्त्र नै रहेको स्पष्ट पारेकी हुन्। 'भारतीय पक्षसँग राजनीतिक विषयमा धेरै कुराकानी नभए पनि उहाँहरूले नेपालमा लोकतान्त्रिक प्रणाली नै चाहेको मैले पाएँ। अहिले सरकारसँग भारतीय पक्ष (भारतीय निकायहरू) जोडिरहनुभएको छ। सरकार नै परिवर्तन गर्ने, व्यवस्था न परिवर्तन गर्ने खालको आशय उहाँहरूमा मैले देखिनँ,' मन्त्री राणाले भनिन्। उनले राइसिना डायलग कार्यक्रममा नेपालको पक्षमा वकालत गरेको र विभिन्न साइडलाइन वार्ताहरू पनि गरेको बताइन्। उनले विपिन जोशीको रिहाइका लागि अमेरिकादेखि युरोप र एसियाका विभिन्न देशका सरकारका प्रतिनिधिहरूसँग छलफल गरेको बताइन्। अमेरिकाबाट आउने आर्थिक सहायताका विषयमा पनि त्यहाँका प्रतिनिधिसँग आग्रह गरिएको उनको भनाइ छ।"
५० लाख अमेरिकी डलरको दिगो पर्यटन परियोजनासम्बन्धी सम्झौतामा हस्ताक्षर,"काठमाडौं : नेपाल पर्यटन बोर्ड र संयुक्त राष्ट्रसंघीय विकास कार्यक्रम नेपाल (युएनडीपीनेपाल)ले संयुक्त रूपमा दिगो पर्यटन परियोजना (एसटीपी)सम्बन्धी सम्झौतापत्रमा हस्ताक्षर गरेका छन्। नेपाल पर्यटन बोर्डमा शुक्रबार आयोजित कार्यक्रममा नेपाल पर्यटन बोर्डका प्रमुख कार्यकारी अधिकृत (सीईओ) दीपकराज जोशी र युएनडीपीनेपालकी आवासीय प्रतिनिधि क्योको योकोसुकाले सम्झौतापत्रमा हस्ताक्षर गरेका हुन्। संस्कृति, पर्यटन तथा नागरिक उड्डयन मन्त्रालयका सचिव विनोदप्रकाश सिंह र यूएनडीपीको एसिया र प्यासिफिक क्षेत्रीय निर्देशक क्रिस्टोफ बहुइटको उपस्थितिमा बोर्डका सीईओ जोशी र यूएनडीपीनेपालकी आवासीय प्रतिनिधि योकोसुकाले सम्झौतापत्र आदानप्रदान गरेका हुन्। स्थानीय समुदायका लागि रोजगारी र जीविकोपार्जनका अवसर सिर्जना गर्ने उद्देश्यसहित पर्यटन सेवासुविधा सुधार, पर्यटन कार्यबललाई सीपमूलक तालिम र पर्यटकीय गन्तव्य प्रवर्द्धन गर्न अघि बढाइएको यो परियोजनाको सफलताका लागि सरकार प्रतिबद्ध रहेको मन्त्रालयका सचिव सिंहले बताएका छन्। कूल लागत ५ मिलियन (५० लाख) अमेरिकी डलर रहेको यो परियोजनामा नेपाल पर्यटन बोर्ड र संयुक्त राष्ट्रसंघीय विकास कार्यक्रमले प्रत्येकले १५ मिलियन अमेरिकी डलर योगदान गर्नेछन् भने थप २ मिलियन अमेरिकी डलर संयुक्त रूपमा परिचालन गरिनेछ। यस परियोजनाले तीन वर्षको अवधिमा (२०२५२०२८) २ हजार ५ सय दिगो रोजगारी सिर्जना गर्ने र ५ हजार जनालाई पर्यटनसम्बन्धी सीप अभिवृद्धि गर्ने लक्ष्य लिएको छ। प्रमुख पर्यटकीय स्थलहरूमा साना पर्यटन पूर्वाधार तथा पदमार्गहरूको निर्माण र सुधारका साथै नेपालको पर्यटन डिजिटलाइजेशनलाई प्रवर्द्धन गरी सेवा प्रभावकारिता र पहुँच वृद्धि गरिनेछ यस परियोजनाको लक्ष्य रहेको छ। नेपाल पर्यटन बोर्डका सीईओ जोशीले परियोजनाले नेपालमा पर्यटन अनुभवलाई मात्र उन्नति गर्ने मात्र नभई स्थानीय समुदायलाई रोजगार र उद्यमशीलताका अवसरहरू प्रदान गर्दै नेपाललाई एक सशक्त र विश्वस्तरीय पर्यटकीय गन्तव्यका रूपमा स्थापित गर्न मद्दत गर्ने बताए। त्यसैगरी युएनडीपीनेपालकी आवासीय प्रतिनिधि क्योको योकोसुकाले भनिन्, नेपालको पर्यटन क्षेत्रको रूपान्तरणमा युएनडीपीले जोडिन पाउँदा गर्व महसुस गरेको छ। यो परियोजना स्थानीय समुदायलाई प्रत्यक्ष लाभ पुग्ने गरी नेपालको आर्थिक सम्भावना वृद्धि गर्न र दिगो पर्यटनलाई प्रवर्द्धन गर्ने हाम्रो प्रतिबद्धता रहेको छ। परियोजनाले नेपालको १६ औं योजना, दिगो विकास लक्ष्य र नेपाल पर्यटन दशक (२०२३२०३२) परिकल्पना गरेको प्राथमिकता (२०३२ सम्ममा वार्षिक पर्यटक आगमन ३५ लाख पुर्याउनु र नेपाललाई विश्वभरका यात्रुहरूका लागि अझ आकर्षक र दिगो गन्तव्य बनाउने) लाइ बल पुर्याउने बोर्डले जनाएको छ। नेपाल पर्यटन दशकले सन् २०३२ सम्म वार्षिक पर्यटक आगमन ३५ मिलियन पुर्याउने लक्ष्य लिएको छ। नेपाल पर्यटन बोर्ड र युएनडीपीनेपालले यसअघि संयुक्त रूपमा सञ्चालन गरेको दिगो पर्यटनमार्फत जीविकोपार्जन पुनरुत्थान परियोजना (एसटीएलआरपी) ले कोभिड१९ महामारीपश्चात् प्रभावित पर्यटन क्षेत्रलाई पुनरुत्थान गर्न महत्त्वपूर्ण भूमिका खेलेको थियो। सो परियोजनाले सगरमाथा र अन्नपूर्ण क्षेत्रमा साना पर्यटन पूर्वाधार निर्माण र सांस्कृतिक सम्पदाको पुनर्निर्माण गर्दै १ हजार ६ सय जनालाई रोजगार सिर्जना गरेको थियो। यस नयाँ परियोजना एसटीपीले नेपालका प्राकृतिक र सांस्कृतिक सम्पदामा लगानी, पूर्वाधार विकास, कार्यबलको क्षमता अभिवृद्धि र डिजिटल नवप्रवर्तनमार्फत पर्यटक वृद्धि गर्दै नेपालमा रहने अवधि बढाउने र खर्चमा वृद्धि गराउने लक्ष्य लिएको छ।"
काठमाडौं जिल्ला अदालतको आदेशविरुद्ध उच्च अदालत पुगे रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछाने स्वर्णलक्ष्मी सहकारी ठगी मुद्दामा जिल्ला अदालत काठमाडौंको फैसलाविरुद्ध उच्च अदालत पाटन पुगेका छन्। सहकारी ठगी मुद्दामा जिल्ला अदालतको फैसला बदरको माग गर्दै लामिछानेले दिएको निवेदन दर्ता भइसकेको उच्च अदालत पाटनको सूचना अधिकारी पार्वती हितानले जानकारी दिइन्। उनका अनुसार निवेदनमा पहिलो सुनुवाइ गर्नका लागि सोमबारलाई पेशी तोकिएको छ। कालीमाटीमा रहेको स्वर्णलक्ष्मी बहुउद्देश्यीय सहकारी ठगी मुद्दामा लामिछानेलाई काठमाडौं जिल्ला अदालतले ६० लाख धरौटीमा छाड्न आदेश दिएको थियो। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ।
गृहले भन्यो  संविधान विरोधी गतिविधि गर्नेमाथि सुक्ष्म निगरानी भइरहेको छ,"काठमाडौं : गृह मन्त्रालयले विपद् प्रतिकार्यका लागि आवश्यक सामाग्रीसहित मुलुकभरका स्थानीय तहमा आपत्कालिन गोदामहरूको व्यवस्थापन गर्न पहल अघि बढाएको छ । शुक्रबार गृहमन्त्री रमेश लेखकको अध्यक्षतामा गृह मन्त्रालयमा बसेको विषयगत समितिको बैठकले विपद् जोखिम न्यूनीकरणको कार्यलाई प्रभावकारी बनाउन जोखिमको नक्साङ्कन, सुरक्षित बास्थान निर्माण, पुर्व तयारी, प्रतिकार्य, पुर्नलाभ, पुर्नस्थापनाका कार्यहरू राष्ट्रिय विपद् जोखिम न्यूनीकरण तथा व्यवस्थापन प्राधिकरण, प्रदेश विपद् व्यवस्थापन समिति, जिल्ला विपद् व्यवस्थापन समिति र स्थानीय विपद् व्यवस्थापन समितिहरुले समन्वायत्मक रुपमा कार्य गर्ने निर्णय समेत भएको छ । त्यसैगरी बैठकमा नगर प्रहरीको क्षमता विकासमा माग अनुसार नेपाल प्रहरीले सहयोग गर्ने निर्णय भएको गृहमन्त्रालयका प्रवक्तासहसचिव रामचन्द्र तिवारीले जानकारी दिए। त्यस्तै पछिल्लो समय बढ्दै गएको लागुऔषध दुव्र्यसन, आत्महत्या, सडक दुर्घटना, साइवर अपराधलगायतका सुरक्षा चुनौतीको न्यूनीकरण गर्दै नागरिकको जिउधन र सम्पत्तिको सुरक्षा गर्न नीति कार्यक्रम तथा पूर्वाधार निर्माणमा सहकार्यलाई थप सुदृढ बनाइनेछ । प्रहरी समायोजनको कार्यलाई निष्कर्षमा पुर्याउन आवश्यक कानुन परिमार्जन तथा व्यवस्थापकीय तयारीको कार्यलाई गृह मन्त्रालयले प्रदेश सरकारसँग समन्वय अगाडि बढाउने निर्णय भएको गृह मन्त्रालयले जनाएको छ । 'देशको समग्र शान्ति सुरक्षाको अवस्था र प्रादेशिक रुपमा देखिएका सुरक्षा चुनौतीहरूको विश्लेषण तथा समिक्षा गरिएको छ,'प्रवक्ता तिवारीले भने,'बैठकमा भएका निर्णय र प्राप्त सुझावसहितको प्रतिवेदन राष्ट्रिय समन्वय परिषद्मा पठाइनेछ ।' पछिल्ला दिनमा देखिएका संविधान तथा व्यवस्था विरोधी गतिविधिहरूलाई निस्तेज गर्दै विद्यमान सुरक्षा चुनौतीहरूको सुक्ष्म निगरानी तथा नियन्त्रण गर्दै आम नागरिकमा सुरक्षाको प्रत्याभूति दिलाउन गृह मन्त्रालय र प्रदेश सरकारका सम्बन्धित मन्त्रालयहरूबीचको सहकार्यलाई प्रभावकारी बनाउने निर्णय भएको गृह मन्त्रालयले जनाएको छ । बैठकमा बोल्दै गृहमन्त्री रमेश लेखकले प्रादेशिक आपतकालिन गोदामहरू प्रदेश सरकारलाई हस्तान्तरण थालिएको जानकारी दिए । 'कर्णाली र सुदूरपश्चिम प्रदेशमा हामीले प्रदेश सरकारलाई गोदामघरहरु हस्तान्तरण गरिसकेका छौं, 'उनले भने,'अरु प्रदेशमा पनि हस्तान्तरण गर्ने र पालिकास्तरसम्म गोदामहरू सञ्चालनमा ल्याउने गरी प्रदेश र स्थानीय सरकारको सहयोग आवश्यक छ ।' बैठकमा गण्डकी प्रदेशका मुख्यमन्त्री सुरेन्द्र पाण्डे, सुदूरपश्चिम प्रदेशका आन्तरिक मामिला तथा कानुन मन्त्री हिरा सार्की, बाग्मती प्रदेशका आन्तरिक मामिला तथा कानुन मन्त्री सुरज चन्द्र लामिछाने, नेपाल नगरपालिका महासंघका अध्यक्ष भीमप्रसाद ढुंगाना, गाउँपालिका राष्ट्रिय महासंघका अध्यक्ष लक्ष्मी पाण्डे, गृहसचिव गोकर्णमणि दुवाडी,नेपाल प्रहरीका प्रमुख, प्रहरी महानिरीक्षक दीपक थापा, सशस्त्र प्रहरी, प्रमुख सशस्त्र प्रहरी महानिरीक्षक राजु अर्याल र राष्ट्रिय विपद् जोखिम न्यूनीकरण तथा व्यवस्थापन प्राथिकरणका कार्यकारी प्रमुख डादिनेश भट्टलगायतले धारणा राखेका थिए।"
नेपालले आज सिंगापुरसँग खेल्दै,काठमाडौं : नेपाली फुटबल टिमले मैत्रीपूर्ण खेलको पहिलो खेल आज सिंगापुरसँग खेल्दैछ। अर्को साता हुने एएफसी एसियन कप छनोटको खेलको तयारीस्वरूप नेपालले मैत्रीपूर्ण खेल खेल्ने तालिका रहेको छ। नेपाल र सिंगापुर बीचको खेल सिंगापुर नेशनल स्टेडियममा नेपाली समय अनुसार साँझ ६:१५ मा हुनेछ। खेलको प्रत्यक्ष प्रसारण एक्सन एचडी स्पोर्टसबाट हुने अखिल नेपाल फुटबल संघ(एन्फा)ले जनाएको छ। नव नियुक्त प्रशिक्षक रोस म्याटको आज डेब्यु खेल हुनेछ। नेपाल र सिंगापुरको भने ३६ वर्षपछि एक अर्काको सामना गर्दै छन्।
पाल्पाका ५ वटै क्याम्पसमा अखिलको नेतृत्व,"तानसेन : पाल्पाका पाँच वटै क्याम्पसहरूको स्वतन्त्र विद्यार्थी युनियनको निर्वाचनमा अखिलले नेतृत्व हात पारेको छ। स्ववियु निर्वाचनमा एमाले निकट अनेरास्ववियुले चार र माओवादी केन्द्र निकट अखिल क्रान्तिकारीले एक स्थानमा स्ववियु सभापतिमा जित हासिल गरेका हुन्। नेपाल विद्यार्थी संघले पाल्पाको पाँच क्याम्पसमध्ये कुनै पनि क्याम्पसमा सभापतिमा जित हासिल गर्न सकेन। पाल्पाको सहिद बहुमुखी क्याम्पस रामपुर, उद्धबुद्ध कलेज पूर्वखोला, माण्डब्य बहुमुखी क्याम्पस दमकडा र दर्छा क्याम्पस रामपुरमा अनेरास्ववियुका उम्मेदवारहरूले सभापती पदमा निर्वाचित भएका छन्। त्रिभुवन विश्व विद्यालयको आंगिक क्याम्पस त्रिभुवन बहुमुखी क्याम्पसमा अखिल क्रान्तिकारी उम्मेदवार सभापती पदमा निर्वाचित भएका हुन्। त्रिभुवन बहुमुखी क्याम्पसमा क्रन्तिकारीका मिलन घर्तीमगर, सहिद बहुमुखी क्याम्पसमा अनेरास्ववियुका राजन गौतम, उद्धबुद्ध कलेजमा अनेरास्ववियुका कृष्णा झापुर्लुक, दर्छा क्याम्पस रामपुरमा अनिषा कोइराला र माण्डव्य बहुमुखी क्याम्पसमा अनेरास्ववियुका सौगात कोइराला निर्वाचित भएका छन्। माण्डव्य बहुमुखी क्याम्पस र उद्धबुद्ध कलेजमा हालसम्मका निर्वाचनमा अनेरास्ववियुले विजयी हुँदै आएको छ। यसवर्ष पहिलोपटक दर्छा क्याम्पस रामपुरमा स्ववियु निर्वाचन भएको हो। उक्त निर्वाचनमा अनेरास्ववियु नेतृत्व विजयी भएको छ। माण्डव्य, उद्धबुद्ध र दर्छा क्याम्पसमा सर्वसम्मत रूपमा नेतृत्व छनौट भएको हो। सहिद बहुमुखी क्याम्पस रामपुरमा ३१ वर्षदेखि नेविसंघले नेतृत्व गर्दै आइरहेको यसपटक अनेरास्ववियु र अनेरास्ववियु क्रान्तिकारीले तालमेलबाट नेवि संघको किल्ला भत्काउन सफल भए। यता त्रिभुवन बहुमुखी क्याम्पस तानसेनमा वि स २०५३ देखि २०७९ सम्म नेविसंघले स्ववियुको नेतृत्व गर्दै आएको थियो। यस पटक ३० वर्षदेखि नै नेतृत्व गर्दै आएको नेवि संघको विरासत तोड्दै अखिल क्रन्तिकारीले इतिहास रचेको छ।"
"जलवायु परिवर्तनले पोखरी सुके, रिचार्जले फेरि भरिन थाले","धनकुटा : केही वर्ष अघिसम्म धनकुटा८ मिलन टोलकी मनकुमारी आठपहरिया (४५) खानेपानी ल्याउन दुई घण्टासम्म पैदल हिँडेर मुहानसम्म पुग्थिन्। दुई घण्टासम्म पैदल हिँडेर पुगिने मुहान हो, चोक्टे कुवा। चोक्टे कुवा घरभन्दा तल भएकाले जाँदा ओरालो फर्किदा उकालो हिँड्नुपर्छ। घरनजिकै मार्गाथान कुवा भए पनि त्यहाँको मुहान सुकिसकेको कारण, उनी मात्र होइन मिलन टोलका २० घरपरिवारले खानेपानी ल्याउन धेरै दुःख पाएका थिए। पानी ल्याउनका लागि पैदल हिँड्नुको विकल्प थिएन। २०७२ सालभन्दा अघि मार्गाथान कुवाको संरचना सिमेन्टले बनेको थियो। भित्ता तिर कुवा जस्तो सानो मूल थियो। त्यसपछि झन्डै चार वर्ष मूल सुक्यो। बाटो सरसफाइका लागि स्काइभेटर आएको बेला पक्की ट्यांकीलाई फुटाएर खाडल बनाइयो। २०७७ सालतिर सुकिसकेको मूलमा पुनःपानी पलाउन थाल्यो। अहिले ३४ वर्ष भइसक्यो मूल सुकेको छैन। पानी आइरहेको मनकुमारी बताउँछिन्। पुराना पोखरी पुनरुत्थान गर्दा मार्गाथान मूलमा पानी बढेको धनकुटा नगरपालिका वडाध्यक्ष रसबहादुर राईको भनाइ छ। मार्गाथान कुवाभन्दा माथि चुलिवन वरडाङमा रहेको पोखरीलाई पुनरुत्थान गरिएको छ। पोखरीमा वर्षाको पानी संकलन हुन्छ। सोही पानी रसाएर मार्गाथान कुवामा पानीको मूल पलाएको वडाध्यक्ष राई बताउँछन्। वरडाङमा परापूर्वकालदेखि नै पोखरी रहेको चुलिवन सामुदायिक वन उपभोक्ता समितिका सचिवसमेत रहेकी स्थानीय दिलु चारिङ्मे राईले बताइन्। वरडाङको पोखरी वाल्यकाल हुँदादेखि नै थियो, उनले भनिन्, पोखरीमा पानी जमिरहन्थ्यो। पानी जमेको बेला तलतिरको कुवा सुक्दैन थियो। १५१६ वर्षअघि हिउँदमा पानी नहुँदा स्थानीय युवाहरूले खेलमैदान बनाउनुपर्छ भनेर पोखरी पुरिदिए। पोखरी पुरेपछि तलको गाउँमा रहेका मुहानहरू सुक्न थाले। ठाउँ सानो भएको कारण खेलमैदान बन्न सकेन। परापूर्वकालदेखि रहेको पोखरीलाई मास्नु हुँदैन बरु पुनःमर्मत सम्भार गरेर संरक्षण गर्नुपर्छ भनेर सामुदायिक वन उपभोक्ता समितिका सदस्यहरूले सल्लाह गरे। चार वर्षअघि २०७७ सालमा भू तथा जलाधार व्यवस्थापन कार्यालय धनकुटाको सहयोगमा ४ लाख रुपैयाँ बजेटले पोखरीको पुनरुत्थान गरियो। पोखरी पुनरुत्थान मात्र भएन। अन्य दुई साना पोखरी निर्माण गरियो। वर्षाको पानी पोखरीसम्म ल्याउन ससाना कुलो बनाइयो। वर्षा हुँदा पोखरीमा टन्न पानी भरिन्छ। पोखरीकै पानी रिचार्ज भई मार्गाथान कुवामा पानीको स्रोत पलाएको चारिङ्मे बताइन्। रिचार्ज पोखरीले काम गरेको छ। अहिले पहिले जस्तो सुक्खा छैन। रिचार्ज पोखरी रहेको स्थानमा स्थानीयले बेला बखत सरसफाइ गर्छन्। स्थानीय अर्जुन राई भन्छन्, मार्गाथान कुवाभन्दा माथिल्लो क्षेत्रमा पानीको स्रोत छैन। लामो समयको खडेरीले मूल सुकेको हुन सक्छ। तर, वरडाङमा पोखरी बन्ने बित्तिकै यहाँ पानीको मूल पलाएको छ। पुनरुत्थान गरिएको कारण मूलमा पानी पलाएको उनको भनाइ छ। पानीको मूल पुनः पलाएपछि मार्गाथान कुवालाई संरक्षण गरिएको छ। वडाले बजेट विनियोजन गरेर प्राकृतिक संरचना निर्माण गरेको छ। मार्गाथान कुवा आसपासका मिलन टोल, विचटोल, देउराली टोल, सयपत्रीलगायत टोलका ५०६० घरधुरीले पानी उपभोग गरिरहेका छन्। मूलभन्दा तलतिर ट्यांकीमा पानी संकलन गरी धारा बनाइएको छ। आधा पानी देउरालीको ट्यांकीमा राखिएको छ। अधिकांश पानी ल्याउन धारामा आउँछन्। धनकुटा बजार नजिकैको शीतलपाटी, टोड्केलगायत ठाउँमा पानी लिन आउने गरेको वडाध्यक्ष राई बताउँछन्। मार्गाथानमा मूल पलाउँदा गाउँका आधाभन्दा बढी खानेपानीको समस्या समाधान भएको उनको भनाई छ। त्यस्तै धनकुटा१० चौधरी गाउँकी ६१ वर्षीय टीका कार्कीलाई कुनै बेला पानी ल्याउन घरदेखि घण्टौ पैदल हिँडेर मुहानसम्म पुग्नु पथ्यो। मुहान पुगेर पनि पानी थाप्न सहजै पाइँदैन थियो। पालो पर्खिनु पथ्यो। किनभने उनी जस्तै धेरै महिलाहरूको भीड जम्मा भइसकेको हुन्थ्यो। पानी ल्याउनै धेरै समय खर्चिनु पर्थ्यो। अहिले घरनजिकै उनको निजी जग्गामा पानीको मूल छ। उनीसहित अन्य घरकाले मूलको पानी घरसम्म पाइपमा ल्याएर प्रयोग गर्छन्। एक पाइप पानी ल्याएर ट्यांकी जम्मा गछौं उनले भनिन् चार घरपरिवार मिलेर प्रयोग गछौं चैत वैशाखमा पानीको मात्रा घटे पनि वर्खामा मुहानको पानी बढ्ने उनले बताइन्। यो वर्ष हिउँदमा पनि पानी परेको कारण मुहानमा पानी छ। पानी नपरेको भए यतिवेला मुहानको पानी सुकिसक्थ्यो। चौधरी गाउँनजिकै बिजो खोला छ। बिजो खोलामा पानीको मुहान छ। स्थानीय देवेन्द्र कार्कीका अनुसार बिजो खोला विगतका वर्षहरूमा यतिबेला सुक्थ्यो। तर, यसपालि हिउँदमा लामो समयसम्म वर्षा भएका कारण पानी सुक्न पाएको छैन। यो खोलाबाट स्थानीयले घरघरमा पाइपमार्फत पानी ल्याएर प्रयोग गर्छन्। पिउन सँगै सिँचाइमा प्रयोग गरिरहेका छन्। स्थानीयले खोलाको मुहाननजिकै गाईवस्तुलाई पनि पानी खुवाउन आहाल बनाएका छन्। चौधरी गाउँ मात्र नभएर आसपासका क्षेत्रमा रहेका गाउँका मूलमा पानी नसुक्नुको मुख्य कारण, माथिल्लो डाँडामा रहेको पोखरीहरू भएको धनकुटा नगरपालिका वडा नं १० का वडाध्यक्ष नगेन्द्र पाण्डे बताउँछन्। उनका अनुसार माथिल्लो डाँडामा उत्तरपानी छ। उत्तरपानीमा चारवटा सिमसार पोखरी छन्। पोखरीको पानी रिचार्ज भएर यस क्षेत्रका मुहानमा पानीको स्रोत नघटेको उनले बताए। उत्तरपानी, धनकुटा नपा १० र पाख्रिवास नपा १० को सीमा क्षेत्रमा अवस्थित छ। उत्तरपानीमा ठूलाठूला चार वटा प्राकृतिक पोखरी छन्। स्थानीयले जन श्रमदानमार्फत पुनः एउटा पोखरी बनाएका हुन्। यहाँको पानी सुक्दैन। पोखरीले तल्लो क्षेत्रका गाउँका पानीका मूललाई सुकाउन दिएको छैन। रिचार्ज पोखरीको काम गरिरहेको स्थानीय जयन्द्र घिसिङले बताए। सिमसार संरक्षणविद् शैलेन्द्र पोखरेलले रिचार्जका लागि पोखरी संरक्षणबाहेक अरू विकल्प नभएको बताउँछन्। उनका अनुसार १ हेक्टर क्षेत्रफलको पोखरीले साधारणतया ५ हेक्टर वरिपरि क्षेत्रफलमा रिचार्ज हुन्छ। पुनःभरणले बढ्यो पोखरीको मूल छथरजोरपाटी गाउँपालिका२ ध्वजेधारा टोलका जगत सिजाली मगर घर नजिकै रहेको दुईवटा मुहान (ध्वजे धारा नयाँ र पुरानो मुहान) को पानी हरेक महिना दुई पटक (दुई फरक गतेमा) मापन गर्छन्। एक मिनेटमा कति लिटर पानी संकलन हुन्छ भनेर उनी टिपोट गर्छन्। गतवर्षको फागुन १ गतेदेखि मूलको पानी मापन गरिरहेका छन्। अहिले मापन गरेको एक वर्षभन्दा बढी समय भइसक्यो। अन्तर्राष्ट्रिय एकीकृत पर्वतीय विकास केन्द्र (इसिमोड) को सहयोग तथा स्थानीय तहको समन्वयमा गतवर्ष ध्वजेधाराको मूलभन्दा माथिल्लो ध्वजेडाँडामा सानाठूला गरी सयांैका संख्यामा पोखरी खनिएको थियो। ती पोखरीहरूमा वर्षाको पानी संकलन गरिन्छ। पोखरीमा जम्मा भएको पानीले तल्लो क्षेत्रका मुहानमा पानी स्रोत बढाएको छ कि छैन भनेर पत्ता लगाउन सिजालीले एक वर्षदेखि पानीको मापन गरिरहेका हुन्। मापन हरेक महिनाको १ र १५ गते हुन्छ। मापन गरिएको पछिल्लो एक वर्षको तथ्यांकलाई विश्लेषण गर्दा ती दुई मुहानमा पानीको स्रोत बढाएको छ। पुनःभरण पोखरी निर्माणको कामले सार्थकता पाएको सिजाली बताउँछन्। स्थानीय तहसँगको सहकार्यमा इसिमोडले धनकुटा नगरपालिकाको ८ र छथरजोरपाटी गाउँपालिकाको २ वडामा रिचार्ज पोखरी बनाएको छ। एक वर्ष यता मापन गरिँदै आइरहेको छ। एक वर्षको तथ्यांकको नतिजा हेर्दा मूलमा पानीको स्रोत केही मात्रामा बढेको इसिमोडका जलाधार तथा मूलाधार विज्ञ माधव ढकालले बताए। मुहानको माथिल्लो डाँडामा वर्र्खाको पानी जमाउने र जमिनलाई रिचार्ज गरेर मुहान सुक्नबाट जोगाउन रिचार्ज पोखरी उपयोगी बनेको जलाधार तथा मूलाधार विज्ञ ढकालले बताए। ध्वजेडाँडाका दुईवटा मुहानबाहेक धनकुटा नगरपालिका१ को केशरी, बोजे र चञ्चलादेवी मुहानहरूमा पनि पानीको मापन गरिन्छ। यी मुहानभन्दा माथि रिचार्ज पोखरी बनाइएको छ। गतवर्षको फागुन १ गते र यो वर्षको फागुन १ गतेको मापनलाई तुलना गर्दा ती मुहानमा प्रतिमिनेट सरदर डेढदेखि दुई लिटरसम्म पानीको मात्रा बढेको जलाधार तथा मूलाधार विज्ञ ढकालले बताए। इसिमोडबाट प्राप्त तथ्यांक अनुसार गतवर्ष फागुन १ गते पहिलोपटक ध्वजेडाँडाको नयाँ मुहानको धारामा पानीको मापन गर्दा एक मिनेटमा ११३२ लिटर पानी भरिएको थियो। उक्त मुहानमा यो वर्षको फागुन १ गते पानी मापन गर्दा १ मिनेटमा १२७८ लिटर पानी भरियो। एक वर्षको अन्तरालमा १४६ लिटर पानीको स्रोत बढेको छ। मापन गरिएको पाँचवटा मुहानमा प्रतिमिनेट सरदर डेढ लिटर पानी मात्रा बढ्दा एक घण्टामा ९० लिटर र २४ घण्टामा २ हजार १ सय ६० लिटर पानी बढेको देखिएको छ। खानेपानी तथा ढल व्यवस्थापन विभागका अनुसार नेपालमा प्रतिव्यक्ति प्रतिदिन १०० लिटर पानी पर्याप्त मानिन्छ। र, प्रतिव्यक्ति प्रतिदिन ४५ लिटर न्यूनतम आवश्यकता हुने विज्ञ ढकालको भनाई छ। मुहानमा बढेको पानी मात्राअनुसार प्रतिव्यक्ति प्रतिदिन आवश्यक पर्ने पानीलाई आधार मानेर मापन गर्दा एक दिनमा थप ४८ जनालाई थप पानी पुग्ने गरी वृद्धि भएको ढकालले बताए। पुनर्भरण पोखरीले खानेपानीको मुहान सुक्नबाट मात्र बचाएको छैन। सुकेका मुहानहरूलाई पुनर्जीवित गराएको सिजाली बताउँछन्। यसका लागि दुई वर्ष अघिदेखि धनकुटा नगरपालिका र छथरजोरपाटी गाउँपालिकाका डाँडाहरूमा वर्खाको पानी संकलन गर्न रिचार्ज पोखरी बनाउन थालिएको थियो। इसिमोड, धनकुटा नगरपालिका र हुसाडेक नेपालमार्फत धनकुटा नगरपालिका र छथरजोरपाटी गाउँपालिकामा बर्षाको पानी संकलन गर्न सानाठूला गरी २ हजार ४ सय ५० वटा खाडल खनिएका छन्। तीमध्ये ठूला खाडल ४ वटा र बाँकी २ हजार ४ सय ४६ वटा साना खाडल छन्। ४ वटा ठूला खाडल ध्वजे र चञ्चलादेवी मुहानलाई रिचार्ज हुने गरी बनाइएको हुसाडेक नेपालका अध्यक्ष सरोज भुजेलले बताए। रिचार्ज पोखरी बनाइएको स्थानमा बर्खाको पानी सोझै बगेर खोलामा जान पाएको छैन। पानी पोखरीमा जम्मा भई जमिनभित्रै सोसिएका छन्। पुनःभरण पोखरीले मूलमा पानी बढेको तथ्यलाई थप पुष्टि गर्न लाग्ने ढकाल बताउँछन्। यो प्रारम्भिक तथ्यांक हो। अझैं दुईचार वर्षको तथ्यांक विश्लेषण गर्नुपर्छ, उनले भने, अहिलेको तथ्यांकले सकारात्मक नतिजा दिएको छ। पानीको मात्रा अझैं मापन गछौं। तीन वर्षको तथ्यांक लिने प्रयास गरिरहेको उनले बताए। उनका अनुसार पोखरीबाट मूलसम्म रिचार्ज हुन कम्तीमा ३ महिनाभन्दा बढी समय लाग्छ। असारसाउनको वर्खाले रिचार्ज पोखरी भरिँदा तीन महिनापछि असोज, कात्तिक र मंसिरमा मूलमा पानी स्रोत वढेको देखिएको छ। पुनःभरण पोखरीमा गरिएको कामको सकारात्मक परिणाम हो। छथरजोरपाटी गाउँपालिका२ ध्वजेधारा टोलमा ३५ घरधुरीको बसोबास छ। मूलबाट पाइपमार्फत पानी ल्याएर उपभोग गर्थे। मूलको वरिपरि पाइप नै पाइप हुन्थे। तर, अहिले इसिमोड, छथरजोरपाटी गाउँपालिका र स्थानीयको जन श्रमदानबाट मुहान सरक्षणसँगै व्यवस्थित पानीको ट्यांकी बनेको छ। पहिले मूलको पानी सबै लैजाँदा पुग्दैन थियो। कसले बढी लैजाने भने हानाथाप हुन्थ्यो। मुहानभन्दा माथिका डाँडामा वनेको रिचार्ज पोखरीले मुहानमा पानीको मात्रा वढेको छ। अहिले सबै घरधुरीलाई पर्याप्त मात्रामा पानी पुग्न थालेको छ। पानी खेर जाँदैन। ट्यांकीमार्फत सबैको घरघरमा पानी पुग्छ। उनका अनुसार स्थानीयले पानी घरायसी प्रयोजनसँगै खेतीमा लगाउन थालेका छन्। अरुबेला हिउँदमा पानी घट्यो। यो पटक घटेको छैन। मुहान संरक्षणसँगै व्यवस्थित खानेपानीका लागि १० लाख रुपैयाँ खर्च गरिएको छ। इसिमोडबाट ८ लाख रुपैयाँ र गाउँपालिकाबाट २ लाख प्राप्त भएको उनले बताए। धनकुटा नगरपालिका१ बोजेमा पानीको धेरै दुःख थियो। बोजेमा १२१३ घरधुरीको बसोबास छ। घर छेवैमा मुहान भएपनि त्यहाका वासिन्दा पानी ल्याउन एक घण्टामा पैदल हिँडेर पानी ल्याउन मुहानसम्म पुग्थे। तर, अहिले रिचार्ज पोखरीको कारण मुहानमा पानीको मात्रा बढेको छ। हिजोआज वोजेका स्थानीय पानी ल्याउन मुहान धाउनुपर्ने वाध्यता हटेको वडाध्यक्ष वाङ्द तामाङले बताए। भारतको सिक्किम पुगेर रिचार्ज पोखरीको माध्यमबाट खानेपानीका मुहानहरू जीवित भएको देखेपछि आफू प्रेरित भएको वडाध्यक्षले बताए। रिचार्ज पोखरी निर्माणका लागि इसिमोड, धनकुटा नगरपालिकाले सहयोग गरेको छ उनले भने, वडामार्फत बजेट विनियोजन गरेर थप पोखरी बनाएका छौं। चालु आर्थिक वर्षमा थप पोखरी बन्ने छ । धनकुटा नगरक्षेत्रभरि ४ सय १० वटा पिउने पानीका स्रोतहरू रहेको धनकुटा नगरपालिकाका सूचना अधिकारी विकास अधिकारीले बताए। यीमध्ये ३ सय ८९ मुहानका स्रोतहरूमा पिउन योग्य पानी छन्। ३ सय ५२ स्रोतहरूमा पानी छ, जुन पिउनु अघि शुद्धीकरणसफा गर्नुपर्छ। १ सय ५८ स्रोत प्रदुषित प्रभावित रहेको सूचना अधिकारीको भनाई छ। पछिल्लो दुई वर्षयता २ सय ६७ स्रोतमा पानी मात्रा कम हुँदै गएका छन्। बर्सेनि मुहानमा पानीको स्रोत कम हुँदै गएपछि अहिले नगर क्षेत्रको डाँडामा रिचार्ज पोखरी निर्माणलाई प्राथमिकतामा राखिएको उनको भनाई छ। नगर क्षेत्रका सुकिसकेका पोखरीलाई पुनउत्थान गरिने उनले बताए। इसिमोडले धनकुटा नगरपालिका र छथरजोरपाटी गाउँपालिकासँग साझेदारीमा काम गरिरहेको छ। धनकुटा नगरपालिका जलाधार संरक्षण र व्यवस्थापन योजना निर्माण एवं योजना कार्यान्वयनका लागि आर्थिक तथा प्राविधिक सहयोग इसिमोडले गरेको छ। धनकुटा नपा र इसिमोडको साझोरीमा सन् २०१५ देखि २०१७ सम्म परिस्थितिकीय सेवा प्रवाह सम्बन्धमा एउटा संयुक्त कार्यपरक अनुसन्धान गरिएको धनकुटा नगरपालिकाका सूचना अधिकारीले बताए। एक वन, एक पोखरी पानीको मूल स्रोतको रूपमा रहेका पोखरी संरक्षण गर्न डिभिजन वन कार्यालयले एक सामुदायिक वन, एक संरक्षण पोखरी निर्माण अभियान गतवर्षदेखि सुरु गरेको छ। जिल्लामा ३ सय ८७ वटा सामुदायिक वन छन्। सिमसार क्षेत्र रहेका सामुदायिक वनहरूलाई प्राथमिकतामा राखेर पोखरी निर्माण गरिएको वन अधिकृत भरतबाबु श्रेष्ठले बताए। श्रेष्ठले भने अनुसार सुख्खा समय विशेषगरी फागुनदेखि जेठसम्मको चार महिनालाई मानिन्छ। सुख्खा समयमा वर्षा कम हुने भएकाले खडेरी हुन्छ। खानेपानीका मुहान कुवा, पोखरी सुक्छ। खडेरीले मुहान सुक्दा खानेपानीको समस्या हुन्छ। वन जंगलमा डढेलो लाग्ने गर्छ। पछिल्लो समय मुहान सुक्ने क्रम बढ्दो रहेको सामुदायिक वन उपभोक्ता महासंघ धनकुटाका अध्यक्ष निलबहादुर थापाले बताए। अब मुहाननजिक रिचार्ज पोखरी निर्माण गर्नुको विकल्प नरहेको उनी बताउँछन्। जिल्लाको कुल ३ सय ८७ सामुदायिक वनमध्ये ५० वटा सामुदायिक वनमा सिमसार पोखरी रहेको र वाँकी सामुदायिक वनमा सुक्खा क्षेत्र रहेको थापा बताउँछन्। भू तथा जलाधार व्यवस्थापन कार्यालय धनकुटाले विभिन्न स्थानमा पोखरी निर्माण गर्न थालेको छ। निर्माण गरिएको पोखरीले पानीको स्रोत बढाउन मद्दत पुगेको कार्यालय प्रमुख प्रकाश लिम्बूले बताए। कार्यालयले धनकुटा१० उत्तरपानीमा, महालक्ष्मी१ घुमाउनेमा १० लाख रुपैयाको लागतमा घुमाउने पोखरी र साँगुरीगढी१ दुर्गा चोकमा ५ लाख रुपैयाको लागतमा मानजोङ पोखरी निर्माण गरिरहेको छ। पोखरी रिचार्जसँगै पर्यटकीयस्थल सिमसार पोखरीहरूले रिचार्जसँगै पर्यटक आकर्षण गर्ने पर्यटकीयस्थल वन्न थालेको छन्। चौबिसे गाउँपालिका केन्द्र राजारानीमा रहेको रानी ताल पछिल्लो समय आउने क्रम बढ्दो रहेको स्थानीय जीवन कटुवालले बताए। रानी ताल पर्यटकका लागि आकर्षणको केन्द्र मात्र नभएर, रिचार्ज पोखरीको कामसमेत गरेको चौबिसे गाउँपालिका अध्यक्ष राजकुमार लिम्बूले बताए। त्यस्तै सोही गाउँपालिकाको वडा नं २ स्थित सौरे बजार नजिकै खोलामा ड्याम बनाएर धप्पड ताल बनाइएको छ। करिब ५२ रोपनी क्षेत्रफलमा रहेको यो पुननिर्मित ताल हो। यहाँ प्रदेश सरकार र चौबिसे गाउँपालिकाको लगानी रहेको प्रमुख प्रशासकीय अधिकृत पर्शुराम दाहालले बताए। पाख्रिवास बजारनजिकै संसारी माइस्थान सिमसार क्षेत्र छ। अहिले चर्चा र पर्यटकको रोजाइमा पर्छ। पर्यटकीय गन्तब्य बनेको छ। सिमसार क्षेत्रमा विभिन्न निकायको कुल २ करोड १९ लाख रुपैयाँ खर्च गरिएको छ। नहुने भो राजारानीको भेट चौविसे गाउँपालिकाको केन्द्र राजारानी बजारको एकातिर रानी ताल र अर्को तिर राजा ताल छ। बजारको पूर्वपश्चिम र दक्षिण, तीनतिर अंग्रेजी अक्षर भी आकारमा फैलिएर रहेको क्षेत्रको रानी तालमात्र हालसम्म आंशिक संरक्षण गरिएको छ । निजी स्वामित्वमै रहे पनि रानी तालको पश्चिममा अवस्थित राजा ताल क्षेत्र भने संरक्षणको पर्खाइमा छ। पछिल्लो समय बजार विस्तारले ताल संरक्षण गर्न कठिन हुँदै गएको गाउँपालिका अध्यक्ष राजकुमार लिम्बूले बताए। राजा तालको बीच भागबाट भेडेटाररविराँके राजमार्गको विस्तारले अब राजा र रानी ताल जोड्ने सम्भावना छैन। राजारानी तालको क्षेत्रफलमा पाँच सय रोपनीभन्दा बढी छ। दुवै तालको दक्षिणतर्फ रहेको गल्छीमा बाँध बाँध्न सके यहाँ विशाल ताल वन्नेछ। स्थानीय केही व्यक्तिहरूसँग ताल निर्माणमा सहमति हुन नसकेपछि यसको सम्भावना ज्यादै न्यून गएको छ। लिम्बूका अनुसार यो ताल रानी तालभन्दा ठूलो हुनेछ। तर, गाउँपालिकाले राजा तालको केही क्षेत्रलाई संरक्षण गरि ड्याम बनाउने तयारी गरेको उनले बताए। गाउँपालिकाले प्रदेश योजना बैंकमा राजा ताललाई संरक्षण गर्ने योजनालाई प्राथमिकता साथ सिफारिस गरेको छ। गाउँपालिका अध्यक्षका अनुसार संरक्षणसँगै पर्यटकीय केन्द्र र सिँचाइ हुने गरी योजना बनाएका छौं। ताल संरक्षण गर्दा मौनावुधुक र बोधे क्षेत्रमा सिँचाइको सुविधा पुग्ने छ। त्यस क्षेत्रमा सुन्तलाको व्यावसायिक खेती हुन्छ। ८५ लाख रुपैयाँ खर्च सकिएको खण्डमा राजा तालको ड्याम बनाउन सकिने उनको भनाइ छ। सिमसार मासिने जोखिम सिमसार पोखरी संरक्षणमा पहल गरिए पनि सिमसार क्षेत्र मासिने जोखिम उस्तै छ। विशेष गरी सिमसार क्षेत्रका भूभाग समथर हुने र पानीको पर्याप्त सुविधा हुने भएकाले बढ्दो वस्तीकरण हुन थालेको छ। त्यस्तै विगतमा सिमसार रहेका पोखरी संरक्षण अभावले सुकेका छन्। त्यस्ता ठाउँमा अहिले खेलमैदानसहित विभिन्न संरचना बनेका छन्। कतिपय सिमसार पोखरीमा पुनरुत्थान नहुने गरी संचरना निर्माण भएका छन्। संरचना नभएका सिमसार संरक्षणमा स्थानीय तहले ध्यान दिनुपर्ने संरक्षणविद्हरूको भनाइ छ। चौबिसे गाउँपालिका भरिका अधिकांश सीमसार क्षेत्रहरू संरचना अभावले बढ्दो सहरीकरण र प्लटिङको चपेटामा परेका छन्। सीमसार पोखरीलाई खानेपानीको मूल स्रोतको रूपमा लिने गरिन्छ। सीमसार क्षेत्र संरक्षणले मुहान संरक्षण सँगै पर्यटकीय क्षेत्रका रूपमा विकास गर्न सकिने स्थानीयहरू बताउँछन्। बुधबारे बजारबाट २ किमि दक्षिणमा रहेको गडेरे ताल, गडेरे ताल, कागडा पोखरीलगायत सीमसार क्षेत्रहरू अहिले संरक्षण गरिएको चौबिसे १ का वडाध्यक्ष देवेन्द्र श्रेष्ठले बताए। चुरे पहाडको चिसो क्षेत्रमा अवस्थित ताल नै तालको पालिका भनेर चिनिने चौविसे गाउँपालिकामा आधा दर्जन सानाठूला तालहरू संरक्षण र प्रवर्द्धनको पर्खाइमा छ। मुहान संरक्षणमा स्थानीय तहको भूमिका खानेपानीको मुहान तथा सिमसारलाई बचाउन स्थानीय तहको भूमिका महत्वपूर्ण हुने जलाधार तथा मुलाधार विज्ञहरूको भनाइ छ। पछिल्लो समय ठूला आहाल पोखरीमा खेलमैदान, ठूला भवनका संरचना बनाउने क्रम बढ्दो छ। त्यस्तो कार्य रोक्न स्थानीय तहले पहल गर्नुपर्ने इसिमोडका विज्ञ ढकालको भनाइ छ। यता सिमसार संरक्षणविद् शैलेन्द्र पोखरेल सिमसार संरक्षणमा स्थानीय तहको भूमिका विशेष हुने बताउँछन्। स्थानीय तहमार्फत प्रदेश र संघले बृहत् संरक्षणको काम गर्नुपर्ने उनी बताउँछन्। उनका अनुसार चौविसे गाउँपालिका केन्द्र राजारानीमा रहेको रानी ताल र राजा ताललाई बृहत् रूपमा विकास गर्न सकिएको खण्डमा गाउँपालिका र जिल्ला मात्र होइन पूर्वकै भाग्य निर्धारण गर्नेछ। अहिले रानी ताल मात्र संरक्षित छ। राजा ताललाई पनि संरक्षण गर्नु आवश्यक छ। तर त्यसका लागि त्यस क्षेत्रका स्थानीय वासिन्दासँग छलफल गरी उनीहरूलाई उचित हुने गरी स्थानान्तरण गर्नु आवश्यक छ। अहिले पनि केही बिग्रिएको छैन। सरकारले चाह्यो देखायो भने बृहत् योजना बनाएर लगानी गर्न सक्छ। रानी तालको हकमा सवै प्रणालीलाई रिचार्ज गर्छ। त्यस्तो डाँडामा त्यस्तो पोखरी सम्भवत नहुने सिमसार विद् पोखरेल दाबी गर्छन्। यता चौबिसे गाउँपालिका अध्यक्ष राजकुमार चेम्जोङले सिमसार संरक्षणको योजनालाई गाउँपालिकाले प्राथमिकतामा राखेको बताउँछन्। धनकुटा नगरप्रमुख चिन्तन तामाङले मूहानलाई पुनर्जीवित गर्न सिमसार क्षेत्र र पोखरी संरक्षण गरिने उनले बताए। रिचार्ज पोखरीकै कारण सुक्खाको बेला पनि मुहानमा पानीको स्रोत वढेको पायौं। साँगुरीगढी गाउँपालिकाले आवधिक योजनामा पोखरी संरक्षण योजनालाई समावेश गरेर काम गरिरहेको अध्यक्ष जितेन्द्र राईले बताए। यता छथरजोरपाटी गाउँपालिका, महालक्ष्मी नगरपालिका, पाख्रिवास नगरपालिकाले पनि ताल तथा पोखरी संरक्षणको योजनालाई प्राथमिकतामा राखेका छन्। सिमसारः पानीको दिगो स्रोत प्राकृतिक तथा कृत्रिम रूपले सिर्जना भएको सिमसार क्षेत्रलाई पानीको दिगो स्रोतका रूपमा लिन सकिन्छ। जिल्लाका विभिन्न स्थानमा रहेका सिमसार पोखरीहरूलाई संरक्षण गरिएको छ। जुन पानीको दिगो स्रोतका रूपमा रहेको छ। चौबिसे गाउँपालिका केन्द्र राजारानी बजारससँगै रानी ताल छ। त्यस्तै सोही गाउँपालिका वडा नं २ सौरे बजारनजिकै खोलामा ड्याम बनाएर धप्पड ताल बनाइएको छ। पाख्रिवास बजार नजिकै संसारी माई सिमसार क्षेत्र छ। प्राकृतिक रुपमा रहेका पोखरीलाई संरक्षण गरि दुई ठूला पोखरी बनाइएको छ। धनकुटा१० उत्तरपानी ससाना सिमसार पोखरी छन्। सिमसार पानीको दिगो स्रोत भएको छ। सुक्खा समयमा पनि सिमसार पोखरीभन्दा तल्लो क्षेत्रका गाउँहरूमा रहेका पानीको मूल सुकेको छैन। रिचार्जको काम गरेको छ। मूलमा पानीको स्रोत बढाउन सिमसार क्षेत्र संरक्षणको विकल्प नभएको सिमसार संरक्षणविद् शैलेन्द्र पोखरेल बताउँछन्। जलवायु परिवर्तनको कारण तापक्रम बढ्न थालेको छ। हिमालका हिउँ पग्लिन थालेका छन्। हिउँ पर्न छोडेको छ। अब हिमालहरू १००१५० वर्षपछि खत्तम हुने सम्भावना छ। हिमालमा हिउँ नै नभएपछि हाम्रा खोला नालामा पानी कहाँबाट आउँछ त ? उनले भने, खोला नालाका मुहानमा पोखरी निर्माण गरेनौं भने हाम्रा भूभाग क्षेत्र सुक्खा हुनेछ। मरुभूमि जस्तो नाङ्गा डाँडा हुनेछ। रिचार्जको लागि सिमसार पोखरी संरक्षणको विकल्प छैन। रानी ताल रहेको स्थानभन्दा तल्लो क्षेत्रका गाउँहरूमा रहेको पानीका मूल सुकेका छैनन्। हिउँदमा मुहान सुक्नको पानीको मात्रा बढेको छ। रानी ताल १२० रोपनीमा संरक्षित छ। यहाँको पानी सुक्दैन। हिउँद र बर्खामा पानीको मात्रा एकनासको हुन्छ। रानी ताल संरक्षणकै कारण बुधुक र लोफादिन गाउँका सुकिसकेका अधिकांश मूहानमा पानी पलाएको चौबिसे गाउँपालिका अध्यक्ष राजकुमार लिम्बूले बताए। पाख्रिवास बजारनजिकै रहेको संसारीमाई सिमसार क्षेत्रको भौगोलिक अवस्था डेढदशक अघिसम्म अनकन्टार थियो। चारैतिर अलैंची घारी। झाँडीको जंगल थियो। तर, त्यहाँ पानीको मूल स्रोत देखेर जग्गाका संधियार मध्येका एक ज्ञानबहादुर गुरुङले त्यो पानीलाई व्यवस्थापन गरि पोखरी निर्माण गरे। सहकारी निकायको आर्थिक सहयोगमा अनकन्टार त्यो ठाउँ अहिले सिमसार क्षेत्र वनेको छ। सिमसार क्षेत्रमा रहेका पोखरीहरूले मूलमा पानी स्रोत बढाउने रिचार्जको काम गरेको छ। संसारीमाई सिमसारभन्दा मुनी सापकोटा निरौला गाउँ छ। त्यस गाउँमा १२१३ घरधुरीको बसोबास छ। दोभान खोल्सीमा खानेपानीको मुहान छ। त्यो मुहान सुकिसकेको थियो। तर, संसारीमाई सिमसारका पोखरी संरक्षण भएपनि मुहानमा पानी मात्रा वढेको छ। पहिले बर्खामा मात्र मुहानमा पानी पलाउथ्यो। तर, अहिले हिउँदमा पनि पानी पलाएको छ। अहिले त्यहि पानी सापकोटा निरौला गाउँका घरधुरीले उपभोग गरिरहेको स्थानीय भीम सापकोटाले बताए।"
"आजको मौसम : ताप्लेजुङ, जिरी ,काठमाडौं र पोखरामा वर्षाको सम्भावना","काठमाडौं : हाल देशमा पश्चिमी वायुका साथै स्थानीय वायुको पनि आंशिक प्रभाव रहेको जल तथा मौसम पूर्वानुमान महाशाखाले जनाएको छ । कोशी र मधेस प्रदेशलगायत मुलुकका पहाडी भागमा आंशिकदेखि साधारणतया बदली भई बाँकी भागमा मौसम मुख्यतया सफा रहेको छ । महाशाखाका अनुसार आज दिउँसो कोशी,लुम्बिनी, मधेस प्रदेशलगायत देशका पहाडी भूभागमा आंशिकदेखि साधारणतया बदली हुने छ भने बाँकी भागमा मौसम सफा रहनेछ । कोशी, मधेस, बागमती, गण्डकी र कर्णाली प्रदेशका पहाडी भागका केही स्थान तथा बाँकी प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ । साथै उच्च पहाडी तथा हिमाली भागका एकदुई स्थानमा हल्का हिमपात हुनसक्नेछ । त्यसैगरी आज राति कोशी प्रदेशलगायत देशका पहाडी भूभागमा आंशिकदेखि साधारणतया बदली रही बाँकी भूभागमा पनि आंशिक बदली हुनेछ । कोशी, मधेस, गण्डकी र कर्णाली प्रदेशका केही स्थान तथा बाँकी प्रदेशका पहाडी भागका एक दुई स्थानमा मेघगर्जन र चट्याङसहित हल्का वर्षा हुने सम्भावना छ । देशका उच्च पहाडी तथा हिमाली भागका एकदुई स्थानमा हल्का हिमपातको सम्भावना पनि छ । जल तथा मौसम विज्ञान विभाग मौसम पूर्वानुमान महाशाखाले आज ताप्लेजुङ,जिरी ,काठमाडौं र पोखरालगायत सहरमा छिटपुट वर्षाको संभावना रहेको जनाएको छ। आज सबैभन्दा बढि तामक्रम भैरहवामा (३५ डिग्रीसम्म)पुग्ने संभावना छ भने सबैभन्दा कम जुम्लामा आज राति माइनस १ डिग्रीसम्म पुग्ने संभावना छ। आगामी २४ घण्टामा कोशी, मधेस, गण्डकी र कर्णाली प्रदेशका केही स्थान तथा बाँकी प्रदेशका पहाडी भागका एक दुई स्थानमा मेघगर्जन र चट्याङसहित हल्का वर्षाको सम्भावना रहेको जनाउँदै महाशाखाले त्यसबाट दैनिक जनजीवन, कृषि, स्वास्थ्य, सडक तथा हवाईउड्डयनमा आंशिक प्रभाव पर्नसक्ने भएकाले सतर्कता अपनाउन आग्रह गरेका छन्।"
इजरायली आक्रमणको जवाफ दिंदै हमासद्वारा तेल अभिभमा तीन मिसाइल प्रहार,हमासले इजरायलको तेल अभिभमा तीनवटा मिसाइल प्रहार गरेको बताएको छ। इजरायलले गाजामा आफ्नो सैन्य आक्रमण पुनः सुरु गरेपछि हमासको यो पहिलो प्रतिशोधात्मक आक्रमण भएको जनाइएको छ। इजरायलले भने ती तीनवटा क्षेप्यास्त्रमध्ये एउटालाई रोकेको र बाँकी क्षेप्यास्त्रहरू कोही पनि नबस्ने ठाउँमा खसेको बताएको छ। हमासद्वारा सञ्चालित गाजा स्वास्थ्य मन्त्रालयका अनुसार मंगलबारदेखि इजरायलले पुनः युद्ध सुरु गरेपछि गाजामा कम्तीमा ५९१ जनाको मृत्यु भइसकेको छ। मृत्यु हुनेमा २०० भन्दा बढी बालबालिका रहेका उनीहरुको भनाइ छ। इजरायली सेना (आईडीएफ) ले बिहीबार प्यालेस्टिनी क्षेत्रमा स्थलगत कारबाही सुरु गरेको बताएको छ। इजरायलले हमासले अझै पनि ५९ जनालाई बन्धक बनाएको बताएको छ जसमध्ये २४ जना जीवित रहेको अनुमान गरिएको छ।
उपभोक्ता अदालतसँग उपभोक्ताको अपेक्षा,"नेपालको संविधानको धारा ४४ को उपधारा १ ले प्रत्येक उपभोक्तालाई गुणस्तरीय वस्तु र सेवा प्राप्त गर्ने हक हुनेछ भनेको छ। उपधारा २ मा गुणस्तरहीन वस्तु तथा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने हक हुने व्यवस्था गरेको छ। संवैधानिक व्यवस्था कार्यान्वयनका लागि कानुन पनि २०७५ सालमै बनेको हो। त्यो हो, उपभोक्ता संरक्षण ऐन। उक्त ऐनले पनि ठगिएका उपभोक्ताहरूलाई न्याय दिलाउने र त्यसका लागि उपभोक्ता अदालतको गठनको परिकल्पना गरेको थियो। संविधान बनेको १० र कानुन बनेको ६ वर्षमै सही नेपालमा उपभोक्ता अदालत गठन भएको छ। त्यसले आइतबारदेखि कार्यारम्भ पनि गर्यो। पहिलो दिनै तीनवटा मुद्दा यो अदालतले पाएको छ, जसको सन्देश भनेको उपभोक्ता ठगिएका छन् र न्याय खोजिरहेका थिए भन्ने हो। संवैधानिक र कानुनी व्यवस्था उपभोक्ता हितका खातिर पहिलो कदम थिए भने अदालतको स्थापना दोस्रो कदम हो। अब अदालतबाट न्याय भयो भने मात्रै संविधानले भने झैं उपभोक्तालाई आफ्नो हक सुनिश्चित रहेको यकिन हुन्छ। उपभोक्ता अदालतले उपभोक्तालाई छिटो, छरितो न्याय दिन सक्यो भने त्यसको अर्थ रहन्छ। यस प्रकारको विशिष्ट अदालत पनि हाम्रो लोकतन्त्रको अर्का एउटा सुन्दर पक्ष भएको छ। नुनदेखि सुनसम्ममा नेपाली ठगिन्छन् भनिन्छ। आम उपभोक्ताको गुनासो पनि त्यस्तै छ। कानुनी राजको प्रत्याभूतिका खातिर पनि उपभोक्ता हित संरक्षण अत्यावश्यक थियो। तसर्थ, नागरिकलाई न्याय दिलाउने र कानुनी राजलाई बलियो बनाउने सन्दर्भमा पनि उपभोक्ता अदालतको गठन एक मानक हो। मूल्य तिरेको वस्तु वा सेवाको गुणस्तर पाउने हरेक उपभोक्ताको मौलिक हक हो। तर नेपालमा भने खानेकुरादेखि औषधोपचारसम्ममा हुने गरेका ठगीको सुनुवाइ र न्याय दिने निकायको अभाव थियो। त्यो अभाव उपभोक्ता अदालतको गठनले पूरा गरेको छ। राज्यको यो संरचनाले नागरिकलाई थप बलियो बनाउने विश्वास गर्न सकिन्छ। सानोतिनो वस्तु वा सेवा नै किन नहोस्, त्यसमा ठगिँदा मुद्दा मामिलामा जाँदा खर्चिलो भने हुनु हुँदैन, त्यसो हुँदा फेरि उपभोक्ता खुम्चिएर बस्ने परिस्थिति बन्छ। कानुन व्यवसायीले उपभोक्ताका मुद्दामा निःशुल्क कानुनी सेवा दिन गरेको प्रतिबद्धताले उपभोक्तालाई अर्काे खुसी दिएको छ। तर उपभोक्ता अदालतबाट न्याय पाउन काठमाडौं केन्द्रितै हुनुपर्ने बिडम्वना सधैं सहनु भने हुँदैन। यो सुरुआत आफैंमा उत्तम प्रक्रिया हो, यसको विस्तार पनि आवश्यक छ। परम्परागत अदालतहरूको प्रमुख समस्या न्यायमा ढिलाइ हो र न्यायको क्षेत्रमा ढिला न्याय दिनुलाई न्याय नमान्ने चलन पनि छ। त्यसैको पुनरावृत्ति उपभोक्ता अदालतमा पनि देखियो भनेचाहिँ उपभोक्ता ठगाइ र न्यायसंस्थाबाट पनि निराश हुनुपर्ने दिन आउन सक्छ। यो अदालतको सबैभन्दा ठूलो चुनौती न्यायमा चुस्तता नै हो।"
पालिका प्रमुखबाटै छुवाछूतको निकृष्ट हर्कत,"सिरहा : सिरहाको औरही गाउँपालिका५ स्थित विष्णु महायज्ञ लगाउन महायज्ञ स्थल अछुतो हुन्छ भनेर एक दलित डोम परिवारको घर नै सारिएको छ। कात्तिक महिनादेखि नै महायज्ञ लगाउन करिब १२ कठ्ठा ऐलानी जग्गामा मूर्ति र यज्ञहोमका लागि घर टहरा बनाउन थालेका थिए। त्यही ठाउँसँग टाँसिएर दीपक मरिकको घर थियो। महायज्ञ हुुने ठाउँमा दलितको घर हुँदा शुभ नहुने भन्दै घर सारिएको छ। मरिक घर अहिले सुन्दर माविदेखि पश्चिमपट्टि बनाएका छन्। घर बनाउन फेरि यज्ञ समितिबाट नै सहयोग गरेका छन्। अहिले सरेको ठाउँमा मरिक परिवारले खानेपानी, बिजुलीबत्तीको सुविधा पाएका छैनन्। ट्युबवेलसमेत नहुँदा स्कुलबाट पानी ल्याएर काम चलाउने गरेका छन्। घर सारिएपछि मरिक परिवारले आफूहरूमाथि जातीय छुवाछूतको नियत राखेर विभेद गरेको बताएका थिए। तर, घटना बाहिरिएपछि अहिले उनीमाथि सहमतिमै सरेको भनेर भन्नलाई दबाब यज्ञ समितिबाट दिन थालेका छन्। घटनाबारे मधेस प्रदेशका मानवअधिकार आयोगका टोलीले स्थलगत अनुगमन गरी जानकारी लिएका छन्। विभेद भएको भनिए पनि प्रहरीमा अहिलेसम्म कुनै उजूरी नआएको सिरहा एसपी रमेश पण्डितले जानकारी गराए। आफू पनि घटनास्थलमा पुगेर जानकारी लिएको उनले सुनाए। यज्ञ समितिका संयोजक गाउँपालिका अध्यक्ष शिवजी यादव आफैं छन्। गाउँपालिकाबाट पनि १० लाख रुपैयाँ बजेट विनियोजन गरेका छन्। बाँकी रुपैयाँ स्थानीयहरूबाट संकलन गरेका छन्। शिवजी र पूर्ववडाध्यक्ष दिलिप यादवको नाममा संयुक्त खाता सञ्चालन गरेका छन्। सञ्चारकर्मीहरूको टोली पीडित मरिकको घर पुग्दा उनले आफूहरूलाई गाउँपालिका अध्यक्ष शिवजी यादव, यज्ञका बाबा बजंरगी र पूर्ववडाअध्यक्ष दिलिप यादवको निर्देशनमा घर खाली गराइएको बताएका थिए। तर, गाउँपालिका अध्यक्ष यादवले बिहीबार पत्रकार सम्मेलन गरेर मरिक परिवारको सहमतिमै सारिएको तर्क गरेका छन्। मरिक परिवार दीपक र अनिता गाउँपालिकामै सरसफाइ कर्मचारीका रूपमा कार्यरत छन्। त्यही भएर दबाब दिएर सहमतिमै सरेको भन्न लगाएको एक स्थानीयले बताए। फागुन १० गते घर खाली गराए। तर, पत्रकार सम्मेलनमा सार्वजनिक गरेका कागजमा फागुन ११ गते सहमति लिएको देखाएका छन्। कारबाहीबाट जोगिन गाउँपालिका अध्यक्षले फर्जी सहमति रहेको कागज तयार गरेको ती स्थानीयको भनाइ छ। गाउँपालिकाकै सुन्दर माविमा क्याम्पस सञ्चालन गर्ने उद्देश्यले महायज्ञ लगाउन तयारी गरेका छौं। मरिक परिवारको सहमतिमै घर सारिएको छ। केही राजनीतिक व्यक्तिहरूले रिसिईबी साँध्न सामान्य कुरालाई अतिरञ्जित बनाइरहेका छन्, गाउँपालिका अध्यक्ष यादवले भने, फेरि ऐलानी जग्गामा कृषि हाटबजार लगाउने योजना संघीय सरकारबाट स्वीकृत भएर ३ करोड २५ लाख बजेटको ठेक्का बन्दोबस्त भइसकेको छ। पहिले महायज्ञ सकाउने र पछि त्यही जग्गामा कृषि बजार बनाउने योजना छ। तर, केही व्यक्तिहरूले वास्तविकता नबुझी आफूलाई फसाउन लागेका छन्। विभेद गर्न आफ्नो मनसाय नभएको उनले सुनाए।"
मधुमेहका बिरामीले के खाने ?,"रगतमा चिनी (ग्लुकोज) को मात्रा आवश्यकभन्दा बढी हुने अवस्था नै मधुमेह हो। शरीरको प्याङ्क्रियाजबाट एक प्रकारको हर्मोन, इन्सुलिन उत्पादन हुन्छ। जसले खानामा हुने चिनीलाई टुक्र्याउने काम गर्दछ। इन्सुलिनको उत्पादनमा हुने कमी वा इन्सुलिनको उपयोगमा आउने कमीको कारणबाट मधुमेह रोग लाग्दछ। कार्बाेहाइडेटयुक्त खाना जस्तै, भात, आलु कम खाने बोसो नभएको मासु खाने ताजा माछा खाने ताजा सागसब्जी, बन्दा, काउली, काँक्रो, भन्टा, गोलभेंडा, साग, गोलभेंडा, मुला, गाजर, प्याज र ताजा फलफूल खाने गुलियो खानेकुरा कम मात्रामा खाने कम मात्रामा तेल प्रयोग भएको तरकारी खाने सन्तुलित र स्वस्थ भोजन गर्ने"
"एसईई परीक्षा : रौतहटमा १४ सय २४ मोबाइल बरामद, २ जना पक्राउ","रौतहट : जिल्ला प्रहरी कार्यालय रौतहटले एसईई परीक्षामा चिट चोर्न ल्याइएका १ हजार ४ सय २४ मोबाइल बरामद गरेको छ । बिहीबार प्रहरीले परीक्षाको मर्यादा भंग गर्ने प्रयासमा संलग्न २ जनालाई समेत पक्राउ गरेको छ। प्रहरीका अनुसार रौतहटको यमुनामाई गाउँपालिका५ स्थित यमुनामाई मावि परीक्षा केन्द्रमा परीक्षा निरीक्षकले नै केही रकम लिइ मोबाइल प्रवेश गराएका थिए। त्यस्तै मौलापुर नगरपालिका५ स्थित लक्ष्मीपुर मावि परीक्षा केन्द्रबाहिर चिट उपलब्ध गराउने कार्यमा संलग्न १ जना गरी प्रहरीले २ जनालाई पक्राउ गरेको छ । जिल्ला प्रहरी कार्यालयका प्रवक्ता प्रहरी नायब उपरीक्षक (डीएसपी) दिपककुमार रायका अनुसार पक्राउ परेकाविरुद्ध कानुनी प्रक्रिया अघि बढाइएको छ । जिल्ला प्रहरी कार्यालय रौतहटले परीक्षाको मर्यादा भंग गर्ने कार्यमा संलग्न दुवै व्यक्तिलाई सम्मानित जिल्ला अदालतबाट म्याद अनुमति लिएर अनुसन्धान अघि बढाइएको जानकारी दिएको छ। प्रहरीले पक्राउ परेकाहरूको नाम भने गोप्य राखेको छ । परीक्षाको मर्यादा कायम राख्न र निष्पक्षता सुनिश्चित गर्न प्रहरीले विशेष निगरानी राखिरहेको बताइएको छ । विगतमा मेसेन्जर, ह्वाट्सएप, भाइबरलगायतका ग्रुप प्रयोग गरी चिट आदानप्रदान गर्ने प्रवृत्ति मौलाएको देखिएकाले यस वर्ष परीक्षा प्रणाली थप कडा बनाइएको छ ।"
नेविसंघ बागलुङका जिल्ला अध्यक्ष पराजुलीले दिए राजीनामा,"बागलुङ : नेपाल विद्यार्थी संघ बागलुङका अध्यक्ष विशेष पराजुलीले राजीनामा दिएका छन् । हालै सम्पन्न धवलागिरि बहुमुखी क्याम्पसमा स्वतन्त्र विद्यार्थी युनियन (स्ववियु) को निर्वाचनमा अध्यक्षमा नेविसंघकी अध्यक्ष सृष्टि आचार्य पराजित भएपछि जिल्ला अध्यक्ष पराजुलीले राजीनामा दिएका हुन् । उनले निर्वाचनमा पार्टीले हस्ताक्षेप गरेर चरम गुटबन्दी गर्दा हार व्यहोर्नु परेको भन्दै अध्यक्षबाट राजीनामा दिएको बताएका छन् । उनले पराजुलीले सामाजिक सञ्जाल फेसबुकमा नेपाल विद्यार्थी संघका केन्द्रीय अध्यक्ष डुजाङ शेर्पा र नेपाली कांग्रेस बागलुङका जिल्ला सभापति जित शेरचनलाई मेन्सन गरेर राजीनामा पत्र सार्वजनिक गरेका छन् । अध्यक्ष पराजुलीले सामाजिक सञ्जालमा राजीनामा पत्र सार्वजनिक गर्दै भनेका छन्, हामी भित्रको अलोकतान्त्रिक,अराजनीतिक र गैरजिम्मेवार चरित्रको कारण आज हामीले आफ्नै संघर्षको इतिहासलाई न्याय गर्न सकेनौं जसको कारण हामीले धवलागिरि बहुमुखी क्याम्पस जस्तो गरिमामय इतिहास र विरासत बोकेको क्याम्पसमा स्ववियु गुमाउनुपर्यो।' पराजुलीले राजीनामा पत्रमा पार्टीको चरम गुटबन्दीको निर्मम शिकार बन्नु परेको र जसको प्रत्यक्ष प्रभावको कारण नेविसंघ निर्वाचनमा पराजित हुन पुगेको बताए । उनले लोकतन्त्र हार स्वीकार गर्ने व्यवस्था भएको बताउँदै हारलाई सहर्ष रुपमा स्वीकार गर्दै कार्यकालभरी आवश्यक रचनात्मक सहयोग गर्ने बाचा पनि गरेका छन् । पराजुलीले पार्टी नेतृत्वको अलोकतान्त्रिक,अराजनीतिक र गैरजिम्मेवार चरित्रका कारण अहिले आफ्नै इतिहासलाई न्याय गर्न नसकेको र स्ववियु गुमाउन परेको राजीनामा पत्रमा उल्लेख गरेका छन् । पार्टी नेतृत्वको अलोकतान्त्रिक,अराजनीतिक र गैरजिम्मेवार चरित्रका कारण हामीले आफ्नै संघर्षको इतिहासलाई न्याय गर्न सकेनौं,उनले राजीनामा पत्रमा लेखेका छन्,कर्तव्य पालना गरेर पनि परिणाम दिन नसकेपछि हारको नैतिक जिम्मेवारी लिएर राजिनामा गर्दछु । उनले केन्द्रीय अध्यक्ष दुजाङ शेर्पालाई सम्बोधन गरेर उक्त राजीनामा दिएका छन् । साथै,उक्त पत्रको बोद्धार्थ नेपाली कांग्रेस जिल्ला कार्यसमितिलाई पनि दिइएको छ । धवलागिरि बहुमुखी क्याम्पसमा भएको निर्वाचनमा नेविसंघको सभापति उमेदवार आचार्य पराजित भएकी हुन्। सभापतिमा अखिल संयुक्त प्यानलबाट उम्मेदवार बनेकी अनेरास्ववियुकी आस्मिन शेख विजयी भए। निर्वाचित शेखले ५२२ र नेविसंघकी आचार्यले ४९१ मत प्राप्त गरिन्। २० वर्षदेखिको नेपाल विद्यार्थी संघ (नेविसंघ)को किल्ला भत्काउँदै सभापतिमा अनेरास्ववियुकी शेखले इतिहास कायम गरिन्। २०६२ सालदेखि क्याम्पसमा नेविसंघका उम्मेदवारले सभापतिमा जित्दै आएका थिए । यसपटक शेखले उक्त निरन्तरतालाई भंग गरेकी हुन्। स्वतन्त्र समूहबाट अध्यक्षमा उम्मेदवारी दिएका नेविसंघका नेता दिपक सुवेदीले समय सकिएपछि उम्मेदवारी फिर्ता गरेको र सृष्टिलाई समर्थन गरेको घोषणा गरेका थिए । स्वतन्त्र समूहले समानुपातिकमा १२२ मत ल्याएको थियो । निर्वाचनमा नेविसंघले दुई पदाधिकारीसहित ७ सदस्य जितेको छ भने अखिलले एक सदस्य मात्रै जितेको छ ।"
खुकुरी प्रहारबाट कामदार घाइते,विराटनगर : विराटनगर महानगरपालिका २ दुर्गा चोकमा बिहीबार राति खुकुरी प्रहार हुँदा १ जना गम्भीर घाइते भएका छन् । विराटनगर२ का अन्दाजी २८ वर्षीय सक्षम सापकोटाले आफ्नै घरमा काम गर्दै आएका कामदार विराटनगर१ का ५७ वर्षीय रमेश गुप्तालाई खुकुरी प्रहार गरेको मोरङ प्रहरी प्रहरी प्रमुख एसपी नारायणप्रसाद चिमरियाले बताए । घटना राति ८:३० बजेतिरको हो । घाँटीमा चोट लागेका घाइतेलाई उपचारका लागि नोबेल शिक्षण अस्पतालमा भर्ना गरिएको छ । सुरुमा कोशी अस्पताल लगिएकोमा त्यहाँबाट रेफर गरेर विराट नर्सिङ होम लगियो । विराटले पनि रेफर गरेपछि नोबेल पुर्याइएको हो । घाइतेको अवस्था गम्भीर रहेको प्रहरीले जनाएको छ । चिमरियाका अनुसार गुप्ता सापकोटाको घरमा काम गर्थे । प्रारम्भिक अनुसन्धानका क्रममा सापकोटा लागुऔषध प्रयोगकर्ता रहेको खुलेको छ । आपसी विवादमा धारिलो हतियारले प्रहार गरेको देखिएको प्रहरीको भनाइ छ । घटनापछि फरार भएका सापकोटालाई विराटनगरकै नेपालभारत सीमा क्षेत्रबाट शुक्रबार बिहानका राति पक्राउ गरिएको चिमरियाले बताए । घरअगाडि खुकुरी प्रहार गरेका सापकोटा भान्सा कोठामा लुकेर बसेका थिए । प्रहरी पुग्नसाथ कोठाकै अर्को ढोकाबाट निस्किएर फरार भएका हुन् । घटनाका बारेमा थप अनुसन्धान भइरहेको जानकारी एसपी चिमरियाले दिए ।
"सन्धिखर्कमा आगलागी, पसलसहित २ घर जलेर नष्ट","अर्घाखाँची : अर्घाखाँचीको सन्धिखर्क १० धरम्पानीमा आगलागी हुँदा २ घर जलेर नष्ट भएका छन्। सन्धिखर्क नगरपालिका १० धरम्पानी निवासी बलबहादुर आचार्यको २ घर आज बिहान लागेको आगोले जलेर नष्ट भएको जिल्ला प्रहरी कार्यालय अर्घाखाँचीका निमित्त प्रमुख प्रहरी निरीक्षक विष्णुप्रसाद पौडेलले बताए। घरमा विद्युत सर्ट भएर आगोलागी भएको थियो । अहिले स्थानीय, प्रहरी र दमकलको सहयोगमा आगो नियन्त्रणमा आएको छ। घटनामा भएको क्षतिको विवरण संकलन कार्य भइरहेको प्रहरी निरीक्षक पौडेलले जानकारी दिए।"
"गिरिजाप्रसाद कोइराला स्मृति दिवस : सहमति, सहकार्य र एकताका प्रतीक","काठमाडौं : नेपालमा माओवादी सशस्त्र द्वन्द्वको अन्त्य गरी शान्तिपूर्ण राजनीतिको मूलधारमा ल्याउन नेतृत्वदायी भूमिका निर्वाह गरेका पूर्वप्रधानमन्त्री एवं नेपाली कांग्रेसका तत्कालीन सभापति गिरिजाप्रसाद कोइरालाको १५औं स्मृति दिवस बिहीबार मनाइएको छ। सो अवसरमा राजधानीमा आयोजित गिरिजाप्रसाद र लोकतन्त्र विषयक विचार गोष्ठीमा सहभागी नेताहरूले गिरिजाप्रसाद कोइरालाको योगदानको प्रशंसा गरेका थिए। कार्यक्रममा कांग्रेस नेता डा शेखर कोइरालाले पार्टी सरकारमा रहे पनि सुशासन नरहेको बताए। कोइरालाले भने, अहिले कांग्रेससहितको सरकार छ। नेपाली कांग्रेस र एमाले सरकारमा नै छौं। हामीले सुशासनका लागि त कुरा गर्नुपर्यो, अगाडि बढाउनुपर्यो। भन्न त नहुने, सुशासन पटक्कै छैन भनेपनि हुन्छ। उनले सरकारले मनलाग्दी कर्मचारी नियुक्त गर्दै हिँडेको आरोप लगाए। उहाँहरूलाई मन लाग्यो एक दुईतीन नम्बर लिस्ट आउँछ, मन्त्रिपरिषद्मा जान्छ, उहाँहरूलाई मन लाग्यो तेस्रो नम्बर लिनुहुन्छ, डा कोइरालाले भने, आफूलाई चित्त बुझेको छ भने एक नम्बर हालिदिनुहुन्छ, त्यसरी गइरहनुभएको छ। हामीले यो कुरा भन्ने कि नभन्ने ? कांग्रेस सरकारमा भएको महसुस भएको छैन। उनले नेपाल अबका दिनमा कुनै पनि पार्टीको पछि नलाग्ने स्पष्ट पनि बताए। कार्यक्रममा बोल्दै बक्ताहरूले कोइराला सहमति, सहकार्य र एकताका लागि सधैं तयार रहने नेताको रूपमा चिन्दछन्। यसबाटै मुलुकको अस्थिरता अन्त्य गरी समृद्ध बनाउने योजना उनमा थियो। यस्तो थियो गिरिजाको राजनीति उत्तारचढाव कोइरालाकै नेतृत्वमा माओवादीका सेनाको समायोजनसहित हतियार व्यवस्थापन भएको थियो। उनकै नेतृत्वमा छ दशकभन्दा लामो संविधानसभा निर्वाचन गर्ने कांग्रेसका संस्थापक नेता बीपी कोइरालाको सपना २०६४ चैत २८ गते पूरा भएको थियो। आफ्नो बोलीमा अडिग र बोलेको पुर्याएरै छाड्ने राजनेताका रूपमा स्थापित कोइरालाको २०६६ चैत ७ गते निधन भएको थियो। नेपालमा शान्ति स्थापनाका लागि कोइरालाले पुर्याएको योगदानको स्मरण गर्दै कोइरालाको १५औं स्मृति दिवस मनाउने गरिन्छ। विसं २०५९ असोज १८ गते तत्कालीन राजा ज्ञानेन्द्रले निर्वाचित प्रधानमन्त्री शेरबहादुर देउवालाई अपदस्त गरेपछि। देशमा राजनीति परिवेश फेरियो। त्यसपछि भएका आन्दोलनको नेतृत्व गिरिजाप्रसादले आफैंले गरेका थिए। विसं २०६१ माघ १९ गते तात्कालीन राजाले दलमाथि प्रतिबन्ध लगाएपछि दललाई एकीकृत गर्दै आफ्नै नेतृत्वमा पूर्ण लोकतन्त्रको स्थापनाका लागि आन्दोलनको नेतृत्व गरेका थिए। कोइरालाकै नेतृत्वमा विसं २०६३ वैशाख ११ गते प्रतिनिधिसभा पुनःस्थापना भएको थियो। आन्दोलन सफल भएपछि उनी पाँचौंपटक प्रधानमन्त्री बनेका थिए। २०६३ जेठ ४ गते राजाको सबै अधिकार कटौती गरेको थियो। पाँच पटक प्रधानन्त्री बनेका कोइराला (२०४८ २०५१, २०५४ २०५५, २०५५ २०५६, २०५६ २०५८ र २०६३ २०६५) बनेका कोइरालाले कार्यबाहक राष्ट्राध्यक्षको कार्यभार पनि सम्हाल्न भ्याएका थिए। राजा ज्ञानेन्द्र शाह निलम्बनमा परेसँगै कोइरालाले कार्यवाहक राष्ट्राध्यक्षको भूमिका निर्वाह गरेका थिए। गिरिजाकै नेतृत्वमा २०६५ जेठ १५ गते नेपालबाट २४० वर्षको इतिहास बोकेको शाह वंशीय राजसंस्थाको अन्त्य भई नेपाल संघीय लोकतान्त्रिक गणतन्त्रका रूपमा स्थापित भएको थियो। माओवादीलाई मूलधारको राजनीतिमा ल्याएकै कारण माओवादीका अध्यक्ष एवं निवर्तमान प्रधानमन्त्री पुष्पकमल दाहाल प्रचण्डले पनि बेलाबखत गिरिजाबाबुलाई सम्झिरहन्छन्। कोइरालाको १५औं स्मृति दिवसको अवसरमा सम्मान प्रकट गर्दै प्रचण्डले कोइरालासँगको तस्बिर साझा गरेका छन्। उनले सामाजिक सञ्जालमा लेख्दै भनेका छन्, नेपालको शान्ति सम्झौताका हस्ताक्षरकर्ता, संघीय लोकतान्त्रिक गणतन्त्र स्थापनाका एक प्रमुख नेता दिवंगत गिरिजाप्रसाद कोइरालाको १५औं स्मृति दिवसको अवसरमा उहाँप्रति हार्दिक श्रद्धा एवं सम्मान प्रकट गर्दछु। १ फागुन २०५२ देखि चलेको १० वर्षको सशस्त्र संघर्षलाई शान्तिपूर्ण आन्दोलनमा रूपान्तरण गर्ने क्रममा कोइरालासँग ऐतिहासिक सहकार्य गरेका प्रचण्डले उनले दिएका सुझाव कहिल्यै नबिर्सने भन्दै अगाडी लेखेका छन्, उनले आफ्नो जीवनको अन्तिम घडीमा शान्ति, संविधान र देशको रक्षाका लागि मप्रति देखाउनुभएको भरोसा र दिनुभएको सुझावलाई कहिल्यै बिर्सने छैन। त्यसका लागि अन्तिम समयसम्म लड्ने प्रतिबद्धतासहित उहाँप्रति हार्दिक श्रद्धासुमन व्यक्त गर्दछु। ५ मंसिर २०६३ मा तत्कालीन प्रधानमन्त्री कोइराला प्रचण्डबीच भएको विस्तृत शान्ति सम्झौता भएको थियो। सोही सम्झौताका आधारमा अन्तरिम संविधान, दुई पटक संविधानसभाको निर्वाचन, संविधान निर्माणलगायतका काम पूरा भएर मुलुकले वर्तमान राजनीतिक उपलब्धि आर्जन गरेको हो। तर गणतन्त्र आएपश्चात् तिनै गिरिजाबाबुलाई राष्ट्रपति बनाउन प्रचण्डले रोकेको पनि भनिन्छ। गिरिजालाई डा शेखर कोइरालाले यसरी सम्झिए घरमा हजुरआमाले साह्रै माया गर्ने एक मात्र नाति गिरिजाबाबु हुनुहुन्थ्यो। उहाँलाई हजुरमुवाले माया गरेको देख्दा हामीलाई रिस लाग्थ्यो। उहाँ घरमा निकै माया पाउने मध्येको एक सदस्य हुनुहुन्थ्यो। पछि देशकै प्यारो भएर जानुभयो। २०४६ सालमा गिरिजा बाबुले यो सबैको जित होभन्दा ब्यापक हुटिङ भएको अहिले पनि म सम्झिन्छु। गिरिजाबाबु एकदमै सौखिन मान्छे हो। उहाँले आफू जेलबाट निस्केपछि बीपीलाई नै पनि कसरी निकाल्न सकिन्छ भनेर खुब लाग्नुभएको आमाहरूले पनि भन्नुहुन्थ्यो। गिरिजाबाबु राजनीतिको सुरुवाती दिनमा कम्युनिस्ट देख्नै नसक्ने हुनुहुन्थ्यो। तर, पछि परिस्थिति यस्तो बनिदियो कि कम्युनिस्टलाई नै मूलधारमा ल्याउने व्यक्ति नै उहाँ हुनुभयो। एक पटक नेताहरूलाई तात्कालीन राजाले बोलाउनुभयो। कसरी जाने के गर्ने भन्दा उहाँले त्यसको नेतृत्व गरेर जानुभएको थियो। एकदमै निडर र हक्कि स्वभावको रूपमा मैले चिन्छु। उहाँकै श्रीमती सुष्मा आमा आगालागीमा परेपछि सँगसँगै ब्यालेन्स गरेर परिवारको हेरचाह र राजनीति गर्नुहुन्थ्यो। संसद् पुनस्र्थापन हुन्छ भन्ने कुरामा मलाई फिटिक्कै विश्वास थिएन। तर, उहाँले गरेरै देखाउनुभयो। त्यति गरेर माओवादीलाई शान्ति वार्तामै ल्याउन सफल हुनुभयो।"
किन गर्ने मेनिक्योर र पेडिक्योर ?,"हातखुट्टाको सौन्दर्य निखार्ने मन छ ? स्वस्थ, नरम र मुलायम हात खुट्टा बनाउन चाहनुहुन्छ भने तपाईंले रोज्न सक्नुहुन्छ, मेनिक्योर र पेडिक्योर सेवा । मेनिक्योर र पेडिक्योरलाई सामान्यतयाः सुन्दरता बढाउने प्रक्रिया मात्र मानिन्छ । तर, यी प्रक्रियाहरू स्वास्थ्यका लागि पनि अत्यन्त आवश्यक छन् । मेनिक्योर भनेको हातका नङ, छाला र क्युटिकलको सफाइ र मालिस गर्ने प्रक्रिया हो । त्यस्तै, पेडिक्योर खुट्टाका नङ र छालाको हेरचाह गर्ने प्रक्रिया हो । यी प्रक्रियाहरूले नङ र छालालाई स्वस्थ राख्न मद्दत गर्छ र विभिन्न प्रकारका संक्रमणबाट जोगाउँछ । मेनिक्योर र पेडिक्योर पुरुष र महिलाहरू दुवैका लागि फाइदाजनक छन् । स्वास्थ्यमा सकारात्मक प्रभाव पार्छ । पहिलो लाभ भनेको नङ र छालाको सफाइ हो । मेनिक्योर र पेडिक्योरले नङको सफाइ गर्दै ब्याक्टेरिया र फंगस हटाउँछ । जसले गर्दा संक्रमणको सम्भावना कम गर्छ। एक अध्ययनका अनुसार, ८५ प्रतिशत नङ संक्रमणहरू अस्वस्थ नङ हेरचाहका कारण उत्पन्न हुन्छन् । यसले नङ र छालाको स्वास्थ्य सुधार गर्न मद्दत पुयाउँछ । मेनिक्योर र पेडिक्योर गर्दा रगतको प्रवाहलाई सुधार आउँछ । मेनिक्योर र पेडिक्योरमा हुने मालिसले रगतको प्रवाहलाई २० प्रतिशतसम्म सुधार गर्न सक्छ । जसले मांसपेशीलाई आराम मिल्छ । तनाव घटाउँछ । नियमित रूपमा मेनिक्योर र पेडिक्योर गर्दा शरीरमा भएका विषाक्त पदार्थहरू पनि हट्न सक्छन् । पेडिक्योरमा खुट्टाका मृत छालाहरू हटाउने कार्य हुन्छ । जसले गर्दा शरीरको विषाक्त पदार्थको उत्सर्जनमा मद्दत गर्छ । मेनिक्योर र पेडिक्योरले मानसिक स्वास्थ्यमा पनि सुधार ल्याउँछ । एक अध्ययनले देखाएको छ कि यी सेवाहरूले तनावलाई ३० प्रतिशतसम्म कम गर्न सक्छ । साथै, मेनिक्योर र पेडिक्योरमा प्रयोग गरिने तेल र मालिसले नङलाई मजबुत बनाउँछ । र खनिजको कमीबाट बचाउँछ । महिला र पुरुष दुवैले यी सेवाहरू लिएर लाभ उठाउन सक्छन् । पुरुषहरूका खुट्टामा प्रायः फंगल संक्रमण र कालो नङको समस्याबाट प्रभावित हुने गर्छन् । जुन पेडिक्योरबाट सजिलै रोक्न सकिन्छ । महिलाहरूले पनि नङमा नेल पालिस लगाउँदा हुने नङको कमजोरीलाई सुधार्न मेनिक्योर गर्नुपर्छ । मेनिक्योर र पेडिक्योरका विभिन्न प्रकारहरू उपलब्ध छन् । सामान्य मेनिक्योरपेडिक्योरमा नङ सफाइ र मालिसको काम गरिन्छ । जबकि स्पा मेनिक्योर र पेडिक्योरमा थप गहिरो मसाज र स्क्रबिङ प्रक्रिया हुन्छ । जेल मेनिक्योर भनेको विशेष जेल पालिस प्रयोग गर्ने प्रक्रिया हो । जुन लामो समयसम्म टिक्छ । आयुर्वेदिक मेनिक्योर र पेडिक्योरमा जडीबुटीजन्य तेल र मसाज प्रयोग गरिन्छ । जबकि डिटक्स पेडिक्योरमा खुट्टाका विषाक्त पदार्थहरू हटाउने विशेष ध्यान दिइन्छ । अनेक तथ्यांकहरूले पनि मैनिक्योर र पेडिक्योरको महत्व पुष्टि गर्छ । ६० प्रतिशत वयस्कहरूले जीवनमा कम्तीमा एक पटक नङ संक्रमणको सामना गर्ने अनुमान छ । महिलाहरूको तुलनामा पुरुषहरूमा २० प्रतिशत बढी खुट्टाको नङमा समस्या हुन्छ । अमेरिकामा मात्र मेनिक्योरपेडिक्योर उद्योगको वार्षिक कारोबार १० अर्ब डलर छ । यी तथ्यांकहरूले मेनिक्योर र पेडिक्योर स्वास्थ्यका लागि फाइदाजनक भएको तथ्यलाई पुष्टि गर्छ । मेनिक्योर र पेडिक्योर महिनामा एक पटक व्यावसायिक रूपमा गर्नुपर्छ । जबकि घरमै हप्तामा एक पटक सफा गर्ने बानी बसाल्न सकिन्छ । जसबाट नङ र छालाको हेरचाहमा मद्दत पुग्छ । हातखुट्टालाई स्वस्थ र सुन्दर बनाउन सहयोग पुग्छ । मेनिक्योर र पेडिक्योर केवल सुन्दरताको लागि मात्र होइन, स्वास्थ्यका लागि पनि अत्यन्त आवश्यक छन् । मेनिक्योर र पेडिक्योर गर्दा नङ र छालाको हेरचाह हुन्छ । विभिन्न प्रकारका संक्रमणको रोकथाम, रगत प्रवाहको सुधार आउँछ । नङलाई पनि मजबुत बनाउन मद्दत गर्छ । त्यसैले तपाईंले पनि मेनिक्योर र पेडिक्योर गर्ने कि ?"
पद्मकन्या क्याम्पसमा स्वतन्त्रको प्यानल नै विजयी,"काठमाडौं : स्ववियु निर्वाचनमा काठमाडौंको पद्मकन्या क्याम्पस (पीके)मा स्वतन्त्रको प्यानल नै विजयी भएको छ। नेविसंघल्ले टिकट नदिएपछि बागी उम्मेदवार बनेकी भूपेश्वरी ऐर नेतृत्वको प्यानल नै स्ववियुमा विजयी भएको हो। अध्यक्षामा ऐरले ७ सय ३० मत पाउँदा नेविसंघकी आधिकारिक उम्मेदवार पूर्णिमा परियारले ३७९ मत मात्रै प्राप्त गरेकी हुन् । ऐर स्ववियुको निवर्तमान सचिवसमेत हुन्। उनी कांग्रेसका महामन्त्री गगन थापा निकट मानिन्छिन्। उनका समूहबाट सचिवमा सन्ध्या बस्याल, कोषाध्यक्षमा संकल्पिका थापा विजयी भएका छन् ।"
जनताकै सम्पत्ति हो प्रजातन्त्र,"पछिल्लो समय नेपालमा प्रजतन्त्र २०४६ सालको जनताको आन्दोलनले स्थापित गरेको हो। त्यो व्यवस्था ०४७ सालको संविधानले व्यवस्थित भयो। त्यसपछिदेखि यहाँ प्रजातन्त्र सुरक्षित छ। राजा ज्ञानेन्द्रले केही समय आफैं सक्रिय भएर प्रजातन्त्र छिन्ने कोशिश गरे, सकेनन्। बाबुराम प्रचण्डहरूले माओवादीका नाममा विथोल्न खोजे। उनीहरूले पनि सकेनन्। राजनीतिको शासकीय स्वरूप र संरचनामा केही परिवर्तन भएको छ। जस्तो कि त्यतिबेला मुलुकमा संवैधानिक राजा थिए, अहिले संवैधानिक राष्ट्रपति छन्। भोलिका दिनमा प्रत्यक्ष निर्वाचित राष्ट्रपति वा प्रधानमन्त्रीमा कार्यकारी अधिकार हुने भए पनि प्रजातन्त्रको मूल आदर्श, मूल्य र मान्यताको चुरो जो जनताको हातमा छ हुने त्यही हो। प्रजातन्त्र अर्थात् मानवीय स्वतन्त्रताको प्रत्याभूति हुन्छ। यसमा सबैमन्दा उच्च वैचारिक स्वतन्त्रता हो। त्यसैले विचार अभिव्यक्त वा प्रकट गर्ने कुनै पनि माध्यम वा साधन, सुर वा संकेतसम्ममा बाधा पुगाउनु हुँदैन। त्यसैले भन्ने गरिएको छ वैचारिक स्वतन्त्रता प्रजातन्त्रको प्राणवायु हो। यति हुँदाहुँदै पनि जनताको पक्षमा काम भएनन् भने प्रजातन्त्रकै विरुद्ध यसका विरोधीले खेल्ने ठाउँ पाउँदछन्। त्यस्तो अवस्थामा गरीवीको चपेटामा परेको जनताले तिनै प्रजातन्त्रका विरोधीलाई साथ दिन सक्छन्। त्यसैले प्रजातान्त्रिक व्यवस्थामा मानवीय स्वतन्त्रताको साथसाथै सत्ताबाट सुशासन र नेताहरूबाट सत्व्यवहारको अपेक्षा हुन्छ। जनताको भोको पेटले प्रजातन्त्रको रक्षा गर्न सक्दैन। जनता बलियो भए मात्र प्रजातन्त्र सुरक्षित रहन्छ। भोको नांगो त्यसैले निर्दो जनताले प्रजातन्त्रको रक्षा गर्न सक्दैन। नेताको व्यवहार र आचरणले यसलाई दरो र सुदीर्घ बनाउने हो। जनताले तिनका व्यवहार र आचरणमा औंलो ठड्याउने अवस्था जुनसुकै व्यवस्थाको निम्ति ढल्दो स्थिति हो। त्यो अवस्थामा तानाशाहको त कुरै छोडौं कस्तै प्रजातान्त्रिक व्यवस्थाको पनि आयु सिध्दिन्छ। याद होस्, सविधानका धारा वा अदालतको आदेशले प्रजातन्त्रको रक्षा गर्दैन। अदालतले संविधानका धाराको मोहक व्याख्या त गर्ला तर उसले शासकको व्यवहार र आचरण शुद्ध गराउन सक्दैन। हामीले प्रजातन्त्र ल्यायौं। त्यसको उपभोग पनि गरिएकै छ। तर राजनीतिक नेताको सोच उही पुरानै शासकीय शैलीमा रह्यो। जनताको नियति फेरिएन। उ माग्ने नै छ। जनतालाई माग्ने गराइएपछि कजाउन सजिलो हुन्छ। जनताले उहिले राणाकालदेखि आजका दिनसम्म आफ्नो पेशा र रुचि मुताविक यहाँका शासकसित माग्दै आएको छ। स्कूल, पुल, बाटो माग्छन््। बत्ती, पानी ढल माग्नै पर्छ। स्वास्थ्य प्रहरी चौकी मागेर पात्र पाइन्न जुलूसै लिएर नेताको महल वा सिंहदरबारै घेर्न पुग्नुपर्छ। राजा वा जनताको जस्को हातमा सत्ता भए पनि उ शासक बनेको छ, सेवक हैन। जनता माग्ने र नेताले दिने। राजनीतिलाई पेशा बनाउनेहरूले समाजमा सान देखाउन वा भोटको जोहो मिलाउने नियतले दिने गरेको एक थान स्कूल, यौटा पुल वा विउ विजन र मल आदि इत्यादि हाम्रो विकासको नमुना हो। मगन्तेले उन्नति गर्दैन र दिने दाता जतिसुकै दयालु भए पनि उसले फलेको मसिनो चामल माग्नेलाई दिँदैन। यतिबेला राजाको चर्चा खूबै उचालिएको छ। राजा विना देश रहँदैन, देश नै नरहने भएपछि प्रजातन्त्र कहाँ खोज्ने। पहिला राजा चाहियो त्यसपछि प्रजातन्त्र भन्नेहरूसँग सहजै असहमत हुन सामान्य जनलाई गाह्रै पर्ने हुन्छ। राजनीति र प्रजातन्त्रलाई यौटै भाँडोमा घोलेर पिलाउनुको नियति यही हो। अत राजा आउ देश बचाउ भन्ने नारा राजा र उनका अन्धअनुयायीहरूले सजिलो सित बेच्न सक्छन्। बेच्दैछन्। आफूलाई जागिर लगाइदिने वा प्रमोसन गराइदिने वा अपराधै गरेको भए पनि उन्मुक्ति पाउने आशमा भोट दिने हामी जनता जो छौं त्यस्तोमा यस्तो नारा भ्रम नै भए पनि बिक्छ। वास्तवमा देश नभए राजा रहँदैनन्। राजालाई भूभागको निश्चित सीमा अनिवार्य हुन्छ जसलाई हामी देश भन्छौं। तर प्रजातन्त्रलाई राजा नरहेको भूसीमा बढी सहज हुन्छ। त्यो हामीले देखेको भोगेकै हो। अहिले हामी राजा नरहेको प्रजातन्त्रिक व्यवस्थामा नै छौं। त्यसैले स्वतन्त्र र निर्भीक रहन पाएका छौं। अरू त अरू पहिले राजा भएर प्रजातन्त्रको नशा काट्ने ज्ञानेन्द्र शाह पनि आफ्ना विचार स्वतन्त्रतापूर्वक राख्दै देशाटन गरिरहनु भएको छ। देश त प्रजातन्त्रलाई पनि चाहिन्छ। देशै नभए प्रजातन्त्रको वहाली र जगेर्ना कहाँ गर्ने ? त्यसैले हरेक प्रजातन्त्रवादी व्यक्ति देशभक्त हुन्छ। हुनै पर्छ। प्रजातन्त्रले देश फाल्दैन बरु राजा फाल्छ। राजा प्रजातन्त्रको मर्यादा र सीमामा बस्छन् भने हो, प्रजातन्त्रमा त्यस्तो राजा राख्न सकिन्छ। अन्यथा सकिँदैन, राखिन्न। देश राजाहरूको निम्ति निजी सानको आवश्यक वस्तु हो भने प्रजातन्त्रवादीका लागि आफ्नै ज्यान र जीवन हो। अब सोच्नुस, देश यौटा राजालाई प्यारो हुन्छ कि त्यहाँँका तमाम जनतालाई ? सेना आउ राजाल्याए भन्नेहरूले यो बुझ्न कि सेना प्रहरी अनि विविध न्यायिक र व्यवस्थापकीय काममा खटिएका कर्मचारी पनि जनता नै हुन्। उनीहरू राजगद्दी वा कुनै पनि खाले सत्ता का गुलामी रक्षक हैनन्। हुन सक्दैनन्। हुनुहुन्न। तर नेपालमा पुस्तौदेखि बनाइएको छ। राज्यका कुनै पनि निकाय जनता भन्दा भिन्न हैनन्। प्रजातन्त्रले यही भन्छ। अनि प्रजातन्त्र भन्नु मात्र प्रजातन्त्र हो। प्रजातन्त्र अर्थात् सभ्य सुसंस्कृत स्वच्छन्द (उद्दण्ड होइन) जीवन शैली। यो व्यक्तिपरक हुन्छ। जहाँ हरेक व्यक्तिले आफ्नो लयमा स्वतन्त्रतापूर्वक बाँच्न पाउँछ। त्यहाँ उसले प्रजातन्त्रलाई आत्मसात् गरेको हुन्छ। प्रजातन्त्र पाएर वा त्यो ल्याएर वा त्यसलाई संस्थागत गरेर त्यस वापत् जनताले जव एक थान स्कूल, राम्रो सडक, सस्तो र सुविधाजनक स्वास्थ्यशिक्षा, न्यायनिसाफ पाइन्छ भन्ने सोचेर सत्तासामु हात फैलाउँछ भने त्यहाँ प्रजातन्त्र रहन्न। ती अत्यावश्यकीय वस्तु र सौख सुविधाका विषय विना प्रजातन्त्र पनि पाइन्छ। त्यसैले भौतिक आवश्यकताको परिपूर्ति र प्रजातन्त्रको प्राप्ति र प्रयोगकोबाटो नितान्त भिन्न छ। राजा,राष्ट्रपति, प्रधानमन्त्री अधिकार सम्पन्न हुन् वा नहुन् ती राजनीतिक व्यवस्था(खेल)का पदीय अवयव हुन्। शरीरका अंग प्रत्यंग जस्तै। अंग प्रत्यंग बलियो, धेरै बलियो भएको व्यक्तिमा अहं हुन्छ। उसले मनलाग्दी गर्छ। लुलो कमजोरमा हिम्मत नै हुन्न। केही गर्नै सक्दैन। त्यसैले यस्ता शासकीय अवयवहरूलाई शरीरका अंग प्रत्यंग जस्तै ठीक्क र दुरुस्त राख्नुपर्छ। नधेरै बलियो न निर्धो। न धेरै मोटो न धेरै पातलो दुब्लो। यो सत्ताधारीले गठन, विघटन र योजना गरेर मिलाउने हो। उसैको अधीन हुन्छ। तर प्रजातन्त्र सत्ताको अधीन रहन्न। यता भने हाम्रो बुझाइमा प्रजातन्त्र भनेको राजनीतिक शासन प्रणाली भन्ने छ। जनताले जनतामाथि शासन गर्ने व्यवस्था। त्यसको विशेषता अद्यावधिक चुनाव। जनताले आफ्नो प्रतिनिधि आफैं छान्ने शासन प्रणाली। यसरी प्रजातन्त्रलाई चुनावको जगमा अडेको सत्ताको सोपान बनाइयो र हामीलाई घोकाइयो। यदा कदा भनिन्छ नि प्रजातन्त्रमा कोही हार्दैन। हो, सत्य यही हो। चुनावमा मा त कोही न कोही हार्छ नि। त्यो राजनीतिक व्ववस्था भित्रको खेल हो। सत्तामा पुग्ने केहीबाटा मध्ये यौटा हो। नितान्त प्राविधिक। यसको प्रजातन्त्रसित साइनो छैन। सत्ता त कुर्सी भैहाल्यो। शासक बस्ने ठाउँ। कुर्सीमा चुनावको यान्त्रिकबाटोबाट जो पुग्छ त्यही बस्छ। हिटलर पनि चुनावबाटै सत्तामा पुगेका हुन्। अहलेको संसारमा प्रजातन्त्रविहीन कतिपय देशमा चुनाव हुन्छ गराइन्छ र सत्तामा शासकहरू पुगेकै छन्। प्रजातन्त्र सत्तामा पुग्दैन । यो जनतामा रहन्छ। जनताकै सम्पत्ति हो। त्यसैले चुनावले प्रजातन्त्र चिन्दैन। बाटोले बटुवालाई चिन्छ भन्नु र चुनावले प्रजातन्त्र चिन्छ भन्नु उस्तै हो। जनता के कुन ढंगले बाँच्न पाउँछ वा कसरी बाँचेको छ भन्ने प्रजातन्त्रले देखाउँछ। प्रजातन्त्रमा शासन सत्ता कस्को हातमा छ वा ऊ त्यहाँ कसरी पुग्यो भन्ने कुरा गौण हुन्छ। जनताको बचाई, स्थिति र व्यवहारले प्रजातन्त्र भए नभएको खुलाउँछ। सारमा प्रजातन्त्र मानव जीवन शैली हो। यसले कहीं कतै सौदावजी गर्दैन र वापत् केही माग्दैन। हिजोको जस्तो राजतन्त्र र आजको जस्तो नेतातन्त्र पनि माग्दैन। अहिले नेपालको राजनीतिमा भएको हिजोको राजतन्त्र र अहिलेको नेतातन्त्रको झगडा हो। जनता यसमा संलग्न नभएकै बेस। अहिले हैन पछि परेकाबेला देश र प्रजातन्त्र बचाउनु त छँदैछ।"
विराटनगरमा नीजि अस्पतालको मनोमानी : एक महिनाभित्र पैसा तिर्ने शर्तपछि मात्रै अस्पतालले दियो शव,विराटनगर : स्वास्थ्य क्षेत्रमा ख्याति कमाएको विरानगरको गोल्डेन अस्पतालले शव बन्धक बनाएर पीडित परिवारसँग पैसा तिर्न कागज बनाइ शव जिम्मा दिएको खुलेको छ। दुर्घटनामा परि घाइते भइ गोल्डेन अस्पतालमा उपचारकै क्रममा मृत्यु भएका ३० वर्षीय सञ्जय कामतको शव बन्धक बनाएर पैसा तिर्ने कगजात बनाइ परिवारलाई जिम्मा लगाएको हो । कामतको मृत्यु भएपछि अस्पतालले भनेजति पैंसा तिर्न परिवारले नसकेपछि एक महिनाभित्रमा तिर्नुपर्ने कागज गरेर शव परिवारलाई जिम्मा लगाएको हो । विराटनगर११ नयाँ गुद्रीमा फागुन २८ गते राति मोटरसाइकल दुर्घटनामा परी गम्भीर घाइते भएका कामतको उपचारको क्रममा बिहीबार राति मुत्यु भएको थियो । मनोज स्क्रिन प्रिन्टमा कार्यरत कामत काम सकेर घर फर्किंदै गर्दा सुनसरी बर्जु गाउँपालिका५ का २७ वर्षीय राजेश चौधरीले मादक पदार्थ सेवन गरी चलाएको मोटरसाइकलको ठक्करबाट गम्भीर घाइते भएका थिए । आठ दिनको उपचारपछि उनको मृत्यु भएको अस्पतालले जनाएको छ । उपचार खर्च तिर्न नसकेपछि दुर्घटना गराउने चौधरीलाई अस्पतालले मृतक परिवारलाई ७ लाख रुपैयाँ तिर्न दबाब दिएको पाइएको छ । आर्थिक रूपमा कमजोर अवस्थामा रहेका मृतकका परिवारले यति ठूलो रकम जुटाउन नसक्दा अस्पतालले शव हस्तान्तरण गर्न अस्वीकार गरेको थियो । मृतकका भाइ अजयकुमार कामतले अस्पतालले पैसा नदिएसम्म शव नदिने भन्दै अमानवीय व्यवहार गरेको बताए। आफूहरूले तत्काल कतैबाट अस्पतालले भने जति रकम तिर्न नसक्ने भएपछि कागजात गरेको बताए । शवसँग मात्रै खेलवाड नगरी परिवारको दुःखद अवस्थामा थप पीडा थप्ने कार्य अस्पतालले गरेको उनले बताए । अस्पतालको अडानपछि मृतकका आफन्तले स्थानीय जनप्रतिनिधिहरूलाई बोलाएर छलफल गरेका थिए । विराटनगर१२ का वडाध्यक्ष हिरालाल कामत र विराटनगर६ का वडाध्यक्ष अक्षय सहनीको हस्तक्षेपपछि मात्र शव लैजान पाउने सहमति भएको बताइएको छ । स्थानीय जनप्रतिनिधिहरू आएपछि दुर्घटना गराउनेबाट एक महिनाभित्रमा हस्पिटलले भनेजति पैंसा तिर्नुपर्ने कागज गराएपछि मात्रै शव दिएको विराटनगर १२ का वडाअध्यक्ष हिरालाल कामतले बताए । यस विषयमा हस्पिटलका प्रतिनिधि मोहम्मद ज्याहुल हकसँग सम्पर्क गर्दा उनी सम्पर्कमा आउन चाहेनन् । विराटनगरको गोल्डेन अस्पताल । तस्बिर : जितेन्द्रनारायण ठाकुर
अमेरिकी शिक्षा विभाग खारेज गर्न ट्रम्पले दिए निर्देशन,"वासिङटन डिसी : अमेरिकी राष्ट्रपति डोनाल्ड ट्रम्पले शिक्षा विभाग खारेज गर्न अधिकारीहरूलाई निर्देशन दिने कार्यकारी आदेशमा हस्ताक्षर गरेका छन्। ट्रम्पले आफ्नो चुनावी अभियानको क्रममा नै उक्त विभाग खारेज गर्ने प्रतिज्ञा गरेका थिए। 'हामी यसलाई सकेसम्म चाँडो बन्द गर्नेछौं,' ट्रम्पले बिहीबार आदेशमा हस्ताक्षर गरेपछि भने, 'यसले हामीलाई कुनै फाइदा गरिरहेको छैन।' यद्यपि आदेशमा अपाङ्गता भएका बालबालिकाका लागि अनुदान र कोष जस्ता महत्त्वपूर्ण कार्यक्रमहरू जारी रहने जनाइएको छ। यी कार्यक्रमहरू अन्य एजेन्सीहरूलाई हस्तान्तरण गरिनेछ। आफ्नो भाषणको क्रममा ट्रम्पले अमेरिकी शिक्षकहरूको प्रशंसा गर्दै उनीहरूको विषयमा सोचिने पनि बताए। 'संयुक्त राज्य अमेरिकाले अन्य कुनै पनि देशको तुलनामा शिक्षामा धेरै पैसा खर्च गर्छ, तर पनि विद्यार्थीहरूको सफलता अझै पनि धेरै कम छ,' ट्रम्पले भने। शिक्षा विभागले कलेज र विश्वविद्यालयका विद्यार्थीहरूको लागि संघीय विद्यार्थी ऋण व्यवस्थापन गर्ने र कम आय भएका र शारीरिक रूपमा अशक्त विद्यार्थीहरूलाई सहयोग प्रदान गर्ने गर्छ। ट्रम्पले कार्यकारी आदेशमा हस्ताक्षर गर्दा शिक्षामन्त्री लिन्डा म्याकमोहन पनि उपस्थित थिइन्। ट्रम्पले उनलाई लक्षित गर्दै भने, 'अर्को काम खोज्नेछन्'। ट्रम्पले आदेशमा हस्ताक्षर गरेपछि अमेरिकी शिक्षा विभागले एक विज्ञप्ति जारी गर्दै यसलाई ऐतिहासिक भएको बताएको छ। विभागले भन्यो, 'हामी कानून पालना गर्नेछौं। संसद र राज्यहरूसँग मिलेर हामी नोकरशाहीलाई हटाउनेछौं। यो निर्णयले अमेरिकी विद्यार्थीहरूको भावी पुस्तालाई मुक्त गर्नेछ र उनीहरूलाई राम्रो शिक्षामा पहुँच प्रदान गर्नेछ।' यसैबीच अमेरिकी शिक्षा परिषद्का अध्यक्ष टेड मिचेलले ट्रम्पको कदमको निन्दा गरेका छन्। उनले यसलाई ""राजनीतिक नाटक"" को रूपमा वर्णन गरेका थिए। यो निर्णयले कोष घटाउने जसले विभागमा कर्मचारी कटौती हुने उनले बताए। यसले देशको उच्च शिक्षालाई हानि पुर्याउने उनको भनाइ छ। शिक्षा विभाग बन्द गर्न ट्रम्पलाई गाह्रो ट्रम्पले लामो समयदेखि यो विभाग खारेज गर्न माग गर्दै आएका छन्। यसलाई पूर्ण रूपमा बन्द गर्न उनलाई अमेरिकी संसद कांग्रेसको अनुमोदन चाहिन्छ। ट्रम्पको आदेशपछि शिक्षा विभाग बन्द गर्न गाह्रो भएको विज्ञहरूले बताएका छन्। उक्त निर्णय कार्यनवयनको लागि अमेरिकी सिनेट (संसदको माथिल्लो सदन) मा ६० मत आवश्यक पर्नेछ। तर यहाँ ट्रम्पको रिपब्लिकनको केवल ५३ सिट छ। ट्रम्पलाई ७ डेमोक्र्याटिक सांसदको मत चाहिन्छ, जुन राजनीतिक रूपमा असम्भव काम हो। गत वर्ष पनि शिक्षा विभाग खारेज गर्ने प्रयास गरिएको थियो। यसलाई अर्को विधेयकमा संशोधनको रूपमा थपिएको थियो। तर ६० रिपब्लिकनसँगै सदनका सबै डेमोक्र्याटहरूले यसको विपक्षमा मतदान गरेपछि पारित हुन सकेन। ४५ वर्षमा ३ ट्रिलियन डलरभन्दा बढी खर्च शिक्षा विभागको स्थापना सन् १९७९ मा अमेरिकी कांग्रेसले क्याबिनेटस्तरीय निकायको रूपमा गरेको थियो। यसले विद्यार्थीहरूको लागि ऋण र विशेष शिक्षा जस्ता कार्यक्रमहरूको निरीक्षण गर्दछ। यसका साथै यसले कम आय भएका विद्यालयहरूलाई ऋण पनि दिन्छ। शिक्षा विभागको स्थापना अमेरिकी कांग्रेसले सन् १९७९ मा गरेको थियो। विद्यालयहरूलाई आर्थिक सहयोग गर्ने जिम्मेवारी यसको हो। ह्वाइट हाउसको तथ्याङ्क अनुसार, विगत ४० वर्षमा भारी खर्च गरे पनि विभागले शिक्षा सुधार गर्न असफल भएको छ। १९७९ देखि अमेरिकी शिक्षा विभागले ३ ट्रिलियन डलर भन्दा बढी खर्च गरिसकेको छ। खर्च बढी भए पनि १३ वर्षका बालबालिकाहरूको गणित र पठन अङ्क सबैभन्दा कम छ। कक्षा ४ मा पढ्ने १० मध्ये ६ जना विद्यार्थी र कक्षा ८ मा पढ्ने लगभग तीन चौथाई विद्यार्थीले गणित राम्रोसँग गर्न सक्दैनन्। कक्षा ४ र ८ मा अध्ययनरत १० मध्ये ७ विद्यार्थी राम्ररी पढ्न सक्दैनन् भने कक्षा ४ मा अध्ययनरत ४० विद्यार्थी आधारभूत पठन स्तर पनि पूरा गर्न नसक्ने तथ्याङ्कमा देखाइएको छ। यदि विभाग बन्द भयो भने विद्यालयहरूमा असमानता उत्पन्न हुने खतरा छ। धेरै विज्ञहरू यो निर्णयले सार्वजनिक शिक्षामा नकारात्मक प्रभाव पार्न सक्ने ठान्छन्। केन्द्रीय अनुगमन हटाउनाले विद्यालयहरूमा असमानता सिर्जना हुन सक्छ। शिक्षा विभागले सबै विद्यार्थीहरूको लागि समान अवसर सुनिश्चित गर्न महत्त्वपूर्ण भूमिका खेल्ने उनीहरुको विश्वास छ। ट्रम्प समर्थकहरू भन्छन् कि शिक्षामा स्थानीय नियन्त्रण राम्रो हुनेछ। स्थानीय नेताहरू, अभिभावकहरू र विद्यालयहरूले स्थानीय आवश्यकताहरू राम्रोसँग बुझ्छन्।"
गण्डकीले आर्मीलाई दियो ११७ रनको मध्यम लक्ष्य,"काठमाडौं : प्रधानमन्त्री कप पुरुष राष्ट्रिय प्रतियोगितामा गण्डकी प्रदेशले त्रिभुवन आर्मी समक्ष ११७ रनको विजयी लक्ष्य प्रस्तुत गरेको छ। लमहीस्थित, देउखुरी क्रिकेट मैदानमा टस हारेर ब्याटिङको निम्तो पाएको गण्डकी ३०३ ओभरमा ११६ रन बनाउँदै अलआउट भएको हो। गण्डकीका लागि ओपनर अर्जुन कुमालले सर्वाधिक ३३ रन बनाए। उनले ४९ बलमा ४ चौका प्रहार गरे। दिपक डुम्रेले १९, कमल परियारले १७ र कप्तान विपिन खत्रीले १५ रन बनाए। अन्य कुनै पनि ब्याटरले दोहोरो अंकमा रन बनाउन सकेनन्। त्रिभुवन आर्मीका लागि बलिङमा साहब आलमले सर्वाधिक ५ विकेट लिए। नरेन साउद र कुशल मल्लले समान २२ विकेट लिए। आर्मी र गण्डकीले यस प्रतियोगितामा सातौं खेल खेलिरहेका छन्। गण्डकी अघिल्लो ६ खेलमा १ मात्र जितसहित अंक तालिकाको पुछारमा रहेको छ। आर्मी भने समान ६ खेलबाट ५ जित र १ हारसहित तालिकाको दोस्रो स्थानमा रहेको छ।"
"ऐय्या, ढाड दुख्यो !","प्राडा गणेश गुरुङ, वरिष्ठ हाडजोर्नी तथा नसा रोग विशेषज्ञ ऐय्या, ढाड दुख्यो ! भन्दै जँचाउन आउनेहरू बढ्दै छन्। उमेर बढ्दै जाँदा अधिकांश व्यक्तिमा ढाड दुख्ने समस्याले सताउँछ। कसैलाई मेरुदण्डको मांसपेशी कमजोर भएर ढाड दुखाइको समस्या देखिन्छ। कसैको ढाडको नसा च्यापिएर पनि ढाड दुखाइले पिरोल्छ। ८० प्रतिशतभन्दा बढी व्यक्तिलाई कुनै न कुनै उमेरमा ढाड दुख्ने समस्याले सताउने गर्छ। ढाड दुखाइले दिनचर्या नै असहज बनाइदिन्छ। एउटै पोजिसनमा घन्टौंसम्म काम गर्ने पेसाकर्मीहरूमा ढाड दुखाइको समस्या छिट्टै देखिने गर्छ। अधिकांशमा पोस्चर नमिलेर ढाड दुख्ने गरेको पाइन्छ। सवारीसाधनका चालकहरू, उभिएर पढाउने शिक्षकहरूलाई ढाड दुखाइको समस्या देखिन सक्छ। घोप्टिएर अध्ययन गर्ने विद्यार्थीमा पनि ढाड दुखाइको समस्या देखिन सक्छ। सामान्यतयाः ढाड दुख्यो (ब्याक पेन) भयो भन्दै आउनेहरू तीन किसिमका हुन्छन्। एक्युट (एक्कासि सिर्जित दुखाइ) भएको ढाडको दुखाइ। दोस्रो, सिभियर (जटिल खालको दुखाइ) र तेस्रो क्रोनिक (लामो समयदेखि समस्या बेला बखत बल्झिरहने) खालको ढाडको दुखाइ। उमेरअनुसार पनि ढाडको दुखाइको प्रकृति फरक फरक हुने गर्छ। एक्कासि हुने ढाडको दुखाइ एक्कासि ढाड दुखाइ (एक्युट)समस्या युवायुवतीहरूमा बढी देखिन्छ। मांशपेसीमा ऐठन (मसल्स स्पाज्म) को कारणले अधबैंसेहरूमा एक्कासि ढाड दुख्न सक्छ। बसाइको पोजिसन नमिल्दा पनि कतिपयलाई ढाड दुखाइको समस्या निम्तिन सक्छ। जटिल खालको दुखाइ ढाडको वरिपरि वा नजिकको कुनै स्थानमा ट्युमर छ भने जटिल खालको ढाडको दुखाइ हुन सक्छ। बोन म्यारो ट्युमर देखिएको अवस्था पनि ढाड दुखाइ हुन सक्छ। नसा च्यापिएर पनि जटिल खालको ढाड दुखाइ हुन सक्छ। लामो समयदेखिको ढाड दुखाइ उमेर ढल्किँदै जाँदा ढाडको हड्डी पनि खिइन पुग्छ। ढाड खिइएका कारण पनि ज्येष्ठ नागरिकहरूले बाँचुञ्जेल ढाड दुखाइ (क्रोनिक) सहनु पर्छ। डिस्क प्रोल्याप्स (हर्निएटेड डिस्क) मा समस्या देखियो भने पनि ढाड दुख्छ। जुन दीर्घकालीन हुन सक्छ। त्यस्तै नसाको समस्याका कारण पनि ढाड दुख्ने हुन हुन्छ। समयमै परीक्षण गरौं ढाड दुखाइको समस्या छ भने हाड तथा नसा रोग विशेषज्ञसँग जँचाउनु उपयुक्त हुन्छ। सम्बन्धित विज्ञ चिकित्सकले आवश्यक जाँच गरेर ढाड दुख्नुको मुख्य समस्या पत्ता लगाउँछन्। यसका लागि एक्सरे, सिटीस्क्यान, एमआरआई पनि गर्नुपर्ने हुन सक्छ। यसबाहेक बिरामीको अवस्थाअनुसार पेट स्क्यान, बोन स्क्यान पनि गर्नुपर्ने हुन सक्छ। यी सबै परीक्षण बिरामीको शारीरिक अवस्था हेरेर निक्र्योल गरिन्छ। ट्युमर छ भने इलेक्ट्रोफोरेसिस गर्नुपर्ने हुन सक्छ। के गर्ने ? ढाड दुखाइको उपचार गर्नुभन्दा दुख्नै नदिने उपाय अपनाउनु सबैभन्दा राम्रो हो। यसका लागि हरेकले आफ्नो मांसपेशीलाई बलियो बनाउनु पर्छ। यसका लागि नियमित व्यायाम गर्नुपर्छ। यसका लागि ढाडको व्यायाम गर्न सकिन्छ। भुइँ वा कुर्सीमा बस्दा ढाडलाई अप्ठेरो नहुने गरी पोजिसन मिलाएर बस्नुपर्छ। धेरै घोप्टो गरेर बस्ने वा टाउकोलाई एकदमै ठाडो पारेर बस्नु हुँदैन। मांसपेशीलाई बलियो बनाउन हिँड्डुल गर्ने, दौडिनेलगायतका कार्यहरू गर्नुपर्छ। मांसपेशीको व्यायामका साथै खानपिनमा पनि ध्यान दिनुपर्छ। भिटामिन डी, क्याल्सियमको कमीले ढाड दुख्ने समस्या देखिएको हुन सक्छ। त्यस्तै कसैलाई बाथ रोगका कारण पनि ढाड दुख्छ। दुखाइको प्रकृतिअनुसार फिजियोथेरापी पनि गर्न सकिन्छ। के गर्दा ढाड दुखाइको समस्या न्यूनीकरण हुने वा समाधान हुन्छन् भन्नेमा सम्बन्धित विज्ञबाटै परामर्श लिन सकिन्छ। प्रस्तुति : दिनेश गौतम"
प्रधानमन्त्रीज्यूलाई बागमती पीडितको खुलापत्र,"कुशल प्रशासक एवं प्रखर राजनीतिज्ञका रूपमा ख्यातिप्राप्त प्रधानमन्त्री केपी शर्मा ओलीले वर्तमान नेपाल सरकारको नेतृत्व गरिरहनुभएको छ। जनताको प्रतिनिधिद्वारा जनताकै लागि निर्वाचित सरकारमार्फत चलेको शासन व्यवस्थामा जनताको काम छिटो, छरितो र निस्वार्थ भावनाले सम्पादन गर्नुपर्छ। सुशासन, समृद्धि र नागरिक हित एकअर्कासँग अन्योन्याश्रित विषय हो। त्यसैले सरकार प्रमुखको ध्यानाकर्षणका लागि यी हरफ कोरिएका हुन्। कुरा दूरदराजको नभएर संघीय राजधानीभित्रकै हो। त्रिभुवन अन्तर्राष्ट्रिय विमानस्थलसँगै जोडिएका गुह्येश्वरी मन्दिरदेखि माथि गोकर्ण ब्यारेजसम्म बागमती नदी शुद्धीकरणका बहानामा राज्यले गरेको घोर अन्यायको घटनाक्रम यसरी सुरु हुन्छ। सार्वभौम नागरिकको जीउधनको रक्षा सरकारले नै गर्नुपर्ने हो। तर जो रक्षक उही भक्षक भएर गरेको ज्यादतीका कारण जनताको गाँस, बास र कपास खोसिएको पनि आज तीन दशक भइसक्यो। २०५१५२ मा तत्कालीन सरकारले बागमती नदी शुद्धीकरण आयोजना सञ्चालनका लागि अधिकार सम्पन्न बागमती सभ्यता एकीकृत विकास समिति गठन गयो। सरकारको उच्च प्राथमिकता प्राप्त उक्त समितिलाई गोकर्णगुह्येश्वरी खण्डको बागमती नदी सौन्दर्यीकरणको जिम्मेवारी सुम्पियो। गठन आदेश प्रक्रियाद्वारा आएको समितिलाई आफ्नो कार्यक्षेत्रभित्र निर्धक्कसँग काम गर्न पाउनेगरी भूमिसम्बन्धी सम्पूर्ण अधिकार प्रत्यायोजन गरियो। आराध्यदेव भगवान् पशुपतिनाथलाई शुद्धजलले सिञ्चन गर्न नदीको सानो भागमा बागमती नदी सौन्दर्यीकरण आयोजनाको शुभारम्भ भयो। सुन्दरीजलबाट क्रमशः गोकर्ण ब्यारेज हुँदै गुह्येश्वरी, पशुपति, शंखमूल, थापाथली भएर चोभार छिचोल्ने जल प्रवाहलाई स्वच्छ, निर्मल र पवित्र पार्ने बृहद् लक्ष्य राख्यो पनि आयोजनाले। जसलाई सरकारले राष्ट्रियअन्तर्राष्ट्रिय स्तरबाट पैसा र अन्य स्रोतको खोलो बगाउँदै पनि आयो। ३० वर्षदेखि अर्बौंअर्ब खर्च हुँदा पनि बागमती नदीमा पुग्न नपाउँदै नाक थुन्नुपर्ने, नदीमा पाइला पयो भने अनेक चर्म रोग लाग्ने हुन थाल्यो। आयोजना सञ्चालनका सिलसिलामा आवश्यक गृहकार्य र स्थानीयसँग परामर्श नगरी किसानको व्यक्तिगत जमिन गैरकानुननी तवरले अतिक्रमित गर्नु अन्यायको पराकाष्ठा हो। अनगिन्ती बेथिति, अन्याय, अत्याचार र लापरबाहीको घेराबाट गुज्रेको समितिबाट बागमती नदीको सौन्दर्यीकरणको परिकल्पना गर्नु र पश्चिमबाट घाम उदाउनु एकै हो। नेपाल सरकारले नियुक्ति गर्ने राज्यमन्त्री सरहको अध्यक्षको प्रत्यक्ष निगरानीमा सञ्चालन हुने समितिमा स्थायी र करारका गरी सयौं कर्मचारीलाई तलब खुवाइने गरिएको छ। अर्बौंको बजेट व्यवस्था भएको यो संस्था भ्रष्टाचार, बेथिति र कुशासनको अखडा हो। सरकारको सेतो हात्तीका रूपमा रहेको यो बेकामे समितिलाई चाँडोभन्दा चाँडो विघटन गरेर अधिकार सम्पन्न उपत्यका नदी व्यवस्थापन प्राधिकरण स्थापना हुनु नितान्त आवश्यक छ। यति नगरेसम्म यस क्षेत्रमा हुने लगानी बालुवामा पानी हालेसरह हुन्छ। स्थानीय जनतालाई बेवास्ता गरेर केन्द्रबाट लादिएको नदी सौन्दर्यीकरण आयोजनामा अथाह साधनस्रोतको लगानी भएको छ। आयोजना सुरु गर्दा पछि पर्ने दुष्परिणामलाई ख्याल नगरेर त्यतिबेलाका निर्णायक तहमा रहेकाहरूले हचुवाका भरमा गरेको ठूलो धनराशि नालीमा बगाए सरह भएको छ। जनताद्वारा जनताकै लागि गरिने काममा जनताको प्रत्यक्ष सहभागिता खोजिनु पथ्र्यो। त्यसो नभएका कारण अहिले यो आयोजना मृत अवस्थामा पुगेको छ। गरिब जनताको ढाड सेकेर उठाइएको करबाट सञ्चालित आयोजनामा मनपरी गरेर धनी हुने सपना बोकेका टाउकेहरूको कुबुद्धिले आशातीत काम हुन सकेन। यसको प्रमुख पृष्ठपोषकका रूपमा तत्कालीन मुख्यसचिव लीलामणि पौड्याल थिए। व्यावहारिक र समय सुहाउँदो नीति तर्जुमा नगर्दा बागमती पनि शुद्धीकरण भएन र राज्यकोषको पनि प्यापक दुरुपयोग भयो। काठमाडौं जिल्लाको कागेश्वरी मनोहरा, गोकर्णेश्वर नगरपालिका र कामनपा६ का बागमती तटीय किसानहरूको गाँस, बास र कपास खोसेर योजना सञ्चालन गरेको पनि वर्षौं भइसक्यो। नदीको शुद्धीकरणको काम त कागजमा मात्र सीमित छ। एसियाली विकास बैंकबाट चार अर्बभन्दा अधिक बजेट ऋणका रूपमा लिएर सञ्चालित यो कार्यक्रमबाट स्थानीय जनता लाभान्वित हुनुको साटो घरबारविहीन हुन पुगेका छन्। परापूर्वदेखि करिब १५ मिटर चौडाइ रहेको बागमतीको बहाव क्षेत्रलाई बढाएर एकैचोटी ४० मिटर कायम गरेपछिमात्र आयोजना सञ्चालन गर्ने निर्णय समितिले सुरुमै गयो। २०२१ सालको नक्सालाई तोडमोड गरेर उत्तरदक्षिणतर्फको बहाव क्षेत्रलाई झण्डै तीन गुणा फराकिलो बनाउँदा व्यक्तिगत जमिन खोलामा पर्न गयो। जग्गा प्राप्ति ऐन, २०३४ लाई लत्याएर बहाव क्षेत्र बिस्तार गर्दा विस्तारित क्षेत्रमा पारिएको जमिनको मुआब्जा धेरै किसानले पहिले नै पाए भने थोरैले पाएका छैनन्। परम्परादेखि चल्दै आएको बागमतीको धारलाई बिगारेर व्यक्तिगत जमिन खोला परिणत गरेर आयोजना सञ्चालन गर्दा मुआब्जा दिनुपथ्र्यो। तर खोलाभित्रको जमिनको मुआब्जा दिन मिल्दैन भनेर अहिलेसम्म किसानलाई झुक्याई राखिएको छ। राज्यपक्ष्यले गरेको यो जघन्य अपराधका विरुद्ध धेरै पटक यही स्तम्भमार्फत पनि आवाज उठ्दै आएको कुरा सर्वविदितै छ। यो मुद्दाको विषय र प्रसंग सतहमा आएपछिमात्रै उहाँ दुईपटक प्रधानमन्त्री भइसक्नु भयो। तपाईंको कानमा यो विषय पुगेकै हुनुपर्छ। अघिल्लो पटकको कुरालाई थाँती राख्ने हो भने पनि सहरी विकास मन्त्रालयले केही समय पहिले मन्त्रिपरिषद्मा निर्णयार्थ फाइल पेस गरेको कुरा सार्वजनिक भएको छ। यसमा यति कारणले हुन्छ र यति कारणले हुन्न भनेर निर्णय नहुनु भनेको सुशासनको खडेरी पर्नु समान हो। कुशासनको द्योतकका रूपमा रहेको यो र यस्तै अन्य ससाना झिल्काहरूले राज्य व्यवस्थालाई धक्का पुयाउँछ। बागमतीको बहाव क्षेत्र विस्तारका क्रममा नदीमा परिणत करिब १ सय ८८ रोपनी जमिनमध्ये १ सय ४६ रोपनीको मुआब्जाबापत जग्गाको सट्टा जग्गै र नगदै वितरण भइसकेको छ। आजका मितिसम्म एक इन्च जमिन र एक पैसा पनि मुआब्जाबापत नपाएका पीडित किसानको जमिनको क्षेत्रफल ४१९२० मात्र हो। यसमध्ये कतिपय किसानको जग्गा दर्ता नै भएको देखिँदैन भने अधिकांश जमिन हवाई विभाग र गुठी संस्थानसँग सम्बन्धित छ। यहाँ गुठीको जमिन राज्यले फिर्ता नगर्ने हो भने धर्म, संस्कृति र परम्परामा आघात पर्न जान्छ। यो जग्गाको मुआब्जा वितरण गर्न सजिलो होस् भनेर भूमिसुधार विभागले क, ख र ग गरी तीन वर्गमा पीडित किसानहरूको जग्गा वर्गीकरण गरिसकेको छ। ख र ग समूहमा वर्गीकृत १ सय ४६ रोपनी क्षेत्रफल भएका किसानले क्षतिपूर्ति पाइसकेका छन्। बाँकीको सन्दर्भमा धेरैपटक कुरा उठ्दा पनि सरकार कानमा तेल हालेर बसेको छ। नागरिक शासनको बहाली हुँदा पनि जनता अन्यायमा पर्नु भनेको सुशासनको धज्जी उडाउनुसरह हो। बाढीपहिरोका कारण खोलाले आफैं धार बदलेको भए किसानको बोल्ने ठाउँ थिएन। राज्य स्वयंले नदीको सौन्दर्य अभिवृद्धि गर्न साँघुरो नदीलाई फराकिलो बनाउँदा अतिक्रमित जमिनको क्षतिपूर्ति दिनुुको विकल्प सरकारसँग छैन। दिन नसके यति कारणले दिन सकिएन भन्न ढिलाइ गर्नु भनेको कानुनी राज्यको बर्खिलाप गर्नु हो। नदीको चौडाइतर्फको बहाव क्षेत्र गोकर्णगुह्येश्वरी खण्डमामात्र फराकिलो पारेर अन्यत्र पुरानै डोबमा कायम गर्नु नै सरकारको महामुख्याइँ हो। प्राकृतिक सिद्धान्तअनुसार गुह्येश्वरीभन्दा तल चोभारसम्म नदीको बहाब क्षेत्र ४० मिटरबाट बढाएर थप फराकिलो पार्नुपर्छ। नदीको बहाव क्षेत्र मुहानतर्फ फराकिलो र पुछारतिर साँघुरो हुनै सक्दैन। गुह्येश्वरीचोभार खण्डमा सहायक नदीहरूको भार पनि थपिने हुँदा बहाव क्षेत्र ४० मिटरभन्दाः बढी चाहिन्छ। त्यसो गर्न नसके गुह्येश्वरीदेखि गोकर्ण ब्यारेजसम्म क्रमशः नदीको बहाव क्षेत्र घटाएर सामाजिक न्यायको सिद्धान्तअनुसार किसानको अतिक्रमित भूमि फिर्ता गर्नु कानुनसम्मत हुन्छ। सार्वभौम नागरिकको सम्पत्तिमाथिको संवैधानिक अधिकार राज्यद्वारा खोसिनु गैरन्यायिक कार्य हो। यस कुराको पुष्ट्याँइ नदीकिनार मापदण्डसम्बन्धी सम्मानित सर्वोच्च अदालतको फैसलाले पनि गरेको छ। फैसलालार्ई हरेक दृष्टिकोणबाट हेर्दा पनि कही कतै किसानको जमिन क्षतिपूर्ति नदिइकन राज्यपक्षले प्रयोग गर्नु हुँदैन भन्ने आशय पाइन्छ। नदीको किनारा कति कायम गर्ने, बहाव क्षेत्र कति राख्ने र नदीको उचित व्यवस्थापन कसरी गर्ने भन्ने विषय सरकारको हो। गुह्येश्वरीचोभार खण्डको बहावक्षेत्र न्यूनतम ४० मिटर कायम गर्नुको विकल्प अब छैन। खोलाको पुछारतर्फ साँघुरो र सिरानतर्फमात्रै फराकिलो बनाउने नीति प्राकृतिक हिसाबले पनि गलत देखिन्छ। माओवादी द्वन्द्वकालमा बागमती नदीको सौन्दर्यीकरण गर्ने बहानामा सेना लगाएर जनताको सम्पत्ति लुटिएको कुरा सर्वविदितै छ। कालो मण्डी ओढेर घिउ खान पल्केका समितिका निर्णायक तहका टाउकेहरूका कारण यो समश्या तीन दशकदेखि कचल्टिँदै आएको छ। यसलाई मिहिन ढंगले केलाएर दूधको दूध पानीको पानी गर्न मुलुकको कार्यकारी प्रमुखसमक्ष हार्दिक अनुरोध गर्दछु। हरेक दृष्टिकोणबाट हेर्दा पनि आम नागरिकको पक्षमा काम गर्न नसकेको अहिलेसम्मको अवस्थालाई सम्माननीयज्यूले अवश्य टुंगो लगाइदिनु हुनेछ। हिउँदमा कमिला हिँड्ने बागमतीलगायतका नदीहरूको विषयलाई लिएर ठूला कुरा गर्नु र ठूलो धनराशि लगाएर सौन्दर्यीकरण गर्नु बेकार छ। नदीका दुवै किनारामा हल्का अग्लो पर्खाल लगाएर बैंशको बिरुवाहरू रोप्ने हो भने पर्यावरण पनि सङलने र खर्च पनि जोगिने हुन्छ। एसियाली विकास बैंकको ठूलो ऋण बोकेर सञ्चालित बागमती सौन्दर्यीकरणले तात्त्विक अन्तर पारेको देखिँदैन। यसबाट केही स्थानीयको जग्गाको मूल्य बढेको छ, केहीलाई रोजगारीको अवसर मिलेको छ। तापनि सर्वसाधारणलाई खासै फाइदा पुगेको छैन। उपत्यकाका नदीहरूको विकासका लागि भनेर सरकारले २०६५६६ देखि विशेष कोषको व्यवस्था गरेको छ। काठमाडौं उपत्यकाका तीनैवटा जिल्लाबाट जग्गा पास गर्दा उठ्ने थैली अंकको ०५ प्रतिशत रकम कोषमा दाखिला गरिएको छ। अझै केन्द्रीय राजस्व खातामा सञ्चित रहेको रकमबाट बाँकी जनताको मुआब्जा दिन सकिन्छ। किसानको अतिक्रमित जग्गाको क्षतिपूर्ति दिनै नमिल्ने भए कारण खुलाएर लिखित जबाफ दिए जनता न्यायालयको ढोका चाहार्न जान पनि तयार देखिन्छन्।"
उपभोक्ता अदालतसँग उपभोक्ताको अपेक्षा,"नेपालको संविधानको धारा ४४ को उपधारा १ ले प्रत्येक उपभोक्तालाई गुणस्तरीय वस्तु र सेवा प्राप्त गर्ने हक हुनेछ भनेको छ। उपधारा २ मा गुणस्तरहीन वस्तु तथा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने हक हुने व्यवस्था गरेको छ। संवैधानिक व्यवस्था कार्यान्वयनका लागि कानुन पनि २०७५ सालमै बनेको हो। त्यो हो, उपभोक्ता संरक्षण ऐन। उक्त ऐनले पनि ठगिएका उपभोक्ताहरूलाई न्याय दिलाउने र त्यसका लागि उपभोक्ता अदालतको गठनको परिकल्पना गरेको थियो। संविधान बनेको १० र कानुन बनेको ६ वर्षमै सही नेपालमा उपभोक्ता अदालत गठन भएको छ। त्यसले आइतबारदेखि कार्यारम्भ पनि गर्यो। पहिलो दिनै तीनवटा मुद्दा यो अदालतले पाएको छ, जसको सन्देश भनेको उपभोक्ता ठगिएका छन् र न्याय खोजिरहेका थिए भन्ने हो। संवैधानिक र कानुनी व्यवस्था उपभोक्ता हितका खातिर पहिलो कदम थिए भने अदालतको स्थापना दोस्रो कदम हो। अब अदालतबाट न्याय भयो भने मात्रै संविधानले भने झैं उपभोक्तालाई आफ्नो हक सुनिश्चित रहेको यकिन हुन्छ। उपभोक्ता अदालतले उपभोक्तालाई छिटो, छरितो न्याय दिन सक्यो भने त्यसको अर्थ रहन्छ। यस प्रकारको विशिष्ट अदालत पनि हाम्रो लोकतन्त्रको अर्का एउटा सुन्दर पक्ष भएको छ। नुनदेखि सुनसम्ममा नेपाली ठगिन्छन् भनिन्छ। आम उपभोक्ताको गुनासो पनि त्यस्तै छ। कानुनी राजको प्रत्याभूतिका खातिर पनि उपभोक्ता हित संरक्षण अत्यावश्यक थियो। तसर्थ, नागरिकलाई न्याय दिलाउने र कानुनी राजलाई बलियो बनाउने सन्दर्भमा पनि उपभोक्ता अदालतको गठन एक मानक हो। मूल्य तिरेको वस्तु वा सेवाको गुणस्तर पाउने हरेक उपभोक्ताको मौलिक हक हो। तर नेपालमा भने खानेकुरादेखि औषधोपचारसम्ममा हुने गरेका ठगीको सुनुवाइ र न्याय दिने निकायको अभाव थियो। त्यो अभाव उपभोक्ता अदालतको गठनले पूरा गरेको छ। राज्यको यो संरचनाले नागरिकलाई थप बलियो बनाउने विश्वास गर्न सकिन्छ। सानोतिनो वस्तु वा सेवा नै किन नहोस्, त्यसमा ठगिँदा मुद्दा मामिलामा जाँदा खर्चिलो भने हुनु हुँदैन, त्यसो हुँदा फेरि उपभोक्ता खुम्चिएर बस्ने परिस्थिति बन्छ। कानुन व्यवसायीले उपभोक्ताका मुद्दामा निःशुल्क कानुनी सेवा दिन गरेको प्रतिबद्धताले उपभोक्तालाई अर्काे खुसी दिएको छ। तर उपभोक्ता अदालतबाट न्याय पाउन काठमाडौं केन्द्रितै हुनुपर्ने बिडम्वना सधैं सहनु भने हुँदैन। यो सुरुआत आफैंमा उत्तम प्रक्रिया हो, यसको विस्तार पनि आवश्यक छ। परम्परागत अदालतहरूको प्रमुख समस्या न्यायमा ढिलाइ हो र न्यायको क्षेत्रमा ढिला न्याय दिनुलाई न्याय नमान्ने चलन पनि छ। त्यसैको पुनरावृत्ति उपभोक्ता अदालतमा पनि देखियो भनेचाहिँ उपभोक्ता ठगाइ र न्यायसंस्थाबाट पनि निराश हुनुपर्ने दिन आउन सक्छ। यो अदालतको सबैभन्दा ठूलो चुनौती न्यायमा चुस्तता नै हो।"
पाल्पाका ५ वटै क्याम्पसमा अखिलको नेतृत्व,"तानसेन : पाल्पाका पाँच वटै क्याम्पसहरूको स्वतन्त्र विद्यार्थी युनियनको निर्वाचनमा अखिलले नेतृत्व हात पारेको छ। स्ववियु निर्वाचनमा एमाले निकट अनेरास्ववियुले चार र माओवादी केन्द्र निकट अखिल क्रान्तिकारीले एक स्थानमा स्ववियु सभापतिमा जित हासिल गरेका हुन्। नेपाल विद्यार्थी संघले पाल्पाको पाँच क्याम्पसमध्ये कुनै पनि क्याम्पसमा सभापतिमा जित हासिल गर्न सकेन। पाल्पाको सहिद बहुमुखी क्याम्पस रामपुर, उद्धबुद्ध कलेज पूर्वखोला, माण्डब्य बहुमुखी क्याम्पस दमकडा र दर्छा क्याम्पस रामपुरमा अनेरास्ववियुका उम्मेदवारहरूले सभापती पदमा निर्वाचित भएका छन्। त्रिभुवन विश्व विद्यालयको आंगिक क्याम्पस त्रिभुवन बहुमुखी क्याम्पसमा अखिल क्रान्तिकारी उम्मेदवार सभापती पदमा निर्वाचित भएका हुन्। त्रिभुवन बहुमुखी क्याम्पसमा क्रन्तिकारीका मिलन घर्तीमगर, सहिद बहुमुखी क्याम्पसमा अनेरास्ववियुका राजन गौतम, उद्धबुद्ध कलेजमा अनेरास्ववियुका कृष्णा झापुर्लुक, दर्छा क्याम्पस रामपुरमा अनिषा कोइराला र माण्डव्य बहुमुखी क्याम्पसमा अनेरास्ववियुका सौगात कोइराला निर्वाचित भएका छन्। माण्डव्य बहुमुखी क्याम्पस र उद्धबुद्ध कलेजमा हालसम्मका निर्वाचनमा अनेरास्ववियुले विजयी हुँदै आएको छ। यसवर्ष पहिलोपटक दर्छा क्याम्पस रामपुरमा स्ववियु निर्वाचन भएको हो। उक्त निर्वाचनमा अनेरास्ववियु नेतृत्व विजयी भएको छ। माण्डव्य, उद्धबुद्ध र दर्छा क्याम्पसमा सर्वसम्मत रूपमा नेतृत्व छनौट भएको हो। सहिद बहुमुखी क्याम्पस रामपुरमा ३१ वर्षदेखि नेविसंघले नेतृत्व गर्दै आइरहेको यसपटक अनेरास्ववियु र अनेरास्ववियु क्रान्तिकारीले तालमेलबाट नेवि संघको किल्ला भत्काउन सफल भए। यता त्रिभुवन बहुमुखी क्याम्पस तानसेनमा वि स २०५३ देखि २०७९ सम्म नेविसंघले स्ववियुको नेतृत्व गर्दै आएको थियो। यस पटक ३० वर्षदेखि नै नेतृत्व गर्दै आएको नेवि संघको विरासत तोड्दै अखिल क्रन्तिकारीले इतिहास रचेको छ।"
"गिरिजाप्रसाद कोइराला स्मृति दिवस : सहमति, सहकार्य र एकताका प्रतीक","काठमाडौं : नेपालमा माओवादी सशस्त्र द्वन्द्वको अन्त्य गरी शान्तिपूर्ण राजनीतिको मूलधारमा ल्याउन नेतृत्वदायी भूमिका निर्वाह गरेका पूर्वप्रधानमन्त्री एवं नेपाली कांग्रेसका तत्कालीन सभापति गिरिजाप्रसाद कोइरालाको १५औं स्मृति दिवस बिहीबार मनाइएको छ। सो अवसरमा राजधानीमा आयोजित गिरिजाप्रसाद र लोकतन्त्र विषयक विचार गोष्ठीमा सहभागी नेताहरूले गिरिजाप्रसाद कोइरालाको योगदानको प्रशंसा गरेका थिए। कार्यक्रममा कांग्रेस नेता डा शेखर कोइरालाले पार्टी सरकारमा रहे पनि सुशासन नरहेको बताए। कोइरालाले भने, अहिले कांग्रेससहितको सरकार छ। नेपाली कांग्रेस र एमाले सरकारमा नै छौं। हामीले सुशासनका लागि त कुरा गर्नुपर्यो, अगाडि बढाउनुपर्यो। भन्न त नहुने, सुशासन पटक्कै छैन भनेपनि हुन्छ। उनले सरकारले मनलाग्दी कर्मचारी नियुक्त गर्दै हिँडेको आरोप लगाए। उहाँहरूलाई मन लाग्यो एक दुईतीन नम्बर लिस्ट आउँछ, मन्त्रिपरिषद्मा जान्छ, उहाँहरूलाई मन लाग्यो तेस्रो नम्बर लिनुहुन्छ, डा कोइरालाले भने, आफूलाई चित्त बुझेको छ भने एक नम्बर हालिदिनुहुन्छ, त्यसरी गइरहनुभएको छ। हामीले यो कुरा भन्ने कि नभन्ने ? कांग्रेस सरकारमा भएको महसुस भएको छैन। उनले नेपाल अबका दिनमा कुनै पनि पार्टीको पछि नलाग्ने स्पष्ट पनि बताए। कार्यक्रममा बोल्दै बक्ताहरूले कोइराला सहमति, सहकार्य र एकताका लागि सधैं तयार रहने नेताको रूपमा चिन्दछन्। यसबाटै मुलुकको अस्थिरता अन्त्य गरी समृद्ध बनाउने योजना उनमा थियो। यस्तो थियो गिरिजाको राजनीति उत्तारचढाव कोइरालाकै नेतृत्वमा माओवादीका सेनाको समायोजनसहित हतियार व्यवस्थापन भएको थियो। उनकै नेतृत्वमा छ दशकभन्दा लामो संविधानसभा निर्वाचन गर्ने कांग्रेसका संस्थापक नेता बीपी कोइरालाको सपना २०६४ चैत २८ गते पूरा भएको थियो। आफ्नो बोलीमा अडिग र बोलेको पुर्याएरै छाड्ने राजनेताका रूपमा स्थापित कोइरालाको २०६६ चैत ७ गते निधन भएको थियो। नेपालमा शान्ति स्थापनाका लागि कोइरालाले पुर्याएको योगदानको स्मरण गर्दै कोइरालाको १५औं स्मृति दिवस मनाउने गरिन्छ। विसं २०५९ असोज १८ गते तत्कालीन राजा ज्ञानेन्द्रले निर्वाचित प्रधानमन्त्री शेरबहादुर देउवालाई अपदस्त गरेपछि। देशमा राजनीति परिवेश फेरियो। त्यसपछि भएका आन्दोलनको नेतृत्व गिरिजाप्रसादले आफैंले गरेका थिए। विसं २०६१ माघ १९ गते तात्कालीन राजाले दलमाथि प्रतिबन्ध लगाएपछि दललाई एकीकृत गर्दै आफ्नै नेतृत्वमा पूर्ण लोकतन्त्रको स्थापनाका लागि आन्दोलनको नेतृत्व गरेका थिए। कोइरालाकै नेतृत्वमा विसं २०६३ वैशाख ११ गते प्रतिनिधिसभा पुनःस्थापना भएको थियो। आन्दोलन सफल भएपछि उनी पाँचौंपटक प्रधानमन्त्री बनेका थिए। २०६३ जेठ ४ गते राजाको सबै अधिकार कटौती गरेको थियो। पाँच पटक प्रधानन्त्री बनेका कोइराला (२०४८ २०५१, २०५४ २०५५, २०५५ २०५६, २०५६ २०५८ र २०६३ २०६५) बनेका कोइरालाले कार्यबाहक राष्ट्राध्यक्षको कार्यभार पनि सम्हाल्न भ्याएका थिए। राजा ज्ञानेन्द्र शाह निलम्बनमा परेसँगै कोइरालाले कार्यवाहक राष्ट्राध्यक्षको भूमिका निर्वाह गरेका थिए। गिरिजाकै नेतृत्वमा २०६५ जेठ १५ गते नेपालबाट २४० वर्षको इतिहास बोकेको शाह वंशीय राजसंस्थाको अन्त्य भई नेपाल संघीय लोकतान्त्रिक गणतन्त्रका रूपमा स्थापित भएको थियो। माओवादीलाई मूलधारको राजनीतिमा ल्याएकै कारण माओवादीका अध्यक्ष एवं निवर्तमान प्रधानमन्त्री पुष्पकमल दाहाल प्रचण्डले पनि बेलाबखत गिरिजाबाबुलाई सम्झिरहन्छन्। कोइरालाको १५औं स्मृति दिवसको अवसरमा सम्मान प्रकट गर्दै प्रचण्डले कोइरालासँगको तस्बिर साझा गरेका छन्। उनले सामाजिक सञ्जालमा लेख्दै भनेका छन्, नेपालको शान्ति सम्झौताका हस्ताक्षरकर्ता, संघीय लोकतान्त्रिक गणतन्त्र स्थापनाका एक प्रमुख नेता दिवंगत गिरिजाप्रसाद कोइरालाको १५औं स्मृति दिवसको अवसरमा उहाँप्रति हार्दिक श्रद्धा एवं सम्मान प्रकट गर्दछु। १ फागुन २०५२ देखि चलेको १० वर्षको सशस्त्र संघर्षलाई शान्तिपूर्ण आन्दोलनमा रूपान्तरण गर्ने क्रममा कोइरालासँग ऐतिहासिक सहकार्य गरेका प्रचण्डले उनले दिएका सुझाव कहिल्यै नबिर्सने भन्दै अगाडी लेखेका छन्, उनले आफ्नो जीवनको अन्तिम घडीमा शान्ति, संविधान र देशको रक्षाका लागि मप्रति देखाउनुभएको भरोसा र दिनुभएको सुझावलाई कहिल्यै बिर्सने छैन। त्यसका लागि अन्तिम समयसम्म लड्ने प्रतिबद्धतासहित उहाँप्रति हार्दिक श्रद्धासुमन व्यक्त गर्दछु। ५ मंसिर २०६३ मा तत्कालीन प्रधानमन्त्री कोइराला प्रचण्डबीच भएको विस्तृत शान्ति सम्झौता भएको थियो। सोही सम्झौताका आधारमा अन्तरिम संविधान, दुई पटक संविधानसभाको निर्वाचन, संविधान निर्माणलगायतका काम पूरा भएर मुलुकले वर्तमान राजनीतिक उपलब्धि आर्जन गरेको हो। तर गणतन्त्र आएपश्चात् तिनै गिरिजाबाबुलाई राष्ट्रपति बनाउन प्रचण्डले रोकेको पनि भनिन्छ। गिरिजालाई डा शेखर कोइरालाले यसरी सम्झिए घरमा हजुरआमाले साह्रै माया गर्ने एक मात्र नाति गिरिजाबाबु हुनुहुन्थ्यो। उहाँलाई हजुरमुवाले माया गरेको देख्दा हामीलाई रिस लाग्थ्यो। उहाँ घरमा निकै माया पाउने मध्येको एक सदस्य हुनुहुन्थ्यो। पछि देशकै प्यारो भएर जानुभयो। २०४६ सालमा गिरिजा बाबुले यो सबैको जित होभन्दा ब्यापक हुटिङ भएको अहिले पनि म सम्झिन्छु। गिरिजाबाबु एकदमै सौखिन मान्छे हो। उहाँले आफू जेलबाट निस्केपछि बीपीलाई नै पनि कसरी निकाल्न सकिन्छ भनेर खुब लाग्नुभएको आमाहरूले पनि भन्नुहुन्थ्यो। गिरिजाबाबु राजनीतिको सुरुवाती दिनमा कम्युनिस्ट देख्नै नसक्ने हुनुहुन्थ्यो। तर, पछि परिस्थिति यस्तो बनिदियो कि कम्युनिस्टलाई नै मूलधारमा ल्याउने व्यक्ति नै उहाँ हुनुभयो। एक पटक नेताहरूलाई तात्कालीन राजाले बोलाउनुभयो। कसरी जाने के गर्ने भन्दा उहाँले त्यसको नेतृत्व गरेर जानुभएको थियो। एकदमै निडर र हक्कि स्वभावको रूपमा मैले चिन्छु। उहाँकै श्रीमती सुष्मा आमा आगालागीमा परेपछि सँगसँगै ब्यालेन्स गरेर परिवारको हेरचाह र राजनीति गर्नुहुन्थ्यो। संसद् पुनस्र्थापन हुन्छ भन्ने कुरामा मलाई फिटिक्कै विश्वास थिएन। तर, उहाँले गरेरै देखाउनुभयो। त्यति गरेर माओवादीलाई शान्ति वार्तामै ल्याउन सफल हुनुभयो।"
"जलवायु परिवर्तनले पोखरी सुके, रिचार्जले फेरि भरिन थाले","धनकुटा : केही वर्ष अघिसम्म धनकुटा८ मिलन टोलकी मनकुमारी आठपहरिया (४५) खानेपानी ल्याउन दुई घण्टासम्म पैदल हिँडेर मुहानसम्म पुग्थिन्। दुई घण्टासम्म पैदल हिँडेर पुगिने मुहान हो, चोक्टे कुवा। चोक्टे कुवा घरभन्दा तल भएकाले जाँदा ओरालो फर्किदा उकालो हिँड्नुपर्छ। घरनजिकै मार्गाथान कुवा भए पनि त्यहाँको मुहान सुकिसकेको कारण, उनी मात्र होइन मिलन टोलका २० घरपरिवारले खानेपानी ल्याउन धेरै दुःख पाएका थिए। पानी ल्याउनका लागि पैदल हिँड्नुको विकल्प थिएन। २०७२ सालभन्दा अघि मार्गाथान कुवाको संरचना सिमेन्टले बनेको थियो। भित्ता तिर कुवा जस्तो सानो मूल थियो। त्यसपछि झन्डै चार वर्ष मूल सुक्यो। बाटो सरसफाइका लागि स्काइभेटर आएको बेला पक्की ट्यांकीलाई फुटाएर खाडल बनाइयो। २०७७ सालतिर सुकिसकेको मूलमा पुनःपानी पलाउन थाल्यो। अहिले ३४ वर्ष भइसक्यो मूल सुकेको छैन। पानी आइरहेको मनकुमारी बताउँछिन्। पुराना पोखरी पुनरुत्थान गर्दा मार्गाथान मूलमा पानी बढेको धनकुटा नगरपालिका वडाध्यक्ष रसबहादुर राईको भनाइ छ। मार्गाथान कुवाभन्दा माथि चुलिवन वरडाङमा रहेको पोखरीलाई पुनरुत्थान गरिएको छ। पोखरीमा वर्षाको पानी संकलन हुन्छ। सोही पानी रसाएर मार्गाथान कुवामा पानीको मूल पलाएको वडाध्यक्ष राई बताउँछन्। वरडाङमा परापूर्वकालदेखि नै पोखरी रहेको चुलिवन सामुदायिक वन उपभोक्ता समितिका सचिवसमेत रहेकी स्थानीय दिलु चारिङ्मे राईले बताइन्। वरडाङको पोखरी वाल्यकाल हुँदादेखि नै थियो, उनले भनिन्, पोखरीमा पानी जमिरहन्थ्यो। पानी जमेको बेला तलतिरको कुवा सुक्दैन थियो। १५१६ वर्षअघि हिउँदमा पानी नहुँदा स्थानीय युवाहरूले खेलमैदान बनाउनुपर्छ भनेर पोखरी पुरिदिए। पोखरी पुरेपछि तलको गाउँमा रहेका मुहानहरू सुक्न थाले। ठाउँ सानो भएको कारण खेलमैदान बन्न सकेन। परापूर्वकालदेखि रहेको पोखरीलाई मास्नु हुँदैन बरु पुनःमर्मत सम्भार गरेर संरक्षण गर्नुपर्छ भनेर सामुदायिक वन उपभोक्ता समितिका सदस्यहरूले सल्लाह गरे। चार वर्षअघि २०७७ सालमा भू तथा जलाधार व्यवस्थापन कार्यालय धनकुटाको सहयोगमा ४ लाख रुपैयाँ बजेटले पोखरीको पुनरुत्थान गरियो। पोखरी पुनरुत्थान मात्र भएन। अन्य दुई साना पोखरी निर्माण गरियो। वर्षाको पानी पोखरीसम्म ल्याउन ससाना कुलो बनाइयो। वर्षा हुँदा पोखरीमा टन्न पानी भरिन्छ। पोखरीकै पानी रिचार्ज भई मार्गाथान कुवामा पानीको स्रोत पलाएको चारिङ्मे बताइन्। रिचार्ज पोखरीले काम गरेको छ। अहिले पहिले जस्तो सुक्खा छैन। रिचार्ज पोखरी रहेको स्थानमा स्थानीयले बेला बखत सरसफाइ गर्छन्। स्थानीय अर्जुन राई भन्छन्, मार्गाथान कुवाभन्दा माथिल्लो क्षेत्रमा पानीको स्रोत छैन। लामो समयको खडेरीले मूल सुकेको हुन सक्छ। तर, वरडाङमा पोखरी बन्ने बित्तिकै यहाँ पानीको मूल पलाएको छ। पुनरुत्थान गरिएको कारण मूलमा पानी पलाएको उनको भनाइ छ। पानीको मूल पुनः पलाएपछि मार्गाथान कुवालाई संरक्षण गरिएको छ। वडाले बजेट विनियोजन गरेर प्राकृतिक संरचना निर्माण गरेको छ। मार्गाथान कुवा आसपासका मिलन टोल, विचटोल, देउराली टोल, सयपत्रीलगायत टोलका ५०६० घरधुरीले पानी उपभोग गरिरहेका छन्। मूलभन्दा तलतिर ट्यांकीमा पानी संकलन गरी धारा बनाइएको छ। आधा पानी देउरालीको ट्यांकीमा राखिएको छ। अधिकांश पानी ल्याउन धारामा आउँछन्। धनकुटा बजार नजिकैको शीतलपाटी, टोड्केलगायत ठाउँमा पानी लिन आउने गरेको वडाध्यक्ष राई बताउँछन्। मार्गाथानमा मूल पलाउँदा गाउँका आधाभन्दा बढी खानेपानीको समस्या समाधान भएको उनको भनाई छ। त्यस्तै धनकुटा१० चौधरी गाउँकी ६१ वर्षीय टीका कार्कीलाई कुनै बेला पानी ल्याउन घरदेखि घण्टौ पैदल हिँडेर मुहानसम्म पुग्नु पथ्यो। मुहान पुगेर पनि पानी थाप्न सहजै पाइँदैन थियो। पालो पर्खिनु पथ्यो। किनभने उनी जस्तै धेरै महिलाहरूको भीड जम्मा भइसकेको हुन्थ्यो। पानी ल्याउनै धेरै समय खर्चिनु पर्थ्यो। अहिले घरनजिकै उनको निजी जग्गामा पानीको मूल छ। उनीसहित अन्य घरकाले मूलको पानी घरसम्म पाइपमा ल्याएर प्रयोग गर्छन्। एक पाइप पानी ल्याएर ट्यांकी जम्मा गछौं उनले भनिन् चार घरपरिवार मिलेर प्रयोग गछौं चैत वैशाखमा पानीको मात्रा घटे पनि वर्खामा मुहानको पानी बढ्ने उनले बताइन्। यो वर्ष हिउँदमा पनि पानी परेको कारण मुहानमा पानी छ। पानी नपरेको भए यतिवेला मुहानको पानी सुकिसक्थ्यो। चौधरी गाउँनजिकै बिजो खोला छ। बिजो खोलामा पानीको मुहान छ। स्थानीय देवेन्द्र कार्कीका अनुसार बिजो खोला विगतका वर्षहरूमा यतिबेला सुक्थ्यो। तर, यसपालि हिउँदमा लामो समयसम्म वर्षा भएका कारण पानी सुक्न पाएको छैन। यो खोलाबाट स्थानीयले घरघरमा पाइपमार्फत पानी ल्याएर प्रयोग गर्छन्। पिउन सँगै सिँचाइमा प्रयोग गरिरहेका छन्। स्थानीयले खोलाको मुहाननजिकै गाईवस्तुलाई पनि पानी खुवाउन आहाल बनाएका छन्। चौधरी गाउँ मात्र नभएर आसपासका क्षेत्रमा रहेका गाउँका मूलमा पानी नसुक्नुको मुख्य कारण, माथिल्लो डाँडामा रहेको पोखरीहरू भएको धनकुटा नगरपालिका वडा नं १० का वडाध्यक्ष नगेन्द्र पाण्डे बताउँछन्। उनका अनुसार माथिल्लो डाँडामा उत्तरपानी छ। उत्तरपानीमा चारवटा सिमसार पोखरी छन्। पोखरीको पानी रिचार्ज भएर यस क्षेत्रका मुहानमा पानीको स्रोत नघटेको उनले बताए। उत्तरपानी, धनकुटा नपा १० र पाख्रिवास नपा १० को सीमा क्षेत्रमा अवस्थित छ। उत्तरपानीमा ठूलाठूला चार वटा प्राकृतिक पोखरी छन्। स्थानीयले जन श्रमदानमार्फत पुनः एउटा पोखरी बनाएका हुन्। यहाँको पानी सुक्दैन। पोखरीले तल्लो क्षेत्रका गाउँका पानीका मूललाई सुकाउन दिएको छैन। रिचार्ज पोखरीको काम गरिरहेको स्थानीय जयन्द्र घिसिङले बताए। सिमसार संरक्षणविद् शैलेन्द्र पोखरेलले रिचार्जका लागि पोखरी संरक्षणबाहेक अरू विकल्प नभएको बताउँछन्। उनका अनुसार १ हेक्टर क्षेत्रफलको पोखरीले साधारणतया ५ हेक्टर वरिपरि क्षेत्रफलमा रिचार्ज हुन्छ। पुनःभरणले बढ्यो पोखरीको मूल छथरजोरपाटी गाउँपालिका२ ध्वजेधारा टोलका जगत सिजाली मगर घर नजिकै रहेको दुईवटा मुहान (ध्वजे धारा नयाँ र पुरानो मुहान) को पानी हरेक महिना दुई पटक (दुई फरक गतेमा) मापन गर्छन्। एक मिनेटमा कति लिटर पानी संकलन हुन्छ भनेर उनी टिपोट गर्छन्। गतवर्षको फागुन १ गतेदेखि मूलको पानी मापन गरिरहेका छन्। अहिले मापन गरेको एक वर्षभन्दा बढी समय भइसक्यो। अन्तर्राष्ट्रिय एकीकृत पर्वतीय विकास केन्द्र (इसिमोड) को सहयोग तथा स्थानीय तहको समन्वयमा गतवर्ष ध्वजेधाराको मूलभन्दा माथिल्लो ध्वजेडाँडामा सानाठूला गरी सयांैका संख्यामा पोखरी खनिएको थियो। ती पोखरीहरूमा वर्षाको पानी संकलन गरिन्छ। पोखरीमा जम्मा भएको पानीले तल्लो क्षेत्रका मुहानमा पानी स्रोत बढाएको छ कि छैन भनेर पत्ता लगाउन सिजालीले एक वर्षदेखि पानीको मापन गरिरहेका हुन्। मापन हरेक महिनाको १ र १५ गते हुन्छ। मापन गरिएको पछिल्लो एक वर्षको तथ्यांकलाई विश्लेषण गर्दा ती दुई मुहानमा पानीको स्रोत बढाएको छ। पुनःभरण पोखरी निर्माणको कामले सार्थकता पाएको सिजाली बताउँछन्। स्थानीय तहसँगको सहकार्यमा इसिमोडले धनकुटा नगरपालिकाको ८ र छथरजोरपाटी गाउँपालिकाको २ वडामा रिचार्ज पोखरी बनाएको छ। एक वर्ष यता मापन गरिँदै आइरहेको छ। एक वर्षको तथ्यांकको नतिजा हेर्दा मूलमा पानीको स्रोत केही मात्रामा बढेको इसिमोडका जलाधार तथा मूलाधार विज्ञ माधव ढकालले बताए। मुहानको माथिल्लो डाँडामा वर्र्खाको पानी जमाउने र जमिनलाई रिचार्ज गरेर मुहान सुक्नबाट जोगाउन रिचार्ज पोखरी उपयोगी बनेको जलाधार तथा मूलाधार विज्ञ ढकालले बताए। ध्वजेडाँडाका दुईवटा मुहानबाहेक धनकुटा नगरपालिका१ को केशरी, बोजे र चञ्चलादेवी मुहानहरूमा पनि पानीको मापन गरिन्छ। यी मुहानभन्दा माथि रिचार्ज पोखरी बनाइएको छ। गतवर्षको फागुन १ गते र यो वर्षको फागुन १ गतेको मापनलाई तुलना गर्दा ती मुहानमा प्रतिमिनेट सरदर डेढदेखि दुई लिटरसम्म पानीको मात्रा बढेको जलाधार तथा मूलाधार विज्ञ ढकालले बताए। इसिमोडबाट प्राप्त तथ्यांक अनुसार गतवर्ष फागुन १ गते पहिलोपटक ध्वजेडाँडाको नयाँ मुहानको धारामा पानीको मापन गर्दा एक मिनेटमा ११३२ लिटर पानी भरिएको थियो। उक्त मुहानमा यो वर्षको फागुन १ गते पानी मापन गर्दा १ मिनेटमा १२७८ लिटर पानी भरियो। एक वर्षको अन्तरालमा १४६ लिटर पानीको स्रोत बढेको छ। मापन गरिएको पाँचवटा मुहानमा प्रतिमिनेट सरदर डेढ लिटर पानी मात्रा बढ्दा एक घण्टामा ९० लिटर र २४ घण्टामा २ हजार १ सय ६० लिटर पानी बढेको देखिएको छ। खानेपानी तथा ढल व्यवस्थापन विभागका अनुसार नेपालमा प्रतिव्यक्ति प्रतिदिन १०० लिटर पानी पर्याप्त मानिन्छ। र, प्रतिव्यक्ति प्रतिदिन ४५ लिटर न्यूनतम आवश्यकता हुने विज्ञ ढकालको भनाई छ। मुहानमा बढेको पानी मात्राअनुसार प्रतिव्यक्ति प्रतिदिन आवश्यक पर्ने पानीलाई आधार मानेर मापन गर्दा एक दिनमा थप ४८ जनालाई थप पानी पुग्ने गरी वृद्धि भएको ढकालले बताए। पुनर्भरण पोखरीले खानेपानीको मुहान सुक्नबाट मात्र बचाएको छैन। सुकेका मुहानहरूलाई पुनर्जीवित गराएको सिजाली बताउँछन्। यसका लागि दुई वर्ष अघिदेखि धनकुटा नगरपालिका र छथरजोरपाटी गाउँपालिकाका डाँडाहरूमा वर्खाको पानी संकलन गर्न रिचार्ज पोखरी बनाउन थालिएको थियो। इसिमोड, धनकुटा नगरपालिका र हुसाडेक नेपालमार्फत धनकुटा नगरपालिका र छथरजोरपाटी गाउँपालिकामा बर्षाको पानी संकलन गर्न सानाठूला गरी २ हजार ४ सय ५० वटा खाडल खनिएका छन्। तीमध्ये ठूला खाडल ४ वटा र बाँकी २ हजार ४ सय ४६ वटा साना खाडल छन्। ४ वटा ठूला खाडल ध्वजे र चञ्चलादेवी मुहानलाई रिचार्ज हुने गरी बनाइएको हुसाडेक नेपालका अध्यक्ष सरोज भुजेलले बताए। रिचार्ज पोखरी बनाइएको स्थानमा बर्खाको पानी सोझै बगेर खोलामा जान पाएको छैन। पानी पोखरीमा जम्मा भई जमिनभित्रै सोसिएका छन्। पुनःभरण पोखरीले मूलमा पानी बढेको तथ्यलाई थप पुष्टि गर्न लाग्ने ढकाल बताउँछन्। यो प्रारम्भिक तथ्यांक हो। अझैं दुईचार वर्षको तथ्यांक विश्लेषण गर्नुपर्छ, उनले भने, अहिलेको तथ्यांकले सकारात्मक नतिजा दिएको छ। पानीको मात्रा अझैं मापन गछौं। तीन वर्षको तथ्यांक लिने प्रयास गरिरहेको उनले बताए। उनका अनुसार पोखरीबाट मूलसम्म रिचार्ज हुन कम्तीमा ३ महिनाभन्दा बढी समय लाग्छ। असारसाउनको वर्खाले रिचार्ज पोखरी भरिँदा तीन महिनापछि असोज, कात्तिक र मंसिरमा मूलमा पानी स्रोत वढेको देखिएको छ। पुनःभरण पोखरीमा गरिएको कामको सकारात्मक परिणाम हो। छथरजोरपाटी गाउँपालिका२ ध्वजेधारा टोलमा ३५ घरधुरीको बसोबास छ। मूलबाट पाइपमार्फत पानी ल्याएर उपभोग गर्थे। मूलको वरिपरि पाइप नै पाइप हुन्थे। तर, अहिले इसिमोड, छथरजोरपाटी गाउँपालिका र स्थानीयको जन श्रमदानबाट मुहान सरक्षणसँगै व्यवस्थित पानीको ट्यांकी बनेको छ। पहिले मूलको पानी सबै लैजाँदा पुग्दैन थियो। कसले बढी लैजाने भने हानाथाप हुन्थ्यो। मुहानभन्दा माथिका डाँडामा वनेको रिचार्ज पोखरीले मुहानमा पानीको मात्रा वढेको छ। अहिले सबै घरधुरीलाई पर्याप्त मात्रामा पानी पुग्न थालेको छ। पानी खेर जाँदैन। ट्यांकीमार्फत सबैको घरघरमा पानी पुग्छ। उनका अनुसार स्थानीयले पानी घरायसी प्रयोजनसँगै खेतीमा लगाउन थालेका छन्। अरुबेला हिउँदमा पानी घट्यो। यो पटक घटेको छैन। मुहान संरक्षणसँगै व्यवस्थित खानेपानीका लागि १० लाख रुपैयाँ खर्च गरिएको छ। इसिमोडबाट ८ लाख रुपैयाँ र गाउँपालिकाबाट २ लाख प्राप्त भएको उनले बताए। धनकुटा नगरपालिका१ बोजेमा पानीको धेरै दुःख थियो। बोजेमा १२१३ घरधुरीको बसोबास छ। घर छेवैमा मुहान भएपनि त्यहाका वासिन्दा पानी ल्याउन एक घण्टामा पैदल हिँडेर पानी ल्याउन मुहानसम्म पुग्थे। तर, अहिले रिचार्ज पोखरीको कारण मुहानमा पानीको मात्रा बढेको छ। हिजोआज वोजेका स्थानीय पानी ल्याउन मुहान धाउनुपर्ने वाध्यता हटेको वडाध्यक्ष वाङ्द तामाङले बताए। भारतको सिक्किम पुगेर रिचार्ज पोखरीको माध्यमबाट खानेपानीका मुहानहरू जीवित भएको देखेपछि आफू प्रेरित भएको वडाध्यक्षले बताए। रिचार्ज पोखरी निर्माणका लागि इसिमोड, धनकुटा नगरपालिकाले सहयोग गरेको छ उनले भने, वडामार्फत बजेट विनियोजन गरेर थप पोखरी बनाएका छौं। चालु आर्थिक वर्षमा थप पोखरी बन्ने छ । धनकुटा नगरक्षेत्रभरि ४ सय १० वटा पिउने पानीका स्रोतहरू रहेको धनकुटा नगरपालिकाका सूचना अधिकारी विकास अधिकारीले बताए। यीमध्ये ३ सय ८९ मुहानका स्रोतहरूमा पिउन योग्य पानी छन्। ३ सय ५२ स्रोतहरूमा पानी छ, जुन पिउनु अघि शुद्धीकरणसफा गर्नुपर्छ। १ सय ५८ स्रोत प्रदुषित प्रभावित रहेको सूचना अधिकारीको भनाई छ। पछिल्लो दुई वर्षयता २ सय ६७ स्रोतमा पानी मात्रा कम हुँदै गएका छन्। बर्सेनि मुहानमा पानीको स्रोत कम हुँदै गएपछि अहिले नगर क्षेत्रको डाँडामा रिचार्ज पोखरी निर्माणलाई प्राथमिकतामा राखिएको उनको भनाई छ। नगर क्षेत्रका सुकिसकेका पोखरीलाई पुनउत्थान गरिने उनले बताए। इसिमोडले धनकुटा नगरपालिका र छथरजोरपाटी गाउँपालिकासँग साझेदारीमा काम गरिरहेको छ। धनकुटा नगरपालिका जलाधार संरक्षण र व्यवस्थापन योजना निर्माण एवं योजना कार्यान्वयनका लागि आर्थिक तथा प्राविधिक सहयोग इसिमोडले गरेको छ। धनकुटा नपा र इसिमोडको साझोरीमा सन् २०१५ देखि २०१७ सम्म परिस्थितिकीय सेवा प्रवाह सम्बन्धमा एउटा संयुक्त कार्यपरक अनुसन्धान गरिएको धनकुटा नगरपालिकाका सूचना अधिकारीले बताए। एक वन, एक पोखरी पानीको मूल स्रोतको रूपमा रहेका पोखरी संरक्षण गर्न डिभिजन वन कार्यालयले एक सामुदायिक वन, एक संरक्षण पोखरी निर्माण अभियान गतवर्षदेखि सुरु गरेको छ। जिल्लामा ३ सय ८७ वटा सामुदायिक वन छन्। सिमसार क्षेत्र रहेका सामुदायिक वनहरूलाई प्राथमिकतामा राखेर पोखरी निर्माण गरिएको वन अधिकृत भरतबाबु श्रेष्ठले बताए। श्रेष्ठले भने अनुसार सुख्खा समय विशेषगरी फागुनदेखि जेठसम्मको चार महिनालाई मानिन्छ। सुख्खा समयमा वर्षा कम हुने भएकाले खडेरी हुन्छ। खानेपानीका मुहान कुवा, पोखरी सुक्छ। खडेरीले मुहान सुक्दा खानेपानीको समस्या हुन्छ। वन जंगलमा डढेलो लाग्ने गर्छ। पछिल्लो समय मुहान सुक्ने क्रम बढ्दो रहेको सामुदायिक वन उपभोक्ता महासंघ धनकुटाका अध्यक्ष निलबहादुर थापाले बताए। अब मुहाननजिक रिचार्ज पोखरी निर्माण गर्नुको विकल्प नरहेको उनी बताउँछन्। जिल्लाको कुल ३ सय ८७ सामुदायिक वनमध्ये ५० वटा सामुदायिक वनमा सिमसार पोखरी रहेको र वाँकी सामुदायिक वनमा सुक्खा क्षेत्र रहेको थापा बताउँछन्। भू तथा जलाधार व्यवस्थापन कार्यालय धनकुटाले विभिन्न स्थानमा पोखरी निर्माण गर्न थालेको छ। निर्माण गरिएको पोखरीले पानीको स्रोत बढाउन मद्दत पुगेको कार्यालय प्रमुख प्रकाश लिम्बूले बताए। कार्यालयले धनकुटा१० उत्तरपानीमा, महालक्ष्मी१ घुमाउनेमा १० लाख रुपैयाको लागतमा घुमाउने पोखरी र साँगुरीगढी१ दुर्गा चोकमा ५ लाख रुपैयाको लागतमा मानजोङ पोखरी निर्माण गरिरहेको छ। पोखरी रिचार्जसँगै पर्यटकीयस्थल सिमसार पोखरीहरूले रिचार्जसँगै पर्यटक आकर्षण गर्ने पर्यटकीयस्थल वन्न थालेको छन्। चौबिसे गाउँपालिका केन्द्र राजारानीमा रहेको रानी ताल पछिल्लो समय आउने क्रम बढ्दो रहेको स्थानीय जीवन कटुवालले बताए। रानी ताल पर्यटकका लागि आकर्षणको केन्द्र मात्र नभएर, रिचार्ज पोखरीको कामसमेत गरेको चौबिसे गाउँपालिका अध्यक्ष राजकुमार लिम्बूले बताए। त्यस्तै सोही गाउँपालिकाको वडा नं २ स्थित सौरे बजार नजिकै खोलामा ड्याम बनाएर धप्पड ताल बनाइएको छ। करिब ५२ रोपनी क्षेत्रफलमा रहेको यो पुननिर्मित ताल हो। यहाँ प्रदेश सरकार र चौबिसे गाउँपालिकाको लगानी रहेको प्रमुख प्रशासकीय अधिकृत पर्शुराम दाहालले बताए। पाख्रिवास बजारनजिकै संसारी माइस्थान सिमसार क्षेत्र छ। अहिले चर्चा र पर्यटकको रोजाइमा पर्छ। पर्यटकीय गन्तब्य बनेको छ। सिमसार क्षेत्रमा विभिन्न निकायको कुल २ करोड १९ लाख रुपैयाँ खर्च गरिएको छ। नहुने भो राजारानीको भेट चौविसे गाउँपालिकाको केन्द्र राजारानी बजारको एकातिर रानी ताल र अर्को तिर राजा ताल छ। बजारको पूर्वपश्चिम र दक्षिण, तीनतिर अंग्रेजी अक्षर भी आकारमा फैलिएर रहेको क्षेत्रको रानी तालमात्र हालसम्म आंशिक संरक्षण गरिएको छ । निजी स्वामित्वमै रहे पनि रानी तालको पश्चिममा अवस्थित राजा ताल क्षेत्र भने संरक्षणको पर्खाइमा छ। पछिल्लो समय बजार विस्तारले ताल संरक्षण गर्न कठिन हुँदै गएको गाउँपालिका अध्यक्ष राजकुमार लिम्बूले बताए। राजा तालको बीच भागबाट भेडेटाररविराँके राजमार्गको विस्तारले अब राजा र रानी ताल जोड्ने सम्भावना छैन। राजारानी तालको क्षेत्रफलमा पाँच सय रोपनीभन्दा बढी छ। दुवै तालको दक्षिणतर्फ रहेको गल्छीमा बाँध बाँध्न सके यहाँ विशाल ताल वन्नेछ। स्थानीय केही व्यक्तिहरूसँग ताल निर्माणमा सहमति हुन नसकेपछि यसको सम्भावना ज्यादै न्यून गएको छ। लिम्बूका अनुसार यो ताल रानी तालभन्दा ठूलो हुनेछ। तर, गाउँपालिकाले राजा तालको केही क्षेत्रलाई संरक्षण गरि ड्याम बनाउने तयारी गरेको उनले बताए। गाउँपालिकाले प्रदेश योजना बैंकमा राजा ताललाई संरक्षण गर्ने योजनालाई प्राथमिकता साथ सिफारिस गरेको छ। गाउँपालिका अध्यक्षका अनुसार संरक्षणसँगै पर्यटकीय केन्द्र र सिँचाइ हुने गरी योजना बनाएका छौं। ताल संरक्षण गर्दा मौनावुधुक र बोधे क्षेत्रमा सिँचाइको सुविधा पुग्ने छ। त्यस क्षेत्रमा सुन्तलाको व्यावसायिक खेती हुन्छ। ८५ लाख रुपैयाँ खर्च सकिएको खण्डमा राजा तालको ड्याम बनाउन सकिने उनको भनाइ छ। सिमसार मासिने जोखिम सिमसार पोखरी संरक्षणमा पहल गरिए पनि सिमसार क्षेत्र मासिने जोखिम उस्तै छ। विशेष गरी सिमसार क्षेत्रका भूभाग समथर हुने र पानीको पर्याप्त सुविधा हुने भएकाले बढ्दो वस्तीकरण हुन थालेको छ। त्यस्तै विगतमा सिमसार रहेका पोखरी संरक्षण अभावले सुकेका छन्। त्यस्ता ठाउँमा अहिले खेलमैदानसहित विभिन्न संरचना बनेका छन्। कतिपय सिमसार पोखरीमा पुनरुत्थान नहुने गरी संचरना निर्माण भएका छन्। संरचना नभएका सिमसार संरक्षणमा स्थानीय तहले ध्यान दिनुपर्ने संरक्षणविद्हरूको भनाइ छ। चौबिसे गाउँपालिका भरिका अधिकांश सीमसार क्षेत्रहरू संरचना अभावले बढ्दो सहरीकरण र प्लटिङको चपेटामा परेका छन्। सीमसार पोखरीलाई खानेपानीको मूल स्रोतको रूपमा लिने गरिन्छ। सीमसार क्षेत्र संरक्षणले मुहान संरक्षण सँगै पर्यटकीय क्षेत्रका रूपमा विकास गर्न सकिने स्थानीयहरू बताउँछन्। बुधबारे बजारबाट २ किमि दक्षिणमा रहेको गडेरे ताल, गडेरे ताल, कागडा पोखरीलगायत सीमसार क्षेत्रहरू अहिले संरक्षण गरिएको चौबिसे १ का वडाध्यक्ष देवेन्द्र श्रेष्ठले बताए। चुरे पहाडको चिसो क्षेत्रमा अवस्थित ताल नै तालको पालिका भनेर चिनिने चौविसे गाउँपालिकामा आधा दर्जन सानाठूला तालहरू संरक्षण र प्रवर्द्धनको पर्खाइमा छ। मुहान संरक्षणमा स्थानीय तहको भूमिका खानेपानीको मुहान तथा सिमसारलाई बचाउन स्थानीय तहको भूमिका महत्वपूर्ण हुने जलाधार तथा मुलाधार विज्ञहरूको भनाइ छ। पछिल्लो समय ठूला आहाल पोखरीमा खेलमैदान, ठूला भवनका संरचना बनाउने क्रम बढ्दो छ। त्यस्तो कार्य रोक्न स्थानीय तहले पहल गर्नुपर्ने इसिमोडका विज्ञ ढकालको भनाइ छ। यता सिमसार संरक्षणविद् शैलेन्द्र पोखरेल सिमसार संरक्षणमा स्थानीय तहको भूमिका विशेष हुने बताउँछन्। स्थानीय तहमार्फत प्रदेश र संघले बृहत् संरक्षणको काम गर्नुपर्ने उनी बताउँछन्। उनका अनुसार चौविसे गाउँपालिका केन्द्र राजारानीमा रहेको रानी ताल र राजा ताललाई बृहत् रूपमा विकास गर्न सकिएको खण्डमा गाउँपालिका र जिल्ला मात्र होइन पूर्वकै भाग्य निर्धारण गर्नेछ। अहिले रानी ताल मात्र संरक्षित छ। राजा ताललाई पनि संरक्षण गर्नु आवश्यक छ। तर त्यसका लागि त्यस क्षेत्रका स्थानीय वासिन्दासँग छलफल गरी उनीहरूलाई उचित हुने गरी स्थानान्तरण गर्नु आवश्यक छ। अहिले पनि केही बिग्रिएको छैन। सरकारले चाह्यो देखायो भने बृहत् योजना बनाएर लगानी गर्न सक्छ। रानी तालको हकमा सवै प्रणालीलाई रिचार्ज गर्छ। त्यस्तो डाँडामा त्यस्तो पोखरी सम्भवत नहुने सिमसार विद् पोखरेल दाबी गर्छन्। यता चौबिसे गाउँपालिका अध्यक्ष राजकुमार चेम्जोङले सिमसार संरक्षणको योजनालाई गाउँपालिकाले प्राथमिकतामा राखेको बताउँछन्। धनकुटा नगरप्रमुख चिन्तन तामाङले मूहानलाई पुनर्जीवित गर्न सिमसार क्षेत्र र पोखरी संरक्षण गरिने उनले बताए। रिचार्ज पोखरीकै कारण सुक्खाको बेला पनि मुहानमा पानीको स्रोत वढेको पायौं। साँगुरीगढी गाउँपालिकाले आवधिक योजनामा पोखरी संरक्षण योजनालाई समावेश गरेर काम गरिरहेको अध्यक्ष जितेन्द्र राईले बताए। यता छथरजोरपाटी गाउँपालिका, महालक्ष्मी नगरपालिका, पाख्रिवास नगरपालिकाले पनि ताल तथा पोखरी संरक्षणको योजनालाई प्राथमिकतामा राखेका छन्। सिमसारः पानीको दिगो स्रोत प्राकृतिक तथा कृत्रिम रूपले सिर्जना भएको सिमसार क्षेत्रलाई पानीको दिगो स्रोतका रूपमा लिन सकिन्छ। जिल्लाका विभिन्न स्थानमा रहेका सिमसार पोखरीहरूलाई संरक्षण गरिएको छ। जुन पानीको दिगो स्रोतका रूपमा रहेको छ। चौबिसे गाउँपालिका केन्द्र राजारानी बजारससँगै रानी ताल छ। त्यस्तै सोही गाउँपालिका वडा नं २ सौरे बजारनजिकै खोलामा ड्याम बनाएर धप्पड ताल बनाइएको छ। पाख्रिवास बजार नजिकै संसारी माई सिमसार क्षेत्र छ। प्राकृतिक रुपमा रहेका पोखरीलाई संरक्षण गरि दुई ठूला पोखरी बनाइएको छ। धनकुटा१० उत्तरपानी ससाना सिमसार पोखरी छन्। सिमसार पानीको दिगो स्रोत भएको छ। सुक्खा समयमा पनि सिमसार पोखरीभन्दा तल्लो क्षेत्रका गाउँहरूमा रहेका पानीको मूल सुकेको छैन। रिचार्जको काम गरेको छ। मूलमा पानीको स्रोत बढाउन सिमसार क्षेत्र संरक्षणको विकल्प नभएको सिमसार संरक्षणविद् शैलेन्द्र पोखरेल बताउँछन्। जलवायु परिवर्तनको कारण तापक्रम बढ्न थालेको छ। हिमालका हिउँ पग्लिन थालेका छन्। हिउँ पर्न छोडेको छ। अब हिमालहरू १००१५० वर्षपछि खत्तम हुने सम्भावना छ। हिमालमा हिउँ नै नभएपछि हाम्रा खोला नालामा पानी कहाँबाट आउँछ त ? उनले भने, खोला नालाका मुहानमा पोखरी निर्माण गरेनौं भने हाम्रा भूभाग क्षेत्र सुक्खा हुनेछ। मरुभूमि जस्तो नाङ्गा डाँडा हुनेछ। रिचार्जको लागि सिमसार पोखरी संरक्षणको विकल्प छैन। रानी ताल रहेको स्थानभन्दा तल्लो क्षेत्रका गाउँहरूमा रहेको पानीका मूल सुकेका छैनन्। हिउँदमा मुहान सुक्नको पानीको मात्रा बढेको छ। रानी ताल १२० रोपनीमा संरक्षित छ। यहाँको पानी सुक्दैन। हिउँद र बर्खामा पानीको मात्रा एकनासको हुन्छ। रानी ताल संरक्षणकै कारण बुधुक र लोफादिन गाउँका सुकिसकेका अधिकांश मूहानमा पानी पलाएको चौबिसे गाउँपालिका अध्यक्ष राजकुमार लिम्बूले बताए। पाख्रिवास बजारनजिकै रहेको संसारीमाई सिमसार क्षेत्रको भौगोलिक अवस्था डेढदशक अघिसम्म अनकन्टार थियो। चारैतिर अलैंची घारी। झाँडीको जंगल थियो। तर, त्यहाँ पानीको मूल स्रोत देखेर जग्गाका संधियार मध्येका एक ज्ञानबहादुर गुरुङले त्यो पानीलाई व्यवस्थापन गरि पोखरी निर्माण गरे। सहकारी निकायको आर्थिक सहयोगमा अनकन्टार त्यो ठाउँ अहिले सिमसार क्षेत्र वनेको छ। सिमसार क्षेत्रमा रहेका पोखरीहरूले मूलमा पानी स्रोत बढाउने रिचार्जको काम गरेको छ। संसारीमाई सिमसारभन्दा मुनी सापकोटा निरौला गाउँ छ। त्यस गाउँमा १२१३ घरधुरीको बसोबास छ। दोभान खोल्सीमा खानेपानीको मुहान छ। त्यो मुहान सुकिसकेको थियो। तर, संसारीमाई सिमसारका पोखरी संरक्षण भएपनि मुहानमा पानी मात्रा वढेको छ। पहिले बर्खामा मात्र मुहानमा पानी पलाउथ्यो। तर, अहिले हिउँदमा पनि पानी पलाएको छ। अहिले त्यहि पानी सापकोटा निरौला गाउँका घरधुरीले उपभोग गरिरहेको स्थानीय भीम सापकोटाले बताए।"
पालिका प्रमुखबाटै छुवाछूतको निकृष्ट हर्कत,"सिरहा : सिरहाको औरही गाउँपालिका५ स्थित विष्णु महायज्ञ लगाउन महायज्ञ स्थल अछुतो हुन्छ भनेर एक दलित डोम परिवारको घर नै सारिएको छ। कात्तिक महिनादेखि नै महायज्ञ लगाउन करिब १२ कठ्ठा ऐलानी जग्गामा मूर्ति र यज्ञहोमका लागि घर टहरा बनाउन थालेका थिए। त्यही ठाउँसँग टाँसिएर दीपक मरिकको घर थियो। महायज्ञ हुुने ठाउँमा दलितको घर हुँदा शुभ नहुने भन्दै घर सारिएको छ। मरिक घर अहिले सुन्दर माविदेखि पश्चिमपट्टि बनाएका छन्। घर बनाउन फेरि यज्ञ समितिबाट नै सहयोग गरेका छन्। अहिले सरेको ठाउँमा मरिक परिवारले खानेपानी, बिजुलीबत्तीको सुविधा पाएका छैनन्। ट्युबवेलसमेत नहुँदा स्कुलबाट पानी ल्याएर काम चलाउने गरेका छन्। घर सारिएपछि मरिक परिवारले आफूहरूमाथि जातीय छुवाछूतको नियत राखेर विभेद गरेको बताएका थिए। तर, घटना बाहिरिएपछि अहिले उनीमाथि सहमतिमै सरेको भनेर भन्नलाई दबाब यज्ञ समितिबाट दिन थालेका छन्। घटनाबारे मधेस प्रदेशका मानवअधिकार आयोगका टोलीले स्थलगत अनुगमन गरी जानकारी लिएका छन्। विभेद भएको भनिए पनि प्रहरीमा अहिलेसम्म कुनै उजूरी नआएको सिरहा एसपी रमेश पण्डितले जानकारी गराए। आफू पनि घटनास्थलमा पुगेर जानकारी लिएको उनले सुनाए। यज्ञ समितिका संयोजक गाउँपालिका अध्यक्ष शिवजी यादव आफैं छन्। गाउँपालिकाबाट पनि १० लाख रुपैयाँ बजेट विनियोजन गरेका छन्। बाँकी रुपैयाँ स्थानीयहरूबाट संकलन गरेका छन्। शिवजी र पूर्ववडाध्यक्ष दिलिप यादवको नाममा संयुक्त खाता सञ्चालन गरेका छन्। सञ्चारकर्मीहरूको टोली पीडित मरिकको घर पुग्दा उनले आफूहरूलाई गाउँपालिका अध्यक्ष शिवजी यादव, यज्ञका बाबा बजंरगी र पूर्ववडाअध्यक्ष दिलिप यादवको निर्देशनमा घर खाली गराइएको बताएका थिए। तर, गाउँपालिका अध्यक्ष यादवले बिहीबार पत्रकार सम्मेलन गरेर मरिक परिवारको सहमतिमै सारिएको तर्क गरेका छन्। मरिक परिवार दीपक र अनिता गाउँपालिकामै सरसफाइ कर्मचारीका रूपमा कार्यरत छन्। त्यही भएर दबाब दिएर सहमतिमै सरेको भन्न लगाएको एक स्थानीयले बताए। फागुन १० गते घर खाली गराए। तर, पत्रकार सम्मेलनमा सार्वजनिक गरेका कागजमा फागुन ११ गते सहमति लिएको देखाएका छन्। कारबाहीबाट जोगिन गाउँपालिका अध्यक्षले फर्जी सहमति रहेको कागज तयार गरेको ती स्थानीयको भनाइ छ। गाउँपालिकाकै सुन्दर माविमा क्याम्पस सञ्चालन गर्ने उद्देश्यले महायज्ञ लगाउन तयारी गरेका छौं। मरिक परिवारको सहमतिमै घर सारिएको छ। केही राजनीतिक व्यक्तिहरूले रिसिईबी साँध्न सामान्य कुरालाई अतिरञ्जित बनाइरहेका छन्, गाउँपालिका अध्यक्ष यादवले भने, फेरि ऐलानी जग्गामा कृषि हाटबजार लगाउने योजना संघीय सरकारबाट स्वीकृत भएर ३ करोड २५ लाख बजेटको ठेक्का बन्दोबस्त भइसकेको छ। पहिले महायज्ञ सकाउने र पछि त्यही जग्गामा कृषि बजार बनाउने योजना छ। तर, केही व्यक्तिहरूले वास्तविकता नबुझी आफूलाई फसाउन लागेका छन्। विभेद गर्न आफ्नो मनसाय नभएको उनले सुनाए।"
"छात्रवृत्ति पाएका नेपाली विद्यार्थीलाई जापानी राजदूतले भने ऐतिहासिक अवसर पाउनुभएको छ, पढाइमा ध्यान दिनू","काठमाडौं : जापान सरकारले प्रदान गर्ने छात्रवृत्ति पाएका नेपाली विद्यार्थीहरूको बिदाइ गरिएको छ। नेपालस्थित जापानी राजदूत माएदा तोरुले शुक्रबार स्नातक, स्नातकोत्तर र विशेष तालिमका लागि छात्रवृत्ति पाएका नेपालीहरूको बिदाइ गरेका हुन्। जापानको शिक्षा, संस्कृति, खेलकुद, विज्ञान र प्रविधि मन्त्रालयले उक्त छात्रवृत्ति ६ जना नेपालीलाई प्रदान गरेको छ। जापानले दुई देशबीचको कूटनीतिक सम्बन्ध स्थापना भएको एक वर्षपछि सन् १९५७ देखि नेपाली विद्यार्थीहरू छात्रवृत्ति प्रदान गर्दै आएको छ। जापानी दूतावासका अनुसार स्नातकोत्तरका लागि तीन, स्नातकका लागि दुई र विशेष तालिमका लागि एक जनालाई यस वर्षका लागि छात्रवृत्ति प्रदान गरिएको छ। राजदूत माएदाले नेपाली विद्यार्थीहरूलाई ऐतिहासिक अवसरको सदुपयोग गर्न आग्रह गरेका थिए। उनले जापानी संस्कृतिका विभिन्न पक्षबारे ज्ञान प्राप्त गर्न र ऐतिहासिक अवसरलाई सदुपयोग गरेर पढाइमा ध्यान दिन आग्रह गरेका थिए। जापानबाट प्राप्त ज्ञान र अनुभवले नेपालको विकासमा योगदान पुर्याउन उनको आग्रह थियो। यसले नेपाल र जापान सम्बन्धलाई थप प्रगाढ बनाउने विश्वास पनि दिलाए।"
"रञ्जिता, तिम्रो र मेरो कारणले सबै बर्बाद भयो, आजदेखि हात मिलाउँ : रेशम चौधरी","काठमाडौं : नागरिक उन्मुक्ति पार्टीका संरक्षक रेशम चौधरीले अध्यक्षसमेत रहेकी पत्नी रञ्जिता श्रेष्ठलाई सँगै मिलेर जान आह्वान गरेका छन्। शुक्रबारबाट काठमाडौंमा सुरू भएको केन्द्रीय कार्यसमितिको बैठकलाई सम्बोधन गर्दै संरक्षक रेशम चौधरीले आफूहरूकै कारण सबै बर्बाद भइसकेको स्वीकार गरे। उनले आफूहरूकै कारण पार्टी र प्रदेश सरकारमा पनि बर्बाद भएको बताए। उनले पत्नी रञ्जितालाई मिलेर सबैलाई ठेगान लगाउन आग्रह गरे। 'तिम्रो र मेरो कारण सबै प्रदेश सरकार बर्बाद भयो। आजदेखि तिमी र म हात मिलाउँ। सबैको साझेदारीमा जाउँ। भोलिदेखि ती सब ठेगानमा आउँछन्,' उनले भने। उनले राज्यले जति प्रदेश थ्रेसहोल्ड लगाए पनि आफूहरूलाई स्वीकार हुने बताए। 'तपाइँहरू नआतिनुस् राज्यले १५ प्रतिशत थ्रेसहोल्ड लागू गरे पनि हामीलाई स्वीकार छ। राज्यलाई हाम्रो चुनौती भयो,' उनले भने। उनले पार्टीमा अनुशासनहीनता बढेको भन्दै त्यस्ता गतिविधि गर्नेहरूलाई कारबाही भागीदार बनाउने चेतावनी दिए। उनले सीके राउत नेतृत्वको पार्टीसँग छिट्टै एकीकरणमा जान लागेको बताएका थिए।"
"विभागका महानिर्देशकहरूलाई मुख्य सचिवको निर्देशन 'सकिँदैन, हुँदैन' भन्नेहरूले विकल्प खोज्नुस्","काठमाडौं : सरकारका मुख्य सचिव एकनारायण अर्यालले नेपाललाई ग्रे लिष्टबाट मुक्त गराउनका लागि तदारुकताका साथ काम गर्न विभिन्न विभागका महानिर्देशकहरूलाई निर्देशन दिएका छन्। विभागका महानिर्देशहरू सम्मिलित बैठकमा मुख्यसचिव अर्यालले 'सकिँदैन, हुँदैन'जस्ता जवाफ नदिन आग्रहसमेत गरे। 'सम्पत्ति शुद्धीकरण र आतंकवादी क्रियाकलापमा वित्तीय लगानी सम्बन्धमा दिइएको सुझावअनुसार नेपाललाई ग्रे लिष्टबाट मुक्त गराउनका लागि तुरुन्त सबै विभागका महानिर्देशकहरूले तदारुकताका साथ सम्बन्धित कसूरको प्रभावकारी अनुसन्धान, अभियोजन र कारबाहीको काम गर्नुहोस्,' मुख्यसचिवले दिइएको निर्देशनमा भनिएको छ। त्यस्तै यसै आर्थिक वर्षमा राष्ट्रिय परिचय पत्रसँगको सेवा आबद्धतालाई सम्पन्न गर्न पनि मुख्य सचिव अर्यालले निर्देशन दिए। सरकारले प्रयोगमा ल्याएका राहदानी, रजिष्ट्रेशन, मालपोत, सवारीचालक अनुमतीपत्र, राष्ट्रिय परिचयपत्र, कर, आयात निर्यात, कम्पनी तथा उद्योग दर्ता ,विद्युय भुक्तानी, त्रिभुवन विश्वविधालय लगायतका शैक्षिक संस्थाहरूबाट जारी हुने ट्रान्सकिप्ट लगायतका चारित्रिक प्रमाणपत्र, घरबाटै पेन्सनको प्रयोजनका लागि जीवित रहेको विवरण अद्यावधिक गर्नेलगायत सेवाहरूलाई डिजिटल माध्यमबाट नागरिकमैत्री बनाउन पनि उनले निर्देशन दिएका थिए।"
अमेरिकाबाट थप तीन नेपाली निकालिए,"काठमाडौं : अमेरिकाले थप तीन जना नेपालीलाई निष्कासन गरेको छ। अवैध ढंगले अमेरिका प्रवेश गरेका ती नेपालीहरूलाई अमेरिकाले निष्कासन गरेको हो। निष्कासनमा पर्नेमा विष्ट, तामाङ र होली थरीका एकएक जना रहेका छन्। स्रोतका अनुसार उनीहरूलाई एयर इन्डियाको जहाजबाट यसै साता नेपाल फर्काइएको हो। राष्ट्रपति डोनाल्ड ट्रम्पको आप्रवासनसम्बन्धी नीतिअन्तर्गत पछिल्लो समय अमेरिकाले अवैध आप्रवासीहरूलाई धमाधम पक्राउ गरी निष्कासन गर्न थालेको छ। हालै अमेरिकाले चार्टर जहाजमार्फत ११ जना नेपालीलाई काठमाडौं ल्याएको थियो। पछिल्लो दुई महिनाको तथ्यांक हेर्ने हो भने ४० भन्दा बढी नेपालीलाई अमेरिकाले निष्कासन गरिसकेको छ। अहिले पनि ठूलो संख्यामा नेपालीहरू त्यहाँको अध्यागमन प्रहरी आइसीईको निगरानीमा रहेको नेपाली संघसंस्थाहरूले जानकारी दिएको छ।"
नेपाल विश्वमै सुलभ मूल्यमा स्वास्थ्य सेवा दिने मुलुक हो : प्रधानमन्त्री,काठमाडौं : प्रधानमन्त्री केपी शर्मा ओलीको मिर्गौलासम्बन्धी उपचार र हेरचाहमा नेपालले प्रगति गर्दै गएको बताएका छन्। उनले नेपाल सम्भवतः विश्वमै सुलभ मूल्यमा स्वास्थ्य सेवा दिने मुलुक पर्ने दाबी गरे। नेपाल सोसाइटी अफ नेफ्रोलोजीको पाँचौं सम्मेलनको उद्घाटन गर्दै प्रधानमन्त्री ओलीले गरिबीको निवारणसहित स्वास्थ्यसम्बन्धी जनचेतना फैलाउँदै निरोगी नेपालको अभियानलाई सार्थक तुल्याउन जोड दिए। दुई पटक मिर्गौला प्रत्यारोपण गराएका प्रधानमन्त्री ओलीले पहिलो प्रत्यारोपण गराउँदा नेपालमा सुविधा नभएकाले भारतमा गरेको र दोस्रो पटक सुविधा उपलब्ध भएपछि नेपालमै प्रधानमन्त्रीका हैसियतमा प्रत्यारोपण गराउन पाउँदा गर्भ महसुस भएको बताए। सम्मेलनबाट प्राप्त निष्कर्षहरू सरकारलाई नीतिगत सुधारका लागि उपयोगी हुने बताउँदै प्रधानमन्त्री ओलीले मिर्गौला रोग विशेषज्ञका साथमा सरकार सदैव रहने स्पष्ट गरे। कार्यक्रममा समाजका अध्यक्ष प्राडा दिव्या सिंह शाहले दक्षिण एसियामा मिर्गौला रोगको समस्या र निदानका प्रयासबारे प्रस्तुतीकरण गरेका थिए।
प्रधानमन्त्रीको आग्रह : स्वदेशी वस्तुको प्रयोग गरी देशलाई आत्मनिर्भर बनाऔं,काठमाडौं : प्रधानमन्त्री केपी शर्मा ओलीले स्वदेशमै उत्पादित वस्तुको प्रयोग बढाउन आग्रह गरेका छन्। शुक्रबार काठमाडौंमा जनसंगठन नेपाल उद्योग तथा व्यवसायी महासंघको तेस्रो महाधिवेशनको उद्घाटन गर्दै प्रधानमन्त्री ओलीले राष्ट्रिय उत्पादन र प्रयोगमा जोड दिँदै देशलाई आत्मनिर्भर बनाउन आग्रह गरेका हुन् । उनले कर्मवीरले असन्तुष्टि व्यक्त नगरी आफ्नो काममा ध्यान दिने उल्लेख गर्दै यस क्षेत्रमा स्वदेशी वस्तुको उत्पादनमा प्रोत्साहनका लागि सरकार तत्पर रहेको बताए । उनले उद्योग व्यवसायको अवस्था निकै राम्रो नभएपनि राम्रो तर्फ उन्मुख रहेको धारणा राखे । प्रधानमन्त्री ओलीले विभिन्न उत्पादनमा आयात कम गरेर स्वदेशमा नै आत्मनिर्भर हुने र निर्यात समेत गर्नुपर्नेमा जोड दिए। कार्यक्रममा नेपाल उद्योग वाणिज्य महासंघका अध्यक्ष चन्द्रप्रसाद ढकालले नीतिगत स्थायीत्व भए सहज रुपमा उद्योगहरु सञ्चालन हुनसक्ने बताए । उनले सिमेन्टको विषयमा र लोडसेडिङका विषयमा सरकारले उचित सम्बोधन गर्नुपर्नेमा जोड दिए। उनले धेरै राम्रा कानुनहरू निर्माण भएको भन्दै यसलाई कार्यान्वयन गर्नुपर्नेमा जोड दिए । नेपाल उद्योग तथा व्यवसायी महासंघको महाधिवेशनले नयाँ नेतृत्व समेत चयन गर्नेछ ।
२०८४ सम्म म प्रधानमन्त्री बन्ने रेसमा छैन : प्रचण्ड,"पर्सा : नेकपा माओवादी केन्द्रका अध्यक्ष पुष्पकमल दाहाल प्रचण्ड ले आफू हाल प्रधानमन्त्रीको दौडमा नरहेको स्पष्ट पारेका छन्। नेकपा माओवादी केन्द्रद्वारा सञ्चालित तराईमधेस जागरण अभियानमा सहभागी हुन वीरगञ्ज आएका अध्यक्ष प्रचण्डले प्रेस सेन्टर नेपाल,पर्साले आयोजना गरेको पत्रकार सम्मेलनमा २०८४ सम्म प्रधानमन्त्री बन्ने होडमा आफू नरहेको धारणा राखे। उनले सरकारमा हुँदा एक कुरा र सरकार बाहिर हुँदा अर्कै कुरा गर्ने आरोप माओवादीलाई उपयुक्त नहुने बताए । सरकारमा रहँदा भ्रष्टाचारविरुद्ध जेहाद नै छेडिएको भन्दै उनले मिटरब्याज पीडितका पक्षमा ऐन निर्माणदेखि नागरिकताविहीन युवाहरूका समस्यामा मलमपट्टी लगाउने काम सरकारमा रहँदा गरिएको स्पष्ट पारे। आर्थिक विकासको गति दिन र सुशासन कायम गर्न सरकार बाहिर हुँदा पनि निरन्तर आवाज उठाइरहेको उल्लेख गर्दै अध्यक्ष प्रचण्डले भने,'सरकारमा हुँदा वा सरकार बाहिर,माओवादी एउटै हो।' यसअघि आयोजित नागरिक संवाद कार्यक्रममा अध्यक्ष प्रचण्डले वीरगञ्जको विकाससँगै देशभर देखिएका स्वास्थ्य,शिक्षा, पूर्वाधार र सुशासनका सवालमा जनताको साथ आवश्यक रहेको उल्लेख गर्दै जागरण अभियान जनसम्पर्कको उद्देश्यले अघि बढाइएको बताए। संविधान निर्माणको क्रममा नै दश वर्षभित्र संविधानको समीक्षा र परिमार्जन गर्ने विषय प्रष्ट पारिएको उल्लेख गर्दै अध्यक्ष प्रचण्डले अब त्यो समयावधि पूरा हुन लागेको भन्दै संविधानको समीक्षा र परिमार्जन आवश्यक रहेको धारणा राखे। त्यसका लागि जनताको साथ अपरिहार्य भएकाले पार्टीले हुलाकी सडक केन्द्रित तराईमधेस जागरण अभियान थालेको र चाँडै मध्यपहाडी लोकमार्ग केन्द्रित अभियान सुरु गरिने जानकारी दिनुभयो। कार्यक्रममा नागरिक समाजका प्रतिनिधि तथा विभिन्न संघसंस्थाका प्रतिनिधिहरुले आफ्ना समस्या र सुझाव राखेका थिए। त्यस्तै,नेकपा माओवादी केन्द्रका केन्द्रीय पदाधिकारी, मधेस प्रदेशका केन्द्रीय सदस्य, जिल्ला इञ्चार्ज, विभिन्न तहका नेता, कार्यकर्ता तथा सञ्चारकर्मीहरूको उपस्थिति रहेको थियो। त्यसअघि आज बिहान अध्यक्ष प्रचण्डले वीरगञ्जका विभिन्न स्थानमा मर्निङ वाक गर्दै स्थानीय जनतासँग भेटघाट गरेका थियो। उनीसहितको टोलीले गण्डक बहुअरीबाट मर्निङ वाक सुरु गरी घण्टाघर, मकालु चोक, आदर्शनगर चोक, घडिअर्वा पोखरी, माईस्थान चोक हुँदै विभिन्न स्थानको अवलोकन र स्थानीयसँग संवाद गरेका थिए। सो अवसरमा वीरगञ्ज महानगरपालिका प्रमुख राजेशमान सिंहले अध्यक्ष प्रचण्डलाई स्वागत गर्दै वीरगञ्जका समस्या र आवश्यकताबारे जानकारी गराएका थिए।"
उच्च पुगेका लामिछानेले भने सरकारको लाज छोप्न अदालत धाइरहेको छु,काठमाडौं : रास्वपा सभापति रवि लामिछानेले काठमाडौं जिल्ला अदालतको आदेशविरुद्ध उच्च अदालत पाटनमा निवेदन दर्ता गराएका छन्। काठमाडौंको स्वर्णलक्ष्मी सहकारीको बचत अपचलनसँग सम्बन्धित मुद्दामा माघ ३ गते काठमाडौं जिल्ला अदालतका न्यायाधीश माधवप्रसाद अधिकारीले ६० लाख रुपैयाँ धरौटी लिएर थुनामुक्त गर्ने आदेश दिएको थियो। फौजदारी कार्यविधि संहिताको दफा ६८ बमोजिम धरौटी माग गरिएकोमा चित्त नबुझी सो बेरितको आदेश बदर गरी दफा ६९ बमोजिम साधारण तारेखमा बसी मुद्दा पुर्पक्ष गरी पाऊँ भनि लामिछानेले दफा ७३ बमोजिम उच्च अदालतमा निवेदन दर्ता गराएका हुन्। लामिछाने उच्च जाने जानकारीपछि रास्वपा कार्यकर्ताहरू अदालत बाहिरको मुख्य सडकमा जम्मा भएका थिए । सो क्रममा लामिछानेले आफूले बोल्ने समय छिट्टै आउने भन्दै आफूले बोलेपछि धेरैको बोली बन्द हुने बताए। उनले आफू सरकारको लाज छोप्न अदालत धाइरहेको टिप्पणी समेत गरे । लामिछानेले यो देशको भविष्य युवाहरूको हातमा आउँदै गरेको भन्दै गम्भीर हुने समय रहेको जिकिर गरे। लामिछानेले अब चितवनको सहारा सहकारी सम्बन्धी मुद्दामा त्यहाँको जिल्ला अदालतले माघ २४ गते ५४ लाख धरौटीमा थुनामुक्त गर्ने आदेशविरुद्ध उच्च अदालतमा फौजदारी कार्यविधि संहिताको दफा ७३ बमोजिम निवेदन दिन बाँकी छ । लामिछानेले कास्की र रुपन्देही जिल्ला अदालतको आदेशविरुद्ध यसअघि नै निवेदन दर्ता गराइसकेका छन् । पर्साको सानो पाइला सहकारीको बचत अपचलनबारे लामिछानेविरुद्ध अनुसन्धान गरिए पनि अहिलेसम्म मुद्दा दर्ता भने गरिएको छैन ।
"सार्वजनिक लेखा समितिमा परेका उजुरीको छानविन गर्न उपसमिति गठन, को को भए संयोजक ?","काठमाडौं : प्रतिनिधिसभाअन्तर्गतको सार्वजनिक लेखा समितिले उजुरी छानविन गर्न विभिन्न उपसमिति गठन गरेको छ । सिंहदरबारमा शुक्रबार बसेका समिति बैठकले समितिमा परेका सय उजुरीमध्ये ४८ वटा उजुरीह रू छानविनका लागि उपसमिति बनाएको हो । बैठकले टेलिकम,दूरसञ्चार र टेलिभिजनसम्बन्धी उजुरी हेर्न मनिष झा नेतृत्वमा उपसमिति गठन गरेको छ । सो उपसमितिको सदस्यमा अच्युत मैनाली र अर्जुननरसिंह केसी सदस्य रहेका छन् । त्यस्तै अर्थ मन्त्रालय, गैरकानुनी बीमा, मोबाइल बैंकिङ र एमसीसी सम्बद्ध उजुरीका सम्बन्धमा छानबिन गर्न गोकुल बाँस्कोटा नेतृत्वको उपसमिति गठन गरिएको छ । सो उपसमितिको सदस्यमा रामकृष्ण यादव र अमेरश कुमार सिंह सदस्य छन् । त्यस्तै त्यस्तै,संस्कृति पर्यटन र परराष्ट्र मन्त्रालय सम्बद्ध उजुरीका लागि लेखनाथ दाहाल, विद्युत प्राधिकरण तथा सहरी विकास मन्त्रालयसम्बद्ध उजुरीको छानविनका लागि प्रेम आलेका साथै सहकारी, वैदेशिक रोजगार तथा धितोपत्र सम्बन्धी उजुरी छानबिन गर्न सञ्जय गौतमको संयोजकत्वमा उपसमिति गठन गरिएको समिति सभापति ऋषिकेश पोखरेलले जानकारी दए। त्यस्तै खेलकुद, नेपाल स्काउट र गैरकानुनी सरकारी जग्गासम्बन्धी उजुरी छानबिनका लागि देवप्रसाद तिमल्सिनाको संयोजकत्वमा हरि ढकाल र राजेन्द्र लिङदेन सदस्य रहेको उपसमिति बनाइएको छ । त्यस्तै, स्वास्थ्य मन्त्रालय, क्रसर र केन्द्रीय अनुसन्धान व्युरोसम्बन्धी उजुरी छानबिनका लागि तारा लामाको संयोजकत्वमा जनार्दन शर्मा र अशिम शाह सदस्य रहेको उपसमिति गठन गरिएको छ । बैठकले भैरहवा र पोखरा अन्तराष्ट्रिय बिमानस्थलका विषयमा अध्ययन गर्न बनाइएको उपसमितिलाई १५ दिनभित्र प्रतिवेदन पेश गर्न निर्देशन दिइएको सभापति पोखरेलले बताए।"
पद्मकन्या क्याम्पसमा स्वतन्त्रको प्यानल नै विजयी,"काठमाडौं : स्ववियु निर्वाचनमा काठमाडौंको पद्मकन्या क्याम्पस (पीके)मा स्वतन्त्रको प्यानल नै विजयी भएको छ। नेविसंघल्ले टिकट नदिएपछि बागी उम्मेदवार बनेकी भूपेश्वरी ऐर नेतृत्वको प्यानल नै स्ववियुमा विजयी भएको हो। अध्यक्षामा ऐरले ७ सय ३० मत पाउँदा नेविसंघकी आधिकारिक उम्मेदवार पूर्णिमा परियारले ३७९ मत मात्रै प्राप्त गरेकी हुन् । ऐर स्ववियुको निवर्तमान सचिवसमेत हुन्। उनी कांग्रेसका महामन्त्री गगन थापा निकट मानिन्छिन्। उनका समूहबाट सचिवमा सन्ध्या बस्याल, कोषाध्यक्षमा संकल्पिका थापा विजयी भएका छन् ।"
सिराहाका सीडीओ दाहाल गृह मन्त्रालय किन तानिए ?,काठमाडौं : सिराहा जिल्लाका प्रमुख जिल्ला अधिकारी बासुदेव दाहाललाई गृह मन्त्रालय तानिएको छ । सिराहाको प्रमुख जिल्ला अधिकारीमा कपिलवस्तुका प्रमुख जिल्ला अधिकारी विश्वप्रकाश अर्याललाई पठाइएको गृह मन्त्रालयले जनाएको छ । स्रोतका अनुसार सिराहमा दलित समुदायको घर भत्काइएको घटनाको व्यवस्थापन गर्न नसकेको विषय उठेपछि प्रजिअलाई मन्त्रालय तानेको हो। महायज्ञ गर्न दलित परिवारलाई हटाएको भन्नेबारे विषयमा सत्यतथ्य र स्वतन्त्र छानबिन गर्न गृहमन्त्री रमेश लेखकले प्रहरीलाई निर्देशन दिइसकेका छन्। बिहीबारको प्रतिनिधिसभा बैठकमा पनि सांसदहरूले उक्त घटनाको सत्यतथ्य पत्ता लगाउन सभामुखको ध्यानाकर्षण गराएका थिए।उनीहरूले पीडित परिवारलाई न्याय दिलाउन रर दोषीमाथि हदैसम्मको कारवाही गर्न माग गरेका थिए।
मन्त्री यादवको दावी : आगामी एक वर्षमा ५७ प्रतिशत जनतालाई स्वच्छ खानेपानी उपलब्ध गराउँछौं,काठमाडौं : खानेपानीमन्त्री प्रदीप यादवले अवको एक वर्षभित्र देशका ५७ प्रतिशत जनतामा स्वच्छ खानेपानी पुराउने लक्ष्य लिइएको बताएका छन्। शुक्रबार राष्ट्रियसभा बैठकमा सांसदहरूले उठाएका प्रश्नको जवाफ दिँदै मन्त्री यादवले अहिले २७ प्रतिशतमा स्वच्छ खानेपानी पुराउन सफल भएको भन्दै आगामी एक वर्षभित्रमा ५७ प्रतिशत जनतामा स्वच्छ खानेपानी पुराउने लक्ष्य लिइएको बताएका हुन् । उनले यसका लागि ६ अर्ब रुपैयाँ आवश्यक पर्ने भएकाले आगामी आर्थिक वर्षको बजेटमा स्वच्छ खानेपानीका लागि विशेष व्यवस्था मिलाउने जानकारी दिए । मन्त्री यादवले तराई मधेशमा सुख्खा मौसममा देखिने खानेपानी समस्या समाधान गर्नका लागि डिप ट्युवेलमार्फत् खानेपानी आपूर्ति बनाउने योजना कार्यान्वयनमा रहेको बताए । यसका लागि सम्बन्धित खानेपानी आयोजना कार्यालयहरूबाट डिप ट्युवेल निर्माणको कार्य अघि बढेको उनको भनाइ छ । उनले मकवानपुरको राप्ती खोलाका साथै सुनकोशी डाइभरर्सनबाट समेत खानेपानीको आपूर्ति गर्नका लागि डिजाइनको प्रक्रिया अघि बढेको उल्लेख गरे। उनले झापादेखि महेन्द्रनगरसम्मका अधिकांशका जिल्लामा २०० भन्दा बढि खानेपानी ट्याङ्की बनेर तयार भएपनि सञ्चालनमा आउन नसकेको भन्दै मन्त्रालयले सहजीकरण गरेर त्यसलाई सञ्चालनमा ल्याइने बताए । उनले देशभर नै खानेपानीको समस्या दिर्घकालीन रुपमा समाधान गर्न मुहानको संरक्षण गर्दै लाने र खानेपानीका विषयमा राजनीतिकरण हुन नदिने स्पष्ट पारे।
जनमतसँग पार्टी एकीकरण गर्ने एजेन्डासहित नागरिक उन्मुक्तिको बैठक सुरू,"काठमाडौं : नागरिक उन्मुक्ति पार्टीको केन्द्रीय कार्यसमिति बैठक शुक्रबारबाट काठमाडौंमा सुरु भएको छ। सिके राउत नेतृत्वको जनमत पार्टीसँग एकताका लागि औपचारिक निर्णय गर्न नागरिक उन्मुक्ति पार्टीको केन्द्रीय कार्यसमिति बैठक बसेको हो। दुई दिनसम्म चल्ने बैठकमा पार्टी एकताका विषयमा सदस्यहरूलाई औपचारिकरूपमा जानकारी गराउँदै सुझाव लिइने पार्टी वरिष्ठ उपाध्यक्ष एवं प्रवक्ता दामोदर पण्डितले जानकारी दिए। बैठकले जनमत पार्टीसँग एकताका लागि औपचारिक निर्णय गर्ने उनले बताए। उनले केन्द्रीय कार्यसमिति बैठकपछि जनमत पार्टीसँग पार्टी एकता हुने र यसमा कुनै आशंका नरहेको धारणा राखे। बैठकमा सबै केन्द्रीय सदस्यहरू, पार्टीबाट निर्वाचित संघ र प्रदेशका उम्मेदवार पालिकाका प्रमुख र उप प्रमुखहरू, प्रथम महाधिवेशनबाट निर्वाचित सम्पूर्ण केन्द्रीय सदस्यहरू, संस्थापक केन्द्रीय सदस्यहरूसमेत उपस्थित छन्।"
भारतीय पक्षले पनि नेपालमा लोकतान्त्रिक प्रणाली नै चाहेको छ : परराष्ट्रमन्त्री राणा,"काठमाडौं : परराष्ट्रमन्त्री आरजु राणाले भारतीय पक्षले पनि नेपालमा लोकतान्त्रिक प्रणाली नै चाहेको बताएकी छन्। भारत भ्रमण सकाएर स्वदेश फर्किएकी परराष्ट्रमन्त्री राणाले शुक्रबार सञ्चारकर्मीसँग कुरा गर्दै भारतीय पक्ष लोकतन्त्रकै पक्षमा रहेको बताइन्। नेपालमा राजावादी सक्रिय भइरहेका बेला मन्त्री राणाले भारतीय पक्षको सन्देश नेपालमा लोकतन्त्र नै रहेको स्पष्ट पारेकी हुन्। 'भारतीय पक्षसँग राजनीतिक विषयमा धेरै कुराकानी नभए पनि उहाँहरूले नेपालमा लोकतान्त्रिक प्रणाली नै चाहेको मैले पाएँ। अहिले सरकारसँग भारतीय पक्ष (भारतीय निकायहरू) जोडिरहनुभएको छ। सरकार नै परिवर्तन गर्ने, व्यवस्था न परिवर्तन गर्ने खालको आशय उहाँहरूमा मैले देखिनँ,' मन्त्री राणाले भनिन्। उनले राइसिना डायलग कार्यक्रममा नेपालको पक्षमा वकालत गरेको र विभिन्न साइडलाइन वार्ताहरू पनि गरेको बताइन्। उनले विपिन जोशीको रिहाइका लागि अमेरिकादेखि युरोप र एसियाका विभिन्न देशका सरकारका प्रतिनिधिहरूसँग छलफल गरेको बताइन्। अमेरिकाबाट आउने आर्थिक सहायताका विषयमा पनि त्यहाँका प्रतिनिधिसँग आग्रह गरिएको उनको भनाइ छ।"
गृहले भन्यो  संविधान विरोधी गतिविधि गर्नेमाथि सुक्ष्म निगरानी भइरहेको छ,"काठमाडौं : गृह मन्त्रालयले विपद् प्रतिकार्यका लागि आवश्यक सामाग्रीसहित मुलुकभरका स्थानीय तहमा आपत्कालिन गोदामहरूको व्यवस्थापन गर्न पहल अघि बढाएको छ । शुक्रबार गृहमन्त्री रमेश लेखकको अध्यक्षतामा गृह मन्त्रालयमा बसेको विषयगत समितिको बैठकले विपद् जोखिम न्यूनीकरणको कार्यलाई प्रभावकारी बनाउन जोखिमको नक्साङ्कन, सुरक्षित बास्थान निर्माण, पुर्व तयारी, प्रतिकार्य, पुर्नलाभ, पुर्नस्थापनाका कार्यहरू राष्ट्रिय विपद् जोखिम न्यूनीकरण तथा व्यवस्थापन प्राधिकरण, प्रदेश विपद् व्यवस्थापन समिति, जिल्ला विपद् व्यवस्थापन समिति र स्थानीय विपद् व्यवस्थापन समितिहरुले समन्वायत्मक रुपमा कार्य गर्ने निर्णय समेत भएको छ । त्यसैगरी बैठकमा नगर प्रहरीको क्षमता विकासमा माग अनुसार नेपाल प्रहरीले सहयोग गर्ने निर्णय भएको गृहमन्त्रालयका प्रवक्तासहसचिव रामचन्द्र तिवारीले जानकारी दिए। त्यस्तै पछिल्लो समय बढ्दै गएको लागुऔषध दुव्र्यसन, आत्महत्या, सडक दुर्घटना, साइवर अपराधलगायतका सुरक्षा चुनौतीको न्यूनीकरण गर्दै नागरिकको जिउधन र सम्पत्तिको सुरक्षा गर्न नीति कार्यक्रम तथा पूर्वाधार निर्माणमा सहकार्यलाई थप सुदृढ बनाइनेछ । प्रहरी समायोजनको कार्यलाई निष्कर्षमा पुर्याउन आवश्यक कानुन परिमार्जन तथा व्यवस्थापकीय तयारीको कार्यलाई गृह मन्त्रालयले प्रदेश सरकारसँग समन्वय अगाडि बढाउने निर्णय भएको गृह मन्त्रालयले जनाएको छ । 'देशको समग्र शान्ति सुरक्षाको अवस्था र प्रादेशिक रुपमा देखिएका सुरक्षा चुनौतीहरूको विश्लेषण तथा समिक्षा गरिएको छ,'प्रवक्ता तिवारीले भने,'बैठकमा भएका निर्णय र प्राप्त सुझावसहितको प्रतिवेदन राष्ट्रिय समन्वय परिषद्मा पठाइनेछ ।' पछिल्ला दिनमा देखिएका संविधान तथा व्यवस्था विरोधी गतिविधिहरूलाई निस्तेज गर्दै विद्यमान सुरक्षा चुनौतीहरूको सुक्ष्म निगरानी तथा नियन्त्रण गर्दै आम नागरिकमा सुरक्षाको प्रत्याभूति दिलाउन गृह मन्त्रालय र प्रदेश सरकारका सम्बन्धित मन्त्रालयहरूबीचको सहकार्यलाई प्रभावकारी बनाउने निर्णय भएको गृह मन्त्रालयले जनाएको छ । बैठकमा बोल्दै गृहमन्त्री रमेश लेखकले प्रादेशिक आपतकालिन गोदामहरू प्रदेश सरकारलाई हस्तान्तरण थालिएको जानकारी दिए । 'कर्णाली र सुदूरपश्चिम प्रदेशमा हामीले प्रदेश सरकारलाई गोदामघरहरु हस्तान्तरण गरिसकेका छौं, 'उनले भने,'अरु प्रदेशमा पनि हस्तान्तरण गर्ने र पालिकास्तरसम्म गोदामहरू सञ्चालनमा ल्याउने गरी प्रदेश र स्थानीय सरकारको सहयोग आवश्यक छ ।' बैठकमा गण्डकी प्रदेशका मुख्यमन्त्री सुरेन्द्र पाण्डे, सुदूरपश्चिम प्रदेशका आन्तरिक मामिला तथा कानुन मन्त्री हिरा सार्की, बाग्मती प्रदेशका आन्तरिक मामिला तथा कानुन मन्त्री सुरज चन्द्र लामिछाने, नेपाल नगरपालिका महासंघका अध्यक्ष भीमप्रसाद ढुंगाना, गाउँपालिका राष्ट्रिय महासंघका अध्यक्ष लक्ष्मी पाण्डे, गृहसचिव गोकर्णमणि दुवाडी,नेपाल प्रहरीका प्रमुख, प्रहरी महानिरीक्षक दीपक थापा, सशस्त्र प्रहरी, प्रमुख सशस्त्र प्रहरी महानिरीक्षक राजु अर्याल र राष्ट्रिय विपद् जोखिम न्यूनीकरण तथा व्यवस्थापन प्राथिकरणका कार्यकारी प्रमुख डादिनेश भट्टलगायतले धारणा राखेका थिए।"
नेपालमा लोडसेडिङ हुन नदिन भारतसँग कूटनीतिक पहल गरेँ : परराष्ट्रमन्त्री राणा,"काठमाडौं : परराष्ट्रमन्त्री आरजु राणाले नेपालमा लोडसेडिङ हुन नदिन भारतसँग कूटनीतिक पहल गरेको बताएकी छन्। नयाँ दिल्लीमा आयोजति राइसिना डायलग कार्यक्रम सकाएर शुक्रबार स्वदेश फर्किएकी मन्त्री राणाले भारतीय पक्षसँग नेपालमा लोडसेडिङ हुन नदिन पहल गरेको दाबी गरिन्। 'नेपालमा विद्युत् समस्या समाधान गर्न भारतीय पक्षसँग कूटनीतिक पहल गरेको छु। विद्युत् आपूर्तिसम्बन्धी प्रस्ताव फेब्रुअरीमै पठाउनुपर्ने थियो। तर, के कारणले विद्युत् प्राधिकरणले पठाएन। नेपालमा आपूर्ति हुने विद्युत्को परिणाम बढाउन भारतीय पक्षसँग अपील गरेको छु,' उनले भनिन्। उनले विद्युत् समस्या समाधान हुने दाबी गरिन्। त्यस्तै भारतीय विदेशमन्त्री एस जयशंकरसँग द्विपक्षीय वार्ता भएको र नेपाल र भारतबीचको आपसी हितका विषयमा छलफल भएको उनले बताइन्। छलफलमा नेपालमा र भारतबीच बनेका संयन्त्रहरूको समीक्षा र क्रियाशील बनाउने विषयमा दुवैतर्फबाट जोड दिइएको उनको भनाइ छ।"
काठमाडौं जिल्ला अदालतको आदेशविरुद्ध उच्च अदालत पुगे रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछाने स्वर्णलक्ष्मी सहकारी ठगी मुद्दामा जिल्ला अदालत काठमाडौंको फैसलाविरुद्ध उच्च अदालत पाटन पुगेका छन्। सहकारी ठगी मुद्दामा जिल्ला अदालतको फैसला बदरको माग गर्दै लामिछानेले दिएको निवेदन दर्ता भइसकेको उच्च अदालत पाटनको सूचना अधिकारी पार्वती हितानले जानकारी दिइन्। उनका अनुसार निवेदनमा पहिलो सुनुवाइ गर्नका लागि सोमबारलाई पेशी तोकिएको छ। कालीमाटीमा रहेको स्वर्णलक्ष्मी बहुउद्देश्यीय सहकारी ठगी मुद्दामा लामिछानेलाई काठमाडौं जिल्ला अदालतले ६० लाख धरौटीमा छाड्न आदेश दिएको थियो। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ।
पार्टीको महाधिवेशन समयमै सम्पन्न गर्न नेतृत्वलाई दवाव दिनुपर्छ : शेखर कोइराला,काठमाडौं : नेपाली कांग्रेसका नेता डा शेखर कोइरालाले पार्टीको महाधिवेशन समयमा नै सम्पन्न गर्न नेतृत्वलाई दवाव दिनुपर्ने बताएका छन्। कांग्रेस मोरङकाठमाडौं सम्पर्क समितिले शुक्रबार काठमाडौंमा आयोजना गरेको कार्यक्रममा कोइरालाले २०८२ साल मंसिर मसान्तभित्रै पार्टीको १५ औं महाधिवेशन हुनुपर्ने भन्दै यसका लागि सबैले नेतृत्वलाई दवाव दिनुपर्ने बताएका हुन्। समयमा नै हुने महाधिवेशनले पार्टीलाई चलायमान बनाउने भन्दै उनले त्यसो हुन नसके पार्टी नै कमजोर भएर जाने धारणा राखे । महाधिवेशनमा को जित्छ वा हार्छ भन्ने कुरा आफ्नो ठाउँमा रहेको उनले बताए। कोइरालाले समयमा नै महाधिवेशन गरेर २०८४ को चुनावमा एकढिक्का भएर जानुपर्ने र एक्लै लड्नुपर्ने उल्लेख गरे। उनले संघीय लोकतान्त्रीक गणतन्त्र ख्यालख्यालमा ल्याएको नभएकाले कसैले यसलाई खोस्न नसक्ने बताए । उनले लोकतान्त्रीक व्यवस्थामा निषेधको राजनीति गर्न खोजे लोकतन्त्र कमजोर हुने धारणा राखे । सरकारमा रहेका दुई ठूला दलले राम्रा काम गर्दै अघि बढ्यो भने डराउनुपर्ने अवस्था नरहेको उनले बताए। उनले संविधानमा पुनरावलोकन गरेर आवश्यकता अनुसार सुधार गर्नुपर्ने भएपनि त्यसमा ध्यान जान नसकेको जिकिर गरे । कांग्रेस नागरिकको पार्टी भएपनि अहिलेको समस्याको समाधानका लागि मियो बन्न नसकेको उनको भनाइ छ ।
पाल्पाका ५ वटै क्याम्पसमा अखिलको नेतृत्व,"तानसेन : पाल्पाका पाँच वटै क्याम्पसहरूको स्वतन्त्र विद्यार्थी युनियनको निर्वाचनमा अखिलले नेतृत्व हात पारेको छ। स्ववियु निर्वाचनमा एमाले निकट अनेरास्ववियुले चार र माओवादी केन्द्र निकट अखिल क्रान्तिकारीले एक स्थानमा स्ववियु सभापतिमा जित हासिल गरेका हुन्। नेपाल विद्यार्थी संघले पाल्पाको पाँच क्याम्पसमध्ये कुनै पनि क्याम्पसमा सभापतिमा जित हासिल गर्न सकेन। पाल्पाको सहिद बहुमुखी क्याम्पस रामपुर, उद्धबुद्ध कलेज पूर्वखोला, माण्डब्य बहुमुखी क्याम्पस दमकडा र दर्छा क्याम्पस रामपुरमा अनेरास्ववियुका उम्मेदवारहरूले सभापती पदमा निर्वाचित भएका छन्। त्रिभुवन विश्व विद्यालयको आंगिक क्याम्पस त्रिभुवन बहुमुखी क्याम्पसमा अखिल क्रान्तिकारी उम्मेदवार सभापती पदमा निर्वाचित भएका हुन्। त्रिभुवन बहुमुखी क्याम्पसमा क्रन्तिकारीका मिलन घर्तीमगर, सहिद बहुमुखी क्याम्पसमा अनेरास्ववियुका राजन गौतम, उद्धबुद्ध कलेजमा अनेरास्ववियुका कृष्णा झापुर्लुक, दर्छा क्याम्पस रामपुरमा अनिषा कोइराला र माण्डव्य बहुमुखी क्याम्पसमा अनेरास्ववियुका सौगात कोइराला निर्वाचित भएका छन्। माण्डव्य बहुमुखी क्याम्पस र उद्धबुद्ध कलेजमा हालसम्मका निर्वाचनमा अनेरास्ववियुले विजयी हुँदै आएको छ। यसवर्ष पहिलोपटक दर्छा क्याम्पस रामपुरमा स्ववियु निर्वाचन भएको हो। उक्त निर्वाचनमा अनेरास्ववियु नेतृत्व विजयी भएको छ। माण्डव्य, उद्धबुद्ध र दर्छा क्याम्पसमा सर्वसम्मत रूपमा नेतृत्व छनौट भएको हो। सहिद बहुमुखी क्याम्पस रामपुरमा ३१ वर्षदेखि नेविसंघले नेतृत्व गर्दै आइरहेको यसपटक अनेरास्ववियु र अनेरास्ववियु क्रान्तिकारीले तालमेलबाट नेवि संघको किल्ला भत्काउन सफल भए। यता त्रिभुवन बहुमुखी क्याम्पस तानसेनमा वि स २०५३ देखि २०७९ सम्म नेविसंघले स्ववियुको नेतृत्व गर्दै आएको थियो। यस पटक ३० वर्षदेखि नै नेतृत्व गर्दै आएको नेवि संघको विरासत तोड्दै अखिल क्रन्तिकारीले इतिहास रचेको छ।"
७ वर्षदेखि हराएकी महिलालाई सामाजिक सञ्जालले गरायो पारिवारिक पुनर्मिलन,वीरगन्ज : घरपरिवारबाट ७ वर्षदेखि सम्पर्कविहीन भई सडकमा बेवारिसे अवस्थामा भेटिएकी एक भारतीय महिलालाई मानव सेवा आश्रमले उनको परिवारसँग पारिवारिक पुनर्मिलन गराएको छ। भारतको मध्यप्रदेश राज्यको पन्वासा खचरोड घर भएकी ५० वर्षीया महिला २०८० असार १ गते सिन्धुपाल्चोकको हेलम्बु गाँउपालिका२ किउल बजारमा बेवारिसे अवस्थामा फेला परेकी थिइन्। आफ्नो नाम करला र घर भारतमा बताउने ती बिरामी अवस्थाकी महिलालाई इलाका प्रहरी कार्यालय हेलम्बुले सडकबाट उद्धार गरेर काठमाडौंको मानव सेवा आश्रममा पठाएको थियो। त्यसको केही समयपछि ती महिलालाई वीरगन्जस्थित मानव सेवा आश्रममा स्थानान्तरण गरेर ल्याइएको थियो। तीन दिन पहिले मानव सेवा आश्रम वीरगन्ज शाखाको फेसबुक पेजमा ती महिलाको भिडियो पोस्ट गरिएको थियो। त्यही फेसबुकको भिडियो हेरेर भारतबाट ती महिलाका छोरा लन सिंह बिहीबार वीरगन्जस्थित मानव सेवा आश्रममा आएको र उनले आफ्नी आमालाई भारतस्थित आफ्नो घरमा लिएर गएको मानव सेवा आश्रम वीरगन्जका संस्थापक देवेश गुप्ताले बताए। मानव सेवा आश्रमको फेसबुक पेजमा राखिएको ती महिलाको भिडियो धेरै जनाले शेयर गरिदिएकै कारण उनको घर पत्ता लाग्न सकेको र परिवारसँग पुनर्मिलन गराएर उनको घर पठाउन सफल भएको गुप्ताले बताए।
भाइचारा बढाउन वीरगन्ज महानगरले गरायो मुस्लिम धर्मावलम्बीलाई संयुक्त इफ्तारी,"वीरगन्ज : इस्लाम धर्मावलम्बीको पवित्र पर्व रमजानको रोजा बसेका मुस्लिम धर्मावलम्बीका लागि शुक्रबार साँझ वीरगन्ज महानगरपालिकाले संयुक्त इफ्तारी समारोह आयोजना गरेको छ। वीरगन्ज१० आदर्शनगरस्थित पुरानो बसपार्कमा आयोजित संयुक्त इफ्तारी महानगरपालिकाका ३२ वटै वडाबाट गरी ३ हजारभन्दा बढी मुस्लिम धर्मावलम्बी सहभागी भए। संयुक्त इफ्तारीमा महानगरको ३२ वटै वडाका गरी करिब ३ हजार बढी मुस्लिम धर्मावलम्बी सहभागी भएको मेयर राजेशमान सिंहका जनसम्पर्क सल्लाहकार नवराज फुँयालले बताए। शुक्रबार साँझ आयोजना गरिएको इफ्तारीमा सहभागी मुस्लिम धर्मावलम्बीलाई महानगरपालिकाले विभिन्न परिकारका साथै जलपान ग्रहण पनि गराएको छ। इफ्तारी समारोहमा महानगरका उपमेयर इम्तियाज आलम, प्रमुख प्रशासकीय अधिकृत अरविन्दलाल कर्ण, विभिन्न वडाका वडाध्यक्ष, अन्य धर्मका अगुवा, महानगरपालिकाका कर्मचारी लगायतको पनि सहभागिता थियो।"
भन्सार छली गरी ल्याउँदै गरिएको अवैध सामान बरामद,"रौतहट : नेपालभारत सीमा क्षेत्र हुँदै अवैध रूपमा भन्सार छली गरी चोरी पैठारी गरिएका विभिन्न सामानहरू रौतहट प्रहरीले बरामद गरेको छ। जिल्ला प्रहरी कार्यालय र मातहतका सुरक्षाकर्मीहरूबाट खटिएको चेकिङ टोलीले विभिन्न स्थानमा सवारी साधनहरू रोकि चेकजाँच गर्ने क्रममा ती सामानहरू नियन्त्रणमा लिइएको हो। बरामद गरिएका सामग्रीहरूमा लत्ताकपडा, कस्मेटिक सामान, किराना सामग्रीसहित करिब १ लाख ३ हजार ३ सय रुपैयाँ बराबरको अवैध वस्तुहरू रहेका छन्। साथै भन्सार छली गरी ल्याइएका खसी २ वटा समेत नियन्त्रणमा लिइएको छ। बरामद गरिएका सामानहरूलाई आवश्यक कारबाहीका लागि गौर भन्सार कार्यालय बुझाइएको प्रहरीले जनाएको छ। सुरक्षा निकायहरूले सीमा क्षेत्रमा हुने अवैध सामान तस्करी रोक्न निगरानी अझ कडा बनाइएको बताएका छन्।"
नेविसंघ बागलुङका जिल्ला अध्यक्ष पराजुलीले दिए राजीनामा,"बागलुङ : नेपाल विद्यार्थी संघ बागलुङका अध्यक्ष विशेष पराजुलीले राजीनामा दिएका छन् । हालै सम्पन्न धवलागिरि बहुमुखी क्याम्पसमा स्वतन्त्र विद्यार्थी युनियन (स्ववियु) को निर्वाचनमा अध्यक्षमा नेविसंघकी अध्यक्ष सृष्टि आचार्य पराजित भएपछि जिल्ला अध्यक्ष पराजुलीले राजीनामा दिएका हुन् । उनले निर्वाचनमा पार्टीले हस्ताक्षेप गरेर चरम गुटबन्दी गर्दा हार व्यहोर्नु परेको भन्दै अध्यक्षबाट राजीनामा दिएको बताएका छन् । उनले पराजुलीले सामाजिक सञ्जाल फेसबुकमा नेपाल विद्यार्थी संघका केन्द्रीय अध्यक्ष डुजाङ शेर्पा र नेपाली कांग्रेस बागलुङका जिल्ला सभापति जित शेरचनलाई मेन्सन गरेर राजीनामा पत्र सार्वजनिक गरेका छन् । अध्यक्ष पराजुलीले सामाजिक सञ्जालमा राजीनामा पत्र सार्वजनिक गर्दै भनेका छन्, हामी भित्रको अलोकतान्त्रिक,अराजनीतिक र गैरजिम्मेवार चरित्रको कारण आज हामीले आफ्नै संघर्षको इतिहासलाई न्याय गर्न सकेनौं जसको कारण हामीले धवलागिरि बहुमुखी क्याम्पस जस्तो गरिमामय इतिहास र विरासत बोकेको क्याम्पसमा स्ववियु गुमाउनुपर्यो।' पराजुलीले राजीनामा पत्रमा पार्टीको चरम गुटबन्दीको निर्मम शिकार बन्नु परेको र जसको प्रत्यक्ष प्रभावको कारण नेविसंघ निर्वाचनमा पराजित हुन पुगेको बताए । उनले लोकतन्त्र हार स्वीकार गर्ने व्यवस्था भएको बताउँदै हारलाई सहर्ष रुपमा स्वीकार गर्दै कार्यकालभरी आवश्यक रचनात्मक सहयोग गर्ने बाचा पनि गरेका छन् । पराजुलीले पार्टी नेतृत्वको अलोकतान्त्रिक,अराजनीतिक र गैरजिम्मेवार चरित्रका कारण अहिले आफ्नै इतिहासलाई न्याय गर्न नसकेको र स्ववियु गुमाउन परेको राजीनामा पत्रमा उल्लेख गरेका छन् । पार्टी नेतृत्वको अलोकतान्त्रिक,अराजनीतिक र गैरजिम्मेवार चरित्रका कारण हामीले आफ्नै संघर्षको इतिहासलाई न्याय गर्न सकेनौं,उनले राजीनामा पत्रमा लेखेका छन्,कर्तव्य पालना गरेर पनि परिणाम दिन नसकेपछि हारको नैतिक जिम्मेवारी लिएर राजिनामा गर्दछु । उनले केन्द्रीय अध्यक्ष दुजाङ शेर्पालाई सम्बोधन गरेर उक्त राजीनामा दिएका छन् । साथै,उक्त पत्रको बोद्धार्थ नेपाली कांग्रेस जिल्ला कार्यसमितिलाई पनि दिइएको छ । धवलागिरि बहुमुखी क्याम्पसमा भएको निर्वाचनमा नेविसंघको सभापति उमेदवार आचार्य पराजित भएकी हुन्। सभापतिमा अखिल संयुक्त प्यानलबाट उम्मेदवार बनेकी अनेरास्ववियुकी आस्मिन शेख विजयी भए। निर्वाचित शेखले ५२२ र नेविसंघकी आचार्यले ४९१ मत प्राप्त गरिन्। २० वर्षदेखिको नेपाल विद्यार्थी संघ (नेविसंघ)को किल्ला भत्काउँदै सभापतिमा अनेरास्ववियुकी शेखले इतिहास कायम गरिन्। २०६२ सालदेखि क्याम्पसमा नेविसंघका उम्मेदवारले सभापतिमा जित्दै आएका थिए । यसपटक शेखले उक्त निरन्तरतालाई भंग गरेकी हुन्। स्वतन्त्र समूहबाट अध्यक्षमा उम्मेदवारी दिएका नेविसंघका नेता दिपक सुवेदीले समय सकिएपछि उम्मेदवारी फिर्ता गरेको र सृष्टिलाई समर्थन गरेको घोषणा गरेका थिए । स्वतन्त्र समूहले समानुपातिकमा १२२ मत ल्याएको थियो । निर्वाचनमा नेविसंघले दुई पदाधिकारीसहित ७ सदस्य जितेको छ भने अखिलले एक सदस्य मात्रै जितेको छ ।"
खुकुरी प्रहारबाट कामदार घाइते,विराटनगर : विराटनगर महानगरपालिका २ दुर्गा चोकमा बिहीबार राति खुकुरी प्रहार हुँदा १ जना गम्भीर घाइते भएका छन् । विराटनगर२ का अन्दाजी २८ वर्षीय सक्षम सापकोटाले आफ्नै घरमा काम गर्दै आएका कामदार विराटनगर१ का ५७ वर्षीय रमेश गुप्तालाई खुकुरी प्रहार गरेको मोरङ प्रहरी प्रहरी प्रमुख एसपी नारायणप्रसाद चिमरियाले बताए । घटना राति ८:३० बजेतिरको हो । घाँटीमा चोट लागेका घाइतेलाई उपचारका लागि नोबेल शिक्षण अस्पतालमा भर्ना गरिएको छ । सुरुमा कोशी अस्पताल लगिएकोमा त्यहाँबाट रेफर गरेर विराट नर्सिङ होम लगियो । विराटले पनि रेफर गरेपछि नोबेल पुर्याइएको हो । घाइतेको अवस्था गम्भीर रहेको प्रहरीले जनाएको छ । चिमरियाका अनुसार गुप्ता सापकोटाको घरमा काम गर्थे । प्रारम्भिक अनुसन्धानका क्रममा सापकोटा लागुऔषध प्रयोगकर्ता रहेको खुलेको छ । आपसी विवादमा धारिलो हतियारले प्रहार गरेको देखिएको प्रहरीको भनाइ छ । घटनापछि फरार भएका सापकोटालाई विराटनगरकै नेपालभारत सीमा क्षेत्रबाट शुक्रबार बिहानका राति पक्राउ गरिएको चिमरियाले बताए । घरअगाडि खुकुरी प्रहार गरेका सापकोटा भान्सा कोठामा लुकेर बसेका थिए । प्रहरी पुग्नसाथ कोठाकै अर्को ढोकाबाट निस्किएर फरार भएका हुन् । घटनाका बारेमा थप अनुसन्धान भइरहेको जानकारी एसपी चिमरियाले दिए ।
सडक पुनर्निर्माणमा पुरानै निर्माण कम्पनी,"दोलखा : सदरमुकाम चरिकोट जोड्ने लामोसाँघुजिरी सडकअन्तर्गत मुडेचरिकोट खण्ड पुनर्निर्माणमा पुरानै निर्माण कम्पनी फर्किएको छ। लामोसाँघुजिरी सडक सुधार आयोजनाले निर्माण कम्पनीले यो खण्ड ८ वर्षदेखि अलपत्र पारेपछि गत वर्षको चैतमा ठेक्का तोडेको थियो। आयोजनाले ठेक्का तोडेर नेपाली निर्माण कम्पनी शंकर माली र सुनौलो खिम्तीसहित भारतीय निर्माण कम्पनी सकिल हैदरलाई कालोसूचीमा राखेर हर्जाना समेत लगाएको थियो। काम सकिने अन्तिम समयमा ठेक्का तोडेको भन्दै निर्माण कम्पनीले जिल्ला अदालत काठमाडौंमा मुद्दा दायर गरेको थियो। उक्त मुद्दामा काठमाडौं जिल्ला अदालतले ठेक्का तोड्ने आयोजनाको पक्षमा निर्णय गर्दै करिब ३० करोड हर्जाना लगाउने फैसलासमेत गरेको थियो। त्यसपछि निर्माण कम्पनीले आफूहरूले काम अन्तिम अवस्थामा पुर्याएको बेला अन्याय पूर्वक ठेक्का तोडिएको भन्दै उच्च अदालत पाटनमा जिल्ला अदालतको फैसला बदरको मागसहित पुनरावेदन गरेको थियो। निर्माण कम्पनीको पुनरावेदनमा उच्च अदालत पाटनले सरकारलाई हानीनोक्सानी नपुग्ने गरी पुरानै निर्माण कम्पनीलाई काम गराउन, हर्जाना नलिन र कालोसूचीमा नराख्न अन्तरिम आदेश दिएको थियो। उच्च अदालत पाटनको अन्तरिम आदेश पछि निर्माण कम्पनी काममा फर्किएको हो। यसैबीच निर्माण कम्पनीले हतारमा काम गरेको र गुणस्तरीयता कायम हुन नसक्ने अवस्था बनेको भन्दै स्थानीयले गुनासो गरेपछि बागमती प्रदेश सांसद भरत बहादुर केसीले सडक निर्माणको स्थलगत अनुगमन गर्दै गुणस्तरीय काम गर्न निर्माण कम्पनीलाई निर्देशन दिएका छन्। २०७२ सालबाट ७० करोड लागतमा मुडेचरिकोट ३० किलोमिटर सडक सुधारको ठेक्का सम्झौता गरी काम सुरु भएको थियो। तत्कालीन अवस्थामा निर्माण कम्पनीले काममा ढिलासुस्ती गरेपछि स्थानीयले लामो समय आन्दोलन समेत गरेका थिए।"
पालिका प्रमुखबाटै छुवाछूतको निकृष्ट हर्कत,"सिरहा : सिरहाको औरही गाउँपालिका५ स्थित विष्णु महायज्ञ लगाउन महायज्ञ स्थल अछुतो हुन्छ भनेर एक दलित डोम परिवारको घर नै सारिएको छ। कात्तिक महिनादेखि नै महायज्ञ लगाउन करिब १२ कठ्ठा ऐलानी जग्गामा मूर्ति र यज्ञहोमका लागि घर टहरा बनाउन थालेका थिए। त्यही ठाउँसँग टाँसिएर दीपक मरिकको घर थियो। महायज्ञ हुुने ठाउँमा दलितको घर हुँदा शुभ नहुने भन्दै घर सारिएको छ। मरिक घर अहिले सुन्दर माविदेखि पश्चिमपट्टि बनाएका छन्। घर बनाउन फेरि यज्ञ समितिबाट नै सहयोग गरेका छन्। अहिले सरेको ठाउँमा मरिक परिवारले खानेपानी, बिजुलीबत्तीको सुविधा पाएका छैनन्। ट्युबवेलसमेत नहुँदा स्कुलबाट पानी ल्याएर काम चलाउने गरेका छन्। घर सारिएपछि मरिक परिवारले आफूहरूमाथि जातीय छुवाछूतको नियत राखेर विभेद गरेको बताएका थिए। तर, घटना बाहिरिएपछि अहिले उनीमाथि सहमतिमै सरेको भनेर भन्नलाई दबाब यज्ञ समितिबाट दिन थालेका छन्। घटनाबारे मधेस प्रदेशका मानवअधिकार आयोगका टोलीले स्थलगत अनुगमन गरी जानकारी लिएका छन्। विभेद भएको भनिए पनि प्रहरीमा अहिलेसम्म कुनै उजूरी नआएको सिरहा एसपी रमेश पण्डितले जानकारी गराए। आफू पनि घटनास्थलमा पुगेर जानकारी लिएको उनले सुनाए। यज्ञ समितिका संयोजक गाउँपालिका अध्यक्ष शिवजी यादव आफैं छन्। गाउँपालिकाबाट पनि १० लाख रुपैयाँ बजेट विनियोजन गरेका छन्। बाँकी रुपैयाँ स्थानीयहरूबाट संकलन गरेका छन्। शिवजी र पूर्ववडाध्यक्ष दिलिप यादवको नाममा संयुक्त खाता सञ्चालन गरेका छन्। सञ्चारकर्मीहरूको टोली पीडित मरिकको घर पुग्दा उनले आफूहरूलाई गाउँपालिका अध्यक्ष शिवजी यादव, यज्ञका बाबा बजंरगी र पूर्ववडाअध्यक्ष दिलिप यादवको निर्देशनमा घर खाली गराइएको बताएका थिए। तर, गाउँपालिका अध्यक्ष यादवले बिहीबार पत्रकार सम्मेलन गरेर मरिक परिवारको सहमतिमै सारिएको तर्क गरेका छन्। मरिक परिवार दीपक र अनिता गाउँपालिकामै सरसफाइ कर्मचारीका रूपमा कार्यरत छन्। त्यही भएर दबाब दिएर सहमतिमै सरेको भन्न लगाएको एक स्थानीयले बताए। फागुन १० गते घर खाली गराए। तर, पत्रकार सम्मेलनमा सार्वजनिक गरेका कागजमा फागुन ११ गते सहमति लिएको देखाएका छन्। कारबाहीबाट जोगिन गाउँपालिका अध्यक्षले फर्जी सहमति रहेको कागज तयार गरेको ती स्थानीयको भनाइ छ। गाउँपालिकाकै सुन्दर माविमा क्याम्पस सञ्चालन गर्ने उद्देश्यले महायज्ञ लगाउन तयारी गरेका छौं। मरिक परिवारको सहमतिमै घर सारिएको छ। केही राजनीतिक व्यक्तिहरूले रिसिईबी साँध्न सामान्य कुरालाई अतिरञ्जित बनाइरहेका छन्, गाउँपालिका अध्यक्ष यादवले भने, फेरि ऐलानी जग्गामा कृषि हाटबजार लगाउने योजना संघीय सरकारबाट स्वीकृत भएर ३ करोड २५ लाख बजेटको ठेक्का बन्दोबस्त भइसकेको छ। पहिले महायज्ञ सकाउने र पछि त्यही जग्गामा कृषि बजार बनाउने योजना छ। तर, केही व्यक्तिहरूले वास्तविकता नबुझी आफूलाई फसाउन लागेका छन्। विभेद गर्न आफ्नो मनसाय नभएको उनले सुनाए।"
"रौतहटमा एसइई परीक्षामा मोबाइल र स्मार्टवाच बरामद, २ गार्ड निलम्बित",रौतहट : माध्यमिक शिक्षा परीक्षाको दोस्रो दिन पनि रौतहटमा एसइई परीक्षामा मोबाइल र स्मार्टवाच बरामद गरिएको छ। दुई जना गार्डलाई निलम्बित गरिएको छ। रौतहटका विभिन्न परीक्षा केन्द्रहरूमा परीक्षार्थीहरूले मोबाइल फोन तथा अन्य इलेक्ट्रोनिक उपकरण प्रयोग गरेर चिट चोर्न खोजेको पाइएपछि कारबाही गरिएको छ। जिल्ला प्रहरी कार्यालयका अनुसार चेकजाँचका क्रममा ३४० वटा मोबाइल र २ वटा स्मार्ट वाच बरामद गरिएको छ। परीक्षाको मर्यादा कायम राख्न ती उपकरणहरू नियन्त्रणमा लिइएको प्रहरीले जनाएको छ। त्यसैगरी परीक्षार्थीलाई सहयोग गर्ने अभियोगमा २ जना परीक्षा केन्द्रका गार्डलाई निलम्बन गरिएको छ। परीक्षाको मर्यादा भंग गरेकोले परीक्षा अवधीभरका लागि उनीहरूलाई निलम्बित गरिएको हो। प्रहरीले यस्ता कार्य गर्ने जो कोहीलाई पनि कानुनी कारबाही गरिने चेतावनी दिएको छ।
"सन्धिखर्कमा आगलागी, पसलसहित २ घर जलेर नष्ट","अर्घाखाँची : अर्घाखाँचीको सन्धिखर्क १० धरम्पानीमा आगलागी हुँदा २ घर जलेर नष्ट भएका छन्। सन्धिखर्क नगरपालिका १० धरम्पानी निवासी बलबहादुर आचार्यको २ घर आज बिहान लागेको आगोले जलेर नष्ट भएको जिल्ला प्रहरी कार्यालय अर्घाखाँचीका निमित्त प्रमुख प्रहरी निरीक्षक विष्णुप्रसाद पौडेलले बताए। घरमा विद्युत सर्ट भएर आगोलागी भएको थियो । अहिले स्थानीय, प्रहरी र दमकलको सहयोगमा आगो नियन्त्रणमा आएको छ। घटनामा भएको क्षतिको विवरण संकलन कार्य भइरहेको प्रहरी निरीक्षक पौडेलले जानकारी दिए।"
"आजको मौसम : ताप्लेजुङ, जिरी ,काठमाडौं र पोखरामा वर्षाको सम्भावना","काठमाडौं : हाल देशमा पश्चिमी वायुका साथै स्थानीय वायुको पनि आंशिक प्रभाव रहेको जल तथा मौसम पूर्वानुमान महाशाखाले जनाएको छ । कोशी र मधेस प्रदेशलगायत मुलुकका पहाडी भागमा आंशिकदेखि साधारणतया बदली भई बाँकी भागमा मौसम मुख्यतया सफा रहेको छ । महाशाखाका अनुसार आज दिउँसो कोशी,लुम्बिनी, मधेस प्रदेशलगायत देशका पहाडी भूभागमा आंशिकदेखि साधारणतया बदली हुने छ भने बाँकी भागमा मौसम सफा रहनेछ । कोशी, मधेस, बागमती, गण्डकी र कर्णाली प्रदेशका पहाडी भागका केही स्थान तथा बाँकी प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ । साथै उच्च पहाडी तथा हिमाली भागका एकदुई स्थानमा हल्का हिमपात हुनसक्नेछ । त्यसैगरी आज राति कोशी प्रदेशलगायत देशका पहाडी भूभागमा आंशिकदेखि साधारणतया बदली रही बाँकी भूभागमा पनि आंशिक बदली हुनेछ । कोशी, मधेस, गण्डकी र कर्णाली प्रदेशका केही स्थान तथा बाँकी प्रदेशका पहाडी भागका एक दुई स्थानमा मेघगर्जन र चट्याङसहित हल्का वर्षा हुने सम्भावना छ । देशका उच्च पहाडी तथा हिमाली भागका एकदुई स्थानमा हल्का हिमपातको सम्भावना पनि छ । जल तथा मौसम विज्ञान विभाग मौसम पूर्वानुमान महाशाखाले आज ताप्लेजुङ,जिरी ,काठमाडौं र पोखरालगायत सहरमा छिटपुट वर्षाको संभावना रहेको जनाएको छ। आज सबैभन्दा बढि तामक्रम भैरहवामा (३५ डिग्रीसम्म)पुग्ने संभावना छ भने सबैभन्दा कम जुम्लामा आज राति माइनस १ डिग्रीसम्म पुग्ने संभावना छ। आगामी २४ घण्टामा कोशी, मधेस, गण्डकी र कर्णाली प्रदेशका केही स्थान तथा बाँकी प्रदेशका पहाडी भागका एक दुई स्थानमा मेघगर्जन र चट्याङसहित हल्का वर्षाको सम्भावना रहेको जनाउँदै महाशाखाले त्यसबाट दैनिक जनजीवन, कृषि, स्वास्थ्य, सडक तथा हवाईउड्डयनमा आंशिक प्रभाव पर्नसक्ने भएकाले सतर्कता अपनाउन आग्रह गरेका छन्।"
"आइतबार साँझसम्म मौसम खराब हुने, यी स्थानमा हुने छ वर्षा","काठमाडौं : आज रातिदेखि आइतबार साँझसम्म मौसम केही खराब हुने सम्भावना छ। मौसम पूर्वानुमान महाशाखाका अनुसार आज राति देशका हिमाली क्षेत्रका एकदुई ठाउँमा हल्का हिउँ पर्ने सम्भावना छ। देशका पहाडी क्षेत्रका थोरै ठाउँहरूमा भने मेघगर्जन र चट्याङसहित हल्का पानी पर्ने सम्भावना छ। तराई, कोशी र मधेश प्रदेशमा यस्तो सम्भावना रहेको महाशाखाले जनाएको छ। भोलि देशका हिमाली क्षेत्रका थोरै ठाउँहरूमा हिउँ पर्ने सम्भावना छ। देशका पहाड र तराईका कतिपय ठाउँहरूमा हल्का पानी पर्ने देखिन्छ। चैत १० गते भने कोशी, बागमती र गण्डकी प्रदेशका हिमाली क्षेत्रका एकदुई ठाउँमा हल्का हिउँ पर्ने सम्भावना छ। यी तीनै प्रदेशका पहाडी र तराई क्षेत्र सहित मधेश प्रदेशका थोरै ठाउँहरूमा मेघगर्जन र चट्याङ सहित हल्का पानी पर्ने देखिएको महाशाखाले जनाएको छ।"
क्यासिनोमा झडप प्रकरण : अभिषेक गिरीका सहयोगी पक्राउ,"विराटनगर : आपराधिक पृष्ठभूमिका गुन्डानाइके अभिषेक गिरीसँग मिलेर अपराध धन्दा चलाउँदै आएका राजु श्रेष्ठलाई प्रहरीले पक्राउ गरेको छ। झापाको गौरादह घर भइ विराटनगरमा बस्दै आएका ३८ वर्षीय श्रेष्ठलाई पक्राउ गरेर अनुसन्धान एवं कारबाहीको दायरामा ल्याइएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। उनका अनुसार श्रेष्ठविरुद्ध अभद्र व्यवहार मुद्दा चलाउन म्याद थप गरेर अनुसन्धानको बाँकी प्रक्रिया अघि बढाइएको छ। श्रेष्ठ विराटनगरको रत्ना होटलमा रहेको सम्राट क्यासिनो रेखदेख गर्छन्। गत आइतबार राति क्यासिनोको विषयमा विवादास्पद छविका गिरीको समूहसँग अर्का विवादास्पद छविका किरण लामा र रोनाल कँडेलको कुटाकुट भएको थियो। क्यासिनो सञ्चालकको भूमिकामा रहेका ३८ वर्षीय श्रेष्ठसँग घटनापछि प्रहरीले क्यासिनोको सीसी क्यामेरा फुटेज मागेको थियो। तर, उनले प्रहरीलाई फुटेज दिएनन्। अनुसन्धानमा असहयोग गरेपछि प्रहरीले बुधबार बेलुका पक्राउ गरेको हो। डीएसपी जोशीका अनुसार गिरी र श्रेष्ठ एउटै मुद्दामा कैद भुक्तान गरी छुटेका व्यक्तिहरु हुन्। गिरीले २०७१ सालमा काठमाडौंमा व्यक्तिको अपहरण गर्दा श्रेष्ठ सहयोगी थिए। अच्युतप्रसाद रेग्मीलाई अपहरण गरी १० लाख फिरौती असुलेको आरोपमा २०७१ साल साउन तेस्रो साता गिरीसहित झापाका मिलन लिम्बू, राजु श्रेष्ठ, काठमाडौंकी शारदा सिलवाल भन्ने कवितादेवी शाक्य पक्राउ परेका थिए। अपहरण मुद्दामा गिरी र श्रेष्ठलाई ९ वर्ष कैदको फैसला भएको थियो। ९ वर्ष कैद भुक्तानपछि गिरी २०७९ चैत ६ गते कारागारबाट छुटेका थिए। जेलबाट छुट्नुअघि मोरङ कारागारमा चौकीदारको भूमिकामा रहेका गिरीले कारागारभित्रको रेखदेख गर्ने जिम्मा राजु श्रेष्ठलाई दिएका थिए। गिरी छुटेको केही महिनापछि श्रेष्ठ पनि कैद भुक्तान गरेर छुटे। त्यसपछि उनी गिरीको समूहमा सक्रिय छन्। गिरीको समूहले विभिन्न नाममा आतंक मच्याइरहेको गुनासो बढेको छ। प्रहरी स्रोतका अनुसार कारागार भित्रैबाटै विराटनगरमा विभिन्न गतिविधि चलाउँदा श्रेष्ठ गिरीको सहयोगी थिए। चौकीदार हुँदा कारगारका कैदीबन्दीलाई यातना दिएको, कुटपिट गरेको, रकम असुलेको तथा धम्क्याएर व्यापारीसँग रकम असुलेको आरोप गिरी र उनको समूहमाथि लागेको थियो। उनले कारागार भित्रबाटै मिटरब्याजको धन्दा पनि चलाउने गरेको आरोप थियो। पछिल्लो समय गिरीले सम्राट क्यासिनो हेर्ने जिम्मेवारी श्रेष्ठलाई दिएको पाइयो। क्यासिनोमा देखिने गरी अभिषेक गिरी छैनन्। श्रेष्ठलाई अगाडि सारेर धन्दा चलाइरहेको छ, प्रहरी स्रोतले भन्यो। गिरीकै सक्रियतामा क्यासिनोमा नेपालीले निर्वाध प्रवेश पाइरहेका छन्। त्यसमा प्रशासनदेखि स्थानीय सरकारसमेतको मिलेमतो रहेको आरोप लाग्ने गरेको छ। क्यासिनोमा नेपालीलाई प्रवेश निषेध छ। तर, निर्वाध रूपमा नेपाली छिरेर जुवा खेल्दा पनि नियन्त्रण गर्नुपर्ने निकाय मुकदर्शक भएर बसेका छन्। विराटनगरको रत्ना होटलमा रहेको सम्राट क्यासिनोमा चैत ३ गते आइतबार राति गिरीसँगको समूहसँग किरण लामा र रोनाल कँडेलको कुटाकुट भएको थियो। कुटाकुटमा गिरी सामान्य घाइते भए। कँडेल र लामा पनि घाइते भएका छन्। घटनाको भोलिपल्ट गिरीका भतिज निकेश गिरीले आफूमाथि हातपात भएको भन्दै कँडेल र लामाविरुद्ध जिल्ला प्रहरी कार्यालय मोरङमा निवेदन दिएका थिए। कँडेलको परिवारबाट समेत प्रहरीमा जाहेरी परेको छ। गिरीको समूहले मध्यरातमा घरमा जबरजस्ती प्रवेश गरी धम्की दिएको भन्दै उजुरी परेको हो। प्रहरीका अनुसार क्यासिनोको झगडापछि राति लामा र कँडेल भागेका थिए। तर, मध्यरातमा गिरीको समूह उनीहरुलाई खोज्दै दुवैको घरमा पुगेको थियो। घरमा नभेटेपछि जे पनि हुनसक्ने भन्दै धम्की दिएको भनेर कँडेलको परिवार प्रहरीसम्म पुगेको हो। अहिले प्रहरीले दुवै पक्षलाई खोजिरहेको बताएको छ। तर, आपराधिक पृष्ठभूमिका गुन्डानाइके गिरी खुलेआम हिँडडुल गरिरहेका छन्। लामा र कँडेल फरार छन्। लामा र कँडेल पनि आपराधिक पृष्ठभूमिका व्यक्तिहरु हुन्। गिरीलाई नेपाली कांग्रेसका नेतादेखि प्रहरी अधिकारीसम्मले संरक्षण गरिरहेको आरोप लाग्ने गरेको छ। घटना र परिस्थितिले पनि त्यस्तै देखाउँछ। अपराधमा संलग्न हुँदा र समाजमा आतंक मच्चाउँदासमेत उनलाई पक्राउ गरेर कारबाही गर्न स्थानीय प्रशासन हच्किएको छ। दुवै तर्फबाट उजुरी आएको छ। निवेदन दर्ता गरेर मान्छे खोज्दैछौं। प्रहरीले आफ्नो ढंगले अनुसन्धान गरिरहेको छ, डीएसपी जोशीले भने। अपहरण मुद्दामा कैद भुक्तानपछि कारागारबाट छुटेका गिरीले सामाजिक काममा सक्रिय भएको देखाएर आपराधिक राज चलाइरहेको सुरक्षा विश्लेषण छ। हरेक हिसाबले पनि उनको भूमिका विवादास्पद देखिन्छ। उनीसँग झडप गर्ने नेकपा (एमाले) जिल्ला सदस्य लामा र कांग्रेस तरुण दलमा आबद्ध कँडेलसमेत विवादास्पद छवि एवं आपराधिक पृष्ठभूमिका व्यक्तिहरु हुन्। एमालेको नवनिर्वाचित जिल्ला कमिटी सदस्य लामा मिटरब्याज र असुलीको धन्धामा संलग्न रहेको प्रहरी स्रोतले बतायो। एमाले नेताहरुको संरक्षणमा रहेका लामा जग्गाको कारोबार पनि गर्छन्। पटकपटक विवादमा आइरहने रोनाल कँडेल यसअघि विभिन्न अपराधमा ७ पटक पक्राउ परिसकेको रेकर्ड प्रहरीसँग छ।"
विराटनगरमा नीजि अस्पतालको मनोमानी : एक महिनाभित्र पैसा तिर्ने शर्तपछि मात्रै अस्पतालले दियो शव,विराटनगर : स्वास्थ्य क्षेत्रमा ख्याति कमाएको विरानगरको गोल्डेन अस्पतालले शव बन्धक बनाएर पीडित परिवारसँग पैसा तिर्न कागज बनाइ शव जिम्मा दिएको खुलेको छ। दुर्घटनामा परि घाइते भइ गोल्डेन अस्पतालमा उपचारकै क्रममा मृत्यु भएका ३० वर्षीय सञ्जय कामतको शव बन्धक बनाएर पैसा तिर्ने कगजात बनाइ परिवारलाई जिम्मा लगाएको हो । कामतको मृत्यु भएपछि अस्पतालले भनेजति पैंसा तिर्न परिवारले नसकेपछि एक महिनाभित्रमा तिर्नुपर्ने कागज गरेर शव परिवारलाई जिम्मा लगाएको हो । विराटनगर११ नयाँ गुद्रीमा फागुन २८ गते राति मोटरसाइकल दुर्घटनामा परी गम्भीर घाइते भएका कामतको उपचारको क्रममा बिहीबार राति मुत्यु भएको थियो । मनोज स्क्रिन प्रिन्टमा कार्यरत कामत काम सकेर घर फर्किंदै गर्दा सुनसरी बर्जु गाउँपालिका५ का २७ वर्षीय राजेश चौधरीले मादक पदार्थ सेवन गरी चलाएको मोटरसाइकलको ठक्करबाट गम्भीर घाइते भएका थिए । आठ दिनको उपचारपछि उनको मृत्यु भएको अस्पतालले जनाएको छ । उपचार खर्च तिर्न नसकेपछि दुर्घटना गराउने चौधरीलाई अस्पतालले मृतक परिवारलाई ७ लाख रुपैयाँ तिर्न दबाब दिएको पाइएको छ । आर्थिक रूपमा कमजोर अवस्थामा रहेका मृतकका परिवारले यति ठूलो रकम जुटाउन नसक्दा अस्पतालले शव हस्तान्तरण गर्न अस्वीकार गरेको थियो । मृतकका भाइ अजयकुमार कामतले अस्पतालले पैसा नदिएसम्म शव नदिने भन्दै अमानवीय व्यवहार गरेको बताए। आफूहरूले तत्काल कतैबाट अस्पतालले भने जति रकम तिर्न नसक्ने भएपछि कागजात गरेको बताए । शवसँग मात्रै खेलवाड नगरी परिवारको दुःखद अवस्थामा थप पीडा थप्ने कार्य अस्पतालले गरेको उनले बताए । अस्पतालको अडानपछि मृतकका आफन्तले स्थानीय जनप्रतिनिधिहरूलाई बोलाएर छलफल गरेका थिए । विराटनगर१२ का वडाध्यक्ष हिरालाल कामत र विराटनगर६ का वडाध्यक्ष अक्षय सहनीको हस्तक्षेपपछि मात्र शव लैजान पाउने सहमति भएको बताइएको छ । स्थानीय जनप्रतिनिधिहरू आएपछि दुर्घटना गराउनेबाट एक महिनाभित्रमा हस्पिटलले भनेजति पैंसा तिर्नुपर्ने कागज गराएपछि मात्रै शव दिएको विराटनगर १२ का वडाअध्यक्ष हिरालाल कामतले बताए । यस विषयमा हस्पिटलका प्रतिनिधि मोहम्मद ज्याहुल हकसँग सम्पर्क गर्दा उनी सम्पर्कमा आउन चाहेनन् । विराटनगरको गोल्डेन अस्पताल । तस्बिर : जितेन्द्रनारायण ठाकुर
"गिरिजाप्रसाद कोइराला स्मृति दिवस : सहमति, सहकार्य र एकताका प्रतीक","काठमाडौं : नेपालमा माओवादी सशस्त्र द्वन्द्वको अन्त्य गरी शान्तिपूर्ण राजनीतिको मूलधारमा ल्याउन नेतृत्वदायी भूमिका निर्वाह गरेका पूर्वप्रधानमन्त्री एवं नेपाली कांग्रेसका तत्कालीन सभापति गिरिजाप्रसाद कोइरालाको १५औं स्मृति दिवस बिहीबार मनाइएको छ। सो अवसरमा राजधानीमा आयोजित गिरिजाप्रसाद र लोकतन्त्र विषयक विचार गोष्ठीमा सहभागी नेताहरूले गिरिजाप्रसाद कोइरालाको योगदानको प्रशंसा गरेका थिए। कार्यक्रममा कांग्रेस नेता डा शेखर कोइरालाले पार्टी सरकारमा रहे पनि सुशासन नरहेको बताए। कोइरालाले भने, अहिले कांग्रेससहितको सरकार छ। नेपाली कांग्रेस र एमाले सरकारमा नै छौं। हामीले सुशासनका लागि त कुरा गर्नुपर्यो, अगाडि बढाउनुपर्यो। भन्न त नहुने, सुशासन पटक्कै छैन भनेपनि हुन्छ। उनले सरकारले मनलाग्दी कर्मचारी नियुक्त गर्दै हिँडेको आरोप लगाए। उहाँहरूलाई मन लाग्यो एक दुईतीन नम्बर लिस्ट आउँछ, मन्त्रिपरिषद्मा जान्छ, उहाँहरूलाई मन लाग्यो तेस्रो नम्बर लिनुहुन्छ, डा कोइरालाले भने, आफूलाई चित्त बुझेको छ भने एक नम्बर हालिदिनुहुन्छ, त्यसरी गइरहनुभएको छ। हामीले यो कुरा भन्ने कि नभन्ने ? कांग्रेस सरकारमा भएको महसुस भएको छैन। उनले नेपाल अबका दिनमा कुनै पनि पार्टीको पछि नलाग्ने स्पष्ट पनि बताए। कार्यक्रममा बोल्दै बक्ताहरूले कोइराला सहमति, सहकार्य र एकताका लागि सधैं तयार रहने नेताको रूपमा चिन्दछन्। यसबाटै मुलुकको अस्थिरता अन्त्य गरी समृद्ध बनाउने योजना उनमा थियो। यस्तो थियो गिरिजाको राजनीति उत्तारचढाव कोइरालाकै नेतृत्वमा माओवादीका सेनाको समायोजनसहित हतियार व्यवस्थापन भएको थियो। उनकै नेतृत्वमा छ दशकभन्दा लामो संविधानसभा निर्वाचन गर्ने कांग्रेसका संस्थापक नेता बीपी कोइरालाको सपना २०६४ चैत २८ गते पूरा भएको थियो। आफ्नो बोलीमा अडिग र बोलेको पुर्याएरै छाड्ने राजनेताका रूपमा स्थापित कोइरालाको २०६६ चैत ७ गते निधन भएको थियो। नेपालमा शान्ति स्थापनाका लागि कोइरालाले पुर्याएको योगदानको स्मरण गर्दै कोइरालाको १५औं स्मृति दिवस मनाउने गरिन्छ। विसं २०५९ असोज १८ गते तत्कालीन राजा ज्ञानेन्द्रले निर्वाचित प्रधानमन्त्री शेरबहादुर देउवालाई अपदस्त गरेपछि। देशमा राजनीति परिवेश फेरियो। त्यसपछि भएका आन्दोलनको नेतृत्व गिरिजाप्रसादले आफैंले गरेका थिए। विसं २०६१ माघ १९ गते तात्कालीन राजाले दलमाथि प्रतिबन्ध लगाएपछि दललाई एकीकृत गर्दै आफ्नै नेतृत्वमा पूर्ण लोकतन्त्रको स्थापनाका लागि आन्दोलनको नेतृत्व गरेका थिए। कोइरालाकै नेतृत्वमा विसं २०६३ वैशाख ११ गते प्रतिनिधिसभा पुनःस्थापना भएको थियो। आन्दोलन सफल भएपछि उनी पाँचौंपटक प्रधानमन्त्री बनेका थिए। २०६३ जेठ ४ गते राजाको सबै अधिकार कटौती गरेको थियो। पाँच पटक प्रधानन्त्री बनेका कोइराला (२०४८ २०५१, २०५४ २०५५, २०५५ २०५६, २०५६ २०५८ र २०६३ २०६५) बनेका कोइरालाले कार्यबाहक राष्ट्राध्यक्षको कार्यभार पनि सम्हाल्न भ्याएका थिए। राजा ज्ञानेन्द्र शाह निलम्बनमा परेसँगै कोइरालाले कार्यवाहक राष्ट्राध्यक्षको भूमिका निर्वाह गरेका थिए। गिरिजाकै नेतृत्वमा २०६५ जेठ १५ गते नेपालबाट २४० वर्षको इतिहास बोकेको शाह वंशीय राजसंस्थाको अन्त्य भई नेपाल संघीय लोकतान्त्रिक गणतन्त्रका रूपमा स्थापित भएको थियो। माओवादीलाई मूलधारको राजनीतिमा ल्याएकै कारण माओवादीका अध्यक्ष एवं निवर्तमान प्रधानमन्त्री पुष्पकमल दाहाल प्रचण्डले पनि बेलाबखत गिरिजाबाबुलाई सम्झिरहन्छन्। कोइरालाको १५औं स्मृति दिवसको अवसरमा सम्मान प्रकट गर्दै प्रचण्डले कोइरालासँगको तस्बिर साझा गरेका छन्। उनले सामाजिक सञ्जालमा लेख्दै भनेका छन्, नेपालको शान्ति सम्झौताका हस्ताक्षरकर्ता, संघीय लोकतान्त्रिक गणतन्त्र स्थापनाका एक प्रमुख नेता दिवंगत गिरिजाप्रसाद कोइरालाको १५औं स्मृति दिवसको अवसरमा उहाँप्रति हार्दिक श्रद्धा एवं सम्मान प्रकट गर्दछु। १ फागुन २०५२ देखि चलेको १० वर्षको सशस्त्र संघर्षलाई शान्तिपूर्ण आन्दोलनमा रूपान्तरण गर्ने क्रममा कोइरालासँग ऐतिहासिक सहकार्य गरेका प्रचण्डले उनले दिएका सुझाव कहिल्यै नबिर्सने भन्दै अगाडी लेखेका छन्, उनले आफ्नो जीवनको अन्तिम घडीमा शान्ति, संविधान र देशको रक्षाका लागि मप्रति देखाउनुभएको भरोसा र दिनुभएको सुझावलाई कहिल्यै बिर्सने छैन। त्यसका लागि अन्तिम समयसम्म लड्ने प्रतिबद्धतासहित उहाँप्रति हार्दिक श्रद्धासुमन व्यक्त गर्दछु। ५ मंसिर २०६३ मा तत्कालीन प्रधानमन्त्री कोइराला प्रचण्डबीच भएको विस्तृत शान्ति सम्झौता भएको थियो। सोही सम्झौताका आधारमा अन्तरिम संविधान, दुई पटक संविधानसभाको निर्वाचन, संविधान निर्माणलगायतका काम पूरा भएर मुलुकले वर्तमान राजनीतिक उपलब्धि आर्जन गरेको हो। तर गणतन्त्र आएपश्चात् तिनै गिरिजाबाबुलाई राष्ट्रपति बनाउन प्रचण्डले रोकेको पनि भनिन्छ। गिरिजालाई डा शेखर कोइरालाले यसरी सम्झिए घरमा हजुरआमाले साह्रै माया गर्ने एक मात्र नाति गिरिजाबाबु हुनुहुन्थ्यो। उहाँलाई हजुरमुवाले माया गरेको देख्दा हामीलाई रिस लाग्थ्यो। उहाँ घरमा निकै माया पाउने मध्येको एक सदस्य हुनुहुन्थ्यो। पछि देशकै प्यारो भएर जानुभयो। २०४६ सालमा गिरिजा बाबुले यो सबैको जित होभन्दा ब्यापक हुटिङ भएको अहिले पनि म सम्झिन्छु। गिरिजाबाबु एकदमै सौखिन मान्छे हो। उहाँले आफू जेलबाट निस्केपछि बीपीलाई नै पनि कसरी निकाल्न सकिन्छ भनेर खुब लाग्नुभएको आमाहरूले पनि भन्नुहुन्थ्यो। गिरिजाबाबु राजनीतिको सुरुवाती दिनमा कम्युनिस्ट देख्नै नसक्ने हुनुहुन्थ्यो। तर, पछि परिस्थिति यस्तो बनिदियो कि कम्युनिस्टलाई नै मूलधारमा ल्याउने व्यक्ति नै उहाँ हुनुभयो। एक पटक नेताहरूलाई तात्कालीन राजाले बोलाउनुभयो। कसरी जाने के गर्ने भन्दा उहाँले त्यसको नेतृत्व गरेर जानुभएको थियो। एकदमै निडर र हक्कि स्वभावको रूपमा मैले चिन्छु। उहाँकै श्रीमती सुष्मा आमा आगालागीमा परेपछि सँगसँगै ब्यालेन्स गरेर परिवारको हेरचाह र राजनीति गर्नुहुन्थ्यो। संसद् पुनस्र्थापन हुन्छ भन्ने कुरामा मलाई फिटिक्कै विश्वास थिएन। तर, उहाँले गरेरै देखाउनुभयो। त्यति गरेर माओवादीलाई शान्ति वार्तामै ल्याउन सफल हुनुभयो।"
कर्णाली भित्रिने नाकामा अब डिजिटल निगरानी,"सुर्खेत : कर्णाली भित्रिने मुख्य नाकामा डिजिटल प्रविधि जडान गरिएको छ। यो प्रविधिबाट अब अन्यत्रबाट भित्रिने र कर्णालीबाट बाहिरिने सवारी साधनको निगरानी हुनेछ। सडक यात्रालाई सुरक्षित बनाउन र कर्णालीमा सम्भावित अपराध रोक्न नाकामा स्वचालित प्रविधि जडान गरिएको हो। पहिलो चरणमा कर्णाली भित्रिने मुख्य नाका बबईमा यो प्रविधि जडान भएको छ। बबई कर्णाली र लुम्बिनी प्रदेशको सिमाना जोडिएको नाका हो। डिजिटल प्रविधिमा आधारित स्वचालित नम्बर प्लेट पहिचान जडान भएपछि अब प्रहरीलाई अपराधको अनुसन्धान गर्न सजिलो हुनेछ। यस्तै चालकलाई पनि प्रहरीको चेक पोष्टमा लामो समयसम्म गाडी रोक्नुपर्ने र इन्ट्री गर्नुपर्ने बाध्यता अन्त्य भएको छ। यो प्रविधिले नाकाबाट भित्रिने र बाहिरिने गाडीको संख्या, नम्बर प्लेट, गाडीको रंग र गाडी गुडेको समय स्वचालित रुपमा रेकर्ड गर्दछ। यसकारण पनि अबदेखि प्रहरीले सडकमै रहेर गाडीको निगरानी, इन्ट्री र सोधपुछ गर्नुपर्ने बाध्यता हटेको हो। स्वचालित प्रविधि जडान भएको बबई कर्णाली भित्रिने मुख्य नाका हो। यो नाकाबाट दैनिक सयौं सवारी आउजाउ गर्दछन्। हालसम्म यो नाकामा प्रहरीले चेक पोष्ट स्थापना गरेर गाडीको निगरानी गर्दै आएको थियो। चेक पोष्टमा लामो समयसम्म गाडी रोक्नुपर्ने, लाइन लागेर इन्ट्री गर्नुपर्ने र प्रहरीले अनावश्यक दुःख दिने गरेको गुनासो चालक तथा यात्रुको थियो। यही गुनासो सम्बोधन गर्न प्रदेश सरकारले नाकामा स्वचालित क्यामेरासहितको प्रविधि जडान गरेको छ। अबदेखि यही प्रविधिमार्फत मुख्य नाकामा हुने गतिविधिलाई आन्तरिक मामिला तथा कानुन मन्त्रालय, प्रदेश प्रहरी कार्यालय र जिल्ला प्रहरी कार्यालय सुर्खेतबाट निगरानी गरिने छ। आन्तरिक मामिला तथा कानुन मन्त्रालयका अनुसार यो प्रविधि जडान गर्न १० लाख रुपैयाँ खर्च भएको छ। मन्त्रालयका सचिव पुष्पराज शाहीले भने,यो स्वचालित प्रविधि हो, यसले नाकाबाट भित्रिने र बाहिरिने गाडीको डिजिटल रुपमै रेकर्ड राख्छ। अपराध नियन्त्रण गर्न र रेकर्ड भएको तथ्याकंबाट घटनाको अनुसन्धानमा पनि सहज हुनेछ। अब चेक पोष्टमा प्रहरी र चालकबीच हुने विवाद पनि रोकिने भन्दै उनले समय बचत हुने बताए। उनका अनुसार अब प्रहरीलाई सडकमै उभिएर चेकजाँच गर्नुपर्ने बाध्यता हुनेछैन। कर्णाली प्रदेश प्रहरी कार्यालय सुर्खेतका प्रहरी वरिष्ठ उपरीक्षक शिवकुमार श्रेष्ठले अब प्रहरीले गाडीमा चेकजाँच गरेर समय खेर नफाल्ने बताए। उनले भने,अब नाकामा प्रहरीले गाडी रोकेर लाइन लगाउँदैन, बारम्बार चेकजाँच गरेर समय पनि बर्बाद गरिने छैन। नाकामा हुने घटनाका सबै विवरण डिजिटल रुपमै रेकर्ड हुनेछन्, हामीलाई आएको सुराकी र शंकास्पद गाडीलाई मात्र रोकेर चेकजाँच गर्नेछौं। उनले अब नाकामा गाडी रोकेर इन्ट्री पनि नगरिने बताए। बरु डिजिटल निगरानीलाई प्रभावकारी बनाइने र गल्ती देखिएमा रेकर्डका आधारमा कारबाही गरिने उनको भनाइ छ। उनका अनुसार रातको समयमा पनि यो प्रविधिले गाडीको निगरानी र रेकर्ड राख्नेछ। डिजिटल निगरानीको शुक्रबार शुभारम्भ गर्दै मुख्यमन्त्री यामलाल कँडेलले कर्णालीलाई डिजिटल प्रदेशको रुपमा विकास गर्न लागिएको बताए। उनले भने,यो सुरुवात हो, अब प्रदेशका सबै नाकामा डिजिटल प्रविधि जडान गर्नेछौं। सडक यात्रालाई व्यवस्थित र सहज बनाउन हरेक जिल्लाका चेक पोष्ट डिजिटल प्रविधिमा आधारित हुनेछन्, यसले प्रदेशलाई सुरक्षित र व्यवस्थित बनाउन सहयोग पुग्नेछ। नाकामा स्वचालित प्रविधि जडान भएपछि यातायात व्यवसायी पनि उत्साहित भएका छन्। यातायात व्यवसायी राष्ट्रिय महासंघ कर्णाली प्रदेशका अध्यक्ष रमेश सापकोटाले अब सडकमा गाडी रोकेर इन्ट्री गर्नुपर्ने बाध्यता अन्त्य भएको बताए। उनले भने,यो प्रविधि प्रदेशका सबै नाका र जिल्लामा जडान हुनुपर्छ, यसबाट सडक यात्रा सुरक्षित र व्यवस्थित हुनेछ। चेकजाँचका नाममा प्रहरी र यातायात व्यवसायीबीच हुने विवादलाई पनि यो प्रविधिले रोक्ने उनको भनाइ छ।"
मध्यपुर थिमिलाई उत्कृष्ट नगरपालिका पुरस्कार,"भक्तपुर : मध्यपुर थिमि नगरपालिकाले उत्कृष्ट नगरपालिका पुरस्कार प्राप्त गरेको छ। बिहीबार नेपाल नगरपालिका संघको ३२ औं वार्षिक उत्सवको अवसरमा सांस्कृतिक, वातावरण र पर्यटकीय क्षेत्रमा उल्लेखनीय कार्यसम्पादन गरेको आधारमा उत्कृष्ट नगरपालिका पुरस्कारबाट मध्यपुर थिमि पुरस्कृत भएको हो। प्रधानमन्त्री केपी शर्मा ओलीले नगरपालिकालाई पुरस्कृत गरेका थिए। नगरपालिका प्रमुख सुरेन्द्र श्रेष्ठ र प्रमुख प्रशासकीय अधिकृत राम बहादुर केसीलाई पुरस्कार दिइएको थियो। नगरपालिकालाई हस्तान्तरण गरिएको उक्त कदर पत्रमा नगरपालिकाले आर्थिक वर्ष २०८०२०८१ मा वातावरण, संस्कृति र पर्यटकीय क्षेत्रमा उल्लेखनीय कार्य गरेको उल्लेख छ। पुरस्कार पाए पछि नगर प्रमुख सुरेन्द्र सरेस्थले नगरपालिकाले स्थानीय बासिन्दाको साथ सहयोगबाट नगरभित्र रहेका विभिन्न मूर्त अमूर्त सम्पदाहरूलाई प्रवर्द्धन गर्ने उद्देश्यका साथ गरिएका विभिन्न प्रयासहरूको उच्च मूल्याङ्कन भएको जनाउँदै पुरस्कार प्राप्त गर्दा हौसला बढेको बताए। आउँदो वर्षहरूमा सम्पदा र संस्कृतिलाई ध्यानमा राखी कार्य गर्ने रणनीति नगरपालिकाले लिएको बताए। उनका अनुसार पर्यटन बढाउनका लागि यही चैत २७ गते मध्यपुर थिमीको नगदेशमा धिमेबाजा प्रतियोगिता आयोजना हुँदैछ।"
"जलवायु परिवर्तनले पोखरी सुके, रिचार्जले फेरि भरिन थाले","धनकुटा : केही वर्ष अघिसम्म धनकुटा८ मिलन टोलकी मनकुमारी आठपहरिया (४५) खानेपानी ल्याउन दुई घण्टासम्म पैदल हिँडेर मुहानसम्म पुग्थिन्। दुई घण्टासम्म पैदल हिँडेर पुगिने मुहान हो, चोक्टे कुवा। चोक्टे कुवा घरभन्दा तल भएकाले जाँदा ओरालो फर्किदा उकालो हिँड्नुपर्छ। घरनजिकै मार्गाथान कुवा भए पनि त्यहाँको मुहान सुकिसकेको कारण, उनी मात्र होइन मिलन टोलका २० घरपरिवारले खानेपानी ल्याउन धेरै दुःख पाएका थिए। पानी ल्याउनका लागि पैदल हिँड्नुको विकल्प थिएन। २०७२ सालभन्दा अघि मार्गाथान कुवाको संरचना सिमेन्टले बनेको थियो। भित्ता तिर कुवा जस्तो सानो मूल थियो। त्यसपछि झन्डै चार वर्ष मूल सुक्यो। बाटो सरसफाइका लागि स्काइभेटर आएको बेला पक्की ट्यांकीलाई फुटाएर खाडल बनाइयो। २०७७ सालतिर सुकिसकेको मूलमा पुनःपानी पलाउन थाल्यो। अहिले ३४ वर्ष भइसक्यो मूल सुकेको छैन। पानी आइरहेको मनकुमारी बताउँछिन्। पुराना पोखरी पुनरुत्थान गर्दा मार्गाथान मूलमा पानी बढेको धनकुटा नगरपालिका वडाध्यक्ष रसबहादुर राईको भनाइ छ। मार्गाथान कुवाभन्दा माथि चुलिवन वरडाङमा रहेको पोखरीलाई पुनरुत्थान गरिएको छ। पोखरीमा वर्षाको पानी संकलन हुन्छ। सोही पानी रसाएर मार्गाथान कुवामा पानीको मूल पलाएको वडाध्यक्ष राई बताउँछन्। वरडाङमा परापूर्वकालदेखि नै पोखरी रहेको चुलिवन सामुदायिक वन उपभोक्ता समितिका सचिवसमेत रहेकी स्थानीय दिलु चारिङ्मे राईले बताइन्। वरडाङको पोखरी वाल्यकाल हुँदादेखि नै थियो, उनले भनिन्, पोखरीमा पानी जमिरहन्थ्यो। पानी जमेको बेला तलतिरको कुवा सुक्दैन थियो। १५१६ वर्षअघि हिउँदमा पानी नहुँदा स्थानीय युवाहरूले खेलमैदान बनाउनुपर्छ भनेर पोखरी पुरिदिए। पोखरी पुरेपछि तलको गाउँमा रहेका मुहानहरू सुक्न थाले। ठाउँ सानो भएको कारण खेलमैदान बन्न सकेन। परापूर्वकालदेखि रहेको पोखरीलाई मास्नु हुँदैन बरु पुनःमर्मत सम्भार गरेर संरक्षण गर्नुपर्छ भनेर सामुदायिक वन उपभोक्ता समितिका सदस्यहरूले सल्लाह गरे। चार वर्षअघि २०७७ सालमा भू तथा जलाधार व्यवस्थापन कार्यालय धनकुटाको सहयोगमा ४ लाख रुपैयाँ बजेटले पोखरीको पुनरुत्थान गरियो। पोखरी पुनरुत्थान मात्र भएन। अन्य दुई साना पोखरी निर्माण गरियो। वर्षाको पानी पोखरीसम्म ल्याउन ससाना कुलो बनाइयो। वर्षा हुँदा पोखरीमा टन्न पानी भरिन्छ। पोखरीकै पानी रिचार्ज भई मार्गाथान कुवामा पानीको स्रोत पलाएको चारिङ्मे बताइन्। रिचार्ज पोखरीले काम गरेको छ। अहिले पहिले जस्तो सुक्खा छैन। रिचार्ज पोखरी रहेको स्थानमा स्थानीयले बेला बखत सरसफाइ गर्छन्। स्थानीय अर्जुन राई भन्छन्, मार्गाथान कुवाभन्दा माथिल्लो क्षेत्रमा पानीको स्रोत छैन। लामो समयको खडेरीले मूल सुकेको हुन सक्छ। तर, वरडाङमा पोखरी बन्ने बित्तिकै यहाँ पानीको मूल पलाएको छ। पुनरुत्थान गरिएको कारण मूलमा पानी पलाएको उनको भनाइ छ। पानीको मूल पुनः पलाएपछि मार्गाथान कुवालाई संरक्षण गरिएको छ। वडाले बजेट विनियोजन गरेर प्राकृतिक संरचना निर्माण गरेको छ। मार्गाथान कुवा आसपासका मिलन टोल, विचटोल, देउराली टोल, सयपत्रीलगायत टोलका ५०६० घरधुरीले पानी उपभोग गरिरहेका छन्। मूलभन्दा तलतिर ट्यांकीमा पानी संकलन गरी धारा बनाइएको छ। आधा पानी देउरालीको ट्यांकीमा राखिएको छ। अधिकांश पानी ल्याउन धारामा आउँछन्। धनकुटा बजार नजिकैको शीतलपाटी, टोड्केलगायत ठाउँमा पानी लिन आउने गरेको वडाध्यक्ष राई बताउँछन्। मार्गाथानमा मूल पलाउँदा गाउँका आधाभन्दा बढी खानेपानीको समस्या समाधान भएको उनको भनाई छ। त्यस्तै धनकुटा१० चौधरी गाउँकी ६१ वर्षीय टीका कार्कीलाई कुनै बेला पानी ल्याउन घरदेखि घण्टौ पैदल हिँडेर मुहानसम्म पुग्नु पथ्यो। मुहान पुगेर पनि पानी थाप्न सहजै पाइँदैन थियो। पालो पर्खिनु पथ्यो। किनभने उनी जस्तै धेरै महिलाहरूको भीड जम्मा भइसकेको हुन्थ्यो। पानी ल्याउनै धेरै समय खर्चिनु पर्थ्यो। अहिले घरनजिकै उनको निजी जग्गामा पानीको मूल छ। उनीसहित अन्य घरकाले मूलको पानी घरसम्म पाइपमा ल्याएर प्रयोग गर्छन्। एक पाइप पानी ल्याएर ट्यांकी जम्मा गछौं उनले भनिन् चार घरपरिवार मिलेर प्रयोग गछौं चैत वैशाखमा पानीको मात्रा घटे पनि वर्खामा मुहानको पानी बढ्ने उनले बताइन्। यो वर्ष हिउँदमा पनि पानी परेको कारण मुहानमा पानी छ। पानी नपरेको भए यतिवेला मुहानको पानी सुकिसक्थ्यो। चौधरी गाउँनजिकै बिजो खोला छ। बिजो खोलामा पानीको मुहान छ। स्थानीय देवेन्द्र कार्कीका अनुसार बिजो खोला विगतका वर्षहरूमा यतिबेला सुक्थ्यो। तर, यसपालि हिउँदमा लामो समयसम्म वर्षा भएका कारण पानी सुक्न पाएको छैन। यो खोलाबाट स्थानीयले घरघरमा पाइपमार्फत पानी ल्याएर प्रयोग गर्छन्। पिउन सँगै सिँचाइमा प्रयोग गरिरहेका छन्। स्थानीयले खोलाको मुहाननजिकै गाईवस्तुलाई पनि पानी खुवाउन आहाल बनाएका छन्। चौधरी गाउँ मात्र नभएर आसपासका क्षेत्रमा रहेका गाउँका मूलमा पानी नसुक्नुको मुख्य कारण, माथिल्लो डाँडामा रहेको पोखरीहरू भएको धनकुटा नगरपालिका वडा नं १० का वडाध्यक्ष नगेन्द्र पाण्डे बताउँछन्। उनका अनुसार माथिल्लो डाँडामा उत्तरपानी छ। उत्तरपानीमा चारवटा सिमसार पोखरी छन्। पोखरीको पानी रिचार्ज भएर यस क्षेत्रका मुहानमा पानीको स्रोत नघटेको उनले बताए। उत्तरपानी, धनकुटा नपा १० र पाख्रिवास नपा १० को सीमा क्षेत्रमा अवस्थित छ। उत्तरपानीमा ठूलाठूला चार वटा प्राकृतिक पोखरी छन्। स्थानीयले जन श्रमदानमार्फत पुनः एउटा पोखरी बनाएका हुन्। यहाँको पानी सुक्दैन। पोखरीले तल्लो क्षेत्रका गाउँका पानीका मूललाई सुकाउन दिएको छैन। रिचार्ज पोखरीको काम गरिरहेको स्थानीय जयन्द्र घिसिङले बताए। सिमसार संरक्षणविद् शैलेन्द्र पोखरेलले रिचार्जका लागि पोखरी संरक्षणबाहेक अरू विकल्प नभएको बताउँछन्। उनका अनुसार १ हेक्टर क्षेत्रफलको पोखरीले साधारणतया ५ हेक्टर वरिपरि क्षेत्रफलमा रिचार्ज हुन्छ। पुनःभरणले बढ्यो पोखरीको मूल छथरजोरपाटी गाउँपालिका२ ध्वजेधारा टोलका जगत सिजाली मगर घर नजिकै रहेको दुईवटा मुहान (ध्वजे धारा नयाँ र पुरानो मुहान) को पानी हरेक महिना दुई पटक (दुई फरक गतेमा) मापन गर्छन्। एक मिनेटमा कति लिटर पानी संकलन हुन्छ भनेर उनी टिपोट गर्छन्। गतवर्षको फागुन १ गतेदेखि मूलको पानी मापन गरिरहेका छन्। अहिले मापन गरेको एक वर्षभन्दा बढी समय भइसक्यो। अन्तर्राष्ट्रिय एकीकृत पर्वतीय विकास केन्द्र (इसिमोड) को सहयोग तथा स्थानीय तहको समन्वयमा गतवर्ष ध्वजेधाराको मूलभन्दा माथिल्लो ध्वजेडाँडामा सानाठूला गरी सयांैका संख्यामा पोखरी खनिएको थियो। ती पोखरीहरूमा वर्षाको पानी संकलन गरिन्छ। पोखरीमा जम्मा भएको पानीले तल्लो क्षेत्रका मुहानमा पानी स्रोत बढाएको छ कि छैन भनेर पत्ता लगाउन सिजालीले एक वर्षदेखि पानीको मापन गरिरहेका हुन्। मापन हरेक महिनाको १ र १५ गते हुन्छ। मापन गरिएको पछिल्लो एक वर्षको तथ्यांकलाई विश्लेषण गर्दा ती दुई मुहानमा पानीको स्रोत बढाएको छ। पुनःभरण पोखरी निर्माणको कामले सार्थकता पाएको सिजाली बताउँछन्। स्थानीय तहसँगको सहकार्यमा इसिमोडले धनकुटा नगरपालिकाको ८ र छथरजोरपाटी गाउँपालिकाको २ वडामा रिचार्ज पोखरी बनाएको छ। एक वर्ष यता मापन गरिँदै आइरहेको छ। एक वर्षको तथ्यांकको नतिजा हेर्दा मूलमा पानीको स्रोत केही मात्रामा बढेको इसिमोडका जलाधार तथा मूलाधार विज्ञ माधव ढकालले बताए। मुहानको माथिल्लो डाँडामा वर्र्खाको पानी जमाउने र जमिनलाई रिचार्ज गरेर मुहान सुक्नबाट जोगाउन रिचार्ज पोखरी उपयोगी बनेको जलाधार तथा मूलाधार विज्ञ ढकालले बताए। ध्वजेडाँडाका दुईवटा मुहानबाहेक धनकुटा नगरपालिका१ को केशरी, बोजे र चञ्चलादेवी मुहानहरूमा पनि पानीको मापन गरिन्छ। यी मुहानभन्दा माथि रिचार्ज पोखरी बनाइएको छ। गतवर्षको फागुन १ गते र यो वर्षको फागुन १ गतेको मापनलाई तुलना गर्दा ती मुहानमा प्रतिमिनेट सरदर डेढदेखि दुई लिटरसम्म पानीको मात्रा बढेको जलाधार तथा मूलाधार विज्ञ ढकालले बताए। इसिमोडबाट प्राप्त तथ्यांक अनुसार गतवर्ष फागुन १ गते पहिलोपटक ध्वजेडाँडाको नयाँ मुहानको धारामा पानीको मापन गर्दा एक मिनेटमा ११३२ लिटर पानी भरिएको थियो। उक्त मुहानमा यो वर्षको फागुन १ गते पानी मापन गर्दा १ मिनेटमा १२७८ लिटर पानी भरियो। एक वर्षको अन्तरालमा १४६ लिटर पानीको स्रोत बढेको छ। मापन गरिएको पाँचवटा मुहानमा प्रतिमिनेट सरदर डेढ लिटर पानी मात्रा बढ्दा एक घण्टामा ९० लिटर र २४ घण्टामा २ हजार १ सय ६० लिटर पानी बढेको देखिएको छ। खानेपानी तथा ढल व्यवस्थापन विभागका अनुसार नेपालमा प्रतिव्यक्ति प्रतिदिन १०० लिटर पानी पर्याप्त मानिन्छ। र, प्रतिव्यक्ति प्रतिदिन ४५ लिटर न्यूनतम आवश्यकता हुने विज्ञ ढकालको भनाई छ। मुहानमा बढेको पानी मात्राअनुसार प्रतिव्यक्ति प्रतिदिन आवश्यक पर्ने पानीलाई आधार मानेर मापन गर्दा एक दिनमा थप ४८ जनालाई थप पानी पुग्ने गरी वृद्धि भएको ढकालले बताए। पुनर्भरण पोखरीले खानेपानीको मुहान सुक्नबाट मात्र बचाएको छैन। सुकेका मुहानहरूलाई पुनर्जीवित गराएको सिजाली बताउँछन्। यसका लागि दुई वर्ष अघिदेखि धनकुटा नगरपालिका र छथरजोरपाटी गाउँपालिकाका डाँडाहरूमा वर्खाको पानी संकलन गर्न रिचार्ज पोखरी बनाउन थालिएको थियो। इसिमोड, धनकुटा नगरपालिका र हुसाडेक नेपालमार्फत धनकुटा नगरपालिका र छथरजोरपाटी गाउँपालिकामा बर्षाको पानी संकलन गर्न सानाठूला गरी २ हजार ४ सय ५० वटा खाडल खनिएका छन्। तीमध्ये ठूला खाडल ४ वटा र बाँकी २ हजार ४ सय ४६ वटा साना खाडल छन्। ४ वटा ठूला खाडल ध्वजे र चञ्चलादेवी मुहानलाई रिचार्ज हुने गरी बनाइएको हुसाडेक नेपालका अध्यक्ष सरोज भुजेलले बताए। रिचार्ज पोखरी बनाइएको स्थानमा बर्खाको पानी सोझै बगेर खोलामा जान पाएको छैन। पानी पोखरीमा जम्मा भई जमिनभित्रै सोसिएका छन्। पुनःभरण पोखरीले मूलमा पानी बढेको तथ्यलाई थप पुष्टि गर्न लाग्ने ढकाल बताउँछन्। यो प्रारम्भिक तथ्यांक हो। अझैं दुईचार वर्षको तथ्यांक विश्लेषण गर्नुपर्छ, उनले भने, अहिलेको तथ्यांकले सकारात्मक नतिजा दिएको छ। पानीको मात्रा अझैं मापन गछौं। तीन वर्षको तथ्यांक लिने प्रयास गरिरहेको उनले बताए। उनका अनुसार पोखरीबाट मूलसम्म रिचार्ज हुन कम्तीमा ३ महिनाभन्दा बढी समय लाग्छ। असारसाउनको वर्खाले रिचार्ज पोखरी भरिँदा तीन महिनापछि असोज, कात्तिक र मंसिरमा मूलमा पानी स्रोत वढेको देखिएको छ। पुनःभरण पोखरीमा गरिएको कामको सकारात्मक परिणाम हो। छथरजोरपाटी गाउँपालिका२ ध्वजेधारा टोलमा ३५ घरधुरीको बसोबास छ। मूलबाट पाइपमार्फत पानी ल्याएर उपभोग गर्थे। मूलको वरिपरि पाइप नै पाइप हुन्थे। तर, अहिले इसिमोड, छथरजोरपाटी गाउँपालिका र स्थानीयको जन श्रमदानबाट मुहान सरक्षणसँगै व्यवस्थित पानीको ट्यांकी बनेको छ। पहिले मूलको पानी सबै लैजाँदा पुग्दैन थियो। कसले बढी लैजाने भने हानाथाप हुन्थ्यो। मुहानभन्दा माथिका डाँडामा वनेको रिचार्ज पोखरीले मुहानमा पानीको मात्रा वढेको छ। अहिले सबै घरधुरीलाई पर्याप्त मात्रामा पानी पुग्न थालेको छ। पानी खेर जाँदैन। ट्यांकीमार्फत सबैको घरघरमा पानी पुग्छ। उनका अनुसार स्थानीयले पानी घरायसी प्रयोजनसँगै खेतीमा लगाउन थालेका छन्। अरुबेला हिउँदमा पानी घट्यो। यो पटक घटेको छैन। मुहान संरक्षणसँगै व्यवस्थित खानेपानीका लागि १० लाख रुपैयाँ खर्च गरिएको छ। इसिमोडबाट ८ लाख रुपैयाँ र गाउँपालिकाबाट २ लाख प्राप्त भएको उनले बताए। धनकुटा नगरपालिका१ बोजेमा पानीको धेरै दुःख थियो। बोजेमा १२१३ घरधुरीको बसोबास छ। घर छेवैमा मुहान भएपनि त्यहाका वासिन्दा पानी ल्याउन एक घण्टामा पैदल हिँडेर पानी ल्याउन मुहानसम्म पुग्थे। तर, अहिले रिचार्ज पोखरीको कारण मुहानमा पानीको मात्रा बढेको छ। हिजोआज वोजेका स्थानीय पानी ल्याउन मुहान धाउनुपर्ने वाध्यता हटेको वडाध्यक्ष वाङ्द तामाङले बताए। भारतको सिक्किम पुगेर रिचार्ज पोखरीको माध्यमबाट खानेपानीका मुहानहरू जीवित भएको देखेपछि आफू प्रेरित भएको वडाध्यक्षले बताए। रिचार्ज पोखरी निर्माणका लागि इसिमोड, धनकुटा नगरपालिकाले सहयोग गरेको छ उनले भने, वडामार्फत बजेट विनियोजन गरेर थप पोखरी बनाएका छौं। चालु आर्थिक वर्षमा थप पोखरी बन्ने छ । धनकुटा नगरक्षेत्रभरि ४ सय १० वटा पिउने पानीका स्रोतहरू रहेको धनकुटा नगरपालिकाका सूचना अधिकारी विकास अधिकारीले बताए। यीमध्ये ३ सय ८९ मुहानका स्रोतहरूमा पिउन योग्य पानी छन्। ३ सय ५२ स्रोतहरूमा पानी छ, जुन पिउनु अघि शुद्धीकरणसफा गर्नुपर्छ। १ सय ५८ स्रोत प्रदुषित प्रभावित रहेको सूचना अधिकारीको भनाई छ। पछिल्लो दुई वर्षयता २ सय ६७ स्रोतमा पानी मात्रा कम हुँदै गएका छन्। बर्सेनि मुहानमा पानीको स्रोत कम हुँदै गएपछि अहिले नगर क्षेत्रको डाँडामा रिचार्ज पोखरी निर्माणलाई प्राथमिकतामा राखिएको उनको भनाई छ। नगर क्षेत्रका सुकिसकेका पोखरीलाई पुनउत्थान गरिने उनले बताए। इसिमोडले धनकुटा नगरपालिका र छथरजोरपाटी गाउँपालिकासँग साझेदारीमा काम गरिरहेको छ। धनकुटा नगरपालिका जलाधार संरक्षण र व्यवस्थापन योजना निर्माण एवं योजना कार्यान्वयनका लागि आर्थिक तथा प्राविधिक सहयोग इसिमोडले गरेको छ। धनकुटा नपा र इसिमोडको साझोरीमा सन् २०१५ देखि २०१७ सम्म परिस्थितिकीय सेवा प्रवाह सम्बन्धमा एउटा संयुक्त कार्यपरक अनुसन्धान गरिएको धनकुटा नगरपालिकाका सूचना अधिकारीले बताए। एक वन, एक पोखरी पानीको मूल स्रोतको रूपमा रहेका पोखरी संरक्षण गर्न डिभिजन वन कार्यालयले एक सामुदायिक वन, एक संरक्षण पोखरी निर्माण अभियान गतवर्षदेखि सुरु गरेको छ। जिल्लामा ३ सय ८७ वटा सामुदायिक वन छन्। सिमसार क्षेत्र रहेका सामुदायिक वनहरूलाई प्राथमिकतामा राखेर पोखरी निर्माण गरिएको वन अधिकृत भरतबाबु श्रेष्ठले बताए। श्रेष्ठले भने अनुसार सुख्खा समय विशेषगरी फागुनदेखि जेठसम्मको चार महिनालाई मानिन्छ। सुख्खा समयमा वर्षा कम हुने भएकाले खडेरी हुन्छ। खानेपानीका मुहान कुवा, पोखरी सुक्छ। खडेरीले मुहान सुक्दा खानेपानीको समस्या हुन्छ। वन जंगलमा डढेलो लाग्ने गर्छ। पछिल्लो समय मुहान सुक्ने क्रम बढ्दो रहेको सामुदायिक वन उपभोक्ता महासंघ धनकुटाका अध्यक्ष निलबहादुर थापाले बताए। अब मुहाननजिक रिचार्ज पोखरी निर्माण गर्नुको विकल्प नरहेको उनी बताउँछन्। जिल्लाको कुल ३ सय ८७ सामुदायिक वनमध्ये ५० वटा सामुदायिक वनमा सिमसार पोखरी रहेको र वाँकी सामुदायिक वनमा सुक्खा क्षेत्र रहेको थापा बताउँछन्। भू तथा जलाधार व्यवस्थापन कार्यालय धनकुटाले विभिन्न स्थानमा पोखरी निर्माण गर्न थालेको छ। निर्माण गरिएको पोखरीले पानीको स्रोत बढाउन मद्दत पुगेको कार्यालय प्रमुख प्रकाश लिम्बूले बताए। कार्यालयले धनकुटा१० उत्तरपानीमा, महालक्ष्मी१ घुमाउनेमा १० लाख रुपैयाको लागतमा घुमाउने पोखरी र साँगुरीगढी१ दुर्गा चोकमा ५ लाख रुपैयाको लागतमा मानजोङ पोखरी निर्माण गरिरहेको छ। पोखरी रिचार्जसँगै पर्यटकीयस्थल सिमसार पोखरीहरूले रिचार्जसँगै पर्यटक आकर्षण गर्ने पर्यटकीयस्थल वन्न थालेको छन्। चौबिसे गाउँपालिका केन्द्र राजारानीमा रहेको रानी ताल पछिल्लो समय आउने क्रम बढ्दो रहेको स्थानीय जीवन कटुवालले बताए। रानी ताल पर्यटकका लागि आकर्षणको केन्द्र मात्र नभएर, रिचार्ज पोखरीको कामसमेत गरेको चौबिसे गाउँपालिका अध्यक्ष राजकुमार लिम्बूले बताए। त्यस्तै सोही गाउँपालिकाको वडा नं २ स्थित सौरे बजार नजिकै खोलामा ड्याम बनाएर धप्पड ताल बनाइएको छ। करिब ५२ रोपनी क्षेत्रफलमा रहेको यो पुननिर्मित ताल हो। यहाँ प्रदेश सरकार र चौबिसे गाउँपालिकाको लगानी रहेको प्रमुख प्रशासकीय अधिकृत पर्शुराम दाहालले बताए। पाख्रिवास बजारनजिकै संसारी माइस्थान सिमसार क्षेत्र छ। अहिले चर्चा र पर्यटकको रोजाइमा पर्छ। पर्यटकीय गन्तब्य बनेको छ। सिमसार क्षेत्रमा विभिन्न निकायको कुल २ करोड १९ लाख रुपैयाँ खर्च गरिएको छ। नहुने भो राजारानीको भेट चौविसे गाउँपालिकाको केन्द्र राजारानी बजारको एकातिर रानी ताल र अर्को तिर राजा ताल छ। बजारको पूर्वपश्चिम र दक्षिण, तीनतिर अंग्रेजी अक्षर भी आकारमा फैलिएर रहेको क्षेत्रको रानी तालमात्र हालसम्म आंशिक संरक्षण गरिएको छ । निजी स्वामित्वमै रहे पनि रानी तालको पश्चिममा अवस्थित राजा ताल क्षेत्र भने संरक्षणको पर्खाइमा छ। पछिल्लो समय बजार विस्तारले ताल संरक्षण गर्न कठिन हुँदै गएको गाउँपालिका अध्यक्ष राजकुमार लिम्बूले बताए। राजा तालको बीच भागबाट भेडेटाररविराँके राजमार्गको विस्तारले अब राजा र रानी ताल जोड्ने सम्भावना छैन। राजारानी तालको क्षेत्रफलमा पाँच सय रोपनीभन्दा बढी छ। दुवै तालको दक्षिणतर्फ रहेको गल्छीमा बाँध बाँध्न सके यहाँ विशाल ताल वन्नेछ। स्थानीय केही व्यक्तिहरूसँग ताल निर्माणमा सहमति हुन नसकेपछि यसको सम्भावना ज्यादै न्यून गएको छ। लिम्बूका अनुसार यो ताल रानी तालभन्दा ठूलो हुनेछ। तर, गाउँपालिकाले राजा तालको केही क्षेत्रलाई संरक्षण गरि ड्याम बनाउने तयारी गरेको उनले बताए। गाउँपालिकाले प्रदेश योजना बैंकमा राजा ताललाई संरक्षण गर्ने योजनालाई प्राथमिकता साथ सिफारिस गरेको छ। गाउँपालिका अध्यक्षका अनुसार संरक्षणसँगै पर्यटकीय केन्द्र र सिँचाइ हुने गरी योजना बनाएका छौं। ताल संरक्षण गर्दा मौनावुधुक र बोधे क्षेत्रमा सिँचाइको सुविधा पुग्ने छ। त्यस क्षेत्रमा सुन्तलाको व्यावसायिक खेती हुन्छ। ८५ लाख रुपैयाँ खर्च सकिएको खण्डमा राजा तालको ड्याम बनाउन सकिने उनको भनाइ छ। सिमसार मासिने जोखिम सिमसार पोखरी संरक्षणमा पहल गरिए पनि सिमसार क्षेत्र मासिने जोखिम उस्तै छ। विशेष गरी सिमसार क्षेत्रका भूभाग समथर हुने र पानीको पर्याप्त सुविधा हुने भएकाले बढ्दो वस्तीकरण हुन थालेको छ। त्यस्तै विगतमा सिमसार रहेका पोखरी संरक्षण अभावले सुकेका छन्। त्यस्ता ठाउँमा अहिले खेलमैदानसहित विभिन्न संरचना बनेका छन्। कतिपय सिमसार पोखरीमा पुनरुत्थान नहुने गरी संचरना निर्माण भएका छन्। संरचना नभएका सिमसार संरक्षणमा स्थानीय तहले ध्यान दिनुपर्ने संरक्षणविद्हरूको भनाइ छ। चौबिसे गाउँपालिका भरिका अधिकांश सीमसार क्षेत्रहरू संरचना अभावले बढ्दो सहरीकरण र प्लटिङको चपेटामा परेका छन्। सीमसार पोखरीलाई खानेपानीको मूल स्रोतको रूपमा लिने गरिन्छ। सीमसार क्षेत्र संरक्षणले मुहान संरक्षण सँगै पर्यटकीय क्षेत्रका रूपमा विकास गर्न सकिने स्थानीयहरू बताउँछन्। बुधबारे बजारबाट २ किमि दक्षिणमा रहेको गडेरे ताल, गडेरे ताल, कागडा पोखरीलगायत सीमसार क्षेत्रहरू अहिले संरक्षण गरिएको चौबिसे १ का वडाध्यक्ष देवेन्द्र श्रेष्ठले बताए। चुरे पहाडको चिसो क्षेत्रमा अवस्थित ताल नै तालको पालिका भनेर चिनिने चौविसे गाउँपालिकामा आधा दर्जन सानाठूला तालहरू संरक्षण र प्रवर्द्धनको पर्खाइमा छ। मुहान संरक्षणमा स्थानीय तहको भूमिका खानेपानीको मुहान तथा सिमसारलाई बचाउन स्थानीय तहको भूमिका महत्वपूर्ण हुने जलाधार तथा मुलाधार विज्ञहरूको भनाइ छ। पछिल्लो समय ठूला आहाल पोखरीमा खेलमैदान, ठूला भवनका संरचना बनाउने क्रम बढ्दो छ। त्यस्तो कार्य रोक्न स्थानीय तहले पहल गर्नुपर्ने इसिमोडका विज्ञ ढकालको भनाइ छ। यता सिमसार संरक्षणविद् शैलेन्द्र पोखरेल सिमसार संरक्षणमा स्थानीय तहको भूमिका विशेष हुने बताउँछन्। स्थानीय तहमार्फत प्रदेश र संघले बृहत् संरक्षणको काम गर्नुपर्ने उनी बताउँछन्। उनका अनुसार चौविसे गाउँपालिका केन्द्र राजारानीमा रहेको रानी ताल र राजा ताललाई बृहत् रूपमा विकास गर्न सकिएको खण्डमा गाउँपालिका र जिल्ला मात्र होइन पूर्वकै भाग्य निर्धारण गर्नेछ। अहिले रानी ताल मात्र संरक्षित छ। राजा ताललाई पनि संरक्षण गर्नु आवश्यक छ। तर त्यसका लागि त्यस क्षेत्रका स्थानीय वासिन्दासँग छलफल गरी उनीहरूलाई उचित हुने गरी स्थानान्तरण गर्नु आवश्यक छ। अहिले पनि केही बिग्रिएको छैन। सरकारले चाह्यो देखायो भने बृहत् योजना बनाएर लगानी गर्न सक्छ। रानी तालको हकमा सवै प्रणालीलाई रिचार्ज गर्छ। त्यस्तो डाँडामा त्यस्तो पोखरी सम्भवत नहुने सिमसार विद् पोखरेल दाबी गर्छन्। यता चौबिसे गाउँपालिका अध्यक्ष राजकुमार चेम्जोङले सिमसार संरक्षणको योजनालाई गाउँपालिकाले प्राथमिकतामा राखेको बताउँछन्। धनकुटा नगरप्रमुख चिन्तन तामाङले मूहानलाई पुनर्जीवित गर्न सिमसार क्षेत्र र पोखरी संरक्षण गरिने उनले बताए। रिचार्ज पोखरीकै कारण सुक्खाको बेला पनि मुहानमा पानीको स्रोत वढेको पायौं। साँगुरीगढी गाउँपालिकाले आवधिक योजनामा पोखरी संरक्षण योजनालाई समावेश गरेर काम गरिरहेको अध्यक्ष जितेन्द्र राईले बताए। यता छथरजोरपाटी गाउँपालिका, महालक्ष्मी नगरपालिका, पाख्रिवास नगरपालिकाले पनि ताल तथा पोखरी संरक्षणको योजनालाई प्राथमिकतामा राखेका छन्। सिमसारः पानीको दिगो स्रोत प्राकृतिक तथा कृत्रिम रूपले सिर्जना भएको सिमसार क्षेत्रलाई पानीको दिगो स्रोतका रूपमा लिन सकिन्छ। जिल्लाका विभिन्न स्थानमा रहेका सिमसार पोखरीहरूलाई संरक्षण गरिएको छ। जुन पानीको दिगो स्रोतका रूपमा रहेको छ। चौबिसे गाउँपालिका केन्द्र राजारानी बजारससँगै रानी ताल छ। त्यस्तै सोही गाउँपालिका वडा नं २ सौरे बजारनजिकै खोलामा ड्याम बनाएर धप्पड ताल बनाइएको छ। पाख्रिवास बजार नजिकै संसारी माई सिमसार क्षेत्र छ। प्राकृतिक रुपमा रहेका पोखरीलाई संरक्षण गरि दुई ठूला पोखरी बनाइएको छ। धनकुटा१० उत्तरपानी ससाना सिमसार पोखरी छन्। सिमसार पानीको दिगो स्रोत भएको छ। सुक्खा समयमा पनि सिमसार पोखरीभन्दा तल्लो क्षेत्रका गाउँहरूमा रहेका पानीको मूल सुकेको छैन। रिचार्जको काम गरेको छ। मूलमा पानीको स्रोत बढाउन सिमसार क्षेत्र संरक्षणको विकल्प नभएको सिमसार संरक्षणविद् शैलेन्द्र पोखरेल बताउँछन्। जलवायु परिवर्तनको कारण तापक्रम बढ्न थालेको छ। हिमालका हिउँ पग्लिन थालेका छन्। हिउँ पर्न छोडेको छ। अब हिमालहरू १००१५० वर्षपछि खत्तम हुने सम्भावना छ। हिमालमा हिउँ नै नभएपछि हाम्रा खोला नालामा पानी कहाँबाट आउँछ त ? उनले भने, खोला नालाका मुहानमा पोखरी निर्माण गरेनौं भने हाम्रा भूभाग क्षेत्र सुक्खा हुनेछ। मरुभूमि जस्तो नाङ्गा डाँडा हुनेछ। रिचार्जको लागि सिमसार पोखरी संरक्षणको विकल्प छैन। रानी ताल रहेको स्थानभन्दा तल्लो क्षेत्रका गाउँहरूमा रहेको पानीका मूल सुकेका छैनन्। हिउँदमा मुहान सुक्नको पानीको मात्रा बढेको छ। रानी ताल १२० रोपनीमा संरक्षित छ। यहाँको पानी सुक्दैन। हिउँद र बर्खामा पानीको मात्रा एकनासको हुन्छ। रानी ताल संरक्षणकै कारण बुधुक र लोफादिन गाउँका सुकिसकेका अधिकांश मूहानमा पानी पलाएको चौबिसे गाउँपालिका अध्यक्ष राजकुमार लिम्बूले बताए। पाख्रिवास बजारनजिकै रहेको संसारीमाई सिमसार क्षेत्रको भौगोलिक अवस्था डेढदशक अघिसम्म अनकन्टार थियो। चारैतिर अलैंची घारी। झाँडीको जंगल थियो। तर, त्यहाँ पानीको मूल स्रोत देखेर जग्गाका संधियार मध्येका एक ज्ञानबहादुर गुरुङले त्यो पानीलाई व्यवस्थापन गरि पोखरी निर्माण गरे। सहकारी निकायको आर्थिक सहयोगमा अनकन्टार त्यो ठाउँ अहिले सिमसार क्षेत्र वनेको छ। सिमसार क्षेत्रमा रहेका पोखरीहरूले मूलमा पानी स्रोत बढाउने रिचार्जको काम गरेको छ। संसारीमाई सिमसारभन्दा मुनी सापकोटा निरौला गाउँ छ। त्यस गाउँमा १२१३ घरधुरीको बसोबास छ। दोभान खोल्सीमा खानेपानीको मुहान छ। त्यो मुहान सुकिसकेको थियो। तर, संसारीमाई सिमसारका पोखरी संरक्षण भएपनि मुहानमा पानी मात्रा वढेको छ। पहिले बर्खामा मात्र मुहानमा पानी पलाउथ्यो। तर, अहिले हिउँदमा पनि पानी पलाएको छ। अहिले त्यहि पानी सापकोटा निरौला गाउँका घरधुरीले उपभोग गरिरहेको स्थानीय भीम सापकोटाले बताए।"
चिनियाँ राजदूत सोङले भने लुम्बिनीलाई ध्यानको अन्तर्राष्ट्रिय केन्द्र बनाउनुपर्छ,"भैरहवा : बुद्ध जन्मस्थलको प्रवर्द्धन गर्ने उद्देश्यसहित लुम्बिनीमा अन्तर्राष्ट्रिय शान्ति उत्सव सुरू भएको छ। संस्कृति पर्यटन तथा नागरिक उड्डयनमन्त्री बद्री पाण्डेको उपस्थितिमा बिहीबार महोत्सव सुरू भएको हो। नेपालस्थित चिनियाँ दूतावास र संस्कृति, पर्यटन तथा नागरिक उड्डयन मन्त्रालयसँगको सहकार्यमा महोत्सव गरिएको हो। कार्यक्रममा लुम्बिनी विकास कोषका उपाध्यक्ष डा ल्हारक्याल लामाले लुम्बिनीको प्रवर्द्धन र सम्वर्द्धनका लागि चिनियाँ दूतावासको सहकार्य फलदायी हुने विश्वास व्यक्त गरे। नेपालस्थित चिनियाँ राजदूत छन् सोङले लुम्बिनी विश्वकै पवित्र ठाउँ भएको बताए। उनले बुद्ध जन्मस्थल लुम्बिनीबाट बुद्ध शिक्षा संसारको लागि प्रचारप्रसार गर्न महत्त्वपूर्ण रहने बताए।सोङले लुम्बिनीलाई ध्यानको अन्तर्राष्ट्रिय केन्द्र बनाउन सकिने पनि बताए। 'नेपाल र चीनको सम्बन्ध हार्ट टु हार्ट अर्थात् मनदेखि मनसम्म रहेको छ,'उनले भने। सो अवसरमा नेपाल ओलिम्पिक कमिटीका अध्यक्ष जीवनराम श्रेष्ठले नेपाल र चीनको दौत्य सम्बन्धलाई अझै मजबुत बनाउन लुम्बिनी शान्ति उत्सव थप प्रभावकारी हुने बताए। महोत्सव ३ दिनसम्म विविध कार्यक्रमसहित मनाइँदैछ। आज बिहान साढे ७ बजेदेखि ९ बजेसम्म अन्तर्राष्ट्रिय ध्यान महोत्सव राखिएको थियो। शुक्रबार दिउँसो ३ बजेदेखि साँझ ५ बजेसम्म लुम्बिनी बौद्ध विश्वविद्यालय र चीनको छङ्ह्वा गुम्बाबीच परम्परागत सांस्कृतिक आदानप्रदान हुने कार्यक्रम छ। शनिबार बिहान साढे ६ बजेदेखि साढे ११ बजेसम्म अन्तर्राष्ट्रिय शान्ति म्याराथुन,साँझ ६ बजेदेखि ८ बजेसम्म लुम्बिनी शान्ति कन्सर्टको तालिका छ। यसैगरी चैत २४ गते विकास र शान्तिका लागि अन्तर्राष्ट्रिय खेलकुद दिवसबारे सम्मेलन हुने जनाइएको छ । वैशाख २८ गते शनिबारका दिन फोटो प्रदर्शनी राखिएको छ। छङ्ह्वा गुम्बा स्थापनाको २५ औं वार्षिकोत्सवका अवसरमा फोटो प्रदर्शनी गर्न लागिएको हो। सोही दिन प्रार्थना समारोह र भोलिपल्ट बुद्ध जयन्तीको दिन समापन समारोहको आयोजना गरिने जानकारी दिइएको छ।"
"काँकडभिट्टा नाकाबाट प्रवेश गरेको भारतीय कारभित्र भन्सार छलीका सामान बरामद, चालक पक्राउ",झापा : काँकडभिट्टा नाकाबाट नेपाल प्रवेश गरेको भारतीय कारभित्र भन्सार छलीका सामानसहित चालक पक्राउ परेका छन्। नाकामा तैनाथ सुरक्षाकर्मीको समेत आँखा छलेर मेची पुलबाटै सोजै नेपाल प्रवेश गरेका डब्लुबी ७४ एस २१५२ भारतीय नम्बर प्लेट भएको कारलाई विशेष सूचनाका आधारमा जिल्ला प्रहरी कार्यालय झापाको प्रहरी टोलीले शुक्रबार दिउँसो साढे १२ बजेको समयमा मेचीनगर नगरपालिका६ स्थित कालिखोलामा नियन्त्रणमा लिएको थियो। प्रहरीले नियन्त्रणमा लिएको कार चेकजाँच गर्दा कारको सिटमुनि फल्स बटम बनाई लुकाइछिपाई ल्याइएको गाडीको मोबिल तथा मोटर पार्टस बरामद गरेको थियो। प्रहरीले चालक दार्जिलिङ जिल्ला खोरीबारी थाना बतासी प्रेमाजोत बस्ने ३४ वर्षीय अमित सिंहलाई पनि नियन्त्रणमा लिएको थियो। बरामद गरिएको सामान एक लाख १५ हजार ५८२ रुपैयाँ र कार आठ लाख गरी जम्मा ९ लाख १५ हजार ५८२ रुपैयाँ मूल्यांकन तोकेर चालक सिंहसहित मेची भन्सार कार्यालय काँकडभिट्टा बुझाइदिएको प्रहरी कार्यालय झापाका डीएसपी खगेन्द्रबहादुर खड्काले बताए।
तस्करीको सामग्री समात्न प्रहरीले चलायो गोली,जनकपुरधाम : तस्करीको सामग्री समात्न धनुषा प्रहरीले गोलि चलाएको छ। धनुषाको मुखियापट्टी मुसहरनिया गाउँपालिकामा तस्करीको सामान लुकाएर राखेको घरमा पुगेको प्रहरीले गोली चलाएको हो। जिल्ला प्रहरी कार्यालय धनुषाका प्रहरी निरीक्षक सञ्जय यादव नेतृत्वको इलाका प्रहरी कार्यालय फुलगामा र प्रहरी चौकी बहेडाबेलाको टोलीले घर घेराउ गरेर सामान समात्न खोज्दा महिलाको समूहले प्रतिकार गरेपछि प्रहरीले गोली चलाएर तस्करीको सामान नियन्त्रणमा लिएको छ। मुखियापटि पछिल्लो समय मदिरा तस्करीको ट्रान्जिन्ट प्वाइन्ट समेत बनेको छ। तनावको अवस्था सिर्जना भएपछि गोली चलाउनु परेको धनुषाका प्रहरी उपरीक्षक भुवनेश्वर तिवारीले जानकारी दिए। प्रहरी टोलीले तस्करीको सामान बरामदको लागि मुद्दामा छापा मार्दा स्थानीय तस्करहरूले महिलालाई अगाडि सारेपछि प्रहरीले हवाई फायर गरेको हो। धनुषाका प्रहरी निरीक्षक सञ्जय यादवले परिस्थिति नियन्त्रण भन्दा बाहिर जानबाट रोक्नका लागि बाध्य भएर हवाई फायर गर्नुपरेको जानकारी दिए।

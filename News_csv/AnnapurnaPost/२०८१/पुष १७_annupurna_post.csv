शीर्षक,विवरण
निराजन ढकालले जिते '१८औं वर्षमा १८ गुणा' पुरस्कार,"काठमाडौं : सिटी एक्सप्रेस मनि ट्रान्सफरले १८औं वर्षमा १८ गुणा , परिवारमा खुसी लाखौं गुणा योजना अन्तर्गत मेगा बम्पर उपहार आफूले पठाएको भन्दा १८ गुणा बढी पाउने बिजेताको नाम घोषणा गरेको छ। सिटी एक्सप्रेसका ब्राण्ड एम्बासडर जितु नेपाल र कम्पनीका संस्थापकप्रबन्ध निर्देशक चन्द्र टण्डनको विशेष उपस्थितिमा विद्युतीय प्रणालीद्वारा विजेता छनौट गर्दा कोरियाबाट रेमिटान्स पठाउने निराजन ढकालले आफूले पठाएको रकम रू ४१,९०९ (अक्षरूपी एक्चालिस हजार नौ सय नौ)को १८ गुणा गरेर रू ७,५४,३६२ (अक्षरूपी सात लाख चौवन्न हजार तीन सय बैसठ्ठी ) जित्न सफल भएका छन्। सिटी एक्सप्रेस मनि ट्रान्सफरले गत असोज १ देखि मङ्सिर ३० गते सम्म चल्ने गरी समस्त नेपालीहरूको महान चाड २०८१ सालको दसैं, तिहार र छठलाई लक्षित गर्दै आफ्ना प्रातकर्महरूसँग पर्वको खुसी साट्न लगातार ६० दिन सम्म चल्ने १८औं वर्षमा १८ गुणा , परिवारमा खुशी लाखौ गुणा उपहार योजना घोषणा गरेको थियो।"
वीरगन्ज कृषि औजार कारखानाबाट उत्पादित उपकरण किसानलाई सहुलियतमा उपलब्ध गराउँछौं : मन्त्री,"वीरगन्ज : मधेस प्रदेशका भूमि व्यवस्था कृषि तथा सहकारी मन्त्री जनार्दन सिंह क्षेत्रीले वीरगन्ज कृषि औजार कारखानाबाट उत्पादन भइरहेका कृषि उपकरण र औजारहरू प्रदेश सरकारले खरिद गरेर अनुदानमा किसानलाई उपलब्ध गराउने बताएका छन् । बुधबार कारखानाको स्थलगत अवलोकन गरेपछि राष्ट्रिय आविष्कार केन्द्रका प्राविधिकहरूसँग कुरा गर्दै मन्त्री क्षेत्रीले उक्त कुरा बताएका हुन् । झण्डै दुई दशकदेखि बन्द कृषि औजार कारखाना पुन: सञ्चालनको जिम्मा लिएर राष्ट्रिय आविष्कार केन्द्रले मर्मतसम्भार गरी अहिले परिक्षणका रुपमा डेढ दर्जन भन्दा बढी प्रकारका कृषि उपकरण र औजारहरू उत्पादन गरिरहेको छ । बुधबार कारखानाको अवलोकनपछि मन्त्री क्षेत्रीले कारखानामा अहिले परीक्षणका रुपमा उत्पादन भइरहेका कृषि उपकरण र औजारहरू किसानका बिचमा लगेर प्रदर्शन गर्न केन्द्रका प्राविधिकहरूलाई सुझाव दिए ।प्रदर्शनका क्रममा किसानले ती उपकरण र औजारबारे राम्रो प्रतिक्रिया दिएमा प्रदेशको कृषि मन्त्रालयले खरिद गरेर किसानलाई अनुदान र सहुलियतमा उपलब्ध गराउने पनि मन्त्री क्षेत्रीले बताए । केन्द्रका इन्जिनियर रितेश देवसहितका टोलीलाई मन्त्री क्षेत्रीले भने,उत्पादन भइरहेका कृषि यन्त्र र उपकरणहरूले पहिले किसानका बिचमा गएर डेमोन्स्ट्रेसन गर्नुस्,यदि किसानबाट रेस्पोन्स राम्रो आयो भने खरिद गरेर किसानलाई अनुदान र सहुलियतमा वितरण गर्न मन्त्रालय तयार छ। साथै कृषि मन्त्री क्षेत्रीले कारखाना पुन सञ्चालनका लागि प्रदेश सरकारले चालु आर्थिक वर्षको बजेटमा विनियोजन गरेको ५० लाख रुपैयाँ कृषि मन्त्रालयले छिट्टै कार्यविधी बनाएर केन्द्रलाई उपलब्ध गराउने प्रतिबद्धतापनि जनाए । मन्त्री क्षेत्रीले कृषि औजार कारखाना पुन: सञ्चालनका लागि केन्द्रलाई चाहिने सहयोग र साथ दिन मन्त्रालय सदैव तयार रहेको पनि बताए । त्यसअवसरमा केन्द्रका इन्जिनियर देवले कारखानामा अहिले परीक्षण र अनुसन्धानका क्रममा उत्पादन भइरहेका कृषि उपकरण र औजारहरु बारे मन्त्री क्षेत्रीलाई जानकारी गराएका थिए । उनका अनुसार,कारखानामा अहिले केन्द्रमा खटिरहेका ३० जना प्राविधिकहरूको टोलीले परीक्षण र अनुसन्धानका क्रममा धान रोप्ने र काट्ने मेसिन, आलु रोप्ने र गोड्ने मेसिन, घाँस काटेर मसिनो पार्ने कटर , गोबर पेलेर सुकाउने मेसिन ,केराको थामबाट फाइबर निकाल्ने मेसिन, दाना बनाउने मेसिन, कोदो रोप्ने र काट्ने मेसिन,कल्टिभेटर,कुटो, कोदालो, बञ्चरो, हँसिया, बेल्चा, थ्रेसर गरी झण्डै डेढ दर्जन प्रकारका उपकरण र औजारहरु उत्पादन गरिरहेको छ । इन्जिनियर देवले प्रदेश सरकारले कारखानाका लागि चालु आर्थिक वर्षको बजेमा विनियोजन गरेको ५० लाख रुपैयाँ छिट्टै उपलब्ध गराउन माग गर्दै मन्त्री क्षेत्रीलाई लिखित आग्रहपत्र पनि बुझाएका थिए । त्यसअवसरमा वीगन्ज उद्योग वाणिज्य संघका प्रशासकीय अधिकृत मनोज उपाध्याय,नेविसंघका केन्द्रीय सदस्य सुरेन्द्र लामिछाने,कांग्रेस युवा नेता रामनिवाश यादव लगायतकाको पनि सहभागिता थियो । दुई दशकदेखि बन्द रहेको कृषि औजार कारखाना राष्ट्रिय आविष्कार केन्द्रलाई संघीय सरकारले ११ असोज २०७९ मा सञ्चालन तथा व्यवस्थापनको जिम्मा दिएको थियो। केन्द्रले कारखाना मर्मत सम्भारको काम औपचारिक रूपमा २०७९ माघदेखि थालेको थियो।"
शिक्षा क्षेत्रको सुधारका लागि आवाज उठ्नुपर्छ : बाबुराम भट्टराई,काठमाडौं : नेपाल समाजवादी पार्टीका अध्यक्ष बाबुराम भट्टराईले व्यापक जनदबाबबाट शिक्षा क्षेत्रको सुधारका लागि आवाज उठाउनुपर्ने बताएका छन्। बुधबार काठमाडौंको माइतीघरमा आयोजित खुल्ला शैक्षिक बहसमा बोल्दै भट्टराईले मुलुकलाई अघि बढाउनका लागि शिक्षा क्षेत्रको सुधार आवश्यक रहेको भन्दै यसका लागि व्यापक जनदबाब सिर्जना गर्नुपर्ने बताए। उनले शिक्षा आयोगको प्रतिवेदनलाई तुरुन्त लागू गर्न पनि दबाब दिनुपर्ने जिकिर गरे। केही पुराना भन्नेहरूले आन्दोलनभित्र पसेर लाभ लिने र चुनावको रोटी सेक्ने प्रवृति रहेकाले सजक हुन उनले सुझाव दिए। भट्टराईले युवाहरूको सक्रियतामा नै यस क्षेत्रको सुधार सम्भव रहेको बताए। उनले आफू अर्थमन्त्री र प्रधानमन्त्री हुँदा सबैभन्दा बढी बजेट शिक्षा र कृषि क्षेत्रमा विनियोजन गरेपछि पछिल्लो समय त्यसलाई बढाउने भन्दा पनि घटाउने काम भएको जिकिर गरे।
लामिछानेसहित ४४ जनालाई प्रतिवादी बनाएर अनुसन्धान प्रतिवेदन बुझाउँदै प्रहरी,"काठमाडौं : कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा राष्ट्रिय स्वतन्त्र पार्टीका सभापति रवि लामिछानेसहित ४४ जनालाई प्रतिवादी बनाइ प्रहरीले अनुसन्धान प्रतिवेदन बुझाउने भएको छ। जिल्ला प्रहरी परिसर काठमाडौंका प्रवक्ता नवराज अधिकारीका अनुसार उक्त मुद्दाको अनुसन्धान प्रतिवेदन बुधबार साँझसम्म जिल्ला सरकारी वकिलको कार्यालयलाई बुझाउने तयारी छ । प्रहरीले सरकारी वकिल कार्यालयलाई बुझाउन लागेको रायसहितको प्रतिवेदनमा रास्वपाका सभापति लामिछानेसहित ४४ जनालाई प्रतिवादी बनाइएको छ। उक्त सहकारीबाट अपचलन भएको रकमसहित प्रहरीले १ अर्ब १९ करोड ४९ लाख २१ हजार २७० रुपैयाँ बिगो मागदावीसहितको प्रतिवेदन बुझाउन लागेको हो। स्वर्णलक्ष्मी सहकारीको रकम अपचलनमा संलग्न लामिछानेसहित जीबी राई,पूर्वडीआईजी छविलाल जोशी, जीबीको साढुभाई दीपक लामा, कोषाध्यक्ष कुमार रम्तेल र व्यवस्थापक नवीन अछामीसहितका ४४ जनालाई प्रतिवादी बनाइएको प्रहरीले जनाएको छ। यस्तै विद्यार्थी नेता दिपेश पुनकी पत्नी सविना आले मगरलाई उक्त मुद्दामा प्रतिवादी कायम गरिएको छ। उक्त सहकारीबाट ऋण लिएका अन्य एक दर्जन संघसंस्थालाई पनि प्रहरीले प्रतिवादी बनाएको छ । रकम अपचलन भएको सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार चारसय पैसठ्ठी रुपैयाँ कारोबार भएको प्रहरीको अनुसन्धान खुलेको छ। पोखराको सूर्यदर्शन सहकारी ठगी प्रकरणमा पक्राउ परेका लामिछानेको हाल कास्की जिल्ला अदालतमा थुनछेक बहस जारी छ।"
स्याङ्जामा एक अर्ब २५ करोडको सुन्तला उत्पादन,"यहाँका प्रायजसो सबैका घर घर सुन्तलाका बिरुवा छन्। स्थानीय पालिकाले पनि सुन्तलालाई विशेष प्राथमिकतामा राखेको छ। सबैभन्दा धेरै पुतलीबजार नगरपालिकामा सुन्तला उत्पादन हुन्छ। कूल उत्पादनको ३० प्रतिशत भन्दा बढी पुतलीबजारमा सुन्तला उत्पादन हुने गर्दछ। स्याङ्जा : स्याङ्जामा यसवर्ष एक अर्ब २५ करोडको सुन्तला उत्पादन भएको छ। कृषि ज्ञान केन्द्र स्याङ्जाका प्रमुख बिनोद हमालका अनुसार गत वर्षको तुलनामा यसवर्ष सुन्तला उत्पादनमा १५ प्रतिशत समेत वृद्धि भएको हो। अघिल्लो वर्षमा पनि अत्याधिक सुन्तला उत्पादन भएको थियो। यसवर्ष २० देखि २१ हजार मेट्रिक टन सुन्तला फलेको कृषि ज्ञान केन्द्र र सुन्तला सुपरजोन परियोजनाले जनाएको छ। अघिल्लो वर्ष २२ हजार मेट्रिक टन र गतवर्ष १७ हजार मेट्रिक टन सुन्तला उत्पादन भएको थियो। जिल्लाभर २ हजार २ सय ५० हेक्टर क्षेत्रफलमा सुन्तला खेती छ। ती मध्ये १ हजार ३ सय ७० हेक्टरमा सुन्तलाले उत्पादन दिएका छन् भने बाँकी ८ सय ८० हेक्टरमा हुर्कदो अवस्थाका सुन्तला छन्। जिल्लाभर ४ हजार भन्दा बढी सुन्तला व्यवसायी किसान छन्। यहाँका ११ पालिकाका ९७ वडामध्ये ७८ वडा बाहेक सबै वडामा सुन्तलाको उत्पादन राम्रो छ। कालीगण्डकी गाउँपालिका र चापाकोटका केही वडा बाहेक अन्य सबै पालिकामा सुन्तलाका खेती विस्तार भएका छन्। विसं २०७३ सालमा सुन्तला जोन सञ्चालनको स्वीकृत पाएपछि सुरुमा १७ वडामा परियोजना लागू भएको थियो। पछिल्ला केही वर्षयता भने जिल्लाभर सुन्तला सुपरजोन परियोजना समेटिएको छ। सबै ठाउँमा सुन्तलाको उत्पादन हुने भएकाले ब्लक, पकेट कार्यक्रममार्फत् जिल्लाभर समेटिएको प्रधानमन्त्री कृषि आधुनिकीकरण सुन्तला सुपरजोन परियोजना इकाई कार्यालयले जनाएको छ। स्थानीय पालिका,प्रधानमन्त्री कृषि आधुनिकीकरण सुन्तला सुपरजोन परियोजना र कृषि ज्ञान केन्द्रमार्फत् पनि किसानलाई आवश्यक सहयोग हुँदै आएको छ। तर, सुपरजोन परियोजनाको भने सहयोग उल्लेख्य छ। सुन्तला रोपण र उत्पादनमा जोड दिँदै यसका लागि वनजंगल फडानीदेखि स्याहार सम्भार,खाद्य पोषणलगायतसम्मका गतिविधि र उपकरण खरिदलगायतमा केही प्रतिशत छुटदेखि अनुदानसम्मका सुविधा उपलब्ध गराउँदै आएको बरिष्ट कृषि अधिकृत अजय अधिकारीले जानकारी दिए। सुन्तला उत्पादनका लागि उपयुक्त भूगोल भएका कारण जिल्लाको मुख्य उत्पादन पनि सुन्तला नै बनेको छ। सुन्तलाबाटै बर्सेनि करोडौं रुपैयाँ भित्रयाइन्छ यहाँ। यहाँका पाखा, पखेरा र खेत बारीका गहगह्रामा सुन्तला झुलेका छन्। हिजोआज सुन्तला पाकेर पहेंलपुर बनेका छन्। सुन्तलाको बिरुवा रोपेको ५ देखि ६ वर्षभित्रमा फल दिने हुँदा किसानको विशेष रुची सुन्तला खेतीमा गएको हो। अझ कलमी बिरुवाले त रोपेको दुईतीन वर्षमै फल दिन थाल्छ। वर्षको दुईचार पटक मल, जल, गोडमेल गरेपछि सुन्तलाले राम्रो उत्पादन हुन्छ। बर्सेनि ५ देखि ३० लाख रुपैयाँसम्म नगद आम्दानी गर्ने दर्जनौं किसान छन् यहाँ। यहाँका प्रायजसो सबैका घर घर सुन्तलाका बिरुवा छन्। स्थानीय पालिकाले पनि सुन्तलालाई विशेष प्राथमिकतामा राखेको छ। सबैभन्दा धेरै पुतलीबजार नगरपालिकामा सुन्तला उत्पादन हुन्छ। कूल उत्पादनको ३० प्रतिशत भन्दा बढी पुतलीबजारमा सुन्तला उत्पादन हुने गर्दछ। पुतलीबजार, वालिङ्, अर्जुनचौपारी, भीरकोट, बिरुवा, आँधीखोला, गल्याङमा अत्याधिक सुन्तला खेती हुन्छ। यसैगरी, दहथुम, अर्जुनचौपारी, एलादी, मनकामना, खिलुङ देउराली, ठूलाडिही, फापरथुम, बहाकोट, ओरष्टे, पौवेगौडेलगायतका वडा सुन्तला उत्पादनका मुख्य पकेट क्षेत्र हुन। कालीगण्डकी, चापाकोट र हरिनासका केही बडा बाहेक जिल्लाभर सुन्तला खेती अत्यन्तै राम्रो हुन्छ। स्याङ्जामा आन्तरिक रुपमा कार्त्तिकको अन्तिम सातादेखि नै सुन्तला खरिद बिक्री सुरु हुन्छ। सुन्तला व्यापारी पनि मंसिर पहिलो सातादेखि नै किसानका घर बगैचामै पुगेर किन्ने गर्छन्। अहिले सुन्तला व्यापारी बगैचामा पुगिसकेका छन्। यहाँका सुन्तलाको मुख्य बजार पोखरा, बुटवल, चितवन, नारायणघाट,काठमाडौं हो।"
माधव नेपाल र म एकजुट हुने भयौं : वामदेव गौतम,"काठमाडौं : नेकपा एकीकृत समाजवादीका अध्यक्ष माधव कुमार नेपाल र राष्ट्रिय एकता अभियानका संयोजक वामदेव गौतमबीच सहकार्य हुने निश्चित भएको छ। बुधबार आलोकनगरस्थित पार्टी कार्यालयमा उनीहरूबीच पार्टी एकताका विषयमा छलफल भएको हो। उनीहरूबीच पार्टी एकता गर्ने विषयमा समझदारी बनेको स्रोतले बताएको छ। लामो समयदेखि गृहकार्य गरिरहेका उनीहरूबीच पार्टी एकता गर्ने समझदारी बनेको स्रोतको भनाइ छ। 'पार्टी एकता गर्ने विषयमा पूर्ण समझदारी बनेको छ। केकसरी गर्ने भन्ने विषयमा केही दिनमा टुंगो लाग्छ,' स्रोतले अन्नपूर्णसँग भने। यसमा विषयमा स्वयं वामदेवले पनि खुलेर कुरा गरेका छन्। उनले सञ्चारकर्मीसँग आफू र माधव नेपाल एकजुट हुने बताएका हुन्। 'माधव नेपाल र म एकजुट हुने भइयो नि त,' गौतमले भने। दुई पक्षबीचको समझदारीले अन्तिम रूप लिएपछि छिट्टै पार्टी एकता घोषणा गर्ने उनले बताए। उनले भीम रावलका बारेमा भने केही जानकारी नपाएको बताए। 'उहाँलाई ल्याउन माधवजीले के गर्नुभएको छ त्यो थाहा छैन,' उनले भने।"
एक वर्षभित्र एक लाख भूमिहीनलाई लालपूर्जा दिन्छौं : मन्त्री अधिकारी,"काठमाडौं : भूमि व्यवस्था तथा गरिबी निवारण मन्त्री बलराम अधिकारीले देशका सबै स्थानमा भूमि समस्या समाधान आयोग गठन गरेर भूमि समस्या समाधान गर्ने बताएका छन्। सिंहदरबारमा बुधबार बसेको प्रतिनिधिसभा अन्तर्गतको कृषि, सहकारी तथा प्राकृतिक स्रोत समितिको बैठकमा भूमिमा रहेको अव्यवस्थित बसोबासका सम्बन्धमा भएको छलफलका क्रममा मन्त्री अधिकारीले आयोग गठनको दुई महिनामा धेरै काम सुरु गरिसकिएको भन्दै सबै जिल्लामा आयोग गठन गरेर समस्या समाधान गर्ने बताए। उनले जिल्ला अनुसार आयोगको कार्यवधि फरकफरक हुने जानकारी दिए। १ हजारभन्दा कम निवेदन परेका जिल्लामा एक वर्ष कार्यावधि, पाँच हजारसम्म निवेदन परेका जिल्लाको २ वर्ष र पाँच हजारभन्दा बढी उजुरी परेका जिल्लामा आयोगका पदाधिकारीको समयावधि ३ वर्ष रहने गरी विभिन्न स्थानमा आयोग गठन हुने उनको भनाइ छ। मन्त्री अधिकारीले विगतका भूमिसम्बन्धी आयोगले गरेका राम्रा कामलाई निरन्तरता दिने स्पष्ट पारे। उनले भूमिसम्बन्धी समस्यालाई पूर्णरूपमा समाधान गर्न ऐनकानुनहरूसमेत परिमार्जित गर्नुपर्ने बताए। आगामी १ वर्षभित्र करिब एक लाख भूमिहीनहरूलाई लालपूर्जा वितरण गर्ने तयारीका साथ अघि बढेको उनको भनाइ छ। बैठकमा समिति सदस्यहरूले भूमिहीनहरूलाई दिएको जग्गा बेच्न नपाउने गरी कानुनी व्यवस्था गर्नुपर्ने र त्यसका लागि वास्तविक भूमिहीनको पहिचान गर्न सुझाव दिएका थिए।"
२८ हजार ५ सय मेगावाट विद्युत् उत्पादन गर्ने बाटो खुल्यो,"काठमाडौं : ऊर्जा विकास मार्गचित्र२०८१ मन्त्रीपरिषद्बाट स्वीकृत भएसँगै सन् २०३५ सम्म २८ हजार ५०० मेगावाट विद्युत् उत्पादन गर्ने बाटो खुला भएको छ। उर्जा, जलस्रोत तथा सिंचाई मन्त्रालयको प्रस्तावमा पुस १६ गते बसेको मन्त्रिपरिषद्को बैठकले सन् २०३५ सम्म २८ हजार ५०० मेगावाट विद्युत् उत्पादनको कार्ययोजना स्वीकृत गरेको हो। उक्त प्रस्ताव पास भएसँगै अब ठूला र नयाँ आयोजनामा लगानीका लागि सबै प्रकारका मोडलसमेत खुला भएको छ। उर्जा, जलस्रोत तथा सिंचाईमन्त्री दीपक खड्काले सन् २०३५ सम्म २८ हजार मेगावाट बिजुली उत्पादन गर्नका लागि बाटो खुला हुनेगरी विद्युत् आयोजनाका लागि सबै मोडल खुला गर्ने विषय कार्ययोजनामा राखिएको जानकारी दिए। 'लगानीकर्तालाई सहज बनाउने र स्वदेशीसहित विदेशी लगानीकर्तालाई लगानी गर्ने बाटो खुला गर्नेगरी मन्त्रिपरिषद्मा प्रस्ताव पेस गरेका थियौं। उक्त प्रस्ताव पारित भएसँगै सरकारले जलविद्युत् क्षेत्रमार्फत राखेको समृद्ध नेपालको लक्ष्य पुरा हुनेछ,,' उनले भने। उक्त मार्गचित्रले सरकारले बनाउने आयोजनालगायत आन्तरिक तथा बाह्य लगानी र सबै प्रारुपका जलविद्युतहरूलाई अघि बढाउन मार्गप्रशस्त गरेको छ। मन्त्री खड्काले जुन मोडलमा जुन आयोजनामा लगानीकर्ता आउन चाहन्छन् राज्यलाई अधिकतम फाइदा हुने गरी प्रक्रिया बढाउन अब बाटो खुला भएको बताए। सकेसम्म जनताको सहभागिता हुने र राज्यलाई अधिकतम फाइदा हुनेगरी एकैपटक आयोजना अगाडि बढाउन लागेको उर्जामन्त्री खड्काको भनाइ छ। सन् २०३५ सम्म मुलुकको ऊर्जा क्षेत्रको समग्र विकासका लागि ४६५ अर्ब अमेरिकी डलर ९६२ खर्ब ३१ अर्ब नेपाली रुपैयाँ बराबरको लगानी गर्ने लक्ष्य राखिएको छ।"
जंगली हात्तीको आक्रमणबाट झापामा एक महिलाको मृत्यु,"झापा : झापामा जंगली हात्तीको आक्रमणबाट एक महिलाको मृत्यु भएको छ। मृत्यु हुनेमा कचनकवल गाउँपालिका७ निवासी अन्दाजी ३५ वर्षीया केलाबत्ती राजवंशी रहेको जिल्ला प्रहरी कार्यालय झापाले जनाएको छ। प्रहरीका अनुसार बुधबार दिउँसो १२ बजेको समयमा कचनकवल ७ तारावनास्थित दिपज्योति सामुदायिक वनमा १५२० महिलाहरू घाँस, दाउरा काट्न गएका थिए। सोही क्रममा एउटा हात्तीले राजवंशीलाई लखेटका थिए। लखेट्दा उनी जंगलमा हराएपछि उनीसँगै गएका अन्य महिलाहरूले तत्काल प्रहरीलाई खबर गरेका थिए। इलाका प्रहरी कार्यालय बनियानीले खोज्ने क्रममा दिउँसो ४:४० बजे उनलाई घाइते अवस्थामा उद्वार गरी ओमसाई पाथिभरा अस्पताल भद्रपुर पुर्याएको थियो। त्यहाँबाट थप उपचारका लागि प्रादेशिक अस्पताल भद्रपुर लगेको र उनको उपचारको क्रममा ५:१० बजे मृत्यु भएको प्रहरीले जनाएको छ।"
खाना पकाउँदै गर्दा प्रेसर कुकर पड्किएर आमाछोरी घाइते,डोल्पा : डोल्पाको त्रिपुरासुन्दरी नगरपालिका ६ फुल्चिङको एक घरमा प्रेसर कुकर पड्किदा आमा छोरी घाइते भएका छन् । मंगलबार साँझ खाना पकाइ रहेको समयमा प्रेसर कुकर पड्किदा ४५ वर्षीया गुनी रोकाया र उनकी ११ वर्षीया छोरी अनु रोकाया घाइते भएका हुन् । जिल्ला अस्पताल डोल्पाका नेत्र सहायक अमृत कठायतका अनुसार प्रेसर कुकर पड्किएर घाइते भएकी गुनी रोकायाको बायाँ आँखाको नानी पुरै जलेको छ भने दायाँ आँखाको नानीमा घाउ छ। जिल्लामा उपचार सम्भव नभएपछि उनलाई नेपालगन्जस्थित फुल्टेक्रा आँखा अस्पतालमा रिफर गरिएको छ । घाइते अनुको आँखामा सामान्य जलन भएको र निधारमा सामान्य चोट लागेकोमा जिल्ला अस्पतालमै उपचारपछि अवस्था सामान्य रहेको प्रहरीले जनाएको छ। घटना सदरमुकाम दुनैदेखि ३५ किलोमिटरको दुरीमा रहेको फुल्चिङ गाउँमा भएको हो। एम्बुलेन्सको जोह गर्न समय लागेपछि उनीहरूलाई राति ११ बजेतिर जिल्ला अस्पताल ल्याइएको जिल्ला प्रहरी कार्यालय डोल्पाका प्रहरी नायव उपरीक्षक हरिकृष्ण केसीले जानकारी दिए ।
तालिममा सहभागी हुन हिंडेकी टीका एक सातादेखि बेपत्ता,"डोल्पा : डोल्पाको सदरमुकाम दुनैबाट एक महिला बेपत्ता भएकी छन्। ठूलीभेरी नगरपालिका वडा६ दुरगाउँ बस्ने २७ वर्षीय टीका सार्की एक सातादेखि बेपत्ता भएकी हुन्। सहकारीको तालिममा सहभागी हुन भन्दै घरबाट दुनै हिंडेकी उनी अहिलेसम्म सम्पर्कमा नआएको उनका श्रीमान वीरबहादुर सार्कीले बताए। सुर्खेतबाट डोल्पाको दुनै पुगेका एक जना कर्मचारीले तालिम छ भन्दै खबर गरेपछि टीका पुस ८ गते बिहान दुनै गएको श्रीमान वीरबहादुरको भनाइ छ। महिला हातेमालो बहुउद्देश्यीय सहकारी संस्थाको अध्यक्षसमेत रहेकी टीका घरबाट निस्किएको साँझदेखि सम्पर्कमा नरहेको उनका श्रीमानले बताए। बेपत्ता भएको एक साता वितिसक्दा पनि फोन पनि नलाग्ने र सम्पर्कमा पनि नरहेपछि खोजीका लागि उनले जिल्ला प्रहरी कार्यालय डोल्पामा निवेदन दिएका छन्। म मिस्त्री काममा गएको थिएँ। पहिला पनि एकपटक तालिम पर्दा दुनै पुगेर फर्किएकी हुन्। पछिल्लो पटक तालिममा जाँद बेपत्ता भएकी हुन्, वीरबहादुरले भने। कसैले भेटाएमा प्रहरीलाई खबर गरिदिन पनि उनले आग्रह गरे। जिल्ला प्रहरी कार्यालय डोल्पाका प्रहरी नायव उपरीक्षक हरिकृष्ण केसीले टीका बेपत्ता भएको निवेदन आएको र जिल्लाभित्र र बाहिरका विभिन्न प्रहरी चौकीहरूमा हुलिया काटेर खोजी भइरहेको बताए। टीकाले प्रयोग गर्ने फोन स्वीच अफ भएकाले लाइभ लोकेसन पत्ता लगाउन नसकिएको उनको भनाइ छ।"
राखेपको उपाध्यक्षमा ध्रुव आचार्य नियुक्त,काठमाडौं : सरकारले राष्ट्रिय खेलकुद परिषद् (राखेप)को उपाध्यक्षमा ध्रुव आचार्यलाई नियुक्त गरेको छ। मंगलबार बसेको मन्त्रिपरिषद् बैठकले आचार्यलाई परिषद्को उपाध्यक्षमा नियुक्त गरेको हो। युवा तथा खेलकुद मन्त्रालयको प्रस्तावमा आचार्यलाई परिषद्को उपाध्यक्षमा नियुक्त गरिएको सञ्चार तथा सूचना प्रविधिमन्त्री पृथ्वीसुब्बा गुरुङले बताए।
कुबेर कडायत र रबिन्द्र केसीलाई अतिरिक्त महानिरीक्षकमा बढुवा गर्न सिफारिस,काठमाडौं : गृह मन्त्रालयले दुई जना प्रहरी नायव महानिरीक्षकहरूलाई अतिरिक्त महानिरीक्षक पदमा बढुवाका लागि सिफारिस गरेको छ। बढुवा सिफारिस समितिको बुधबार बसेको बैठकले महानिरीक्षकहरू कुबेर कडायत र रबिन्द्र केसीलाई अतिरिक्त महानिरीक्षक पदमा बढुवाका लागि सिफारिस गरेको हो। प्रहरी महानिरीक्षकसमेत रहेका बढुवा समितिका सदस्य सचिव बसन्त बहादुर कुँवरका अनुसार कडायतले ७०५०७८ अंक प्राप्त गरे भने केसीले ६९५७२८ अंक प्राप्त गरे।
त्रिभुवन अन्तर्राष्ट्रिय विमानस्थलमा स्वास्थ्य मन्त्रीको निरीक्षण,"काठमाडौं : स्वास्थ्य तथा जनसंख्या मन्त्री प्रदीप पौडेलले नेपालमा एमपक्स जोखिमसँग जुध्न अपनाइएको सजगताबारे त्रिभुवन अन्तर्राष्ट्रिय विमानस्थलमा पुगेर स्थलगत निरीक्षण गरेका छन्। बुधबार विमानस्थल पुगेर मन्त्री पौडेलले एमपक्सको जोखिम फैलन नदिने गरी सजकता अपनाउन र प्रभावकारी सेवा दिन आग्रहसमेत गरे। मन्त्री पौडेलले विमानस्थलमा एयरलायन्स, नागरिक उड्डयन अधिकारी, अद्यागमनका कर्मचारी तथा सुरक्षाकर्मीहरूसहित अधिकारीहरूलाई नागरिकमाझ थप जोखिम फैलन नदिन मन्त्रालय प्रतिबद्ध रहेको बताए। हालः साउदी अरेबियाबाट आएका दुई नागरिकमा संक्रमण देखिएकामा एक उपचारपछि घर फर्किसकेका छन्। अर्का एकको सरुवा रोग नियन्त्रण अस्पतालमा उपचार भइरहेको छ। मन्त्री पौडेलले नमूना परीक्षणका लागि जनस्वास्थ्य प्रयोगशाला, उपचारका लागि सरुवा रोग नियन्त्रण अस्पताल अनि सचेतना फैलाउन इपिडिमियोलोजी रोग नियन्त्रण महाशाखाले मिलेर काम गरिरहेको बताए मन्त्री पौडेलले साउदी अरेबियाबाट संक्रमित बिरामी आइरहेकाले नेपाली समुदायमाझ सचेतनाका लागि नेपाली दूतावासमार्फत काम गर्ने प्रतिबद्धता जनाए।"
यस्ता छन् मन्त्रिपरिषद् बैठकका निर्णयहरू,"काठमाडौं : सरकारले प्रत्येक वर्ष माघ १४ गते सम्पत्ति शुद्धीकरण निवारण राष्ट्रिय दिवस मनाउने भएको छ। बुधबार सिंहदरबारमा पुस १६ गते बसेको मन्त्रिपरिषद्का निर्णय सार्वजनिक गर्दै सरकारका प्रवक्ता पृथ्वीसुव्वा गुरुङले प्रत्येक वर्ष माघ १४ गते प्रधानमन्त्री तथा मन्त्रिपरिषद्को कार्यालयले देशभर सम्पत्ति शुद्धीकरण निवारण राष्ट्रिय दिवस मनाउने निर्णय गरेको जानकारी दिए। बैठकले महान्यायाधीवक्ता कार्यलय र अन्तर्गतको संगठन तथा व्यवस्थापन सर्वेक्षण गर्न पूर्वस्वीकृति प्रदान गरेको छ भने प्रधानमन्त्री राष्ट्रिय प्रतिभा पुरस्कार कोष स्थापना र सञ्चालनसम्बन्धी पहिलो संशोधन कार्यविधि स्वीकृत गरेको छ। बैठकले पाँचखाल विशेष आर्थिक क्षेत्रलाई सरकारले उपलब्ध गराएको जग्गामा निजी क्षेत्रबाट पूर्वाधार विकास गरेर सार्वजनिक निजी साझेदारी मोडलमा विकास तथा सञ्चलन गर्न स्वीकृति दिएको छ। त्यस्तै आवश्यक सेवामा हड्ताल गर्न निषेध गर्ने आदेश जारी गर्ने र सोको सूचना नेपाल राजपत्रमा प्रशासन गर्ने निर्णय भएको प्रवक्ता गुरुङले बताए। त्यस्तै प्रहरी अपराध अनुसन्धान विभागमा कार्यरत प्रहरी अतिरिक्त महानिरिक्षक टेक बहादुर तामाङलाई काठमाडौं उपत्यका प्रहरी कार्यालय रानीपोखरीमा सरुवा गरिएको छ भने राष्ट्रिय खेलकुद परिषद्को उपाध्यक्षमा ध्रुव आचार्यलाई नियुक्त गर्ने निर्णय गरिएको प्रवक्ता गुरुङले बताए। त्यस्तै मन्त्रिपरिषद्ले खानेपानी तथा सरसफाइ नियमावली, उर्जा विकास मार्गचित्र स्वीकृत गरेको छ भने निकारी पैठारीसम्बन्धी कानुनलाई संशोधन र एकीकरण गर्न बनेको विधेयक संघीय संसदमा पेश गर्न स्वीकृति प्रदान गरेको छ।"
श्रम तथा रोजगार सम्मेलन फागुन १६ र १७ गते काठमाडौंमा हुने,"काठमाडौं : पाँचौ संस्करणको राष्ट्रिय श्रम तथा रोजगार सम्मेलन फागुन १६ र १७ गते काठमाडौंमा आयोजना हुने भएको छ। श्रम, रोजगार तथा सामाजिक सुरक्षा मन्त्रालयले बुधबार सिंहदरबारमा पत्रकार सम्मेलन गर्दै आन्तरिक रोजगार प्रवर्द्धन दशकको अवधारणालाई मूर्तरूप दिन राष्ट्रिय श्रम तथा रोजगार सम्मेलन आयोजना गर्न लागेको जनाएको हो। उत्पादन र उत्पादकत्व अभिवृद्धिका लागि आन्तरिक रोजगार दशकको रणनीतिक कार्ययोजनाउपर पृष्ठपोषण लिने र वैदेशिक रोजगारीका क्षेत्रमा देखा परेका चुनौतीहरूको विश्लेषण गरी आगामी नीतिगत र कानुनी परिमार्जनका लागि सुझाव लिने उद्देश्यले सम्मेलनको आयोजना गरिएको मन्त्रालयका प्रवक्ता एवं राष्ट्रिय कार्यक्रम निर्देशक डण्डुराज घिमिरेले जानकारी दिए। सम्मेलनमा तीनै तहका सरकार, निजी क्षेत्र, ट्रेड युनियन, श्रम तथा रोजगार विषयसँग सम्बन्धित व्यवसायी र अनुसन्धानकर्ता, विज्ञलगायत पाँच सय जनाको सहभागीता रहने उनले बताए। सम्मेलनले विभिन्न अन्तरसम्बन्धित विषयमा श्रमिक, रोजगारदाता र सरकारका अतिरिक्त यस क्षेत्रका विज्ञ, अध्ययन अनुसन्धानकर्ता र नीति निर्माणहरूको समेत सहभागितामा सघन छलफलको अवसर प्रदान गर्ने मन्त्रालयले जनाएको छ।"
दक्षिण कोरियाले ९ नेपालीलाई गर्यो निष्कासन,"काठमाडौं : नेपालीहरूको प्रमुख गन्तव्यको रूपमा रहेको दक्षिण कोरियाले ९ जना नेपालीलाई निष्कासन गरेको छ। त्यहाँको अध्यागमन कानुन उल्लंघन गरेको आरोपमा दक्षिण कोरियाले उनीहरूलाई निष्कासन गरेको हो। स्रोतका अनुसार निष्कासन गरिनेहरूमा कान्छालाल मोक्तान, दावा छिरिङ शेर्पा, नवदत्त गुरुङ, विशेष लामा, गोपाल राना मगर, निर्मल गौतम, रुद्रबहादुर भुजेल र सन्दीप लामा रहेका छन्। उनीहरूलाई गत साता डीपोर्ट (निष्कासन) गरिएको स्रोतले बताएको छ। भिसाको म्यादभन्दा बढी बसेका कुमार तामाङलाई पनि दक्षिण कोरियाले निष्कासन गरेको स्रोतले बताएको छ। उनीहरूलाई थाइ एयरवेयजको जहाजबाट नेपाल फर्काइएको हो। इपीएसबाहेक पनि दलालहरूको प्रलोभनमा परेर दक्षिण कोरिया जाने नेपालीहरूको जमात ठूलो छ। आकर्षक तलब र भाषा परीक्षा बिनै दक्षिण कोरिया जाने प्रलोभनमा परेर नेपालीहरू त्यहाँ पुग्ने गरेका छन्। दक्षिण कोरियामै रहेका एक नेपालीले अध्यागमन कानुन उल्लंघन गरेको आरोपमा नेपालीहरू पक्राउ परेको पुष्टि गरे। यो पनि पढ्नुस्: जापान अध्यागमनको निसानामा किन पर्दैछन् नेपाली? सातामै ७ जना निकालिए जापानले किन निष्काशित गर्यो दुई नेपालीलाई ? गैरकानुनी रूपमा अमेरिका छिरेका ७ नेपाली निष्कासित अध्यागमन कानुन उल्लंघन गरेको अभियोगमा मलेसियाद्वारा २६ नेपाली निकालिए क्यानडाले किन निष्कासन गर्यो दुई नेपालीलाई? अमेरिका र फ्रान्सबाट निकालिए दुई नेपाली माल्दिभ्सले ३ नेपालीलाई गर्यो निष्कासन अध्यागमन कानुन उल्लंघन गरेको आरोपमा दक्षिण कोरियाले ६ नेपालीलाई गर्यो निष्कासन त्यहाँको अध्यागमन प्रहरीले नेपालीहरूलाई पक्राउ गरी अनुसन्धान गरिरहेको ती नेपालीको भनाइ छ। 'अन्य केही नेपालीहरू पनि पक्राउ परेका छन्। उनीहरूमाथि समेत कोरियाली अध्यागमनले अनुसन्धान गरिरहेको छ,' अन्नपूर्णसँग उनले भने। यसअघि पनि दक्षिण कोरियाले ६ जना नेपालीलाई निष्कासन गरेको थियो। गत मंसिरको पहिलो साता अध्यागमन कानुन उल्लंघन गर्ने लक्ष्मण महत, दिलु राना मगर, सुरज भट्टराई, वीरबहादुर मल्ल, आशिष थापा र विशाल मुकारुङ निकालिएका थिए। पछिल्लो समय दक्षिण कोरिया सरकारले त्यहाँका विदेशी कामदारहरूको निगरानी गर्दै आएको छ। अध्यागमन कानुन विपरीत विदेशी कामदारहरू प्रवेश हुने क्रम नरोकिएपछि दक्षिण कोरिया सरकारले कडाइ गरेको हो। इपीएसमार्फत दक्षिण कोरियामा हजारौं नेपाली कामदार कार्यरत छन्।"
"सामान्य अंकले बढ्यो सेयर बजार , कारोबार रकम साढे ३ अर्बमा झर्यो","काठमाडौं : नेप्से परिसूचक सामान्य अंकले बढेर बन्द भएको छ। अघिल्लो कारोबार दिन मंगलबार ३३ अंकले घटेको सेयर बजार आज ५१० अंकले बढेर २५८१६० विन्दुमा पुगेको छ। नेप्से सामान्य अंकले बढेपनि कारोबार रकम भने मंगलबारको तुलनामा घटेको छ। आज ३०५ स्क्रिप्सको ९४ लाख ३४ हजार ९ कित्ता सेयर ३ अर्ब ५९ करोड ७४ लाख ४५ हजार ३३४ रुपैयाँमा खरिदबिक्री भए। मंगलबार ५ अर्ब ६७ करोड मूल्य बराबरको सेयर कारोबार भएको थियो। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। त्रिशूली जल विद्युतको सेयर १० प्रतिशतले बढ्यो। सपोर्ट माइक्रो फाइनान्सका लगानीकर्ताले भने सर्वाधिक गुमाए। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सो कम्पनीको २१ करोड ८२ लाख मूल्य बराबरको सेयर कारोबार भयो। जानकी फाइनान्सको ९ करोड ६९ लाख, त्रिशूली जल विद्युत कम्पनीको ९ करोड २९ लाख, प्रभु बैंकको ८ करोड ८८ लाख र नेपाल फाइनान्सको ८ करोड ४८ लाख मूल्य बराबरको सेयर कारोबार भयो। कारोबारमा आएका १५० स्टक्सको मूल्य बढ्दा ८८ वटाको घट्यो। ४ वटा स्टक्सको मूल्य भने आज स्थिर रह्यो। ८ समूहको उपसूचक बढ्दा ५ वटाको उपसूचक भने नकारात्मक देखिए। फाइनान्स समूहको उपसूचक सर्वाधिक ३८७ प्रतिशतले बढ्यो।"
गुठीसम्बन्धी संशोधन विधेयक सदनमा पेस गर्न सरकारलाई निर्देशन,काठमाडौं : राष्ट्रियसभा अन्तर्गतको संघीयता सबलीकरण तथा राष्ट्रिय सरोकार समितिले गुठी ऐनसम्बन्धी संशोधन विधेयक छिट्टै सदनमा पेस गर्न सरकारलाई निर्देशन दिएको छ। सिंहदरबारमा बुधबार बसेको समिति बैठकले देशभरका गुठीसम्बन्धी समस्या समाधान गर्नका लागि गुठी ऐनसम्बन्धी संशोधन वा नयाँ विधेयक छिट्टै संसदमा पेस गर्न भूमि व्यवस्था तथा गरिबी निवारण मन्त्रालयलाई निर्देशन दिइएको समिति सभापति सोनाम गेल्जेन शेर्पाले जानकारी दिए। धार्मिक आस्थाका केन्द्रहरू आर्थिक रूपमा केन्द्रित भएपछि केही स्थानमा द्वन्द्व सुरु भएकाले यसलाई गुठीहरूले नै मत्थर पार्ने वातावरण बनाउनुपर्ने उनले बताए। उनले धार्मिक क्षेत्रको सम्पत्ति भएका स्थानमा गुठीसम्बन्धी विवाद रहेकाले यसलाई दीर्घकालीन रूपमा नै समाधान गर्ने गरी कानुन बनाउनुपर्नेमा जोड दिए। बैठकमा भूमि व्यवस्था तथा गरिबी निवारण मन्त्री बलराम अधिकारीले गुठीका सबै संरचनालाई खोजी गरेर व्यवस्थित गर्न खोजिएको तर जनशक्तिको अभावले समस्या भएको बताएका थिए।
खानेपानीको क्षेत्रमा नतिजा देखिने गरी काम गर्न मन्त्री यादवको निर्देशन,"बुटवल : खानेपानी मन्त्री प्रदीप यादवले नागरिकलाई वितरण गर्नका लागि निर्माण भइरहेका खानेपानी आयोजनामा नतिजा देखिने गरी तोकिएको समयमा काम सम्पन्न हुनुपर्ने बताएका छन्। बुटवलस्थित संघीय खानेपानी तथा ढल व्यवस्थापन आयोजना बुटवल कार्यालयको निरीक्षण एवं अनुगमन गर्दै मन्त्री यादवले मानिसलाई बाच्नका लागि आवश्यक पर्ने पहिलो चिज पानी भएकाले खानेपानीका क्षेत्रमा भइरहेका कामहरूको नतिजा देखिने गरी समयमै काम गर्नुपर्ने बताए। 'मानिसलाई बाँच्नका लागि आवश्यक पर्ने सबैभन्दा महत्त्वपूर्ण चिज भनेको पानी हो। नागरिकलाई शुद्ध पानी प्रदान गर्ने उद्देश्यले सञ्चालनमा रहेका हाम्रा सबै खानेपानी आयोजनाहरूको नतिजा देखिने गरी काम गरौं,' उनले भने। मन्त्री यादवले सञ्चालनमा रहेका खानेपानी आयोजनाहरूमा कुनै पनि समस्या आइपरे वा बाधा अवरोध सिर्जना भए तत्काल आफूलाई जानकारी गराउन आग्रह गरे। 'खानेपानी जस्तो अत्यावश्यक चिजमा बाधा अवरोध हुनु हुँदैन। कति कतै कुनै समस्या आइपरे त्यसको जानकारी मलाईसहित मन्त्रालयमा गराउनुहोला। समस्याको समाधान हामीले निकाल्ने छौं,' उनले भने।"
अन्नपूर्ण मिडिया र अमेरिकाको साउथ एसियन टाइम्सबीच सहकार्य,"अमेरिका : अन्नपूर्ण मिडिया नेटवर्क र अमेरिकाबाट साउथ एसियन टाइम्स प्रकाशित गदै आइरहेको फोर्सिथ मल्टिमिडिया ग्रुपबीच समाचार साझेदारीका लागि सहकार्य भएको छ । साझेदारी सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत र फोर्सिथ मल्टिमिडिया ग्रुप अमेरिकाका अध्यक्ष तथा प्रकाशक कमलेश सी मेहताले हस्ताक्षर गरेका हुन्। सहकार्य सम्झौताअनुरुप अन्नपूर्ण मिडिया नेटवर्कभित्र रहेका सबै प्रकाशनहरूले साउथ एसियन टाइम्सका समाचारदेखि लेखरचनालाई आफ्ना प्लेटफर्मबाट प्रकाशित गर्न पाउनेछ । साथै फोर्सिथ मल्टिमिडिया ग्रुपले आफ्ना प्रकाशनहरूमा अन्नपूर्ण मिडियामा प्रकाशित भएका वा अन्नपूर्ण मिडियामा कार्यरत रहेका पत्रकारहरूले उत्पादन गरेका सकारात्मक,प्रेरणादायक र सफलतामुखी कथाहरूलाई प्रकाशित गर्नेछ । यो सहकार्यले दुवै संस्थालाई अन्तर्राष्ट्रियस्तरमा चिनाउन महत्वपूर्ण भूमिका निभाउनेछ । फोर्सिथ मल्टिमिडिया ग्रुपका अध्यक्ष तथा प्रकाशक कमलेश सीमेहताले अन्नपूर्ण मिडिया नेटवर्कसँगको साझेदारीमा आफ्नो उत्साह व्यक्त गर्दै भने,यो साझेदारीले पाठकहरूलाई नयाँ दृष्टिकोण प्रस्तुत गर्ने र साउथ एसियन टाइम्समा उपलब्ध सामग्रीलाई विविध बनाउन मद्दत गर्नेछ । जसले हाम्रो पाठकहरूलाई उच्च गुणस्तरीय समाचार उपलब्ध गराउने उद्देश्य राख्दछ । अन्नपूर्ण मिडिया नेटवर्कका महाप्रबन्धक बस्नेतले साझेदारीबारे उत्साह व्यक्त गर्दै भने,यो सहकार्यले हाम्रो अन्तर्राष्ट्रिय पहुँचलाई उल्लेखनीय रूपमा विस्तार गर्नेछ,जसले हामीलाई नेपाल र विश्वभरिका पाठकहरूलाई मूल्यवान समाचार सामग्री प्रदान गर्न सक्षम बनाउनेछ । नेपाली मिडियाले उत्पादन गरेका समाचारहरूले अन्तर्राष्ट्रियस्तरमा स्थान पाउँदा नेपाली पत्रकारिताको समेत दरिलो बजार विस्तार हुने उनले बताए । प्रवासमा बसोबास गरिरहेका नेपालीमुलका पाठकहरू यो सहकार्यबाट लाभान्वित हुने विश्वास लिइएको छ।"
"रासायनिक मलको सकस : गोदामभरी मल, भौतारिदै किसान","परासी : नवलपरासीका किसान युरिया मलका लागि भौतारि रहँदा कृषि सामग्री कम्पनी परासीको गोदामभित्र भने मल थन्किएर बसेको छ । प्रमुख रुपमा गहुँ र उखु खेतीका लागि किसानलाई युरिया मलको खाँचो छ । गोदाममा मल थन्काएर राखिए पनि किसानहरूले असारअघि युरिया मल पाउने छाँट छैन । कृषि सामग्री कम्पनीको गोदाममा ६ हजार ६३७ बोरा (३३१ दशमलब ८५० टन) युरिया मल स्टक रहेको छ । तर, कोटा नआएको भन्दै कृषि सामग्री कम्पनीले मल नदिँदा किसानले भारतबाट गुणस्तरहीन मल ल्याएर खेतीमा राख्नुपर्ने बाध्यता छ । लुम्बिनी प्रदेश मन्त्रालयमार्फत कृषि सामग्री कम्पनी भैरहवा प्रदेश कार्यालयले जिल्लाका लागि कोटा निर्धारण गरेर नपठाउँदा मल वितरण गर्न नसकिएको कृषि सामग्री कम्पनी परासीका प्रमुख कृषि सामग्री कम्पनी परासीका प्रमुख नरहरि पोखरेलले बताए । कम्पनीमा गतवर्षको मौज्जादसहित चालु वर्षमा कूल २ हजार ९८४ दशमलब १ सय टन युरिया मल रहेको थियो । जसमा अहिलेसम्म २ हजार ५४२ दशमलब ३ सय टन युरिया मल वितरण गरिएको छ । अहिले गोदाममा कूल ४४१ दशमलब ८ सय टन युरिया मल मौज्जाद छ । जसमा कोटाअन्तरगत १०९ दशमलब ९५० टन जान बाँकी छ । त्यसबाहेक ६ हजार ६३७ बोरा मल स्टक रहेपनि प्रदेश कार्यालयले वितरणका लागि कोटा निर्धारण गर्दा किसानलाई दिन सकिएको छैन ,' कार्यालय प्रमुख पोखरेलले भने । गोदाममा रहेको उक्त मल वितरण गर्न सके जिल्लाका किसानहरूको आवश्यकता धेरै हदसम्म पुरा हुने उनले बताए । स्टक रहेको उक्त मल प्रदेश गोदाममा राख्ने ठाउँ नभएकाले परासी पठाइएको कृषि सामग्री कम्पनीले जनाएको छ । प्रदेशले ठाउँ नभएर राख्न पठाएको हो । उसले नभनि दिन मिल्दैन,'पोखरेलले भने । कृषि सामग्री कम्पनी प्रदेश कार्यालय भैरहवाकी निमित्त प्रमुख सुमन पन्थीले परासीमा रहेको युरिया मल वितरणका लागि कार्यालयले पत्रचार गर्न नसक्ने बताइन् । सुदूरपश्चिमका लागि आएको मलको कोटा काटेर लुम्बिनीमा वितरण गरिएकाले उक्त मल वितरण गर्न नसकिने उनको भनाइ छ । लुम्बिनीमा बढी चाहिने भएकाले सुदूरपश्चिमको कोटा काटेर यहाँ वितरण गरिएको हो । सुदूरपश्चिमले कोटाअनुसार माग गरे पठाउनुपर्छ । त्यसैले स्टकमा रहेको मल वितरणका लागि पत्रचार गर्न सक्दैनौं ,'पन्थीले भनिन् । पत्रचार गर्न नसकेपनि पछि आउने मलमा मिलान हुनेगरी परासीका कार्यालय प्रमुखले वितरण गर्न सक्ने पन्थीको भनाइ छ । तर, कृषि सामग्री कम्पनीका प्रमुख पोखरेलले भने प्रदेशको पत्राचार बिना वितरण गर्न नसकिने बताउँछन् । प्रदेश कार्यालय भैरहवामा १ लाख २० हजार बोरा ( ६ हजार टन ) युरिया मल गोदाममा रहेको कृषि सामग्री कम्पनी भैरहवाकी प्रमुख पन्थीले जानकारी दिइन् । परासीसहित प्रदेश गोदाममा रहेको युरिया मल अहिलेको समस्या समाधान गर्न भन्दा पनि असारमा हाहाकार हुन सक्ने अभावलाई पूर्ति गर्नका लागि राखिएको बताइएको छ । सरकारले मगाउने नयाँ युरिया मल नआएसम्म स्टकमा रहेको मल असार अघि दिन नमिल्ने पन्थीको भनाइ छ । युरिया मल अझै २३ महिनासम्म आउने छाँट नदेखिएको कृषि सामग्री कम्पनी भैरहवाले जनाएको छ । यसैबीच चालु वर्षको अहिलेसम्म कृषि सामग्री कम्पनी परासीले ८७२ दशमलब ३५० टन डिएपी मल वितरण भएको जनाएको छ । कम्पनीमा रहेको ८१४ दशमलब ४ सय टनमध्ये हाल गोदाममा ८ टन डिएपी मल स्टक रहेको कृषि सामग्री कम्पनी परासीका प्रमुख पोखरेलले जानकारी दिए । जिल्लामा ७९ सहकारीमार्फत कृषि सामग्री कम्पनीले मल वितरण गर्दै आएको छ ।"
सञ्चालनमा आयो तनहुँको मार्कीचोक सबस्टेसन,"काठमाडौं : तनहुँको मार्कीचोकमा निर्माण भएको १३२३३ केभी सबस्टेसन सञ्चालनमा आएको छ । नेपाल विद्युत प्राधिकरणले सबस्टेसनको निर्माण सम्पन्न गरी सञ्चालन (चार्ज)मा ल्याएको हो । सबस्टेसन सञ् चालनमा आएसँगै मध्यमस्र्याङदीडुम्रेदमौली१३२ केभी प्रसारण लाइन आयोजनाको निर्माण पनि सकिएको छ । मध्यमस्र्याङदी दमौली मस्र्याङदी १३२ केभी डबल सर्किट प्रसारण लाइन यस अघि नै सञ्चालनमा आइसकेको छ । मार्कीचोक सबस्टेसन सञ्चालनमा आएसँगै गोरखामा रहेको भोल्टेज ड्रप,पटकपटक लाइन ट्रिप हुने,भोल्टेज नहुनेलगायतका समस्यामा कमी आउने प्राधिकरणका कार्यकारी निर्देशक कुलमान घिसिङले बताए । दमौलीडुम्रे आँबुखैरेनी हुँदै ३३ केभी लाइनबाट गोरखामा विद्युत् आपूर्ति भइरहेको थियो, लामो दुरीबाट विद्युत आपूर्ति हुँदा धेरै समस्या थियो, अब मार्कीचोक सबस्टेसनबाट आँबूखैरेनी हुँदै गोरखातर्फ विद्युत् जान्छ, जसबाट ३३ केभी लाइनको दुरी कम हुँदा प्रणालीको चुहावट चुहावट घट्ने, भोल्टेज ड्रप तथा ट्रिपिङमा सुधार आई विद्युत आपूर्ति भरपर्दो हुने छ, उनले भने । मार्कीचोक सबस्टेसनबाट १३२ केभी लाइनलाई मार्फत प्रवाह हुने विद्युतलाई निर्माणाधीन मस्र्याङदीमातातीर्थ २२० केभी प्रसारण लाइन आयोजनाको १३२२२० केभी सबस्टेसनमार्फत २२० केभीमा स्टेप अप गरी काठमाडौंमा विद्युत ल्याउन पनि सकिने उनले बताए। मस्र्याङदीमातातीर्थ २२० केभी प्रसारण लाइन आयोजनाले अहिले मार्कीचोकमै १३२२२० केभीको सबस्टेसन निर्माण गरिरहेको छ । मध्यमस्र्याङदीडुम्रेदमौली१३२ केभी प्रसारण लाइन आयोजनाका प्रमुख शुभारम्व विक्रम शाहका अनुसार,अब मध्यमस्र्याङदी र दमौलीबाट आउने १३२ केभी प्रसारण लाइनलाई मार्कीचोक सबस्टेसनमा प्रवेश गराई (लुप इन) १३२ केभी डबल सर्किट प्रसारण लाइनमार्फत तल्लो मस्र्याङदीतर्फ पनि निकाल्न (लुप आउट) गर्न सकिनेछ । आयोजनाले मार्कीचोकमा सबस्टेसन निर्माण गर्ने,मध्यमस्र्याङदी तथा दमौली सबस्टसनमा क्रमशः १ र २ वटा बे र तल्लो मस्र्याङदीमा जिआइएस बे विस्तार गर्न चिनियाँ कम्पनी पिङगाओ ग्रुप (   ) सँग आर्थिक वर्ष २०६९७० मा ठेक्का सम्झौता गरेको थियो । नेपाल सरकार तथा प्राधिकरणको लगानी र एसियाली विकास बैकको सहुलियतपूर्ण ऋण रहेको आयोजनाको अनुमानित लागत ६० करोड रुपैयाँ थियो । अनुमानित लागतभित्रै निर्माण सम्पन्न भएको प्रमुख शाहले बताए । प्राधिकरणले विद्युतको पहुँच बढाउन गुणस्तरीय तथा विश्वसनीय विद्युत् आपूर्तिका लागि मुलुकभर नै नयाँ सबस्टेसनको निर्माण र वितरण प्रणाली सुदृढीकरण तथा विस्तारलाई अभियानकै रुपमा चलाइरहेको छ । मुलुकबाट लोडसेडिङ अन्त्य गरेपछि विद्युत आपूर्तिलाई नियमित, भरपर्दो र गुणस्तरीय बनाउन चालु आर्थिक वर्षमा ३० वटा ग्रिड र २० वटा वितरण सबस्टेसनको निर्माण र स्तरोन्नती गरिसक्ने प्राधिकरणको योजना छ । चालु आर्थिक वर्षभित्रै ६ सय सर्किट किलोमिटर प्रसारण र ८ हजार सर्किट किलोमिटर वितरण लाइन निर्माण सम्पन्न हुनेछन् । सरकारले सञ्चालनमा रहेका र आगामी दिनमा खुल्ने औद्योगिक क्षेत्र तथा करिडोरका लागि नियमित विद्युत आपूर्तिका लागि उच्च क्षमताका प्रसारण लाइन बनाउने नीति लिएको छ । यसका लागि प्राधिकरणले सबस्टेसनको क्षमता स्तरोन्नति तथा सुदृढीकरण गर्ने, नयाँ प्रसारण लाइन तथा सबस्टेसन बनाउने लगायतका काम गरिरहेको छ ।"
नयाँ वर्ष कुन देशमा कसरी मनाइन्छ ?,सन् २०२४ बिदा भएर २०२५ सुरु भएको छ। नयाँ वर्ष विश्वका अधिकांश देशहरुमा रमाइलो गरी मनाएको देखिन्छ। नेपालमा पनि वैशाखको नयाँ वर्षजस्तै अंग्रेजी नयाँ वर्षलाई पनि रमाइलो गरी मनाउने चलन बढ्दो छ। हरेक देशमा नयँ वर्षलाई स्वागत गर्ने आफ्नै संस्कृति र तरिका हुन्छ। नयाँ वर्ष मनाउने परम्परा कहिलेदेखि चलनमा आयो भन्ने विषय तथ्य जानकारी नभए पनि पृथ्वीमा जतिबेलादेखि समयको गणना वर्षमानको आधारमा सुरु भयो त्यती बेलादेखि नै नयाँ वर्ष मनाउने परम्परा सुरु भएको इतिहासमा उल्लेख छ। आजभन्दा हजारौं वर्ष अगाडि युनानीहरुले नै नयाँ वर्ष मनाउने चलन सुरु गरेका थिए। नयाँ वर्ष मनाउने चलन देश र संस्कृति अनुसार फरकफरक छ। नेपालभित्र पनि विभिन्न भूभागमा विभिन्न तरिकाले नयाँ वर्ष मनाइन्छ। अरु देशमा नयाँ वर्ष मनाउने चलन कस्तो रहेछ ? कतिपय ठाउँमा नयाँ वर्ष मनाउने शैली र परम्परा निकै रोचक रहेको पाइन्छ। केही देशको प्रचलन छोटकरीमा यहाँ चर्चा गरिएको छ। त्यहाँका प्रचलनबाट पनि हामीले केही सिक्न सकिन्छ। जापान जापानमा नयाँ वर्ष मनाउने तरिका भने अनौठो छ। जापानमा नयाँ वर्ष मनाउनेलाई सोगात्सु भनिन्छ भने नयाँ वर्षको दिनलाई गानटन भनिन्छ। यो दिन जापानीको खास खाना ओसेची रोरी खान्छन्। डिसेम्बर २९ देखि ३ जनवरीसम्म नयाँ वर्षको खुशीयाली मनाउने गरिन्छ। यसलाई याकुरी भनिन्छ। जापानमा रातको १२ बजे १ सय १८ पटक मन्दिरको घण्टी बजाउने चलन पनि छ। चीन चीनमा भने एक महिना अगाडिदेखि नै नयाँ वर्षको तयारी गरिन्छ। नयाँ वर्षको दिन चीनमा सबै जनता सार्वजनिक बिदामा रमाउँछन्। चीनका मानिस रातो रङलाई शुभ र राम्रो मान्छन्। यसै कारण उनीहरु झ्याल ढोका र पुरै घरमा रातो रङ लगाउने गर्छन्। रातो रङको प्रयोग गरेर सम्पूर्ण तयारीसँगै पटाका पड्काएर नयाँ वर्षलाई स्वागत गरिन्छ। पटाका पड्काउनेलाई नयाँ वर्षको आगमनसँगै जीवनमा सकारात्मक परिवर्तन आउने जन विश्वास रहेको छ। स्पेन स्पेनमा पनि नयाँ वर्ष मनाउने तरिका अलि फरक छ। यहाँका मानिसमध्य रातको १२ बजे अंगुर खाएर नयाँ वर्षको सुरु गर्छन्। स्पेनमा अंगुर धेरै पाउने कारण पनि यो फल खाएर सुख र समृद्धिको कामना गर्ने चलन छ। रुस रुसका मानिस नयाँ वर्षलाई एस नोभिम गोडोम को नामले स्वागत गर्छन्। नयाँ वर्षको दिन मनले चाहेको पुरा हुने कामना राख्दै कागजमा आफ्नो इच्छा लेखेर नयाँ वर्ष मनाउने गर्छन्। आफ्नो इच्छा लेखिएको सो कागजमा एक गिलासमा मदिरा राखेर जलाइन्छ। त्यो खरानी १२ बज्नु अगाडि नै स्याम्पियनमा हालेर पिउँदा शुभ हुने जनविश्वास छ। स्वीट्जरल्याण्ड यस देशमा नयाँ वर्र्ष मनाउने शैली अचम्मको छ। जमिनमा आइसक्रिम खनाएर यहाँका मानिस नयाँ वर्षको आरम्भ गर्छन्। यसो गर्दा भाग्य चम्किने र जीवनमा सफलता पाइने जनविश्वास राख्छन्। थाइल्यान्ड थाइल्यान्डमा एक अर्कालाई पानी छर्केर नयाँ वर्ष मनाउने चलन छ। नयाँ वर्षको दिन थुपै्र मानिस बाल्टीभरी पानी बोकेर बाटोमा हिँडिरहेको देख्न पाइन्छ। ब्राजिल ब्राजिलमा नयाँ वर्षमा गेडागुडी खाने चलन छ। गेडागुडीलाई पैसाको प्रतिनिधित्व गर्ने र यो खाँदा वर्षभरी शुभ हुने जन विश्वास छ। रोमानिया नयाँ वर्षमा रोमानियामा मानिस भालुको जस्तो लुगा लगाएर नाच्ने गर्छन्। भालुको लुगा लगाएर नाच्दा दानबी शक्ति भाग्ने त्यहाँका मानिसहरुको विश्वास छ। दक्षिण अफ्रिका दक्षिण अफ्रिकाको जोहानसबर्गमा नयाँ वर्षमा मानिसले आफ्नो घरको झ्यालबाट अनावश्यक फर्निचर फाल्ने चलन छ। नयाँ वर्षमा केही अनावश्यक सामान आफ्नो घरमा नहोस् भन्ने त्यँहाको मानिसको चाहना हुन्छ। स्कटल्यान्ड स्कटल्यान्डमा मध्यरातमा सबैभन्दा पहिले को आफ्नो साथीको घरमा पुग्ने भन्ने प्रतिस्पर्धा हुन्छ। सबै जना आफू नै पहिले साथीको घरमा पुग्न पाउ भन्ने साचेर अगाडि बढ्छन्।
भीमफेदीको तारे भीरमा फसेका ४ जनाको उद्धार,"हेटौंडा : मकवानपुरका भीमफेदी गाउँपालिका ८ स्थित लटरम्मेश्वर महादेव मन्दिरमा घुम्न जाने क्रममा भीरमा फसेका चार जनाको नेपाली सेना र प्रहरीको टोलीले सकुशल उद्धार गरेका छन् । मन्दिरमा जाने क्रममा तारे भीरमा ४ जना फसेका स्थानीयले प्रहरीलाई जानकारी गराएका थिए । त्यसलगतै इलाका प्रहरी कार्यालय ठिंगन र महादेवटारस्थित नेपाल सेनाको वेश क्याप्पबाट गएको सात जनाको प्रहरी टोलीले मङ्गलबार साँझ उनीहरूको सकुशल उद्धार गरेको बागमती प्रदेश प्रहरी कार्यालय हेटौंडाले जनाएको छ । प्रदेश प्रहरीका अनुसार तारे भीरमा फसेका मध्ये काठमाडौं महानगरपालिका २ की ३६ वर्षीया मधुलिका सिंह ठकुरी, २४ वर्षीय पुकार सिलवाल, ३५ वर्षीया निर्जला शाक्य र ३४ वर्षीया सिर्जना महर्जनलाई सकुशल उद्धार गरिएको जनाएको छ।"
कर्णालीमा मनाइयो छोरा तिहार,"डोल्पा : भाइ तिहार सकिएको दुई महिनापछि आज कर्णालीबासीले छोरा तिहार मनाएका छन्। नेपालमै अन्त नमनाइने छोरा तिहार प्रत्येक वर्ष पौष शुक्ल द्वितीयाका दिन कर्णाली प्रदेशको जुम्ला, डोल्पा लगायतका जिल्लामा धुमधामका साथ मनाइने गरेको छ। आजको दिनमा बिहानै आमा र छोरा दुबैले नुहाइ धुवाइ गरेर छोराहरूले आमाको हातबाट टीका थाप्ने प्रचलन रहेको छ। भाइ टीका जस्तै छोरा तिहारमा पनि आमाले छोरालाई निधारमा अक्षता गलामा फूलको माला र सगुनको रूपमा घरमै बनाइएको सेलरोटी, फिनीरोटी, चिनिरोटी जस्ता परिकारहरू सहित छोरालाई टीका लगाउने प्रचलन छ। टीका लगाइसकेपछि छोरालाई सुख, शान्ति दीर्घायु र प्रगतिको कामना गर्दै आशीर्वाद दिने गरिन्छ। छोराले पनि आमाले टीका लगाएर आशीर्वाद दिएपछि दक्षिणाको रूपमा आफू सक्दो पैसा, धोती चोली लगायतका कोशेली दिएर गोडामा ढोग्ने गरिन्छ। आमाको हातबाट टीका थाप्नका लागि जिल्ला बाहिर पुगेका छोराहरू पनि आजको दिन घर पुग्ने गर्दछन्। कुनै काम विशेषले घर पुग्न नसक्ने छोराहरूले फोन लगायतका विभिन्न माध्यामबाट आशीर्वाद लिने र आमाले पनि छोराका लागि बनाएको कोशेली छुट्यायर राखिदिने गरिन्छ। छोरा तिहारमा आमाको हातबाट टीका थापिसकेपछि सम्पूर्ण पुरुषहरू जम्मा भइ प्रत्येक घरघर तथा गाउँ बस्तीहरूमा पुगेर भाइ टीकामा देउसी भने जस्तै भैलो खेल्ने प्रचलन छ। यसरी भैलो खेलेर उठेको रकमबाट धारा, पधेँरा, बाटो लगायतका सार्वजनिक सम्पदा मर्मत सम्भार गरिन्छ भने बचेको रकमबाट(पाठीभात)वनभोज जाने गरिन्छ। आजको दिनमा महिलाहरू पनि सार्वजानिक स्थलहरूमा भेला भएर चुट्किला देउडा खेलेर रमाइलो गर्ने र एक अर्काको पिर व्यथा साटासाट गर्ने गर्दछन्। डोल्पा लगायत कर्णालीका अन्य जिल्लाहरूमा मात्र मनाइने छोरा तिहार नेपालमा कतै पनि नमनाइने त्रिपुरासुन्दरी नगरपालिका १ का स्थानीय समाजसेवी टंकप्रसाद उपाध्यायले बताए। पन्ध्रौं शताब्दीदेखि मनाउँदै आएको यो तिहारको रौनक पहिलाको जस्तो नभएको उनको भनाइ छ। 'पहिला पहिला धेरैजसो मान्छेहरू गाउँघरमै हुन्थे र रौनक पनि त्यतिकै हुन्थ्यो। अहिले धेरै मानिस सहर बजारमा छन्। कतिपय रोजगारको सिलसिलामा जिल्ला बाहिर छन्। त्यही भएर पनि पहिलाजस्तै रौनक छैन', उपाध्यायले भने। आफ्नै इतिहास बोकेका यस्ता चाडपर्वहरू बुढापाखाले मनाउने गरे पनि अहिलेका पुस्तालाई चासो नहुँदा लोप हुन थालेको उनको भनाइ छ। भाइ तिहारमा खेलिनेलाई देउँसी र छोरा तिहारमा खेलिनेलाई भैलो भनिन्छ भने र आज खेलिने भैली देउसी भन्दा फरक ढङ्गबाट र फरक लयमा खेलिने गर्दछ। भैलो खेलेर मागेको चामल, धान, पैसा सबै भैलो खेल्न गएकाहरू सबै जना मिलेर पाठी भात (स्थानीय भाषामा) वन भोज खाने प्रचलन रहेको समेत उनले बताए। छोरा तिहारमा आमा नहुनेहरूले भने स्थानीय मठ मन्दिरहरूमा गएर पुजारीको हातबाट टीका अक्षता लगाएर छोरा तिहार मनाउने गर्दछन्। छोरो तिहारमा खेलिने भैलोको केही अंश यस प्रकारको छ। आउँशीया बार,भैलो दरमुद बार,भैलो दरमुद्यया खोली भैलो बाँस झोली,भैलो बाँस भित्र,भैलो आर्या न तार्या,भैलो पिपलु पाती,भैलो रायकी छाती,भैलो बाखरी खानु,भैलो त्यो बाखरी कसो सुवाला,भैलो कसो सुवाला,भैलो भैलो दिने घरीनाको एककान सुन छ,भैलो एक कान मोती,भैलो सुर्यकी ज्वती,भैलो भेडो दिन्नन् डोर्याइए ल्याउला भैलो, घोडो दिन्नन् चढी ल्याउला, त्यहीँ पर जाँउला पिरती लगाँउला भैलो पिरतीका बार,भैलो आकाश जरा,भैलौ, पात्तला शिला,भैलो"
ग्लोबल आईएमई बैंकको १८ वर्षे सफल यात्रा,"काठमाडौं : विसं २०६३ मा १८औं वाणिज्य बैंकको रूपमा स्थापित ग्लोबल आईएमई बैंक यतिबेला १८औं वार्षिकोत्सव मनाउन लागेको छ। व्यावसायिक रूपमा सञ्चालनमा आएको यो बैंक १८औं वसन्त पार गरेर बिहीबार (पुस १८ गते) १९औं वर्षमा प्रवेश गर्दै छ। १ अर्ब ५० करोड चुक्ता पुँजीसहित स्थापना भएको यो बैंकको हाल ३६ अर्ब १२ करोड ८८ लाख रुपैयाँ चुक्ता पुँजी पुर्याएको छ। यसबीच २१ वटा बैंक तथा वित्तीय संस्थासँग गाभिएर बनेको अहिले सबैभन्दा ठूलो बैंक बनेको हो। यो बैंकको मर्जरको इतिहास २०६८ माघ २० देखि सुरु भएको थियो। ग्लोबलले आईएमईलाई गाभिएर सफल भएको नेपाली बैंक तथा वित्तीय कम्पनीको उदाहरणका रूपमा हेर्ने गरिन्छ। बैंकले आकार मात्रै बढाएको छैन वित्तीय क्षेत्रमै फरक पहिचान स्थापित गर्न सफल भएको छ। स्थापनाको छोटो समयमै ठूलो फड्को मारेको यो बैंक अहिले उत्कृष्ट बैंककै पंक्तिमा देखिन्छ। देशमा रेमिट्यान्स भित्र्याउने अग्रणी बैंकको रूपमा नेपाल राष्ट्र बैंकबाट समेत प्रशंसापत्र पाइसकेको छ। केन्द्रीय बैंकबाट आर्थिक वर्ष २०७९०८० मा सबैभन्दा धेरै २११ प्रतिशत विप्रेषण (रेमिट्यान्स) भिœयाउने बैंकको रूपमा यस बैंक सम्मानित भएको थियो। विप्रेषण आप्रवाहले मुलुकको समष्टिगत आर्थिक स्थायित्व, सामाजिक आर्थिक सुधारलगायत बाह्य क्षेत्र सन्तुलनसमेतमा पुर्याएको योगदानका लागि उक्त प्रशंसापत्र प्रदान गरिएको थियो। यसबाहेक बैंकले विभिन्न राष्ट्रिय तथा अन्तर्राष्ट्रिय संस्थाहरूबाट फरकफरक विधामा सम्मानित भएको छ। बैंकले बैंक अफ द इयर २०१४, बेस्ट इन्टरनेट बैंक २०१६, सन् २०२२ मा इरोमनी अवार्ड, द वेस्ट बैंक इन् नेपाल २०२४, बेस्ट इम्प्लोयर, ग्लोबल फाइनान्स, बेस्ट बैंक अवार्ड २०२४ जस्ता प्रतिष्ठित अवार्डहरू पछि सम्मानित भएको छ। यस्तै राष्ट्रिय कर दिवस २०८० को अवसरमा बैंक तथा वित्तीय संस्थातर्फ सबैभन्दा बढी आय कर दाखिला गर्ने बैंकको रूपमा नेपाल सरकार, आन्तरिक राजस्व विभागले बैंकलाई सम्मानित गरेको छ। समीक्षा वर्षमा बैंकले नेपाल सरकारलाई संस्थागत आयकर र स्रोतमा कर कट्टी गरी ६ अर्ब रुपैयाँभन्दा बढीको योगदान गरेको छ। व्यावसायिक सेवा सञ्जालको विस्तारले छरिएर रहेको पुँजी संकलन गरी अर्थतन्त्रको मेरुदण्डको रूपमा रहेको औद्योगिक क्षेत्रको विकासमा महत्त्वपूर्ण योगदान गरेको बैंकको दाबी छ। बैंकका अनुसार यसको अतिरिक्त नियमित र सेवा सम्झौतामार्फत ३ हजार ८ सय जनाभन्दा बढी नेपाली नागरिकलाई प्रत्यक्ष रोजगारीको अवसर प्रदान गरेको छ। बैंकको हाल मुलुकको सातवटै प्रदेशमा गरी ३ सय ५४ शाखा ६८ एक्सटेन्सन काउन्टर तथा राजस्व संकलन काउन्टर, २ सय ३७ शाखारहित बैंकिङ सेवा, ३ सय ८४ एटीएम, विदेशस्थित भारतको नयाँदिल्ली, संयुक्त अधिराज्य र अस्टेलियामा समेत गरी तीन स्थानमा प्रतिनिधि कार्यालयसमेत सञ्चालनमा रहेको छ। बैंकले समग्रमा (शाखा, एटीएम, एक्सटेन्सन काउन्टर, सेवा केन्द्र, विदेशस्थित प्रतिनिधि कार्यालयसमेत) करिब १ हजार १ सय सेवा केन्द्रमार्फत ५० लाखभन्दा बढी सेवाग्राहीहरूलाई सेवा प्रदान गर्दै आएको छ। बैंकको वित्तीय अवस्था बैंकको वार्षिक वित्तीय प्रतिवेदनअनुसार २०८० असार मसान्तको तुलनामा २०८१ असार मसान्तमा बैंकको पुँजी, निक्षेप, लगानीमा सन्तोषजनक वृद्धि भएको छ। तर कर्जा प्रवाहमा उल्लेख्य वृद्धि गर्न नसकेको बैंकले स्विकारेको छ। यससँगै, आर्थिक वर्ष २०७८०७९ सम्म हिताधिकारीलाई वितरित लाभांश रकमलाई कर प्रयोजनको लागि आयमा समावेश गरी कर दाखिल गर्नुपर्ने सर्वोच्च अदालतले नै फैसला गरेको थियो। यसकारण बैंकले सो अवधिमा पुँजीगत जगेडा रकम र सेयर प्रिमियमको रकम समेतमा एकमुष्ठ १ अर्ब ३२ करोड ३९ लाख ६१ हजार रुपैयाँ थप रकम करको रूपमा सरकारलाई बुझाउन परेकोले बैंकको जगेडा तथा कोषको रकममा प्रभाव पर्न गएको बताइएको छ। सञ्चालन नतिजा आर्थिक वर्ष २०८०८१ मा बैंकले सञ्चालन मुनाफा ८ अर्ब ८६ करोड ७३ लाख र करपछिको मुनाफा ६ अर्ब १३ करोड ७४ लाख रुपैयाँ हासिल गर्न सफल भएको छ। गत आवमा बैंकको खुद ब्याज आम्दानी गत वर्षभन्दा २५ करोड रुपैयाँले कमी भएको छ। तर बैंकले सेवा शुल्क तथा सञ्चालन आम्दानीमा भने १ अर्ब १२ करोड ७७ लाख रुपैयाँले वृद्धि भएको छ। त्यस्तै, सञ्चालन खर्चतर्फ पनि १ अर्ब ८ करोड ४६ करोड रुपैयाँले वृद्धि भएको छ। गत आव बैंकको खुद मुनाफामा ५५ करोड ६९ लाख रुपैयाँले कमी आएको छ। कर्जाको न्यून माग, अधिक तरलता र अपेक्षाअनुसारको कर्जा तथा ब्याजको असुली नभएका कारणले खुद मुनाफामा संकुचन आएको बैंकले जनाएको छ। गत आर्थिक वर्षमा बैंकको कुल कर्जा ४३८ प्रतिशत तथा निक्षेपमा १४९२ प्रतिशतले बढोत्तरी भयो। निक्षेपका दरहरूमा उल्लेखनीय रूपमा कमी आए पनि निक्षेपको आकार बढ्दा र कर्जाको न्यून बढोत्तरीले खुद ब्याज आम्दानीमा प्रत्यक्ष असर पुर्याएको छ। यसको अतिरिक्त गत वर्ष जस्तै यस आर्थिक वर्षमा पनि कर्जा असुलीमा केही समस्या देखिएकोले थप कर्जा नोक्सानीको व्यवस्था गर्नु परेको कारण सञ्चालन मुनाफामा कमी आएको छ। सञ्चालन आम्दानीको बढोत्तरी तथा सञ्चालन खर्चमा गरिएको नियन्त्रणले मुनाफालाई सन्तुलनमा राख्न टेवा पुर्याएको बैंकले जनाएको छ। चालु आवको प्रथम त्रैमासमा निक्षेप, कर्जामा वृद्धि बैंकका अनुसार चालु आर्थिक वर्षको प्रथम त्रैमाससम्ममा निक्षेपमा २४ अर्ब ५१ करोडले वृद्धि भई ५ खर्ब २९ अर्ब ३८ करोड रुपैयाँ पुगेकोे छ। यस्तै, कर्जा लगानी २७ अर्ब ८६ करोडले बढेर कुल ४ खर्ब १८ अर्ब ६३ करोड रुपैयाँ पुगेकोे छ। प्रथम त्रैमाससम्ममा बंैकले १ अर्ब ५१ करोड रुपैयाँभन्दा बढी खुद मुनाफा आर्जन गर्न सफल भएको वित्तीय प्रतिवेदनमा उल्लेख छ। यस अवधिमा बैंकको निष्क्रिय कर्जा भने बढेर ४६७ प्रतिशत पुगेको छ। यसैले अब बैंकले कर्जा असुलीलाई प्रभावकारी रूपमा कार्यान्वयन गर्नुपर्ने र आगामी दिनमा कर्जाको गुणस्तरमा विशेष ध्यान दिँदै अगाडि बढ्नु पर्ने महसुस गरेको छ। लाभांश बाँडफाँट गर्न सिफारिस ५५ प्रतिशत आर्थिक वर्ष २०८०८१ समग्र बैंकिङ तथा वित्तीय क्षेत्रका लागि उत्साहप्रद रहन सकेन। पछिल्लो अवधिमा मुलुकको अर्थतन्त्रमा केही सुधारका संकेत देखिएता पनि आर्थिक गतिविधि र कर्जाको माग सोचे अनुरूप बढ्न नसकेकाले त्यसको असर प्रत्यक्ष रूपमा पर्नु स्वाभाविक हो। बैंकका अनुसार विभिन्न व्यवसायमा परेको प्रतिकूल असरका कारण कर्जा असुलीमा केही शिथिलता आई कर्जा नोक्सानीबापतको रकमसमेत बढेको, सेयर प्रिमियम तथा मर्जर वा प्राप्तिमा सेयर आदान प्रदानको भिन्नता रकमलाई आयको रूपमा गणना गरी यसै अवधिमा एकैपटक ठूलो रकम करको रूपमा सरकारलाई बुझाउनु परेकोले वितरण योग्य मुनाफामा प्रत्यक्ष असर परी वार्षिक साधारणसभामा व्यक्त गरे अनुरूप अपेक्षाकृत प्रतिफल वितरण गर्न नसकेको हो। सोको बाबजुत पनि बैंकले आर्थिक वर्ष २०८००८१ को वितरणयोग्य मुनाफा तथा पुँजी समायोजन कोषसमेतबाट सेयरधनीहरूलाई बैंकको चुक्ता पुँजी ३६ अर्ब १२ करोड ८७ लाख ७० हजारको ५५ प्रतिशत अर्थात् १ अर्ब ९८ करोड ७० लाख ८२ हजार रुपैयाँ बराबरको लाभांश बोनस सेयरको रूपमा वितरण गर्न प्रस्ताव गरेको छ। डेढ दर्जन भावी कार्यक्रम बैंकले केन्द्रीय स्तरमा सुरु गरेको क्रेडिट मोनिटरिङ युनिटलाई थप प्रभावकारी बनाउँदै लग्ने भएको छ। बैंकको व्यवसाय वृद्धि गर्ने र जोखिम व्यवस्थापनका साथै विगतमा झैं आगामी दिनमा सेयरधनीलाई उच्च प्रतिफल तथा सुरक्षित लगानीको अनुभूति गराउन बैंक क्रियाशील रहने बताएको छ। आगामी दिनमा ग्राहकहरूलाई उत्कृष्ट, विश्वासिलो, भरपर्दो सेवा प्रदान गर्ने, सेयरधनीहरूलाई उचित प्रतिफल दिने, राष्ट्रिय तथा अन्तर्राष्ट्रिय क्षेत्रमा बैंकको साखमा अभिवृद्धि हुने र अग्रणी बैंकको रूपमा स्थापित गर्ने गरी भावी कार्यक्रमहरू सञ्चालन गरिनेछ। बैंकले ग्राहकमैत्री अत्याधुनिक डिजिटल नवप्रवर्द्धन सेवा प्रवाहलाई प्राथमिकतामा राख्दै आएको छ र भविष्यमा समेत थप आयामहरू समेटी ग्राहकलाई प्रभावकारी सेवा पुर्याउने लक्ष्य लिएका छौं। भरपर्दो र विश्वासिलो डिजिटलमा आधारित सर्वसुलभ बैंकिङले सेवाग्राही र सेवा प्रदायक दुवैको समय र पैसा बचत हुनुको साथै बैंकको मानव संसाधनको लागतसमेत घट्न जाने विश्वास रहेको छ। सामाजिक उत्तरदायित्व बैंकले सामाजिक उत्तरदायित्व (सीएसआर) अन्तर्गत थुप्रै सहयोग गर्दै आएको छ। बैंकको तर्फबाट प्रधानमन्त्री दैवीप्रकोप उद्धार कोषमा ४ करोड ५० लाख रुपैयाँ प्रदान गरेको छ। त्यसैगरी बैंकले आर्थिक वर्ष २०८००८१ मा निःशुल्क नारी स्वास्थ्य शिविर, शिक्षा, स्वास्थ्य, खेलकुद, महामारी नियन्त्रण, वातावरण संरक्षणलगायतको शीर्षकहरूमा समेत कुल ७ करोड १९ लाख रुपैयाँको योगदान गरेको छ।"
सुनको मूल्य प्रतितोला १४ सयले बढ्यो,काठमाडौं : आज नेपाली बजारमा सुनको मूल्य बढेको छ। मंगलबारको कारोबार मूल्यको तुलनामा आज सुनको मूल्य तोलामा १४ सयले मूल्य वृद्धि भएको हो। हिजो सुन प्रतितोला एक लाख ४९ हजार छ सयमा कारोबार भएको थियो। आज प्रतितोला एक लाख ५१ हजारमा कारोबार भइरहेको सुनचाँदी व्यवसायी महासंघले जनाएको छ। त्यस्तै आज चाँदीको मूल्य भने यथावत नै रहेको छ। चाँदी मंगलबार प्रतितोला एक हजार सात सय ६५ मा कारोबार भएको थियो। आज पनि सोही मूल्यमा कारोबार भइरहेको छ। अन्तर्राष्ट्रिय बजारमा भएको मूल्यवृद्धि तथा आन्तरिक बजारको माग र आपूर्तिबमोजिम समायोजन गर्दा मङ्गलबारको भन्दा आजको मूल्य बढेको नेपाल सुनचाँदी व्यवसायी महासङ्घले जनाएको छ।
"क्रिकेटमा उत्साह, राजधानी बाहिर बन्दै भव्य रंगशाला","भैरहवाधनगढी चितवनबैतडी : छोटो अवधिमै मुलुकले क्रिकेटमा लोभलाग्दो छलाङ मारेको छ । एनपीएलको भव्य र सानदार आयोजनाले त विश्व क्रिकेटमै नयाँ इतिहास रचेको छ । तर, त्यसअनुरू रंगशाला र अरू भौतिक सुविधा नभएको भन्दै आलोचना पनि भइरहेको छ । राजधानीमा त्रिभुवन विश्वविद्यालय क्रिकेट रंगशालामा प्याराफिट, फ्डलाइट लगायतका संरचना निर्माणका लागि सरकारले टेन्डर आह्वान गरिसकेको छ । त्यति मात्र होइन, राजधानी बाहिर पनि भव्य क्रिकेट रंगशाला बनिरहेका छन । यी मैदान बनेपछि क्रिकेटको विकास ह्वात्तै हुने जानकारहरू बताउँछन् । निजी क्षेत्रको नमुना रंगशाला रुपन्देहीको तिलोत्तमा नगरपालिकामा निजी क्षेत्रको लगानीमा अन्तर्राष्ट्रिय स्तरको क्रिकेट मैदान निर्माण हुँदै छ । अष्ट्रेलियामा व्यवसाय गर्दै आएका विनोद कुँवरले एक्स्ट्राटेक ओभल प्रालिमार्फत ६० करोड रुपैयाँ लागतमा तिलोत्तमा नगरपालिका१७ पूर्वदरखसवामा एक्स्ट्राटेक ओभल क्रिकेट मैदान निर्माण गरेका हुन् । ६ बिघा क्षेत्रफलमा फैलिएको रंगशालामा खेलाडी ड्रेसिङ रुम, मिडिया बक्स, भीआईपी बक्स लगायत पूर्वाधार निर्माणका काम भइरहेका छन् । क्रिकेट खेलको विकासका लागि रंगशालाको निर्माण गरिएको हो र राष्ट्रिय स्तरको क्रिकेट खेलका लागि मैदान तयारी अवस्थामा छ, नेपाली क्रिकेट टिमका पूर्वकप्तान एवं रंगशालाका ब्राण्ड एम्बेसडर शक्ति गौचनले भने, अहिले पनि खेल खेलाउन सकिन्छ । र, अन्य पूर्वाधार निर्माणका काम पनि भइरहेका छन् । शिलान्यास भएको ६ महिनामा मैदान तयार भएको थियो । रंगशालामा विभिन्न चरणका काम गर्ने योजना छ । जसअनुसार अहिले पनि कामहरू भइरहेका छन् । उनका अनुसार १५२० हजार दर्शक क्षमता प्याराफिट बनाउन सकिने अवस्था रहेको र हाल २३ हजार दर्शक क्षमताको रंगशाला तयार भएको छ । रंगशालामा खेल संचालनका साथै आवासीय सुविधासहित एकेडेमी सञ्चालन गरेर क्रिकेट खेलाडी उत्पादन गर्ने लक्ष्य रहेको ब्रान्ड एम्बेसडर गौचनले बताए । एक्स्ट्राटेक ओभल क्रिकेट मैदानको निर्माणले क्रिकेट खेलाडीको उत्पादनका साथै राष्ट्रियअन्तर्राष्ट्रिय स्तरको प्रतियोगिता सञ्चालन गरेर यस क्षेत्रमा आर्थिक विकास र पर्यटनमा ठूलो टेवा पुग्ने विश्वास स्थानीय पर्यटन व्यवसायीहरूको छ । लगानीकर्ता विनोदका दाजु सूर्य कुवँरले मैदानसम्म पुग्ने सडक र विद्युत्लगायत आवश्यक भौतिक पूर्वाधार निर्माणको अपेक्षा सरकारसंग गरिएको बताए । मैदान तयार भइसकेको छ । अन्य पूर्वाधार बन्दैछन्, उनले भने, सरकारबाट आर्थिक अपेक्षा छैन । तर, रंगशाला जानेपुग्ने सडकलगायत पूर्वाधार सरकारले बनाईदिए सबैलाई सहज हुने थियो । निजी क्षेत्रले रंगशाला निर्माणको काम निकै अघि बढाएको छ । तर, सरकारी स्तरबाट भैरहवामै सिद्धार्थ क्रिकेट मैदान स्तरोन्नती गरी अन्तर्राष्ट्रिय स्तरको बनाउने काम भने करिब डेढ दशक बितिसक्दा समेत अधुरो छ । बहुवर्षीय ठेक्का नहुँदा, युवा तथा खेलकुद मन्त्रालय र राष्ट्रिय खेलकुद परिषद् (राखेप)ले पर्याप्त बजेट नछुट्ट्याउँदा सिद्धार्थ क्रिकेट मैदानलाई अन्तर्राष्ट्रिय स्तरको बनाउने योजना वर्षौं देखि अलपत्र परेको हो । करिब १६ प्रतिशत मात्रै काम भएको छ । बर्सेनि न्यून बजेट मात्रै पर्दा डीपीआरअनुसार अन्तर्राष्ट्रिय स्तरको मैदान यति नै समयमा बन्छ भन्ने एकिन छैन । क्रिकेट मैदान बनाउन करिब १२ करोड रुपैयाँ खर्च भइसकेको छ । ०६८ मा भैरहवा र मूलपानीमा अन्तर्राष्ट्रिय स्तरको मैदान बनाउन सुरु गरिएको थियो । तर, मूलपानी मैदानले गति लिँदा भैरहवाको मैदान स्तरोन्नतिकोे काम भने कछुवा गतिमा छ । मैदानमा ७ हजार दर्शक अट्ने गरी प्याराफिट बनाउने र अन्तर्राष्ट्रिय क्रिकेट खेलाउने उद्देश्यसहित राखेपले डीपीआर बनाएको छ । डीपीआर अनुसार त्यो बेला मैदान बनाउन कम्तिमा ३८ करोड रुपैयाँ लाग्ने जनाइएको थियो । तर, पछिल्ला वर्षहरूमा बजेट नै विनियोजन हुन छोडेको छ । जसले गर्दा पुरानै डीपीआर अनुसार काम गर्दा पनि अहिलेको अवस्थामा कम्तिमा ७० करोड बढी लागत लाग्ने रुपन्देही क्रिकेट संघका अध्यक्ष हरिबहादुर थापा बताउँछन् । अहिलेको जस्तै सुस्त गतिमा काम हुने हो भने अझै २५ वर्ष अन्तर्राष्ट्रिय स्तरको रंगशाला निर्माण नहुने खेल क्षेत्रका अगुवा बताउँछन् । हाल ३ करोड लागतमा हल, खेलाडी बक्स र शौचालयसहितको तीन तल्ले भीआईपी प्याराफिट निर्माण भएका छन । सुरुमा १ करोड १९ लाख रकम खर्च गरेर क्रिकेट संघको कार्यालय सहित एक तल्लाको प्याभेलियन भवन निर्माण गरिएको थियो । त्यसपछि मैदान सम्याउन तीन वर्ष लगाइयो । प्याभेलियन भवनसहित ८९ लाखमा मैदान सम्याउने काम, ४० लाखमा तारजाली, ९० लाखमा ढल व्यवस्थापन, १ करोडमा पिच, प्याभेलियन अगाडि टायल बिच्छ्याउने, गार्ड रुम, स्टोर रुम बनाइएको छ । तर, सरकारले बहुवर्षीय योजनामा नराखेर रंगशालालाई बजेट छुट्ट्याउनै छाडेको छ । समय समयमा ताँती लागेर मैदान अवलोकन गर्न आउने विभागीय मन्त्री, प्रदेशका मुख्यमन्त्री, मन्त्री र खेलकुद परिषद्का पदाधिकारीले भने पर्याप्त बजेट छुट्याउँछौं भनेर आश्वासन मात्रै दिने गरेका छन । तर, बजेट नछुट्ट्याउँदा रंगशाला निर्माण कछुवा गतिमा भइरहेको छ । फाप्लाको बन्यो डीपीआर सुदूरपश्चिको फाप्ला अन्तर्राष्ट्रिय क्रिकेट रंगशालाको डीपीआर तयार भएको छ । सरकारले ०७९ जेठमा फाप्ला क्रिकेट रंगशाला तथा खेलग्राम पूर्वाधार निर्माण विकास समिति आदेश२०७९ जारी गरेको थियो । त्यतिबेला नै फाप्ला अन्तर्राष्ट्रिय क्रिकेट मैदान एवं खेलग्राम पूर्वाधार निर्माण विकास समितिको अध्यक्षमा सुवास शाही र सदस्यमा कल्पना दियाकोटी मनोनीत भएका थिए । ९ सदस्यीय समितिमा अध्यक्ष र एकजना सदस्यबाहेक ७ जना पदेन सदस्य रहने व्यवस्था छ । रंगशालाको जग्गा जोडिएको धनगढी उपमहानगरपालिका र कृष्णपुर नगरपालिकाका नगर प्रमुख पदेन रहने व्यवस्था छ । यस्तै सुदूरपश्चिम प्रदेश सरकारको खेलकुद हेर्ने मन्त्रालयका सचिव, कैलालीका प्रमुख जिल्ला अधिकारी, सहरी विकास तथा भवन निर्माण विभाग, संघीय आयोजना कार्यान्वयन ईकाई कैलालीका प्रमुख र उद्योग वाणिज्य संघ कैलालीका अध्यक्ष पदेन सदस्य रहने व्यवस्था छ । रंगशाला पूर्वाधार निर्माण विकास समिति गठन भएपछि गत आर्थिक वर्ष ०८०८१ मा सरकारले रंगशालालाई प्राथमिकताको आयोजनाका रुपमा राखेर डीपीआर र ईआईए रिपोर्टका लागि १ करोड बजेट विनियोजन गर्यो । पूर्वाधार निर्माण विकास समितिले गरेको खरिद प्रकृयामा डीपीआर र ईआईएको ठेक्का ग्रेडमास श्रेष्ठ जेभीले ६० लाखमा पाएको थियो । ग्रेडमास श्रेष्ठ जेभीले २०८१ को असोजमै डीपीआरको रिपोर्ट बुझाइसकेको छ । पूर्वाधार निर्माण समितिले त्यसलाई पारित गरिसकेको छ । ईआईएका लागि सबै रिपोर्ट तयार भएर संघीय बन मन्त्रालयमा बुझाइएको छ । बनले ईआईए रिपोर्ट स्विकृत गर्ने वित्तिकै पूर्वाधार निर्माणको बाटो खुल्नेछ समितिका अध्यक्ष शाहीले भने । फाप्ला क्रिकेट मैदानलाई संघीय र प्रदेश सरकारले प्राथमिकतामा राखेका छन् । सुदूरपश्चिम प्रदेश सरकारले पछिल्लो ४ वर्षदेखि बजेट छुट्ट्याउँदै आएको छ । तर प्रदेश र संघीय सरकारले विनियोजन गरेका बजेट फ्रिज हुँदै आएका थिए । आयोजना पूरा गर्न बजेट अभाव हुँदैन भन्ने विश्वास शाहीलाई छ । सुरुवाती बजेट थोरै भए पनि बहुवर्षीय परियोजना भएको हुनाले बजेटमा समस्या हुँदैन भन्ने लागेको छ, शाहीले भने, यसको निर्माण मोडल अन्यभन्दा फरक छ । यहाँ सरकारी लगानीका साथसाथै निजी र खेलकुदसँग सम्बन्धित वैदेशिक निकायले पनि लगानी गर्न पाउँछन् । ड्रिम फाप्ला अभियान सुरु भएको ८ वर्ष भए पनि जग्गाप्रप्ति नभएकाले पनि यसको काम सुरु हुन सकेको थिएन । धनगढीको चौराहाबाट ५ किलोमिटर दूरीमा रहेको साढे ४१ बिघाको जग्गा भोगाधिकार २०७८ सालमै पाइएको थियो । ५० हजार दर्शक अटाउने क्षमताको क्रिकेट रंगशालामा बनाउने लक्ष्य रहेको अध्यक्ष शाहीले बताए । पहिलो चरणमा २५ हजार दर्शक क्षमताको रंगशाला सहितका पूर्वाधार बन्ने छन्, त्यसका लागि १० अर्वको लगानी हुने देखिन्छ । दोस्रो चरणमा खेलग्राम बनाइने छ । त्यसमा होटल रेष्टुरा पनि बन्ने छन । गठन आदेशमै अन्तर्राष्ट्रिय र निजी क्षेत्रको लगानी पनि भित्र्याउन पाउने प्रावधान राखिएको छ । त्यसैले पनि रंगशाला र खेलग्राम बनाउनमा बजेटको अभाव नहुने आशा गरेका छौं शाहीले भने । दोस्रो तरणको निर्माणमा फुटबल मैदान, बहुउद्देशीय इन्डोर हल, संग्रहालय पनि बन्ने छन् । यसअघिको भारत भ्रमणका बेला परराष्ट्रमन्त्री आरजु राणा देउवाले पनि भारत सरकारलाई उक्त क्रिकेट रंगशाला निर्माणका लागि अनुरोध गरेकी थिइन् । भारत त्यसका लागि सकारात्मक रहेको उनले पत्रकार सम्मेलेनमै सार्वजनिक पनि गरेकी थिइन् । गौतमबुद्धको काम धमाधम तीन वर्षदेखि अलपत्र गौतमबुद्ध क्रिकेट रंगशालाको निर्माणले गति लिएको छ । साउनबाट रंगशाला निर्माण पुनः सुरु भएको हो । ६ महिनामा १३ प्रतिशत काम पूरा भएको छ । अबको ३० महिनामा भरतपुर महानगरपालिका१५ स्थित रामपुरमा अन्तर्राष्ट्रिय मापदण्डको क्रिकेट रंगशाला तयार हुनेछ । मैदानमा यसअघि रोपिएको दुवो फ्याँकेर अत्याधुनिक प्रविधिबाट मैदान तयार हुँदैछ । रंगशालामा १५ हजार दर्शक अट्ने प्याराफिट बन्दैछ । धुर्मुससुन्तली फान्डेसनले ५ हजार क्षमताका प्याराफिट निर्माण गरिसकेको छ । ६ वटा ब्लक मध्ये चारवटाको पहिलो चरणको काम सकिएको छ । दर्शक बस्ने १६ मध्ये चार तहको सिँढी पहिल्यै बनेको थियो । अब १० हजार दर्शकको लागी प्याराफिट बनाउने कम थालिएको छ । यो वर्ष रंगशाला निमार्णको गति तीव्र भएको छ । तोकिएको मितिमा जसरी पनि काम सक्न लागि परेका छौं, भरतपुर महानगर प्रमुख रेनु दाहालले भनिन्, सबैतिरबाट सकारात्मक प्रयास भएर काम अगाडी बढेको छ । अब कुनै कुराले पनि काम रोकिँदैन । धुर्मुससुन्तली फाउन्डेसनले निमार्णको जिम्मेवारीबाट अलग भएपछि भरतपुर महानगरपालिकाले स्वामित्व लिएर काम अघि बढाएको हो । तीन तहको सरकारको साझेदारीमा रंगशाला निर्माण अघि बढाइएको हो । संघीय सरकारले २५ करोड विनियोजन गरेको छ । बागमती प्रदेश सरकारले ठेक्का सम्झौताको ७० प्रतिशत बजेटको निर्णय गरिसकेको छ । प्रदेश सरकारको ५२ करोड ५० लाख बजेट विनियोजन गरेको छ । केही दिनअघि प्रदेश सरकारले १० करोड रुपैयाँ निकासा गर्ने निर्णय गरिसकेको छ । नपुग रकम भरतपुर महानगरले आन्तरिक स्रोतबाट जुटाउनेछ । रंगशाला निमार्णको निगरानी भरतपुर महानगरले गरिरहेको छ । महानगरका इन्जिनियर प्रत्यक्ष फिल्डमा खटिएका छन् । ०७५ माघ १६ गते भरतपुर महानगरपालिका र धुर्मुससुन्तली फाउन्डेसनबीच रंगशाला निर्माणको सम्झौता भएको थियो । ३० महिनाको परियोजना हो । हामी समयभन्दा अगावै सबै काम सक्नेछौ, निर्माण कम्पनीका साइट इन्जिनियर विक्रम केसीले भने, पहिलाको कामसहित जोड्दा करिब ५० प्रतिशत काम सकिएको छ । सम्झौताअनुसार तोकिएको मितिभन्दा अगाडि काम सक्ने निर्माण कम्पनीको तयारी छ । ०७८ साउन २२ गतेबाट धुर्मुससुन्तली फाउन्डेसनले काम रोकेको थियो । फाउन्डेसनले भरतपुर महानगरपालिकालाई स्वामित्व हस्तान्तरणको पत्र पठाएको थियो । ०७५ माघ १६ क्रिकेट रंगशाला परियोजना घोषणा भएको थियो । गत असार २३ मा ३० महिनाभित्र काम सक्ने गरी निर्माण व्यवसायीसँग सम्झौता भएको थियो । निमार्णको जिम्मा पाएकोले तोकिएको समयमा काम सम्पन्न गर्ने लक्ष्य लिएको छ । ७८ करोड ५० लाख ९१ हजार रुपैयाँमा रंगशाला निर्माणको ठेक्का लागेको हो । सम्झौताअनुसार २०८३ पुस २२ गतेसम्ममा निर्माण सम्पन्न हुनेछ । व्यावसायिक प्रतियोगिताका लागि तयार बैतडी जिल्ला सदरमुकाममा रहेको दशरथचन्द खेल मैदान व्यावसायिक प्रतियोगिता गर्नका लागि तयार भएको छ । खेलमैदानमा आधारभूत कामहरू सकिएसँगै प्रतियोगिता आयोजना भइरहेका छन् । गत वर्ष मात्रै टर्फ पिच निर्माण गरिएकोमा यहाँ थुप्रै जिल्लास्तरीय प्रतियोगिताहरू भइसकेका छन् । यसैगरी प्रधानमन्त्री कप महिला टी२० सुदूरपश्चिम प्रदेशस्तरीय छनोट प्रतियोगिता यही खेल मैदानमा हुँदै छ । पुस १९ गतेदेखि २५ गतेसम्म चल्ने प्रदेशस्तरीय छनोट प्रतियोगितामा क्रिकेट संघमा आबद्ध यस प्रदेशका ८ जिल्लाले सहभागिता जनाउँदै छन् । यो जिल्लाकै पुरानो खेलमैदान हो । तर, खेलकुदको महत्वसँग जोडिएको खेलमैदानका रुपमा हेरिएको छ । ०६३ सालमा जिल्लाको दशरथचन्द नगरपालिकाले यस खेल मैदानको निर्माण सुरु गरेको थियो । ०७१ सालमा राष्ट्रिय खेलकुद परिषद्ले दशरथचन्द अन्तराष्ट्रिय क्रिकेट मैदान भनेर निर्माण सुरु गरेको थियो । सुरुमा १ करोड ४० लाख बजेट विनियोजन गरेर अन्तर्राष्ट्रियस्तरको खेलमैदान निर्माण गर्नका लागि काम भएको थियो । तर निर्माण व्यवसायीको ढिलाइ र राज्यस्तरबाट बजेट निकासाको ढिलाई लगायतका कारणले अपेक्षा अनुसार काम भएको थिएन । हालसम्म सरकारको तर्फबाट यस खेल मैदान निर्माणका लागि ४ करोड बढी लगानी भएको र प्रदेशस्तरीय प्रतियोगिताका लागि मैदान तयार भएको जिल्ला क्रिकेट संघ बैतडीका अध्यक्ष विनोदबहादुर चन्दले जानकारी दिए । चालु आर्थिक वर्षमा पनि सुदूरपश्चिम प्रदेश सरकारबाट ५० लाख बजेट बिनियोजन गरिएको छ । राष्ट्रिय तथा अन्तर्राष्ट्रिय प्रतियोगिता खेल्न लायक खेलमैदान निर्माण भइरहेको जिल्ला क्रिकेट संघको दावी छ । अहिले ५० यार्डमा खेलाउन लागेका छौँ, राष्ट्रिय तथा अन्तराष्ट्रिय खेलहरू ५६ देखि ६० यार्डसम्म नै खेलाउँछन्, यस वर्ष प्रदेश सरकारको ५० लाख बजेटबाट पनि खेल मैदानको यार्ड बढ्छ, उनले भने । राज्यस्तरबाट थोरै लगानी थप्न सके छिट्टै अन्तर्राष्ट्रिय प्रतियोगिता खेलाउन लायक मैदान तयार हुने अध्यक्ष चन्दको भनाइ छ । हालसम्म यस खेल मैदानमा ४ करोड हाराहारी बजेट खर्च भएको र सोही हाराहारीको बजेट थप्न सके खेल मैदानको स्तरोन्नतिसँगै प्याराफिट निर्माण गर्न सकिने जिल्ला क्रिकेट संघ बैतडीको भनाइ छ ।"
"नेपाली टोपी, नेपाली शान","आफ्नो पोसाक र संस्कृतिको संरक्षण र प्रयोग गरी व्यक्ति संसारमा चिनिँदै गर्दा राष्ट्र पनि सँगसँगै चिनाउन सक्ने अवस्था रहन्छ । नेपाली टोपी नेपाली पुरुषहरूले पहिरिने ढाका वा विशेष कपडाबाट बनेको नेपालीको पहिचान झल्काउने मौलिक र विशेष शिरपोस हो । नेपाली टोपीअन्तर्गत सामान्यतः ढाका टोपी, भादगाउँले टोपी, कालो टोपी आदि पर्छन् । यो नेपाली औपचारिक पोसाकको एक अभिन्न अंग हो । नेपाली समाज र संस्कृतिको मूलआधार अनेकतामा एकता र एकतामा विविधतालाई टोपीको प्रयोगले अझ मजबुत बनाएको छ । नेपाली र ढाका टोपी देशभर लगभग सबै भाषा, धर्म, सम्प्रदाय, जाति र जनजातिले निकै सम्मान तथा गर्वका साथ पहिरिन्छन् । नेपालमा कालो रंगको भादगाउँले टोपी तथा पाल्पाली र पूर्वेली ढाका टोपीहरू निकै प्रसिद्ध छन् । नेपाललगायत विश्वभर केही वर्षदेखि अंग्रेजी नयाँ वर्षको पहिलो दिन अर्थात् जनवरी १ तारिखलाई टोपी दिवस का रूपमा मनाउने गरिएको छ । उक्त दिन विश्वभर छरिएर रहेका नेपालीले नेपाली टोपी : नेपालीको शान, मान र पहिचानको भावसहित नेपाली टोपी लगाएर टोपी दिवस मनाउँछन् । ढाका टोपी र नेपालीपन : मौलिक कला संस्कृति खानपान र भेषभूषामा निकै धनी देश नेपालमा केही वर्षयता पश्चिमा एवं आयातित संस्कृतिको प्रभाव बढ्दै गएको छ । पढाइ, रोजगारी, अवसरको खोजी गर्दै बिदेसिएका र विदेशमा बस्ने नेपाली तथा तिनका परिवारमा त झन् यस्तो प्रभाव नपर्ने कुरै भएन । यस्तो परिवेशमा नेपालीको पहिचानलाई जोगाउँदै विश्वभर नेपाल र नेपालीको मौलिकताको संरक्षण गर्नु नितान्त आवश्यक देखिएको छ । नेपाली टोपीलाई विश्वभर फैलिएका नेपाली र नेपाली मूलका व्यक्ति एवं सम्पूर्ण नेपालीभाषीमा फैलाएर यसको अन्तर्राष्ट्रिय पहिचान स्थापित गराउन सकेमा नेपाल प्रतिको माया र राष्ट्रियता झनै मजबुत हुने देखिन्छ । ढाका टोपी नेपाली पोसाक दौरा सुरुवालको साथमा लगाउँदा निकै शोभनीय देखिन्छ । नेपाली टोपीमा प्रयोग हुने ढाका र अन्य कपडा प्राचीनकालदेखि नै घरेलु तानमा हातले बुन्ने गरिन्छ । यसकारण सोको प्रयोगले रोजगारी सिर्जना, आयआर्जन, घरेलु उद्योगको संवद्र्धन र उद्यमशीलतामा वृद्धि हुन सक्छ । पाल्पाली र पूर्वेली ढाकाटोपीलगायत नेपाली टोपी उद्योग देशको निर्यात व्यापारका लागि उल्लेख्य, उत्कृष्ट क्षेत्र हुन् । ढाका टोपीको माथिल्लो भागको चुचुरोले हिमालको प्रतिनिधित्व गर्ने, बीचको भिरालो भागले पहाडको प्रतिनिधित्व गर्ने र सबैभन्दा तलको समथर भागले तराईको प्रतिनिधित्व गर्छ । त्यसैले यसले समग्र हिमाल, पहाड र तराई ढाका टोपीमा अटाएको छ । जसको प्रयोगले नेपाली र गोर्खाली हुनुमा गर्व गराउँछ । त्यसैले दिवसका रूपमा उक्त दिनलाई उत्सवका रूपमा मनाउने परम्पराले नेपालीपनको संरक्षण, प्रवद्र्धन र विस्तारका लागि विश्वभर फैलिएका नेपाली वा नेपालीमूलका विदेशी नागरिक एवं सम्पूर्ण नेपालीभाषीलाई नेपाली पहिचानको अवसर मिलेको छ । ढाका टोपीको माथिल्लो भागको चुचुरोले हिमालको प्रतिनिधित्व गर्ने, बीचको भिरालो भागले पहाडको प्रतिनिधित्व गर्ने र सबैभन्दा तलको समथर भागले तराईको प्रतिनिधित्व गर्छ। त्यसैले यसले समग्र हिमाल, पहाड र तराई ढाका टोपीमा अटाएको छ। जसको प्रयोगले नेपाली र गोर्खाली हुनुमा गर्व गराउँछ। कहिल्यै टोपी नलगाउनेहरूले समेत यो दिवसमा नेपाली टोपीमा सजिएर ह्याप्पी नेपाली टोपी डे भन्दै सामाजिक सञ्जालमा तस्बिर र भिडियो प्रस्तुत गर्ने अवस्थाको सिर्जना भएको छ । यसले अंग्रेजी नयाँ वर्षलाई समेत विशेष बनाइदिएको छ । यो यस अभियानमा होमिएका राष्ट्रवादी अभियन्ताहरूका लागि मात्रै होइन, समग्र नेपाल राष्ट्र, समस्त नेपाली तथा विश्वभरका सम्पूर्ण नेपालीभाषी समेतले गर्व गर्न सक्ने विषय हो । यसले एकातर्फ नयाँ पुस्तालाई नेपाली टोपीमार्फत नेपाली कला, संस्कृति र पहिरन चिनाउने अवसर दिलाएको छ भने अर्कोतर्फ संसारभर नेपालीत्व र नेपाली पहिचानको जगेर्ना पनि भएको छ । विगतको अवस्था विश्लेषण विश्लेषण गर्दा कवि मोतीराम भट्टका तस्बिरमा देखिने टोपी, कार्चाेपी टोपी राणाकालमा सुब्बा वा सोभन्दा माथिल्लो दर्जाका अधिकारी (हालको शासन व्यवस्थामा सचिव वा सो सरहभन्दा माथिल्ला पदवाहक)ले मात्रै लगाउन पाउने अवस्था थियो । हाल समग्र स्वदेश र विदेशका नेपालीले उत्सवकै रूपमा स्वतन्त्र रूपमा मनमौजी गुणस्तर र ढंगले नेपाली टोपी लगाउन सम्भव हुन गएकोबाट हाम्रो शासन व्यवस्था र हाम्रो चेतनास्तरको परिवर्तन पहिरनको असमानताबाट माथि उठेर पहिरनको समानता हुँदै, पहिरन समताको स्तरमा पुगेको अनुमान गर्न सकिन्छ । नेपाली टोपी सभ्यता, संस्कृति र अर्थतन्त्रको धरोहर : समग्र मानव सभ्यता र संस्कृति अविछिन्न विकासशील कुरा हो, त्यसैले तत्तत् विषयमा अरूको सिको, प्रभाव वा नक्कल हुनसक्ने विश्वब्यापी, सत्यसाँचो यथार्थ हो । कालो टोपी, भादगाउँले टोपी र ढाका टोपीलाई नेपाली टोपी नेपाली सभ्यता र संकृतिका धरोहर हुन् । नेपाली टोपीलाई पहिचान दृष्टिले मात्र होइन, समग्र आर्थिक, सामाजिक र सांस्कृतिक दृष्टिले हेर्न सकिन्छ । टोपीको प्रवद्र्धन हुनु भनेको आर्थिक विकासको एउटा पाटो हो । नेपाली टोपीलाई अन्तर्राष्ट्रियकरण गर्न सके यसलाई निर्यात गरेर विदेशी मुद्रा आर्जन गर्न सकिन्छ । यस्तै, रोजगारी सिर्जना, आयआर्जन, घरेलु उद्योगको संवर्द्धन र उद्यमशीलता समेतमा वृृद्धि हुन सक्छ । टोपीको कुरा गर्दा यसको सम्बन्ध कैलाश पर्वतसँग पनि जोडिन्छ । नेवाः समुदायले देशभर उक्त समुदायको विस्तारसँगै ढाकाटोपीको पनि देशभर विस्तार भएको मानिन्छ । अतः देशभित्रका नेवारलगायतका नेपाली जातजाति मात्र हैन, टोपीको साइनो बेलायत, बर्मा, बंगलादेशको ढाका, काश्मीर, टर्की, बेलायत, कैलाश पर्वत, नेपालको पूर्व र पाल्पासँग जोडिन्छ । कतै टोपी लगाइदिएर त कतै आफ्नो टोपी फुकालेर एकअर्कामा सम्बन्ध गाँस्ने तथा एकअर्कामा सम्मान आदानप्रदान गर्ने हाम्रो परम्परागत सांस्कृतिक चलन रहिआएको छ । नेपाली टोपी नेपाली र नेपाली मूलका नागरिक भएका सबै स्थानमा समग्र नेपालीको साझा र मौलिक पहिचानको चिह्न हो । ब्राह्मण, क्षेत्री, जनजाति, मधेसी, दलित, तराई, पहाड, हिमाल सबैतिर लगाइने टोपीलाई बहुजातीय समुदायले पनि नेपाली टोपी भनेर बुझ्दै, मान्दै र पहिरिँदै आएकाले नेपाली टोपीले नेपालीपनको पहिचान दिलाउँछ भन्न सकिन्छ । विभिन्न जातीय र सामुदायिक टोपीहरूको संरक्षण र प्रवद्र्धन गर्दै टोपीलाई आत्मसम्मान र समर्पणको प्रतीकका रूपमा लिई बनिसकेको पहिचानलाई यथावत् राखेर अन्य पोसाकजस्तै धोती, बख्खु, भांग्रा तथा अन्य ज्ञात अज्ञात पोसाकलाई पनि नेपालीमाझ स्थापित गराउन प्रयास गर्नुपर्छ । मुलुकमा औपचारिक सभा समारोहमा नोपली पोसाक र नेपाली टोपीकै प्रयोग हुन्छ । राजकीय पदमा रहने व्यक्तित्वहरू राष्ट्रपति प्रधानमन्त्री आदिको दैनिकी यही पोसाकमा चल्छ । विदेशमा नेपाली जमघट होस् वा कसैको शुभकार्य किन नहोस्, नेपाली पोसाक र टोपीको प्रयोग उल्लेख्य बढेको छ । अतः नेपाली पोसाक र टोपी राष्ट्रपतिदेखि स्वदेश र विदेशमा रहेका नेपाली सर्वसाधारण नागरिकसम्म लोकप्रिय छ र पहिचान बनेको छ । टोपी दिवस आज र भोलि : स्वाभिमानको कुनै मूल्य हुँदैन । त्यस मूल्यका लागि देशको राष्ट्रिय पोसाकको अहम् भूमिका हुन सक्छ । अन्तर्राष्ट्रियरूपमा नेपालीपनको प्रवद्र्धन हुने र देशभित्र पनि आफ्नो संस्कृतिको थप प्रवद्र्धन र संवद्र्धन गर्न पोसाक एक महŒवपूर्ण अस्त्र हो । पछिल्लो केही वर्षयता नेपाली टोपी युवा पुस्ताको नजरमा पर्न थालेको छ । टोपी दिवसमा आम नेपालीले देखाएको चासो, विद्यालयहरूको औपचारिक पोसाकमा नेपाली पोसाक र टोपीको समावेशिता, विभिन्न सभा, समारोहमा प्रयोग हुने नेपाली पोसाकको दृश्य, वैवाहिक समारोहमा सुटपाइन्टभन्दा दौरासुरुवाल टोपी लगाउनेहरूको बढ्दो जमातलगायतले टोपीको बढ्दो क्रेज छर्लंग हुन्छ । अबका दिनमा टोपी दिवस एकता र सद्भावको दिनका रूपमा स्वीकार्य बनाउनु पर्छ । यो कुनै क्षेत्र जाति दल वा समुदाय विशेषको दिन होइन । यो सबै स्वदेश र विदेशमा रहेका नेपालीको साझा पर्व हो । टोपी दिवस मनाइरहँदा धोती लगाउनेहरू, बक्खु ओढ्नेहरू, भांग्रा भिर्नेहरूले अपमानित हुन वा लधुताभाषमा पर्न नपरोस् । सबै जातजाति, भाषा, क्षेत्र, हावापानी मैत्री, धर्म, लिंगको पहिचानसहितको नेपाली टोपी र पोसाक दिवस मनाउन सकिएमा यस दिवसले सार्थकता पाउँछ । समानता र स्वतन्त्रताको कुरा गरिरहँदा महिलाले टोपी लगाउन हुने कि नहुने भनेर संकुचित सोच राख्नु सान्दर्भिक देखिँदैन । बरु नेपालीको पहिचान झल्कने अन्य पोसाकको पनि क्रमशः ब्रान्डिङ गरेर दिवस मनाउनुपर्छ । उपरोक्त विषयहरूमा राज्यका तर्फबाट पनि आवश्यक सकारात्मक पहलका लागि सरोकारवालाहरूको ध्यानाकर्षण हुन सकेमा राष्ट्रकवि माधवप्रसाद घिमिरे रचित तलको गीतको भावार्थ यथार्थतामा परिणत हुने बिश्वास गर्न सकिन्छ नेपाली हामी रहौंला कहाँ नेपालै नरहे !, नेपालै नरहे !! उपसंहार : व्यक्तित्व र पहिरन एकअर्काका पर्यायवाची भएकाले मानिसमानिसबीचको एकापसको भेट प्रथम दृष्टिमै उसले लगाएको पहिरन, निजले बोल्ने भाषा र राष्ट्रियतातर्फ गएर ठोकिन्छ । नेपाली टोपीको प्रवद्र्धन गर्ने उद्देश्यसहित अन्तर्राष्ट्रिय नेपाली टोपी दिवस मनाइरहँदा थुप्रै प्रश्न बारम्बार आउने गरेका छन् । टोपी लगाउँदैमा वा नलगाउँदैमा राष्ट्रवादी हुने वा नहुने होइन, अरू पहिरनप्रतिको घृणाभाव पनि होइन । प्रथमतः पहिचानको संरक्षण टोपी, कट्टु, धोती, चोलोले गर्ने होइन, व्यक्तिको सोच र व्यवहारले गर्ने हो । यस दिवसले भिन्नभिन्न भूगोलजस्तै बर्मा, भारतका दार्जिलिङ, आसाम, सिक्किम, देहरादुन, टिष्टा र काँगडालगायतका स्थानलाई पोसाक र संस्कृतिको माध्यमबाट नेपालमा जोड्न सम्भव छ । विश्वमै पृथक, ऐतिहासिक र फरक पहिचान बोकेको पोसाकको रूपमा रहिआएको नेपाली टोपी दिवसमा आआफ्नो क्षेत्र, जाति, जनजातिले आफ्नै टोपी वा आआफ्नो मौलिक शिरपोस लगाएर मनाउन आह्वान गर्न सकिन्छ । आआफ्नो पोसाक र संस्कृतिको संरक्षणको भावना राख्दा नै व्यक्ति आफू प्रसिद्धि उन्मुख भई संसारमा चिनिँदै गर्दा निज व्यक्तिले राष्ट्र पनि सँगसँगै चिनाउन सक्ने अवस्था रहन्छ । हाम्रो आजको यो ऊर्जाजन्य, उत्साहप्रद सामूहिक बाह्रौं नेपाली टोपी तथा नेपाली पोसाक दिवसले गोपाल योञ्जनद्वारा रचित तलका सारगर्भित शब्दहरूलाई अवश्य न्याय गर्ने । आजको यस दिवसको नारा नेपाली टोपी : हाम्रो सान, मान र पहिचानको सवालमा नेपाली टोपीको महŒवलाई प्रतिनिधित्व गर्न योञ्जनका तलका शब्द काफी छन् । कहिल्यै पनि झुक्न नजान्ने, कहिल्यै पनि रुक्न नमान्ने, मेरो टोपी, नेपाली भीर जस्तो, नेपाली वीर जस्तो! समाजशास्त्री लामिछाने, शान्ति नेपाली समाज बेलायतका महासचिव हुन् ।"
युरोपेली ब्रान्ड मर्क्योर माघदेखि सुकेधारामा,"काठमाडौं : युवा उद्यमी देशबन्धु बस्नेत होटल तथा पर्यटन क्षेत्रमा परिचित नाम हो। उनी नेपाल उद्योग वाणिज्य महासंघका कार्यकारी सदस्य, वायु तथा यातायात समितिका अध्यक्ष र नेपालमा जाम्बियाको मानार्थ कन्सुलर पनि हुन्। यी भूमिकाहरू बाहेक, उनी एबी होल्डिङका अध्यक्ष पनि हुन्। एबी होल्डिङले होटल, पर्यटन, कृषि, स्वास्थ्य, ऊर्जालगायतका परियोजना विकास र इक्विटीमा लगानी गर्दै आइरहेको छ। उनैले अन्तर्राष्ट्रिय ख्याति प्राप्त ब्रान्ड मर्क्योर काठमाडौं होटल सुकेधारामा सञ्चालनमा ल्याउँदैछन्। आगामी माघ १ गते (जनवरी १४, २०२५) बाट सञ्चालनमा ल्याउने तयारी भइरहेको यो होटल विश्व प्रसिद्ध ब्रान्ड एकोर ग्रुपअन्तर्गतको मर्क्योर होटल हो। अन्तर्राष्ट्रिय ब्रान्ड, युवाले खोलेको, समाजलाई खुसी बनाएर फरक किसिमको समन्वय भएको होटलको रूपमा बस्नेतले यसलाई परिभाषित गरेका छन्। उनै युवा उद्यमी बस्नेतसँग अन्नपूर्णकर्मी सुनिता कार्कीले गरेको कुराकानीको सम्पादित अंश यहाँ प्रस्तुत गरिएको छ। के हो एकोर र मर्क्योर ब्रान्ड भनेको ? एकोर ग्रुप एक विश्व प्रसिद्ध र अग्रेणी आतिथ्य उद्योग हो, जसले १ सय १० देशहरूमा ५५ सयभन्दा बढी होटल र १० हजारभन्दा बढी खाना तथा पेयस्थलहरू सञ्चालन गर्दै आएको छ। लक्जरीदेखि आर्थिक वर्गसम्मका ब्रान्डहरूको समावेशी पोर्टफोलियो रहेको एकोरले उत्कृष्ट पाहुना अनुभव प्रदान गर्दै आइरहेको छ। मर्क्योर, एकोर ग्रुपको एक प्रतिष्ठित ब्रान्ड हो। यो होटल स्थानीय सांस्कृतिक अनुभव र विश्वव्यापी रूपमा यस उद्योगमा विकास भइरहेको मापदण्डको संयोजनको लागि प्रसिद्ध छ। विश्वभरि एक हजारभन्दा बढी होटलहरूको उपस्थितिसहित, मर्क्योरले आफ्नो स्थानको संस्कृति, सम्पदा, र पहिचानलाई प्रतिविम्बित गरेर अतिथिलाई अनौठो आकर्षण प्रदान गर्ने गर्छ। नेपालमा एकोर भित्रिएसँगै १ सय ११ मुलुकमा उपस्थिति जनाएको छ। होटलको लोकेसन सुकेधारा नै छान्नुको कारण ? आजको दिनमा यो पर्यटनको हब बन्दै गएको छ। गोपीकृष्ण बन्दै छ, अकामा होटल छ, रेन्टल अपार्टमेन्ट बन्दै छ। यो स्थान अबको केही वर्षमा पर्यटन हब हुन्छ। लोकेसनका अनुसार पनि त्रिभुवन अन्तर्राष्ट्रिय विमानस्थलमा नजिकमध्येको एक होटलमा यो पर्छ भने हिन्दुहरूको आराध्य देव पशुपतिनाथ मन्दिर, बौद्धनाथको पनि नजिकमा छौं। अर्को भनेको एउटा ठूलो जनसमुदाय नजिकै कपनमा बस्छ। यस्तै सहरको मुख्य स्थानहरूमा ट्राफिक, भीडभाड, पार्किङलगायतको कारणले पनि सम्भव छैन। सुकेधारा मुख्य सहरभन्दा केही पर र फराकिलो पनि छ। विश्वमा पनि राजमार्ग वा चक्रपथमा रहेका ठूला परियोजनाहरू सञ्चालनमा सहज भएको उदाहरणहरू हुँदा मर्करी होटलको लोकेसन हामीले सुकेधारा छानेका हौं। सहजै आउन जानका लागि पनि यो लोकसन सबैका लागि उपयुक्त हुन्छ जस्तो लाग्छ। मर्क्योर होटलमा केके छन् ? हामीसँग एउटा सुपर स्विट, ७ जुनियर स्विट र डबल तथा सिंगल बेड गरी १ सय ४ कोठा छन्। यो फुड एन्ड बेभरेज (एफ एन्ड बी) ओरियन्टेड होटल हो। यहाँ भारतीय, इटालियन रेस्टुँरा, २ वटा बार, करिब ४ सय जना अट्ने बैंकेट हलसहित आउट डोर पनि छ। यस्तै अर्को ४ सय जना अट्ने बैंकेट बनाउने प्रक्रियामा छौं। दुई वटा मिटिङ रुम छन्। पाँचतारे होटलको मापदण्डलाई आवश्यक पर्ने सबै पूर्वाधार हामीसँग छ। कस्ता पर्यटकहरूलाई लक्षित गर्नु भएको छ ? नेपालको पर्यटनमा एउटा हिस्सा युरोपका पर्यटकहरूको पनि छ। यो संख्या बढाउने यो होटलको लक्ष्य हो। मर्क्योर भनेको युरोपको ठूलो होटल ब्रान्ड हो। नेपालमा हामीले एकोर लिएर आयौं जुन युरोपमा नम्बर वान होटल ब्रान्ड हो। फ्रान्स राजदूत पनि यो होटलमा सञ्चालनमा आउन लागेकोमा उत्साहित हुनुहुन्छ। एउटा यो होटलले नयाँ किसिमको योगदान पर्यटन क्षेत्रमा पुर्याउँछ जस्तो लाग्छ। ०० कोभिडपछि आन्तरिक पर्यटकको पनि चहलपहल बढेको छ, यो होटलले आन्तरिक पर्यटकलाई पनि महत्व दिएको छ ? छ नि किन नदिनु। हाम्रोमा आन्तरिक पर्यटन दुई किसिमका छन्, एनआरएन नेपाली र स्थानीय नेपाली। एकोर भनेपछि युरोप, मध्यपूर्वी एसियाका नेपालीहरूमाझ परिचित ब्रान्ड हो। स्थानीयतर्फ एफ एन्ड बिमा केन्द्रित भएकोले आउने दिनमा नेपाली युवाहरू माझ यो लोकप्रिय हुन्छ भन्ने आशा लिएको छु। रुफ टफ बार छ जहाँबाट ३६० डिग्री पूरै काठमाडौं देख्न सकिन्छ। नयाँ किसिमको आउटडोरका लागि यो होटल परिचित बन्न सक्छ। यस्तै, इनफिनिटी पुल पनि हामीसँग छ। विश्वमा यो चलेको पनि छ। यसले पनि नेपाली पर्यटनलाई आकर्षित गर्छ भन्ने लाग्छ। कति लगानी भएको छ ? मर्क्योर काठमाडौं होटलको विकासमा तीन अर्ब रुपैयाँभन्दा बढी लगानी गरिएको छ। बैंकसँगको ऋण र स्वपुँजीमा यो होटलमा लगानी भएको छ। सुरुमा साढे चार रोपनीमा होटल संरचना बनाइएको हो। अहिले बैंकेट हल, क्यासिनोलगायतका संरचना थप्ने काम भइरहेकोले जग्गाको क्षेत्रफल पनि बढिरहेको छ। यो लगानीले नेपालको पूर्वाधार र आतिथ्य क्षेत्रमा उल्लेखनीय योगदान पुर्याएको छ। यो ठूलो आर्थिक प्रतिबद्धताले नेपाललाई विश्वव्यापी आतिथ्य गन्तव्यको रूपमा उभ्याउने लक्ष्य राखेको छ। यस परियोजनाले स्थानीय अर्थतन्त्र परिवर्तन गर्न र पर्यटन उद्योगको दिगो भविष्य निर्माण गर्न महत्त्वपूर्ण भूमिका खेल्नेछ। ठूलो संरचना बनेको छ, स्थानीयको प्रतिक्रिया कस्तो पाउनु भएको छ ? होटल संरचनासँगै हामीले स्थानीय सडक, बाटो, वरपरको हरियालीलगायत सबैको विकासको परिकल्पना गरेर अघि बढेका छौं। निजी क्षेत्रबाट प्रवद्र्धित यो होटलले आफ्नो सामाजिक दायित्वलाई व्यवसायसँगै अघि बढाएको छ भन्ने सन्देश पनि दिने काम गरेको छ जस्तो मलाई लाग्छ। किनभने कुनै पनि नयाँ परियोजना आउँदा त्यहाँको स्थानीयसँग जहिले पनि नकारात्मक नै भएको देखिन्छ। तर, यो होटलले यहाँ सम्पूर्ण इकोसिस्टमलाई प्रवद्र्धन गर्ने काम गरेको छ। हामीले यहाँ वर्षौंदेखि अलपत्र परेको सुकेधारालाई पुरातत्त्व विभागसँग समन्वय गरेर संरक्षण गर्ने प्रयास पनि गरेका छौं। अहिले युवा पलायन देशको विकराल समस्या भइरहेको छ। यस्तो अवस्थामा म जस्तो युवाले आफ्नो पहलमा अन्तर्राष्ट्रिय चेन होटल सञ्चालनमा ल्याउन लाग्दा यसले सकारात्मक सन्देश नै जान्छ। यस्तै, परियोजनाले आफ्नो संरचना मात्र नभएर समाज परिवर्तनको पनि काम गरेको छ। यसले अन्य नयाँ बन्ने परियोजनालाई पनि बाटो देखाउने काम गर्ने छ। होटलले वातावरणीय अध्ययन, भवन निर्माणको स्वीकृतिलगायत अन्य आवश्यक सरकारका स्वीकृति लिएका छौं। होटल सञ्चालनमा गएपछि पाँचतारे होटलको अनुमति पाउँछौं। त्यसका लागि पनि आवश्यक प्रक्रिया अघि बढाएका छौं। अरूभन्दा यो होटलमा के भिन्नता छ ? हामीले नेपाली खानालाई विशेष रूपमा प्राथमिकता दिएका छौं। नेपालमा रोजगारी सिर्जना गरेका छौं। विदेशबाट सीप सिकेर नेपाल फर्किएका धेरै जना यहाँ आबद्ध हुनुभएको छ। करिब २ सय २० लाई रोजगारी दिन गइरहेका छौं। यस्तै, नेपालीपन, नेपाली कलासंस्कृति झल्किने गरी होटललाई सजाउँदै छौं। यहाँ प्रयोग भइरहेका सामानहरू पनि विश्वस्तरीय छन्। यो विदेशी ब्रान्ड भएकोले उनीहरूको आधारभूत मापदण्डलाई हामीले पालना गरेका हुन्छौं। हामीसँग नेपाली खानाका लागि नेपाली नै सेफ हुनुहुन्छ। इन्डियन रेस्टुँरा पनि सबैभन्दा उत्कृष्ट छ। अहिलेको अवस्थामा होटल भनेको खाना र सरसफाइ हो, त्यसमा हामीले कुनै पनि सम्झौता गरेका छैनौं। भावी योजना केही छ ? एवी होल्डिङअन्तर्गत धेरै परियोजना अघि बढाउँदै छौं। त्यसअन्तर्गत इटहरीमा रवणा र विनडम पाँचतारे ब्रान्ड वैशाख १ गते खोल्दै छौं। अरू परियोजना पनि घोषणा गर्न प्रक्रियामा छौं। अहिले नयाँ किसिमको पर्यटन भित्र्याउनेतर्फ पनि हामीले सोच बनाएका छौं। नेपालमा क्रिकेटको नेपाल प्रिमियर लिग सम्पन्न भएपछि एउटा आशाको किरण देखिएको छ। नेपालमा खेलप्रेमीहरूको उत्साह देखिएको छ। यसलाई समाउँदै खेलकुद पर्यटनमा तर्फ हामी अघि बढ्ने छौं। अबको दिनमा नेपालमा नयाँ किसिमको आयाम भनेको नै पर्यटन र खेलकुदलाई अघि बढाउन सक्दा हुने देखिन्छ। भारतलगायत विश्वबाट खेलप्रेमीहरूलाई नेपालमा भित्र्याउने गरी संरचना बनाउन जरुरी छ।"
वीरगन्जमा मनाइयो राष्ट्रिय धोती दिवस,"वीरगन्ज : नयाँ अंगेजी वर्षको दिन बुधबार वीरगन्जमा राष्ट्रिय धोती दिवस मनाइएको छ । डा सिके राउत नेतृत्वको जनमत पार्टीका नेताकार्यकर्ताले वीरगन्जमा राष्ट्रिय धोती दिवस मनाएका हुन् । धोती,कुर्ता र गम्छाको पहिरन लगाएर बिहान घण्टाघर चोकमा भेला भएका जनमत पार्टीका कार्यकर्ताले त्यहाँबाट र्याली निकालेर वीरगन्ज सहरको नगर परिक्रमा गरेका थिए । घण्टाघर चोकबाट सुरु भएको र्याली माइस्थान, आदर्शनगर, घडिअर्वाहुँदै पुन घण्टाघर चोकमै पुगेर समापन भएको थियो । घण्टाघर चोकमा आयोजित कोणसभामा बोल्दै जनमत पार्टीका पर्सा जिल्ला अध्यक्ष ओमप्रकाश सर्राफले धोती मधेसीको पहिचान भएकाले यसलाई राष्ट्रिय पोशाकको रुपमा मान्यता दिलाउन दिवसका रुपमा मनाउन थालिएको बताए। उनले अन्य जात र समुदायको पोशाक र पहिरनप्रति आफूहरूको सम्मान रहेको भन्दै धोती कुर्तालाई पनि राष्ट्रिय पोशाकका रुपमा राज्यले मान्यता दिनुपर्ने बताए । कार्यक्रममा जनमत पार्टीका केन्द्रीय सदस्यहरू सिपु तिवारी,पर्सा इन्चार्ज माधव सिंह,नेतृहरू रम्भा मिश्रा,नजमा खातुन,नेताहरु बृजेश्वर प्रसाद चौधरी,श्याम गुप्ता,राजनारायण मिश्रा लगायतकाकोपनि सहभागिता थियो ।"
रवि लामिछानेसहित सातजनाको मुद्दामा दोस्रो दिनको थुनछेक बहस जारी,"पोखरा : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलगायत सातजनाविरुद्धको मुद्दामा जिल्ला अदालत कास्कीमा दोस्रो दिनको थुनछेक बहस जारी छ ।जिल्ला न्यायाधीश नीतिज राईको इजलासमा बहस जारी रहेको छ। कास्की जिल्ला अदालतका स्रेस्तेदार राजन खनालले सरकारी वकिलको बहस जारी रहेको जानकारी दिए। सहकारी ठगीका आरोपित लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ , कृष्णबहादुर गुरुङ र आरती गुरूङलाई जिल्ला अदालत कास्कीमा उपस्थित गराइएको छ। लामिछानेसहित सातजना प्रतिवादीविरुद्धको थुनछेक बहस मंगलबारबाट सुरू भएको हो। मंगलबार आरती गुरूङको बयान सकिएलगत्तै थुनछेक बयान सुरू भएको थियो। सातैजना प्रतिवादीको हकमा जिल्ला सरकारी वकिल कार्यालयका तर्फबाट बहस सुरू भएको हो। सरकारतर्फबाट बहस गरेका शान्तिदेवी शर्मा र सुजाता पौडेलले सहकारी ठगीको आरोप लागेका लामिछानेसहित सातैजनालाई पुर्पक्षका लागि थुनामा पठाउन आदेश जारी गर्नुपर्ने तर्क गरेका थिए। प्रहरीको अनुसन्धान प्रतिवेदन,संसदीय छानबिन विशेष समितिको प्रतिवेदन र पोखरा महानगरपालिकाको वित्तीय विश्लेषण प्रतिवेदनका आधार,कारण र प्रमाणबाट सातैजनालाई थुनामा पठाउनुपर्ने तर्क उनीहरूको थियो। सरकारी वकिलको बहस सकिएपछि जाहेरवालाका तर्फबाट बहस हुने जनाइएको छ। थुनछेक बहसपछि लामिछानेलगायत सहकारी ठगीका आरोपितलाई धरौटी वा साधारण तारेखमा छाड्ने वा पुर्पक्षका लागि पठाउने आदेश आउनेछ। लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालय,कास्कीले लामिछानेसहित ४४ जनालाई सहकारी ठगीको आरोपमा प्रतिवादी बनाएर मुद्दा दर्ता गरेको थियो। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबीसहति मुद्दा दर्ता गरिएको छ। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ। यसैगरी पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए।"
राष्ट्रपतिबाट पाँच देशका राजदूतले लिए शपथ,"काठमाडौं : नवनियुक्त पाँच देशका राजदूतहरूले पद तथा गोपनीयताको शपथ लिएका छन्। बुधबार राष्ट्रपति कार्यालय शीतलनिवासमा आयोजित समारोहमा राष्ट्रपति रामचन्द्र पौडेलसमक्ष उनीहरूले शपथ ग्रहण गरेका हुन्। राष्ट्रपति पौडेल समक्ष नवनियुक्त राजदूत पोर्चुगलका प्रकाशमणि पौडेल, गणतन्त्र दक्षिण अफ्रिकाका प्रा डा कपिलमान श्रेष्ठ, बेल्जियम अधिराज्यका सेवा लम्साल, मलेसियाका डानेत्र प्रसाद तिम्सिना र डेनमार्कका सुम्निमा तुलाधरले शपथ लिएको राष्ट्रपति कार्यालयले जनाएको छ। सरकारको सिफारिस र संसदीय सुनुवाइ समितिको अनुमोदनपछि उनीहरूलाई राष्ट्रपति पौडेलले राजदूत नियुक्त गरेका हुन। शपथ समारोहमा नेपाल सरकारका उच्चपदस्थ अधिकारीहरूको उपस्थिति रहेको थियो।"
बसन्तपुरमा राष्ट्रिय टोपी दिवस मनाइँदै (तस्बिर),"काठमाडौं : राष्ट्रिय टोपी दिवस आज विभिन्न कार्यक्रम गर्दै आज मनाइएको छ। जागरूक युवा अभियान नेपाललगायत विभिन्न संघसंस्था एवम् व्यक्तिहरू बसन्तपुरमा भेला भइ राष्ट्रिय टोपी दिवस मनाएका हुन्। 'सबै पोसाकको सम्मान : नेपाली टोपी नेपालीको पहिचान' को मूल नारासहितको १२ औं टोपी दिवस मनाइएको हो। अभियानका संयोजक घनश्याम श्रेष्ठले नेपाली टोपीको संरक्षण र प्रबर्द्धन गर्ने उद्देश्यले कार्यक्रम आयोजना गरेको बताए। उनले १२ वर्षअघि कठिनताका साथ सुरुवात गरिएको कार्यक्रम अहिले देशविदेशमा फैलिएको भन्दै खुसी व्यक्त गरे। श्रेष्ठले नेपाली टोपी अभियान कुनै पनि अभियानको विरोधमा नरहेको भन्दै केही तत्वहरुले विवादित बनाउने कोसिस भइरहेको बताए।कार्यक्रममा सहभागी युवाहरूले विगतदेखि नै नेपालीलाई चिनाउँदै आएको ढाका टोपी र भादगाउँले कालो टोपीलाई राष्ट्रिय पहिचानका रुपमा घोषणा गर्न सरकारसँग जोडदार माग गरेका छन्। औपचारिक रुपमा राष्ट्रिय पोशाक हटाइएपछि युवाहरूले अभियान सुरु गरेका हुन्। ढाका र भाट्गाउँले टोपीको आगमन, प्रयोग र विस्तार जसरी भएता पनि अहिले विश्व समुदायले झट्ट देख्ने बित्तिकै नेपालीलाई चिन्ने एउटा गर्विलो पहिरन टोपी बनेको छ।"
वीरगन्जमा आँखाको निःशुल्क शल्यक्रिया,"वीरगन्ज : वीरगन्जमा २३ जनाको आँखाको निःशुल्क शल्यक्रिया गरिएको छ। वीरगन्ज सामुदायिक आँखा केन्द्रमा मंगलबार साँझ २३ जनाको निःशुल्क शल्यक्रिया गरिएको हो । शल्यक्रिया गरिएकाहरूलाई चश्मा र औषधि पनि निःशुल्क उपलब्ध गराइएको साहिब दरबार वीरगन्ज नेपालका अध्यक्ष उमेशलाल सहनीले जानकारी दिए । सहनीका अनुसार, गत शनिबार वीरगन्ज महानगरपालिका२१ ताजपुरमा साहिब दरबार वीरगन्जले वीरगन्ज सामुदायिक आँखा अस्पतालको प्राविधिक सहयोगमा निःशुल्क आँखा शिविर आयोजना गरेको थियो । उक्त शिविरमा १६५ जनाको आँखा परीक्षण गरिएकोमा ३८ जनामा मोतियाबिन्दुको समस्या देखिएको थियो। उनीहरूमध्ये २३ जना मात्र अस्पतालमा आएकाले उनीहरूको शल्यक्रिया गरेर बुधबार बिहान घर पठाइएको वीरगन्ज सामुदायिक आँखा केन्द्रका सञ्चालक महेश सिंह धामीले जानकारी दिए ।"
मंकिपक्स संक्रमण : जोखिम कस्तो ?,"काठमाडौं : रोजगारीका लागि साउदी अरब गएका तनहुँका एक युवालाई ज्वरो आयो । शरीरमा डाबरहरू देखिए । उपचारका लागि स्थानीय अस्पतालमा गए, त्यहाँ चिकित्सकले खासै महत्व नदिएको उनले महसुस गरे । उपचारकै लागि स्वदेश फर्के । शुक्रराज ट्रपिकल तथा सरुवा रोग अस्पतालमा जँचाउँदा मंकिपक्स संक्रमणको पुष्टि भयो । पुस ४ गते स्वदेश फर्केका तनहुँका ती ३६ वर्षीय युवा उपचाररत रहेकै बेला साउदी अरबबाटै अर्का युवा पनि शनिबार स्वदेश फर्के । सिन्धुलीका ४४ वर्षीय युवालाई पनि आइतबार मंकिपक्स संक्रमण पुष्टि भएको छ । साउदीमै ज्वारो आएको रहेछ । शरीरमा डाबरहरू देखिए छ, उपचारमा संलग्न चिकित्सकले भने, त्यहाँको उपचारप्रति सन्तुष्ट हुन नसकेपछि स्वदेश फर्केका रहेछन् । मंकिपक्स संक्रमित दुवै युवाको शरीरमा डाबर परिवर्तन भई फोका बनेका छन् । फोकाहरूमा पाप्रा लाग्ने, पाप्रा उप्किने, टाउको, ढाड, मांसपेशी दुख्ने लगायतका लक्षणहरू देखिएका छन् । उपचाररत दुवै युवालाई निको हुन केही समय लाग्ने ती चिकित्सकले जानकारी दिए । संक्रमणको जोखिम कति ? स्वदेश फर्केका पहिलो संक्रमित युवा विमानस्थलबाटै ट्याक्सी चढेर निजी अस्पताल पुगेका थिए । उक्त अस्पतालले मंकिपक्स संक्रमणको आशंका गर्दै शुक्रराज अस्पताल टेकुमा रेफर गरेको थियो । अर्का संक्रमित युवा शनिबार घरमा बसेर अर्को दिन मात्र टेकु अस्पताल गएको पाइएको छ । स्वदेश फर्केका संक्रमित युवाहरूको कन्ट्याक्ट ट्रेसिङ गरिएको छैन । संक्रमित व्यक्तिको थुक, र्याल आदिबाट समेत मंकिपक्स अर्को व्यक्तिमा संक्रमण हुने चिकित्सकहरू बताउँछन् । स्वास्थ्य तथा जनसंख्या मन्त्रालयका प्रवक्ता डा प्रकाश बुढाथोकीका अनुसार मानिसबाट मानिसमा लामो समय आमनेसामने कुराकानी गर्दा थुकबाट पनि संक्रमण हुन सक्छ । मंकिपक्स संक्रमितको मुखको छिटाबाट, संक्रमितले प्रयोग गरेका सरसामान जस्तै कपडा, सिरिञ्ज र संक्रमितको घाउ,फोकाको तरल पदार्थबाट अर्को व्यक्तिमा सर्न सक्छ, डा बुढाथोकी भन्छन्, संक्रमित व्यक्तिसँगको नजिकको सम्पर्कमा रहँदा पनि विभिन्न माध्यमबाट सर्ने सक्छ । साउदी अरबमा कार्यरत अन्य नेपालीहरू मंकिपक्स संक्रमण भएको अवस्थामा स्वदेश फर्कने जोखिम रहेको छ । साउदीमा सामूहिक रूपमा बस्ने र काम गर्ने बानी हुन्छ । यो हिसाबले साउदीमा रहेका अन्य नेपालीमाझ पनि संक्रमण फैलिएको त छैन ? भन्ने शंका उत्पन्न भएको छ, सरुवा रोग विशेषज्ञ डा शेरबहादुर पुन भन्छन्, दुई जना युवापछि अन्यमा थप संक्रमण फैलन नदिन ध्यान दिनुपर्छ । आवश्यक सावधानि र सतर्कता देखाइएन भने जोखिम झन् बढ्ने छ । साउदी अरबमा मंकिपक्स संक्रमणको आउट ब्रेक भएको तथ्य सार्वजनिक भएको छैन । तर, कति साउदीमा कति नेपालीहरू संक्रमित छन् ? त्यसको पनि जानकारी सरकारी निकायलाई छैन । परराष्ट्र मन्त्रालयका साथै श्रम, रोजगार तथा सामाजिक सुरक्षा मन्त्रालय र स्वास्थ्य मन्त्रालयबीच समन्वय र सहकार्यसमेत हुन सकेको छैन । स्वास्थ्य मन्त्रालयका प्रवक्ता डा बुढाथोकीका अनुसार, स्वास्थ्य मन्त्रालयको मात्रै जिम्मेवारी हो भन्ने भाष्यले संक्रमणको जोखिम बढ्न सक्छ । नेपालमा पहिलोपटक गत असार १ गते एक निजी अस्पतालमा उपचाररत ६० वर्षीया विदेशी महिलामा मंकिपक्स संक्रमणको पुष्टि भएको थियो । ती महिला पनि यात्रा गरेर नेपाल आएपछि संक्रमण पुष्टि भएको स्वास्थ्य मन्त्रालयले जनाएको छ । बिफर भाइरसकै वर्गमा पर्ने मंकिपक्सको जोखिम नेपाल बढिरहेको स्वास्थ्यकर्मीहरू बताउँछन् । पश्चिम अफ्रिकामा पहिलोपटक देखिएको मंकिपक्सको संक्रमण युरोपका बेलायत, जर्मनी,बेल्जियम, इटलि,स्पेन, पोर्चुगल, फ्रान्स, नेदरल्यान्ड, इटली र स्विडेनमा पुष्टि भइसकेको छ । अमेरिका र अस्टेलियामा समेत संक्रमण पुष्टि भइसकेको जनस्वास्थ्य निकायहरूले जनाएका छन् । स्वास्थ्य तथा जनसंख्या मन्त्रालयका प्रवक्ता डा प्रकाश बुढाथोकीका अनुसार, हालसम्म नेपाल, भारतलगायत ११६ बढी मुलुकमा संक्रमण देखा परिसकेको छ । सन् १९५८ मा पहिलोपटक पश्चिम अफ्रिकाको डेनमार्कमा एक दुर्गम भेगमा एक बन्दी बादरमा फेला परेको थियो । मानिसमा भने पहिलोपटक सन् १९७० मा अफ्रिकी मुलुक कंगोमा ९ महिने बालकमा पुष्टि भएको थियो । ज्वरो आउनेबित्तिकै जँचाउँ प्रवक्ता डा बुढाथोकीका अनुसार, मंकिपक्स संक्रमण भएका मुलुकमा बसिरहेका वा ती मुलुकबाट स्वदेश फर्केका व्यक्तिहरू सचेत हुनुपर्ने बताउँछन् । संक्रमण प्रभावित भएका मुलुकबाट आएका व्यक्तिले २१ दिनभित्रमा कुनै सम्भावित लक्षण देखिएमा जँचाउनुपर्ने चिकित्सकहरूको सुझाव छ ।"
एमालेमा रहँदा राष्ट्र र जनतालाई केन्द्रमा राखेर काम गरेँ : भीम रावल,"काठमाडौं : एमालेबाट निष्कासित भएका पूर्वउपाध्यक्ष डा भीम रावलले पार्टीमा रहँदा आफूले राष्ट्रलाई केन्द्रमा राखेर काम गरेको दाबी गरेका छन्। एमालेबाट निष्कासित भएपछि आज पत्रकार सम्मेलन गर्दै रावलको जनतालाई सर्वोपरि राखेर आफूले काम गरेको बताएका हुन्। उनले निर्वाचन क्षेत्रबाट एकल नाम सिफारिस भएपनि प्रतिनिधि सभाको टिकट प्राप्त नभएको गुनासो गरे। उनले आफूलाई पछिल्लो समय जिम्मेवारी विहीन बनाइएको र पार्टीमा स्थान नदिएको उल्लेख गरे। आफ्नो व्यक्तिगत स्वार्थ नरहेको बताउँदै देश र जनताको पक्षमा निरन्तर खट्ने उनको भनाई छ। उनले ठूला भनिएका दलहरू सिद्धान्तहीन बाटोमा लागेको आरोप लगाए। पूर्वउपप्रधान एवम् रक्षामन्त्रीसमेत बनेका रावलले भने, ठूला दलहरु सिद्धान्तहीन, गन्तव्यहीन बाटोमा लागेका छन्। पद हत्याउने होड चलिरहेको छ। उनले कतिपय भ्रष्टाचार काण्डमा ठूलालाई जोगाइएको दाबी गरे। गत पौष १० गते सचिवालय बैठकले एमालेले पूर्व उपाध्यक्ष भीम रावललाई पार्टीबाट निष्काशन गरेको थियो। उपमहासचिव प्रदीप ज्ञवालीका अनुसार रावलले निरन्तर पार्टी हित विपरीत गतिविधि गरेपछि साधारण सदस्य समेत नरहने गरी एमालेले कारबाही गरेको हो। यो पनि पढ्नुहोस भीम रावललाई संगठित सदस्यबाट मुक्त गर्ने एमालेको निर्णय एकीकृत समाजवादीमा आउन भीम रावललाई महासचिव भुसालको आह्वान"
"ड्र्यागन बोट रेस, चिनियाँ टोलीकै वर्चस्व","पोखरा : फेवातालमा सम्पन्न दोस्रो अन्तर्राष्ट्रिय ड्रागन बोट रेसको सबै विधामा चिनियाँ टोली च्याम्पियन बनेका छन् । दोस्रो नेपालचीन फ्रेन्डसिप ड्रागनबोट रेसअन्तर्गत दुई सय किलोमिटर ड्रागनबोट रेसमा चीनको टोङ वान लाओ यो क्लब ४७ सेकेन्डमा निधारित दूरी पूरा गर्दै प्रथम भएको छ । यस्तैगरी युन्नान मिन्चु युनिभर्सिटीले निर्धारित दूरी ४८ सेकेन्डमा पूरा गर्दै दोस्रो भएको छ भने लाइओ छङ युनिभसिटी ५० सेकेन्डमा पूरा गर्दै तेस्रो भएको छ । यस्तै गरी युनायन नर्मल युनिभसिटी टिम ५१ सेकेन्डमा निर्धारित दूरी पूरा गर्दै चौथो भयो । यस्तैगरी पाँच सय मिटर रेसमा चिनियाँ टोली टोङ वान लाओ यो क्लबले निर्धारित दूरी २ मिनेट ४ सेकेन्डमा पूरा गर्दै प्रथम भएको छ । लाइओ छङ युनिभसिटीले २ मिनेट ७ सेकेन्डमा पूरा गर्दै दोस्रो भएको छ । यस्तैगरी वाँहान स्पोट्र्स युनिभसिटीले २ मिनेट ८ सेकेन्डमा निर्धारित दूरी पूरा गर्दै तेस्रो भयो । नेपाली टोली नारा दुई सय मिटरमा सेमिफाइलनमा पुगेको थियो भने अर्को नेपाली टोली पीएमसी पाँच सय मिटर सेमिफाइनलसम्म पुगेरै चित्त बुझाए । प्रथम ड्रागन बोेट रेसमा नेपाली टोलीले धेरै विधामा जित निकाल्दा यस वर्ष भने कुनै पनि विधामा जित निकाल्न सकेन । चिनियाँ खेलाडीले २३ लाख ८४ हजार नेपाली रुपैयाँबराबरको नगद पुरस्कार पाए । २ सय र ५ सय मिटर ड्रागन बोट रेसमा समान प्रथम हुनेले ५ हजार डलर, द्वितीयले २ हजार डलर र तृतीयले १२ सय डलर नगद, प्रमाणपत्र र ट्रफी पाए । सहभागी सबै टिमले ५ सय डलर पाएका छन् । ड्रागन बोट रेस फेस्टिभलमा नेपाली ११, चिनियाँ ८ र सिंगापुरको १ टोली गरी २० टिमको सहभागिता रहेको थियो । विजयी खेलाडीलाई गण्डकी प्रदेशका मुख्यमन्त्री सुरेन्द्रराज पाण्डे, नेपालका लागि चिनियाँ राजदूत छन् सङ, पोखरा महानगरपालिकाका मेयर धनराज आचार्य, उपमेयर मञ्जु गुरुङलगायतले पुरस्कार वितरण गरेका थिए ।"
खैलाबैलाले निफन्दै ट्रेड युनियन,"स्थायी सरकारलाई गतिशील बनाउनु पर्छ। समृद्ध नेपाल सुखी नेपालको लक्ष्यलाई सार्थक बनाउनु पर्छ। संघीय निजामती सेवा गठन, सञ्चालन र सेवा सर्तसम्बन्धमा व्यवस्थापन गर्न बनेको विधेयक प्रतिनिधिसभाको राज्य व्यवस्था तथा सुशासन समितिमा छलफलको क्रममा छ। छलफलको क्रममा प्रमुख राजनीतिक दलका नेता एकमात्र कर्मचारीको ट्रेड युनियन राख्न सहमति नजिक पुगेपछि खैलाबैला मच्चिएको छ। करिबकरिब उनीहरू एकमात्र कर्मचारीको युनियन राख्न विषय सहमत नै भएका छन्। कांग्रेसका प्रमुख सचेतक श्यामकुमार घिमिरेको प्रस्तावमा एमालेले सहमत जनाएको छ। उनीहरू दलगत युनियन राख्न नहुनेमा देखिएका छन्। आधिकारिक ट्रेड युनियनमा राजपत्र अनंकित कर्मचारीमात्रै सदस्य हुनुपर्नेमा पनि उनीहरू एकमत देखिएका छन्। एमाले प्रमुख सचेतक महेशकुमार बर्तौला शाखा अधिकृत पदका कर्मचारी ट्रेड युनियनको सदस्य बनाउन उपयुक्त नहुने पक्षमा छन्। नीतिगत तहमा संलग्न हुने कर्मचारी ट्रेड युनियनमा बस्न नहुने उनको मत छ। कांग्रेस र एमाले यो विषयमा एकमत भएमा संघीय निजामती सेवा ऐनमा दलगत टेड युनियन नराख्ने व्यवस्था पारित हुन्छ। राज्य व्यवस्था समितिमा कांग्रेसएमाले नै दलगत ट्रेड युनियन राख्न नहुने निष्कर्षमा पुगेपछि यता दलनिकट कर्मचारीका ट्रेड युनियन जुर्मुराएका छन्। उनीहरू प्रतिवादमा उत्रिएका छन्। कांग्रेस, एमाले, माओवादी केन्द्रदेखि मधेसी दल निकटका कर्मचारी युनियन नै एक ठाउँमा आएका छन्। हाल क्रियाशील दलगत ६ वटा कर्मचारी युनियन छन्। नेपाल निजामती कर्मचारी युनियन, नेपाल निजामती कर्मचारी संगठन, नेपाल राष्ट्रिय कर्मचारी संगठन, एकीकृत सरकारी कर्मचारी संगठन, मधेसी निजामती कर्मचारी मञ्च, राष्ट्रिय स्वतन्त्र कर्मचारी संगठन छन्। उनीहरूले ट्रेड युनियन खारेज गरे देश नै ठप्प पार्नेसम्मको चेतावनी दिएका छन्। उनीहरू कांग्रेसएमालेका प्रमुख सचेतक आक्रमक देखिएका छन्। ऐन छिटो जारी गर्नेभन्दा पनि अनावश्यक बखेडाको बहानामा अझै ढिलासुस्ती गर्ने र संघीय निजामती सेवा ऐन तत्काल जारी नगर्ने हेतुले यो विषय उछालेको उनीहरूको आरोप छ। उनीहरूले जनआन्दोलनमा कर्मचारीहरूले गरेको योगदान स्मरण गराएका छन्। व्यवस्था परिवर्तनको लागि भएका निर्णायक आन्दोलनहरूमा हामी ट्रेड युनियनहरूले सहभागिता जनाउँदै प्रथम जनआन्दोलन २०४६ र दोस्रो जनआन्दोलन २०६२०६३ मा गरेको योगदान नबिर्सनसमेत राजनीतिक दल र सरकारलाई स्मरण गराउँछौं, उनीहरूले भनेका छन्, विगत केही दिनदेखि राष्ट्रसेवकहरूलाई हतोत्साहित, उत्तेजित र मानमर्दन हुने प्रकारका अभिव्यक्ति दल विशेषकै आधिकारिक धारणा हुन् भन्दै विभिन्न सञ्चारमाध्यमहरूबाट सार्वजनिक भइरहेका छन्। यस प्रकारका दम्भ प्रदर्शन नगर्न चेतावनीसमेत दिन चाहन्छौं। कर्मचारी ट्रेड युनियन आवश्यक नै छैन भन्ने होइन तर दलगत युनियनको आवश्यकताको पुष्टि हुन नसकेकै होे। एउटै कर्मचारी युनियन राखेर अघि बढ्दा उत्तम हुन्छ। उता कर्मचारीको पेसागत हकहितका लागि स्थापित ट्रेड युनियनहरूले राजनीतिक गर्न थालेको अनुभूति राजनीतिक दलले आम नागरिकले गरेका छन्। पेसागत संगठनले भ्रातृ संगठनजस्तै काम गरेको उनीहरूको विश्लेषण छ। हुन पनि पछिल्लो समय कर्मचारीका दलगत युनियन पेसागतभन्दा राजनीतिक सौदाबाजीमा नै तल्लीन देखिएका छन्। दलगत ट्रेड युनियन व्यवस्था नराख्न कति सम्भव छ ? : दलगत युनियन यति कमजोर छैनन्। उनीहरू लामो समयदेखि नेपालको स्थायी सरकार कर्मचारी प्रशासनमा राज गरिरहेका छन्। राज्य व्यवस्था समितिमा दलहरू एकमत नै भए पनि सजिलै दलगत कर्मचारी युनियन खारेज गर्न गाह्रो छ। तर असम्भव पनि छैन। कांग्रेसएमालेलगायतका दल मिलेमा सजिलै बहुमत पुग्छ। दलगत कर्मचारी युनियनको व्यवस्था ऐनबाट हट्न सक्छ। राजनीतिक दलका नेताको इच्छाशक्ति भएमा दलगत ट्रेड युनियनलाई काबुमा राख्न सक्छन्। संसदीय समितिमा एकमत भएपछि नै दलगत कर्मचारी युनियन जागिसकेका छन्। आन्दोलनको चेतावनी नै दिएका छन्। उनीहरू यो विषयमा शीर्ष नेतृत्वसँग दबाब र बार्गेनिङ गरिरहेका छन्। शीर्ष नेतृत्वले दबाबलाई कति थेग्न सक्छ भन्ने महत्वपूर्ण हो। राज्य व्यवस्था समितिमा पारित गर्न पनि शीर्ष नेतृत्वको साथ लिनै पर्छ। पेसागत हकहितका लागि ट्रेड युनियन नै चाहिने भन्ने होइन तर यसको व्यापक दुरुपयोग भएको हुँदा नै आज खारेजीसम्मको विषय उठेको हो। मुलुकमा भ्रष्टाचार, अनियमितता व्यापक छ। राजनीतिक दलदेखि कर्मचारीतन्त्रसँग जनताको विश्वास उडेको छ। पछिल्लो दलगत कर्मचारी युनियन यति शक्तिशाली भए कि सचिव, मुख्यसचिवमात्र होइन, मन्त्रीसम्मलाई गन्न छोडे। सचिव, मुख्यसचिवदेखि उपल्लो दर्जाका कर्मचारीलाई उनीहरूले चलाउने थाले। ट्रेड युनियनका नेताको कर्मचारीका हरेक गतिविधिमा हस्तक्षेप बढ्न थाल्यो। उनीहरूले आफैं निकट दलका नेतालाई गन्न छोडे। उनीहरूको पहुँच सोझै शीर्ष नेतृत्वसम्म भयो। सरुवाबढुवा त उनीहरूको हातमा नाच्ने अवस्था आयो। जसले गर्दा उपल्लो दर्जा कर्मचारीदेखि नेतासम्म नै उनीहरूको विपक्षमा देखिए। जसले गर्दा पनि समितिमा दलगत ट्रेड युनियनको विषयमा एकमत हुन दलहरू सजिलो भयो। कर्मचारी वृत्तमा टेड युनियनका नेताले राम्रो छवि बनाउन सकेनन्। उनीहरू हरेक सरुवाबढुवामा हस्तक्षेप गर्दा ठूलो कर्मचारी तप्का रुष्ट हुने स्थिति आयो। उनीहरू आफू सधैं एकै ठाउँमा बस्ने, काम नगर्ने, राजनीतिक गर्ने लगायतका विषयले कर्मचारी वृत्तमा राम्रो छवि बनेन। उनीहरू पेसागतभन्दा दलगत राजनीतिमा तल्लीन भए। राजनीतिक परिवर्तनमा उनीहरूको पनि योगदान कम आँक्न नसकिएला। २०४६ सालको परिवर्तन हो वा २०६२०६३ सालको परिवर्तन, उनीहरूको भूमिका नभएको पनि होइन तर यस ब्याजमा उनीहरू आफैं राजनीतिक गर्न लाग्नुलाई भने कुनै हालतमा जायज मान्न सकिँदैन। दलगत कर्मचारी युनियनको विषयमा दलहरू निष्कर्ष पुग्नैपर्छ। विज्ञहरूले पनि दलगत युनियन राख्न नहुने मत राख्दै आएका छन्। ट्रेड युनियनकै कारण कर्मचारीतन्त्र विकृति, विसंगति, भ्रष्टाचार र अनियमितता भित्रिएको हो भने पन्छाउनबाट कोही पनि पछि हट्न हँुदैन। एकमात्र टेड युनियन राखेर अघि बढ्दा फरक पर्दैन। लामो समयदेखि संघीय निजामती सेवा ऐन आउन नसक्नुमा एउटा कारण कर्मचारी ट्रेड युनियन विवाद पनि हो। राज्य पुनर्संरचना भएको यति लामो समय हुँदा पनि स्थायी सरकार कर्मचारी प्रशासनको पुनर्संरचना हुन नसक्नु दुःखद हो। जसले संघीयताको कार्यान्वयनमा नै समस्या सिर्जना गरेको छ। जसले पूरै व्यवस्थाप्रति वितृष्णा सिर्जना गराएको छ। पहिलोपटक २०७५ सालमा दर्ता भएकोे कर्मचारीको यो विधेयक पुनः २०७८ मा फिर्ता भयो। २०८० फागुन २१ मा पुनः संसद्मा पेस भएर छलफलमा छ। स्वार्थ समूहको प्रभाव परेर नै संघीय निजामती सेवा ऐन आउन सकेको छैन। अझै यस्ता विवादका कारण अल्झिरहेको छ। कसो गरेर छिटो ऐन ल्याउन सकिन्छ, त्यसमा केन्द्रित भएर राजनीतिक दलले छिटो निष्कर्षमा पुग्नु विकल्प छैन। मोलमोलाइजा गर्नुभन्दा देश र जनताको हितलाई शिरोपरी राखेर ऐन छिटो ल्याउनमा दलहरू सहमतिमा आउनुपर्छ। ऐन अल्झाउन विवादमा विवाद ल्याउन आवश्यक छैन। निष्कर्ष : कर्मचारी ट्रेड युनियन आवश्यक नै छैन भन्ने होइन तर दलगत युनियनको आवश्यकताको पुष्टि हुन नसकेकै होे। एउटै कर्मचारी युनियन राखेर अघि बढ्दा उत्तम हुन्छ। विज्ञहरूको सुझाव, अन्तर्राष्टिय अभ्यासलाई अध्ययन गरेर यस्ता विषय छिटो टुंग्याएर अघि बढ्नु पर्छ। स्थायी सरकारलाई गतिशील बनाउनु पर्छ। समृद्ध नेपाल सुखी नेपालको लक्ष्यलाई सार्थक बनाउनु पर्छ।"
नेप्से परिसूचक सामान्य अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। बुधबार नेप्से परिसूचक ०९३ अंकले बढेर २५७७४३ विन्दुमा अडिएको छ। यो सेसनमा २९ वटा स्क्रिप्सको ४ हजार १३६ कित्ता सेयर २७ लाख ६ हजार २१० रुपैयाँमा खरिदबिक्री भए। कारोबारमा आएका १० स्टक्सको मूल्य बढ्दा १५ वटाको घट्यो। बाँकी ४ स्टक्सको मूल्य भने यो समयमा स्थिर रहयो।
युरोपेली ब्रान्ड मर्क्योर माघदेखि सुकेधारामा,"काठमाडौं : युवा उद्यमी देशबन्धु बस्नेत होटल तथा पर्यटन क्षेत्रमा परिचित नाम हो। उनी नेपाल उद्योग वाणिज्य महासंघका कार्यकारी सदस्य, वायु तथा यातायात समितिका अध्यक्ष र नेपालमा जाम्बियाको मानार्थ कन्सुलर पनि हुन्। यी भूमिकाहरू बाहेक, उनी एबी होल्डिङका अध्यक्ष पनि हुन्। एबी होल्डिङले होटल, पर्यटन, कृषि, स्वास्थ्य, ऊर्जालगायतका परियोजना विकास र इक्विटीमा लगानी गर्दै आइरहेको छ। उनैले अन्तर्राष्ट्रिय ख्याति प्राप्त ब्रान्ड मर्क्योर काठमाडौं होटल सुकेधारामा सञ्चालनमा ल्याउँदैछन्। आगामी माघ १ गते (जनवरी १४, २०२५) बाट सञ्चालनमा ल्याउने तयारी भइरहेको यो होटल विश्व प्रसिद्ध ब्रान्ड एकोर गु्रपअन्तर्गतको मर्क्योर होटल हो। अन्तर्राष्ट्रिय ब्रान्ड, युवाले खोलेको, समाजलाई खुसी बनाएर फरक किसिमको समन्वय भएको होटलको रूपमा बस्नेतले यसलाई परिभाषित गरेका छन्। उनै युवा उद्यमी बस्नेतसँग अन्नपूर्णकर्मी सुनिता कार्कीले गरेको कुराकानीको सम्पादित अंश यहाँ प्रस्तुत गरिएको छ। के हो एकोर र मर्क्योर ब्रान्ड भनेको ? एकोर ग्रुप एक विश्व प्रसिद्ध र अग्रेणी आतिथ्य उद्योग हो, जसले १ सय १० देशहरूमा ५५ सयभन्दा बढी होटल र १० हजारभन्दा बढी खाना तथा पेयस्थलहरू सञ्चालन गर्दै आएको छ। लक्जरीदेखि आर्थिक वर्गसम्मका ब्रान्डहरूको समावेशी पोर्टफोलियो रहेको एकोरले उत्कृष्ट पाहुना अनुभव प्रदान गर्दै आइरहेको छ। मर्क्योर, एकोर ग्रुपको एक प्रतिष्ठित ब्रान्ड हो। यो होटल स्थानीय सांस्कृतिक अनुभव र विश्वव्यापी रूपमा यस उद्योगमा विकास भइरहेको मापदण्डको संयोजनको लागि प्रसिद्ध छ। विश्वभरि एक हजारभन्दा बढी होटलहरूको उपस्थितिसहित, मर्क्योरले आफ्नो स्थानको संस्कृति, सम्पदा, र पहिचानलाई प्रतिविम्बित गरेर अतिथिलाई अनौठो आकर्षण प्रदान गर्ने गर्छ। नेपालमा एकोर भित्रिएसँगै १ सय ११ मुलुकमा उपस्थिति जनाएको छ। होटलको लोकेसन सुकेधारा नै छान्नुको कारण ? आजको दिनमा यो पर्यटनको हब बन्दै गएको छ। गोपीकृष्ण बन्दै छ, अकामा होटल छ, रेन्टल अपार्टमेन्ट बन्दै छ। यो स्थान अबको केही वर्षमा पर्यटन हब हुन्छ। लोकेसनका अनुसार पनि त्रिभुवन अन्तर्राष्ट्रिय विमानस्थलमा नजिकमध्येको एक होटलमा यो पर्छ भने हिन्दुहरूको आराध्य देव पशुपतिनाथ मन्दिर, बौद्धनाथको पनि नजिकमा छौं। अर्को भनेको एउटा ठूलो जनसमुदाय नजिकै कपनमा बस्छ। यस्तै सहरको मुख्य स्थानहरूमा ट्राफिक, भीडभाड, पार्किङलगायतको कारणले पनि सम्भव छैन। सुकेधारा मुख्य सहरभन्दा केही पर र फराकिलो पनि छ। विश्वमा पनि राजमार्ग वा चक्रपथमा रहेका ठूला परियोजनाहरू सञ्चालनमा सहज भएको उदाहरणहरू हुँदा मर्करी होटलको लोकेसन हामीले सुकेधारा छानेका हौं। सहजै आउन जानका लागि पनि यो लोकसन सबैका लागि उपयुक्त हुन्छ जस्तो लाग्छ। मर्क्योर होटलमा केके छन् ? हामीसँग एउटा सुपर स्विट, ७ जुनियर स्विट र डबल तथा सिंगल बेड गरी १ सय ४ कोठा छन्। यो फुड एन्ड बेभरेज (एफ एन्ड बी) ओरियन्टेड होटल हो। यहाँ भारतीय, इटालियन रेस्टुँरा, २ वटा बार, करिब ४ सय जना अट्ने बैंकेट हलसहित आउट डोर पनि छ। यस्तै अर्को ४ सय जना अट्ने बैंकेट बनाउने प्रक्रियामा छौं। दुई वटा मिटिङ रुम छन्। पाँचतारे होटलको मापदण्डलाई आवश्यक पर्ने सबै पूर्वाधार हामीसँग छ। कस्ता पर्यटकहरूलाई लक्षित गर्नु भएको छ ? नेपालको पर्यटनमा एउटा हिस्सा युरोपका पर्यटकहरूको पनि छ। यो संख्या बढाउने यो होटलको लक्ष्य हो। मर्क्योर भनेको युरोपको ठूलो होटल ब्रान्ड हो। नेपालमा हामीले एकोर लिएर आयौं जुन युरोपमा नम्बर वान होटल ब्रान्ड हो। फ्रान्स राजदूत पनि यो होटलमा सञ्चालनमा आउन लागेकोमा उत्साहित हुनुहुन्छ। एउटा यो होटलले नयाँ किसिमको योगदान पर्यटन क्षेत्रमा पुर्याउँछ जस्तो लाग्छ। ०० कोभिडपछि आन्तरिक पर्यटकको पनि चहलपहल बढेको छ, यो होटलले आन्तरिक पर्यटकलाई पनि महत्त्व दिएको छ ? छ नि किन नदिनु। हाम्रोमा आन्तरिक पर्यटन दुई किसिमका छन्, एनआरएन नेपाली र स्थानीय नेपाली। एकोर भनेपछि युरोप, मध्यपूर्वी एसियाका नेपालीहरूमाझ परिचित ब्रान्ड हो। स्थानीयतर्फ एफ एन्ड बिमा केन्द्रित भएकोले आउने दिनमा नेपाली युवाहरू माझ यो लोकप्रिय हुन्छ भन्ने आशा लिएको छु। रुफ टफ बार छ जहाँबाट ३६० डिग्री पूरै काठमाडौं देख्न सकिन्छ। नयाँ किसिमको आउटडोरका लागि यो होटल परिचित बन्न सक्छ। यस्तै, इनफिनिटी पुल पनि हामीसँग छ। विश्वमा यो चलेको पनि छ। यसले पनि नेपाली पर्यटनलाई आकर्षित गर्छ भन्ने लाग्छ। कति लगानी भएको छ ? मर्क्योर काठमाडौं होटलको विकासमा तीन अर्ब रुपैयाँभन्दा बढी लगानी गरिएको छ। बैंकसँगको ऋण र स्वपुँजीमा यो होटलमा लगानी भएको छ। सुरुमा साढे चार रोपनीमा होटल संरचना बनाइएको हो। अहिले बैंकेट हल, क्यासिनोलगायतका संरचना थप्ने काम भइरहेकोले जग्गाको क्षेत्रफल पनि बढिरहेको छ। यो लगानीले नेपालको पूर्वाधार र आतिथ्य क्षेत्रमा उल्लेखनीय योगदान पुर्याएको छ। यो ठूलो आर्थिक प्रतिबद्धताले नेपाललाई विश्वव्यापी आतिथ्य गन्तव्यको रूपमा उभ्याउने लक्ष्य राखेको छ। यस परियोजनाले स्थानीय अर्थतन्त्र परिवर्तन गर्न र पर्यटन उद्योगको दिगो भविष्य निर्माण गर्न महत्त्वपूर्ण भूमिका खेल्नेछ। ठूलो संरचना बनेको छ, स्थानीयको प्रतिक्रिया कस्तो पाउनु भएको छ ? होटल संरचनासँगै हामीले स्थानीय सडक, बाटो, वरपरको हरियालीलगायत सबैको विकासको परिकल्पना गरेर अघि बढेका छौं। निजी क्षेत्रबाट प्रवद्र्धित यो होटलले आफ्नो सामाजिक दायित्वलाई व्यवसायसँगै अघि बढाएको छ भन्ने सन्देश पनि दिने काम गरेको छ जस्तो मलाई लाग्छ। किनभने कुनै पनि नयाँ परियोजना आउँदा त्यहाँको स्थानीयसँग जहिले पनि नकारात्मक नै भएको देखिन्छ। तर, यो होटलले यहाँ सम्पूर्ण इकोसिस्टमलाई प्रवद्र्धन गर्ने काम गरेको छ। हामीले यहाँ वर्षौंदेखि अलपत्र परेको सुकेधारालाई पुरातत्त्व विभागसँग समन्वय गरेर संरक्षण गर्ने प्रयास पनि गरेका छौं। अहिले युवा पलायन देशको विकराल समस्या भइरहेको छ। यस्तो अवस्थामा म जस्तो युवाले आफ्नो पहलमा अन्तर्राष्ट्रिय चेन होटल सञ्चालनमा ल्याउन लाग्दा यसले सकारात्मक सन्देश नै जान्छ। यस्तै, परियोजनाले आफ्नो संरचना मात्र नभएर समाज परिवर्तनको पनि काम गरेको छ। यसले अन्य नयाँ बन्ने परियोजनालाई पनि बाटो देखाउने काम गर्ने छ। होटलले वातावरणीय अध्ययन, भवन निर्माणको स्वीकृतिलगायत अन्य आवश्यक सरकारका स्वीकृति लिएका छौं। होटल सञ्चालनमा गएपछि पाँचतारे होटलको अनुमति पाउँछौं। त्यसका लागि पनि आवश्यक प्रक्रिया अघि बढाएका छौं। ०० अरूभन्दा यो होटलमा के भिन्नता छ ? हामीले नेपाली खानालाई विशेष रूपमा प्राथमिकता दिएका छौं। नेपालमा रोजगारी सिर्जना गरेका छौं। विदेशबाट सीप सिकेर नेपाल फर्किएका धेरै जना यहाँ आबद्ध हुनुभएको छ। करिब २ सय २० लाई रोजगारी दिन गइरहेका छौं। यस्तै, नेपालीपन, नेपाली कलासंस्कृति झल्किने गरी होटललाई सजाउँदै छौं। यहाँ प्रयोग भइरहेका सामानहरू पनि विश्वस्तरीय छन्। यो विदेशी ब्रान्ड भएकोले उनीहरूको आधारभूत मापदण्डलाई हामीले पालना गरेका हुन्छौं। हामीसँग नेपाली खानाका लागि नेपाली नै सेफ हुनुहुन्छ। इन्डियन रेस्टुँरा पनि सबैभन्दा उत्कृष्ट छ। अहिलेको अवस्थामा होटल भनेको खाना र सरसफाइ हो, त्यसमा हामीले कुनै पनि सम्झौता गरेका छैनौं। ०० भावी योजना केही छ ? एवी होल्डिङअन्तर्गत धेरै परियोजना अघि बढाउँदै छौं। त्यसअन्तर्गत इटहरीमा रवणा र विनडम पाँचतारे ब्रान्ड वैशाख १ गते खोल्दै छौं। अरू परियोजना पनि घोषणा गर्न प्रक्रियामा छौं। अहिले नयाँ किसिमको पर्यटन भित्त्याउनेतर्फ पनि हामीले सोच बनाएका छौं। नेपालमा क्रिकेटको नेपाल प्रिमियर लिग सम्पन्न भएपछि एउटा आशाको किरण देखिएको छ। नेपालमा खेलप्रेमीहरूको उत्साह देखिएको छ। यसलाई समाउँदै खेलकुद पर्यटनमा तर्फ हामी अघि बढ्ने छौं। अबको दिनमा नेपालमा नयाँ किसिमको आयाम भनेको नै पर्यटन र खेलकुदलाई अघि बढाउन सक्दा हुने देखिन्छ। भारतलगायत विश्वबाट खेलप्रेमीहरूलाई नेपालमा भित्त्याउने गरी संरचना बनाउन जरुरी छ।"
मेरा गाउँका खड्क्या मन्त्री,"टीकापुर : आख्यानकार स्वर्गीय गगनसिंह थापाको नवौं कृति मेरा गाउँको खड्क्या मन्त्री उपन्यास सामेबार एक कार्यक्रमका बिच टीकापुरमा लोकार्पण गरियो। उपन्यासको प्रकाशक गगन फाउन्डेसनका संस्थापक हिक्मत थापाले अध्यक्षता गरेको कार्यक्रममा कार्यक्रमका सञ्चालकले खड्कबहादुर नेपाली र उनकी धर्मपत्नी धौरी नेपालीलाई प्रमुख अतिथिको रुपमा मञ्चमा बोलाए। खड्कबहादुर मञ्चमा प्रमुख अतिथि भएर पुग्दा कार्यक्रमका सहभागीहरूबीच सन्नाटा छायो। नौवटा कृति प्रकाशित गरिसकेका चर्चित आख्यानकार गगनसिंह थापाको कृतिको प्रमुख अतिथि उपन्यासकै मुख्यपात्र थिए। खड्कबहादुर अर्थात् खड्क्या मन्त्री। पुग नपुग ४ फिट उचाइ, ७० वर्ष बढीको उमेर। होचो कद, दुब्लो शरीर, चिम्सा आँखा, अस्पष्ट मलिन आवाज। जीवनयापनका लागि लाटी (बोल्न नसक्ने, फरक क्षमता भएकी) श्रीमतीसँगै टीकापुरको बजारमा मागेर (सहयोग, अन्न, रुपैयाँ) हिँड्ने एक परिचित पात्र। टीकापुरकै सुकुम्बासी शिविरमा कच्ची टहरामा जीवन बिताइरहेका अति सामान्य खड्क्या मन्त्री आफैंमाथि लेखिएको उपन्यास मेरा गाउँको खड्क्या मन्त्री का प्रमुख अतिथि थिए। शारीरिक अस्वस्थता, दलित, उत्पीडित वर्ग। दैबले पनि ठगेको खड्क्या मन्त्रीको शरीर, बोल्न नसक्ने श्रीमती। ३० को दशकमा कैलालीको कटासेमा अछामको बिर्कुबाट बसाइँसरी आएका खड्कबहादुर नेपालीको जीवनमाथि स्वर्गीय थापाले उपन्यास लेखेका हुन्। पञ्चायती शासन व्यवस्थाका विरुद्ध प्रजातन्त्र स्थापनाका लागि शारीरिक रूपमा कमजोर खड्कबहादुर नेपालीले गरेको योगदान, ३० देखि ५० को दशकमा आन्दोलनका उत्कर्ष, कर्णाली नदी, भर्खरै आधुनिक सहरका रूपमा विकसित हुँदै गएको टीकापुर टाउन (बजार) को परिवेशमा नेपाली र उनकी धर्मपत्नी धौंरीका रोचक, घोचक कथा उपन्यासमा छन्। कटासेमा अस्थायी टहरोमा बसोबास गरेका खड्गबहादुरलाई एकदिन उपन्यासकार थापाले टीकापुर विकास समितिमार्फत जग्गा वितरण हुँदै आएको कुरा सुनाउँदै टीकापुरका मुख्य योजनाकार मानिने पूर्वमन्त्री स्वर्गीय खड्कबहादुर सिंहलाई भेट्न सुझाए। कटासेबाट मन्त्री सिंहको क्वाटरसम्म पुगेका खड्कबहादुरले आफ्नो नाम त भने तर थर बिर्सिन्छन्। पालेले नाम सोध्दा खड्कबहादुर भनेका उनले थर भन्न नसकेपछि मन्त्री सिंहको क्वाटरमा पुर्याइन्छ। पालेले नै खड्कबहादुर मन्त्री होस् भनेर जिस्काउँदा उनले टाउको हल्लाउँछन्, हो भन्दै। पञ्चायतको आन्दोलनमा रहेका बहुदलवालाहरूले मन्त्री सिंहलाई जिस्काउन उनलाई पठाएको ठान्छन् र केही रकम दिएर फिर्ता पठाउँछन्। भोलिपल्ट दुई छोरा, तीन छोरी र श्रीमतीसहित पुनः क्वाटरमा पुगेका खड्कबहादुरलाई केही समय प्रहरीले नियन्त्रणमा लिन्छ। सबै कुरा बुझेपछि मन्त्री सिंहले खड्कबहादुरलाई ल तँ जनताको मन्त्री भइस् भन्दै कटासे फिर्ता पठाउँछन्। त्यही दिनदेखि उनलाई गाउँमा सबैले खड्क्या मन्त्री भनेर चिन्न थाले। तत्कालीन पञ्चायती व्यवस्थाविरुद्ध बोल्नेहरूले मन्त्री सिंहलाई भेट्न खोज्दा खड्क्या मन्त्रीको झुपडीसम्म पुर्याएर व्यवस्था विरुद्धको प्रतीकका रूपमा खड्क्या मन्त्रीलाई उपन्यासमा चिनाइएको छ भने उपान्यासको अन्त्यतिर देशमा भएको व्यवस्था परिवर्तनले खड्क्या मन्त्रीको जीवन सुखमय बितेको कथा छ। उपन्यासमाथि समीक्षा गर्दै टीकापुर बहुमुखी क्याम्पसका उपप्राध्यापक डाक्टर धनकृष्ण उपाध्यायले आख्यानकार थापाका अन्य कृतिहरूभन्दा यो कृति निकै उत्कृष्ट रहेको दाबी गरे। नेपाली साहित्यमा प्रायः जित्नेहरूको इतिहास लेखिने गरेको छ, आख्यानकार थापाले एक विपन्न परिवार, उसको संघर्ष, प्रजातन्त्र स्थापनाका लागि पुर्याएको योगदानबारे यथार्थ उजागर गरेर यो उपन्यास बजारमा ल्याएका छन् नेपाली विषयका उपप्राध्यापक डाक्टर उपाध्यायले भने, उपन्यासमा वास्तविक घटना, एक आम नागरिकको संघर्षको कथा र पटकपटक देशका भएका व्यवस्था परिवर्तनका आन्दोलनहरूले आमनागरिकलाई दिन नसकेको खुसी उपन्यासमा छ। चौध अध्याय रहेको उपन्यासले कर्णाली र सुदूरपश्चिम प्रदेशको आञ्चलिकतामा जोड दिएको बताउँदै उपन्यासका मुख्य पात्रलाई नै प्रमुख अतिथि बनाएर बिमोचन गरिनु आफैमा एक नयाँ प्रयोग भएको बताए। मुख्य पात्रमाथि लेखिएका कथा, उपन्यासहरूमा सोही पात्रले विमोचन गरेको मेरो सम्झनामा यो नै पहिलो कृति हो डाक्टर उपाध्यायले भने, त्यति मात्रै नभएर उपन्यासको सम्पूर्ण बिक्री रकम मुख्य पात्र खड्कबहादुरलाई नै हस्तान्तरण गर्ने प्रकाशकको जमर्कोले सुनमा सुगन्ध थपेको छ। प्रकाशक गगन फाउन्डेसनका संस्थापक एवं गैरनेपाली आवासीय संघ (एनआरएनए) का पूर्वकोषाध्यक्ष हिक्मत थापाले उपन्यासका मुख्य पात्रलाई सहयोग पुर्याउने उद्देश्यले उपन्यासको बिक्रीबाट हुने सम्पूर्ण रकम खड्कबहादुरको परिवारलाई हस्तान्तरण गर्ने बताए। यो उपन्यासका मुख्य पात्रको जीवन प्रजातन्त्र स्थापनाको लामो समय भइसक्दा समेत ज्युँका त्युँ नै छ, उपन्यासको अन्त्यमा उनको जीवन सुखमय भएको कल्पना मेरा पिताजी उपन्यासकारले गरेका छन् कविसमेत रहेका थापाले भने, थोरै भए पनि उनलाई राहत पुगोस् भन्नका लागि यो उपन्यासको सम्पूर्ण बिक्री रकम नेपालीको परिवारलाई हस्तान्तरण गर्ने घोषणा गर्दछु। कार्यक्रममा सहभागीहरूले उक्त घोषणापछि उपन्यास खरिद गर्दै उक्त रकम खड्कबहादुरलाई हस्तान्तरण गर्न सहयोग गरेका छन्। कार्यक्रमबारे जानकारी पाएका दैलेखका दिलीप आचार्यले प्रदान गरेको १० हजार रुपैयाँ, टीकापुरका पूर्ण रावलले सहयोग गरेको दुई हजार पाँच सय रुपैयाँ खड्कबहादुरको परिवारलाई हस्तान्तरण गरिएको थियो। हालसम्म जग्गा जमिन नभएर सुकुम्बासीमै बस्दै आएका खड्कबहादुर नेपाली मेरा पिता आख्यानकार गगनसिंह थापाका लागि प्रेरणाको स्रोत हुन्, उपन्यासमा स्वर्गीय बुवाको इच्छा छ, खड्गबहादुर सम्पन्न भएको, उसको परिवारमा समृद्धि आएको। त्यही भएर मैले उपन्यास बिक्रीको सबै रकम उनको परिवारलाई दिने घोषणा गरेको छु प्रकाशक हिक्मत थापाले भने, खड्कबहादुरका लागि यो रकमले थोरै भए पनि राहत हुनेछ, जीवनयापन गर्न सहयोग पुग्नेछ। कार्यक्रममा सहभागीमध्ये अधिकांशले खड्कबहादुरको जीवन बदल्न सहयोग गर्नुपर्नेमा जोड दिए। समाजसेवी नमराज उपाध्यायले भने मैले थुप्रै बिमोचन कार्यक्रमहरू देखेको छु, पात्रका बारेमा लेखिने कथा पढेको छु, उपान्यासको बिक्रीबाटै उपन्यासका मुख्यपात्रको जीवन बदल्न थोरै भए पनि सहयोगको घोषणाले निकै फरक अनुभूति भएको छ। सुदूरपश्चिमको पहाडी जिल्ला अछाममा विसं २००५ सालमा जन्मिएका आख्यानकार थापा आञ्चलिक आख्यानकारका रूपमा परिचित छन्। उनका कर्णालीको छेउछाउ, पुर्खाको चिठ्ठी, मेरो मधुशाला, उज्ज्वली, अस्ताचलको ढोकाबाट, सोह्र सौगात आदि कृतिहरू प्रकाशित छन् भने आधादर्जन बढी कृतिहरू प्रकाशोन्मुख छन्। खैरीफाँटास्थित अरुणोदय माध्यमिक विद्यालयका संस्थापक प्रधानाध्यापक रहेर सेवा गरेका थापा दुई कार्यकाल जिल्ला विकास समिति कैलालीको सदस्यका रुपमा निर्वाचित भएका थिए।"
सहकारी नियमन प्राधिकरण,"तर अब सहकारी क्षेत्रका विकृति कसरी संलिन्छन् वा यो क्षेत्रको भविष्य कस्तो हुन्छ भन्नेचाहिँ नयाँ कानुनी व्यवस्थाको कार्यान्वयनमा भर पर्छ । समान उद्देश्य भएकाहरूको सामूहिक हितमा काम गर्नु सहकारीको उद्देश्य हो । त्यसविपरीत सर्वसाधारणको बचत जम्मा गरेर ठगीधन्दा सहकारीका नाममा मौलायो । यसमा सरकार भनौं या राज्यको ठूलो कमजोरी रह्यो । न कुनै अनुगमन, न त नियमन नै । सहकारीहरूलाई अर्बाैं अर्ब रुपैयाँ संकलन गर्न दिएर सरकारले स्वच्छन्द छोड्यो । त्यसैको फाइदा बदनियत भएकाहरूले उठाए । गरिखाने र दुईचार पैसा बचत गर्ने निमुखो र निर्धाे नागरिक ठगीमा पयो । सहकारी क्षेत्रमा वर्षाैंदेखिको संक्रामक रोगको उपचार गर्ने गरी ढिलै भए पनि सरकारले नयाँ कानुनको व्यवस्था गरेको छ । सहकारी प्राधिकरण गठनसम्बन्धी त्यो अध्यादेश स्वागतयोग्य कदम हो । अध्यादेश संवैधानिक व्यवस्था हुँदाहुँदै यसअघि थुप्रै अध्यादेशमा सरकार आलोचित हुँदै आएको थियो । तर यसपालि साँच्चिकै संसद् अधिवेशन नभएको र आवश्यक महसुस गरिएको कानुनको व्यवस्थाका लागि अध्यादेश आएको हुँदा सकारात्मक प्रतिक्रिया सरकारलाई मिलेको छ । राष्ट्रपति रामचन्द्र पौडेलले सहकारीसम्बन्धी केही नेपाल ऐनलाई संशोधन गर्ने अध्यादेश, २०८१ पुस १४ गते जारी गरेका छन् । यो राजपत्रमा प्रकाशित भएको छ । अब कार्यान्वयनका लागि सरकारलाई बाटो खुलेको छ । अध्यादेशमार्फत राष्ट्र बैंक ऐन र निक्षेप तथा कर्जा सुरक्षण कोष ऐनलाई पनि संशोधन गरिएको छ । अब सहकारीहरू प्राधिकरणको नियमनमा पर्नेछन् । तिनीहरूबाट भएको ऋण प्रवाह कर्जा सुरक्षण कोषमा हुने छ । अनि सहकारीहरूले वर्गअनुसार १०, २५ र ५० लाख रुपैयाँसम्मको सीमामा रहेर एक व्यक्तिको बचत जम्मा गर्न सक्नेछन् । अहिलेसम्म यसमा कुनै सीमा थिएन । मुलुकभर ३१ हजार सहकारी छन् । तिनमा ४ खर्ब रुपैयाँ बचत भएको अनुमान छ । तर सांसद सूर्य थापा नेतृत्व गठित संसदीय छानबिन समितिले अध्ययन गरेका ४० सहकारीमा मात्रै ८७ अर्ब रुपैयाँ अपचलन भएको पाइएको छ । भन्नेबेलामा संविधानमा सहकारीलाई तीन खम्बे अर्थनीतिको एउटा खम्बा भनियो । तर सहकारीहरूमा भएको बचतको झन्डै चौथाई रकम चाहिँ अपचलन भयो । अनि अर्थतन्त्र नै चौपट नभए के हुन्थ्यो ? सरकारले ढिलै गरी भए पनि ल्याएको नयाँ कानुनी प्रावधानले सहकारीलाई बलियो नियमन गर्न सक्नुपर्छ । ससाना बचतकर्ताको रकम फिर्ताको प्राथमिकता, फौजदारी लगायत सवालबाहेकको मिलापत्रजस्ता व्यवस्था सुन्दर छन् । तर अब सहकारी क्षेत्रका विकृति कसरी संलिन्छन् वा यो क्षेत्रको भविष्य कस्तो हुन्छ भन्नेचाहिँ नयाँ कानुनी व्यवस्थाको कार्यान्वयनमा भर पर्छ ।"
विश्वभर नयाँ वर्ष २०२५ मनाइँदै,"सन् २०२५ को विश्वका विभिन्न देशमा भव्य तरिकाले स्वागत गरिएको छ। पश्चिमी युरोपेली देश बेलायत, फ्रान्स र जर्मनीमा नयाँ वर्ष मनाउने क्रम जारी छ। बेलायतका धेरै सहरमा पानी परेको भए पनि मानिसको उत्साहमा कमी आएको छैन । यसैबीच युद्धको चपेटामा परेका रुस र युक्रेनले पनि नयाँ वर्षलाई भव्य रुपमा नै स्वागत गरेका छन् । युएईको प्रसिद्ध भवन बुर्ज खलिफामा भव्य तरिकाको लेजर शो र आतिशबाजी प्रदर्शन गरिएको थियो। भारत, चीन, मलेसिया, सिंगापुर, न्यूजिल्याण्ड जस्ता देशमा पनि नयाँ वर्ष सुरु भएसँगै रातीदेखि नै मनाइएको छ। जापानको परम्परा अनुसार नयाँ वर्षमा बौद्ध मन्दिरहरूमा १०८ पटक घण्टी बजाइन्छ। दक्षिण कोरियामा भने विमान दुर्घटनामा १७९ जनाले ज्यान गुमाएकाले गर्दा नयाँ वर्ष मनाउने कार्यक्रम निकै सीमित भएको जनाइएको छ । अस्ट्रेलियाको सिड्नी हार्बरमा परम्परागत आतिशबाजी हेर्न करिब १० लाख मानिस भेला भएका सञ्चारमाध्यममा उल्लेख छ । नयाँ वर्षको अवसरमा मेलबर्नको यारा नदीको किनारमा विशाल आतिशबाजी गरिएको थियो। सबैभन्दा पहिला न्यूजील्याण्डको अकल्याण्ड सहरमा सन् २०२५ सुरु हुने बताइन्छ। नेपालमा पनि धुमधामका साथ अंग्रेजी नयाँ वर्ष मनाइएको छ। विशेष गरी पर्यटकहरुको चहलपहल सुरु हुने ठाउँमा नयाँ वर्ष मनाउनेको भीडभाड थियो।"
निजी क्षेत्रको नमुना रंगशाला,"भैरहवा : रुपन्देहीको तिलोत्तमा नगरपालिकामा निजी क्षेत्रको लगानीमा अन्तर्राष्ट्रियस्तरको क्रिकेट मैदान निर्माण हुँदै छ । अष्ट्रेलियामा व्यवसाय गर्दै आएका विनोद कुँवरले एक्स्ट्राटेक ओभल प्रालिमार्फत ६० करोड रुपैयाँ लागतमा तिलोत्तमा नगरपालिका१७ पूर्वदरखसवामा एक्स्ट्राटेक ओभल क्रिकेट मैदान निर्माण गरेका हुन् । ६ बिघा क्षेत्रफलमा फैलिएको रंगशालामा खेलाडी ड्रेसिङ रुम, मिडिया बक्स, भीआईपी बक्स लगायत पूर्वाधार निर्माणका काम भइरहेका छन् । क्रिकेट खेलको विकासका लागि रंगशालाको निर्माण गरिएको हो र राष्ट्रिय स्तरको क्रिकेट खेलका लागि मैदान तयारी अवस्थामा छ, नेपाली क्रिकेट टिमका पूर्वकप्तान एवं रंगशालाका ब्राण्ड एम्बेसडर शक्ति गौचनले भने, अहिले पनि खेल खेलाउन सकिन्छ । र, अन्य पूर्वाधार निर्माणका काम पनि भइरहेका छन् । शिलान्यास भएको ६ महिनामा मैदान तयार भएको थियो । रंगशालामा विभिन्न चरणका काम गर्ने योजना छ । जसअनुसार अहिले पनि कामहरू भइरहेका छन् । उनका अनुसार १५२० हजार दर्शक क्षमता प्याराफिट बनाउन सकिने अवस्था रहेको र हाल २३ हजार दर्शक क्षमताको रंगशाला तयार भएको छ । रंगशालामा खेल संचालनका साथै आवासीय सुविधासहित एकेडेमी सञ्चालन गरेर क्रिकेट खेलाडी उत्पादन गर्ने लक्ष्य रहेको ब्रान्ड एम्बेसडर गौचनले बताए । एक्स्ट्राटेक ओभल क्रिकेट मैदानको निर्माणले क्रिकेट खेलाडीको उत्पादनका साथै राष्ट्रियअन्तर्राष्ट्रिय स्तरको प्रतियोगिता सञ्चालन गरेर यस क्षेत्रमा आर्थिक विकास र पर्यटनमा ठूलो टेवा पुग्ने विश्वास स्थानीय पर्यटन व्यवसायीहरूको छ । लगानीकर्ता विनोदका दाजु सूर्य कुवँरले मैदानसम्म पुग्ने सडक र विद्युत्लगायत आवश्यक भौतिक पूर्वाधार निर्माणको अपेक्षा सरकारसंग गरिएको बताए । मैदान तयार भइसकेको छ । अन्य पूर्वाधार बन्दैछन्, उनले भने, सरकारबाट आर्थिक अपेक्षा छैन । तर, रंगशाला जानेपुग्ने सडकलगायत पूर्वाधार सरकारले बनाईदिए सबैलाई सहज हुने थियो । निजी क्षेत्रले रंगशाला निर्माणको काम निकै अघि बढाएको छ । तर, सरकारी स्तरबाट भैरहवामै सिद्धार्थ क्रिकेट मैदान स्तरोन्नती गरी अन्तर्राष्ट्रिय स्तरको बनाउने काम भने करिब डेढ दशक बितिसक्दा समेत अधुरो छ । बहुवर्षीय ठेक्का नहुँदा, युवा तथा खेलकुद मन्त्रालय र राष्ट्रिय खेलकुद परिषद् (राखेप)ले पर्याप्त बजेट नछुट्ट्याउँदा सिद्धार्थ क्रिकेट मैदानलाई अन्तर्राष्ट्रिय स्तरको बनाउने योजना वर्षौं देखि अलपत्र परेको हो । करिब १६ प्रतिशत मात्रै काम भएको छ । बर्सेनि न्यून बजेट मात्रै पर्दा डीपीआरअनुसार अन्तर्राष्ट्रिय स्तरको मैदान यति नै समयमा बन्छ भन्ने एकिन छैन । क्रिकेट मैदान बनाउन करिब १२ करोड रुपैयाँ खर्च भइसकेको छ । ०६८ मा भैरहवा र मूलपानीमा अन्तर्राष्ट्रिय स्तरको मैदान बनाउन सुरु गरिएको थियो । तर, मूलपानी मैदानले गति लिँदा भैरहवाको मैदान स्तरोन्नतिकोे काम भने कछुवा गतिमा छ । मैदानमा ७ हजार दर्शक अट्ने गरी प्याराफिट बनाउने र अन्तर्राष्ट्रिय क्रिकेट खेलाउने उद्देश्यसहित राखेपले डीपीआर बनाएको छ । डीपीआर अनुसार त्यो बेला मैदान बनाउन कम्तिमा ३८ करोड रुपैयाँ लाग्ने जनाइएको थियो । तर, पछिल्ला वर्षहरूमा बजेट नै विनियोजन हुन छोडेको छ । जसले गर्दा पुरानै डीपीआर अनुसार काम गर्दा पनि अहिलेको अवस्थामा कम्तिमा ७० करोड बढी लागत लाग्ने रुपन्देही क्रिकेट संघका अध्यक्ष हरिबहादुर थापा बताउँछन् । अहिलेको जस्तै सुस्त गतिमा काम हुने हो भने अझै २५ वर्ष अन्तर्राष्ट्रिय स्तरको रंगशाला निर्माण नहुने खेल क्षेत्रका अगुवा बताउँछन् । हाल ३ करोड लागतमा हल, खेलाडी बक्स र शौचालयसहितको तीन तल्ले भीआईपी प्याराफिट निर्माण भएका छन । सुरुमा १ करोड १९ लाख रकम खर्च गरेर क्रिकेट संघको कार्यालय सहित एक तल्लाको प्याभेलियन भवन निर्माण गरिएको थियो । त्यसपछि मैदान सम्याउन तीन वर्ष लगाइयो । प्याभेलियन भवनसहित ८९ लाखमा मैदान सम्याउने काम, ४० लाखमा तारजाली, ९० लाखमा ढल व्यवस्थापन, १ करोडमा पिच, प्याभेलियन अगाडि टायल बिच्छ्याउने, गार्ड रुम, स्टोर रुम बनाइएको छ । तर, सरकारले बहुवर्षीय योजनामा नराखेर रंगशालालाई बजेट छुट्ट्याउनै छाडेको छ । समय समयमा ताँती लागेर मैदान अवलोकन गर्न आउने विभागीय मन्त्री, प्रदेशका मुख्यमन्त्री, मन्त्री र खेलकुद परिषद्का पदाधिकारीले भने पर्याप्त बजेट छुट्याउँछौं भनेर आश्वासन मात्रै दिने गरेका छन । तर, बजेट नछुट्ट्याउँदा रंगशाला निर्माण कछुवा गतिमा भइरहेको छ ।"
वीरताको चिनो भोजपुरे खुकुरी,"भोजपुर : वीर गोर्खालीको शान भन्नेबित्तिकै झट्ट दिमागमा आउँछ भोजपुरे खुकुरी । यसले देशविदेशमै ख्याति कमाएको छ । ब्रान्ड बनेको छ । त्यति मात्र होइन, विदेशी मुद्रा आर्जनको राम्रो स्रोत पनि बनेको छ । तर, देशकै चिनारी बनेको भोजपुरे खुकुरी दक्ष कालिगढ र कच्चापदार्थ अभावमा संकटमा छ । भोजपुरे खुकुरीको माग बढदो छ । तर, उत्पादन छैन । भोजपुर सदरमुकाम, कोट, दलगाउँ, गोगने, खावा, खैराङ, टक्सार, बोखिम, दाँवा, तिम्मा, दिङ्ला, देउराली, जरायोटारका करिब ३५ खुकुरी उद्योगहरू दक्ष कालिगढ र वनपैदावर कच्चापदार्थ अभावमा बन्द हुने स्थितिमा छन् । राणाकाल र पञ्चायतकालदेखि नै प्रसिद्ध बनेको भोजपुरे खुकुरी जनशक्ति र सल्लाका काठ, कोइला, गोल जस्ता कच्चापदार्थको अभावका कारण उत्पादनमा कमी आउन थालेको उद्यमीहरू सुनाउँछन् । अहिले भनेजस्तो दक्ष कालिगढ पनि भेटिँदैनन्, सल्लाका काठहरू पनि भेटिँदैन, आरनमा ३४ जना मात्र हुन्छन्, भनेजति माग पूरा गर्न सकिएको छैन, खुकुरी व्यवसायी दिनेश गजमेरले भन्छन्, खुकुरीको काम गर्न भ्याइनभ्याइ हुन्छ, कालिगढलाई महँगो ज्याला दिएर काम लगाउनुपर्छ । भोजपुरमा १९६५ सालतिरै खुकुरी बनाउन सुरु गरिएको हो । ०२७ सालमा तत्कालीन राजा महेन्द्र शाह भोजपुर आएका बेला बोखिमका स्थानीय सिंगबहादुर विक सिने ले उपहार स्वरूप राजा महेन्द्रलाई खुकुरी दिएका थिए । आकर्षक खुकुरी देखेर राजा महेन्द्रले खुकुरीका लागि भोजपुर उत्तम ठाउँ भएको बताएका थिए । त्यही समयबाट भोजपुरे खुकुरीले प्रसिद्धी कमाएको खुकुरी व्यवसायी हीरा श्रेष्ठ बताउँछन् । विभिन्न आकर्षक बुट्टाले भरिपूर्ण हुने भएकाले पनि भोजपुरको खुकुरी प्रख्यात छ । स्थानीय बजारमा खुकुरीको मूल्य ८ सयदेखि १८ हजार रुपैयाँ प्रतिगोटा पर्छ । ग्रामीण भेगहरूमा दैनिक कामकाजका लागि बुदुने र बाँसपाते किसीमका खुकुरीहरू बढी प्रयोग हुन्छन् । भोजपुरमा उत्पादित ४ देखि २४ इञ्चसम्मका बुदुने, शिरुपाते, बाँसपाते, चित्लांगे खुकुरीहरू धरान, उदयपुर, खाँदबारी, काठमाडौं हुँदै विभिन्न विदेशी मुुलुकहरूमा चिनो, उपहार र सजावटका लागि पुग्ने गर्छन् । खुकुरीका बिँडहरू भैंसीका सिङ, बाँसका जरा, ओखर, सालका ख, हड्डीका साथै अर्डरअनुसार सुन र चाँदीका धातुबाट पनि बनाइने गरिएको छ । खुकुरीको बजार फराकिलो बनाउन अन्तर्राष्ट्रियस्तरमै राज्यबाट व्यापारिक सम्झौता आवश्यक रहेको भोजपुर टक्सारका घमचन्द्र दाहालको भनाइ छ । चीन र भारतबाट माग हुने गरे पनि खुला व्यापारिक नीति नहुँदा उत्पादित खुकुरी निकासीमा कमी आएको उनी बताउँछन् । चीन र भारतमा भाला, तरबार जस्ता हातहतियारलाई बैधता दिएको छ, तर नेपाली खुकुरीलाई अवैध भन्दै रोक लगाउने गरिन्छ । त्यसैकारण यहाँ उत्पादित खुकुरी बाहिर निर्यात हुन सकेका छैनन् । यसका लागि राज्यले नयाँ नीति बनाउन आवश्यक छ, दाहाल भन्छन् । युवा पलायनले समस्या पाखुरा चलाउन सक्ने युवाहरू विदेश पलायन भइरहेका छन । त्यसैकारण भोजपुरे खुकुरी ओझेलमा परेको व्यवसायीहरू बताउँछन् । रोजगारी र पढाइका लागि युवा बिदेसिने भएकाले पनि खुकुरी बनाउने आरन, उद्योगहरूको संख्या दिनानुदिन घट्दै गइरहेको अर्का आरन उद्योगी घनश्याम विश्वकर्माले बताए । उमेरका युवाहरू विदेश लाग्छन्, घरमा रहेका बूढाबूढी, महिला, केटाकेटीले फलाम पिट्नै सक्दैनन्, उनी भन्छन्, पहिला बजारको अभाव हुन्थ्यो अहिले काम गर्ने जनशक्ति नहुँदा बजार माग धान्नै गाह्रो छ ।यस्तैखुकुरी बनाउने काम गाह्रो हुने भएकाले यो पेसाबाट व्यवसायी अलग हुँदै छन् । दिनभर आरनमा काम गर्दा फोहोर हुने र फलाम पिट्ने, बनाउने, तताउने जस्ता कडा कामका कारण पनि धेरैजसोले यो पेसा छाडेर अरू पेसा थालेको उद्यमी सन्तोष सेन्चौरी बताउँछन् । जोकोहीले यो पेशा अंगाल्न मान्दैनन्, आरनको फोहोर र फलाम पिट्ने काम गाह्रो हुने भएकाले पनि धेरैले अरू नै पेसा अंगालेका छन्, भएकाहरूले पनि आफ्नो आरन बन्द गरेका छन्, उनले भने । खुकुरी व्यवसायमा जातिय विभेदपूर्ण सोचाइले पनि पेसा संकटमा परेको छ । सदियौंदेखि फलामको काम दलित समुदायले मात्रै गर्ने, अन्य समुदायले फलाम पिट्दा इजतमा दखल पर्ने खालका हिन भावना समाजमा व्याप्त छन् ।"
आज टोपी दिवस मनाइँदै,"काठमाडौं : आज अन्तराष्ट्रिय पोशाक तथा टोपी दिवस विभिन्न कार्यक्रम गरी मनाइँदै छ । आज काठमाडौंलगायत देशका विभिन्न स्थानमा टोपी दिवस मनाउन विभिन्न कार्यक्रमको आयोजना गरिएको छ। सदियौँदेखि नेपाली पहिचानको रुपमा रहेको दौरा सुरुवाल, टोपी र गुन्यूचोलोलाई तत्कालीन सरकारले राष्ट्रिय पोशाकको सूचीबाट हटाएपछि जागरूक युवाले नेपाली टोपी (ढाका टोपी, भादगाउँले टोपी)लाई राष्ट्रिय पहिचानका रुपमा घोषणा गरियोस् भन्ने मागसहित नेपाली टोपी दिवस मनाउँदै आएका हुन्। नेपाली टोपीको प्रवर्द्धन गर्नका लागि अंग्रेजी नयाँ वर्षको पहिलो दिन पारेर यो दिवस मनाउन थालिएको हो । देशमा पश्चिमा संस्कृतिको प्रभाव बढ्दै गएको भन्दै केही युवाहरूले २०७० सालदेखि टोपी दिवस मनाउन थालेका हुन् ।"

शीर्षक,विवरण
द्वन्द्वकालीन मुद्दामा न्यायको प्रश्न,"हत्या, हिंसा वा यातना जुनसुकै अपराधको पनि मूलकुरो भनेको पीडितलाई न्याय हो । नेपालमा १० वर्ष चलेको सशस्त्र संघर्षको बेलाका गम्भीर मानवअधिकार उल्लंघनदेखिका अपराधमा पीडितले न्याय पाएका छैनन् । सशस्त्र संघर्षलाई राजनीतिक दृष्टिमा फरक मामिला मान्नु एउटा कुरा हो तर अपराध त जुनसुकै दृष्टिको भए पनि अपराध नै हुन्छ र पीडितसँग एउटैमात्रै अधिकार हुन्छन्याय । द्वन्द्वकै बेला होस् र त्यसको शान्तिपूर्ण अवतरणपछि न्यायको याचनाका स्वरहरू लाखौंपटक चर्किए तर न्यायिक निरूपण अपवादबाहेक घटनामा हुन सकेको छैन । सीधै अदालतमा हालिएका मुद्दा पनि मुल्तबीमा राखिए । राजनीतिक हिसाबको आन्दोलन र संघर्ष भएको हुँदा छुट्टै विधिबाट निरूपण गरिनुपर्ने तर्कहरू आए । बृहत शान्ति सम्झौता पनि भयो । द्वन्द्वका मुद्दा सुल्झाउन सत्य निरूपण तथा मेलमिलाप आयोग पनि बन्यो । अहिले भने यो निष्क्रिय छ । यससम्बन्धी ऐन संशोधनको विधेयक अलपत्र परेजस्तै पीडितको न्यायको मुद्दा पनि अलपत्र छ । सिन्धुलीमा २३ वर्षअघिका घटनाका मुद्दा जिल्ला अदालतमा ब्युँतिएका छन् । मुल्तबीका मुद्दा अदालतले ब्युँतिने आदेश गरेको छ । तिनमा तत्कालीन विद्रोही माओवादीका शीर्ष तहकै नेताहरू सीपी गजुरेल र हरिबोल गजुरेल पनि आरोपित छन् । द्वन्द्वका बेला राज्य र विद्रोही पक्षबाट भएका गैरन्यायिक हत्या र अपराधमा दोषी जो भए पनि कारबाही हुनुपर्छ । पीडितलाई न्याय दिनुपर्छ । प्रक्रिया कुन गर्ने भन्नेमै अल्झिएर जसरी शान्ति प्रक्रियाकै १८ वर्ष गुजारियो, यो नै आफैंमा अन्याय हो । ढिला न्याय दिनु नै अन्याय हो । सत्य निरूपण तथा मेलमिलाप आयोग विधेयकका हकमा पनि पीडितको सहमतिबिना माफी मिनाह हुन नसक्नेलगायत प्रावधानमा सम्झौता हुनु हुँदैन । मेलमिलाप पनि पीडितले चाहेमात्रै हुन सक्ने कुरा हो । सर्वाेच्च अदालतले यसअघि नै सशस्त्र संघर्षको बेलाका मुद्दामा अदालतको क्षेत्राधिकार हुने प्रस्ट गरिनै सकेको छ । तसर्थमा सिन्धुलीमा न्यायाधीश रमेश पौडेलको इजलासबाट ब्युँतिएका मुद्दाको छिनोफानो अदालतले गर्न सक्छ । गर्नु पनि पर्छ । सत्य निरूपण आयोग पनि अल्झाउने र द्वन्द्वको घाउ बल्झिरहने दिने गर्नु हुँदैन । यो आयोग दलीय मोलमोलाइको जाँतोमा पनि परेको छ । सर्वसाधारण र द्वन्द्वका पीडितहरूको विषयमाथि दलहरूले स्वार्थ र सम्झौताको राजनीति गर्नु हुँदैन । सर्वदलीय सहमति नै पीडितको न्यायको पक्षमा हुनुपर्छ । कुनै दल विशेष र नेता विशेषका नाममा कसैलाई उन्मुक्ति हुनु हुँदैन ।"
पर्यटकको रोजाइमा ठिनी सामुदायिक होमस्टे,"जोमसोम : ऐतिहासिक, धार्मिक, सांस्कृतिक, जैविक र पृथक् भूगोलका कारण हिमाली जिल्ला मुस्ताङ सबैखाले पर्यटकका लागि प्रिय छ। यहाँको मौलिकता र विविधताले मुस्ताङ एक महŒवपूर्ण पर्यटकीय हबको रूपमा विकास भइरहेको छ। गण्डकी प्रदेशकै लाइफ लाइनका रूपमा रहेको मुस्ताङ अथाह सम्भावना नै सम्भावनाले भरिएको जिल्ला पनि हो। पछिल्लो समय राष्ट्रिय गौरवको बेनीजोमसोमकोरला सडककै कारण मुस्ताङमा पछिल्लो आधा दशक यता पर्यटकको संख्या उल्लेख वृद्धि भइरहेको पनि छ। मुस्ताङमा पर्यटकीय गतिविधि बढ्दै जाँदा मुस्ताङको घरपझोङ गाउँपालिका५ स्थित ठिनी थकाली सामुदायिक होमस्टेमा पर्यटकहरू बास बस्न जाने गरेका छन्। कृषि व्यवसायमा आश्रित ठिनी गाउँका महिलाको आर्थिक जीवनस्तर उकास्न त्यहाँको जनमुक्ति युवा क्लबले २०७३ सालमा अनौपचारिक रूपमा ग्रामीण घरबास (होमस्टे)को अवधारण ल्यायो। क्लबकै पहलमा २०७४ सालमा ठिनी गाउँका पाँच घरधुरी महिला संगठित हुँदै होमस्टे सञ्चालन गरे। सुरुवाती चरणमा ठिनीमा पाँच घरधुरीबाट सुरु भएको होमस्टे अर्को वर्षदेखि थप पाँच घरधुरी जोडिँदै १० घरधुरीले होमस्टे चलाइरहेका छन्। ठिनी थकाली होमस्टे सञ्चालनका लागि यसअघि नै समिति बनेको थियो। अध्यक्षमा मदना थकाली छिन् भने सचिवमा जुमा थकाली छन्। उनीहरूकै अगुवाइमा होमस्टेमा बस्ने पर्यटक पाहुनाको अभिलेख, खाएको र बसेको खर्चको हिसाब किताब राख्छन्। होमस्टेमा आएका पर्यटकले खर्च गरेको पैसा उनीहरूले समान रूपमा बाँड्ने गर्छन् भने होमस्टेको कामकाजमा समेत कार्य विभाजन गरी खटिने गर्छन्। सधैंभरि कृषि कर्ममा व्यस्त हुने ठिनी गाउँका थकाली महिलाले होमस्टे चलाएपछि उनीहरूको आर्थिक जीवनमा समेत परिवर्तन आउन थालेको छ। थकाली सामुदायिक होमस्टेकी अध्यक्ष थकालीले होमस्टेकै कारण आफूहरूलाई पर्यटन कर्ममा लाग्न उत्साहित बनाएको बताइन्। होमस्टे सञ्चालन गर्दा प्रचारप्रसार नहुँदा पर्यटक आउन नसकेको भए पनि अहिले होमस्टे खोजीखोजी पर्यटक बाँस बस्न आउने गरेको उनले बताइन्। होमस्टेमा रैथाने जातका स्थानीय उत्पादनका विभिन्न परिकार बनाएर पर्यटकलाई खुवाउनेदेखि थकाली कल्चर र सांस्कृतिक कार्यक्रमसमेत देखाउने गरेको अध्यक्ष थकालीले सुनाइन्। होमस्टेमा चालु वर्षमात्रै पाँच हजार बढी पर्यटक पुगिसकेका छन्। पर्यटकको चाहनाअनुसार खान र बस्नको व्यवस्थासमेत होमस्टेमा गरिएको होमस्टे सचिव थकालीले जानकारी दिइन्। उनका अनुसार होमस्टेमा पर्यटक बढेसँगै गाउँमा भएका होटलमा कोठाहरूको सुधार गर्ने कोठा बढाउने कार्य भइरहेको छ। साँझपख सांस्कृतिक कार्यक्रम देखाउने र ठूलो संख्यामा आएका पर्यटकलाई खाना खुवाउनसमेत किचन कोठाको हलसमेत निर्माण भइसकेको सचिव थकालीको भनाइ छ। होमस्टेका लागि संघ, प्रदेश र स्थानीय सरकारदेखि एक्यापले समेत आवश्यक आर्थिक, भौतिक र विभिन्न प्रकारका रचनात्मक सहयोग गरेका छन्। चालु वर्षमा उनीहरूलाई स्थानीय तहले रैथाने बाली प्रवर्द्धनका लागि स्थानीय उत्पादनलाई प्रशोधन गरी विभिन्न परिकार बनाउने उपकरण वितरण गरेको थियो। उनीहरूलाई विभिन्न निकायले तालिम र भ्रमणसमेत गराइसकेको छ। एक्याप जोमसोमका कार्यालय प्रमुख प्रमोदराज रेग्मीले पर्यापर्यटनका लागि यहाँका होमस्टे प्रवर्द्धन र विकासका लागि सहयोग गर्दै आइरहेको बताए। उनले कलासंस्कृति र मौलिकतालाई संरक्षण गर्दै होमस्टे प्रवर्द्धन गर्न विभिन्न सामग्री वितरण, होमस्टे साइन बोर्ड, पर्यटक लक्षित सूचनाका साथै होमस्टे प्रवर्द्धन गर्न थकाली सांस्कृतिक गीत र लोक पर्यटनसम्बन्धी गीत बनाउन आर्थिक सहयोग गरेको बताए। थकाली होमस्टेमा उवा, फापर, जौ, मकै आदिबाट तयार पारिएका विभिन्न खान पाक्छन्। पर्यटकले अर्डर गरेमा याक चौरी र च्यांग्राको मासु र सुकुटीको झोलसँग फापरको ढिँडोसमेत खान पाइन्छ। एकातिर होमस्टे चलाएर मनग्ये आम्दानी हुने गरेको छ भने अर्कोतर्फ आपूले उत्पादन गरेको बाली होमस्टेमै खपत हुने भएकाले उनीहरूका लागि होमस्टे गतिलो आम्दानीको स्रोत बनेको हो। ठिनी सामुदायिक होमस्टेका महिलाले पछिल्लो समय अनलाइनमार्फत होमस्टेमा बस्ने पाहुनाको बुकिङ गर्ने प्रणालीको विकास गरेका छन्। यसो गर्दा पर्यटकलाई डेलिभरी दिन सजिलो भएको छ भने अर्कोतर्फ पर्यटक कति आउँछन भन्ने थाहा पाउन सजिलो भएको छ। ठूलो समूहमा पाहुना आउँदा उनीहरू सामूहिक रूपमा काममा खटिन्छन्। पर्यटकले चाहेमा सांस्कृतिक कार्यक्रम देखाउन होमस्टे उपसमितिसमेत गठन गरिएको छ। जोमसोम सदरमुकामदेखि नजिकै रहेको ठिनी गाउँ ओझेलमा पर्दै आइरहेकोमा सडक सञ्जाल सहज भएसँगै त्यहाँ पर्यटन विकासको ढोका खुल्ला भएको हो। जोमसोमदेखि ठिनी हुँदै ढुम्बाताल जाने सडकसमेत प्रदेश सरकारले निर्माण गर्दै गरेका कारण मुस्ताङ आएका पर्यटक ठिनी होमस्टेमा पुग्न सहज भएको हो। वैकल्पिक पदमार्ग, ढुम्बाताल, यारुझो भ्युटावर, स्नो लियोपार्टका साथै ठिनी गाउँ त्यहाँबाट मनमोहन देखिन्छ। नीलगिरि र धौलागिरि हिमाल, कालीगण्डकी नदीको तटीय क्षेत्र सुन्दर देखिन्छन्। त्यहाँ बास बस्न पुगेका स्वदेशी तथा विदेशी पर्यटकहरूको त्यहाँको मौलिकता अवलोकन गर्ने र साँझ सांस्कृतिक कार्यक्रममा झुमेर नाच्ने गर्छन्। पर्यटकले चाहना गरे थकाली कपडा लगाएरसमेत फोटो र भिडियो खिच्ने व्यवस्थासमेत गरिएको छ। कोरलानाका र मुक्तिनाथ दर्शन गरी फर्किएका पर्यटक ढुम्बाताल पुगेर होमस्टेमा बास बस्न जान्छन्। तिब्बतीय कला संस्कृति, पृथक् भूगोल, जैविक विविधतालगायतले स्वदेशी तथा विदेशी पर्यटकलाई मुस्ताङ घुम्न लोभ्याउन गर्छ। पछिल्लो समय अन्तर्राष्ट्रिय सञ्चार माध्यमहरूले समेत मुस्ताङलाई घुम्नै पर्ने सूचीमा राखेपछि झनै मुस्ताङमा पर्यटकको संख्या वृद्धि भइरहेको छ। गत वर्ष पाँच लाख पर्यटकले मुस्ताङको भ्रमण गर्दा ९० हजार बढी पर्यटक विदेशी मुस्ताङ आएका थिए। पर्यटक आगमन बढेसँगै मुस्ताङका पर्यटन व्यवसायीलाई थप उत्साहित मात्र बनाएको छैन यहाँका आर्थिक विकासमा समेत ठूलो योगदान पुयाएको छ।"
ठूलो संख्यामा स्थानीय तहले कानुन छलेर बजेटै ल्याएनन्,"काठमाडौं : ऐनहरूले असार १० गते स्थानीय तहले बजेट ल्याउनै पर्ने बाध्यात्मक व्यवस्था गरेका छन्। तर, तोकिएको दिनमा ठूलो संख्यामा स्थानीय तहले बजेट ल्याएनन्। कतिपयले अझै नीति तथा कार्यक्रमसम्म ल्याएका छैनन्। स्थानीय सरकारमा दोस्रो कार्यकालका जनप्रतिनिधिहरूको यो तेस्रो नीति तथा कार्यक्रम र बजेट हो। दोस्रो कार्यकालका लागि २०७९ वैशाख ३० स्थानीय तहको निर्वाचन भएको थियो। संघीय मामिला तथा सामान्य प्रशासन मन्त्रालयको वेबसाइटअनुसार ४६ प्रतिशत अर्थात् ३४७ वटा स्थानीय तहले मात्रै बजेट प्रस्तुत गरे। ७५३ मध्ये ५४ प्रतिशत अर्थात् ४०६ वटा स्थानीय तहले तोकिएको दिन बजेट ल्याउन सकेन्। कोशी प्रदेशका १३७ मध्ये ८३ स्थानीय तहले १० गतेभित्र नै बजेट पेस गरेका थिए भने ५४ स्थानीय तहले बजेट प्रस्तुत गर्न सकेका थिएनन्। मधेस प्रदेशमा अझै दुईतिहाइ स्थानीय तहले तोकिएको दिन बजेट गर्न नसकेको देखिन्छ। मधेस प्रदेशका १३६ स्थानीय तहमध्ये ४६ वटाले मात्रै असार १० गते बजेट प्रस्तुत गरेका थिए। बागमती प्रदेशका ११९ स्थानीय तहमध्ये ४८ ले तोकिएको दिन बजेट प्रस्तुत गरे भने ७१ त्यो दिन बजेट प्रस्तुत गरेनन्। गण्डकी प्रदेशमा भने तोकिएको दिन आधाभन्दा बढी स्थानीय तहले बजेट ल्याए। गण्डकीका ८५ स्थानीय तहमध्ये ४५ ले असार १० बजेट ल्याउन सके भने ४० त्यो दिन बजेट ल्याउन सकेनन्। त्यस्तै लुम्बिनी प्रदेशका १०९ स्थानीय तहमध्ये ४९ वटाले ल्याए भने ६० वटा ल्याउन सकेनन्। संघीय मामिला तथा सामान्य प्रशासन मन्त्रालयको वेबसाइटका अनुसार कर्णाली प्रदेशका ७९ वटा स्थानीय तहले बजेट ल्याए भने ३५ वटाले ल्याउन सकेनन्। त्यता सुदूरपश्चिम प्रदेशका ८८ स्थानीय मध्ये ३२ वटाले मात्रै बजेट ल्याए भने ५६ वटा स्थानीय तहले बजेट ल्याउन सकेनन्। मन्त्रालयले धेरै स्थानीय तहले वेबसाइटमा अपटेड नगरेको बताएको छ। मन्त्रालयका सहप्रवक्ता एवं उपसचिव अश्विनकुमार पोखरेलले कतिले बजेट प्रस्तुत गरे भन्ने विवरण वेबसाइटमा अपटेड नभएको बताए। उनले विवरण अपेटड गर्ने क्रम जारी रहेको बताए। धेरै स्थानीय तहले वेबसाइटमा अपटेड गरेका छैनन्, त्यसैले वेबसाइटमा धेरै बाँकी रहेको देखिएको हो, उनले भने। उनले ४७ वटा स्थानीय तहले बजेट पेस नगरेको विवरण आएको जानकारी दिए। यो समाचार तयार गर्दा सम्म पनि मन्त्रालयको वेबसाइटमा धेरैले अपटेड गरेको पाइएको छैन। पछिल्लो मन्त्रालयको वेबसाइटमा पनि ७५३ स्थानीय तहमध्ये ३८० वटाले बजेट पेस गरेका छन्। बजेट पेस नभएका स्थानीय तह ३७३ उल्लेख छ। तर, संघीय मामिला तथा सामान्य प्रशासन मन्त्रालयको विवरणभन्दा गाउँपालिका राष्ट्रिय महासंघ नेपाल र नगरपालिका संघको विवरण भने फरक छ। गाउँपालिका महासंघले ४६० गाउँपालिकामध्ये ९३ प्रतिशतले १० गतेभित्रै नीति तथा कार्यक्रम र बजेट पेस गरेको दाबी गरेको छ। ४२९ वटा स्थानीय तहले १० गते भित्रै बजेट पेस गरेको गाउँपालिका महासंघका कार्यकारी निर्देशक राजेन्द्र प्याकुरेलले जानकारी दिए। गाउँपालिका महासंघ असार १० गतेभित्र गाउँनगरसभामा नीति तथा कार्यक्रम र बजेट पेस गर्ने गाउँपालिकाको विवरण सार्वजनिक गरेको छ। जसमा ३० वटा गाउँपालिकाले सभाको अधिवेशन नै सुरु गर्न नसकेको जनाइएको छ भने एउटा गाउँपालिकामा सम्पर्क हुन नसकेको बताएको छ। २९३ नगरपालिकामध्ये १९ वटाको पेस नगरेको बताइएको छ। अझै बजेट पेस नगर्ने ४७ वटा नगरपालिका संघ र गाउँपालिका महासंघका अनुसार २ उपमहानगरपालिकासहित ४७ स्थानीय तह बजेट प्रस्तुत गर्न बाँकी छन्। सेलिब्रेटी हर्क सम्पाङ नगर प्रमुख रहेको धरान उपमहानगरपालिकाले अझै बजेट ल्याउन सकेको छैन। जनप्रतिनिधिको विवादको कारण धरान उपमहानगरपालिका बजेट आउन नसकेको हो। त्यस्तै जनकपुर उपमहानगरपालिकाले बजेट ल्याउन सकेको छैन्। जनकपुरमा पनि स्वतन्त्रले नै जितेका थिए तर पछि उनी कांग्रेसमा प्रवेश गरेका छन्। २ वटा उपमहानगरपालिकासहित १९ वटा नगरपालिकाले बजेट नल्याएको नेपाल नगरपालिका संघका कार्यकारी अधिकृत कलानिधि देवकोटाले जानकारी थिए। अख्तियार दुरुपयोग अनुसन्धान आयोगले भ्रष्टाचारमा प्रमुख उपप्रमुख दुवैलाई मुद्दा चलाएपछि मधेस प्रदेशको सर्लाही जिल्लाको बागमती नगरपालिका र महोत्तरीको जलेश्वर नगरपालिका, बागमती प्रदेशअन्तर्गत ललितपुर जिल्लाको गोदावरी नगरपालिकाको बजेट पेस हुन सकेन। यी दिन नगरपालिका कसले सभाको अध्यक्ष गर्ने र कसले बजेट पेस गर्ने भन्ने व्यवस्था नै नभएको कारणले बजेट आउन नसकेको नगरपालिका संघका कार्यकारी अधिकृत देवकोटाले बताए। उनले विगत वर्षको तुलनात्मक रूपमा धेरैले यो आर्थिक वर्षमा बजेट ल्याएको बताए। कोशी प्रदेशका ३ वटा नगरपालिकाले बजेट नल्याएका छैनन्। सुनसरीको धरान उपमहानगरपालिकासहित उदयपुरको कटारी र तेह्रथुमको म्याङलुङ नगरपालिकाले बजेट ल्याएको छैन। मधेस प्रदेशका १३ वटा नगरपालिकाले बजेट ल्याउन नसकेको देखिएको छ। धनुषाको जनकपुरधाम उपमहानगरपालिका, कमला नगरपालिका, क्षिरेश्वरनाथ नगरपालिका, धनुषाधाम र हंसपुर नगरपालिकाले बजेट ल्याएका छैनन्। त्यस्तै सप्तरीको राजविराज नगरपालिका साथै हनुमान कंकालिनी नगरपालिका, डाक्नेश्वरी नगरपालिकाले बजेट ल्याउन सकेका छैनन्। महोत्तरीको जलेश्वर, सर्लाहीको बागमती र पर्साको बहुदरमाई नगरपालिकाको बजेट आएको छैन। रौटहटको २ नगरपालिकाले बजेट ल्याउन सकेका छैनन्। रौटहटको देवाही गोनाही नगरपालिका र फतुवा विजयपुर नगरपालिकाले बजेट ल्याएका छैनन्। बागमती प्रदेशका २ नगरपालिकाले बजेट ल्याएका छैनन्। बजेट नल्याउनेमा चितवनको राप्ति नगरपालिका र ललितपुरको गोदावरी नगरपालिका हो। कर्णालीको दैलेखको चामुण्डा विन्द्रासैनी नगरपालिकाले बजेट ल्याएको छैन। गण्डकी, लुम्बनी र सुदूरपश्चिमका सबै स्थानीय तहले बजेट ल्याएको जानकारी प्राप्त भएको संघीय मामिला तथा सामान्य प्रशासन मन्त्रालयका सहप्रवक्ता पोखरेलले जानकारी दिए। २८ गाउँपालिका बाँकी समाचार तयार पर्दासम्म २८ वटा गाउँपालिकाको बजेट पेस गर्न नसकेको बताइएको छ। सुदूरपश्चिम र गण्डकी प्रदेशका सबै गाउँपालिकाले यो समाचार तयार पर्दासम्म बजेट प्रस्तुत गरिसकेको विवरण पाइएको छ। कोशीका ३, मधेसका १०, बागमतीका ५ र लुम्बिनीका ८ र कर्णालीका ३ स्थानीय तह बजेट प्रस्तुत गर्न बाँकी रहेका छन्। कोशी प्रदेशका तीनवटा स्थानीय तहले अहिलेसम्म बजेट ल्याउन नसकेको पछिल्लो विवरणमा उल्लेख छ। धनकुटाको सागुरीगढी, भोजपुरको साल्पासिलिछो र मोरङको ग्रामथानले बजेट ल्याएका छैनन्। सागुरीगढी गाउँपालिकामा त अहिलेसम्म नीति तथा कार्यक्रममा नै सहमति हुन सकेको छैन। भोजपुरको साल्पासिलिछो गाउँपालिका सभाको तयारी पूरा नगरेको भन्दै बजेट प्रस्तुत नगरिएको हो। यो गाउँपालिकामा स्वतन्त्रले चुनाव जितेको छ। मोरङको ग्रामथानमा अध्यक्षकै मृत्यु भएको कारण बजेट ल्याउन नसकेको देखिएको छ। मधेस प्रदेशका धेरै गाउँपालिकाले बजेट ल्याएका छैनन्। मधेस प्रदेशका १० वटा गाउँपालिकाले बजेट ल्याएका छैनन्। बजेट नल्याउने गाउँपालिका धनुषा र पर्साका ३३, सिराहका २, महोत्तरी, सर्लाहीका ११ गाउँपालिका छन्। मधेस प्रदेशमा अधिकांश गाउँपालिकामा जनप्रतिनिधिबीचमा विवाद भएका कारण बजेट आउन नसकेको हो। धनुषाका तीनवटा गाउँपालिकाले जनप्रतिनिधिबीचको विवादका कारण असार १० त के यो समाचार तयार गरेको मितिसम्म पनि बजेट ल्याउन सकेका छैनन्। जनप्रतिनिधिबीचको विवादका बजेट ल्याउन नसक्ने धनुषाका गाउँपालिकामा लक्ष्मीनिया, जनकनन्दिनी र औरही छन्। त्यस्तै पर्साका छिपहरमाई, बिन्दबासिनी र धोबिनी गाउँपालिकाले पनि जनप्रतिनिधिबीचको विवादकै कारण असार १० गते बजेट ल्याउन नसकेको बताइएको छ। महोत्तरीको सोनमा गाउँपालिकामा पनि जनप्रतिनिधिबीच विवाद हुँदा बजेट आएको छैन। सर्लाहीको विष्णु गाउँपालिकामा भने अध्यक्ष बिरामी भएका कारणले समय बजेट आउन नसकेको जानकारी गराइएको छ। केही स्थानीय तहमा भने बजेटको मुखमा प्रमुख प्रशासकीय अधिकृतको सरुवा भएका कारणले पनि बजेट समय आउन नसकेको हो। हालै भएको पत्रकार सम्मेलनमा संघीय मामिला तथा सामान्य प्रशासनमन्त्री भानुभक्त जोशीले समेत बजेटको मुखमा प्रमुख प्रशासकीय अधिकृत सरुवा गर्नु बाध्यता सुनाएका थिए। उनले जनप्रतिनिधिकै दबाबका कारण सरुवा गर्नु परेको उल्टै गुनासो गरेका थिए। सिरहाका विष्णुपुर र लक्ष्मीपुर गाउँपालिकामा भने बजेटको मुखमा प्रमुख प्रशासकीय अधिकृतको सरुवा भएका कारणले बजेट आउन नसकेको हो। बजेट ल्याउने तीन दिनअघि असार ७ गते दुवै गाउँपालिकाका प्रमुख प्रशासकीय अधिकृतको सरुवा गरिएको थियो। बागमती प्रदेशका पाँचवटा गाउँपालिकाले बजेट ल्याएका छैनन्। जसमा अधिकांश जनप्रतिनिधिबीचको विवाद नै प्रमुख कारण बनेको छ। दोलखाको शैलुङ, धादिङको सिद्धलेक, मकवानपुरको बागमती गाउँपालिकामा जनप्रतिनिधिबीचको विवादको कारण बजेट आउन नसकेको हो। त्यस्तै नुवाकोटको तारकेश्वर गाउँपालिकामा बजेट प्रस्तुत गर्ने गाउँसभामा जनप्रतिनिधिबीच विवाद भयो। नाराबाजी भयो। जसको कारण सभा सञ्चालन हुन सकेन। सिन्धुपालचोकको सुनकोशी गाउँपालिका सभाको गणपुरक संख्या नै नपुगेर सभा स्थगित भएको छ। अब गाउँ सभा असार १६ गर्ने बताइएको छ। लुम्बिनी प्रदेशका ८ स्थानीय तहले बजेट प्रस्तुत नगरेको गाउँपालिका महासंघले जनाएको छ। रोल्पाको रुन्टीगढी र रुपन्देहीका रोहिणी तथा मायादेवी गाउँपालिका, बाँकेको नरैनापुर गाउँपालिकामा जनप्रतिनिधि विवादको कारण बजेट आउन नसकेको पाइएको छ। प्युठानको झिमरुक गाउँपालिकामा नीति तथा कार्यक्रम मात्रै पेस भएको छ। नवलपरासी (बर्दघाट सुस्ता पश्चिम) माल्हीनन्दन गाउँपालिका र कपिलवस्तुको मायादेवी गाउँपालिका वाडहरूले बजेट धेरै मागे गरेको कारण गाउँसभामा बजेट पेस हुन नसकेको हो। कपिलवस्तुको सुद्धोधन गाउँपालिका भने जनप्रतिनिधिबीचको विवादले बजेट नआएको बताइएको छ। कर्णालीका तीन गाउँपालिका बजेट ल्याएका छैनन्। दैलेखको भैरवी गाउँपालिका विविध कारण देखाउँदै असार १० गते बजेट प्रस्तुत गरिएन। भैरवीमा १५ गतेभित्र ल्याउने तयारी भइरहेको बताइएको छ। सल्यानको कुमाख गाउँपालिका जनप्रतिनिधि विवादले बजेट नआएको पाइएको छ। हुम्लाको चंखेली गाउँपालिकामा समानीकरण अनुदान कटौतीे बजेट निर्माणमा समस्या भएको बताइएको छ। मोरङको ग्रामस्थान र धनुषाको लक्ष्मीनिया गाउँपालिका पेस गरेको विवरण आएको संघीय ममिला तथा सामान्य प्रशासन मन्त्रालयले जनाएको छ। धेरै बजेट पेस पाएका स्थानीय तहका पारित गर्न भने धौ धौ छ। पेस भएको बजेट असार मसान्तभित्र पेस गर्नुपर्ने कानुन व्यवस्था छ। बजेट पेस नगर्ने स्थानीय तहको कानुन हैसियत के ? संविधानमा नै जेठ १५ गते अनिवार्यरुपमा बजेट पेस गर्ने व्यवस्था गरिएको छ। संसद्मा पेस गर्ने अवस्था नभएमा अध्यादेशबाट भए पनि बजेट ल्याउनै पर्छ। जेठ १५ गते जसरी पनि बजेट आउँछ नै र संविधानमा नै व्यवस्था गरेपछि अहिलेसम्म जेठ १५ मा बजेट पेस भइरहेका छन्। प्रदेशको बजेट पनि असार १ गते नै ल्याउनुपर्ने व्यवस्था छ र ७ वटै प्रदेशले असार १ मा ल्याएका छन्। स्थानीय तहले पनि असार १० गतेभित्र ल्याउनुपर्ने व्यवस्था गरिएको छ तर कतिपयले अटेर गरेर बजेट ल्याउने गरेका छन्। संघीय मामिला मन्त्रालयका प्रवक्ता एवं सहसचिव कालीप्रसाद पराजुलीले स्थानीय तहले १० गतेभित्र बजेट पेस गर्नुपर्ने व्यवस्था भए पनि पेस नगरेमा के गर्ने भन्ने व्यवस्थाको कल्पना नै भएको बताए। उनले यसले स्थानीय तहको छविमा पनि असर पर्ने बताए। असार १० गतेभित्र पेस गर्नुपर्ने भनिएको छ, पेस नगरे भने के हुन्छ भन्ने कानुन स्पष्ट लेखिएको छैन, उनले भने। सुशासनविद् काशीराज दाहालले कानुनले तोकेको समयमा बजेट ल्याउन र पास गर्न नसक्नु अवैधानिक, अलोकतान्त्रिक, अस्वस्थकर विषय भएको बताए। उनका अनुसार असार १० भित्र बजेट सभा पेस गरिसक्नुपर्छ र असार मसान्तभित्र पास गरिसक्नुपर्छ। कानुनअनुसार योजना र बजेट ७ चरणमा पास गरेर मात्रै कार्यपालिका हुँदै सभामा असार १० भित्र पेस गर्नुपर्छ। १५ दिन छलफलको गर्ने र उपयुक्त संशोधन आएमा त्यसलाई पनि समावेश गरेर सभाबाट पास गर्नुपर्छ। दलीय खिचातानीका कारण नै धेरै ठाउँमा बजेट समय नआएको उनको भनाइ छ। संघ र प्रदेश जस्तो स्थानीय तहको स्वरूपको कल्पना नगरिएको उनको भनाइ छ। स्थानीय तह भनेको विकासको एकाइ हो, त्यहाँ दलीय विवाद गर्नु हुँदैन, स्थानीय औचित्य आधारमा बजेट आउनुपर्छ, उनले भने, संघ र प्रदेशमा बहुमत अल्पमत कुरा स्थानीय तह हँुदैन। उनले स्थानीय सरकार बलियो भएमा लोकतन्त्र र संविधान संस्थागत हुने बताए। उनले लोकतन्त्रको आधार स्तम्भ नै स्थानीय सरकार भएको बताए। स्थानीय तहसहित तीन तहको सरकारलाई अख्तियारको सुझाव कार्यान्वयन गर्न निर्देशन अख्तियार दुरुपयोग अनुसन्धान आयोगले ७५३ वटै स्थानीय सरकारसहित तीन तहको सरकार सुझाब कार्यान्वयन गर्न निर्देशन दिएको छ। प्रधानमन्त्री तथा मन्त्रिपरिषद्को कार्यालयमार्फत नेपाल सरकारका सबै मन्त्रालय र ७ वटै प्रदेश सरकारलाई, संघीय मामिला तथा सामान्य प्रशासन मन्त्रालयमार्फत ७५३ वटै स्थानीय तहहरूलाई र अर्थ मन्त्रालय, अन्तर्राष्ट्रिय आर्थिक सहायता समन्वय महाशाखालाई सुझाव कार्यान्वयनका लागि लेखी पठाउने निर्णय अख्तियारबाट भएको प्रवक्ता एवं सहसचिव नरहरी घिमिरेले जानकारी दिए। सरकारका तिनै तहबाट परामर्श सेवा खरिद गर्दा निश्चित फर्मलाई लक्षित गरी योग्यताका आधार प्रस्ताव गर्ने र प्रतिस्पर्धा सीमित गर्ने गरेको विषयका उजुरीहरू आयोगमा दर्ता भई छानबिनको क्रममा रहेको अख्तियारले जनाएको छ। अख्तियारका अनुसार सार्वजनिक खरिद ऐन, २०६३ को दफा ३१(४)मा प्रस्ताव छनौट विधिहरू उल्लेख गरिएको र सोही दफाको उपदफा (५) मा खरिद गर्नुपर्ने परामर्श सेवाको प्रकृति असामान्य रूपले जटिल भएको वा त्यस्तो सेवाले राष्ट्रिय अर्थतन्त्र वा भावी परियोजनामा उल्लेखनीय प्रभाव पार्न सक्ने अवस्थामा प्रस्ताव छनौट पूर्णतः गुणस्तर विधिको आधारमा तोकिएबमोजिम गर्न सकिने भन्ने प्रावधान रहेको छ। प्रस्ताव छनौट गर्ने विधिको सम्बन्धमा सार्वजनिक खरिद नियमावली, २०६४ को नियम ७१ को उपनियम (४) को देहाय क) मा गुणस्तर र लागत विधि अपनाइ प्रस्ताव छनौट गर्दा कामको प्रकृति र जटिलता अनुसार प्रस्ताव मूल्यांकनको अंकभार निर्धारण गर्ने विषय उल्लेख गरिएको छ। जसअनुसार प्राविधिक प्रस्तावको कुल अंकभार ७० देखि ९० प्रतिशत र आर्थिक प्रस्तावको अंकभार ३० देखि १० प्रतिशतसम्म हुने गरी निर्धारण गर्न सकिने प्रावधानअनुसार गर्न अख्तियारले सुझाव दिएको छ। सडक निर्माण कार्यको सुपरभिजन तथा व्यवस्थापन, सहरी पूर्वाधारको पूर्वसम्भाव्यता र सम्भाव्यता अध्ययन, नियमित र सामान्य प्रकृतिका खानेपानी तथा ढल निकास योजनाका अध्ययन जस्ता कार्यको परामर्श सेवा खरिदमा समेत प्रस्ताव छनौट गर्दा कानुन पालना गर्न अख्तियारले निर्देशन गरेको छ। परामर्श सेवाको प्रस्ताव छनौट गर्न गुणस्तर र लागत विधि अपनाउँदा प्राविधिक पक्षलाई कम वेटेज दिँदा पनि भरपर्दो परामर्शदाता छनौट हुन सक्ने अवस्था रहने भए तापनि नेपाल सरकार र कतिपय दातृ निकायको सहयोगमा सञ्चालित परियोजनाको प्रोजेक्ट डकुमेन्ट मा नै परामर्श सेवा खरिद गर्दा प्राविधिक र आर्थिक पक्षलाई क्रमशः ९० र १० प्रतिशत वेटेज दिने व्यवस्था भएको पाइएको र सो कारणले परामर्श सेवा खरिदमा सार्वजनिक खरिदको मूलभूत सिद्धान्त प्रतिस्पर्धा, मितव्ययिता तथा सार्वजनिक खर्चको अधिकतम प्रतिफल हासिल गर्ने मर्मविपरीत निश्चित फर्मलाई लक्षित गरी योग्यताका आधार प्रस्ताव गर्ने र प्रतिस्पर्धा सीमित गर्ने गरेको छ। अन्ततः नेपाल सरकारलाई हानी नोक्सानी हुने गरी परामर्श सेवा खरिद भएको देखिएकाले सार्वजनिक खरिद ऐनबमोजिम गुणस्तर र लागत विधि अपनाइ परामर्श सेवा खरिद गर्न प्रस्ताव छनौट गर्दा उक्त ऐन र नियमावलीमा उल्लिखित प्रावधानको सीमाभित्र रही विशिष्टिकृत योग्यता र क्षमता आवश्यक भएका विज्ञको सेवा लिनुपर्ने ठूला र जटिल प्रकृतिको पूर्वाधारको अध्ययनमा मात्र प्राविधिक प्रस्तावको अंकभार तोकिए बमोजिमको अधिकतम सीमासम्म कायम गर्ने र त्यसरी प्राविधिक प्रस्तावको अंकभार अधिकतम सीमासम्म कायम गर्दा सार्वजनिक निकायले सो कुराको स्पष्ट आधार र कारण उल्लेख गरेर मात्र गर्ने व्यवस्था मिलाउन निर्देशन गरेको छ।"
मधेसबाट माउन्टेन फ्लाइट सुचारु गर्न जोड,"धनुषा : मधेस प्रदेशका मुख्यमन्त्री सतिशकुमार सिंहले सप्तरीको राजविराजबाट माउन्टेन फ्लाइट सुचारु गर्नुपर्ने बताएका छन्। उनले १० मिनेटमै राजविराज एयरपोर्टबाट माउन्टेन फलाइटबाट हिमाल अवलोकन गर्न सक्ने सुनाए। मधेसमा सप्तरीको राजविराज, धनुषाको जनकपुरधाम र बाराको सिमरामा गरी तीन वटा आन्तरिक विमानस्थल रहेको मुख्यमन्त्री सिंहले बताए। मुख्यमन्त्री सिंहलाई बधाई तथा शुभकामना दिन नेपाल होटल तथा पर्यटन व्यवसायी महासंघ मधेस प्रदेशले धनुषाको लालगढमा कार्यक्रमको आयोजना गरेको थियो। बधाई र शुभकामना ग्रहण गर्दै मुख्यमन्त्री सिंहले मधेसमा कृषि, स्वास्थ्य, प्राकृतिक, धार्मिक तथा सांस्कृतिक पर्यटनको विकासका लागि योजना बनाएर अघि बढेको बताए। मधेसमा दुई राष्ट्रिय वन्यजन्तु आरक्ष केन्द्र छन्। कोसी टप्पु वन्यजन्तु र पर्सा राष्ट्रिय निकुञ्ज रहे पनि त्यसको सदुपयोग हुन सकेको छैन, मुख्यमन्त्री सिंहले भने, निकुञ्जमा सफारी सेवालाई विकास गरेर लानुपर्छ। त्यसका लागि कम्मर कसेर लाग्नुपर्छ। निजी क्षेत्रसँग सहकार्य गरेर मधेसको पर्यटन क्षेत्रलाई विकास गर्नुपर्नेमा मुख्यमन्त्री सिंहले बताए। पर्यटकलाई टिकाउनका लागि मधेसमा भौतिक संरचना र सेवासुविधाको प्रबन्ध गर्नुपर्ने आवश्यकता रहेको मुख्यमन्त्री सिंहले धारणा राखे। मधेसमा पर्यटन क्षेत्रको विकासका लागि आठ जिल्लालाई चार वटा सर्किटमा विभाजित गरेर विकास गर्न मधेस प्रदेश सरकारले नीति, कार्यक्रम, बजेट लिएर आएको मुख्यमन्त्री सिंहले सुनाए। उनले भने, अब मधेसमा पर्यटकीयस्थलका बारेमा डिजिटल पोर्ट बनाएर विश्वमा सार्वजनिक गर्छौं। भारतबाट नेपाल आउने पर्यटकका लागि सहज प्रवेशका लागि पहल थालिने मुख्यमन्त्री सिंहले पर्यटन व्यवसायीलाई विश्वास दिलाए। हाम्रो मुख्य पर्यटक भारतका छन्। बोर्डबाट नेपाल छिरेबाटै पर्यटकलाई सास्ती दिइरेहको सुन्छौं, मुख्यमन्त्री सिंहले भने, बोर्डमै कडा सुरक्षाजाँच गरेर नेपालमा भारतीय पर्यटकलाई सहज प्रवेश दिने व्यवस्था गर्नुपर्छ। पर्यटकलाई टर्चर होइन, पाहुनाको रूपमा स्वागत गर्ने मुख्यमन्त्री सिंहले बताए। आफ्नो नेतृत्वमा गठन भएको मधेस प्रदेश सरकारमाथि जनताको आशा, भरोसा र विश्वास रहेको बताउँदै काम गरेर त्यसलाई टुट्न नदिने उनले बताए। त्यसैगरी, मधेस प्रदेश सरकारका शिक्षा तथा संस्कृति राज्यमन्त्री शारदादेवी थापाले होटल तथा पर्यटन व्यवसायी संघले थालेको पर्यटनको अभियानलाई प्रदेश सरकारले सम्बोधन गर्नुपर्ने बताएकी थिइन्। मिथिला नगरपालिका ढल्केवरकी उपप्रमुख सुनिता सिंह बुढाथोकीले पर्यटनको अवस्था, सम्भावना र चुनौतीलाई बुझेर पर्यटन क्षेत्रको विकासका लागि अघि बढ्नुपर्ने उल्लेख गरिन्। उनले तीनै तहका सरकारबीच समन्वय र सहकार्य गरेर अघि बढे समुन्नत प्रदेश बन्नेमा विश्वास व्यक्त गरिन्। मधेस प्रदेशमा अन्तर्राष्ट्रिय स्तरको मन्दिर रहेको उल्लेख गर्दै यहाँ बढीभन्दा बढी पर्यटक भिœयाउने वातावरण निर्माण गर्नुपर्नेमा उनले जोड दिइन्। होटल तथा पर्यटन व्यवसायी महासंघ मधेस प्रदेशका अध्यक्ष हीरा गौतमले मधेसको पर्यटन प्रवद्र्धनका लागि घुमौं मधेस, बुझौं मधेस भन्ने नारा साथ महाअभियान थालेको बताए। मधेसका पर्यटन क्षेत्रलाई चिनाउनका लागि योजनाबद्ध काम थालेको अध्यक्ष गौतमले बताए। मधेसलाई पर्यटकीय गन्तव्य बनाउने थुप्रै आधारहरू रहेको अध्यक्ष गौतमले उल्लेख गरे। उनले भने, निजी स्तरबाट मधेसमा स्तरीय होटलहरू खोलिने क्रम जारी छ। यसलाई सफल बनाउनका लागि मधेस प्रदेश सरकारले पनि काम गर्न जरुरी छ। भारतसँग जोडिएका नाकाहरू बन्द छ। त्यसलाई छिटो सञ्चालन गर्नुपर्नेमा गौतमले मुख्यमन्त्रीलाई आग्रह गरे। नेपाल होटल तथा पर्यटन व्यवसायी महासंघ मधेस प्रदेशका संरक्षक सल्लाहकार विजय झुनझुनवालाले थिचिएको मधेस प्रदेशलाई पर्यटनको विकास गरेर उजागर गर्न मुख्यमन्त्रीसँग माग गरेका छन्। पर्यटन क्षेत्रको विकासले मधेसलाई समृद्ध बनाउने उनले बताए।"
सुध्रिंदै सडक फेरिँदै जीवनस्तर,"भोजपुर : करिब १५ अघिसम्म भोजपुरमा पैदल धाएरै सहरबजार गर्नुपथ्र्यो। सामान ओसारपसारका लागि भरिया र खच्चर मात्र विकल्प हुन्थे। सडक बनेका थिएनन्। मानिस हिँडेरै दैनिकी बित्थ्यो। अहिले गाउँका हरेक कुनाकन्दरासम्म सडक पुगेको छ। जिल्लाभित्रका मुख्य ग्रामीण सडकहरू कालोपत्रे बनेका छन् भने केही निर्माणाधीन अवस्थामा छन्। स्तरीय सडकका कामहरूले जीवनस्तर सहज बनेको छ। अर्थोपार्जनका प्रशस्त बाटोहरू खुलेका छन्। वास्तवमा सडकले विकासको लहर ल्याएको छ। संघीयता पछिका तीनै तहका सरकार बनेपछि सडकीकरणलाई पहिलो प्राथमिकतामा राख्दै विकासे कामहरू धमाधम सुरु भए। विशेषगरी नागरिकहरूको जीवनस्तर उकास्न र आम्दानीका स्रोतहरू प्रशस्त गर्न स्थानीय तहहरूले गाउँबस्तीसम्म सडकहरू खन्ने, खनाउने कामलाई तीव्रता दियो। सडकहरूको स्तरोन्नतीदेखि कालोपत्रे गर्ने दिगो कामलाईसमेत अघि बढाएका छन्। यतिबेला दर्जनौं मुख्य ग्रामीण सडकहरू धमाधम स्तरोन्नतिका क्रममा छन्। उत्तरी भेगको विकासे साँघुका रूपमा रहेको करिब ५१ किलोमिटरको भोजपुर दिङला सडकखण्डको कालोपत्रे कामले गति पाएको छ। पहिलो खण्डअन्तर्गत करिब ५८ करोड लागतको भोजपुरदेखि तीनतलेसम्मको साढे १७ किलोमिटरको सडकखण्ड कालोपत्रे काम चलिरहेको छ भने दोस्रो खण्डअन्तर्गत करिब ६३ करोड लागतको तीन तलेदेखि दिङ्ला बजारसम्मको साढे ३३ किलोमिटर सडकखण्डको पनि कालोपत्रे काम चलिरहेको छ। रायमाझी मार्सेली जेभी र बानियाँ निर्माण कम्पनीले उक्त कालोपत्रे कामको ठेक्का पाएको हो। अक्सफल्ड प्रविधिबाट निर्माणाधीन उक्त सडकखण्डको कालेपत्रे काम तोकिएको समयभित्रै सम्पन्न गरी सरकारलाई बुझाउने र गुणस्तरीय काम गराउन निरन्तर अनुगमन भइरहेको भोजपुर नगरपालिकाका मेयर कैलाश कुमार आलेले बताए। यस्तै ३१ किलोमिटर दूरीको जिल्लाको पूर्वी तिवारीभञ्याङ अधेँरीघाट सडकको पहिलो प्याकेजअन्तर्गतको कालोपत्र काम सकिएको छ। पुष्पलाल मध्यपहाडी लोकमार्गदेखि पौवादुङमा गाउँपालिकाको केन्द्र च्यांग्रे बजारसम्मको करिब ३ किलोमिटर सडकखण्डको कालोपत्रे सकिएको हो। जिल्लाभित्रको तरार्ई जोड्ने सबैभन्दा छोटो मार्ग रहेको उक्त सडकको कालोपत्रे काम गाउँपालिकाको वडा नं २, तिवारी भञ्याङबाट थालिएको गाउँपालिकाका प्रमुख प्रशासकीय अधिकृत नवीन भट्टराईले बताए। पहिलो प्याकेजअन्तर्गतको कालोपत्रे निर्माणमा सडक डिभिजन कार्यालय तुम्लिङटारको पहिलो र दोस्रो प्याकेज गरी पाँच करोड दुई लाख र गाउँपालिकाको एक करोड गरी कुल ६ करोड बराबरको लागतमा काम भइरहेको उनले बताए। सडकको कालोपत्रे काम संघीय समपूरक अनुदान, प्रदेश समपूरक अनुदान र गाउँपालिकाको लागत साझेदारीमा सुरु गरिएको हो। गत पुस पहिलो साताबाट सडकको कालोपत्रे काम २०८१ साल असार २० गतेभित्र सम्पन्न गरिसक्नुपर्ने सम्झौता छ। आगामी ३ वर्षभित्र गाउँपालिकाभित्रको सम्पूर्ण सडकखण्ड कालोपत्र गर्ने लक्ष्य रहेको गाउँपालिकाका अध्यक्ष किरण राईले बताए। उनले भने, यो सडक हाम्रो गाउँपालिकाको गौरवको योजना हो। धेरै मेहनत गरेर स्रोतको व्यवस्थापन गरी कालोपत्रेको काम थालनी गरेका छौं। विकासको ढोका मानिएको ६६ किलोमिटर दूरीको भोजपुर लेगुवा सडक र ४२ किलोमिटर दूरीको पुष्पलाल मध्यपहाडी लोकमार्ग यसअघि नै कालोपत्रे भइसकेका छन्। त्यस्तै प्रदेश सरकारको १६ करोड ९२ लाख लागतको भोजपुर विमानस्थल जोडिने ५ किलोमिटर सडकखण्ड कालोपत्रे बनिसकेको छ। विकासे कामहरू गर्न सहज दशकअघिसम्म सडककै कारण गाउँबस्तीमा विकास पुगेको थिएन। जनजीवन कष्टप्रद नै थियो। तर, अहिले विकासको लहरले गाउँबस्तीहरू कायापलट भएका छन्। सडकको पहुँच पुग्न थालेपछि भोजपुरमा पछिल्ला वर्षहरूमा एक पछि अर्को गर्दै विकासका क्रमहरू थपिएका छन्। सडकहरू बन्ने र पुग्ने क्रमले स्थानीय तहहरूको विकासे कामहरूमा टेवा मिलेको छ। बिजुली, खानेपानी, साना ठूला योजनाका कामहरूका लागि आवश्यक कच्चा पदार्थहरू पुयाउन सहज भएको छ। सडककै कारण आयोजनाका कामहरूमा बाधा अवरोध छैन। कामलाई गुणस्तरीयता दिन र समयमै सम्पन्न गर्न ती कच्चापदार्थ ढुवानीमा सहज भएको टेम्केमैयुङ गाउँपालिकाकी उपप्रमुख रमादेवी राईले सुनाइन्। वास्तवमै पहिलेको तुलनामा अहिले गाउँबस्तीसम्म सडकको पहुँच पुगेकाले पनि गाउँगाउँमा हुने आयोजनाका कामहरूमा कच्चापदार्थ ढुवानीमा सहज पुगेको छ। उनले भनिन्, पहिले जस्तो आयोजनाका कामहरूको अनुगमन गर्न त्यति झन्झट छैन। कामको गुणस्तरीयता बढाउन सामान ढुवानीहरू भनेकै समयमा ल्याउन पनि सजिलो भएको छ। नत्र त पहिलेपहिले सामानहरू बोकेर ल्याउन र पुयाउनै सास्ती हुने गथ्र्यो। जीवनस्तरमा परिवर्तन सडक आएपछि ग्रामीण भेगका मानिसको जीवनस्तरमा पनि परिवर्तन आएको छ। करिब २५ वर्षअघिसम्म मानिस खाने नुन लिन पनि हप्तौं कष्टकर पैदलै हिँडेर हिले, धरान, विराटनगर गर्नुपथ्र्यो। तर, आजभोलि त्यस्तो स्थिति छैन। अहिले आँगनमै दैनिक आवश्यक सामाग्री किन्न र लिन पाइन्छ। यातायातका साधनहरू घरदैलोमै आउँछन्। केही वर्षअघिसम्म भरिया चल्ने गोरेटा बाटाहरूमा अहिले मोटर चल्न थालेका छन्। सडकहरू पुग्न थालेपछि एकपछि अर्को गर्दै गाउँगाउँमा विकासको लहर ल्याएको छ। दशबाह्र वर्षअघिसम्म जे विगत थियो, जे दुःख थियो अहिले त्यो छैन। गाउँघरका कुनाकन्दरासम्म सडक पुगेको छ। हिउँद बर्खा नै गाडी चल्छ। पहिले जस्तो चामल लिन ३ दिन हिँडेर भोजपुर बजार निस्कनुपर्ने झन्झट नि छैन, घरमै आइपुग्छ उत्तरी साल्पासिलिछो गाउँपालिका दोभाने चिलिमधापका पासाङ तामाङ भन्छन्, मुकाम जाने कामै परे पनि एकैदिनमा पुगेर आउन सकिन्छ, कष्टकर हिँड्ने जुनी गए। कृषिउपजले बजार पायो सडकको पहुँच पुग्न थालेपछि ग्रामीण भेगका स्थानीय व्यावसायिक कृषि उपज र पशुपालनले पनि राम्रो बजार पाउन थालेको छ। उत्पादित कृषिबाली सहजै सदरमुकाम लगायत बाहिरी सहर बजारसम्म पुग्ने भएपछि राम्रो अर्थोपार्जन हुन थालेको छ। ढुवानी गर्ने सवारीसाधनले उत्पादित टमाटर, बन्दा, खुर्सानी, आलु जस्ता कयौं मौसमी र बेमौसमी तरकारीबालीहरू र दुग्धजन्य सामाग्री, अण्डा, मासुका लागि व्यावसायिक रूपमा सञ्चालन गरिएका पशुपालन व्यापारले राम्रो बजार र मूल्य पाएको छ। दैनिक ज्यालादारीमा डोकोमा तरकारी बेच्दै हिँडेका दिनहरू सम्झँदै भोजपुर टक्सार पारपानीका स्थानीय कृषक तुलसा श्रेष्ठले सडक आएपछि कृषकको जीवनशैली नै फेरिएको बताइन्। भनिन्, सडकले विगतका दुःखकष्टहरू हटाइदिएको छ, गाडीहरू घरमै तरकारी लिन आउँछन्, बजारको तरकारी माग धेरै आउने भएकाले पहिलेभन्दा अहिले चारगुणा आम्दानी बढेको छ। सडक कालोपत्रे भएपछि सवारी ढुवानी खर्च घटेकाले पनि कृषकलाई थप सहज भएको उनले सुनाइन्।"
"एसईईमा ५२१४ फेल, धेरै खस्कियो स्तर","काठमाडौं : शैक्षिक वर्ष ०८० को माध्यमिक शिक्षा परीक्षा (एसईई)को नतिजा स्तरीकृत अंक (जीपीए)को आधारमा विगतभन्दा खस्किएको छ। ११ कक्षामा भर्ना हुन योग्य विद्यार्थीको तुलनामा कक्षा चढ्नै नसक्ने अर्थात् नन ग्रेडिङ विद्यार्थीको संख्या आधाभन्दा बढी छ। राष्ट्रिय परीक्षा बोर्डले एसईई परीक्षाको नतिजा बिहीबार सार्वजनिक गरेको हो। गत चैतमा सञ्चालित एसईई परीक्षामा देशभरबाट ४ लाख ६४ हजार ७ सय ६५ विद्यार्थी सहभागी थिए। तीमध्ये २ लाख २२ हजार ४ सय ७२ जना मात्रै कक्षा ११ मा भर्ना हुन योग्य भएका छन्। यो कुल विद्यार्थीको ४७८६ प्रतिशत मात्रै हो। कुल विद्यार्थीमध्ये ननग्रेडिङ (एनजी) मा २ लाख ४२ हजार २ सय ९८ विद्यार्थी परेका छन्। यो कुल परीक्षार्थीको ५२१४ प्रतिशत हो। यस्तो नतिजा २०७१ सालतिर हुन्थ्यो। परीक्षामा २ लाख ३३ हजार २ सय ७० जना छात्रा र २ लाख ३१ हजार ५ सय ३ छात्र सहभागी थिए। दुई विषयमा कम जीपीए ल्याउनेले ग्रेडवृद्धिको मौका परीक्षा दिन पाउने छन्। मौका परीक्षा आगामी साउन १८ र १९ गते गर्ने बोर्डले तय गरेको छ। २ विषयमा १ लाख १५ हजार ८ सय ३४ जना एनजीमा परेका छन्। परीक्षार्थीले १ महिनाभित्रै नतिजा थाहा पाउने गरी सार्वजनिक गरिने तयारी रहेकाले एनजीबाट ग्रेडवृद्धि गर्नेले भने सोही शैक्षिक सत्रबाटै ११ कक्षामा भर्ना हुन पाउने छन्। तर, ननग्रेडिङमा परेका १ लाख २६ हजार ४ सय ७९ विद्यार्थीले अर्को वर्ष (आगामी चैत) को परीक्षा कुर्नुपर्ने छ। प्रत्येक विषयमा सैद्धान्तिक (लिखित) तर्फ न्यूनतम ३५ प्रतिशत अंक नल्याए विद्यार्थी ननग्रेडिङ हुने व्यवस्थाअनुसार यसपटक एसईईको नतिजा सार्वजनिक गरिएको हो। विद्यार्थीहरूले यसपटक नयाँ पाठ्यक्रमको पहिलो एसईई परीक्षा दिएका हुन्। अर्कोतर्फ लेटर ग्रेडिङ निर्देशिका२०७८ को व्यवस्थाअनुसार नतिजा प्रकाशित गरियो। सो निर्देशिकाअनुसार हरेक विषयमा न्यूनतम ३५ प्रतिशत अंक ल्याउनुपर्छ। साथै प्रत्येक विषयमा ७५ पूर्णांकको लिखित परीक्षा सञ्चालन भएको थियो। जसमा विद्यार्थीले न्यूनतम २७ अंक ल्याउनुपर्ने थियो । यस्तै, आन्तरिक २५ पूर्णांकमा कम्तीमा १० अंक प्राप्त गर्नुपर्ने व्यवस्था छ। यसअनुसार १६ जीपीएभन्दा तल अंक ल्याउने विद्यार्थीहरू ननग्रेडिङ (एनजी) मा परे। उक्त जीपीए ल्याउने विद्यार्थीले ग्रेडसिटसमेत पाउँदैनन्। यसबीच विद्यार्थीलाई नतिजा प्रतिअसन्तुष्टि भएमा पुनर्योग र उत्तरपुस्तिका पुनः परीक्षण गर्न सकिने जनाइएको छ। यसका लागि बोर्डको वेबसाइटमार्फत फाराम भरेर आवेदन दिन सक्नेछन्। ९ वर्षपछि पासफेलको नतिजा यसअघि पास तथा फेल अंकित नगरी ग्रेडमात्र सार्वजनिक गरिन्थ्यो। शैक्षिक वर्ष २०७१ पछि लेटर ग्रेडिङ प्रणालीबाट नतिजा सार्वजनिक गरिन्थ्यो। यसवर्ष भने परीक्षा बोर्डले पहिलोपटक पासफेल सहितको नतिजा सार्वजनिक गरेको छ। यसअघि कम अंक ल्याउने विद्यार्थीहरूको हकमा समेत ग्रेडअनुसार ११ कक्षा पढ्न पाउँथे। तर, यसवर्ष भने बोर्डले लेटर ग्रेडिङ निर्देशिका २०७८ लागू गरेदेखि पासफेलको विवरण प्रकाशन गरेको बोर्डका अध्यक्ष महाश्रम शर्माले बताए। यो स्थितीले विद्यार्थीको परिणाम ९ वर्षअघिकै जस्तो देखियो। शिक्षाविद् प्राडा विद्यानाथ कोइराला न्यूनतम उपलब्धि शिक्षकले गर्नुपथ्र्यो तर नतिजाले नगरेको वा नजानेको, अर्थात् सोहीअनुसार विद्यार्थी तयार नपारेको हो कि भन्ने यो नतिजाले पुष्ट्याएको बताउँछन्। उनी भन्छन्, हिजो न्यूनतम सक्षमता हाँसिल गर्नुपर्छ भन्ने चिन्तन थियो। तर, यसलाई हाम्रा शिक्षक, नेता र ठूलाले फेल गर्ने र नगर्ने भनेर बुझिदिए। नन ग्रेडेड गर्ने चलन पाकिस्तान लगायतका मुलुकमा छ। सक्षमतामा आधारित पाठ्यक्रम बनाएपछि न्यूनतम सक्षमता पहिलो हुनुपर्छ भनेर सुनिश्चित गर्नेकाम शिक्षकले गर्नुपथ्र्यो। पाठ्यपुस्तक पठाउने जिम्मा शिक्षकको हो। तर, अहिलेको नतिजालाई हेर्दा शिक्षकको पढाउने तरिका हिजोको जस्तै परम्परागत भएकाले यस्तो भएको उनको ठहर छ। केही शिक्षकलाई सोध्दा ३५ वर्षदेखि पढाउने शैली एउटै भएको सुनाउँछन्। तर, विद्यार्थीहरू नयाँ आउँदै गरे। पढाउने शैली भएन। पाठ्यक्रम, पाठ्यपुस्तक भइसकेपछि शिक्षकले पढाउने ताकत छ, तर गरिरहेका छैनन्। अलि घचघच्याउन जरुरी छ, उनले अन्नपूर्णसँग भने। उनकाअनुसार निजी विद्यालयले घोकाए तर सोचाउन जानेनन् तर अरूले घोकाउन जानेन जस्तो समस्या देखिएको छ। कुन विषयमा कति विद्यार्थीको एनजी ? एसईईमा सबैभन्दा बढी विद्यार्थी गणितमा कमजोर देखिए। यसमा १ लाख ७७ हजार ९ सय ८५ विद्यार्थीको एनजी आएको छ। यसैगरी, विज्ञानमा १ लाख २६ हजार ९ सय ३३ विद्यार्थीको एनजी आएकोे छ। अंग्रेजीमा १ लाख १ हजार ३ सय ८, सामाजिकमा ७३ हजार ८ सय ७७, नेपालीमा ६९ हजार ५ सय ३२, अर्थशास्त्रमा ६९ हजार४ सय १६ र ऐच्छिक गणितमा २० हजार तीन सय ५२ विद्यार्थीको एनजी आएको बोर्डको तथ्यांकमा उल्लेख छ। कुन जीपीएमा कति विद्यार्थी ? राष्ट्रिय परीक्षा बोर्डले सार्वजनिक गरेको एसईई नतिजाअनुसार ३१ हजार ४ सय ७५ जना विद्यार्थीले सर्वोत्तम अर्थात् ३६० देखि ४० जीपीए ल्याउन सफल भएका छन्। यसपटक कुल विद्यार्थी संख्यामध्ये ६७१ प्रतिशतले उक्त जीपीए ल्याउन सफल भएका हुन्। जबकी शैक्षिक वर्ष २०७९ मा कुल ४ लाख ८४ हजार ९ सय ९३ जना विद्यार्थीलेमध्ये ४६३ प्रतिशतले उक्त जीपीए ल्याएका थिए। यसवर्ष माथिल्लो जीपीए ३२० देखि ३६० सम्म ६८ हजार २ सय ५६ जनाले प्राप्त गरेका छन्। यो कुल संख्याको १४६८ प्रतिशत हो। यो २०७९ को नतिजामा कुल संख्याको ११३६ प्रतिशत थियो। यसपछि २८० देखि ३२० सम्म जीपीए ल्याउने विद्यार्थी संख्या ७८ हजार ८ सय ७४ रहेका छन्। २४० देखि २८० सम्म जीपीए ल्याउने विद्यार्थी संख्या ४१ हजार १ सय ७७ जना छन्। यस्तै क्रमशः २ हजार ९ सय ५० जनाले २ देखि २४० जीपीए ल्याउन सफल भएका छन्। यो सन्तोषजनक अर्थात् सी प्लस हो। यस्तै, ६ जनाले जनाले १६० देखि २ जीपीए अर्थात् सी ग्रेड (एसेप्टेवल) प्राप्त गरेका छन्। गत वर्ष ३८ हजार ७ सय ७० जनाले १२० देखि १६० सम्मको जीपीए ल्याएका थिए तर यसवर्ष सो जीपीए नै छुट्ट्याइएको छैन। जीपीए १६० भन्दा तलका जीपीए सबै अवर्गीकृत (ननग्रेटेड)मा राखिएको छ। जुन पास भएका विद्यार्थीको संख्याभन्दा अधिक २ लाख ४२ हजार ३ सय १३ रहेको छ। कुन वर्ष कस्तो नतिजा ? सरकारले विद्यार्थीलाई फेल नगर्ने रणनीति लिएसँगै २०७१ पछि ग्रडिङ प्रणालीका आधारमा अध्ययन गर्ने भनियो। सोहीअनुसार नतिजा प्रकाशित गर्दै गयो। जसअनुसार गत वर्ष २०७९ को एसईईमा कुल ४ लाख ८४ हजार ९३९ विद्यार्थीमध्ये दिएकोमा १३ हजार ९ सय ९२ विद्यार्थीको एनजी मा नतिजा आयो। जस्मा कुलको २८९ प्रतिशत थियो। तल्लो जीपीए ल्याउने विद्यार्थीहरूको संख्या कम र माथिल्लो जीपीए ल्याउने विद्यार्थीको संख्या बढी देखियो। यसैगरी, शैक्षिक वर्ष २०७८ सालमा २२ हजार ५३७ विद्यार्थीको ग्रेड एनजी आयो । यो कुल परीक्षार्थीको ४५५ प्रतिशत थियो। यस्तै, शैक्षिक वर्ष २०७७ मा कोरोना महामारीले गर्दा परीक्षा सञ्चालन हुन नसक्दा विद्यालयले नै आन्तरिक मूल्यांकनको आधारमा एसईईको नतिजा सार्वजनिक गर्ने प्रावधान गरियो। जसमा ४ लाख ८४ हजार २ सय ७८ विद्यार्थीको नतिजा आन्तरिक मूल्यांकनको आधारमा बोर्डले प्रमाणीकरण गयो। अझ यसअघि क्रमशः शैक्षिक वर्ष २०७६ सालमा ४ लाख ६२ हजार १ सय ३६ विद्यार्थीले मध्ये १६ हजार ८ सय ८२ विद्यार्थीले ३६ देखि ४ जीपीए ल्याए, शैक्षिकसत्र २०७५ मा ४ लाख ४९ हजार ६४२ विद्यार्थीमध्ये ८ हजार २ सय ७ विद्यार्थीले ई ग्रेड ल्याए। यस्तै शैक्षिक वर्ष २०७२ कोमा ५ लाख ८८ हजार १५२ विद्यार्थीमध्ये ३६ देखि ४ जीपीए ल्याए। अझ यसअघि ०७२ सालदेखि पास वा फेल केही नभनी ग्रेडमात्र छुट्ट्याउन थाल्यो। नम्बर नराखी नतिजा प्रकाशन गरियो। जसमा जीपीएसँगै फेल हुने विद्यार्थीलाई एनजी ग्रेडमा राखियो।"
भारत र चीनसँग हामीले खेलवाड गर्नु हुन्न : केपी ओली,"काठमाडौं : नेकपा एमाले अध्यक्ष केपी शर्मा ओलीले दुई छिमेकी देश भारत र चीनसँग खेलवाड गर्न नहुने बताएका छन्। काठमाडौंमा आयोजित कार्यक्रममा शुक्रबार उनले बलियाहरूको प्रतिस्पर्धामा नेपाल पस्न नहुने बताए। 'सांस्कृतिक, आर्थिक र सामाजिक भिन्नताका दुई ठूला देशसँग हामी खेलवाड गर्नु हुन्न। ठूला, बलियाका प्रतिस्पर्धामा पर्नु हुँदैन। उनीहरूको बीचमा पस्नै हुँदैन। चाहे त्यो छिमेकी होस् या अलिक टाढाको छिमेकी किन नहोस्,' उनले भने। छिमेकीहरूले नेपालसँग न्यायोचित व्यवहार गर्नुपर्ने उनको भनाइ छ। उनले सरकारले पनि छिमेकीसँग जायज विषयहरूमात्रै उठान गर्नुपर्ने बताए। 'जिओपोलिटिक्समा किन हामीले ध्यान दिनुपर्छ भने हाम्रो दुईतिर दुई ठूला छिमेकीहरू छन्। जो ठूलो जनसंख्या र क्रयशक्ति भएका देश हुन्। त्यसको उपयोग हामीले गर्नसक्नुपर्छ। किनकि उनीहरू ठूलो बजार पनि हो। उनीहरूसँग हामीले प्रतिस्पर्धा गर्न सक्दैनौं। नेपालको हितमा जायज कुरामात्रै राख्ने हो। किनकि जनसंख्या, भूगोल र पूर्वाधारमा हामी उनीहरूभन्दा पछाडि छौं। हाम्रो समुन्द्रसँग पहुँच छैन। उनीहरूले पनि हामीसँग फेबेरल पोलिसी, फेबेरल ट्रिटमेन्ट (सुहाउँदो नीति र व्यवहार) गर्नुपर्छ। जुन हाम्रो लागि न्यायोचित हुन्छ,' उनले भने। यसैका निम्ति नेपालले जिओपोलिटिक्समा ध्यान दिनुपर्ने उनको भनाइ छ। अध्यक्ष ओलीले म्याराथनमा बलियाहरूमात्रै उपस्थित हुने भएकाले नेपाल अहिल्यै ग्लोबल प्रतिस्पर्धाको हिस्सा नभएको बताए। क्रिकेटमा त नेपाल विश्व प्रतिस्पर्धामा नरहेको उनको भनाइ छ। 'म्याराथनमा कोही कमजोर मान्छे जाँदैन। त्यसको लागि मुटु, फोक्सो र मसल बलियो हुनुपर्छ। त्यसैले हामी ग्लोबल कम्पिटिसनको म्याराथनमा छैनौं,' उनले थपे, 'क्रिकेटमा त भाग लिन पाएका छैनौं। इकोनोमिक म्याराथनमा कहाँ जान पाउँछौं।' उनले नेपाल निर्विवादरूपमा शान्ति चाहेको प्रस्ट पारे। अरुको प्रतिस्पर्धाले नेपालमाथि कुनै आँच नआओस् भन्ने उनको चाहना छ। 'हामीलाई निर्विवाद रूपमा शान्ति चाहियो। कसैको प्रतिस्पर्धाले हामीलाई घचपच हुन भएन। अरुका इन्ट्रेस्टका झिल्काले हाम्रो घर जल्नु भएन। हाम्रो छानामा आउनु भएन। हो, हामीले हेर्ने जिओपोलिटिक्स यहाँ हो,' उनले भने। उनले नेपालमा अझै २० प्रतिशत बढी गरिबीको रेखामुनि रहेको बताए। 'हामी बेतुकको बहसमा अल्झिन चाहँदैनौं। हामीलाई के थाहा छ भने हाम्रो देशको जनता २०२६ प्रतिशत निरपेक्ष गरिबीको रेखामुनी छन्। गरिबीको रेखामुनी हुनु भनेको अत्यन्तै दुःखद कुरा हो,' उनले भने।"
उपल्लो मुस्ताङमा भारतीय राजदूत श्रीवास्तवले गरे गुम्बा स्कुलको आवासीय भवनको शिलन्यास,"जोमसोम : नेपालका लागि भारतीय राजदूत नविन श्रीवास्तवले शुक्रबार उपल्लो मुस्ताङ पुगेर एक गुम्बा स्कुलको आवासीय भवन शिलन्यास गरेका छन्। लोमान्थाङ गाउँपालिका१ छोसेरस्थित लोवो नाम्ड्रोलिङ गुम्बा स्कुलको नयाँ बन्ने आवासीय भवनको भारतीय राजदूत श्रीवास्तव र लोमान्थाङ गाउँपालिकाका अध्यक्ष टसीनर्बु गुरुङले संयुक्तरूपमा शिलन्यास गरेका हुन्। राजदूत श्रीवास्तवसहित उनका फस्ट सेक्रेटरी अविनाश कुमार सिंह पोखराजोमसोम हवाई मार्ग हुँदै जोमसोमबाट गुम्बा स्कुलको आवासीय भवन शिलान्यास गर्न सडक मार्ग हुँदै उपल्लो मुस्ताङ पुगेका थिए। उपल्लो मुस्ताङ पुगेको भारतीय दूतावासको टोलीलाई स्थानीय जनप्रतिनिधि, कर्मचारी, गुम्बा स्कुलका लामा र स्थानीयबासीले स्वागत गरेका थिए। शिलन्यास गर्नुअघि लामाहरूले बौद्ध धर्म परम्पराअनुसार पूजापाठ गरेका थिए। पूजा सकिएलगत्तै राजदूत श्रीवास्तव र लोमान्थाङ गाउँपालिकाका अध्यक्ष टसीनर्बु गुरुङले भवनको शिलन्यास गरेको लोमान्थाङ गाउँपालिकाका प्रशासन प्रमुख विकास केशीले जानकारी दिए। गुम्बाको आवासीय भवन शिलन्यासपछि आयोजित कार्यक्रममा भारतीय राजदुत नविन श्रीवास्तवले नेपालभारत सहयोग विकास कार्यक्रमअन्तर्गत गण्डकी प्रदेशमा ५९ वटा योजनामा भारतीय दूतावासको लागत साझेदारीका योजनाहरू रहेको जानकारी दिए। जसमध्ये मुस्ताङ जिल्लामा मात्रै १७ वटा योजनामा भारतीय लागत साझेदारीमा पूर्वाधार निर्माण भएको राजदूत श्रीवास्तवले बताए। यहाँको विकास र समृद्धिका लागि भारत सरकार सदैव तत्पर छ। २० करोडसम्मका योजना नेपाल सरकारले सिधै कार्यान्वयन गर्ने कार्यविधि बनाइदिएको छ,' उनले भने। राजदूत श्रीवास्तवले नेपाल सरकारको अधिन र शर्तमा रहेर कार्यक्रम र योजना ल्याएमा भारतले सिधै सहयोग गर्न तत्पर रहेको बताए। यसअघि दूतावास र गाउँपालिकाको लागत साझेदारी गर्दा गाउँपालिकाले २० प्रतिशत साझेदारी गर्नुपर्ने प्रावधान भएकोमा अब त्यो ५ प्रतिशतमात्रै साझेदारी गरे पुग्ने उनको भनाइ छ। गुम्बा स्कुल भवनका शिलन्यास समारोहमा गाउँपालिका अध्यक्ष टसीनर्बु गुरुङ, लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्ट, दिव्यदीप स्कुल व्यवस्थापन समितिका अध्यक्ष एवं पूर्व गाउँपालिका अध्यक्ष सुवर्ण कुमार बिष्ट र गूम्बा स्कुलका मुख्य लामाहरुले भारतीय सहयोगको खुलेर प्रशंसा गरे। भारतीय आर्थिक अनुदान सहयोगले नेपाल र भारतीबीच सम्बन्ध प्रगाढ बनाउन ठूलो योगदान पुग्ने जनाए। भारतीय राजदूतावासले उपल्लो मुस्ताङको छोसेरमा गुम्बा स्कुल र आवासीय भवन निर्माणका लागि ६ करोड ९७ लाख आर्थिक अनुदान दिने गरी गत कात्तिकमा सम्झौता भएको थियो। छोसेरका दिव्यदीप माध्यमिक विद्यालयको आवासीय भवन र गुम्बा स्कुलको आवासीय भवन बनाउन दूतावासले ८० प्रतिशत र गाउँपालिकाले २० प्रतिशत लागत साझेदारी गर्ने गरी सम्झौता पत्र हस्ताक्षर भएको थियो। सरकारी स्कुल र गुम्बा स्कुल भवन बनाउन गाउँपालिकाले २० प्रतिशतको साझेदारीअन्तर्गत १ करोड ७४ लाख ४० हजार लगानी गर्नेछ। दिव्यदीप स्कुलको आवासीय भवन बनाउन ४ करोड ३२ लाख र गुम्बा स्कुलको आवासीय भवन बनाउन ४ करोड ४० लाख अनुमान गरिएको छ। शिलान्यास कार्यक्रममा भारतीय लागत साझेदारी अन्तर्र्गत उपलब्ध हुने आर्थिक अनुदानको चेक भारतीय राजदूत श्रीवास्तवका फस्ट सेक्रेटरी अनिनाशकुमार सिंहले गाउँपालिका अध्यक्षलाई टसीनर्बु गुरुङलाई हस्तान्तरण गरेको उपाध्यक्ष छिमी बिष्टले जानकारी दिइन्। भारतीय राजदुत नविन श्रीवास्तवले मुस्ताङको थासाङ गाउँपालिका१ मा अवस्थित भारतीय सहयोगबाट बनेको योगेन्द्र माध्यमिक विद्यालयको भवन अवलोकन गर्ने कार्यक्रम तय भएको छ। मुस्ताङमा भारतीय राजदुतावासले पूर्वाधार विकाससँगै शिक्षा र स्वास्थ्य क्षेत्रमा निरन्तर लगानी गर्दै आइरहेको छ। पछिल्लो पटक लोघेकरमा स्वास्थ्य चौकीलाई एम्बुलेन्स सहयोग गरेको छ। यस्तै लोमान्थाङ गाउँपालिका, लोघेकर दामोदरकुण्ड गाउँपालिका र घरपझोङ गाउँपालिकालाई एम्बुलेन्स प्रदान गरेको थियो। दिव्यदीप स्कुल र नालान्दा बुद्धिस स्कुलले पनि स्कुल बस पाएको थियो।"
वाम एकता गरेर पुरानै घट्ना दोहोर्याउने पक्षमा छैनौं : प्रधानमन्त्री,"चितवन : प्रधानमन्त्री पुष्पकमल दाहालले तत्काल वामपन्थी एकता सम्भव नरहेको बताएका छन्। विगतमा वमम एकतापछि नराम्रो दुर्घटना भएको बताउँदै प्रधानमन्त्री दाहालले तत्काल वामपन्थी एकताको पक्षमा नरहेको बताए। चितवनको भरतपुर विमानस्थलमा पत्रकारसँगको कुराकानीमा दाहालले वाम एकताभन्दा राजनीतिक स्थायीत्वलाई बढी जोड दिएको बताए। तत्काल र हतारमा वामपन्थी एकता गर्ने पक्षमा छैनौं। राम्रो उत्साह आएर पनि विगतमा दुर्घटना भयो, उनले भने, अहिले नै पार्टी एकता र वाम एकता भनेर फेरि पुरानै दुर्घटना नहोस् भन्नेमा सचेत छौं। सतर्कताका साथ हामी अघि बढेका छौं। त्यसकारण अहिले पार्टी एकता या वाम एकताभन्दा राजनीतिक स्थायीत्वलाई र लोकतन्त्र सुदृढीकरणलाई बढी जोड दिँदै जाने भन्ने हो।"
"प्रतिनिधिसभा बैठक बस्दै, के छन् एजेण्डा ?","काठमाडौं : संघीय संसदअन्तरगत प्रतिनिधिसभा बैठक बस्दै। बैठकमा ऊर्जा,जलस्रोत तथा सिंचाइ मन्त्री शक्तिबहादुर बस्नेले जलस्रोत विधेयक २०८१ लाई प्रस्तुत गर्न अनुमति माग्ने प्रस्ताव प्रस्तुत गर्ने कार्यसूची छ। मन्त्री बस्नेतले जलस्रोत विधेयक २०८१ प्रस्तुत गर्ने कार्यसूचीमा उल्लेख छ।"
प्रतिनिधिसभामा जलस्रोत विधेयक पेश,"काठमाडौं : प्रतिनिधिसभाको आजको बैठकमा जलस्रोत विधेयक२०८१ पेस गरिएको छ । ऊर्जा, जलस्रोत तथा सिँचाइमन्त्रीका तर्फबाट सञ्चार तथा सूचना प्रविधिमन्त्री रेखा शर्माले सभामा विधेयक प्रस्तुत गरेकी हुन्। प्रतिनिधिसभाको अर्को बैठक यही असार १६ गते आइतबार दिनको ३ बजे बस्नेछ ।"
प्रधानमन्त्रीलाई ज्ञापन बुझाउँदै बाबुरामले भने बूढीगण्डकी आयोजना निर्माणको सुनिश्चितता नगरे आन्दोलनमा उत्रिन्छौं,काठमाडौं : नेपाल समाजवादी पार्टीका अध्यक्ष बाबुराम भट्टराईले भदौ मसान्तसम्म बूढीगण्डकी आयोजना निर्माणको सुनिश्चितता गर्न सरकारलाई अल्टिमेटम दिएका छन्। बूढीगण्डकी कोरिडोर बहुउद्देश्यीय आयोजनाको निर्माण सुरु गर्नुपर्ने माग राख्दै शुक्रबार सिंहदरबारमा प्रधानमन्त्री पुष्पकमल दाहाललाई ज्ञापन पत्र बुझाउँदै भट्टराईले भदौ मसान्तसम्म आयोजना निर्माणको सुनिश्चितता गर्न सरकारलाई अल्टिमेटम दिएका हुन्। उनले आफुहरूको माग पुरा नभए आन्दोलन गर्ने चेतावनी दिए। उनले अहिलेको विद्युत प्राधीकरणअन्तर्गतको सहायक कम्पनीको रूपमा रहेको संरचनाले उक्त आयोजना निर्माण गर्न नसक्ने बताए। आयोजना निर्माणका लागि अधिकार र साधनस्रोत सम्पन्न बूढीगण्डकी कोरिडोर विकास प्राधिकरण तुरुन्त गठन गर्नुपर्ने उनको माग छ। त्यस्तै भट्टराईले आयोजना प्रभावित नागरिकका जायज मागलाई यथासिघ्र सम्बोधन गर्नुपर्ने बताए। उक्त परियोजना सुरुवात पछिका सरकारहरूले चासो नदिएको र पटकपटक योजना र कार्यान्वयनको मोडालिटी परिवर्तन गर्नुउचित नभएको भट्टराईको भनाइ छ। समयमै आयोजना सम्पन्न नहुँदा लागत बढेर २ खर्ब ६० अर्बबाट ४ खर्ब पुग्न लागेकाले सरकारले विशेष ध्यान दिनुपर्ने उनले बताए।
मधेसका मुख्यमन्त्रीले असार २१ गते विश्वासको मत लिने,"जनकपुर : मधेस प्रदेशका मुख्यमन्त्री सतिशकुमार सिंहले असार २१ गते विश्वासको मत लिने भएका छन्। मुख्यमन्त्री तथा मन्त्रिपरिषद्को कार्यालयका अनुसार सिंहले असार २१ गते विश्वासको मत लिने तय भएको हो। संविधानको धारा १६८ (४) अनुसार मुख्यमन्त्री नियुक्त भएको ३० दिनभित्र विश्वासको मत लिनुपर्ने व्यवस्था छ। त्यसअनुसार मुख्यमन्त्री सिंहले २२ गतेभित्र सदनबाट विश्वासको मत लिइसक्नुपर्ने छ। तत्कालीन मुख्यमन्त्री सरोजकुमार यादवले प्रदेशसभाबाट बहुमत प्राप्त नगरेपछि जनमत पार्टीका सिंह बहुमत सदस्यको समर्थनमा मुख्यमन्त्री नियुक्त भएका थिए। उनलाई प्रदेश प्रमुख सुमित्रा सुवेदी भण्डारीले गत जेठ २५ गते मुख्यमन्त्रीमा नियुक्त गरेका थिए। मुख्यमन्त्री सिंहलाई एमाले, माओवादी, जनमत, एकीकृत समाजवादी, नागरिक उन्मुक्ति र नेपाल संघीय समाजवादी पार्टीका गरी ५५ जना प्रदेशसभा सदस्यले समर्थन गरेका छन्।"
"सुशासन,सामाजिक न्याय र समृद्धि सरकारको उच्च प्राथमिकतामा : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले क्रान्ति र परिवर्तनका उपलब्धीहरू संस्थागत गर्दै समाजवादको आधार तयार पार्न सरकार लागिपरेको बताएका छन्। साहसिक योद्धा जगतबहादुर बोहराको जीवनी तथा संस्मरणहरू पुस्तक लोकार्पण गर्दै प्रधानमन्त्री प्रचण्डले सुशासन,सामाजिक न्याय र समृद्धिको प्राथमिकतासहित सरकार अघि बढिरहेको बताएका हुन्। 'हजारौँ महान् सहिदहरू, हजारौँ बेपत्ता योद्धाहरू र लाखौँ क्रान्तिकारी योद्धाहरूले त्याग, तपस्या र बलिदानको जगमा आज हामी समाजवादउन्मुख सङ्घीय लोकतान्त्रिक गणतन्त्रसम्म आइपुगेका छौँ,' प्रधानमन्त्री प्रचण्डले भने,'यी उपलब्धीहरूलाई संस्थागत गर्दै समाजवादको यात्रा तय गर्नुपर्छ ।' जस्तोसुकै चुनौतीपूर्ण परिस्थितिमा पनि बोहराले देश र जनताको मुक्ति र परिवर्तनलाई नै केन्द्रमा राखेर काम गरेको स्मरण गर्दै प्रधानमन्त्रीले नेपाली समाजको क्रान्तिकारी रूपान्तरणका पक्षमा भएको महान् जनयुद्धको दौरानमा समेत उनको महत्त्वपूर्ण योगदान रहेको उल्लेख गरे। एकदलीय निरङ्कुश पञ्चायती व्यवस्थाका विरूद्ध जनताले गरिरहेको वीरतापूर्ण प्रतिशोधमाथि दमनस्वरूप २०४० सालको माघे सङ्क्रान्तिका दिन सिन्धुपाल्चोक जिल्लाको पिस्करमा सर्वसाधारण जनतामाथि निर्मम दमन र हत्या भएको थियो । स्थानीय समुदायले माघीको अवसरमा शान्तिपूर्ण सांस्कृतिक कार्यक्रम भइरहँदा पञ्चायती शासकहरूले गरेको आक्रमणमा परी पिस्करमा इले थामी र वीरबहादुर थामी लगायतका योद्धाहरूले उच्च बलिदान गरेका थिए। उक्त घटनामा छत्रबहादुर बोहरा, मानबहादुर थामी, मेघनाथ पौडेल, अरूण नेपाल, सरेश नेपाल, गोपाल थपलिया लगायतका दर्जनौँ योद्धाले जेलनेल र यातनाको सामना गर्नुपरेको थियो । जगतबहादुर बोहरा उक्त घटनामा सख्त घाइते भएका थिए।"
"नतिजा प्रणाली बदलेर हुँदैन, शिक्षा प्रणाली परिवर्तन गरौं : प्रदीप पौडेल","काठमाडौं : नेपाली कांग्रेस सांसद प्रदीप पौडेलले नेपालको शिक्षा प्रणाली परिवर्तन गर्नुपर्ने बताएका छन् । बिहीबार प्रतिनिधिसभा बैठकमा बोल्दै सांसद पौडेलले गुणस्तरीय शिक्षाअनुसार शैक्षिक नीति बन्नुपर्ने बताए। उनले सबै दलहरू मिलेर नयाँ शिक्षा नीति कार्यान्वयन गराउनका लागि सहयोग गर्नुपर्ने बताए। एसईईको नतिजाले विद्यार्थीसँगै अभिभावकहरू पनि तनावमा रहेको बताए। सरकारको सबैभन्दा बढी दायित्व भएको क्षेत्र नै असफल भएको बताउँदै यसको खोजिनिधि हुनुपर्ने बताए। माध्यमिक शिक्षा परीक्षा (एसईई) मा ५२ प्रतिशत विद्यार्थी फेल हुनु भनेको सरकार नै फेल भएको जिकिर गरे। उनले शैक्षिक क्षेत्रमा बजेट बढाउनुपर्नेमा जोड दिए। '३० प्रतिशतले विज्ञानमा ३५ नम्बर ल्याउन सकेनन्। १० १० वर्ष पढाएर ३५ नम्बर ल्याउन नसक्ने बनाउने यो राज्यले गुणस्तरीय शिक्षाको प्रत्याभूति कसरी गर्न सक्छ ? नतिजा प्रणाली बदलेर हुँदैन शिक्षा प्रणाली परिवर्तन गर्नुपर्छ। गुणस्तरीय शिक्षाअनुसार शैक्षिक नीति बन्नुपर्छ। यो ग्रेडिङमा नपरेकाहरू म अनुनमान गरेर भन्न सक्छु कि सबैजसो सार्वजनिक विद्यालयका हुन्। कतिपय सार्वजनिक विद्यालयहरू ग्रेडिङमा नपरेर नील भएको स्थिति छ। सरकारको सबैभन्दा बढी दायित्व जुन क्षेत्रमा छ। यसमा असफल भएको देखिन्छ यसो किन भयो यसको खोजिनिधि हुनुपर्छ,'उनले भने,'विगत १० वर्षमा शिक्षामा १० ११ प्रतिशत मात्रै विनियोजन गरिएको छ। यसको ८० प्रतिशत चालु खर्चमा जान्छ। चालु खर्चमा कम जानेगरी १८ प्रतिशत विनियोजन गरौं। यो अन्तर्र्राष्ट्रिय मापदण्ड हो। यो मापदण्ड अनुसार रकम विनियोजन गरेर शिक्षालाई सुधार गरुने बाटोतिर लागौं।' उनले सार्वजनिक विद्यालयको गुणस्तर घट्दै गएको बताए। निजी स्कुल बढी भएको क्षेत्रमा एसईईको नतिजा राम्रो आएको र सार्वजनिक विद्यालय बढी भएको ठाउँमा नतिजा नराम्रो आएको बताए। नेता पौडेलले भने,'बागमती प्रदेशमा ६६ दशमलव ११ प्रतिशत ग्रेडिङमा परेका छन्। सबैभन्दा बढी यो सहरी क्षेत्र सबैभन्दा निजी स्कुल भएका ले यसको प्रतिशत बढेको हो। सार्वजनिक विद्यालयमा गुणस्तरीयता बढेर बढेको होइन।सबैभन्दा बढी सुदूरपश्चिममा विद्यार्थी फेल भएका छन्। त्यहाँ निजी स्कुल कम भएकाले फेल हुने विद्यार्थीको संख्या बढेको हो।' उनले सार्वजनिक विद्यालयको गुणस्तर सुधार नगरिकन शैक्षिक गुणस्तर सुधार नहुने बताए।"
शिक्षा सबैको लागि सर्वसुलव र व्यवहारिक हुन सकेन : सभामुख,"काठमाडौं : प्रतिनिधिसभाका सभामुख देवराज घिमिरेले शिक्षालाई सर्वसुलव, जीवनउपयोगी र वैज्ञानिक बनाउन स्वर्गीय जननेता मदन भण्डारीले अपनाएको द्वन्द्वात्मक भौतिकवादलाई व्यवहारमा उर्तानुपर्ने बताएका छन्। नेकपा एमालेका तत्कालीन महासचिव मदन भण्डारीको ७३औँ जन्मजयन्ती तथा मदन भण्डारी मेमोरियल कलेजको २३ औँ वार्षिकोत्सवका अवसरमा शुक्रबार आयोजित कार्यक्रममा बोल्दै सभामुख घिमिरेले नेपालमा शिक्षा सबैको लागि सर्वसुलव र व्यवहारिक हुन नसकेको भन्दै शिक्षालाई सर्वसुलव,जीवनउपयोगी र वैज्ञानिक बनाउन मदन भण्डारीले अपनाएको द्वन्द्वात्मक भौतिकवादलाई व्यवहारमा उर्तानुपर्ने बताएका हुन्। उनले मदन भण्डारीले स्थापना गरेको मार्गदर्शन भित्र शिक्षा खाली शिक्षाको लागि नभएर समाजका लागि भएकाले शिक्षा जीवनउपयोगी र समाजलाई परिवर्तन गरी विश्वमा भएका विकासलाई नेतृत्व गरी आफ्नौ ठाउँमा प्रयोग गर्न सक्नुपर्छ भन्ने मान्यता रहेको धारणा राखे । सभामुख घिमिरेले नेपालको शिक्षाले नेपाली समाजको जीवनमा आधारित भइ प्राकृतिक श्रोत साधनको सदुपयोग गर्ने तथा पर्यापर्यटनहरुको विभिन्न क्षेत्रहरुको उद्घाटन गर्ने सन्दर्भमा कसरी प्रयोग गर्न सकिन्छ भनेर सोही अनुरुपका पाठ्यक्रमहरु निर्माण गरी दक्ष शिक्षकहरुबाट सिकाइ गर्ने जमर्को गरेपनि सोचे अनुरुप उपलब्धि हासिल गर्न नसकेको बताए। सभामुख घिमिरेले विभिन्न क्षेत्रको प्रतिकुलताको बाबजुत पनि अहिलेको शिक्षालाई वैज्ञानिक शिक्षा नीतिमा लैजानुपर्नेमा जोड दिए।"
"समय आउँछ, मदनआश्रितको हत्यारा पत्ता लाग्छ : अध्यक्ष ओली","नेपाल कम्युनिष्ट पार्टी (एमाले)का अध्यक्ष एवं पूर्वप्रधानमन्त्री केपी शर्मा ओली नेपाली राजनीतिको केन्द्रमा रहने राजनीतिज्ञ हुन्। विचारमा स्पष्ट तथा प्रष्ट वक्ताका रुपमा लिइने ओली नेपालको वर्तमान समसामयिक राजनीतिका एक शीर्ष नेता पनि हुन्। शुक्रबार परेको जननेता स्वर्गीय मदनकुमार भण्डारीको ७३औँ जन्मजयन्तीको अवसर पारेर भण्डारीको व्यक्तित्व, उनीद्वारा प्रतिपादित जनताको बहुदलीय जनवाद (जबज)को सामयिकतालगायतका विषयमा केन्द्रित रही अध्यक्ष ओलीसँग राससले गरेको कुराकानीको सम्पादित अंशः जननेता स्व मदनकुमार भण्डारीको असाधारण व्यक्तित्वबारे यहाँले पनि विभिन्न सन्दर्भमा चर्चा गर्दै आउनुभएको छ। यहाँले मदन भण्डारीलाई आजका दिनमा कसरी सम्झनुहुन्छ ? म उहाँलाई एक असाधारण व्यक्तिकारुपमा स्मरण गर्ने गर्दछु। उहाँले नेपालको कम्युनिष्ट आन्दोलनमार्फत हाम्रो समाज र देशलाई अगाडि बढाउन असाधारण योगदान दिनुभएको छ। वैचारिकरुपमा सुस्पष्ट र देशको समृद्धिको बाटो देखाउने अगुवाका रुपमा मैले उहाँलाई लिन्छु। मलाई लाग्छ, मदन भण्डारी केबल पदको पगरीले नभई विचारले र कामले आफ्नो परिचयले बनाउन सक्ने क्षमता भएको एक नेता हुनुहुन्थ्यो। उहाँको प्रतिभा बहुआयामिक थियो। राजनीतिज्ञ, चिन्तक, साहित्यकार, कवि, लेखकलगायत क्षमता र प्रतिभाको सङ्गम हुनुहुन्थ्यो मदन भण्डारी। मुख्यरुपमा म उहाँलाई एक असल र साँच्चै महान् व्यक्तिका रुपमा सम्झन्छु। तर दुःखद् कुरा यो भयो कि उहाँको निधन ४१ वर्षको अल्पायुमै भयो। नेपालमा त्यति कम उमेरमा त्यस प्रकारको सफलता र लोकप्रियता पाउन अरु कसैले सकेको छ भन्ने मलाई लाग्दैन। खासगरी मदन भण्डारीसँग यहाँको पहिलो भेट तथा राजनीतिक सहकार्यका मुख्यमुख्य सन्दर्भहरु स्मरण गर्नुपर्दा कसरी गर्नुहुन्छ ? मेरो उहाँसँगको भेट र त्यसपछि विछोडको अवधिको कुरा गर्दा यो अवधि धेरै लामो रहन सकेन। विसं २०४४ मा म जेलबाट छुटेका बेला उहाँसँग पहिलो भेट भएको थियो। त्यसपछि संसदीय राजनीतिक मोर्चामा मैले मदन भण्डारीसँग भेटघाटको अवसर पाएँ। उहाँ पोखराको कार्यक्रममा निस्कनुअघि म सांसदहरुको टोली लिएर कैलालीको धनगढीमा अध्ययनका लागि जाने तयारीमा थिएँ। त्यस भ्रमणबारे जानकारी गराउन उहाँसँग भेट भएको थियो। कहिलेकाहीँ एउटा अवधिको छोटो भेटले पनि जिन्दगीभर ठूलो प्रभाव पार्दोरहेछ। कार्लमार्क्स र फेडरिक एङ्गेल्स्ले करिब २६ वर्षको उमेरमा भोल्तेयर भन्ने दार्शनिकको नामको होटेलमा बसेर वैचारिक छलफल सुरु गर्दै जाँदा १० दिनसम्म छलफल गरेर समाज परिवर्तनका लागि आफूहरुका समान विचार छन् र ती महान् उद्देश्यका छन् भनेर निचोड निकाल्नुभएको थियो। र उहाँहरुले तीनै विचारमा रहेर सहकार्य गर्ने निष्कर्षसहित मार्क्सवादी दर्शन, सामाजिक र आर्थिक विकासका चिन्तनहरु अघि सार्नुभयो। त्यस्तै जननेता मदन भण्डारी र मेरो पहिलो भेटमा पनि हामी साझा विचारमा रहेर जोडिएका थियौँ। हामीबीच अलमलिएको विचार होइन, सङ्लिएको विचार थियो। उहाँ पनि विचारमा सुस्पष्ट हुनुहुन्थ्यो। त्यही विचारका साथ यात्रामा सँगै अगाडि बढ्ने कुरा भयो। उहाँको दुःखद् निधन भयो। म बाँचिरहेको छु र मैले हाम्रा साझा र महान उद्देश्यलाई अगाडि बढाइरहेको छु। उहाँका स्पष्ट विचारलाई हामीले अघि बढाइरहेका छौँ। जनताको बहुदलीय जनवाद त्यस समय मदन भण्डारीले अघि सार्नुभएको समयसापेक्ष र नेपाल सुहाउँदो सिद्धान्त थियो, त्यस समय त्यो सिद्धान्त उहाँले किन प्रतिपादन गर्नुभयो होला ? अहिले पनि नेपालका सबै कम्युनिष्टलाई यो जबजको छाताभित्र गोलबन्द गर्न सकिँदैन ? मदन भण्डारीले धेरै अध्ययन, शोध, खोज र चिन्तन मनन गरी जनताको बहुदलीय जनवादको प्रतिपादन गर्नुभएको हो। जबजको आवश्यकता र सान्दर्भिकता थियो त्यतिबेला र उहाँले यसको विश्लेषण, संश्लेशण गरेर ल्याउनुभएको थियो। त्यसैले जबजको ध्येय नै जनताको मन जितेर कम्युनिष्ट शक्तिलाई राज्य सञ्चालनको शक्तिमा लाने र जनताका आकाङ्क्षा पूरा गर्ने भन्ने हो। यहाँले भन्नुभए जस्तै यो जबजभित्रै सबै अटाउँछन्। त्यसमा एमाले सुस्पष्ट छ नै। यही विचार मान्ने हो भने यहाँ साना र टुक्रे कम्युनिष्ट नामका कुनै पनि पार्टीको केही आवश्यकता पनि छैन। अहिलेको स्थितिमा एमालेसँग समाजको परिवर्तन र आर्थिक सामाजिक हिसाबले मुलुकलाई कसरी अगाडि बढाउने भन्ने स्पष्ट दृष्टिकोण, योजना र लक्ष्यहरु छन्। मैले यहाँका अरु कसैसँग त्यस्तो सोच पाएको, देखेको पनि छैन। आफ्नो कृत्रिम अस्तित्व राख्नका लागि विचार वा पार्टीगत विवादका नाममा फरकफरक झुण्ड बनाइएका छन्, जुन यहाँहरुले पनि देखिनै रहनुभएको छ। ती केबल आफ्ना स्वार्थहरुको तुष्टिका लागि अलगअलग भएका हुन्। स्वच्छ प्रतिस्पर्धा र क्षमता विकासबाट आफ्नो श्रेष्ठता हासिल गरेर देशलाई अगाडि बढाउने सोच बोक्ने सामथ्र्य तिनमा छैन भन्नेमा म स्पष्ट छु। दणिणपन्थी सेवामा खुसी हुने कतिपय कम्युनिष्ट नामका समूहले अधिवेशन, महाधिवेशन गर्दै गरेको र त्यहाँभित्र फलानो तिलानो नेताबीच नेतृत्वमा प्रतिस्पर्धा भएको आदि जस्ता भन्ने गरेको अहिले सुनिएको पनि छ। जबकी ती समूह राष्ट्रिय दल नै हुन सकेका छैनन्, त्यहाँ कोही नेतृत्वमा आएर वा नआएर देशलाई के हुन्छ ? केही फरक पर्दैन ? त्यो त हावामा कुस्ती खेलेको जस्तो मात्रै हो भन्ने मलाई लाग्छ। म फेरि पनि भन्छु, जबज देश बनाउने वैचारिक र व्यावहारिक बाटो हो। मदन भण्डारीले कसैप्रति आग्रह राखेर यो विचार ल्याउनुभएको थिएन। त्यसबेला पनि राजनीतिकरुपमा कम्युनिष्ट आन्दोलनका नाममा जेजस्ता नक्कलवादी सोचहरु पैदा भएका थिए, ती सोचहरुलाई अस्वीकार गर्दै भण्डारीले सिद्धान्त रट्ने र जप्ने चिज होइन, जीवन र परिवर्तनका लागि सिद्धान्तको प्रयोग हुनुपर्छ भन्ने सोच राखेर नै यो सिद्धान्तलाई अघि सार्नुभएको हो। उहाँले जडसूत्रमा कहिल्यै विश्वास गर्नुभएन। सिद्धान्तले राम्रो व्यवहारका लागि काम गर्नुपर्छ भन्ने सोचका साथ तत्कालीन राष्ट्रिय र अन्तर्राष्ट्रिय स्थितिलाई ध्यानमा राखेर बहुदलीय प्रणालीलाई स्थापित गर्न जबज ल्याइएको हो। खासगरी २०४६ सालको जनआन्दोलनको सफतालपछि नेपाली जनताका आकाङ्क्षाहरु समाज र लोकतान्त्रिक अभ्यासमा दत्तचित्त भएर अगाडि बढ्न सकोस्, शान्ति र न्यायको पालना होस् भन्नका लागि जबज ल्याइएको थियो। अहिले पनि नेपाली समाजमा असमानता र विभेदहरु छन्। अराजकता छँदैछ। जनआन्दोलन जनअधिकारका लागि भएको थियो। मानवअधिकार, शान्ति, सुरक्षा र सम्मानका साथ सुविधायुक्त जीवन बाँच्न पाउने अधिकारका लागि हामीले काम गरिरहेका छौँ। यी कुरा संविधानमा लेखिएकाले मौलिक हक भएका होइनन् कि मौलिक हक भएकाले हामीले मानवअधिकार, शान्ति र सुरक्षाका कुरा संविधनमा मौलिक हकका रुपमा व्यवस्था गरेका हौं। मुलुकमा सुशासन होस्, पारदर्शिता होस्, मर्यादाको पालना होस् भन्ने हाम्रो चाहना हो। अहिले त्यस्तो हुन सकिरहेको छैन। समाजमा अहिले मर्यादा र यसको पालनाको अवस्था दिनप्रतिदित खस्कँदै गएको छ। अहिलेको जस्तो मर्यादाहीन स्थिति मलाई लाग्छ यसअघि नेपालको इतिहासमै थिएन। राज्यको एक अङ्गका रुपमा रहेर, राज्यको मानो खाएर समाजलाई पथभ्रष्ट बनाउने काम अहिले देशमा भइरहेको छ। संसद्मा कस्ता छलफल हुने गरेका छन् ? यो यहाँहरुले, सबै देशवासीले देख्नुभएकै छ। पञ्चायतकालमा त मानवअधिकार नै थिएन र हामीले निष्कर्ष निकालेका थियौँ कि त्यो अन्धकारको समय थियो। त्यही अवस्थाको अन्त्य र नेपाली नागरिकको भविष्य सुनिश्चित गर्नकै लागि तथा त्यस्तो नराम्रा कुराहरु इतिहासमा नरहुन् भनेर नै जबज ल्याइएको हो। र, यो जबजको विचार कुनै ऋषिमुनिले ध्यानागत भएर प्राप्त गरेको विचार होइन। मदन भण्डारीको नेतृत्वमा समाज परिवर्तनका क्रममा सामूहिक प्रयत्नका माध्यमबाट व्यवहारसँग जोडिएको चिन्तनको विश्लेषण र संश्लेषण गरेर मात्र यो ल्याइएको हो। त्यसैले कम्युनिष्ट पार्टीहरुको एकताको कुरा यहाँले जुन गर्नुभयो, त्यसोभन्दा पनि जबजको मान्यताभित्र सबै एकत्रीत हुँदा मात्र समृद्ध नेपाल, सुखी नेपालीको परिकल्पना पूरा हुन सक्छ। अहिले त कम्युनिष्ट पार्टीका नाममा दक्षिणपन्थी र प्रतिक्रियावादीका मतियारहरु, राष्ट्रियहित विरोधीहरु पनि देखिएका छन्। उनीहरु सकेसम्म एमालेलाई बिगार्न, भत्काउन चाहन्छन्। तर सक्दैनन्। केही नसकेपछि तिनले धारेहात लगाएर एमालेलाई सत्तोसराप मात्र पनि गर्ने गरेका छन्। तिनको उद्देश्य एमाले सिध्याउने मात्रै छ। तिनका चिन्ताको विषय, एमालेको देशभक्तिको आन्दोलन र समृद्धिको चिन्तनलाई हुर्कन दिनु हुँदैन भन्ने नै छ। त्यसकारण त्यस्ता समूहहरु एमालेमा नआएर बाहिरै बसेको राम्रो हो। साँच्चिकै कम्युनिष्ट शक्ति भए एमालेजस्तै जबजभित्र रहिहाल्छ। अरु कुनै पनि नक्कलवादीहरुको चिन्ता लिने कुरा छैन। यहाँले इङ्गीत गर्न खोज्नुभएका त्यस्ता समूहरुहरुले पनि त जबजको विचार बोकेका छौँ भन्छन् नी ? त्यो नक्कली कुरा हो। पहिले त उनीहरुले एमालेमै बसेर पार्टी, यसको नीति, उद्देश्य र नेतृत्वका विरुद्ध लड्नुपर्छ भन्ने सोच राखे। एमाले एकताबद्ध हुँदा उनीहरुलाई चिन्ता हुन्छ रे। उनीहरुले पार्टीमा आलोचना नभएका, विरोधको चेत नभएकाहरु दास र झोले हुन् भनेर हौवा पिटाउन पनि छोडेनन्। कार्यकर्ता स्वतन्त्र हुनुपर्छ र पार्टीको निर्णय नभई आफ्नाआफ्ना निर्णयमा चल्नुपर्छ भन्ने सोच बोक्नेहरु पार्टीका पक्षधरहरु हुन सक्दैनन्। उनीहरुको विरोधको चेत भनेको एमालेलाई सिध्याउनुपर्छ भन्ने मात्र देखिन्छ। त्यसकारण तिनीहरुले जबजको सक्कली विचार बोकिरहेका छैनन् र बोक्न पनि सक्दैनन्। आफ्नो नीहित स्वार्थका लागि बोके झैँ गरेका मात्रै हुन्। उनीहरु सही अर्थमा जबजका पक्षपाती हुन् भने एमालेको नीति र नेतृत्वका पक्षमा रहन सक्थे। पञ्चायत ढलेको र राजतन्त्र ढलेको यतिका वर्षपछि पनि अहिले पनि २० दशमलव २६ प्रतिशत नेपाली जनता गरिबीको रेखामुनि छन्। एमालेले गरिबी हटाउनुपर्छ र देश बनाउनुपर्छ भन्दा उनीहरु एमालेको नीति र नेतृत्वको अलोचना गर्नुपर्छ भनेर आए। उनीहरुसँग परिवर्तनको सोच र देश विकासको गति पनि छैन भन्छु म। जबजको मार्गदर्शनमा रहेर नयाँ नेपाल बनाउने मदनआश्रितका सपना पूरा गर्ने सङ्कल्प यहाँहरुको देखिन्छ। यहाँले समृद्ध नेपाल, सुखी नेपालीको राष्ट्रिय आकाङ्क्षालाई जबजको लोकानुवाद हो पनि भन्ने गर्नुभएको छ। समयको विकाससँगै जबजको संशोधन वा परिवर्तन आवश्यक छ भन्ने पनि यदाकदा उठ्ने गर्छ। तर यहाँले भने यसमा केही परिवर्तन आवश्यक छैन भन्नुहुन्छ, किन ? संसारमा परिवर्तन हुने कुराहरुमा मात्र परिवर्तन हुने हो। भूगर्भविद्हरुले भन्छन्, प्रसान्त महासागरमा रहेको प्लेट सर्दैसर्दै आएर तिब्बती प्लेटसम्म जोडिएर आयो। हजारौँ वर्षमा कुनै समुद्र पहाडमा र कुनै पहाड समुद्रमा परिणत पनि भएका कुरा विज्ञहरुले गर्ने गर्छन्। तर विचारमा त्यस्तो हुँदैन। यसरी आउने मिसिने या विलय हुने आदिजस्ता कुरा कुनै पनि विचारका क्षेत्रमा लागू हुँदैन। जस्तो कि बुद्धले शान्तिको विचार दिए। त्यस समय संसारलाई त्यही आवश्यक थियो र त उनले त्यो विचार दिएका थिए। अहिले त्यसलाई संशोधन गरेर शान्तिको सन्देश आवश्यक छैन, अब यसमा हिंसाको सन्देश राख्नुपर्छ भन्नेर हुन्छ र ? अनि उनले त्यस समयका लागि अत्यावश्यक ठानेर ल्याएको त्यो विचार नै अहिले आवश्यक रहेन त्यसमा संशोधन गरौँ, अब हिंसाको या अर्को कुनै पनि विषयको कुरा राखौँ भनेर कसैले भन्छ भने त्यो सान्दर्भिक भयो र ? अनि त्यस्तो विचार राख्नु जडसूत्रवादी हुन जान्छ भन्ने ? बुद्धका समयमा उनले समयको आवाज र मागलाई सुनेर शान्तिका लागि काम गरौँ भन्ने सन्देश दिए। उनको मृत्युपछि शिष्यहरुले शान्तिका विचारलाई अध्ययन गरे र त्यो सन्देश लिएर समाजमा हिँडे। आज पनि शान्ति आवश्यक छ, त्यसकारण बुद्धवादको सान्दर्भिकता छ। भोलि शान्तिका पक्षमा हरेक व्यक्ति पुगेमा शान्ति शान्ति भनिरहन आवश्यक पर्दैन। विश्वमा ठूलाठूला हतियारहरु पनि निर्माण भइरहेका छन्, ती साधन मान्छे मार्न उत्पादन भएका हुन्। पृथ्वी वा वातावरणलाई ध्वस्त पार्न निर्माण गरिएका हुन्। त्यसकारण २६ सय वर्षपछि पनि बुद्धका विचार आवश्यक छ भन्ने देखियो नि त। यसरी हेर्दा नेपाली समाजको शान्तिपूर्ण प्रतिस्पर्धाका माध्यमबाट समृद्धि हासिल गर्ने काम सकेपछि जबजको औचित्य आफैँ सकिन्छ। अहिले त्यो काम पूरा नभएकाले जबजको औचित्य अझ बढी आवश्यक रहेको छ। जुन सिद्धान्तले जे उद्देश्य राखेर आएको छ, त्यसको औचित्य नै पूरा भएको छैन, काम नै सकिएको छैन भने अहिले संशोधनको औचित्यहीन बहस किन चलाउने ? यस्तो कुरा किन गर्ने ? जस्तो कि रोपाइँ सकिएपछि खेतबाट रोपाहार र बाउसेहरु बाहिर निस्कन्छन्। हातगोडा धुन्छन्, हिलो झार्छन् र आफ्नो बाटो लाग्छन्। उनीहरुलाई दिनदिनै यो कुरा सिकाइरहनुपर्छ र ? पर्दैन नी। हरेक दिन आफ्नो काम सकिएपछि के गर्ने भन्ने उनीहरुले आफैँ बुझेका हुन्छन्। त्यस्तै कुनै पनि विचारले लिएको उद्देश्य र यसको सान्दर्भिकता सकिएपछि पनि त्यो विचार स्वतः सकिन्छ। यहाँ कोही विद्वान पल्टिएर जबजमा मैले यो थपेँ, त्यो संशोधन गरेँ या गर्न लगाएँ भन्ने गरेको पनि म सुन्छु। त्यो बेकारको कुरा हो। हामीले जबजलाई जनभाष्यमा समृद्ध नेपाल, सुखी नेपाली मा रुपान्तरण गरेका छौँ, त्यो पूरा नभएसम्म जबजको औचित्य रहिरहन्छ। आजका दिनमा यसको औचित्य अझ बढी छ भन्ने मेरो निष्कर्ष हो। मदनआश्रितको दासढुङ्गा दुर्घटनामा भएको मृत्युलाई एमालेले सुरुदेखि नै हत्या हो भन्दै आएको छ। एमाले पनि पटकपटक सरकारको नेतृत्वमा पुग्यो तर त्यसको अनुसन्धान गरेर सत्यतथ्य बाहिर ल्याउन सकेन भनेर मानिसहरु प्रश्न गर्ने गर्छन् नी ? जब सत्ता र शक्ति बाधक हुन्छ, कुनै कुनै सत्य प्रकट हुनबाट रोकिन्छ। नेपालमा दुई ठूला घटना मदनआश्रितको हत्या र दरबार हत्याकाण्डका दोषी अझै पत्ता लागेका छैनन्। दरबार हत्याकाण्डमा पनि तत्कालीन युवराज दीपेन्द्रको देवयानी भन्ने युवतीसँग प्रेम थियो र त्यो प्रेम सफल हुन मातापिता अर्थात् तत्कालीन राजा र रानीले दिएका थिएनन्, त्यसकारणले उनले परिवारै सखाप पारे भन्ने खालको कथा घटना भएकै राति विश्वव्यापी बनाइयो। मानौँ कि त्यही प्रेम कहानीका कारण सारा दरबार दीपेन्द्रले नै सखाप पारे। हामीलाई अथवा कुनै नेपाली नागरिकलाई ती पात्रका बारेमा पहिला केही थाहा पनि थिएन। अकस्मात् ती पात्र खडा गरियो र यसैसँग त्यो हत्याकाण्डलाई जोडियो। यसरी जोडियो कि हामीलाई केही थाहा नभएको कुरा एकैपटक विश्वव्यापी बनाइयो। यो स्पष्टै बुझ्न सकिन्छ कि यथार्थलाई छोप्नका लागि शक्तिमा रहेकाहरुले त्यो कथा बाहिर ल्याएका थिए। यसको रहस्य पनि खुल्छ कुनै दिन। दासढुङ्गा दुर्घटना पनि त्यस्तै रहस्यकै गर्भमा छ भन्ने लाग्छ। तत्कालीन सरकारले दुर्घटना हो भन्यो, छानबिन आयोगसमेत गठन गर्न मानेन। छानबिनको माग राखी आन्दोलन गर्ने क्रममा कम्तीमा २२ जनाको ज्यान नै गयो। हामीले तत्कालै छानबिन आयोगको माग गर्यौँ। अहिले कस्ताकस्ता कुरामा पनि छानबिन आयोग या समिति गठन गर्ने गरिएको छ, यहाँहरुले पनि देख्नुभएकै छ। तर त्यस्तो घटनामा छानबिनका लागि समिति गठन भएन। दासढुङ्गा घटनामा गाडी नदीमा पुग्छ, नेताहरु डुब्छन् तर चालक सकुसल बाँचेको हुन्छ। पछि त्यही चालक चितवन पुगेर आत्मसमर्पण गरेको हुन्छ। यस प्रसङ्गमा विभिन्न विद्रोहका घटनामा जोडिएका नेपाली कांग्रेसका उमेश गिरीले पनि अहिले उक्त दासढुङ्गा घटनामा सम्बन्धमा अभिव्यक्ति दिएका छन्, त्यसलाई पनि हेर्नुपर्ने र मनन् गर्नुपर्ने अवस्था छ। हामीले अनेक बाधा र व्यवधानका बीच पार्टीका तर्फबाट मेरो नेतृत्वमा छानबिन समितिको प्रतिवेदन तयार गरेर पार्टीका तत्कालीन महासचिव माधवकुमार नेपाललाई दिएका पनि थियौँ। त्यो प्रतिवेदन उहाँले सार्वजनिक नै गर्नुभएन। पछि मैले नै त्यो प्रतिवेदनको सार सार्वजनिक गरेको थिएँ। पार्टीले त्यसबेला प्रतिवेदन सार्वजनिक गरेन र अहिले त्यो प्रतिवेदन उपलब्ध पनि छैन। कतिपय यस्ता घटनादुर्घटनाका सत्यतथ्य सार्वजनिक हुन समय लाग्छ। सत्यहरुलाई शक्तिले लुकाउँछन् नै। तर त्यो प्रयत्न सधैँ सफल हुँदैन। समयक्रममा सत्य त बाहिर आइहाल्छ नै। समय लाग्छ, दासढुङ्गा हत्याकाण्डको पनि सत्यतथ्य बाहिर आउँछ। मदनआश्रितको हत्यारा पत्ता लाग्छ।"
राष्ट्रपति पौडेल र प्रधानमन्त्री दाहालबीच भेटवार्ता,काठमाडौं : राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्डबीच भेटवार्ता भएको छ । राष्ट्रपति पौडेल र प्रधानमन्त्रबीच शुक्रबार बिहान राष्ट्रपति भवन शीतल निवासमा भेटवार्ता भएको हो। भेटवार्तामा समसामयिक विषयमा कुराकानी भएको राष्ट्रपतिको स्वकीय सचिवालयले जनाएको छ ।
एसईईमा ५२ प्रतिशत विद्यार्थी फेल हुनु भनेको नेतृत्वको ठूलो असफलता हो : चन्द्र भण्डारी,"काठमाडौं : नेपाली कांग्रेस सांसद चन्द्रकान्त भण्डारीले माध्यमिक शिक्षा परीक्षा (एसईई)को नतिजाले चिन्तित बनाएको बताएका छन् । शुक्रबार प्रतिनिधिसभा बैठकमा बोल्दै नेता भण्डारीले शिक्षा प्रणालीमा फरक तरिकाले सोच्नुपर्ने बेला आएको बताए। उनले २१ औं शताब्दीमा एसईईमा ५२ प्रतिशत विद्यार्थी फेल हुनु भनेको विकासको सूचक अत्यन्तै नेगेटीभ र नेतृत्वको ठूलो असफलता भएको बताए । उनले एसईईको नतिजाले शैक्षिक लगानीमा राज्यको उदासिनता स्पष्ट देखिएको जिकिर गरे। 'एकातिर बाढी पहिरोले नेपालीहरूलाई चिन्तित बनाएको छ। अर्कोतिर बिहीबार सार्वजनिक भएको एसईईको नतिजाले मन खिन्न बनाएको छ। २१ औं शताब्दीमा प्रविधिको युगमा ५२ प्रतिशत विद्यार्थीहरू असफल हुनु भनेको विकासको सूचकको अत्यन्त ठूलो नेगेटिभ र नेतृत्वको ठूलो असफलता हो,'उनले भने,'शिक्षामा फरक तरिकाले सोच्नुपर्ने अवस्था आएको छ।' राष्ट्रिय परीक्षा बोर्डले बिहीबार सार्वजनिक गरेको हो। परीक्षामा सहभागी भएका कूल विद्यार्थीमध्ये ४७८६ प्रतिशत विद्यार्थमात्रै उत्तिर्ण भएका छन्। परीक्षामा सहभागी भएकामध्ये ५२१४ प्रतिशत विद्यार्थीले ननग्रेड ( एनजी) ल्याएका छन्। गत चैत्र १५ गतेदेखि सुरू भएको एसईई परीक्षामा ४ लाख ६४ हजार ७८५ जना विद्यार्थी सहभागी थिए।"
अपांगता भएकालाई सहायक सामग्री प्रदान,"नुवाकोट : अपांगता भएकाहरुका लागि नुवाकोटको विदुरमा सहायक सामग्रीहरू प्रदान गरिएको छ। विदुर नगरपालिका भित्रका अपाङ्ता भएका १७ जनालाई एकएक थान विभिन्न सहायक सामग्री वितरण गरेको हो। विदुर नगरपालिकाकी उपमेयर प्रभा बोगटीले अपाङ्ता भएका नागरिकहरूलाई हस्तान्तरण गरिन्। एक जनालाई ह्विल चेयर, तीन जनालाई शौचालय चेयर, दुई जनालाई वाकर, पाँच जनालाई वैशाखी, पाँच जनालाई लठ्ठी, एक जनालाई सेतो छडी हस्तान्तरण गरिएको हो। हरेक वर्ष बाग्मती प्रदेश सामाजिक विकास मन्त्रालयबाट प्राप्त बजेट तथा थप नगरपालिकाको बजेटबाट अपाङ्ता भएका नागरिकहरूको जनजीवन सहज बनाउन विभिन्न सहयोगका कार्यक्रमहरू गरिँदै आएको छ।"
मधेशमा पहिलो पटक आँप मेला,"ढल्केवर(धनुषा) : धनुषाको बटेश्वरमा आँप मेला लगाइएको छ। धनुषाको बटेश्वर गाउँपालिका१ चित्रपुरस्थित स्वास्थ्य चौकी नजिककै बगैंचामा आँप मेला लगाइएको हो। खानेपानी तथा सरसफाइ उपभोक्ता समिति लक्ष्मीनिवासद्वारा आयोजित आँप मेलाको अवलोकन गर्नेहरूको भीड लागेको थियो। मेलामा २० भन्दा बढी प्रजातिका आँपहरूको स्टल राखिएको थियो। आँपको पकेट क्षेत्र मानिएको बटेश्वरमा आयोजित मेलाका अवलोकनकर्ताहरूलाई निःशुल्क आँप खुवाइएको थियो। मेलामा आँपका परिकारहरूलाई प्रदर्शनीमा राखेर बाहिरबाट आउने मेला अवलोकनकर्ता तथा विद्यार्थीहरूलाई बगैंचामै आँपको रुखका प्रजातिहरूलाई चिनाइएको मेलाको संयोजन समेत गरेका मगही भाषा अभियन्ता फुलगेन मगहीले बताए। शुक्रवार आयोजित उक्त आँप मेला मधेश प्रदेशमै पहिलो भएको मगही भाषा अभियन्ता फुलगेन मगहीले दावी गरे। उनका अनुसार प्रदेशका विभिन्न स्थानबाट आएका तीनहजार बढी जनाले मेलाको अवलोकन गरेको हो। मेलाबाट आँपका गुमनाम प्रजातिहरू पनि चर्चामा आएको उनको भनाइ छ। मेला अवलोकनका लागि मधेश प्रदेशसभाका प्राकृतिक स्रोत तथा वातावरण समितिका सभापति शारदा पहाडी, प्रदेश सांसद संजय कुमार महतो, नेपाल होटल तथा पर्यटन व्यवसायी महासंघ मधेश प्रदेशका अध्यक्ष हिरालाल गौतमलगायतका विशेष व्यक्तित्वहरू समेत पुगेका थिए। मेला अवलोकनपश्चात प्रतिक्रिया दिँदै नेपाल होटल तथा पर्यटन व्यवसायी संघ महोत्तरीका अध्यक्ष गुञ्जबहादुर कार्कीले स्थानीय आँपको उत्पादनलाई व्यवस्थित बजारीकरणका लागि तीनै तहको सरकार गम्भीर हुनुपर्नेमा जोड दिए। उनले आँपबाट बन्ने अचार, सुकुटी, अमोटजस्ता परिकारलाई प्रवर्द्धनको आवश्यकता औल्याए। प्रगतिशील लेखक संघ मधेश प्रदेशका अध्यक्ष समेत रहेका होटल तथा पर्यटन व्यवसायी संघ महोत्तरीका सचिव नारायण घिमिरेले आँप मेलाले पर्यटन प्रवर्द्धनमा समेत टेवा पुग्ने विश्वास व्यक्त गरे। विदेशी आँपको आयात रोक्न स्थानीय कृषकको आँप भण्डारण गर्ने विषयमा अब ध्यान केन्द्रित गर्नुपर्ने उनले उल्लेख गरे। सिजन सकिएलगत्तै बजारमा महँगो विदेशी आँपको बिगबिगी हुन्छ। त्यसले स्थानीय कृषकलाई ठूलो मारमा पार्छ। अहिले स्थानीय उत्पादनलाई भण्डारण गर्न सकियो भने हामीले केही हदसम्म विदेशी आँपको आयातको क्रमलाई नियन्त्रण गर्न सक्छौं। यसले स्थानीय कृषकलाई निकै फाइदा पुग्छ, घिमिरेले भने। उनले मधेशमा कृषिलाई पर्यटनसँग जोड्न सकिने प्रचुर सम्भावना रहेको प्रस्ट पारे। बटेश्वर गाउँपालिकाकी उपाध्यक्ष फुलकुमारी सिंहले आँपको व्यवस्थित बजारीकरणका लागि पालिकाले पहलकदमी लिने बताइन्। उनले अगामी दिनमा आँप उत्पादन गर्ने कृषकहरूलाई पालिकाबाट छुट्टै तालिमको व्यवस्था गर्ने प्रतिबद्धता जनाइन्। बटेश्वर गाउँपालिका वडा नं १ का वडाध्यक्ष अशोक कुमार महतोले स्थानीय आँपको ब्राण्डिङ्गका लागि ५ लाख रुपैया बजेट विनियोजन गर्ने उद्घोष गरे। उनले यसपालिको आँप मेलालाई आगामी वर्षहरूमा निरन्तरता दिन स्थानीय सरकार सकारात्मक रहेको विश्वास दिलाए। सरकारले बटेश्वर गाउँपालिकाको वडा नम्बर १ लाई आँपको पकेट क्षेत्र घोषणा गरिसकेको छ। तर, यो घोषणामा मात्र सीमित भएको वडाध्यक्ष महतोको गुनासो छ। चित्रपुरमा करिब ३ सय बिघामा आँप खेती हुने गरेको किसानहरूको अनुमान छ। यहाँका किसानको आम्दानीको मुख्य स्रोत नै आँप खेती रहेकोले सरकारले आँप खेतीको बिमा गरिदिनुपर्ने स्थानीय किसानको माग छ।"
खानेपानी उपभोक्ता र विद्यालयलाई सामग्री सहयोग,"बेनी : नेपाल विद्युत प्राधिकरणद्वारा म्याग्दीमा निर्माणाधीन १३२ केभी क्षमताको डाडाखेतराहुघाट प्रशारण लाइन आयोजनाले शुक्रबार रघुगंगा गाउँपालिका३ पिप्लेका ३ वटा सामाजिक संघ संस्थालाई निर्माण सामग्री सहयोग गरेको छ। आयोजनाको सामाजिक उत्तरदायित्व कार्यक्रमअन्तर्गत रानीपौवाको अमरसिंह आधारभूत विद्यालय, पिप्लेको धरमपानी आमा समूह र पिप्ले खानेपानी उपभोक्ता समूहलाई ५ लाख मूल्य बराबरको पाइप, जस्तापाटा, रडक, टेबल, कुर्ची र ग्याबिन जाली उपलब्ध गराएको हो। आयोजना प्रमुख रोशन अग्रवाल र वातावरण इकाईका निर्देशक मिलन दाहालले वडा अध्यक्ष खिमबहादुर शाहीको रोहबरमा सामग्री हस्तान्तरण गरे। अमरसिंह आधारभूत विद्यालयलाई चार सय केजी ८ एमएम र १० एमएमको रड, २ केजी डण्डी कस्ने तार, १४ थान प्लास्टिक कुर्ची र ४ थान प्लास्टिकको टेबुल उपलब्ध गराइएको छ। धरमपानी आमा समूहलाई १० बण्डल जस्तापाता, पिप्ले खानेपानी उपभोक्ता समूहलाई २०० मिटर २० एमएम र १६ थान ग्याबिन जाली उपलब्ध गराइएको आयोजनाका प्रशासकीय अधिकृत मातृका प्रसाद तिमल्सिनाले बताए। नेपाल विद्युत प्राधिकरणले मालिका गाउँपालिका७ विमदेखि रघुगंगा गाउँपालिका३ राहुघाटको अम्वाङ जोड्ने १३२ केभी क्षमताको प्रशारण लाइन र दुवै ठाउँमा सवस्टेशन निर्माणका लागि सञ्चालन गरेको आयोजनाको ५० प्रतिशत भौतिक प्रगति भएको छ। म्याग्दी र राहुघाट नदीमा निर्माणाधीन तथा निर्माणको क्रममा रहेका आयोजनाबाट उत्पादन हुने विद्युतलाई राष्ट्रिय प्रणालीमा आवद्ध गराउन एसियाली विकास बैंकको ऋणमा सवस्टेशन र प्रशारण लाइन बनाउन लागिएको हो।"
पहिरोले सिँचाइ नहर बगाउँदा रोपाइँ प्रभावित,"कास्की : धान रोप्ने बेलामा नहर पहिरोले बगाएपछि पोखरा महानगरपालिका१९ पुरुनचौरका कृषक चिन्तित बनेका छन्। सार्दीखोला पुरुनचौर सिँचाइ आयोजनाको नहर स्थानीपाताल भन्ने ठाउँमा गत मंगलबार रातिको वर्षासँगै पहिरोले बगाएको थियो। पहिरोले बगाएपछि नहर पूर्ण रुपमा बन्द भएको छ। नहरमा पानी नआएपछि धान रोपाइँको तयारी गरेका कृषक निरास बनेका हुन्। पोखरा१९ पुरुनचौरका स्थानीय इमानराज पौडेलले नहरबाट पानी नआउँदा साविक पुरुनचौरको वडा न ६, ७, ८ र ९ गरी चार वडाका सयौँ कृषकहरू धान रोपाइँबाट वञ्चित भएको बताए। पुरुनचौरमा यसवर्ष आधाभन्दा बढी खेतमा रोपाइँ हुन बाँकी छ। सो सिँचाइ आयोजनाबाट तीन सय ५० हेक्टर जमिन सिँचित हुँदै आएको थियो। धानको बीउ छिप्पिन लागिसकेको छ तर नहर नचल्दा पुरुनचौरको धान रोपाइँ हुने क्षेत्रका आधा जमिन पूरै सुक्खा हुने अवस्था छ। पौडेलले भने, पुरानो कुलो सञ्चालनमा छैन। आकाशबाट पानी नपर्दा धान रोपाइँ हुन सकेको छैन। पहिरोले ३० मिटर नहर बगाएको छ। यस विषयमा स्थानीयवासीले पोखरा महानगरपालिका तथा प्रदेश सरकारसँग ध्यानाकर्षण गराएका छन्। गण्डकी प्रदेशका मुख्यमन्त्री सुरेन्द्रराज पाण्डेले आज पहिरोले क्षति पुगेको नहरको स्थलगत अवलोकन गरेका छन्। उनले स्थानीय कृषकहरूलाई समस्या समाधान गर्ने प्रतिबद्धता जनाए। मुख्यमन्त्रीले नहर पुनर्निर्माणका लागि प्रदेश सरकारले तुरुन्त काम अघि बढाउने बताए। मुख्यमन्त्री पाण्डेले भने, प्रदेश सरकारले कृषकले भोग्नुपरेको समस्या तुरुन्त समाधान गरिनेछ। हामीले छिटोभन्दा छिटो नहर मर्मत गरी पानी सुचारु गर्नेतर्फ लाग्ने छौँ। खेतीयोग्य जमिन बाँझो हुन दिनेछैनौँ। सार्दीखोला पुरुनचौर सिँचाइ २०५२ सालमा निर्माण गरिएको हो। माछापुच्छ्रे गाउँपालिका२ सार्दिखोलाको पानी पाँच किमी लामो नहरमार्फत ल्याएर पुरुनचौरको जमिनमा सिँचाइ गरिँदै आएको थियो।"
भुटानी शरणार्थी प्रकरणमा प्रतीक थापा पक्राउ,"काठमाडौं : नक्कली भुटानी शरणार्थी प्रकरणमा प्रतीक थापा पक्राउ परेका छन्। प्रहरीले थापालाई शुक्रबार काठमाडौंको बौद्धबाट पक्राउ गरेको हो। थापा पूर्वगृहमन्त्री रामबाहदुर थापाका छोरा हुन्। नक्कली भुटानी शरणार्थी प्रकरणमा एमाले नेता टोपबहादुर रायमाझीसहित ७ जना थुनामा छन्। सर्वोच्च अदालतले उनीहरूलाई थुनामै राख्न आदेश दिएको थियो। यसअघि काठमाडौं जिल्ला अदालत र उच्च अदालत पाटनले नेता रायमाझीसहित तत्कालीन गृहसचिव टेकनारायण पाण्डे, तत्कालीन गृहमन्त्री रामबहादुर थापा बादलका सल्लाहकार इन्द्रजित राई, भुटानी शरणार्थी प्रकरणका मुख्य आरोपी केशव दुलाल, सानु भण्डारी, सागर राई र सन्देश शर्मालाई पुर्पक्षका लागि थुनामा पठाउने आदेश दिएको थियो। सोही प्रकरणमा नेपाली कांग्रेसका नेता बालकृष्ण खाँण ३० लाख धरौटीमा रिहा भएका थिए। त्यस्तै कांग्रेस नेता आङटावा शेर्पा र गोविन्द चौधरी पनि ३० लाख र १० लाख धरौटीमा रिहा भएका थिए। नेपाली नागरिकहरूलाई भुटानी शरणार्थीका रूपमा अमेरिका पठाइदिने प्रलोभनमा करोडौं ठगी गरेको अभियोगमा जिल्ला अदालत काठमाडौंमा मुद्दा दायर भएको थियो। उनीहरूविरुद्ध ठगी, लिखत किर्ते र राज्यविरुद्ध तथा संगठित अपराधसम्बन्धी कसुरमा मुद्दा दायर भएको छ। नेपालीलाई नक्कली भुटानी शरणार्थी बनाएर अमेरिका पठाउन गरिएको अपराध अभियोगमा गत वर्ष सरकारी वकिलको कार्यालय काठमाडौंले थापालाई फरार सूचीमै राखेर यो अपराधमा संलग्नहरुविरुद्ध अदालतमा मुद्दा दायर गरेको थियो।"
बिर्तामोडभद्रपुर सडक निर्माणमा ढिलासुस्ती,"झापा : चार लेनको कालोपत्रे सडक निर्माणमा ढिलासुस्ती भएको भन्दै जनप्रतिनिधि र स्थानीयले झापाको सदरमुकाम जोड्ने सडक खण्ड बन्द गराएका छन्। बिर्तामोडभद्रपुर सडक खण्ड अन्तर्गत भद्रपुरतर्फको कालोपत्रे सडक निर्माण कार्यप्रति सम्बन्धित निकायले चासो नदेखाएपछि दबाब स्वरूप भद्रपुर नगरपालिकाका प्रमुख गणेश पोखरेल, वडा अध्यक्षहरू अभिषेक ढुङ्गाना, टेकबहादुर खडका (काजी)सहित स्थानीयहरुले सडक बन्द गराएका हुन्। उनीहरूले भद्रपुरको चन्द्रगढीस्थित लेखनाथ चोकमा शुक्रबार बिहान ८ बजेदेखि करिब ६ घण्टासम्म बाँस तेर्साएर सडक बन्द गराएका थिए। जिल्लाकै सदरमुकाम जोडने मुख्य सडक बन्द हुँदा सवारीसाधनहरू वैकल्पिक बाटो प्रयोग गर्न बाध्य भए। सडक निर्माणमा ढिलासुस्ती हुँदा हिउँदमा धुलो र अहिले वर्षायाममा हिलाम्मे सडक कारण जनताले सास्ती झेल्दै आइरहेको छ। सो सडक अन्तर्गत भद्रपुरको देउनियाँ पुलदेखि लेखनाथ चोक हुँदै भैरव चोकसम्म चार लेनको सडकको ठेक्का लागे पनि अझै काम सुचारु नभएपछि सडक बन्द गरेर विरोधमा उत्रिनु परेको स्थानीय सन्तोष घिमिरेले बताए। ठेक्का लागिसकेको चार लेनको सडकमा पर्याप्त बजेट नपठाउँदा निर्माण कार्यमा ढिलासुस्ती भएको भन्दै सङ्घीय सरकारलाई दबाब दिन स्थानीयले बन्द गरेको सडकमा नगरपालिकाले ऐक्यबद्धता जनाएको भद्रपुर नगर प्रमुख गणेश पोखरेलले बताए। खाल्डाखुल्डीका कारण यो सडकमा हिँड्ने अवस्था नै छैन। दुर्घटनाको जोखिम पनि त्यतिकै छ। सम्बन्धित पक्षलाई सिडिओ कार्यालयमा बोलाएर पटक पटक भद्रपुरतर्फको पनि सडक विस्तारका लागि छलफल चलाएका थियौँ। हाल भत्किएका सडक मर्मत सम्भार गरी हिँड्ने अवस्था बनाइदिनु पर्यो भनी पनि भन्यौँ, नगर प्रमुख पोखरेलले भने, त्यति गर्दा पनि सुनवाइ नभएपछि स्थानीयसँगको सहकार्यमा सडक बन्दमा उत्रिनु पर्यो। निर्माण कम्पनीले बिर्तामोडतर्फ मात्र सडक बनाइरहेको छ। भद्रपुरको देउनियाँयता अहिलेसम्म सडक विस्तारको काम नै सुरु गरेको छैन। सो सडक खण्डको काम छिटोभन्दा छिटो सुचारु गराउन पनि सडकमा उत्रिनु परेको उनको भनाई छ। सो सडक निर्माणको ठेक्का काठमाडौंको कन्टेक प्रालिले करिब ६० करोड रुपैयाँमा लिएको हो। २०७७ माघ ६ गते ठेक्का सम्झौता गरेको निर्माण कम्पनीले ३० महिनामा काम सम्पन्न गर्नुपर्ने सम्झौता रहेको थियो। सो अवधिमा कम्पनीले बिर्तामोड क्षेत्रमा मात्र काम गरिरहेको छ। दुई पटक म्याद थप गरिसकेका निर्माण कम्पनीले ४० प्रतिशत मात्र काम सम्पन्न गरेको सडक डिभिजन कार्यालय दमकका प्रमुख सुरेश पौडेलले बताए। २०८१ पुस मसान्तसम्म काम सम्पन्न गरी म्याद थप गरेको बताउँदै सडक डिभिजन प्रमुख पौडेलले, सो अवधिभित्र काम सम्पन्न नभए फेरि म्याद थप हुँदैन, त्यसपछि कानुनी प्रक्रिया अघि बढाउँछौँ। करिब ८ किलोमिटर सडक दुई चरण गरी काम अघि बढाइएको हो। पहिलो चरण बिर्तामोड क्षेत्रमा ५ किलोमिटर र त्यसपछि भद्रपुर क्षेत्रमा ३ किलोमिटर काम गर्नुपर्ने हुन्छ। अहिले बिर्तामोडतर्फको काम भइरहेको छ। असार अगावै एकतर्फी कालोपत्रे गरिन्छ, डिभिजन प्रमुख पौडेलले भने, आगामी वर्ष भद्रपुरतर्फको कामको सुरुवात हुन्छ। भद्रपुरको लेखनाथ चोकमा ३०० मिटर सडकमा समस्या देखिएको छ। त्यहाँका घरधनीले सर्वोच्चमा मुद्दा हालेको छ। अरूतिर समस्या छैन। आउँदो वर्ष त्यहाँको कामले तीव्रता पाउने उनको भनाइ छ। स्थानीयले बन्द गरेको सडक खुलिसकेको बताउँदै उनले भने, भोलिदेखि सो सडकमा मर्मत सम्भारको काम गरिन्छ, त्यसका लागि निर्माण कम्पनीलाई भनिसकेका छौँ।"
खानेपानीको न्यूनतम महसुल बढाएको भन्दै ध्यानाकर्षण,"बागलुङ : बागलुङ नगर खानेपानी तथा सरसफाई उपभोक्ता संस्थाले खानेपानीको न्यूनतम महसुल बढाएको भन्दै एमाले बागलुङ नगर कमिटीले विरोध जनाएको छ। नेकपा एमाले बागलुङ नगर कमिटीले निर्णय सच्याउन माग गर्दै शुक्रबार संस्थाका उपाध्यक्ष हरिबहादुर जिसी र सचिव जीवन आचार्यलाई ज्ञापन पत्र बुझाएको छ। ज्ञापनपत्र बुझाउँदै नेकपा एमाले बागलुङ नगर कमिटीका अध्यक्ष रामकृष्ण शर्माले महसुल बढाउन भन्दा पुरानो बक्यौता उठाउन अनुरोध गरे। संस्थाले उपभोक्ताको हित विपरीत खानेपानी महसुलमा २०० प्रतिशत वृद्धि गरि उपभोक्तालाई ढाड सेक्ने तथा समितिको भत्तामा ५० प्रतिशत वृद्धि गर्ने जस्ता निर्णय प्रति एमालेको गम्भीर ध्यानाकर्षण भएको अध्यक्ष शर्माले हस्ताक्षरण गरेको ज्ञापनपत्रमा उल्लेख गरेका छन्। उपभोक्ता संस्थाका उपाध्यक्ष जिसीको अध्यक्षमा बिहीबार बसेको बैठकले महसुल बढाउने निर्णय गरेको थियो। एमालेले ठूलो पुरानो बक्यौता उठाउन ध्यान नदिई त्यसको उल्टो महसुल बढाउने काम तत्काल रोक्न माग गरेको छ। हामी यो समितिलाई तत्काल आफ्नो निर्णय सच्चाउन र समितिमा भएको विवाद र अध्यक्षको राजीनामाको अवस्थाको सृजना गर्ने तत्त्वको समेत खोजी गरि संस्था उपभोक्ताको हितमा लाग्न जोडदार माग गर्दछौं, विज्ञप्तिमा भनिएको छ,खानेपानी जस्तो एउटा स्वच्छ सामाजिक संस्थालाई राजनीतिक र अन्य स्वार्थको कृडास्थल बनाउने दुस्साहसको नेकपा एमाले खुलेर भर्त्सना समेत गर्दछ। संस्थाका अध्यक्ष केवि राना मगरले संस्थाका केही पदाधिकारीको कारणले काम गर्न नसकेको भन्दै केही समय पहिले राजीनामा बुझाएका थिए। बागलुङ नगर खानेपानी तथा सरसफाई उपभोक्ता संस्थाले यसअघि न्यूनतम महसुल १०० लिँदै आएको थियो। खानेपानीको न्यूनतम ८ युनिकोट १०० लिदै आएकोमा आगामी भदौदेखि १० युनिटको ३०० रुपैयाँ लिने संस्थाले निर्णय गरेको छ। विज्ञप्ति बुझेपछि बोल्दै संस्थाका उपाध्यक्ष हरि बहादुर जिसीले संस्थाले नगर विकास कोषको ऋण भुक्तानी गर्नका लागि महसुल बढाउने निर्णय गरेको बताए। उनले नगर विकास कोषसँग यसअघिको समितिले समयसापेक्ष शुल्क बुद्धि गर्ने सम्झौता गरेकोले कोषको दबाबले शुल्क बढाउने निर्णय गरेको बताए। उनले नगरपालिका, राजनीतिक दल र सरोकारवालासँग छलफल गरेर मात्र निर्णयलाई कार्यान्वयन गर्ने बताए। यस्तै संस्थाका सचिव जीवन आचार्यले पदाधिकारीको भत्ता वृद्धि नगरिएको बताए। उनले खानेपानीको महसुल समयसापेक्षा वृद्धि गर्ने विगतका समितिको निर्णय रहेकोले वृद्धि गरेको बताए। सचिव आचार्यले शुल्क वृद्धि नगरेमा नगर विकास कोषले दिँदै आएको ऋण रोक्का गर्ने बताएकोले शुल्क बढाउने निर्णय गरेको जानकारी दिए।"
भद्रपुरमा धारिलो हतियार प्रहार गरी महिलाको हत्या,झापा : झापाको भद्रपुरमा धारिलो हतियार सिक्कल प्रहार गरी एक वृद्धा महिलाको हत्या गरिएको छ। हत्या गर्ने भद्रपुर नगरपालिका२ डिगाँउ निवासी अन्दाजी ४० वर्षीय राजेश तामाङलाई पक्राउ परिसकेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। शुक्रबार दिउँसो साढे ३ बजेको समयमा राजेशले सोही ठाउँका ७० वर्षीया गौरीमाया तामाङको घाँटीको दाहिने भागमा सिक्कल प्रहार गरेका थिए। उनको घटनास्थलमै मृत्यु भएको थियो। वृद्धा गौरीमाया राजेशकै घरमा उनको दिदीसँग गफगाफ गरी बसिरहेका थिए। सोही बेला राजेशले उनीमाथि एक्कासि सिक्कल प्रहार गरेको स्थानीयले बताएका छन्। घटनाको कारण नखुले पनि राजेशको मानसिक अवस्था ठीक नभएको स्थानीयको भनाई छ।
शनिबार देशका यी स्थानमा हुने छ वर्षा,"काठमाडौं : शनिबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी र लुम्बिनी प्रदेशका केही स्थानहरूका साथै बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, बागमती, गण्डकी, लुम्बिनी र सुदूरपश्चिम प्रदेशका थोरै स्थानहरूमा बाँकी प्रदेशका एकदुई स्थानमा भारी वर्षाको पनि सम्भावना रहेको छ। गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ। शनिबार राति देशभर साधारणतयादेखि पूर्णतया बदली रहने छ। देशभर धेरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै देशभर थोरै स्थानहरूमा भारी वर्षाको पनि सम्भावना रहेको छ। कोशी, बागमती र गण्डकी प्रदेशका एकदुई स्थानमा धेरै भारी वर्षाको पनि सम्भावना रहेको छ।"
झोलुङगे पुलले तानेको भीड,"दाङ : दुई महिना अघिसम्म सुनसान थियो तुलसीपुर उपमहानगरपालिका ११ मोतिपुर क्षेत्र। तुलसीपुर बजारदेखि केहि टाढा भएको त्यस क्षेत्रमा मान्छेको त्यति साह्रो भीड हुँदैन थियो। गाउँघरकै मानिस मात्रै आउजाउ गर्थे। मोतिपुरदेखि गोल्टाकुरी जाँदै गरेका एक जना व्यक्तिले दुई महिना अघि पुलमा टिकटक बनाएर हालेपछि बबई नदीमा बनेको मोतिपुरको झोलुङ्गे पुल अहिले भाइरल भएको छ। अहिले मोतिपुर क्षेत्रमा मान्छेको भीड थामिनसक्नु भएको छ। त्यसको एउटा मात्रै कारण हो तुलसीपुर उपमहानगरपालिका ११ र दंगीशरण गाउँपालिका २ गोल्टाकुरी जोड्नलाई बबई नदीमा बनेको झोलुङगे पुल। बबई नदीमा बनेको पुलले तीन वर्षसम्म वारवार गर्ने मात्रै काम गरेको थियो। अहिले एकाएक भाइरल भए पछि स्थानीय खुसी देखिएका छन्। स्थानीय व्यापार व्यवसाय पनि वृद्धि भएको स्थानीय बताउँछन्। २०७८ साल फागुनमा निर्माण सम्पन्न भएको यो पुल तीन वर्षपछि भाइरल भएको छ। दैनिक ४५ सयदेखि दुई हजार जनासम्म आन्तरिक पर्यटक पुल हेर्न आउँछन्। 'पहिले आवात जावतका लागि मात्रै पुल प्रयोग हुँदै आएको थियो। अहिले पर्यटकीय स्थल नै बनेको छ', स्थानीय लिलाध्वज बस्नेत भन्छन्, 'दुई महिना अघि र अहिले हेर्दा त हामी नै चकित छौं। पुल बनेको २३ वर्ष भइसक्यो अहिले आएर भाइर भयो।' उनका अनुसार सामान्य अवस्थामा ४ सय र बिदाको दिनमा २ हजारसम्म मान्छे आउने गरेका छन्। पुलका कारण अहिले मोतिपुर क्षेत्र पर्यटकीय स्थलको रुपमा विकास भएको छ। यसको संरक्षण र व्यवस्थापनका लागि स्थानीय सरकारले ध्यान दिनु पर्ने बताउँछन्। झोलुङगे पुल हेर्न र रमाउन आएकाहरुले पनि पुल क्षेत्रको मनोरम दुष्य देखेर लोभिने गरेका छन्। विशेष गरेर दिउँसो भन्दा साँझको समयमा पुल हेर्न र रछानेहरूको संख्या अत्यधिक रहेको छ। बबइ नदिको फाँट, त्यसका झोलुङगे पुलको दृश्यका साथै सुर्यास्तको मनोरम दृष्यले आन्तरिक पर्यटकलाई तानिरहेको स्थानीय बताउँछन्। फेसबुकमा झोलुङगे पुलको फोटो भाइरल भएको देखेर पुल हेर्न आएको लक्ष्मी वलीले बताउँछिन्। दुई तीन महिना अघि नै आफूले फेस कमा पुलको फोटो देखेको उनले बताइन्। गर्मीयाममा नदीमा पौडी खेल्न पनि मानिस उक्त क्षेत्रमा जाने गरेका छन्। बबइ नदि वारपार गर्न २०७८ साल फागुनमा झण्डै ३ करोड लगानीमा पुल निर्माण सम्पन्न भएको पूर्व राष्ट्रिय सभा सदस्य कोमल वलीले बताइन्। स्थानीयहरुको माग हुँदा आफ्नो पहलमा यो पुल निर्माण भएको र अहिले भाइरल भएको देख्दा खुसी लागेको उनको भनाए छ।"
चट्याङ लागेर महिलाको मृत्यु,सर्लाही : सर्लाहीमा चट्याङ लागेर एक महिलाको मृत्यु भएको छ। चट्याङ लागेर गम्भीर घाइते भएकी बागमती नगरपालिका१ की ६४ वर्षीया गोमा आले मगरको उपचारका क्रममा मृत्यु भएको हो। आज बिहान आफ्नै खेतमा काम गरिरहेको अवस्थामा मगर चट्याङ लागेर घाइते भएकी थिइन्। उनको उपचारका क्रममा पर्साको वीरगञ्जमा मृत्यु भएको जिल्ला प्रहरी कार्यालयका प्रवक्ता एवं प्रहरी नायब उपरीक्षक दीपक श्रेष्ठले जानकारी दिए। यसैबीच चट्याङबाट लालबन्दी नगरपालिका१७ गैरी टोलका मङ्गल कामीको घरमा क्षति पुगेको छ। यस्तै बुधबार परेको चट्याङबाट ईश्वरपुर नगरपालिका१३ र १६ का ६ घरमा क्षति पुगेको प्रहरीले जनाएको छ।
स्ट्रबेरीको माग देखेर उत्साहित छन् कमल,"भोजपुर : भोजपुरका किसान स्ट्रबेरी खेतीतर्फ आकर्षित हुन थालेका छन्। यो खेतीबाट राम्रो आम्दानी हुने भएकाले पछिल्लो समय यहाँका किसान जग्गा भाडामा लिएर पनि खेती गर्न थालेका छन्। त्यसमध्येका एक हुन्, भोजपुर नगरपालिका८, दुम्सिका कमल भुजेल। उनले दुई रोपनी जग्गामा व्यावसायिक स्ट्रबेरी खेती सुरु गरेका छन्। नुवाकोटको ककनीबाट दुई हजार बिरुवा ल्याई आफूले व्यावसायिक रुपमा खेती सुरु गरेको उनले बताए। राम्रो उत्पादन र आम्दानी हुने गरेको जानकारी पाएपछि यस खेतीमा आकर्षित भएका भुजेलले हाल दैनिकजसो १० देखि २५ किलोग्राम (केजी)सम्म स्ट्रबेरीको कारोबार गर्ने गरेको बताए। आफ्नो उत्पादनले माग धान्न नसकेपछि उनले खेती विस्तार गरी १० हजार बिरुवा थप्ने योजना बनाइरहेको सुनाए। ग्राहकको माग बढ्न थालेको छ। स्थानीयस्तरमै कुनै विषादी प्रयोग नगरी उत्पादन भएकाले पनि ग्राहकको माग बढ्न थालेको हो, भुजेलले भने,यसले निकै उत्साहित भएको छु। त्यसैले खेती विस्तार गर्ने योजना बनाइरहेको छु। उनको उत्पादन र माग देखेर जिल्लाका अन्य किसान पनि कृषिखेती गर्ने योजनामा छन्। सरकारले उत्पादित स्ट्रबेरीको बजारीकरण र प्याकेजिङका लागि सहुलियतमा यन्त्र खरिद गर्न सहयोग गरेमा यहाँका धेरै किसान यसतर्फ आकर्षित हुने भुजेलले बताए। मेरो उत्पादन देखेर अन्य किसानले पनि दिनहुँ यसको खेती गर्नेबारे राय सुझाव लिइरहेका छन्। मैले पनि लगनका साथ लाग्ने हो भनेर राम्रो आम्दानी हुन्छ गर्नुस् भनेर यहाँ आउनेहरूलाई सल्लाह दिने गरेको छु, उनले भने। विशेषगरी पर्याप्त घाम लाग्ने जमिनमा उत्पादन हुने स्ट्रबेरीका लागि पहाडी जिल्ला भोजपुर उपयुक्त हुने जानकारहरू बताउँछन्। हाल यहाँ प्रति केजी पाँच सय रुपैयाँका दरमा स्ट्रबेरी बिक्री हुने गरेको छ।"
"गुल्मीमा ट्याक्टर दुर्घटना, छ वर्षीय बालकको मृत्यु",गुल्मी : गुल्मीमा ट्याक्टर दुर्घटना हुँदा छ वर्षीय बालकको मृत्यु भएको छ। जिल्लाको रेसुङ्गा नगरपालिका४ छल्दीबाट सदरमुकाम तम्घास आउँदै गरेको लु ४ त २४६५ नम्बरको ट्याक्टर रायढुङ्गामा दुर्घटना भएको हो। ट्याक्टर दुर्घटना हुँदा गुल्मीको मालिका गाउँपालिका वडानम्बर २ का ६ वर्षीय शिव बिकको मृत्यु भएको जिल्ला प्रहरी कार्यालय गुल्मीका सूचना अधिकारी तथा प्रहरी नायब उपरीक्षक शंकर पोखरेलले जानकारी दिए। दुर्घटनामा परेर गम्भीर घाइते भएका बालकलाई उपचारको लागि गुल्मी अस्पतालमा ल्याइएको थियो। उनलाई उपचारको क्रममा अस्पतालले मृत घोषणा गरेको प्रहरीले जनाएको छ। त्यस्तै दुर्घटनामा परेर २६ वर्षीय चालक दिपक गोतामे र सहचालक १९ वर्षीय राजकुमार बिक गम्भीर घाइते भएका छन्। चालक गोतामे धुर्कोट गाउँपालिक५ बस्तुका हुन् भने सहचालक बाग्लुङ्गको वडिगाड गाउँपालिका घर भइ हाल जिल्ला गुल्मी रेसुङ्गा नगरपालिका वडानम्बर ९ उपल्लो तम्घासमा बस्दै आएका थिए। जिल्ला प्रहरी कार्यालय गुल्मीका प्रहरी नायब उपरीक्षक पोखरेलका अनुसार मृतक बालक टिकाराम बिकका छोरा हुन्। बालकको सहचालकसँग दाजुको नाता पर्ने भएकोले बिगत ३ दिनदेखि तम्घासमा बस्दै आएका थिए। मृतक बिक दाजुसङ्ग ट्याक्टरमा सवार रहेको प्रहरीले जनाएको छ। घाइतेलाई थप उपचारको लागि लुम्बिनी मेडिकल कलेज पाल्पा प्रभासमा पठाइएको जिल्ला प्रहरी कार्यालय गुल्मीले जनाएको छ। ट्याक्टर तम्घाससिमलटारी पक्की सडकबाट ६०७० मिटर तल खसेको छ। घटना बारे थप अनुसन्धान अगाडि बढाएको प्रहरीले जनाएको छ।
जाम्बियाका छात्रले जापानस्थित नेपाली विद्यालयबाट गरे एसईई उत्तीर्ण,"काठमाडौं : जापानको टोकियोस्थित नेपाली विद्यालयबाट जाम्बियाका एक विद्यार्थीले यस वर्षको माध्यामिक शिक्षा परीक्षा (एसईई) उत्तीर्ण गरेका छन् । टोकियोको मध्यभागमा रहेको एभरेष्ट इन्टरनेशनल विद्यालयमा अध्ययनरत छात्र चिसा टाइरिस कावेजाले २९५ जिपिए प्राप्त गरेका विद्यालयका प्राचार्य विष्णुप्रसाद भट्टले राससलाई जानकारी दिए। सो विद्यालयबाट यस वर्ष नौ छात्र र १४ छात्रा गरी २३ जनाले एसइई परीक्षा दिएकामा शतप्रतिशत उत्तीर्ण भएका छन् । उक्त विद्यालयबाट एसईई परीक्षा दिएका अधिकांश विद्यार्थीले ३८ जिपिएभन्दा माथि नतिजा ल्याएको उनले जानकारी दिए । 'शतप्रतिशत विद्यार्थी उत्कृष्ट नतिजासहित उत्तीर्ण भएका छन्,' प्राचार्य भट्टले भने। राष्ट्रिय परीक्षा बोर्डद्वारा बिहीबार प्रकाशित २०८० को एसईई परीक्षामा आधाभन्दा बढी परीक्षार्थी अनुत्तीर्ण भएका छन् । कूल परीक्षार्थीमध्ये ४७८६ प्रतिशत मात्रै उत्तीर्ण भएका बेला प्रवासमा रहेको त्यस विद्यालयबाट अफ्रिकी मुलुक जाम्बिायाका छात्रसहितका परीक्षार्थी उत्तीर्ण हुनुलाई सकारात्मकरुपमा हेरिएको छ । सन् २०१३ मा स्थापना भएको विद्यालयबाट यस वर्ष चौथो समूहले परीक्षा दिएको थियो । स्थापनाकालमा १६ जना विद्यार्थीबाट सुरु भएको उक्त विद्यालयमा हाल नेपाली र विदेशी गरी चार सय ५० विद्यार्थी अध्ययनरत छन् । हाल विद्यालयमा छ जना जापानी विद्यार्थी पनि अध्ययनरत छन् । नेपाली पाठ्यक्रमअनुसार पढाइ हुँदै आएको सो विद्यालयलाई जापान सरकारले अन्तर्राष्ट्रियस्तरको विद्यालयका रुपमा मान्यता प्रदान गरेको छ । त्यस विद्यालयमा सञ्चालित एसइई परीक्षाको अनुगमन टोकियोस्थित नेपाली दूतावासले गर्दै आएको छ । सो विद्यालयमा नेपाल, जापान, भारत, फिलिपिन्स, अमेरिकालगायत मुलुकका ६२ शिक्षक प्राध्यापनरत छन् । उक्त विद्यालय नेपाल बाहिर रहेको नेपाली पाठ्यक्रममा सञ्चालित एक मात्र माध्यामिक विद्यालय भएको प्रधानाध्यापक भट्ट बताए। प्रश्न पत्रको ढाँचा परिवर्तन भएका कारण पनि एसइई परीक्षाको समग्र नतिजा केही फरकपन देखिएको प्रतिक्रिया दिँदै उनले भने,'पहिलो घोकन्ते खालको थियो, यसपटक विद्यार्थीले पाठ्यक्रमलाई बुझेर उत्तर दिनुपर्ने खालका प्रश्न आएका छन्,यो राम्रो पक्ष हो ।' प्रश्नको ढाँचा परिवर्तन भएसँगै शिक्षकलाई पनि सूचना प्रविधिसम्बन्धी अभिमुखीकरण आवश्यक रहेको उनको भनाइ छ । पूर्वाधार तयार नहुँदासम्म पुराना र नयाँको बीचको प्रश्नपत्रबाट सुरु गरेर विस्तारै आधुनिकीकरणतर्फ लैजान उनको सुझाव छ । विश्वव्यापीरुपमा विद्यार्थीलाई परीक्षामा अनुत्तीर्ण गर्ने अभ्यास नरहेको दृष्टान्त दिँदै प्रधानाध्यापक भट्टले माध्यामिक परीक्षामा उत्तीर्ण सङ्ख्या बढाएर लैजानुपर्ने सुझाव दिए। सो विद्यालयले शिक्षामार्फत नेपालीपन, नेपाली मन, भूगोल, संस्कार र संस्कृति तथा वेषभूषा, रहनसहन, गीतरसङ्गीत जापानलगायत अन्तर्राष्ट्रिय समुदायमा पुयाउने काम गर्दै आएको टोकियोस्थित नेपाली राजदूत डा दुर्गाबहादुर सुवेदी बताए। बाह्र वर्षअघि जापानमा नेपाली नागरिक अध्ययनका अतिरिक्त विभिन्न पेसा व्यवसायसँग जोडिएर पुग्नेक्रम देखिएपछि सन्तानको शिक्षाका लागि परिवार छाड्न नपरोस् भनी गैरनाफामूलक संस्थाका रुपमा त्यहाँको नेपाली समाजको अगुवाइमा उक्त विद्यालय स्थापना गरिएको हो । अध्ययनसहित विभिन्न पेसा व्यवसाय गरी हाल जापानमा एक लाख ७५ हजारभन्दा बढी सङ्ख्यामा नेपाली बस्दै आएका छन् ।"
सुध्रिंदै सडक फेरिँदै जीवनस्तर,"भोजपुर : करिब १५ अघिसम्म भोजपुरमा पैदल धाएरै सहरबजार गर्नुपथ्र्यो। सामान ओसारपसारका लागि भरिया र खच्चर मात्र विकल्प हुन्थे। सडक बनेका थिएनन्। मानिस हिँडेरै दैनिकी बित्थ्यो। अहिले गाउँका हरेक कुनाकन्दरासम्म सडक पुगेको छ। जिल्लाभित्रका मुख्य ग्रामीण सडकहरू कालोपत्रे बनेका छन् भने केही निर्माणाधीन अवस्थामा छन्। स्तरीय सडकका कामहरूले जीवनस्तर सहज बनेको छ। अर्थोपार्जनका प्रशस्त बाटोहरू खुलेका छन्। वास्तवमा सडकले विकासको लहर ल्याएको छ। संघीयता पछिका तीनै तहका सरकार बनेपछि सडकीकरणलाई पहिलो प्राथमिकतामा राख्दै विकासे कामहरू धमाधम सुरु भए। विशेषगरी नागरिकहरूको जीवनस्तर उकास्न र आम्दानीका स्रोतहरू प्रशस्त गर्न स्थानीय तहहरूले गाउँबस्तीसम्म सडकहरू खन्ने, खनाउने कामलाई तीव्रता दियो। सडकहरूको स्तरोन्नतीदेखि कालोपत्रे गर्ने दिगो कामलाईसमेत अघि बढाएका छन्। यतिबेला दर्जनौं मुख्य ग्रामीण सडकहरू धमाधम स्तरोन्नतिका क्रममा छन्। उत्तरी भेगको विकासे साँघुका रूपमा रहेको करिब ५१ किलोमिटरको भोजपुर दिङला सडकखण्डको कालोपत्रे कामले गति पाएको छ। पहिलो खण्डअन्तर्गत करिब ५८ करोड लागतको भोजपुरदेखि तीनतलेसम्मको साढे १७ किलोमिटरको सडकखण्ड कालोपत्रे काम चलिरहेको छ भने दोस्रो खण्डअन्तर्गत करिब ६३ करोड लागतको तीन तलेदेखि दिङ्ला बजारसम्मको साढे ३३ किलोमिटर सडकखण्डको पनि कालोपत्रे काम चलिरहेको छ। रायमाझी मार्सेली जेभी र बानियाँ निर्माण कम्पनीले उक्त कालोपत्रे कामको ठेक्का पाएको हो। अक्सफल्ड प्रविधिबाट निर्माणाधीन उक्त सडकखण्डको कालेपत्रे काम तोकिएको समयभित्रै सम्पन्न गरी सरकारलाई बुझाउने र गुणस्तरीय काम गराउन निरन्तर अनुगमन भइरहेको भोजपुर नगरपालिकाका मेयर कैलाश कुमार आलेले बताए। यस्तै ३१ किलोमिटर दूरीको जिल्लाको पूर्वी तिवारीभञ्याङ अधेँरीघाट सडकको पहिलो प्याकेजअन्तर्गतको कालोपत्र काम सकिएको छ। पुष्पलाल मध्यपहाडी लोकमार्गदेखि पौवादुङमा गाउँपालिकाको केन्द्र च्यांग्रे बजारसम्मको करिब ३ किलोमिटर सडकखण्डको कालोपत्रे सकिएको हो। जिल्लाभित्रको तरार्ई जोड्ने सबैभन्दा छोटो मार्ग रहेको उक्त सडकको कालोपत्रे काम गाउँपालिकाको वडा नं २, तिवारी भञ्याङबाट थालिएको गाउँपालिकाका प्रमुख प्रशासकीय अधिकृत नवीन भट्टराईले बताए। पहिलो प्याकेजअन्तर्गतको कालोपत्रे निर्माणमा सडक डिभिजन कार्यालय तुम्लिङटारको पहिलो र दोस्रो प्याकेज गरी पाँच करोड दुई लाख र गाउँपालिकाको एक करोड गरी कुल ६ करोड बराबरको लागतमा काम भइरहेको उनले बताए। सडकको कालोपत्रे काम संघीय समपूरक अनुदान, प्रदेश समपूरक अनुदान र गाउँपालिकाको लागत साझेदारीमा सुरु गरिएको हो। गत पुस पहिलो साताबाट सडकको कालोपत्रे काम २०८१ साल असार २० गतेभित्र सम्पन्न गरिसक्नुपर्ने सम्झौता छ। आगामी ३ वर्षभित्र गाउँपालिकाभित्रको सम्पूर्ण सडकखण्ड कालोपत्र गर्ने लक्ष्य रहेको गाउँपालिकाका अध्यक्ष किरण राईले बताए। उनले भने, यो सडक हाम्रो गाउँपालिकाको गौरवको योजना हो। धेरै मेहनत गरेर स्रोतको व्यवस्थापन गरी कालोपत्रेको काम थालनी गरेका छौं। विकासको ढोका मानिएको ६६ किलोमिटर दूरीको भोजपुर लेगुवा सडक र ४२ किलोमिटर दूरीको पुष्पलाल मध्यपहाडी लोकमार्ग यसअघि नै कालोपत्रे भइसकेका छन्। त्यस्तै प्रदेश सरकारको १६ करोड ९२ लाख लागतको भोजपुर विमानस्थल जोडिने ५ किलोमिटर सडकखण्ड कालोपत्रे बनिसकेको छ। विकासे कामहरू गर्न सहज दशकअघिसम्म सडककै कारण गाउँबस्तीमा विकास पुगेको थिएन। जनजीवन कष्टप्रद नै थियो। तर, अहिले विकासको लहरले गाउँबस्तीहरू कायापलट भएका छन्। सडकको पहुँच पुग्न थालेपछि भोजपुरमा पछिल्ला वर्षहरूमा एक पछि अर्को गर्दै विकासका क्रमहरू थपिएका छन्। सडकहरू बन्ने र पुग्ने क्रमले स्थानीय तहहरूको विकासे कामहरूमा टेवा मिलेको छ। बिजुली, खानेपानी, साना ठूला योजनाका कामहरूका लागि आवश्यक कच्चा पदार्थहरू पुयाउन सहज भएको छ। सडककै कारण आयोजनाका कामहरूमा बाधा अवरोध छैन। कामलाई गुणस्तरीयता दिन र समयमै सम्पन्न गर्न ती कच्चापदार्थ ढुवानीमा सहज भएको टेम्केमैयुङ गाउँपालिकाकी उपप्रमुख रमादेवी राईले सुनाइन्। वास्तवमै पहिलेको तुलनामा अहिले गाउँबस्तीसम्म सडकको पहुँच पुगेकाले पनि गाउँगाउँमा हुने आयोजनाका कामहरूमा कच्चापदार्थ ढुवानीमा सहज पुगेको छ। उनले भनिन्, पहिले जस्तो आयोजनाका कामहरूको अनुगमन गर्न त्यति झन्झट छैन। कामको गुणस्तरीयता बढाउन सामान ढुवानीहरू भनेकै समयमा ल्याउन पनि सजिलो भएको छ। नत्र त पहिलेपहिले सामानहरू बोकेर ल्याउन र पुयाउनै सास्ती हुने गथ्र्यो। जीवनस्तरमा परिवर्तन सडक आएपछि ग्रामीण भेगका मानिसको जीवनस्तरमा पनि परिवर्तन आएको छ। करिब २५ वर्षअघिसम्म मानिस खाने नुन लिन पनि हप्तौं कष्टकर पैदलै हिँडेर हिले, धरान, विराटनगर गर्नुपथ्र्यो। तर, आजभोलि त्यस्तो स्थिति छैन। अहिले आँगनमै दैनिक आवश्यक सामाग्री किन्न र लिन पाइन्छ। यातायातका साधनहरू घरदैलोमै आउँछन्। केही वर्षअघिसम्म भरिया चल्ने गोरेटा बाटाहरूमा अहिले मोटर चल्न थालेका छन्। सडकहरू पुग्न थालेपछि एकपछि अर्को गर्दै गाउँगाउँमा विकासको लहर ल्याएको छ। दशबाह्र वर्षअघिसम्म जे विगत थियो, जे दुःख थियो अहिले त्यो छैन। गाउँघरका कुनाकन्दरासम्म सडक पुगेको छ। हिउँद बर्खा नै गाडी चल्छ। पहिले जस्तो चामल लिन ३ दिन हिँडेर भोजपुर बजार निस्कनुपर्ने झन्झट नि छैन, घरमै आइपुग्छ उत्तरी साल्पासिलिछो गाउँपालिका दोभाने चिलिमधापका पासाङ तामाङ भन्छन्, मुकाम जाने कामै परे पनि एकैदिनमा पुगेर आउन सकिन्छ, कष्टकर हिँड्ने जुनी गए। कृषिउपजले बजार पायो सडकको पहुँच पुग्न थालेपछि ग्रामीण भेगका स्थानीय व्यावसायिक कृषि उपज र पशुपालनले पनि राम्रो बजार पाउन थालेको छ। उत्पादित कृषिबाली सहजै सदरमुकाम लगायत बाहिरी सहर बजारसम्म पुग्ने भएपछि राम्रो अर्थोपार्जन हुन थालेको छ। ढुवानी गर्ने सवारीसाधनले उत्पादित टमाटर, बन्दा, खुर्सानी, आलु जस्ता कयौं मौसमी र बेमौसमी तरकारीबालीहरू र दुग्धजन्य सामाग्री, अण्डा, मासुका लागि व्यावसायिक रूपमा सञ्चालन गरिएका पशुपालन व्यापारले राम्रो बजार र मूल्य पाएको छ। दैनिक ज्यालादारीमा डोकोमा तरकारी बेच्दै हिँडेका दिनहरू सम्झँदै भोजपुर टक्सार पारपानीका स्थानीय कृषक तुलसा श्रेष्ठले सडक आएपछि कृषकको जीवनशैली नै फेरिएको बताइन्। भनिन्, सडकले विगतका दुःखकष्टहरू हटाइदिएको छ, गाडीहरू घरमै तरकारी लिन आउँछन्, बजारको तरकारी माग धेरै आउने भएकाले पहिलेभन्दा अहिले चारगुणा आम्दानी बढेको छ। सडक कालोपत्रे भएपछि सवारी ढुवानी खर्च घटेकाले पनि कृषकलाई थप सहज भएको उनले सुनाइन्।"
"आज यी स्थानमा धेरै पानी पर्ने, सतर्कता अपनाउन अनुरोध","काठमाडौं : हाल देशभर मनसुनी वायुको प्रभाव रहेको बताउँदै जल तथा मौसम विज्ञान विभागले कोशी, मधेस, बागमती, गण्डकी र लुम्बिनी प्रदेशमा साधारणदेखि पूर्णतया बदली रही बाँकी भूभागमा आंशिकदेखि साधारणतया बदली रहेको जनाएको छ। साथै कोशी, मधेस, बागमती, गण्डकी, लुम्बिनी र कर्णाली प्रदेशको केही स्थानमा मेघगर्जन र चट्याङसहित हल्कादेखि मध्यम वर्षा भइरहेको छ भने मधेस प्रदेशका एकदुई स्थानमा भारी वर्षा भइरहेको छ। विभागका अनुसार आज दिउँसो देशभर साधारणदेखि पूर्णतया बदली रहने छ। कोशी, बागमती, गण्डकी, कर्णाली र सुदूरपश्चिम प्रदेशका केही स्थानमा र बाँकी प्रदेशका एकदुई स्थानमा मेघगर्जन र चट्याङ्सहित हल्कादेखि मध्यम वर्षाको सम्भावना छ। कोशी र गण्डकी प्रदेशको एकदुई स्थानमा भारी वर्षाको सम्भावना छ। यसैगरी, आज राति देशभर साधारणदेखि पूर्णतया बदली रहने छ। बागमती, मधेस, गण्डकी र लुम्बिनी प्रदेशका धेरै स्थान तथा बाँकी प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। कोशी, मधेस, बागमती, गण्डकी, लुम्बिनी र सुदूरपश्चिम प्रदेशका केही स्थानमा भारी वर्षाका साथै कोशी, बागमती र गण्डकी प्रदेशका एकदुई स्थानमा धेरै भारी वर्षाको सम्भावना छ। आगामी २४ घण्टामा देशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। साथै कोशी, मधेस, बागमती, गण्डकी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको जनाउँदै विभागले ती क्षेत्रमा हुनसक्ने गेग्रान बहाव, बाढीपहिरोको जोखिमबाट बच्न तथा त्यसबाट ती क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले सतर्कता अपनाउन अनुरोध गरेको छ।"
नागार्जुनको कल्भर्टमा कार खस्दा चालकको मृत्यु,काठमाडौं : स्थानीय सीतापाइलास्थित सिभिल होमनजिक छमछमे खोलाको कल्भर्टमा कार खस्दा चालकको मृत्यु भएको छ। काठमाडौं उपत्यका प्रहरी कार्यालयका प्रवक्ता प्रहरी वरिष्ठ उपरीक्षक दिनेशराज मैनालीका अनुसार नागार्जुन नगरपालिका६ खरिटारका ४५ वर्षीय पूर्ण दर्नालको मृत्यु भएको हो। दर्नाल आफैँले चलाएको बाप्र०२७च ०४९१ नम्बरको कार कल्भर्टबाट खसेर उक्त दुर्घटना भएको थियो। राती खसेका उनको आज बिहान उद्धार गरिएको हो। उनको मनमोहन मेमोरियल अस्पतालमा उपचारका क्रममा मृत्यु भएको हो।
महिला उद्यमी सम्मेलन,"नुवाकोट : सहभागीलाई उद्यमी बन्न अभिप्रेरित गर्दै महिला उद्यमी सम्मेलन २०८१ नुवाकोटमा सम्पन्न भएको छ। उद्यम व्यवसाय सञ्चालनका लागि आवश्यक नीतिगत व्यवस्थासँगै प्रक्रियागत सहजता, तालिम, पुँजी, प्रविधि, दक्ष जनशक्ति र बजारीकरणसम्मका विद्यमान चुनौतीबारे विदुरमा सम्पन्न सम्मेलनमा उपस्थित महिला उद्यमीले सरोकारवालालाई ध्यानाकर्षण गराएका छन्। कार्यक्रममा जिल्ला उद्यमी संघ नुवाकोटको अध्यक्ष गीता अमात्यले स्थानीय स्रोत र साधनको प्रयोग गरी नुवाकोटका महिला उद्यमीले काम गरिरहेको बताइन्। उनले नुवाकोटको विभिन्न स्थानमा उत्पादित तरबुजा, मेवाले उत्पादन बढाउँदै गर्दा भारतबाट आयात गर्नु नपरेको बताइन्। उनले नेपालको बजारमा नुवाकोटको उत्पादन जाँदा सकारात्मक सन्देश गएको बताइन्। थोरै पुँजी लगानीबाटै स्थानीय स्रोत र साधनको परिचालन गरी व्यवसाय सञ्चालन गर्न सकिने भएकाले महिला उद्यमी तथा लघु, घरेलु तथा साना उद्योगबाट ठूलो आर्थिक उन्नतिको सम्भावना रहेको पनि उनीहरूले औंल्याएका छन्। महिला उद्यमी महासंघ नेपालको आयोजनामा भएको कार्यक्रमको नेपालका लागि पाकिस्तानका राजदूत अब्रार एच हासमीले उद्घाटन गरे। उनले नेपालमा धेरै महिला उद्यमीहरू रहेको भन्दै खुसी व्यक्त गरे। उनले नेपालमा रहेका महिला उद्यमीहरूको सशक्तीकरण र आर्थिक समृद्धिको प्रवर्द्धनसँगै दिगो व्यवसायका लागि सरकारले वातावरण तयार गर्नुपर्ने धारणा राखे। राजदूत हसमीले महिला उद्यमीलाई वित्तीय पहुँच उपलब्ध गराउन आवश्यक रहेको र त्यसका लागि सहुलियतपूर्ण कर्जा अनुभव आदानप्रदान गर्नुपर्ने बताए। उनले पाकिस्तान र नेपालमा रहेका महिला उद्यमीहरूबीच सहकार्य गरेर अघि बढाउन आफू तयार रहेको बताए। कार्यक्रममा महिला उद्यमी महासंघ नेपाल (एफविन) की अध्यक्ष शोभा ज्ञवालीले महिला उद्यमी महासंघले वकालत, व्यवसाय विकास, क्षमता अभिवृद्धि र नेटवर्किङको क्षेत्रमा काम गरिरहेको बताइन्। उनले महिला उद्यमीको विकास र विस्तारका लागि तथा उनीहरूलाई आर्थिक रूपमा सबल बनाउन महिला उद्यमी महासंघले काम गरिरहेको बताइन्। ज्ञवालीले आन्तरिक उद्यमशीलता नै देशको आर्थिक विकासको पाटो रहेको समेत उल्लेख गरिन्। कार्यक्रममा महिला उद्यमी महासंघ नेपालकी तृतीय उपाध्यक्ष बसन्ती प्रधानले महिला उद्यमी संघ ६७ जिल्लामा फैलिएको बताइन्।"
पहिरोले कर्णाली करिडोर अवरुद्ध,"सुर्खेत : कर्णाली करिडोरका विभिन्न ठाउँमा पहिरो खस्दा सडक अवरुद्ध भएको छ। करिडोरको दैलेख खण्डअन्तर्गत पाँच ठाउँमा सडक अवरुद्ध भएको हो। दैलेख प्रहरी प्रमुख प्रहरी नायब उपरीक्षक सुनिल न्यौपानेले पालेतडापादुका खोला बीचको खण्डका पाँच ठाउँमा पहिरो खसेपछि सडक अवरुद्ध भएको बताए। उनले अवरुद्ध सडक खोल्न नेपाल प्रहरी र सशस्त्र प्रहरी बल नेपालको टोली परिचालन भएको जानकारी दिए। यसैगरी, मध्यपहाडी राजमार्गको रुकुमखण्ड अवरुद्ध भएको छ। रुकुमपश्चिमको मुसिकोट नगरपालिका८ किटनीमा बिहीबार साँझ खसेको पहिराले बाटो अवरुद्ध भएको हो। रुकुमपश्चिमका प्रमुख जिल्ला अधिकारी हरिप्रसाद पन्तले बाटो खुलाउने प्रयास जारी रहेको बताए।"
"रामेछापको लिखुमा यात्रुबाहक बस दुर्घटना : ७ जना घाइते, २ को अवस्था गम्भीर",काठमाडौं : रामेछापको लिखु तामाकोसी गाउँपालिका स्थित बिर्ता लामपानीमा यात्रुबाहक बस दुर्घटना भएको छ। आज बिहान भएको दुर्घटनामा बसमा सवार ७ जना यात्रु घाइते भएका छन्। घाइतेमध्ये २ जनाको स्वास्थ्य अवस्था गम्भीर भएको घटनास्थलमा उपस्थित स्थानीय प्रदीप श्रेष्ठले जानकारी दिए। खिम्ति केउरिनि हुँदै मन्थली जाँदै गरेको अरनिको यातायातको बा ५ ख ५६२५ नम्बरको यात्रुबाहक बस बिहान दुर्घटना भएको हो। घाइतेलाई स्थानीयले उद्धार गरी अस्पताल उपाचारका लागि अस्पताल लैजाने तयारी गरिरहेका छन्। घटनास्थलमा प्रहरी पुगिनसककेको स्थानीयले जनाएका छन्। घटनाको थप विवरण आउन बाँकी छ।
मुस्ताङको लोघेकरमा ४५४ घरधुरीलाई विद्युतीय चुलो,"जोमसोम : जलवायु क्षति न्यूनीकरण तथा पर्यावरण जोगाउनका लागि लोघेकर दामोदरकुण्ड गाउँपालिकाले विद्युतीय चुलो प्रवर्द्धन कार्यक्रमलाई प्राथमिकता दिएको छ। परम्परागत चुलोलाई विस्थापित गर्दै कार्बन उत्सर्जन न्यूनीकरणका लागि लोघेकर दामोदरकुण्ड गाउँपालिकाले विद्युतीय उपकरण चुलो वितरणमा जोड दिएको हो। लोघेकर दामोदरकुण्ड गाउँपालिकाले चालु आर्थिक वर्ष गाउँपालिकाका ५ वटै वडाका ४५४ घरधुरीलाई निःशुल्क विद्युतीय चुलो वितरण गरेको हो। राष्ट्रिय प्रकृति संरक्षण कोष अन्नपूर्ण संरक्षण आयोजना (एक्याप) मुस्ताङको ९ लाख र गाउँपालिकाको ८ लाख गरी १७ लाख मूल्य बराबरको अनुदान सहयोग रहने गरी विद्युतीय चुलो वितरण गरिएको गाउँपालिकाका अध्यक्ष लोप्साङ छोम्फेल बिष्टले जानकारी दिए। एक्याप तथा गाउँपालिकाको लागत साझेदारीमार्फत घरदैलामै निःशुल्क विद्युतीय चुलो पाएपछि त्यस क्षेत्रका नागरिक खुसी भएका छन्। यसअघि परम्परागत रुपमा पशुचौपायाका गुईठा,जंगलका दाउरा र ग्याँसको प्रयोग गर्दै आइरहेका त्यस क्षेत्रका स्थानीयले अब भने विद्युतीय उपकरणको सहयोगमा खाना पकाउन सहज भएको ध्ये गाउँका स्थानीय पासाङ गुरुङले उल्लेख गरे। हामीले गुईठा,दाउरा र ग्याँसको प्रयोग गर्दै आइरहेका थियौ, यि सामाग्री जुटाउनै मुश्किल पर्थ्यो, स्थानीय गुरुङले भने, अब भान्सामा खानेकुरा पकाउन घरबाहिर निक्लनु परेन, सबै काम विद्युतीय चुलोबाटै हुने भयो।"
"एसईईमा ५२१४ फेल, धेरै खस्कियो स्तर","काठमाडौं : शैक्षिक वर्ष ०८० को माध्यमिक शिक्षा परीक्षा (एसईई)को नतिजा स्तरीकृत अंक (जीपीए)को आधारमा विगतभन्दा खस्किएको छ। ११ कक्षामा भर्ना हुन योग्य विद्यार्थीको तुलनामा कक्षा चढ्नै नसक्ने अर्थात् नन ग्रेडिङ विद्यार्थीको संख्या आधाभन्दा बढी छ। राष्ट्रिय परीक्षा बोर्डले एसईई परीक्षाको नतिजा बिहीबार सार्वजनिक गरेको हो। गत चैतमा सञ्चालित एसईई परीक्षामा देशभरबाट ४ लाख ६४ हजार ७ सय ६५ विद्यार्थी सहभागी थिए। तीमध्ये २ लाख २२ हजार ४ सय ७२ जना मात्रै कक्षा ११ मा भर्ना हुन योग्य भएका छन्। यो कुल विद्यार्थीको ४७८६ प्रतिशत मात्रै हो। कुल विद्यार्थीमध्ये ननग्रेडिङ (एनजी) मा २ लाख ४२ हजार २ सय ९८ विद्यार्थी परेका छन्। यो कुल परीक्षार्थीको ५२१४ प्रतिशत हो। यस्तो नतिजा २०७१ सालतिर हुन्थ्यो। परीक्षामा २ लाख ३३ हजार २ सय ७० जना छात्रा र २ लाख ३१ हजार ५ सय ३ छात्र सहभागी थिए। दुई विषयमा कम जीपीए ल्याउनेले ग्रेडवृद्धिको मौका परीक्षा दिन पाउने छन्। मौका परीक्षा आगामी साउन १८ र १९ गते गर्ने बोर्डले तय गरेको छ। २ विषयमा १ लाख १५ हजार ८ सय ३४ जना एनजीमा परेका छन्। परीक्षार्थीले १ महिनाभित्रै नतिजा थाहा पाउने गरी सार्वजनिक गरिने तयारी रहेकाले एनजीबाट ग्रेडवृद्धि गर्नेले भने सोही शैक्षिक सत्रबाटै ११ कक्षामा भर्ना हुन पाउने छन्। तर, ननग्रेडिङमा परेका १ लाख २६ हजार ४ सय ७९ विद्यार्थीले अर्को वर्ष (आगामी चैत) को परीक्षा कुर्नुपर्ने छ। प्रत्येक विषयमा सैद्धान्तिक (लिखित) तर्फ न्यूनतम ३५ प्रतिशत अंक नल्याए विद्यार्थी ननग्रेडिङ हुने व्यवस्थाअनुसार यसपटक एसईईको नतिजा सार्वजनिक गरिएको हो। विद्यार्थीहरूले यसपटक नयाँ पाठ्यक्रमको पहिलो एसईई परीक्षा दिएका हुन्। अर्कोतर्फ लेटर ग्रेडिङ निर्देशिका२०७८ को व्यवस्थाअनुसार नतिजा प्रकाशित गरियो। सो निर्देशिकाअनुसार हरेक विषयमा न्यूनतम ३५ प्रतिशत अंक ल्याउनुपर्छ। साथै प्रत्येक विषयमा ७५ पूर्णांकको लिखित परीक्षा सञ्चालन भएको थियो। जसमा विद्यार्थीले न्यूनतम २७ अंक ल्याउनुपर्ने थियो । यस्तै, आन्तरिक २५ पूर्णांकमा कम्तीमा १० अंक प्राप्त गर्नुपर्ने व्यवस्था छ। यसअनुसार १६ जीपीएभन्दा तल अंक ल्याउने विद्यार्थीहरू ननग्रेडिङ (एनजी) मा परे। उक्त जीपीए ल्याउने विद्यार्थीले ग्रेडसिटसमेत पाउँदैनन्। यसबीच विद्यार्थीलाई नतिजा प्रतिअसन्तुष्टि भएमा पुनर्योग र उत्तरपुस्तिका पुनः परीक्षण गर्न सकिने जनाइएको छ। यसका लागि बोर्डको वेबसाइटमार्फत फाराम भरेर आवेदन दिन सक्नेछन्। ९ वर्षपछि पासफेलको नतिजा यसअघि पास तथा फेल अंकित नगरी ग्रेडमात्र सार्वजनिक गरिन्थ्यो। शैक्षिक वर्ष २०७१ पछि लेटर ग्रेडिङ प्रणालीबाट नतिजा सार्वजनिक गरिन्थ्यो। यसवर्ष भने परीक्षा बोर्डले पहिलोपटक पासफेल सहितको नतिजा सार्वजनिक गरेको छ। यसअघि कम अंक ल्याउने विद्यार्थीहरूको हकमा समेत ग्रेडअनुसार ११ कक्षा पढ्न पाउँथे। तर, यसवर्ष भने बोर्डले लेटर ग्रेडिङ निर्देशिका २०७८ लागू गरेदेखि पासफेलको विवरण प्रकाशन गरेको बोर्डका अध्यक्ष महाश्रम शर्माले बताए। यो स्थितीले विद्यार्थीको परिणाम ९ वर्षअघिकै जस्तो देखियो। शिक्षाविद् प्राडा विद्यानाथ कोइराला न्यूनतम उपलब्धि शिक्षकले गर्नुपथ्र्यो तर नतिजाले नगरेको वा नजानेको, अर्थात् सोहीअनुसार विद्यार्थी तयार नपारेको हो कि भन्ने यो नतिजाले पुष्ट्याएको बताउँछन्। उनी भन्छन्, हिजो न्यूनतम सक्षमता हाँसिल गर्नुपर्छ भन्ने चिन्तन थियो। तर, यसलाई हाम्रा शिक्षक, नेता र ठूलाले फेल गर्ने र नगर्ने भनेर बुझिदिए। नन ग्रेडेड गर्ने चलन पाकिस्तान लगायतका मुलुकमा छ। सक्षमतामा आधारित पाठ्यक्रम बनाएपछि न्यूनतम सक्षमता पहिलो हुनुपर्छ भनेर सुनिश्चित गर्नेकाम शिक्षकले गर्नुपथ्र्यो। पाठ्यपुस्तक पठाउने जिम्मा शिक्षकको हो। तर, अहिलेको नतिजालाई हेर्दा शिक्षकको पढाउने तरिका हिजोको जस्तै परम्परागत भएकाले यस्तो भएको उनको ठहर छ। केही शिक्षकलाई सोध्दा ३५ वर्षदेखि पढाउने शैली एउटै भएको सुनाउँछन्। तर, विद्यार्थीहरू नयाँ आउँदै गरे। पढाउने शैली भएन। पाठ्यक्रम, पाठ्यपुस्तक भइसकेपछि शिक्षकले पढाउने ताकत छ, तर गरिरहेका छैनन्। अलि घचघच्याउन जरुरी छ, उनले अन्नपूर्णसँग भने। उनकाअनुसार निजी विद्यालयले घोकाए तर सोचाउन जानेनन् तर अरूले घोकाउन जानेन जस्तो समस्या देखिएको छ। कुन विषयमा कति विद्यार्थीको एनजी ? एसईईमा सबैभन्दा बढी विद्यार्थी गणितमा कमजोर देखिए। यसमा १ लाख ७७ हजार ९ सय ८५ विद्यार्थीको एनजी आएको छ। यसैगरी, विज्ञानमा १ लाख २६ हजार ९ सय ३३ विद्यार्थीको एनजी आएकोे छ। अंग्रेजीमा १ लाख १ हजार ३ सय ८, सामाजिकमा ७३ हजार ८ सय ७७, नेपालीमा ६९ हजार ५ सय ३२, अर्थशास्त्रमा ६९ हजार४ सय १६ र ऐच्छिक गणितमा २० हजार तीन सय ५२ विद्यार्थीको एनजी आएको बोर्डको तथ्यांकमा उल्लेख छ। कुन जीपीएमा कति विद्यार्थी ? राष्ट्रिय परीक्षा बोर्डले सार्वजनिक गरेको एसईई नतिजाअनुसार ३१ हजार ४ सय ७५ जना विद्यार्थीले सर्वोत्तम अर्थात् ३६० देखि ४० जीपीए ल्याउन सफल भएका छन्। यसपटक कुल विद्यार्थी संख्यामध्ये ६७१ प्रतिशतले उक्त जीपीए ल्याउन सफल भएका हुन्। जबकी शैक्षिक वर्ष २०७९ मा कुल ४ लाख ८४ हजार ९ सय ९३ जना विद्यार्थीलेमध्ये ४६३ प्रतिशतले उक्त जीपीए ल्याएका थिए। यसवर्ष माथिल्लो जीपीए ३२० देखि ३६० सम्म ६८ हजार २ सय ५६ जनाले प्राप्त गरेका छन्। यो कुल संख्याको १४६८ प्रतिशत हो। यो २०७९ को नतिजामा कुल संख्याको ११३६ प्रतिशत थियो। यसपछि २८० देखि ३२० सम्म जीपीए ल्याउने विद्यार्थी संख्या ७८ हजार ८ सय ७४ रहेका छन्। २४० देखि २८० सम्म जीपीए ल्याउने विद्यार्थी संख्या ४१ हजार १ सय ७७ जना छन्। यस्तै क्रमशः २ हजार ९ सय ५० जनाले २ देखि २४० जीपीए ल्याउन सफल भएका छन्। यो सन्तोषजनक अर्थात् सी प्लस हो। यस्तै, ६ जनाले जनाले १६० देखि २ जीपीए अर्थात् सी ग्रेड (एसेप्टेवल) प्राप्त गरेका छन्। गत वर्ष ३८ हजार ७ सय ७० जनाले १२० देखि १६० सम्मको जीपीए ल्याएका थिए तर यसवर्ष सो जीपीए नै छुट्ट्याइएको छैन। जीपीए १६० भन्दा तलका जीपीए सबै अवर्गीकृत (ननग्रेटेड)मा राखिएको छ। जुन पास भएका विद्यार्थीको संख्याभन्दा अधिक २ लाख ४२ हजार ३ सय १३ रहेको छ। कुन वर्ष कस्तो नतिजा ? सरकारले विद्यार्थीलाई फेल नगर्ने रणनीति लिएसँगै २०७१ पछि ग्रडिङ प्रणालीका आधारमा अध्ययन गर्ने भनियो। सोहीअनुसार नतिजा प्रकाशित गर्दै गयो। जसअनुसार गत वर्ष २०७९ को एसईईमा कुल ४ लाख ८४ हजार ९३९ विद्यार्थीमध्ये दिएकोमा १३ हजार ९ सय ९२ विद्यार्थीको एनजी मा नतिजा आयो। जस्मा कुलको २८९ प्रतिशत थियो। तल्लो जीपीए ल्याउने विद्यार्थीहरूको संख्या कम र माथिल्लो जीपीए ल्याउने विद्यार्थीको संख्या बढी देखियो। यसैगरी, शैक्षिक वर्ष २०७८ सालमा २२ हजार ५३७ विद्यार्थीको ग्रेड एनजी आयो । यो कुल परीक्षार्थीको ४५५ प्रतिशत थियो। यस्तै, शैक्षिक वर्ष २०७७ मा कोरोना महामारीले गर्दा परीक्षा सञ्चालन हुन नसक्दा विद्यालयले नै आन्तरिक मूल्यांकनको आधारमा एसईईको नतिजा सार्वजनिक गर्ने प्रावधान गरियो। जसमा ४ लाख ८४ हजार २ सय ७८ विद्यार्थीको नतिजा आन्तरिक मूल्यांकनको आधारमा बोर्डले प्रमाणीकरण गयो। अझ यसअघि क्रमशः शैक्षिक वर्ष २०७६ सालमा ४ लाख ६२ हजार १ सय ३६ विद्यार्थीले मध्ये १६ हजार ८ सय ८२ विद्यार्थीले ३६ देखि ४ जीपीए ल्याए, शैक्षिकसत्र २०७५ मा ४ लाख ४९ हजार ६४२ विद्यार्थीमध्ये ८ हजार २ सय ७ विद्यार्थीले ई ग्रेड ल्याए। यस्तै शैक्षिक वर्ष २०७२ कोमा ५ लाख ८८ हजार १५२ विद्यार्थीमध्ये ३६ देखि ४ जीपीए ल्याए। अझ यसअघि ०७२ सालदेखि पास वा फेल केही नभनी ग्रेडमात्र छुट्ट्याउन थाल्यो। नम्बर नराखी नतिजा प्रकाशन गरियो। जसमा जीपीएसँगै फेल हुने विद्यार्थीलाई एनजी ग्रेडमा राखियो।"

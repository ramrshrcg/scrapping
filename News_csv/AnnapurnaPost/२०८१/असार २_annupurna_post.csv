शीर्षक,विवरण
कहालीलाग्दो स्वास्थ्य सेवा,"नेपालको संविधानको धारा ३५ मा प्रत्येक नागरिकलाई स्वास्थ्य सेवामा समान पहुँचको हक हुने उल्लेख छ । तर, नेपाली नागरिकलाई कुनै कुराको सबैभन्दा ठूलो दुःख छ भने त्यो स्वास्थ्यकै हो । बिरामी परेर अस्पताल पुग्दा उपचार पाइन्नभन्दा पनि हुन्छ । पाउन मुस्किल छ । अस्पतालहरू नभएका होइनन् । तर, सेवा गतिलो छैन । अस्पताल चाहे सरकारी वा निजी सबैतिर बिरामीहरूको उत्तिकै भीड हुन्छ । खुट्टा राख्ने ठाउँ नहुने गरी लागेको भीडबाट सेवा लिन जोकोहीलाई मुस्किल हुन्छ । सरकारी अस्पतालहरूमा उपचारका लागि बिहान उज्यालो नहुँदै लाइन लाग्नुपर्छ र दिनभरिमा पनि लाइनको लाइनमा लाग्दालाग्दै बिरामी झनै बिरामी हुने अवस्था छ । यो विषय संसद्मा हालै केही सांसद पनि उठाए । जुन ढंगले जनप्रतिनिधिले कुरा उठाए, जति विषय संवेदनशील हो, त्यसको सम्बोधन पनि उत्तिकै संवेदनशीलताका साथ गर्न जरुरी छ । अस्पताल र उपचार केन्द्रकै कुरा गर्ने हो भने लिच्छविकालमा अंशुबर्माकै पालामा आरोग्यशाला खुलेको थियो नेपालमा । राणाका पालामा आधुनिक चिकित्सा भित्रियो । तर, जनशक्तिका लागि भने छिमेकी भारतको भर पर्नु परेको थियो । अहिले त कम्तीमा सरकारले प्रत्येक पालिकामा आधारभूत अस्पतालको निर्माण अघि बढाएको छ । सहर बजारमा अस्पतालहरूको संख्या कमी छैन । केवल भएका अस्पतालहरूमा जनशक्ति र सेवा सुविधाको अभावचाहिँ छ । मेडिकल काउन्सिलमा दर्ता भएका चिकित्सकको संख्या ३२ हजारभन्दा बेसी छ । विशेषज्ञमात्रै १० हजारभन्दा बढी छन् । तर, तिनको समान वितरण वा व्यवस्थापन भएको छैन । विशेषज्ञ सेवा मूल सहरहरूमा केन्द्रित छ । साना सहरहरू विशेषज्ञविहीन छन् । सरकार छात्रवृत्तिमा चिकित्साशास्त्र पढाउँछ । दुई वर्ष नेपालकै स्वास्थ्य संस्थाको सेवामा पनि लगाउँछ । तर, छात्रवृत्तिमा पढेर केही समय सेवा गरेर पनि दक्ष जनशक्ति बिदेसिन्छन् । कारण सरकारी सेवामा भएको दरबन्दी पनि पूर्ति गर्न सरकार असक्षम छ । दरबन्दी थप्ने त परै । पछिल्लो समय चिकित्साशास्त्रमा स्नातक तहका पढाइ गराउने कलेज झनै थपेको छ सरकारले । तर, त्यसका उपत्पादनको उचित व्यवस्थापनका लागि कुनै नीति छैन । अर्काेतिर सरकारले सबैभन्दा कमजोरी गरेको भनेको स्वास्थ्य क्षेत्रका लागि बजेटमा कन्जुस्याइँ हो । जसकै कारण स्वास्थ्य संस्थाको सेवा कमजोर छ । विश्व स्वास्थ्य संगठनले बजेटको १० प्रतिशत स्वास्थ्यमा चाहिन्छ भन्छ तर नेपालमा त्यसको आधा पनि हुँदैन । अनि कसरी हुन्छ स्वास्थ्य सेवा गतिलो । अस्पतालकै मुख नहेरी मर्ने दिन गए पनि अस्पताल पुगेर पनि उपचार नपाउने दिन बाँकी नै छन् । यो रोगको उपचार जरुरी छ ।"
संकुचित प्रदेश बजेट,"संघीय सरकारले चालु वर्ष अनुमानित राजस्व लक्ष्य पूरा गर्न नसक्ने पक्कापक्की छ। १४ खर्ब २२ अर्ब रुपैयाँ राजस्व संकलन गर्ने लक्ष्य थियो। जेठसम्म संकलन भएको चाहिँ ९ खर्ब ४१ अर्ब रुपैयाँमात्रै हो। अबको वर्ष १२ खर्ब ६७ अर्ब रुपैयाँ राजस्व संकलन हुने अनुमानसहित अर्थमन्त्री वर्षमान पुनले आउँदो वर्षको संघीय बजेट ल्याइसकेका छन्। उनले १८ खर्ब ६० अर्बको बजेट ल्याउँदा चालु वर्षमा भन्दा वृद्धि नै गरे। बजेटको आकार वृद्धिमा ठूलो आकारको ऋण सहायतालाई स्रोत मानिएको छ। तर असार १ गते बागमती र सुदूरपश्चिमबाहेक पाँच प्रदेश सरकारले बजेटको आकार वृद्धि नगरी ल्याए। पाँच प्रदेशको बजेट संकुचित भएको छ। बढाएकै प्रदेश बागमती र सुदूरपश्चिमसँग पनि वृद्धिको आधार दरिलो छैन। जब कि चालु वर्षकै बजेटको संशोधित अनुमान पनि कम थियो। बागमतीका अर्थमन्त्रीले बजेट वक्तव्यमै राजस्व संकलन घटेको, आर्थिक वृद्धि भनेअनुसार नभएको लगायत समस्या उल्लेख गर्दा गर्दै आकार बढाएर बजेट ल्याए, जुन कार्यान्वयन हुन सक्ने आधार देखिन्न। भोलिका दिनमा संशोधित अनुमान गरी बजेट संकुचन गर्नुपर्ने नै देखिन्छ। समग्रमा सबैजसो प्रदेशका बजेटको आकार घट्नुको मूल कारण नै राजस्व आम्दानी न्यून हुनु नै हो। संघ सरकारले पनि प्रदेशहरूलाई अनुदान कटौती गर्नुका पछाडिको कारण पनि त्यही हो। देशकै अर्थतन्त्र कमजोर हुनु नै प्रदेशका बजेटको आधार घट्नुको प्रमुख कारण हो। प्रदेशहरू स्वयं आफ्नै राजस्वका छुट्टै स्रोतहरू पहिल्याउन कमजोर सावित भएका छन्। र, संघले उनीहरूलाई राजस्वका खास अधिकार पनि दिएको छैन। घरजग्गा रजिस्ट्रेसन लगायतका पुरानै स्रोतहरूमा मात्रै प्रदेशहरूलाई अंश दिइएको छ। त्यसो त बजेट कार्यान्वयनका मामलामा पनि प्रदेशहरू कमजोर नै सावित छन्। संघमा जस्तै पुँजीगत खर्च नहुने रोग प्रदेशहरूमा पनि उत्तिकै छ। प्रदेश खासमा संघका छायाँमा सीमित छन्। यसो हुँदा प्रदेशका बजेटहरूमा खास नयाँपन नदेखिएको हो। वित्तीय संघीयताको अभ्यास नहुनु प्रदेशका बजेटहरू संघकै छायाँ हुनुको प्रमुख कारण हो। प्रदेशलाई अधिकार सम्पन्न बनाउन नसक्दा र राजस्वका स्रोत तथा दायरा वृद्धिमा केन्द्रित नगर्दासम्म जुन प्रवृत्ति छ, त्यसमा कुनै बदलाव आउँदैन र प्रदेशका बजेटहरूबाट नयाँ अपेक्षा गर्ने ठाउँ पनि रहन्न।"
हारेर पनि जितेको नेपाल,"अमेरिका : अमेरिका र वेस्ट इन्डिजमा जारी आईसीसी टीट्वेन्टी विश्वकप क्रिकेटमा नेपाल बलियो टोली दक्षिण अफ्रिकासँग एक रनले पराजित भएको छ। समूह चरणको तेस्रो खेलमा पराजय बेहोरेसँगै नेपालको सुपर आठको यात्रा पनि सकिएको छ। नेपालले समूहको अन्तिम खेल बंगलादेशसँग खेल्दै स्वदेश फर्किने छ। शनिबार बिहान वेस्ट इन्डिजको सेन्ट भिसेन्टस्थित किङ्सटनको अरनोस भाल रंगशालामा नेपालले झिनो अन्तरले खेल हारे पनि विश्व क्रिकेटका समर्थकहरूको मन भने जित्न सफल भएको छ। बलियो टेस्ट राष्ट्र दक्षिण अफ्रिकालाई १ सय १५ रनमा रोकेको नेपालले अन्तिम बलसम्म जितको आशा दिलाए पनि एक रनले पराजय बेहोर्न बाध्य भयो। नेपाललाई जितका लागि अन्तिम ओभरमा आठ रन आवश्यक थियो। गुलसन झाले पहिलो र दोस्रो बलमा रन जोड्न सकेनन्। उनले तेस्रो बलमा चौका र चौथो बलमा दुई रन बटुलेका थिए। अन्तिम दुई बलमा नेपाललाई दुई रन चाहिएको थियो। ओटनिल बार्टम्यानले पाँचौं बलमा कुनै रन दिएनन्। त्यसपछि अन्तिम बलमा ठूलै सट हान्न खोजेका गुलसनले बललाई छुन सकेनन् र रन लिने क्रममा रन आउट हुन पुगे। यससँगै टेस्ट टोली दक्षिण अफ्रिकाले राहतको सास फेरेको थियो। १ सय १६ रनको लक्ष्य पछ्याएको नेपालले २० ओभरमा सात विकेट गुमाउँदै १ सय १४ रन मात्रै बनाउन सक्यो। नेपालका ओपनर आसिफ शेखले सर्वाधिक ४२ रन बनाए। लामो समय क्रिजमा डटेका उनले ४९ बलमा एक छक्का र चार चौका हिर्काए। खेलको सुरुमै जीवनदान पाएका उनले त्यसपछि भने संयमतापूर्वक ब्याटिङ गरेका थिए। एक रन बनाएको अवस्थामा कागिसो रबाडाले उनको क्याच छोडेका थिए। केही सुस्त रन जोडेको नेपालले ६ ओभरको पावरप्लेमा ३२ रन जोडेको थियो। कुशल भुर्तेल र आसिफ शेखले ७२ ओभरमा ३४ रनको साझेदारी गरेका थिए। कुशल भुर्तेल १३ रन बनाउँदै पेभेलियन फर्किएका थिए। उनले २१ बलमा एक छक्का र एक चौका प्रहार गरे। कप्तान रोहित पौडेलले भने खाता खोल्न सकेनन्। उनी ताबरेज साम्सीको बलमा शून्य रनमै बोल्ड भएका थिए। सबै खेलाडीले आज उत्कृष्ट खेल खेले। बलिङ हाम्रो उत्कृष्ट थियो। ब्याटिङमा अन्तिम समयमा चुक्न पुग्दा जित सम्भव भएन। अर्को खेलमा अझै राम्रो खेल्ने छौं। हामीलाई समर्थकले ठूलो सपोर्ट गर्नुभएको छ। यो साथ र सहयोग आगामी दिनमा पनि दिनुहुन्छ भन्ने आशा राखेका छौं। रोहितकुमार पौडेल, कप्तान, नेपाल त्यसपछि तेस्रो विकेटका लागि आसिफ र अनिल साहले ३६ बलमा ५० रनको साझेदारी गरेका थिए। अनिलले २४ बलमा एक छक्का र तीन चौकाको सहयोगमा २७ रन बनाए। सोमपाल कामीले आठ रन बनाउँदा दीपेन्द्रसिंह ऐरी र गुलसन झाले समान ६ रन जोडे। नेपाललाई ऐतिहासिक जितबाट रोक्न दक्षिण अफ्रिकाका बायाँ हाते लेग स्पिनर ताबरेज साम्सी बाधक बनेका थिए। उनी एक्लैले चार नेपाली खेलाडीलाई पेभेलियन पठाएका थिए। उनले आसिफ शेख, कुशल भुर्तेल, रोहित पौडेल र दीपेन्द्रसिंह ऐरीको विकेट लिएका थिए। ४ ओभर बलिङ गरेका उने १९ रन खर्चिएर चार विकेट लिए। यस्तै एनरिज नोट्जे र अइडन मार्कमले एकएक विकेट हात पारे। यसअघि टस हारेर पहिले ब्याटिङको निम्तो पाएको दक्षिण अफ्रिकाले निर्धारित २० ओभरमा सात विकेट गुमाउँदै १ सय १५ रन बनाएको थियो। दक्षिण अफ्रिकाका ओपनर रिजा हेन्ड्रिक्सले सर्वाधिक ४३ रन जोडेका थिए। उनले ४९ बलमा एक छक्का र पाँच चौका हिर्काएका थिए। यस्तै ट्रिस्टन स्टब्सले २७, कप्तान अइडन मार्कमले १५ र क्विन्टन डि ककले १० बनाए। नेपालका पार्टटाइम बलर कुशल भुर्तेलले चार विकेट लिए। निकै कसिलो बलिङ गरेका उनले चार ओभरमा १९ रन खर्चिए। कुशलले कप्तान अइडन मार्कम, मार्को जोनसेन, कासिगो रबाडा र हेनरिज क्लासेनलाई पेभेलियन पठाएका थिए। यस्तै दीपेन्द्रसिंह ऐरीले पनि तीन विकेट हात पारे। उनले चार ओभरमा २१ रन खर्चिएर तीन विकेट लिए। सन्दीपले विकेट लिन सकेनन् अमेरिकाले भिसा नदिएका कारण सुरुवाती दुई खेल गुमाएका चर्चित स्पिनर सन्दीप लामिछानेले भने दक्षिण अफ्रिकाविरुद्ध विकेट लिन सकेनन्। सागर ढकालको स्थानमा मैदान प्रवेश गरेका सन्दीपले निकै कसिलो बलिङ गरेका थिए। उनले चार ओभरमा मात्रै १८ रन खर्चिएका थिए। चार बलर प्रयोग गरेको नेपालबाट सन्दीप र कुशल भुर्तेलले मात्रै चार ओभर बलिङ गरेका थिए। हामीले खेल त जित्यौं। यो फरक कुरा हो। तर, हामीले राम्रो खेल्न भने सकेनौं। बल्लबल्ल जित निकाल्न सक्यौं, त्यो पनि अन्तिम बलमा। नेपालले धेरै राम्रो खेल्यो। बलिङ र ब्याटिङ दुवैमा हामीलाई दबाब दिइराख्यो। नेपालका खेलाडीको प्रदर्शन साँच्चै उत्कृष्ट छ। सबैले प्रसंशा गर्नै पर्छ। अइडेन मार्कम, कप्तान, दक्षिण अफ्रिका भिसा नपाएका कारण सन्दीपले अमेरिकाको डालास र फ्लोरिडामा भएको खेल भने गुमाएका थिए। डालासमा नेपाल नेदरल्यान्ड्ससँग ६ विकेटले पराजित भएको थियो। फ्लोरिडामा तय भएको नेपाल र श्रीलंकाबीचको खेल भने वर्षाका कारण रद्द भएपछि दुवै टोलीले एकएक अंक बाँडेका थिए। अमेरिकाले भिसा नदिएपछि नेपाल क्रिकेट संघ (क्यान) ले सन्दीपलाई वेस्ट इन्डिज पठाएको हो। सन्दीप सात महिनापछि राष्ट्रिय टोलीमा फर्किका हुन्। सन्दीप थपिएपछि नेपाली टोलीको मनोबल पनि बढेको थियो। आफ्नो पहिलो विश्वकपको पहिलो खेलमा सन्दीपले विकेट भने लिन सकेनन्। दक्षिण अफ्रिकाविरुद्ध दुई विकेट लिएको भए टीट्वेन्टी अन्तर्राष्ट्रियमा उनको विकेट संख्या एक सय पुग्ने थियो। सन्दीपले एकदिवसीयमा भने एक सय विकेटको कोशेढुंगा पूरा गरिसकेका छन्। दक्षिण अफ्रिका अन्तिम आठमा नेपाल रहेको समूह डीबाट दक्षिण अफ्रिका सुपर आठमा पुगेको छ। यसअघि नै अन्तिम आठमा पुगिसकेको दक्षिण अफ्रिकाले समूह चरणका चारवटै खेलमा जित निकाल्दै आठ अंकका साथ अन्तिम आठमा पुगेको हो। समूहको दोस्रो स्थानमा रहेको बंगलादेशको चार र तेस्रो स्थानको नेदरल्यान्ड्सको दुई अंक छ। समूह चरणको अन्तिम खेलमा नेपालले सोमबार बंगलादेशको सामना गर्ने छ। आईसीसी टीट्वेन्टी विश्वकपको समूह चरणबाट बाहिरिएपछि नेपालले २०२६ को टीट्वेन्टी विश्वकपमा सोझै छनोट हुने अवसर गुमाएको छ। अमेरिका र वेस्ट इन्डिजमा जारी विश्वकपमा सुपर आठमा पुग्ने टोलीले सोझै विश्वकपमा स्थान बनाउने छन्। सुपर आठबाहेक आईसीसीको वरीयतामा शीर्ष स्थानमा रहने अन्य तीन टोलीले पनि सोझै विश्वकपमा स्थान बनाउने छन्। आईसीसीको टीट्वेन्टी वरीयतामा नेपाल १८औं स्थानमा छ। वरीयताबाट पनि सोझै विश्वकप खेल्ने सम्भावना नभए नेपालले एसिया छनोट खेल्नुपर्ने छ। अन्तर्राष्ट्रियस्तरमा नेपालको चर्चा दक्षिण अफ्रिकासँग हार बेहोरे पनि नेपाली टोलीले अन्तर्राष्ट्रिय स्तरमा भने चर्चा बटुल्न सफल भएको छ। विश्वका चर्चित खेलाडी तथा टिमले नेपालको प्रसंशा गर्दै स्टाटस लेखेका छन्। भारतका पूर्वक्रिकेटर तथा कमेन्टेटर मोहमद कैफले अन्तिम चार ओभरमा नेपाल चुक्न पुगेको बताए। नेपालले दक्षिण अफ्रिकालाई घुँडा टेकाएकै हो। अनुभवको कमीले मात्रै नेपाल चुक्न पुग्यो, कैफले भने, यो नेपाली क्रिकेटका लागि गर्विलो क्षण हो। वेल डन नेपाल ! यसैगरी अर्का कमेन्टेटर सञ्जय मन्जेकरले आगामी १० वर्षमा नेपालको खेल हेर्नुपर्ने बताए। नेपाल र दक्षिण अफ्रिकाबीचको खेल अनि ९४ प्रतिशत अनुमान नेपालको पक्षमा। बास्तवमै यो अविश्वसनीय छ, उनले भने, अबको १० वर्षमा नेपालको यस्तै अविश्वसनीय खेल हामीले धेरै हेर्नुपर्ने छ। यसैगरी भारतीय क्रिकेटर रविचन्द्रन अश्विनले पनि नेपाली टोलीको प्रसंशा गर्दै ट्वीट गरेका छन्। उनले ट्वीटरमा लेखेका छन्, नेपाल भेरा मारी। भारतको चर्चित टेलिभिजन कार्यक्रम स्पोट्स यारीका सञ्चालक सुशान्त मेहताले यो हारमा पनि नेपालको जित रहेको बताए। यो हारमा पनि नेपालको जित छ। केही वर्षअघि अफगानिस्तानको अवस्था पनि यस्तै थियो। तर, अहिले ऊ सुपर आठमा छ। दक्षिण अफ्रिका एउटा उलटफेरबाट बचे पनि घुँडा टेक्न बाध्य भएको छ, सुशान्तले भनेका छन्, आईसीसीले क्रिकेटको प्रमोसन गर्ने हो भने नेपालमा खेल राख्नुपर्छ। यस्तै इङ्ल्यान्डका पूर्वक्रिकेटर एलन विकिन्सले शुक्रबारको रात नेपालको भएको बताउँदै उत्कृष्ट खेल खेलेको पस्किएको बताए। उत्कृष्ट खेल क्रिकेट। आजको रात नेपालको पक्षमा। खेल हारे पनि नेपालले विश्व क्रिकेटमा आफूलाई चिनाउन सफल भएको छ। बधाई नेपाल।"
आयआर्जनमा जोडिँदै आमा समूह,"बेनी : महिलालाई आत्मनिर्भर बनाउँदै घरेलु हिंसा न्यूनीकरण गर्न म्याग्दीको बेनी नगरपालिकाले आमा समूहसँग उपमेयर कार्यक्रम सञ्चालन गरेको छ । समुदायस्तरमा महिला सशक्तीकरण र सामाजिक कामको अगुवाइ गरिरहेका आमा समूहसँग समन्वय गरेर महिलालाई स्थानीय स्रोतसाधन र सम्भावना भएको उद्यम व्यवसायी गरी आयआर्जनका काममा संलग्न गराउन कार्यक्रममार्फत सीप र प्रविधि सहयोग गरिएको छ । बेनी नगरपालिकाका उपप्रमुख ज्योति लामिछानेले आमा समूहलाई परिचालन गरेर महिलालाई आर्थिक रूपमा सक्षम, आत्मनिर्भर, स्वावलम्बी र सामाजिक रूपमा सशक्तीकरण गर्ने उद्देश्यले कार्यक्रम सञ्चालन गरेको बताइन्।महिला आर्थिक रूपमा सक्षम भए भने हिंसा न्यूनीकरण, रोजगारीको सिर्जना र आत्मनिर्भर भई समाजमा अगाडि आउन सक्ने वातावरण बनाउने प्रयास गरेका हौं, उनले भनिन् चालु आर्थिक वर्षमा २० लाख रुपैयाँ विनियोजन भएको कार्यक्रम वडा नम्बर २ र १० मा लागू भएको छ । महिला आर्थिक रूपमा सक्षम भए भने हिंसा न्यूनीकरण, रोजगारीको सिर्जना र आत्मनिर्भर भई समाजमा अगाडि आउन सक्ने वातावरण बनाउने प्रयास गरेको उपमेयर लामिछानेले बताइन्।नगर उपप्रमुख लामिछानेको प्रस्तावमा दुुई वर्षअघि निर्वाचित कार्यपालिकाको पहिलो बैठकले यो कार्यक्रम सञ्चालन गर्ने निर्णय गरेको थियो । संस्कृति संरक्षण र आत्मनिर्भरताका लागि म्याग्दीको बेनी नगरपालिका१० पात्लेखेतका आमा समूहले बाजा बजाउने सीप सिकेका छन्।युवा र पुरुषहरू बिदेसिएका कारण जनशक्ति नहुँदा विवाह, छेवार, व्रतबन्ध, किरियामा बाजा बजाउने परम्परा र संस्कृति लोप हुन थालेपछि पात्लेखेतका महिलाले व्यावसायिक रूपमा बाजा बजाउने पेसा अपनाएका हुन्। संस्कृति र पेसालाई संरक्षण गर्दै आयआर्जन तथा आत्मनिर्भर बन्नका लागि बाजा बजाउन थालेको बेनी नगरपालिका१० पात्लेखेतको सिद्धवराह आमा समूहका सचिव गीता रोकाले बताइन्। बाजा बजाउने सीप सिकेपछि मौलिक संस्कृतिको संरक्षणसँगै आयआर्जनको अवसर सिर्जना भएको पात्लेखेतकी सम्झना रोकाले बताइन्।बेनी नगरपालिकाको आमा समूहसँग उपमेयर कार्यक्रममार्फत पात्लेखेतका ३० जना महिलालाई हालै ४५ दिनसम्म बाजा बजाउने तालिम दिइएको थियो। सीप र सामग्री पाएपछि पात्लेखेतका महिलाले व्यावसायिक रूपमा बाजा बजाउन थालेका थलेका छन्।नगरपालिकाले नौमती बाजा तालिम सञ्चालन र सामग्री खरिदमा ६ लाख रुपैयाँ विनियोजन गरेको थियो।यसैगरी ३ लाख रुपैयाँ बजेटबाट रैथाने बाली प्रशोधन र भण्डारण गर्ने ११ वटा कम्बाइन्ड मिल र (प्याकेजिङ) मेसिन उपलब्ध गराइएको छ। वडा नम्बर २ मा ५० जनालाई केराको थामबाट धागो र स्थानीय तितेपातीलगायतका सामग्री प्रयोग गरेर साबुन बनाउने तालिम दिइएको थियो।१५ जना आबद्ध ज्यामरुककोट सिर्जनशील महिला उद्योगलाई तीन थान स्विङ मेसिन उपलब्ध गराएको ज्यामरुककोटको मूल आमा समूह सञ्जालका सल्लाहकार उषा घर्ती घिमिरेले बताइन्। १० जना आबद्ध गणेश फाइवर तथा कम्पोस्ट मल उद्योगलाई केराको रेसा निकाल्ने एक्स्ट्रयाक्ट मेसिन एक थान, रेसा निकाल्ने प्रविधि एक थान र भर्भी कम्पोस्ट मल बनाउने प्रविधि एक थान हस्तान्तरण गरिएको छ। केरा खेतीको पकेट क्षेत्र रहेको खबरामा खेर गइरहेको केराको थामलाई सदुपयोग गरेर धागो र मल बनाउन थालिएको राधाकृष्ण कृषि सहकारी संस्थाका अध्यक्ष सोवित शर्माले बताए।आठ जना उद्यमी आबद्ध प्रस्तावित जनश्रमिक महिला उद्योगलाई कपडा धुने सरफ उत्पादन गर्ने एक थान मिक्सचर, सरफ, साबुन, ट्वाइलेट क्लिनर, भाडा माझ्ने झोल साबुन, हात धुने झोल साबुन र ग्यास क्लिनिर सामग्री एक थान प्रदान गरिएको थियो।"
कुन प्रदेशको कत्रो बजेट ?,"कोशीमा चालुभन्दा १ अर्ब कम किशोर बुढाथोकी विराटनगर : कोशी प्रदेश सरकारले आगामी आर्थिक वर्ष २०८१०८२ का लागि ३५ अर्ब २७ करोड ९३ लाख रुपैयाँ बराबरको बजेट ल्याएको छ। प्रदेशका आर्थिक मामिला तथा योजनामन्त्री रामबहादुर मगरले शनिबार प्रदेशसभामा अनुमानित बजेट प्रस्तुत गरेका हुन्। सरकारले चालु आर्थिक वर्ष २०८००८१ को भन्दा एक अर्ब कम बजेट प्रस्तुत गरेका छन्। चालु आर्थिक वर्षका लागि ३६ अर्ब ७४ करोडको बजेट सरकारले ल्याएको थियो। प्रदेश सरकारले आगामी वर्षका लागि चालुतर्फ १४ अर्ब ४७ करोड २३ लाख, पुँजीगततर्फ १६ अर्ब २० करोड २० लाख, स्थानीय तहमा वित्तीय हस्तान्तरणतर्फ ४ अर्ब ५८ करोड ५० लाख र वित्तीय व्यवस्थापनतर्फ २ करोडको बजेट प्रस्तुत गरेको छ। खर्चको स्रोतमध्ये प्रदेश सरकारको आन्तरिक आम्दानीबाट ४ अर्ब ९८ करोड, राजस्व बाँडफाँटबाट १२ अर्ब ४० करोड ८ लाख, संघबाट प्राप्त हुने वित्तीय समानीकरण ८ अर्ब ९४ करोड ३२ लाख, सशर्त अनुदान ४ अर्ब १६ करोड ४३ लाख, समपूरक अनुदानबाट ६५ करोड ५० लाख र विशेष अनुदानबाट ७८ करोड १ लाख गरी ३१ अर्ब ९२ करोड ३४ लाख खर्च व्यहोरिने बजेट वक्तव्यमा उल्लेख छ। बाँकी नगद मौज्दातबाट ३ अर्ब २५ करोड र वैदेशिक अनुदानबाट १० करोड ५९ लाख बेहोरिने छ। कृषि उत्पादकत्व वृद्धि गर्ने, शिक्षास्वास्थ्यमा लगानी वृद्धि गर्ने र भौतिक पूर्वाधार विकास, सहकारीको विकास र गरिबी निवारण सरकारको प्राथमिकतामा परेको छ। आगामी आर्थिक वर्षबाट कृषि अनुदान निरुत्साहित गर्ने सरकारको योजना छ। कृषिको व्यवसायीकरण विकासका लागि कृषि ऋणको ब्याजमा सहुलियत दिने सरकारको बजेट वक्तव्यमा उल्लेख छ। प्रदेशमा गाईवस्तुमा लाग्ने खोरेत रोग निर्मूल पार्ने घोषणा गरेको सरकारले घरेलु मदिराको ब्रान्डिङ गर्न संघीय सरकारसँग समन्वय गरिने जनाएको छ। एक घर, एक धाराको योजना अघि सारेको सरकारले त्यसका लागि १ अर्ब ३८ करोड रुपैयाँ विनियोजन गरेको छ। सरकारले भूमिगत सिँचाइका लागि २० करोड र विद्युतीय चार्जिङ स्टेसनका लागि ३ करोड विनियोजन गरेको छ। बालबालिकाको सहुलियत उपचारका लागि सरकारले प्रदेश मातहतका अस्पतालबाट मात्रै सेवा प्रवाह गर्ने घोषणा गरेको छ। यसअघि केदार कार्कीले चालु आर्थिक वर्षका लागि १० वर्ष मुनिका बालबालिकाको निःशुल्क उपचारको घोषणा गरेका थिए। प्रदेशका सबै अस्पतालबाट विशेषज्ञ सेवाका लागि सरकारले ६ करोड विनियोजन गरेको छ। सरकारले बहुवर्षीय तथा नयाँ भौतिक पूर्वाधार विकासमा १० अर्ब ५१ करोड, कृषिमा २ अर्ब ६७ करोड, खानेपानी तथा ऊर्जामा ४ अर्ब ७६ करोड, स्वास्थ्य क्षेत्रमा ३ अर्ब ५८ करोड, सामाजिक क्षेत्रको विकासमा १ अर्ब ९८ करोड, पर्यटन, वन तथा वातावरणमा २ अर्ब ८२ करोड र शान्ति सुरक्षा, सूचना तथा सञ्चारका लागि १ अर्ब ३ करोड छुट्याएको छ। मधेसको कुल बजेट झन्डै ४४ अर्ब गोविन्द महतो जनकपुरधाम : मधेस सरकारले आगामी आर्थिक वर्षका लागि झन्डै ४४ अर्बको बजेट प्रस्तुत गरेको छ। मधेस प्रदेश सरकारका अर्थमन्त्री भरतप्रसाद साहले आर्थिक वर्ष २०८१८२ का लागि ४३ अर्ब ८९ करोड २१ लाख ६० हजार रकम विनियोजन गरेको छ। कुल बजेटमध्ये चालुतर्फ १६ अर्ब ७ लाख १ हजार रुपैयाँ अर्थात् ३६४५ प्रतिशत र पुँजीगततर्फ २७ अर्ब ८९ करोड १४ लाख ६९ हजार रुपैयाँ अर्थात् ६३५५ प्रतिशत विनियोजन गरेको हो। यो खर्च अनुमान चालु आर्थिक वर्षको विनियोजनको तुलनामा ०५० प्रतिशत घटी हो। आगामी आर्थिक वर्षका लागि अनुमान गरेको खर्च बेहोर्न स्रोतमध्ये आन्तरिक राजस्वबाट ९ अर्ब ७ करोड ३० लाख, वित्तीय हस्तान्तरण अनुदान र वित्तीय समानीकरण अनुदान ९ अर्ब ७ करोड ७९ करोड ९२ लाख बजेट विनियोजन गरेको छ। सशर्त अनुदानबाट ३ अर्ब ५५ करोड ७८ लाख रुपैयाँ गरी जम्मा ११ अर्ब ३५ करोड ७० लाख, संघीय सरकारको राजश्व बाँडफाँडबाट १३ अर्ब ६० करोड रुपैयाँ विनियोजन गरिएको छ। अर्थमन्त्री साहले गत वर्षको नगद मौज्दातबाट ७ अर्ब अर्ब ८६ करोड २१ लाख ७० हजार रुपैयाँ बेहोर्दा २ अर्ब रुपैयाँ न्यून हुनेछ। राजस्व, वित्तीय हस्तान्तरण, नगद मौज्दात र संघीय बाँडफाँटबाट प्राप्त स्रोत परिचालन गर्दा नपुग हुने रकम आन्तरिक ऋणबाट बेहोरिने छ। प्रस्तुत बजेटको सफल कार्यान्वयनबाट प्रादेशिक हित, एकता र स्वाभिमानमा अभिवृद्धि भई संघीयता संस्थागत हुनमा सघाउ पुग्ने र प्रभावकारी गुणस्तरीय सेवा प्रवाह हुने तथा कार्यक्रमको प्रभावकारी कार्यान्वयनमा सबै क्षेत्रबाट योगदान हुने विश्वास लिएको अर्थमन्त्री भरतप्रसाद साहको भनाइ थियो। संघीयता कार्यान्वयनपश्चात् मधेस सरकारले प्रथम आवधिक योजना निर्माण गरी आव ०७६०७७ देखि सुरु भई आव ०८०८१ मा समापनको चरणमा रहेको जनाएको छ। मधेस प्रदेशको बहुआयामिक गरिबी दर ४७९ प्रतिशत रहेकोमा सुधार भई हाल २४२ प्रतिशत रहेको छ। प्रथम आवधिक योजनाको अवधिमा प्रदेश सञ्चित कोषमा विभिन्न विकास साझेदार संस्थाहरूले उपलब्ध बजेटमध्ये कुल प्राप्त बजेटको २४ प्रतिशत तथा दाताको संयुक्त कोषबाट खर्च प्रगति २९ प्रतिशत मात्र रहेको छ। चालु आवको बजेटले बजेट तथा खर्चलाई प्राथमिकता प्रदान गरी समयमा नै सोधभर्ना हुने गरी सार्वजनिक खर्च प्रणाली अवलम्बन गरिने जनाएको छ। बागमती प्रदेशको बजेट ६४ अर्ब ५४ करोड ४ लाख ३१ हजार कृष्ण सारु मगरसरोज पौडेल हेटौंडा : बागमती प्रदेश सरकारले आगामी आर्थिक वर्ष २०८१८२ का लागि ६४ अर्ब ५४ करोड ४ लाख ३१ हजार रुपैयाँ बजेट ल्याएको छ। बागमती प्रदेशसभामा प्रदेशका आर्थिक मामिला तथा योजनामन्त्री जगन्नाथ थपलियाले शनिबार साँझ प्रस्तुत गरेको बजेटमा चालुतर्फ २६ अर्ब १० करोड १६ लाख ८२ हजार बजेट बिनियोजन गरिएको छ। त्यस्तै पुँजीगततर्फ ३६ अर्ब ९३ करोड ८७ लाख ४९ हजार रुपैयाँ र वित्तीय व्यवस्थातर्फ ९४ अर्ब ९३ करोड ८७ लाख ४९ हजार र वित्तीय व्यवस्थापनतर्फ १ अर्ब ५० करोड रुपैयाँ विनियोजन गरिएको छ। कुल बजेटमा चालुतर्फ ४० दशमलव ४४ प्रतिशत, पुँजीगततर्फ ५७ दशमलव २३ प्रतिशत र वित्तीय व्यवस्थातर्फ २ दशमलव ३२ प्रतिशत बजेट छुट्याएको छ। चालु आर्थिक वर्ष २०८०८१ को लागि बागमती प्रदेश सरकारले ६२ अर्ब ७० करोड ९० लाख रुपैयाँको बजेट ल्याएको थियो। यो बजेट अघिल्लो वर्षको तुलनामा १ अर्ब ८३ करोड १४ लाख ३१ हजारले बढी हो। उक्त बजेटको स्रोत व्यवस्थान कर राजस्वबाट २७ अर्ब ५८ करोड ५७ लाख, अन्य राजस्वबाट ६ अर्ब ५१ करोड १६ लाख ७९ हजार, संघीय वित्तीय हस्तान्तरणबाट १५ अर्ब ५७ करोड ५६ लाख, चालु आर्थिक वर्षको अनुमानित सञ्चित कोषको बचत र अन्य प्राप्तिबाट १४ अर्ब ८६ करोड ७४ लाख ५१ हजार बेहोरिने अनुमान गरिएको छ। प्रदेश सरकारले समानीकरण अनुदानतर्फ १ अर्ब ६६ करोड रुपैयाँ, सशर्त अनुदानतर्फ ३ अर्ब ४३ करोड रुपैयाँ, समपूरक अनुदानतर्फ २ अर्ब ४८ करोड रुपैयाँ, विशेष अनुदानतर्फ ७९ करोड ३८ लाख रुपैयाँ विनियोजन गर्ने प्रस्ताव गरिएको छ। प्रदेश सरकारले सवारी करको बाँडफाँटबाट ११९ वटा स्थानीय तहबाट ५ अर्ब उपलब्ध हुने अनुमान गरेको छ। बागमती प्रदेश सरकारले आगामी आर्थिक वर्षमा मुख्यमन्त्री जनता कार्यक्रमका लागि २१ करोड रुपैयाँ विनियोजन गरेको छ। प्रदेश सरकारले आगामी आर्थिक वर्षमा चितवनको माडी, दोलखाको जिरी, सिन्धुलीको दुधौलीमा प्रादेशिक अस्पतालका रूपमा विकास गर्ने बजेट बक्तव्यमा उल्लेख छ। विपन्न असहाय, सीमान्तकृत समुदायका नागरिकको निःशुल्क स्वास्थ्य बिमाका लागि ११ करोड ५७ लाख रुपैयाँ विनियोजन गरिएको छ। बागमती सार्वजनिक विश्व विद्यालयको संरचना निर्माण र शैक्षिक कार्यक्रम सञ्चालनका लागि १० करोड रुपैयाँ विनियोजन गरिएको छ। गरिबसँग प्रदेश सरकार भन्ने नाराका साथ कृषि तथा साना उद्यमका लागि ब्याज अनुदानका लागि १ करोड रुपैयाँ विनियोजन गरिएको छ। बागमती प्रदेश सरकारले प्रदेश सडक गुरुयोजनाका लागि ७ अर्ब ७८ करोड ३० लाख रुपैयाँ विनियोजन गरेको छ। सबैभन्दा धेरै भौतिक पूर्वाधार विकास मन्त्रालयका लागि २२ अर्ब ६४ करोड रुपैयाँ विनियोजन गरिएको छ। गण्डकी प्रदेशको बजेट ३२ अर्ब ९७ करोड ८५ लाख ७५ हजार कृष्णमणी बराल पोखरा : गण्डकी प्रदेश सरकारले आगामी आर्थिक वर्ष २०८१८२ का लागि ३२ अर्ब ९७ करोड ८५ लाख ७५ हजार बराबरको बजेट सार्वजनिक गरेको छ। गण्डकी प्रदेशसभामा अर्थमन्त्री डा टकराज गुरुङले शनिबार उक्त रकम बराबरको बजेट सार्वजनिक गरेका हुन्। जसमध्ये चालुतर्फ १३ अर्ब १६ करोड ५ लाख ८२ हजार अर्थात् कुल विनियोजनको ३९९१ प्रतिशत रहेको उनले बताए। यसै गरी पुँजीगततर्फ १९ अर्ब ५१ करोड ७९ लाख ९३ हजवार अर्थात् कुल विनियोजनको ५९१९ प्रतिशत रहेको छ। वित्तीय व्यवस्थातर्फ ३ करोड अर्थात् कुल विनियोजनको ०९० प्रशित रकम विनियोजन गरेको उनले बताए। सो रकममध्ये आगामी आर्थिक वर्ष १ करोड ७६ लाख ११ हजार प्रदेश सञ्चित कोषमाथि व्ययभार हुने अनुमान गरेको पनि अर्थमन्त्री गुरुङले बताएका छन्। आगामी आर्थिक वर्ष २०८१८२ को खर्च बेहोर्ने स्रोतहरूमध्ये नेपाल सरकारबाट प्राप्त हुने वित्तीय समानीकरण अनुदानबाट ७ अर्ब ६३ करोड ८८ लाख रहेको छ। राजस्व बाँडफाँटबाट ९ अर्ब ६१ करोड १२ लाख, रोयल्टी बाँडफाँटबाट ४८ करोड १० लाख, सशर्त अनुदानर्फ ३ अर्ब १० करोड ११ लाख, समपूरक अनुदानतर्फ १ अर्ब १९ करोड र विशेष अनुदानतर्फ ६५ करोड ५५ लाख रुपैयाँ प्राप्त हुने अनुमान गरिएको अर्थमन्त्री गुरुङले बताए। प्रदेशको राजस्व परिचालनबाट आन्तरिक राजस्व ५ अर्ब १७ करोड प्राप्त हुने अनुमान गरेको उनले सुनाए। चालु आर्थिक वर्षको वार्षिक कार्यक्रम कार्यान्वयनपश्चात् २ अर्ब ९४ करोड नगद मौज्दात बचत हुने अनुमान गरेको अर्थमन्त्री गुरुङले बताए। न्यून रकममध्ये १ अर्ब ७० करोड आन्तरिक ऋणबाट पूर्ति हुने व्यवस्था मिलाएको पनि उनले सुनाए। गण्डकी प्रदेशले कृषि, पर्यटनलाई जोड दिएको छ। व्यावसायिक कृषि, उत्पादन र रोजगारमा जोड दिएको छ। गण्डकीले औषधीजन्य तथा उद्योगजन्य कच्चापदार्थ उत्पादन प्रयोजनका लागि गाँजा खेतीको आवश्यक कानुनी बाटो खोल्ने अर्थमन्त्री गुरुङले बताए। गण्डकीमा खाद्यन्न उत्पादनमा वृद्धि गर्ने लक्ष्य लिएको छ। यसका लागि १२ करोड रुपैयाँ छुट्याएको छ। पर्यटकीय राजधानी पोखरामा पर्यटकीय पूर्वाधार, अन्नपूर्ण, मनास्लु संरक्षण क्षेत्रको पदयात्रामार्ग निर्माण लगायतमा पनि बजेट छुट्याइएको छ। आगामी वर्ष उज्यालो प्रदेश र घरघरमा खानपानीको धारा जडान कार्यक्रममा पनि बजेट छुट्याइएको छ। कम्तीमा ७० प्रतिशत घरमा खानेपानीधारा जडान गर्न ८ करोड रुपैयाँ छुट्याइएको छ। ४ अर्ब रुपैयाँ ऊर्जाको क्षेत्रमा छुट्याइएको अर्थमन्त्री गुरुङले बताए। प्रत्येक आर्थिक वर्षमा बजेटको आकार घट्दो क्रममा गण्डकी प्रदेश सरकारले आगामी आर्थिक वर्ष २०८१८२ मा चालु आर्थिक वर्षको भन्दा कम बजेट ल्याएको छ। आगामी आर्थिक वर्षका लागि ३२ अर्ब ९७ करोड ८५ लाख ७५ हजार बजेटको तुलनामा चालु आर्थिक वर्ष २०८००८१ मा ३३ अर्ब ४२ करोड ७२ लाखको बजेट सार्वजनिक गरेको थियो। चालुतर्फ १२ अर्ब १३ करोड ६७ लाख ३८ हजार ( ३८१ प्रतिशत) विनियोजन गरेको थियो। यस्तै पुँजीगततर्फ २० अर्ब १९ करोड चार लाख ६२ हजार अर्थात् ६०४ प्रतिशत विनियोजन गरेको थियो। वित्तीय व्यवस्थातर्फ ५० करोड अर्थात् १५ प्रतिशत रकम विनियोजन गरेको थियो। त्यसभन्दा अघिल्लो आर्थिक वर्ष २०७९०८० मा ३५ अर्ब ९० करोड ९० लाख रुपैयाँको बजेट सार्वजनिक गरेका थिए। लुम्बिनीमा ३९ अर्बको बजेट गोपाल शर्मा भट्टराई दाङ : लुम्बिनी प्रदेश सरकारले आर्थिक वर्ष २०८१८२ को बजेट सार्वजनिक गरेको छ। प्रदेशसभामा आर्थिक मामिला तथा योजना मन्त्री चेतनारायण आचार्यले आर्थिक वर्ष २०८१२०८का लागि ३९ अर्ब बराबरको बजेट प्रस्तुत गरेका हुन्। आर्थिक मामिला मन्त्री आचार्यले बजेट भाषण प्रस्तुत गर्दै चालु बजेट ३८ अर्ब ९७ करोड रुपैयाँ बराबरको बजेट सार्वजनिक गरेका हुन्। जसमा ११ अर्ब २४ करोड २७ लाख ८४ हजार र पुजिगत बजेटतर्फ २४ अर्ब ५८ करोड ५९ लाख बजेट विनियोजन भएको छ। वित्तीय हस्तान्तरणतर्फ ३ अर्व १४ करोड १३ लाख १६ हजार रहेको छ। महत्वपूर्ण र प्रभावकारी नीति तथा कार्यक्रम ल्याउन नसकेको प्रदेश सरकारले बजेट पनि घाटाको बजेट ल्याएको छ। प्रदेशमा २८ अर्वको सर्वेक्षण भएको भए पनि आन्तरिक मामिला तथा योजना मन्त्रीले ११ अर्ब रुपैयाँ बजेट बढाएर ल्याएका छन्। सिलिङभन्दा बढी बजेट ल्याउन सत्तारुढ दलहरूमा नै खटपट देखिँदा तोकेको समय भन्दा १ घण्टा ढिलो मात्रै बजेट सार्वजनिक गरिएको थियो। प्रदेश सरकारले चालु आर्थिक वर्षको तुलनामा झन्डै डेढ अर्ब रुपैयाँ घटाएर आर्थिक वर्ष २०८१८२ को बजेट ल्याएको हो। राजस्व संकलनमा आएको कमीका कारण प्रदेश सकारको बजेट आकार यस वर्ष केही घटेको मन्त्री आचार्यले बताए। प्रदेश सरकारले आर्थिक वर्ष २०८०८१ का लागि कुल ४० अर्ब ४७ करोड ७ लाख रुपैयाँको बजेट ल्याएको थियो। संघीय सरकारले दिने अनुदान र प्रदेशको राजस्वको स्रोत पनि वृद्धि नभएका कारण चालु आवको भन्दा कम बजेट ल्याउनु परेको आचार्यको भनाइ छ। लुम्बिनी सरकारले उच्चदिगो तथा फराकिलो आर्थिक वृद्धिदरमा जोडदिइने बताएको छ। यसका लागि सम्भावित क्षेत्रको पहिचान गर्ने बताइएको छ। त्यसैगरी कृषिको व्यवसायीकरण गरी रोजगार सिर्जना गरी कृषि उत्पादन बढाउने गरी बजेट व्यवस्थापन गरिएको छ। त्यसैगरी साउन महिनाभित्र नीति तथा कार्यक्रम स्वीकृत गरी पुसभित्रमा कार्य विधि र निर्देशिका तयार पार्ने घोषण गरिएको छ। किसानको हात प्रदेशको साथ भन्ने नारा सहित कृषि क्षेत्रलाई प्राथकितामा राखेर कृषिलाई आवश्यक बजेट विनियोजन गरिएको आर्थिक मामिला मन्त्रीले जानकारी दिए। उनले भौतिक पूर्वाधार निर्माणलाई तीव्रता दिने बताए। सडक पूर्वाधार निर्माणमा बढी महत्व दिएर बजेट विनियोजन गरिएको छ। रोल्पा, अर्घाखाँची, बर्दिया लगायतका जिल्लामा ठूला सडक योजनाहरूलाई अर्बाैं रकम विनियोजन गरिएको छ। कर्णालीमा ३१ अर्ब ४१ करोड ४१ हजारको बजेट : शिक्षा र स्वास्थ्यमा प्राथमिकता बिस्नप्रसाद न्यौपाने वीरेन्द्रनगर : कर्णाली प्रदेश सरकारले आगामी आर्थिक वर्षका लागि ३१ अर्ब ४१ करोड ४१ हजारको बजेट ल्याएको छ। सुशासन र सामाजिक न्यायसहितको समृद्ध कर्णाली, सामाजिक, आर्थिक र भौतिक विकास सहितको समाजवाद उन्मुख कर्णाली भन्ने मूल ध्येयका साथ आर्थिक समृद्धि, सामाजिक न्याय, गरिबी निवारण, रोजगारी सिर्जना र उद्यमशीलता विकास गरी समृद्ध कर्णाली सुखारी कर्णालीवासीको दीर्घकालीन सोच कार्यान्वयन गर्न आगामी बजेट केन्द्रित हुने प्रदेश सरकारका आर्थिक मामिला तथा योजनामन्त्री महेन्द्र केसीले बताए। शनिबार कर्णाली प्रदेशसभा बैठकमा प्रदेशका आर्थिक मामिला तथा योजनामन्त्री केसीले आगामी आर्थिक वर्षको बजेट प्रस्तुत गरेका हुन्। प्रस्तुत बजेटमध्ये पुँजीगततर्फ १८ अर्ब ७५ करोड ८ लाख ६८ हजार र चालुतर्फ ७ अर्ब ५७ करोड ५५ लाख रहेको छ। त्यस्तै वित्तीय व्यवस्थापनतर्फ २५ करोड, स्थानीय तहका वित्तीय हस्तान्तरण ४ अर्ब ८३ करोड विनियोजन गरिएको छ। आगामी आर्थिक वर्षका लागि अनुमान गरिएको बजेटको स्रोतमध्ये आन्तरिक राजस्वबाट ८३ करोड ४४ लाख, चालू आर्थिक वर्षको बचतबाट ५ अर्ब १३ करोड, संघीय सरकारबाट राजस्व बाँडफाँटबाट प्राप्त हुने रकम ९ अर्ब ३८ करोड र वित्तीय समानीकरण अनुदानबाट प्राप्त हुन आएको १० अर्ब ३६ करोड रुपैयाँ र ससर्त अनुदानबाट ३ अर्ब ७१ लाख परिचालन गरिने मन्त्री केसीले बताए। बजेटमा शिक्षा, स्वास्थ्यलगायत सामाजिक विकासका क्षेत्र, स्वस्थ, सक्षम र संस्कारयुक्त मानव संसाधन विकास, उत्पादन र रोजगारीमुलक क्षेत्रको विकास, तुलनात्मक लाभ भएका क्षेत्रको पहिचान, विकास र उपयोग, संस्थागत सुशासन कायम र सेवा प्रबाहमा सुधार, कृषि, वन, उद्योग, पर्यटन र सूचना प्रविधिको विकास गरी रोजगारी सिर्जना कार्यलाई मुख्य प्राथमिता दिइएको छ। कुन मन्त्रालयलाई कति बजेट ? कर्णाली प्रदेश सरकारका आर्थिक मामिला तथा योजनामन्त्री महेन्द्र केसीले आगामी आर्थिक वर्षका लागि भौतिक तथा सहरी विकास मन्त्रालयलाई पहिलो प्राथमिकतामा राखेर बजेट विनियोजन गरेका छन्। उनले भौतिक पूर्वाधार तथा सहरी विकास मन्त्रालयलाई १० अर्ब ४६ करोड विनियोजन गरिएको बताए। यस्तै सामाजिक विकास मन्त्रालयका लागि ५ अर्ब ७२ करोड विनियोजन गरिएको छ। जलस्रोत तथा ऊर्जा विकास मन्त्रालयका लागि २ अर्ब ८६ करोड रकम विनियोजन गरिएको छ। आन्तरिक मामिला तथा कानुन मन्त्रालयलाई २९ करोड ६४ लाख विनियोजन गरिएको छ। भूमि, व्यवस्था, कृषि मन्त्रालयका लागि १ अर्ब ८६ करोड बजेट विनियोजन गरिएको छ। उद्योग, पर्यटन, वन तथा वातावरण मन्त्रालयका लागि १ अर्ब ९४ करोड विनियोजन गरिएको छ। सुदूरमा साढे ३१ अर्बको बजेट, आधा बजेट पूर्वाधारम शिवराज भट्ट धनगढी : सुदूरपश्चिम प्रदेश सरकारले ३१ अर्ब ६२ करोड ९८ लाख २८ हजारको बजेट प्रस्तुत गरेको छ। प्रदेशका आर्थिक मामिला मन्त्री सुरेन्द्रबहादुर पालले शनिबार प्रदेशसभामा आर्थिक वर्ष २०८१८२ को बजेट प्रप्तुत गरेका हुन्। सुदूरपश्चिममा चालुतर्फ ११ अर्ब ७ करोड १९ लाख ६३ हजार विनियोजन गरिएकोमा पुँजीगततर्फ भने १६ अर्ब ५३ करोड ८ लाख विनियोनज गरिएको छ। प्रदेश सरकारले प्रस्तुत गरेको बजेटको अधिकांश हिस्सा संघीय सरकारको अनुदानमै भर परेको छ। आन्तरिक राजस्व परिचालन तर्फबाट १ अर्ब ६० करोड, राजस्व बाँडफाँट तर्फबाट ९ अर्ब ९९ करोड, संघीय रोयल्टी बाँडफाँटबाट ४ अर्ब ४० लाख, समानीकरण अनुदान ८ अर्ब ७२ करोड, सशर्त अनुदान ३ अर्ब १३ करोड, संघीय समपूरक अनुदान १ अर्ब ४२ करोड र विशेष अनुदानबाट ५५ करोड बजेट अनुमान गरिएको छ। आर्थिक मामिलामन्त्री पालले चालु आर्थिक वर्षको विनियोजन बजेटबाट ६ अर्ब १५ करोड रकम बच्चे बताउँदै त्यसलाई पनि आगामी वर्षको बजेटको आम्दानी बाँधेका छन्। सुदूरपश्चिममा सरकार विस्तामा नै ढिलाइ भएको थियो। मुख्यमन्त्री, भौतिक पूर्वाधार र भूमि व्यवस्था कृषि तथा सहकारी मन्त्रालयबाहेक अरू मन्त्रालयमा विषयगत मन्त्रीहरू नै समयमा नआएकाले बजेट कर्मचारीको हातमा गएको देखिएको छ। बजेटमा पूर्वाधारतर्फ सबैभन्दा बढी बजेट विनियोजन गरिएको छ। पूर्वाधार विकास मन्त्रालयको बजेट मात्रै १३ अर्बभन्दा बढी छ। मन्त्रीहरूको बजेटमा पहुँच नपुग्दा विगतकै कार्यक्रमहरूले निरन्तरता पाएका छन्। कुखुरा, बाख्रा, कालिज जस्ता पशुपन्छी व्यवसायीहरूको प्रबद्र्धन, मासु उत्पादन लगायतका लागि ४४ करोड बजेट विनियोजन गरिएको छ। अनुदानको कार्यक्रमहरू बढी राखिएका छन। बजेटमा प्रदेशको हरेक निर्वाचन क्षेत्रमा एकएकका दरले सामुदायिक विद्यालयहरूलाई नमुना बनाएर शिक्षण सिकाइ प्रभावकारी बनाउन २० करोड रकम विनियोजन गरिएको छ। प्रदेशतर्फ सुदूरपश्चिममा ३२ निर्वाचन क्षेत्र छन्। बजेटमा ९ जिल्लामा ९ वटा उद्योग स्थापनाका लागि ९ करोड रकम विनियोजन गरिएको छ। धार्मिक पर्यापर्टनका लागि २८ करोड रकम विनियोजन गरिएको छ। भूमिगत सिँचाइ आयोजनाहरूका लागि २९ करोड रकम विनियोजन गरिएको छ। आवाश तथा शहरी विकासतर्फ ४५ करोड रकम विनियोजन गरिएको छ।"
नाटकमय गुरुकुल,"विराटनगर : विराटनगरको हाटखोलास्थित सुशीला कोइराला नाट्य घर, आरोहण गुरुकुल अबको केही दिन नाटकमय बन्दै छ। गुरुकुलको आयोजना तथा कोशी प्रदेश सरकारको सामाजिक विकास मन्त्रालयको अनुदान सहयोग र विराटनगर महानगरपालिकाको सहयोगमा शनिबारदेखि आरोहण नाटक महोत्सव सुरु भएको हो। कोशी प्रदेशका विभिन्न ६ वटा समूहले नाटक मञ्चन गर्ने महोत्सव असार ५ गतेसम्म चल्ने छ। दैनिक मञ्चन गरिने विभिन्न नाटकमार्फत कलाकारहरूले रंगमञ्चलाई रंगिन बनाउने छन्। महोत्सवको पहिलो दिन आयोजक आरोहण समूहको नाटक चौथो अध्याय मञ्चन भएको छ। रविन चिमरिया र दीक्षा चौधरीद्वारा निर्देशित चौथो अध्याय यसअघि जेठ २५ देखि ३२ गतेसम्म गुरुकुलमै प्रदर्शन गरिएको थियो। मृत्युनजिक पुगेर त्यसलाई जित्दै परिवर्तनका लागि संघर्ष गरेर पनि महिलाले जिउन सक्छन् भन्ने सन्देश दिने यो जीवनको विरोधाभाषपूर्ण संघर्ष बोकेको नाटक हो। भरत कार्कीको परिकल्पनामा बनेको नाटकमा एउटी महिलाले सामाजिक रूपमा भोग्नुपर्ने मानसिक तथा शारीरिक पीडालाई प्रायोगिक एवं काव्यिक हिसाबले देखाउन खोजिएको छ। नाटकका संकलक तथा संयोजक दिपेश भण्डारी अनेक विभेदको पेरिफेरीबाट माथि उठ्दै समाज परिवर्तनका लागि संघर्ष गरेर पनि महिलाहरू बाँच्न सक्छन् भन्ने सन्देश नाटकमार्फत दिन खोजिएको बताउँछन्। उनका अनुसार नाटककार विजय मल्लद्वारा लिखित मनोसामाजिक नाटक जिउँदो लास, नाट्यकर्मी सारा केनको अद्भुत जीवनी, नाट्य अभ्यास, उनका कालजयी सिर्जनाहरू, अन्तिम नाटक ४४८ साइकोशिश, धर्मशास्त्र, दर्शन, जीवनकालमा मानिसका विचारहरूको द्वन्द्व र सामाजिक रूपमा महिलाहरूलाई प्रदान गरिने द्वन्द्वात्मक अधिकारलगायत जीवनको उत्तरार्धमा देखापर्नसक्ने मनोसामाजिक अवस्था नाटकको मूल विषयवस्तु हुन्। महाकवि लक्ष्मीप्रसाद देवकोटा, पारिजात, चाल्र्स बुकोवस्की र विप्लव प्रतीकका कवितालाई समेत यसमा प्रयोग गरिएको भण्डारीको भनाइ छ। महोत्सवको दोस्रो दिन असार २ गते कदम थिएटर समूहको जयमाया आफू मात्रै लिखापानी आइपुगी मञ्चन हुने छ। जीवन बरालद्वारा निर्देशित यो नाटकले दोस्रो विश्वयुद्धताका बर्मामा जापानी सेनाको आक्रमणपछि ज्यान जोगाउन आशामको लिखापानीतिर आफ्नो थातथलो छोडेर भाग्ने क्रमको नेपाली मूलकाहरूको जीवन भोगाइ यात्रालाई समेटेको छ। नाटक इन्द्रबहादुर राईको कथा जयमाया आफू मात्र लिखापानी आइपुगीमा आधारित रहेको बरालले बताए। उनका अनुसार सेवामा कार्यरत अत्तोपत्तो नभएको छोराको चिन्ता नलिइकन बर्माबाट युद्धको सन्त्रास, प्रेम र करुणाका बीच सुबेदारकी छोरी जयमाया यात्राका सबै सहकर्मी गुमाउँदै कसरी लिखापानी आइपुग्छिन् भन्ने वृत्तान्त नाटकमा छ। शासकको डरले बर्मा, भुटानबाट नेपालीभाषी लखेटिएको बाध्यता मात्र होइन, आजको परिस्थितिलाई पनि नाटकले समेटेको छ, बराल भन्छन्, असीमित आवश्यकता पुरा गर्न बुढेसकालका बुवाआमा छाडेर बाध्यताको पोको बोकेर रुँदै विदेसिने नेपालिको कथासमेत यसमा छ। महोत्सवमा असार ३ गते एकैदिन दुईवटा नाटक मञ्चन हुने छन्। हामी सक्छौं समूहको स्कुल र पिस नेपाल समूहको हेत्छाकुप्पा नामक नाटक प्रदर्शन गरिने छ। स्कुल विकाश बुढाथोकी र हेत्छाकुप्पा सुमन कुइँकेलद्वारा निर्देशित नाटक हो। निर्देशक बुढाथोकीका अनुसार स्कुललाई वर्तमान नेपालको शिक्षा प्रणालीबारे कलात्मक रूपमा सकारात्मक व्यंग्यसहित तयार पारिएको छ। समय सान्दर्भिक पाठ्यक्रम तथा मनोवैज्ञानिक रूपमा बच्चाको सोच अनुरूप विषयवस्तुको अभावले बालबच्चाको वृत्तिविकास र मानसिकतामा पार्ने असरलाई नाटकमा समेटिएको उनले बताए।"
संकटमा ज्येष्ठ नागरिकलाई सम्मान,"जेष्ठ नागरिकले राम्रो रसिलो व्यवहारको आशा जोबाट गरेको छ, उसैबाट एकपटक मात्र नभएर पटकपटक मनै फुरुङ पार्ने काम नगरेर उल्टै नोक्सान पुयाउने र दु:ख दिने काम गर्नुलाई नै ज्येष्ठ नागरिक माथि हुने दुव्र्यवहार भनिन्छ। यो विश्वव्यापी सामाजिक मुद्दा हो जसले विश्वभरिका ज्येष्ठ नागरिकको अधिकार र स्वास्थ्यलाई नराम्रो असर गर्छ। यो मुद्दालाई विश्व समुदायले नै ध्यान दिनु परम आवश्यक छ। संयुक्त राष्ट्रसंघ, २०२१ ज्येष्ठ नागरिकमाथि हुने दुव्र्यवहारको रोकथाममा काम गर्ने अन्तर्राष्ट्रिय सञ्जाल, संस्था आईएनपीईएले सन् २००६ देखि प्रत्येक वर्षको जुन १५ तारिखलाई ज्येष्ठ नागरिक दुव्र्यवहारविरुद्ध विश्व चेतना दिवसको रूपमा मनाउने गर्छ। दिवसका दिन सचेतनामूलकलगायत विभिन्न खालका कार्यक्रम र गतिविधि पनि गर्दै आएका छन्। राष्ट्रसंघको महासभाले पनि प्रस्ताव नम्बर ६६र१२७ बमोजिम आईएनपिइएको अगुवाईमा डिसेम्बर, २०११ मा जुन १५ तारिखका दिन यो दिवस मनाउने निर्णय गरेको हो। सोहीअनुसार सन् २०१२ देखि यो दिवसलाई राष्ट्रसंघले औपचारिक रूपमा मनाउँंदै आइरहेको छ। संघको एनजीओ कमिटी अन ऐजिङले २०१२ जुन १४ मा सर्वप्रथम यो दिवस मनाउने क्रममा नेपालको तर्पबाट राष्ट्रिय ज्येष्ठ नागरिक संस्था, सञ्जालको तत्कालीन सचिवको हैसियतले पंक्तिकारले पनि कार्यपत्र प्रस्तुत गर्ने अवसर पाएको थियो। यसपछि राष्ट्रसंघका सबै सदस्य राष्ट्रले यो दिवस विश्वभर मनाउन थाले। नेपालमा पनि राष्ट्रिय ज्येष्ठ नागरिक महासंघले यो दिवस सन् २००७ देखि विभिन्न जनचेतनामूलक कार्यक्रम आयोजना गरी मनाउँदै आएको थियो। तर, सन् २०१२ देखि भने महिला, बालबालिका तथा ज्येष्ठ नागरिक मन्त्रालयसँग संयुक्त रूपमा विभिन्न चेतनामूलक कार्यक्रम आयोजना गरी मनाउँदै आएको छ। राष्ट्रसंघले यस वर्ष संकटमा ज्येष्ठ नागरिकलाई सबैले मद्दत गरौं भन्ने नारा तय गरेको छ। हाल विश्वभर ज्येष्ठ नागरिकमाथि हुन सक्ने दुव्र्यवहार समेतलाई उजागर गर्दै, कुनै पक्षबाट पनि दुव्र्यवहार हुन नदिने उपाय अवलम्बन गर्नेतर्फ अझ थप सतर्क हुँदै सरोकारवाला निकायसँग हातेमालो गरेर सामाजिक सञ्जालको माध्यम समेतबाट अघि बढिरहेका छौं। विश्वमै ज्येष्ठ नागरिकको जनसंख्या द्रुतदर गतिमा बढ्दो छ। उमेरका हिसाबले ज्येष्ठ नागरिकमाथि हुने भेदभाव उल्लेख्य पाइन्छन्। विश्वका विभिन्न राष्ट्रका कानुनले ज्येष्ठ नागरिकको मानव अधिकार संरक्षण गर्न नसकेको विद्यमान अवस्था छ। हिजोका दिनमा ज्येष्ठ नागरिकले प्राप्त गर्दै आएको अधिकार जस्तै व्यक्तिगत स्वतन्त्रता, आत्मसम्मान, सम्पत्तिको अधिकार, स्वास्थ्य सुविधा र मानवोचित कार्यबाट समेत अलग्याइन्छ। जसबाट उनीहरूको आत्मसम्मानमा आइपर्ने चुनौतीले ज्येष्ठ नागरिकहरू हेला र दुव्र्यवहारको सिकार बन्छन्। ज्येष्ठ नागरिक माथि हुने दुव्र्यवहार अपराध प्रायस् हाम्रै घरभित्र हुन्छ। यस विषयमा प्रभावकारी र सार्वजनिक प्रतिक्रिया दिनु आवश्यक छ। यो समस्या अन्त्य गर्न हाम्रा संकल्पहरू मजबुत बनाई, सबैका लागि सम्मानपूर्ण जीवनको सिर्जना गरौं। संयुक्त राष्ट्रसंघका पूर्वमहासचिव वान कि मुन। ज्येष्ठ नागरिकहरू आफ्नै वा आफन्तको घरमा र उनीहरूलाई स्याहारसुसार गर्ने जिम्मा लिएका कतिपय आश्रम स्थलहरूमा समेत दुव्र्यवहारको शिकार हुँदै आएका प्रशस्त प्रमाण छन्। हामीले चिनेजानेका ज्येष्ठ नागरिकलाई शारीरिक अथवा भावनात्मक रूपले घरकै परिवारबाट बेवास्ता हुने अथवा आर्थिक रूपले शोषण हुने स्थिति, तपाईंहामीले आँखै अघि देखेका पनि छौं। ज्येष्ठ नागरिकलाई गरिएको दुव्र्यवहारका खत र उदाहरणहरू पत्ता लगाइसकेपछि जुन ज्येष्ठ नागरिकप्रति यस्तो व्यवहार गरिएको छ। उसको पक्षबाट तपाईंले सहयोग गर्दा कुनै कुनै व्यक्ति विशेषलाई मात्र सहयोग नगरी भविष्यमा हुने ज्येष्ठ नागरिक प्रतिको दुव्र्यवहार रोक्नमा तपाईको सहयोगको ठूलो महत्व हुनेनैछ भन्ने कुरामा दुई मत छैन। शारीरिक रूपले बढी कमजोर ज्येष्ठ नागरिकहरू कसैले हेप्यो भने सामना गर्न असमर्थ हुन्छन् वा कसैले आक्रमण गरेमा प्रतिकार गर्न सक्दैनन्। पहिला पहिला जस्तो स्पष्टसँग देख्ने, सुन्ने, सोच्ने शक्ति उनीहरूमा हुँदैन त्यसैले गलत नियत भएकाहरूले उनीहरूबाट फाइदा उठाउने सम्भावना बढी रहन्छ। करिबकरिब ९५५ प्रतिशत ज्येष्ठ नागरिकलाई दुव्र्यवहारका बारेमा जानकारी छ। दुव्र्यवहारहरू मध्यमा सबैभन्दा बढी ८६ प्रतिशत अवहेलना, वास्ता नगर्ने, अनादर गर्ने प्रतिशत ७५ छ भने गालीगलौज ७० प्रतिशत र शारीरिक यातना ५४ प्रतिशत, आर्थिक दुव्र्यवहार २० प्रतिशत, आवेशपूर्ण, भावात्मक दुव्र्यवहार १३ प्रतिशत रहेको देखिन्छ। नेपाली समाजमा ज्येष्ठ नागरिकमाथि हुने दुव्र्यवहारका घटना धेरै कममात्र बाहिर आउँछन्। कहाँ उजुरी गर्ने भन्ने जानकारीको अभाव, पारिवारीक इज्जतको डर, जसविरूद्ध उजुरी गरिँदै छ उसले थाहा पाएर बढी मारमा परिन्छ कि भन्ने त्रास लगायतका कारणले गर्दा दुव्र्यवहारका घटनाहरू भित्रभित्रै गुम्सिएर रहन्छन्। ज्येष्ठ नागरिकमाथि हुने दुव्र्यवहार रोक्न गर्नुपर्ने कार्यहरू : ज्येष्ठ नागरिक स्वयंले पनि आफूप्रति हुने सम्भावित दुव्र्यवहार कम गर्न सक्दो प्रयत्न गर्नुपर्छ। आफ्नो आर्थिक एवं अन्य व्यवहार ठीकसँग चलेनचलेको हेर्ने, त्यसमा समस्या आए कानुनी सहयोग लिने, विश्वासिलो मित्र र आफन्तलाई त्यसको जानकारी दिने, यतिमात्र नभई सकेसम्म आफन्त र सहृदयीको सम्पर्कमा बस्ने गर्नुपर्छ। असजिलो नमान्ने र आफू बसेको परिवार वा स्थानमा आफूप्रति दुव्र्यवहार भइरहेको छ भन्ने लागेमा तुरून्तै सम्बन्धित निकायमा त्यसको जानकारी दिने कार्य गरेमा यस्ता दुव्र्यवहारबाट बच्न सकिन्छ। प्रधान राष्ट्रिय ज्येष्ठ नागरिक महासंघका अध्यक्ष हुन्।"
संवैधानिक परिषद्को बैठक जारी,"काठमाडौं : संवैधानिक परिषद्को बैठक जारी रहेको छ। संवैधानिक निकायमा रिक्त रहेका पदाधिकारी नियुक्ति र छलफल गर्न प्रधानमन्त्री निवास बालुवाटारमा बैठक बसेको हो । प्रधानमन्त्रीको अध्यक्षतामा बस्ने परिषद् बैठकमा प्रतिनिधिसभाका सभामुख, राष्ट्रियसभाका अध्यक्ष, प्रधानन्यायाधीश, प्रमुख प्रतिपक्षी दलका नेता र उपसभामुख सदस्य रहेका छन् ।"
"एनजीओले खाजा खुवाएको विषयले राज्य व्यवस्था समितिको बैठकमा विवाद, निजामति ऐन विधेयकमाथिको छलफल प्रभावित",काठमाडौं : प्रतिनिधिसभाको राज्य व्यवस्था तथा सुशासन समितिको आजको बैठकमा एनजीओले खाजा खुवाएको विषय प्रवेश भएसँगै हंगामा मच्चिएको छ। आज बिहान ८ बजेका लागि बोलाइएको बैठकमा सांसदहरुले नेपाल सरकारको रकमको कि एनजिओको रकमबाट खाजा आएको हो भन्दै राज्य व्यवस्था समितिका सभापति रामहरी खतिवडासँग प्रश्न गरेका थिए। समितिका सदस्यहरुले जानकारी बिना नै बैठकमा मिडियालाई बाहिर राख्ने तर एनजीओका प्रतिनिधिलाई चाहिँ सहभागी गराइएको भन्दै आपत्ति जनाएका थिए। एनजिओबाट खाजा आएको र बैठकमा एनजिओका प्रतिनिधिलाई राखेपछि संघीय निजामति ऐन सम्बन्धी विधेयकमाथिको छलफल नै प्रभावित भएको छ। एमाले र कांग्रेसका सांसदहरुले आपत्ति जनाएपछि सभापति खतिवडाले बैठक स्थगित गरेका थिए। बैठकपश्चात सञ्चारकर्मीसँग राज्य व्यवस्था समितिका सभापति खतिवडाले कुनै पनि एनजीओकर्मीलाई समितिमा प्रवेश गर्न नदिने बताए। खतिवडाले संघीय निजामति ऐनमाथि छलफल गर्न आइतबार समितिको बैठक बोलाइएकोमा दुई जना एनजीओकर्मी समितिमा देखिएपछि बैठक स्थगित भएको समेत बताए। उनले समितिको हलमा एनजीओका कार्यक्रम नगर्ने र कुनै एनजीओको सहयोग स्वीकार नगर्ने उल्लेख गरे। उनले समितिमा उपलब्ध गराइएको खाजाका बारेमा सचिवसँग जानकारी लिने काम भएको जानकारी गराए। यता एनजिओबाट खाजा आएको पुष्टि भएपछि बैठकमा सहभागी भएका उपप्रधान तथा गृहमन्त्री रवि लामिछाने छलफल अगावै बाहिरिएको सचिवालयले जनाएको छ। यद्यपी खतिवडाले भने बैठकबाट गृहमन्त्री फर्केर आउने भन्दै निस्किएको भन्दै गृहमन्त्री निस्कने बेला एनजिओको प्रसंग नै नआएको दाबी गरे।
निर्वाचन आयोगको आयुक्त पदमा प्रधानलाई सिफारिस गर्ने संवैधानिक परिषद् बैठकको निर्णय,काठमाडौं : निर्वाचन आयोगको आयुक्त पदमा कृष्णमान प्रधान सिफारिस भएका छन्। आइतबार साँझ बसेको संवैधानिक परिषद्को बैठकले प्रधानलाई निर्वाचन आयुक्तमा सिफारिस गर्ने निर्णय गरेको हो। निर्वाचन आयोगको आयुक्तको पद रिक्त रहेको थियो। संवैधानिक परिषद्ले सिफारिस गरेका प्रधानको संसदीय सुनुवाइ पछि मात्रै नियुक्ति हुनेछ। संवैधानिक परिषद्ले सिफारिस गरेका व्यक्तिको संसदीय सुनुवाई पश्चात नियुक्त हुने व्यवस्था छ। निर्वाचन आयुक्त सिफारिस भएका प्रधान नेपाल कानुन समाजका कार्यकारी निर्देशक हुन्।
"बैठक स्थगित भएपछि मेयर बालेनको आक्रोश : नगरसभामा कांग्रेस, एमालेको धङधङी बोकेर नआउनू","काठमाडौं : काठमाडौं महानगरपालिकाको नगरसभाको १५ औं अधिवेशनको दोस्रो बैठक स्थगित भएको छ। आइतबार नगरसभा बैठक सुरु भएपछि एमाले र कांग्रेसबाट निर्वाचित भएका जनप्रतिनिधिहरुले बहिष्कार गरेपछि नगरसभा असार १० गतेसम्मका लागि स्थगित गरिएको हो। बैठक सुरु हुनासाथ महानगर प्रमुख बालेन शाह (बालेन्द्र)ले आर्थिक वर्ष २०८१८२ का लागि जेठ ३२ गते प्रस्तुत भएका वार्षिक नीति तथा कार्यक्रममाथि बोल्न चाहने सदस्यहरुलाई ५ मिनेटभित्र नाम टिपाउन समय दिएका थिए। त्यसपछि केहि जनप्रतिनिधिहरुले बैठक बहिष्कार गरेपछि शाहले बैठक स्थगित गरे। एमाले र कांग्रेसको धङधङी बोकेर नगरसभामा नआउन चेतावनी बैठक स्थगित भएपनि मेयर शाहले एमाले र कांग्रेसको धङधङी बोकेर नगरसभामा नआउन चेतावनी दिए। उनले सामाजिक सञ्जाल फेसबुकमार्फत ३ जना नेताले गर्दा , १६० जना जनप्रतिनिधिको बोल्ने अधिकार हनन भएको समेत उल्लेख गरे। शाहले काठमाडौं महानगरको कुनै पनि नीति,योजनाबारेमा छलफल बन्द कोठामा नहुने धारणा राखे। ३ जना नेताले गर्दा ,१६० जना जनप्रतिनिधीको बोल्ने अधिकार हनन भयो।उनले लेखेका छन्,काठमाडौं महानगरको कुनै पनि नीति,योजनाबारेमा छलफल बन्द कोठामा हुँदैन। जे हुन्छ, हरेक नागरिकले चासो गर्दा देख्न सकिने गरी हुन्छ। यही कारण हामीले नगरसभा लाइभ गर्ने गरेका हौँ। बन्द कोठामा केही नेताले राजनीतिक लेनदेन गरेर सहमति गर्ने सार्वजनिकरूपमा औपचारिकता मात्रै दिने काम महानगरले नगर्ने उनको भनाई छ।नगरसभामा कोही पनि कुनै पार्टीको नेता र उपनेताकारुपमा रहँदैन। १६० जनाको नै हरेक निर्णयमा समान सहभागिता र स्वामित्व रहन्छ। उनले भनेका छन्,बन्द कोठामा केही नेताले राजनीतिक लेनदेन गरेर सहमति गर्ने अनि सार्वजनिकरूपमा चै त्यसको औपचारिकता मात्रै दिने काम काठमाडौं महानगर पालिकाले गर्दैन। काठमाडौं महानगरपालिकाको नगरसभामा कांग्रेस,एमालेको धङधङी बोकेर नआउनु होला।"
संसद् बैठकमा श्यामकुमार घिमिरेले 'म मरे डुमै राजा' भनेपछि,"काठमाडौं : नेपाली कांग्रेस सांसद श्यामकुमार घिमिरेले प्रतिनिधिसभा बैठकमा असंसदीय शब्द प्रयोग गरेपछि सांसदले नियमापत्ति जनाएका छन्। सांसद घिमिरेले बजेटमाथिको छलफलका क्रममा नेपाली उखान 'म मरे डुमै राजा' भनेपछि सांसद हर्कमाया विश्वकर्माले जात विशेषलाई होच्याउने शब्द बोलेको भन्दै नियमापत्ति जनाएकी हुन्। सांसद घिमिरे बोल्दै गर्दा उनी सिटबाट उठेर बोल्न खोजेपछि सभामुख देवराज घिमिरेले आफ्नो भनाइ राख्न भने। उनले संसदजस्तो गरिमामय ठाउँमा जात विशेषलाई होच्याउने उखान प्रयोग गर्नु आपत्तीजनक भन्दै उक्त शब्द फिर्ता लिनुपर्ने बताइन्। विश्वकर्माले शब्द फिर्ता लिन माग गरेपछि कांग्रेस सांसद घिमिरेले उखान भन्ने सिलसिलामा प्रयोग भएको शब्द फिर्ता लिएको बताए। उनले भने,'त्यो शब्द फिर्ता लिएँ। उखान भन्ने सिलसिलामा त्यो बोलेको हुँ। फिर्ता लिएँ।' घिमिरेले शब्द फिर्ता लिएपछि सभामुखले विश्वकर्मालाई सिटमा बस्न आग्रह गरे। घिमिरेले मुलुकको चालु खर्च बढिरहेको अवस्थामा घटाउने भन्दा बढाउनतिर सरकार नै लागिपरेको भन्दै आपत्ती जनाए। चालु खर्च मुलुकले धान्न नसक्ने अवस्थामा पुगेको बताए। चालु खर्चलाई नियन्त्रण गर्न सकिएन भने उनले पाँच वर्षभन्दा बढी यो मुलुक चल्दैन। वित्तीय व्यवस्थापनको खर्च २४ खर्ब पुगेको छ। अर्थमन्त्रीले ६ खर्च ऋण थप्छु भन्नु भएको छ। यो अनुसार थपियो भने ३० अर्ब ऋण पुग्छ। साँवा ब्याज भुक्तानी वित्तीय व्यवस्थापनको खर्च कति बढ्ला। यो खर्च थपिदै जाँदा खेरि हामीले पाँच वर्षभन्दा बढी मुलुक कसरी चलाउन सक्छौं 'म मरेपछि डुमै राजा'भन्ने हिसाबले हामी अघि बढ्दछौं। यो कुराले मुलुकलाई ध्वस्त हुने बाटोतर्फ अग्रसर गराउँदैछ।' आइतबार विनियोजन विधेयक २०८१ अन्तर्गत ऊर्जा,जलस्रोत तथा सिँचाई मन्त्रालय शीर्षकको खर्च रकमलाई घटाइ एक रुपैयाँ गरियोस् भन्ने खर्च कटौतीको प्रस्ताव प्रस्तुतका क्रममा उनले चालु खर्च मुलुकले धान्न नसक्ने अवस्थामा पुगेको बताउँदै जुनसुकै सरकारले मुलुकको हितमा भन्दा आफू अनुकूलको बजेट ल्याउने गरेको आरोप लगाए। उनले चालु खर्च बढिरहेको अवस्थामा घटाउनुभन्दा बढाउनतिर लागेपछि खर्च कटौतीको प्रस्ताव राखेको स्पष्ट पारे।"
"बूढीगण्डकी जलविद्युत गेम चेन्जर परियोजना हो, बजेट र सञ्चालनको अन्योलमा पर्न दिनु हुँदैन : विश्वप्रकाश शर्मा","काठमाडौं : नेपाली कांग्रेसका महामन्त्री विश्वप्रकाश शर्माले बूढीगण्डकी जलविद्युत् आयोजनाको अन्यौलतालाई हटाउनुपर्ने बताएका छन्। आइतबार प्रतिनिधिसभा बैठकमा विभिन्न मन्त्रालय अन्तर्गतको विनियोजन विधेयकमाथि छलफलमा भाग लिदै सांसद् शर्माले बूढीगण्डकी जलविद्युत् मुलुकको गेम चेन्जर परियोजना भएको भन्दै यसलाई बजेट अभाव र सञ्चालनको अन्योलमा पर्न दिन नहुने बताएका हुन्। शर्माले बूढीगण्डकी आयोजना कसले,कसरी र कहिले बनाउने भन्नेमा सरकार स्पष्ट हुनुपर्ने उल्लेख गरे। उक्त आयोजनाका लागि मुआब्जा वितरणको काम लगभग पूरा भएको भन्दै उनले सरकारले कुन ढाँचामा जाने भन्ने निर्णय समयमा गर्न सक्नुपर्ने धारणा राखे। शर्माले नेपालीहरूकै लगानीमा बूढीगण्डकी जलविद्युत आयोजना बनाउन सकिने बताए। उनले भने,बूढीगण्डकी परियोजना स्वदेश र विदेशमा भएका नेपालीहरूकै लगानीमा बन्न सक्छ। नेपाल बन्ने र उज्यालो दिशातिर जाँदैछ भन्ने सन्देश दिनका लागि पनि सरकार सफल हुनुपर्छ। आयोजनालाई अगाडि बढाइ सो क्षेत्रमा नेप्लिज फल्सनामक पर्यटकीय गन्तव्य बनाउन सकिने उनको भनाइ छ। उनले विभिन्न आयोजनाहरुको सम्भाव्यता अध्ययनको प्रस्ताव गर्ने तर प्रयाप्त बजेट नछुट्टयाउने प्रवृतिले समग्र आयोजना नै अन्यौलमा परेको उल्लेख गरे।"
"राष्ट्रपति पौडेल बर्लिनमा, भोलि औपचारिक भेटवार्ता","काठमाडौं : राष्ट्रपति रामचन्द्र पौडेल सङ्घीय गणतन्त्र जर्मनीको औपचारिक भ्रमणका क्रममा जेनेभाबाट बर्लिन पुगेका छन्। उनी आफ्ना समकक्षी डा फ्र्याङ्क वाल्टर स्टीनमेयरको मैत्रीपूर्ण निमन्त्रणामा जर्मनीको औपचारिक भ्रमणमा गएका हुन्। राष्ट्रपति पौडेल नेतृत्वको प्रतिनिधिमण्डललाई शनिबार अपराह्न बर्लिन ब्रान्डेनवर्ग अन्तरराष्ट्रिय विमानस्थलमा जर्मनीका लागि नेपालका राजदूत रामकाजी खड्का तथा उनकी धर्मपत्नी, जर्मनीका राष्ट्रपतिको सङ्घीय परराष्ट्रमामिला कार्यालयका वरिष्ठ अधिकारीले स्वागत गरेका बर्लिनस्थित नेपालको राजदूतावासले आज जनाएको छ। राष्ट्रपति पौडेलका साथ प्रथम महिला सविता पौडेल, राष्ट्रपतिका परराष्ट्र मामिलाविज्ञ डा सुरेशचन्द्र चालिसे, परराष्ट्र मन्त्रालयका सचिव सेवा लम्साल, राष्ट्रपतिको कार्यालयका सचिव डिल्लीराम शर्मा तथा राष्ट्रपतिको कार्यालय र परराष्ट्र मन्त्रालयका वरिष्ठ अधिकारीहरु छन्। राष्ट्रपति पौडेल र जर्मनीका राष्ट्रपतिबीच भोलि सोमबार औपचारिक भेटवार्ताको कार्यक्रम रहेको उक्त दूतावासले जनाएको छ। विसं २०४३ पछि राष्ट्रप्रमुखको तहमा नेपालबाट भएको यो पहिलो भ्रमण हो। नेपाल र जर्मनीबीच २०१४ साल चैत २२ गते कूटनीतिक सम्बन्ध स्थापना भएको हो। त्यसयता दुई देशबीचको सम्बन्ध आपसी समझदारी र सहयोगका आधारमा प्रगाढ बन्दै गएको छ। राष्ट्रपति पौडेल यही असार ५ गते स्वदेश फर्कन कार्यक्रम छ। रासस"
नर्वेले युक्रेनको ऊर्जा पूर्वाधारको मर्मतका लागि १० करोड ३० लाख डलर सहयोग,"ओस्लो : नर्वेले युक्रेनको ऊर्जा पूर्वाधारको मर्मत सम्भार गर्न र आगामी हिउँद अघि नै देशको विद्युत् आपूर्ति सुरक्षित गर्न युक्रेनलाई ११ अर्ब क्रोनर (१० करोड ३० लाख अमेरिकी डलर) उपलब्ध गराउने घोषणा गरेको छ । प्रधानमन्त्री जोनास गाहर स्टोरले एक वक्तव्य जारी गर्दै भनेका छन्, रूसले विद्युत उत्पादन केन्द्रलाई ध्वस्त बनाउन व्यापक तथा व्यवस्थित आक्रमण गरिरहेको छ । तर युक्रेनी अधिकारी र विदेशी सहयोगीले युक्रेनको लागि आवश्यक विद्युत आपूर्ति कायम राख्न दिनरात काम गरिरहेका छन् । नयाँ अनुमानअनुसार युक्रेनको विद्युत् उत्पादन क्षमताको ५० प्रतिशतभन्दा बढी नष्ट भएको छ । हामी युक्रेनसँग यो कोषको प्रभावकारी प्रयोग कसरी गर्न सकिन्छ भन्ने विषयमा नजिकको संवादमा छौँ । युक्रेनी आफैलाई के आवश्यक छ भन्ने बारेमा सबैभन्दा राम्रो अन्तर्दृष्टि छ, स्टोरले भने । जाडो सुरु हुनु अघि पूर्वाधार मर्मत सुरु गर्न महत्त्वपूर्ण छ । नर्वेले हालै रूसी आक्रमणबाट सबैभन्दा बढी प्रभावित खार्किभ क्षेत्रमा १२ करोड क्रोनर मर्मतका लागि जाने निर्णय भइसकेको जनाएको छ । स्विट्जरल्याण्डमा युक्रेनको शान्ति शिखर सम्मेलनमा भाग लिने क्रममा स्टोरले जारी गरेको विज्ञप्तिमा भनिएको छ,खार्किभ क्षेत्रका सातवटा प्रसूति एकाइ र सञ्चालन थिएटरमा सौर्य प्यानल जडान गरिनेछ । सन् २०२२ मा नर्वेले युक्रेनी ऊर्जा क्षेत्रमा दुई अर्ब १० करोड क्रोनर र गत वर्ष एक अर्ब ९० करोड क्रोनर अनुदान उपलब्ध गराएको थियो । स्क्यान्डिनेभियन देशले युक्रेनलाई सन् २०२३ देखि २०२७ सम्मको पाँच वर्षको अवधिका लागि ७५ अर्ब क्रोनर सैन्य तथा नागरिक सहायता उपलब्ध गराउने प्रतिबद्धता जनाएको छ । राससएएफपी"
प्रतिनिधिसभा बैठकमा 'केही नेपाल ऐनलाई संशोधन गर्ने विधेयक २०८१' प्रस्तुत,"काठमाडौं : प्रतिनिधिसभामा लगानी सहजीकरण सम्बन्धी विधेयक प्रस्तुत भएको छ। आइतबार उद्योग, वाणिज्य तथा आपूर्तिमन्त्री दामोदार भण्डारीले बैठकमा लगानी सहजीकरणसम्बन्धी केही नेपाल ऐनलाई संशोधन गर्ने विधेयक, २०८१ लाई प्रस्तुत गरेका हुन्। मन्त्री भण्डारीले उक्त विधेयकलाई सदनमा प्रस्तुत गर्न अनुमति माग्ने प्रस्ताव प्रस्तुत गर्दा विरोधको कुनै सूचना प्राप्त नभएकाले सभामुख देवराज घिमिरेले उक्त विधेयकलाई अनुमति माग्ने प्रस्ताव प्रस्तुत गर्न अनुमति प्राप्त भएको घोषणा गरे । उनले प्रस्तुत विधेयकमा स्टार्टअप उद्योग दर्ता, उद्योगको सञ्चालन म्याद थप, विदेशी लगानी तथा प्रविधि हस्तान्तरण गर्ने विषयमा थप स्पष्टता, करारमा वस्तु उत्पादन गर्ने विषय र विशेष आर्थिक क्षेत्रका उद्योगले पाउने सहुलियतलाई वृद्धि गरिएको सदनलाई जानकारी गराए। नेपालमा लगानीको वातावरणलाई सहज बनाउ नीतिगत सुधार र कानुन परिमार्जन गर्न आवश्यक भएकाले उक्त अध्यादेश जारी भएको मन्त्री भण्डारीले बताए। मन्त्री भण्डारीले विधेयकमा स्टार्टअप उद्योग दर्ता, उद्योगको सञ्चालनको म्याद, थप विदेशी लगानी तथा प्रविधि हस्तान्तरण गर्ने विषयमा थप स्पष्टता,करारमा वस्तु उत्पादन गर्ने विषय र विशेष आर्थिक क्षेत्रका उद्योगले पाउने सहुलीयतलाई वृद्धि गरिएको बताए। लगानीलाई सहज बनाउन जग्गा प्राप्ति गर्ने विषयमा सहजता कायम गर्ने, बन क्षेत्रमा प्राकृतिकता प्राप्त उद्योग स्थापना गर्ने विषयलाई सहज बनाउने, सरकारको स्वीकृत लिइ हकबन्दीभन्दा बढी ५० प्रतिशतसम्म उद्योगको क्षमता वृद्धि गर्न धितो राख्ने व्यवस्था गरिएको मन्त्री भण्डारीको भनाइ छ। सरकारले नेपालमा लगानीको वातावरण सहज बनाउन आयोजना गरिएको लगानी सम्मेलन २०८१ का क्रममा नीतिगत सुधारका लागि कानुन परिमार्जन गर्न आवश्यक भएको र सो समयमा संसद्को अधिवेशन नभएकाले लगानी सहजीकरणसम्बन्धी केही नेपाल ऐन संशोधन अध्यादेश, २०८१ जारी गरेको थियो । उक्त अध्यायदेश सङ्घीय संसद्मा पेस भई स्वीकृत भइसकेकाले सो अध्यायदेशलाई प्रतिस्थापन गर्न तर्जुमा गरिएको लगानी सहजीकरणसम्बन्धी केही नेपाल ऐनलाई संशोधन गर्न बनेको विधेयक आज सदनमा प्रस्तुत गरिएको हो।"
चालु खर्चलाई नियमन र अर्थतन्त्रको आकार बढाउन ध्यान दिऔं : सांसद वाग्ले,"काठमाडौं : प्रतिनिधिसभा सदस्य डा स्वर्णिम वाग्लेले नयाँ चरणको आर्थिक सुधारलाई अघि बढाउन सुझाव दिएका छन् । विनियोजन विधेयक, २०८१ सम्बन्धी प्रतिनिधिसभाको आजको बैठकमा भएको छलफलमा उनले विश्वसनीयता र क्षमताको सुधार,चालु खर्चलाई नियमन साथै अर्थतन्त्रको आकार बढाउने विषयमा ध्यान दिन सुझाव दिए । सांसद वाग्लेले लामो समयपछि अर्थतन्त्रको आकार प्रक्षेपित ३० प्रतिशतभन्दा कममा आएकाले यसलाई सुरक्षित अवतरणको चरणका रुपमा रहेको टिप्पणी गरे । उनले सिङ्गो सदन न्युनमोरेटरमा फोकस गरिरहेकाले डिमोरेटरमा ध्यानदिनुपर्नेमा जोड दिए । उनले भने,१७१८ खर्बको बजेट हैन कि ५७६० खर्बको अर्थतन्त्रको आकार बढाउनेमा गयौँ भने यो बजेट विनियोजन विधयेकमा गइरहेको अधिक ध्यान गौण हुने मेरो बुझाइ छ । सङ्घीय मामिला तथा सामान्य प्रशासन, ऊर्जा, जलस्रोत तथा सिँचाइ र अर्थ मन्त्रालयअन्तर्गतको विभिन्न शीर्षकमाथिको छलफलमा सांसद वाग्लेले परम्परागत ऊर्जाको स्रोतबाट आधुनिक ऊर्जाको स्रोततर्फ जानुपर्ने बताए । त्यसका लागि विद्युत् उत्पादन, प्रसारण र खपततर्फ बजेट विनियोजनले महत्व दिनुपर्नेमा उनको जोड थियो । उनले मनसुन र अन्य समयमा ऊर्जा उत्पादनबीच सन्तुलन नहुँदा ऊर्जा असुरक्षा बढेकोतर्फ ध्यानाकर्षण गराए । सांसद वाग्लले बजेटको लक्ष्य र जानुपर्ने दिशा ठीक भएको बताए । यसको कार्यान्वयका लागि पूँजीको खाडल पूर्तिलाई सहजीकरण आवश्यक भएकाले निजी क्षेत्रको सहभागितामा उनले जोड दिए।"
आजको प्रतिनिधिसभा बैठकमा तीनवटा मन्त्रालयको बजेटमाथि छलफल हुँदै,"काठमाडौं : संघीय संसदअन्तर्गत प्रतिनिधिसभा बैठक बस्दैछ। बिहान ११ बजेका लागि बोलाएको बैठकमा तीनवटा मन्त्रालयको बजेटमाथि छलफल हुने संघीय संसद सचिवालयले जनाएको छ। सचिवालयले सार्वजनिक गरेको दैनिक कार्यसूचीअनुसार आज बैठकमा विनियोजन विधेयक,२०८१ को विभिन्न शीर्षकहरूमाथि जारी छलफलअन्तरगत संघीय मामिला तथा सामान्य प्रशासन मन्त्रालय, ऊर्जा,जलस्रोत तथा सिँचाइ मन्त्रालय र अर्थ मन्त्रालयको विभिन्न शीर्षकहरूमाथि छलफल हुनेछ। बैठकमा सांसदहरूले विनियोजन विधेयकअन्तरगत तीनवटा मन्त्रालयको खर्च कटौतीको प्रस्ताव प्रस्तुत गर्ने कार्यसूचीमा उल्लेख छ। यसैगरी बैठकमा उद्योग वाणिज्य तथा आपूर्तिमन्त्री दामोदार भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने विधेयक २०८१ लाई प्रस्तुत गर्न अनुमति माग्ने प्रस्ताव प्रस्तुत गर्ने कार्यसूची छ। मन्त्री भण्डारीले बैठकमा लगानी सहजीकरण सम्बन्धी केही नेपाल ऐनलाई संशोधन गर्ने विधेयक २०८१ प्रस्तुत गर्नेछन्।"
प्रधानमन्त्रीको प्रतिबद्धता विपरीत बजेट आयो : योगेश भट्टराई,"काठमाडौं : नेकपा एमाले सांसद योगेश भट्टराइले बजेट निर्माणको प्रक्रियामा पुरानै ढाँचा अवलम्वन गरिएकाले विभिन्न टिकाटिप्पणी आइरहेको बताएका छन्। आइतबार संसदमा विनियोजन विधेयक, २०८१ अन्तर्गत विभिन्न मन्त्रालयको विनियोजन शीर्षकमाथिको छलफलमा भाग लिँदै सांसद भट्टराईले बजेट निर्माणको प्रक्रिया पुरानै ढाँचाबाट नभएर यसमाठूलो नीतिगत र संरचनागत परिवर्तन आवश्यक भएको बताए। उनले तीन करोडमाथिका मात्रै आयोजनालाई बजेटमा राख्ने प्रधानमन्त्रीको प्रतिबद्धता विपरीत साना साना आयोजना राखेर ल्याउँदा कुनै प्रतिफल नआउने धारणा राखे । तीन तहलाई निश्चित अंक बराबरको बजेट व्यवस्था गर्ने प्रणालीलाई स्थापीत गर्न सकने परिणाममुखी ढंगले बजेटको कार्यान्वयन गर्न सकिने उनले बताए । उनले पुँजीगत खर्च घटिरहेको र वित्तीय खर्च धेरै भइरहेको अवस्थालाई सुधार ल्याउनुपर्नेमा जोड दिए। भट्टराईले २५ वर्षमा आयोजना हस्तान्तरण गर्ने नियमलाई बढाउनुपर्ने सुझाव उनले दिए । राष्ट्रिय गौरवका आयोजनाहरू समयमा नै सम्पन्न हुन नसकेको र लगानी बढेको अवस्थामा सरकारले गम्भीर ध्यान दिनुपर्ने उनले बताए।"
काम गर्न नसकेका भनिएका सचिवहरूलाई प्रधानमन्त्री कार्यालयमा थन्क्याउन काम भइरहेको छ: रामहरि खतिवडा,"काठमाडौं : नेपाली कांग्रेसका सांसद रामहरि खतिवडाले मुलुकमा सुशासन झन् कमजोर हुँदै आएको बताएका छन्। आइतबार प्रतिनिधिसभा बैठकमा बोल्दै सांसद खतिवडाले दक्षता र योग्यताको आधारमा नभइ पार्टीका झण्डा बोकेको आधारमा कर्मचारीहरूलाई राख्ने र फाल्ने काम भइरहेको भन्दै आपत्ती जनाए। उनले प्रधानमन्त्री पुष्पकमल दाहाल 'प्रचण्ड' नै सत्ता जोगाउने खेलमा लागेको आरोप लगाए। 'प्रधानमन्त्री सत्ता जोगाउने खेलमा लाग्ने। चुनाव अघि एउटा कुरा गर्ने चुनावपछि अर्को कुरा गर्ने,'उनले भने,'सुशासन झन कमजोर हुँदै गएको छ। सुशासन कायम गर्ने सबैको पहिलो कर्तव्य हो।' नेता खतिवडाले काम गर्न नसकेका भनिएका सचिवहरूलाई प्रधानमन्त्री कार्यालयमा थन्क्याउन गरेको भन्दै सरकारको आलोचना गरे। 'कमजोर व्यक्तिहरूलाई थन्काउने काम भएको छ। सरुवा बढुवामा पारदर्शिता छैन। हिजोको हुकुमी शैलीमा संघीय मामिलामा मात्रै नभइ प्रदेश, संघमा स्थानीय तहका कर्मचारीहरूलाई पहुँचको आधारमा सरुवा बढुवा हुने पद्धतिको विकास भएको छ। एउटा सचिव एउटा मन्त्रालयमा दई तीन महिनामा सरुवा भएको छ। त्यसले सुशासनको अनुभूति दिन सक्छ ?' उनले पार्टीको झण्डा नबोकेका कर्मचारीहरू मन्त्रीको मातहतमा रहेर काम गर्न नसकेको सुन्नमा आएको बताए। उनले भने,'हामीले गरेका छौं, कुनै पार्टीको झण्डा नबोक्ने कर्मचारीहरू मन्त्रीको अन्तरगत काम गर्नै सक्दैनन। दक्षता र कावेलीका आधारमा नभइ झण्डाका आधारमा कर्मचारीको राख्न र फाल्ने व्यवस्था भो भने मुलुक कहाँ जान्छ यसतर्फ ध्यान जाओस्।"
"प्रतिनिधिसभा बैठक सुरू, तीनवटा मन्त्रालयको बजेटमाथि छलफल हुँदै","काठमाडौं : संघीय संसदअन्तरगत प्रतिनिधिसभा बैठक सुरू भएको छ। बैठकमा तीनवटा मन्त्रावयलयको बजेटमाथि छलफल हुने संघीय संसद सचिवालयले जनाएको छ। सचिवालयले सार्वजनिक गरेको दैनिक कार्यसूचीअनुसार आज बैठकमा विनियोजन विधेयक,२०८१ को विभिन्न शीर्षकहरूमाथि जारी छलफलअन्तरगत संघीय मामिला तथा सामान्य प्रशासन मन्त्रालय,ऊर्जा,जलस्रोत तथा सिँचाइ मन्त्रालय र अर्थ मन्त्रालयको विभिन्न शीर्षकहरुमाथि छलफल हुनेछ। यसैगरी बैठकमा उद्योग वाणिज्य तथा आपूर्तिमन्त्री दामोदार भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने विधेयक २०८१ लाई प्रस्तुत गर्न अनुमति माग्ने प्रस्ताव प्रस्तुत गर्ने कार्यसूची छ। मन्त्री भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने विधेयक २०८१ प्रस्तुत गर्नेछन्। बैठकमा सांसदहरूले विनियोजन विधेयकअन्तरगत तीनवटा मन्त्रालयको खर्च कटौतीको प्रस्ताव प्रस्तुत गर्ने कार्यसूचीमा उल्लेख छ।"
सहकारी प्रकरण : संसदीय छानबिन विशेष समितिबाट कार्यविधि पारित,"काठमाडौं : सहकारीको बचत रकम अपचलनसम्बन्धी छानबिन गर्न बनेको संसदीय छानबिन विशेष समितिको कार्यविधि पारित भएको छ। आज बसेको समितिको बैठकमा मस्यौदामाथि छलफल पश्चात सहकारी बचत रकम अपचलनको बारेमा कसरी छानबिन गर्ने भन्ने कार्यविधि पारित भएको समितिका संयोजक सूर्य थापाले जानकारी दिए। विगतमा विभिन्न छानबिन समिति,जाँचबुझ आयोग लगायतले विगतमा अध्ययन गरेका प्रतिवेदन उपलब्ध गराउन सम्बन्धित निकायमा दोस्रो बैठकबाट पत्राचार गरेका थियौं। अधिक संख्यामा पत्र प्राप्त भइसकेका छन्। बाँकी उपलब्ध गराउन निर्देशन दिइसकेका छौं। उनले भने,अब कार्यविधि जुन सु्झावसहित पारित भएको छ। त्यसलाई अन्तिम रुप दिने र प्रमाणिकरण गर्ने कार्यसँगै समितिले औपचारिक रुपमा अगाडि बढाउन बाटो तयार भएको छ। सजिलो भएको छ। उनले आगामी दिनमा संघीय सहकारी मन्त्रालय, सहकारी विभाग, सहकारी बोर्ड र समस्याग्रस्त सहकारीका व्यवस्थापनसँग छलफल गर्ने तयारी रहेको जानकारी दिए। सांसद थापाले तथ्यको विश्लेषण गरेर समिति सत्यमा पुग्ने बताए। उनले सम्बन्ध व्यक्तिहरुसँग पनि समितिले सोधपु्छ गर्ने जानकारी गराए। उनले अदालतमा विचाराधीनमा रहेका विषयमा कसरी अगाडि बढ्ने भन्नेबारे पनि छलफल भएको बताए। उनले समितिले नियोजित रुपमा कसैलाई दोषी छ भनेर छानबिन नगर्ने तर अध्ययनका क्रममा दोषी देखिएकालाई कारबाही सिफारिस गर्ने स्पष्ट पारे। उनका अनुसार आजको बैठकमा कांग्रेस, एमाले, माओवादी केन्द्र र राप्रपाका प्रमुख सचेतक, टीओआर निर्माण गर्दा बनेको कार्यदलका सदस्यहरु सहभागी थिए। गत जेठ १५ गते गठन भएको समितिमा सांसदहरु इश्वरीदेवी न्यौपाने (कांग्रेस), ध्रुवबहादुर प्रधान (राप्रपा), बद्रीप्रसाद पाण्डे (कांग्रेस), लेखनाथ दाहाल (माओवादी केन्द्र), शिशिर खनाल (रास्वपा), सरिता भुषाल (एमाले), सूर्यबहादुर थापा क्षेत्री(एमाले) रहेका छन्। समितिलाई तीन महिनाभित्र कार्यसम्पन्न गरि प्रतिवेदन बुझाउने कार्यादेश दिइएको छ।"
चुरे संरक्षणमा तीनै तहका सरकारबीच समन्वय आवश्यक : प्रधानमन्त्री,"सिरहा : प्रधानमन्त्री पुष्पकमल दाहाल प्रचण्ड चुरे क्षेत्रको संरक्षणमा सङ्घीय, प्रादेशिक, स्थानीय सरकार, स्थानीय समुदाय, सरोकारवाला निकायको समन्वय, सहकार्य र संयुक्त प्रयास अपरिहार्य रहने बताएका छन्। दशौं चुरे संरक्षण दिवसको सन्दर्भमा आइतबार आयोजित बृहत् वृक्षारोपण कार्यक्रमलाई सम्बोधन गर्दै प्रधानमन्त्री प्रचण्डले तराई मधेशका बहुसङ्ख्यक जनताको जीवनरेखासँग जोडिएको चुरे क्षेत्र बहुपक्षीय र बहुसरोकारको विषय भएको बताए। 'चुरे क्षेत्रको संरक्षणमा सङ्घीय, प्रादेशिक, स्थानीय सरकार, स्थानीय समुदाय, सरोकारवाला निकायको समन्वय, सहकार्य र संयुक्त प्रयास अपरिहार्य छ,'प्रधानमन्त्रीले भने,'तराई मधेशका बहुसङ्ख्यक जनताको जीवनरेखासँग जोडिएको चुरे क्षेत्र बहुपक्षीय र बहुसरोकारको विषय हो ।' विसं २०७४ मा स्वीकृत भएको २० वर्षे चुरे तराई मधेश संरक्षण तथा व्यवस्थापन गुरूयोजना परिमार्जनसहित लागू गर्नुपर्ने बताउँदै उनले चुरे संरक्षणका लागि अलग्गै ऐनको आवश्यकता देखिएकाले त्यसका लागिसमेत सरकारले आवश्यक समन्वय गरिरहेको जानकारी दिए। वृक्षारोपण कार्यक्रमले आम जनसमुदायमा वन र वनस्पति संरक्षणमा सकारात्मक सन्देश दिएको प्रवाह भएको उल्लेख गर्दै प्रधानमन्त्री प्रचण्डले विगत वर्षहरूमा नदी उकास क्षेत्र लगायतका खाली र क्षतिग्रस्त करिव दश हजार हेक्टर भूमिमा विभिन्न प्रजातिका बिरुवा वृक्षारोपण, स्थानीय जनतालाई बाँस र फलफूलका बिरूवा वितरण गरेको बताए । उनले करिब ३ करोड गुणस्तरीय रूख प्रजातिका बिरूवा उत्पादन र वितरणमार्फत् हरियाली प्रवर्द्धन र पारिस्थितिकीय प्रणालीको पुनःस्थापना गर्दै आएकोमा समितिप्रति आभार प्रकट गरे। वृक्षारोपण गरिएका बिरूवाहरूको संरक्षण र स्याहार सम्भार गर्ने कार्य उत्तिकै महत्वपूर्ण भएको भन्दै प्रधानमन्त्री प्रचण्डले त्यसको संरक्षणमा ध्यान दिनुपर्नेमा जोड दिए । 'जबसम्म रोपेका बिरूवा हुर्किएर उत्पादित वस्तु वा सेवा स्थानीय समुदायले प्राप्त गर्दैनन्, तबसम्म यसको निरन्तर संरक्षण गर्नुपर्दछ,'प्रधानमन्त्री प्रचण्डले भने,यस कार्यमा तीनै तहका सरकार, सरकारका निकायहरू, सामुदायिक वन उपभोक्ता समूह, नागरिक समाज, निजी क्षेत्र र गैरसरकारी सङ्घसंस्थाहरूलाई सहकार्य र समन्वयका लागि म हार्दिक अपील गर्दछु ।' उनलले आगामी दिनमा चुरे तराई मधेशको संरक्षण र जनताको जीवनस्तर सुधारमा हरित अभियान बहुउपयोगी होस् भन्ने कामना गरे। नेपालको पूर्वमा इलामदेखि पश्चिम कञ्चनपुरसम्म ३७ जिल्लामा फैलिएको चुरे पर्वत भूजैविक, भौगर्भिक दृष्टिकोणले अत्यन्त संवेदनशील, जैविक विविधता र संस्कृतिमा धनी, दुर्लभ वन्यजन्तुहरूको बासस्थान र जैविक मार्ग भएको बताउँदै प्रधानमन्त्रीले प्रचण्डले चुरे पर्वतीय प्रणालीले नै पहाड, दुन, भावर तथा तराईमधेशको सम्बन्ध एक आपसमा अन्योन्याश्रित रूपले गाँसेको उल्लेख गरे। ढुङ्गा, गिट्टी, बालुवाको सङ्कलन र उत्खननले चुरे क्षेत्रको दोहन बढेको बताउँदै प्रधानमन्त्रीले नदी प्रणालीको वातावरणीय अखण्डतामा गम्भीर सङ्कट पैदा गरेको बताए।उनले चुरे क्षेत्रमा बढ्दो जनसङ्ख्या, अव्यवस्थित बसोबास, वन अतिक्रमण, वन डढेलो, खुला चरिचरण र नदीजन्य पदार्थको दोहन, अव्यवस्थित भौतिक पूर्वाधार निर्माण, भूक्षय जस्ता कारण यसको संरक्षण दिन प्रतिदिन चुनौतीपूर्ण बन्दै गएको बताए। तीनै तहका सरकार र राज्यका सम्पूर्ण निकायले भावी पुस्ताको बाँच्न पाउने अधिकारसमेत ख्याल गर्दै व्यवस्थित भौतिक विकासको अवधारणाअनुरूप वातावरणीय अध्ययन गरेर मात्र ढुङ्गा, गिट्टी र वालुवाको सङ्कलन तथा उत्खनन् गर्नसमेत प्रधानमन्त्रीको आग्रह छ ।"
"ऊर्जामन्त्रीलाई लिङ्देनको सुझाव : बुढीगण्डकीको पानी चितवन, बारा, पर्सा र रौतहटमा वितरण गर्ने व्यवस्था गर्नुहोस्","काठमाडौं : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देनले बुढीगण्डकी आयोजनालाई बहुउद्देश्यीय आयोजना बनाउनुपर्ने प्रस्ताव अघि सारेका छन्। आइतबार प्रतिनिधिसभा बैठकमा बोल्दै अध्यक्ष लिङदेनले बुढीगण्डकीलाई बहुउद्देश्यीय आयोजना बनाएर त्यहाँको पानी चितवन,बारा,पर्सा र रौतहटमा वितरण गर्न उर्जामन्त्री शक्तिबहादुर बस्नेतलाई सुझाव दिएका हुन्। 'चितवन, बारा, पर्सा, रौतहट सुख्खाग्रस्त छ। यहाँ स्थानीय खानेपानीको समस्याबाट काकाकुल छन्। हामीले बुढीगण्डकीलाई बहुउद्देश्यीय आयोजना बनाएर यहाँको पानी चितवन, बारा, पर्सा, रौतहटमा लगियो भने हाम्रो पानी भारतले प्रयोग गर्ने कि नगर्ने अथवा उसले हामीलाई सहयोग गर्ने कि नगर्ने भन्ने विषयमा छलफल आवश्यक छैन। हामीले हाम्रो पानी आफै प्रयोग गर्छौं।' लिङ्देनले देवघाटदेखि गोरखाको उत्तरी भेगसम्म जलमार्ग बनाउन सकिने सु्झाए। उनले व्यापक ढंगले छलफल गरेर अगाडि बढेमा एउटै आयोजनाले त्यस क्षेत्रको कायलपटल गर्न सकिने बताए। उनले तमोर जलाशययुक्त आयोजनालाई बजेटमा नसमेटिएको भन्दै आपत्ती जनाए। नेता लिङ्देनले नेपाली लगानीलाई प्रोत्साह गर्नुपर्नेमा जोड दिए। उनले उर्जाको क्षेत्रमा लगानीका लागि विदेशीहरूलाई आमन्त्रण गर्न समेत आग्रह गरे। ऊर्जा उत्पादन र खपतका लागि विशेष प्रकारको नीति ल्याउनुपर्नेमा सरकारले त्यसतर्फ ध्यान दिन नसकेको टिप्पणी गरे।"
खोलामा डुबेर स्कुले बालिकाको मृत्यु,"नुवाकोट : तादी खोलामा पौडी खेल्ने क्रममा एक स्थानीय स्कुले बालिकाको ज्यान गएको छ। तादी गाउँपालिका१ उर्लेनी, काल्चे घर भई स्थानीय मंगलेश्वरी आधारभूत विद्यालयमा कक्षा ५ मा अध्ययनरत १२ वर्षिया अनिशा थिङ तामाङको खेलामा डुबेर मृत्यु भएको जिल्ला प्रहरी कार्यालय नुवाकोटले जनाएको छ। खोलामा साथीहरूसँग पौडी खेल्ने क्रममा उनको तादी खोलाको अकरे दहमा डुबेर मृत्यु भएको प्रहरी नायव उपरीक्षक तिलक भारतीले बताए। उनको शव नुवाकोट जिल्ला अस्पताल त्रिशूलीमा पोष्टमार्टम गरी परिवारजनको जिम्मा लगाइएको उनले बताए।"
सामाजिक सुरक्षा भत्ताका लागि राष्ट्रिय परिचयपत्र अनिवार्य गर्ने सरकारको निर्णयविरुद्ध सर्वोच्चमा रिट,"काठमाडौं : सामाजिक सुरक्षा भत्ताका लागि राष्ट्रिय परिचयपत्र अनिवार्य बनाउने सरकारको निर्णयविरुद्ध सर्वोच्च अदालतमा रिट दायर भएको छ। अधिवक्ता बिमल पौडेलले सरकारको सो निर्णय तत्काल खारेजको माग गर्दै आज सर्वोच्च अदालतमा रिट दायर गरेका हुन्। जेठ २४ गतेको मन्त्रिपरिषद् बैठकले सामाजिक सुरक्षा भत्ता लिनका लागि राष्ट्रिय परिचयपत्र अनिवार्य गर्ने निर्णय गरेको थियो। राष्ट्रिय परिचयपत्र अनिवार्य गर्दा ठूलो संख्यामा नवीकरण हुन नसकी सामाजिक सुरक्षा भत्ताबाट वञ्चित हुने देखिएकाले सो निर्णय तत्काल रोक्न माग गर्दै पौडेलले रिट दायर गरेका हुन्। राष्ट्रिय परिचयपत्र बनाउँदा आफैं उपस्थित भइ बायोमेट्रिक गर्नुपर्ने बाध्यता रहेको छ। धेरै वृद्धवृद्धाहरू रोगी,हिँडडुल गर्न नसक्ने,एक्लै समेत हुने गरेका,छोराछोरी विदेश वा सरहमा पनि हुने हुँदा घरमा वृद्धवृद्धा मात्रै बसोबास गर्ने हुनाले जिल्ला प्रशासन कार्यालय वा इलाका प्रशासन कार्यालय जान सम्भव नभएको भन्दै सामाजिक सुरक्षा भत्ताका लागि राष्ट्रिय परिचय पत्र अनिवार्य गर्न विपक्षीहरूका नाममा उत्प्रेषणको आदेशले परमादेशलगायत उपयुक्त आदेश जारी गर्न रिटमार्फत् माग गरिएको छ। सरकारले पहिलो चरणमा राष्ट्रिय परिचय नम्बर अनिवार्य गरिएका जिल्लामा झापा, रौतहट, रुपन्देही, मोरङ, सर्लाही, कपिलवस्तु, सुनसरी, काठमाडौँ, दाङ, उदयपुर, भक्तपुर, बाँके, सप्तरी, ललितपुर, बर्दिया, सिरहा, सिन्धुली, सुर्खेत, धनुषा, मकवानपुर, कैलाली, महोत्तरी, चितवन, कञ्चनपुर, बारा, कास्की, पर्सा र तनहुँमा सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको हो।"
रौतहटको छुट्टाछुट्टै स्थानमा दुई युवाको शव फेला,"रौतहट : रौतहटमा छुट्टाछुट्टै ठाउँमा दुई युवकको शव फेला परेको छ। शनिबार अपराह्न एक युवकको शव फेला परेको थियो भने आइतबार बिहान अर्का एक युवाको शव नदि किनारमा भेटिएको हो। गौर स्थित टिकुलियामा २० वर्षीय युवक रोहित सहनीको शव फेला परेको थियो भने आज बिहान राजदेवी नपा५ पटाही टोल स्थित गढैया बागमती नदीको किनारमा पानीले बगाइ ल्याएको शव फेला परेको जिल्ला प्रहरी कार्यालय रौतहटले जनाएको छ। घरबाट शौच गर्न निस्किएक सहनीको शव घर नजिकैको केराबारीमा फेला परेको रौतहट प्रहरी प्रवक्ता एलिजा गिरीले बताइन्। कुटपिट गरेर सहनीको हत्या भएको मृतकका दाइ सञ्जय सहनीले आरोप लगाएका छन्। भाइको घाँटी थिचेर कुटपिट गरी हत्या भएको उनको दावी छ। रौतहट राजदेवी नपा५ पटाही टोल स्थित गढैया बागमती नदीको किनारमा पानीले बगाइल्याएको नाम, थर, वतन नखुलेको अन्दाजी २४२५ वर्षीय युवकको शव पानीमा घोप्टो परी तैरिरहेको अवस्थामा जिल्ला प्रहरी कार्यालय रौतहटबाट खटिएका प्रहरी निरीक्षक उमाशंकर प्रसादको टोलीले फेला पारेको थियो। मृतकको मध्यान्नसम्म कुनै पहिचान नखुलेको र शवलाई प्रादेशिक अस्पताल गौरमा राखिएको हुँदा मृतकलाई चिन्न सक्ने व्यक्ति, आफन्त तथा परिवारका सदस्यहरुले जिल्ला प्रहरी कार्यालय रौतहटमा सम्पर्क अनुरोध गरेको छ। दुवै युवकको मृत्यूको विषयमा अनुशन्धान भैरहेको जिल्ला प्रहरी कार्यालय रौतहटका प्रवक्ता एवम डिएसपी एलिजा गिरीले जानकारी दिएकी छिन्।"
भोजपुरको सेल्मे फलाम खानी सञ्चालनमा ल्याउन माग,"भोजपुर : जिल्लाको पश्चिमी क्षेत्र टेम्केमैयुङ गाउँपालिका९ मा रहेको सेल्मे फलाम खानी सञ्चालनमा ल्याउन राज्यले ध्यान दिनुपर्ने स्थानीयले माग गरेका छन्। करिब डेढ सय वर्ष अघिबाट सञ्चालनमा आएको फलाम खानी अहिले बन्द अवस्था छ। तत्कालीन समयमा जिल्लासँगै बाह्य जिल्लामा समेत यहाँबाट निकालिएको फलाम निर्यात हुने गरेको स्थानीय जानकारले बताउने गरेका छन्। सेल्मे फलाम खानी ऐतिहासिक फलाम खानी रहेकाले राज्यले आवश्यक अध्ययन गरेर उत्खननका लागि पहल गर्नुपर्ने स्थानीयको माग छ। यहाँबाट उत्खनन गरिएको फलाम राम्रो रहेकाले अहिले पनि गाउँघरमा यहाँको फलामबाट निर्माण गरिएका सामग्री पाउन सकिने स्थानीय कालीगढ हर्कराज विश्वकर्माले बताए। आफ्ना पुर्खाले यहीँ नै फलाम उत्खनन गरेर आवश्यक सामग्री निर्माण गर्ने गरेको उनको भनाइ छ। अहिले पनि उद्योग सञ्चालन गरिएको स्थान आसासमा फलामको किट पाउने सकिने उनको भनाइ छ। सेल्मे फलाम खानी जिल्लाको उत्कृष्ट फलाम खानी रहेको बाउबाजेबाट मैले सुनेको छु, उनले भने, हाम्रा बाउबाजे पिता पुर्खाले यहीँको फलामबाट निर्माण गरेका सामग्री अहिले पनि गाउँघरमा भेटिन्छन्, यहाँको फलाम उत्खननमा राज्यले ध्यान दिन आवश्यक छ, अहिले हामीले बाहिरबाट फलाम ल्याएर काम गर्नुपर्ने अवस्था छ। विगतमा फलामको धाउ निकालेको खाल्डाखुल्डी अहिले पनि देख्न सकिने उनको भनाइ छ। सेल्मे क्षेत्रका करिब नौ घरपरिवारले अहिले पनि व्यावसायिक रुपमा कालिगढ पेसा अँगालिरहेको अर्का कालिगढ तीर्थकुमार विश्वकर्माले बताए। राज्यले यहीँ नै फलाम खानी सञ्चालनमा पहल गरी दिए सहजता हुने उनको भनाइ छ। गाउँमा नै भएको खानीले निरन्तरता पाए बाहिरबाट फलाम ल्याउनुपर्ने बाध्यता हट्ने उनले बताए। बाजेबराजुले यहीँको फलामबाट आरन उद्योग सञ्चालन गर्नुहुन्थ्यो, उनले भने, हाम्रो पालोमा आउँदा खानी बन्द भएको अवस्था छ, यहीँको स्रोत साधनको प्रयोग गर्न पाए राज्यको पैसा बाहिर जानबाट रोकिने थियो, अहिले हामीले बाहिरको देशबाट आएको फलामको प्रयोग गर्नुपर्ने अवस्था छ, यसमा राज्य पनि गम्भीर बन्न आवश्यक छ। स्थानीय जानकार वृद्धवृद्धाका अनुसार तीनदेखि चार पुस्ता अघि अर्थात् करिब एक सय ५० वर्ष अघिबाट फलाम खानी सञ्चालन भएको इतिहास रहेको वडाध्यक्ष नभराज माङपाहाङले बताए। त्यो समयबाट सुरु भएको उद्योग करिब २०१३ सम्म सञ्चालनमा रहेको स्थानीय जानकारहरूको भनाइ छ। पछिल्लो समयमा राज्यको बेवास्ताका कारण खानीबाट फलाम उत्खनन रोकिएको स्थानीय बताउँछन्। यहाँको देवी खोला, छोक्ला, सेल्मेलगायत स्थानमा फलामको धाउ पाइने वडाध्यक्ष माङपाहाङले बताए। सेल्मे क्षेत्रमा फलामको राम्रो सम्भावना रहेकाले राज्यले यसको उत्खननमा जोड दिनुपर्ने उनको भनाइ छ। स्थानीय जानकारका अनुसार यहाँ करिब एक सय ५० वर्ष अघिबाट खानी सञ्चालन आएको बुझिन्छ, वडाध्यक्ष माङपाहाङले भने, अहिले पनि यहाँका आसपासमा खानी उत्खनन बेलाका किटलगायत फलामको धाउ निकालिएका स्थानहरू छन्, २०१३ साल आसपासमा आएर खानी बन्द गरिएको हो, यसको निरन्तरता दिन राज्यले आवश्यक अध्ययन गरेर पहल गर्न आवश्यक छ, अहिले पनि यहाँको फलामबाट बनेका कृषि औजार, कट्टी खुकुरीलगायत सामग्री गाउँघरमा भेटिन्छन्।"
गजुरीदेखि चौतारा जोड्ने सडक कालोपत्रे सुरु,"धादिङ : धादिङको गजुरी गाउँपालिकाबाट मकवानपुरको चौतारा जोड्ने सडक कालोपत्रे सुरु भएको छ। सडक कालोपत्रे भएपछि बर्खायाममा पनि कृषि उपज बिक्री गर्न सजिलो हुने स्थानीयको भनाइ छ। महाभारत लेकका स्थानीयले बाँस, निगालो, अम्रिसोलगायतबाट विभिन्न सामग्री बनाउने गर्छन्। सडक स्तरोन्नति तथा कालोपत्रे भएमा महाभारत लेकका किसानलाई राहत मिल्ने र आर्थिक समृद्धिमा सहयोग पुग्ने स्थानीय बताउँछन्। बाँस निगालोबाट डोका, डालो बुनेर, अम्रिसोबाट कुचो बनाएर हामीले आम्दानी गर्दै आएका छौँ, स्थानीय सन्तोष अधिकारीले भने, बर्खायाममासमेत सडक सुचारु हुने भएमा तीन हजार टन आलु उत्पादन गर्ने क्षमता हामीसँग छ। ठेकेदार कम्पनीले सम्झौता मिति अगावै सम्पन्न गर्नेगरी धमाधम कालोपत्रे गरिरहेको छ। अहिले गजुरी गाउँपालिका६ मलिनटार चोकदेखि वडा नं ७ पर्खालेसम्म चार दशमलव दुई किलोमिटर सडक कालोपत्रे भइरहेको छ। गजुरी गाउँपालिका६ आदमघाटको मिलनटार चोकदेखि पर्खालेसम्म छ सय मिटर आरसिसी र तीन दशमलव ५९ मिटर आसफाल्ट विधिबाट कालोपत्रे गरिएको प्रादेशिक सडक डिभिजन कार्यालय धादिङका साइट इन्जिनियर धर्मराज खड्काले बताए। आदमघाटदेखि चौतारासम्म करिब ३५ किलोमिटर सडक रहेकामा मिलनटारदेखि कालोपत्रे गर्न वाग्मती प्रदेश सरकारले आर्थिक वर्ष २०७९८० मा बजेट विनियोजन गरेको हो। सडक निर्माणमा अवरोध नभएमा, कच्चा पदार्थ सहज रुपमा उपलब्ध भएमा र काम गर्ने मजदुर अभाव नभएमा तोकेको समय अघि सम्पन्न हुने नाना कन्स्ट्रक्सन प्रालि धादिङ अध्यक्ष नारायणकुमार श्रेष्ठले बताए। भौतिक पूर्वाधार विकास मन्त्रालयअन्तर्गत प्रादेशिक सडक डिभिजन कार्यालय धादिङले २०८१ पुस १८ गते सम्पन्न गर्ने गरी २०८० असार १३ गते २० करोड ४९ लाख ८१ हजार १० लागतमा चार दशमलव दुई किलोमिटर कालोपत्रे गर्ने सम्झौता भएको थियो। साबिकको किराञ्चोक गाविसलाई मुख्य राजमार्गसँग जोड्न २०४९ सालबाट पृथ्वीराजमार्गको आदमघाटदेखि महाभारत लेक जोड्ने सडक निर्माण सुरु गरिएको थियो। आदमघाट चौतारासडकको लम्बाइ ३५ किलोमिटर छ। गजुरी र गल्छी गाँउपालिकाका एक हजार भन्दा बढी घरधुरी यो सडकबाट लाभान्वित हुने अनुमान छ। मकवानपुरको कैलाश गाउँपालिका र थाहा नगरपालिकाका सर्वसाधारणसमेतले यस सडक प्रयोग गर्दै आएका छन्।"
असार ३१ गतेदेखि मनकामना केबुलकार ५० दिन बन्द हुने,मुग्लिन : नेपालको पहिलो केबुलकार मनकामना केबुलकार ५० दिन बन्द हुने भएको छ। केबुलकारको डिजिटल प्रणालीमा स्तरोन्नति कार्यका लागि यही असार ३१ गतेदेखि करिब ५० दिन सेवा बन्द रहने मनकामना दर्शन प्रालिले जनाएको छ। एनालग प्रविधिमा रहेको केबुलकारलाई फाइबरसहितको अत्याधुनिक डिजिटल प्रविधिमा स्तरोन्नति गर्न लागिएको मनकामना दर्शन प्रालिका नायब महाप्रबन्धक उज्ज्वल शेरचनले जानकारी दिए। उनका अनुसार डिजिटल प्रणालीमा स्तरोन्नतिका साथै मुख्य तारको लठ्ठासमेत फेर्न लागिएको हो। स्थापनाको २६ वर्षमा मुख्य केबुल तार लट्ठा फेर्न लागिएको प्रालिका नायब महाप्रबन्धक शेरचनले बताए। स्तरोन्नति कार्यका लागि दक्ष प्राविधिक अष्ट्रेलियाको डोप्पलमेयर कम्पनीबाट नै आउने उनले बताए। मनकामना केबुलकारको विभिन्न चरणमा स्तरोन्नतिको काम भइरहेको छ। गोरखाको सहिद लखन गाउँपालिकास्थित प्रसिद्ध धार्मिकस्थल मनकामना मन्दिर जाने दर्शनार्थीलाई सहजताका लागि विसं २०५५ मङ्सिर ८ गतेदेखि केबुलकार सञ्चालनमा ल्याइएको हो। रासस
जोमसोम विमानस्थलमा सुरक्षा तारबार लगाइँदै,"जोमसोम : नेपाल नागरिक उड्यन प्राधिकरणले मुस्ताङको जोमसोम विमानस्थलको कम्पाउन्डमा तारबार लगाउन थालेको छ। विमानस्थलमा अनाधिकृत रुपमा छाडा कुकुर र चौपाया छिरेर दुःख दिन थालेपछि जोमसोम विमानस्थलको आवश्यक पर्ने स्थानमा तारबार अर्थात घेराबार लगाउन थालिएको हो। प्राधिकरणले कोभिडअघि समृद्ध मानिएको जोमसोम विमानस्थलको स्तरोन्नति तथा जहाज अवतरण गर्ने रनवे धावनमार्गको लम्बाइ विस्तार गरे पनि विमानस्थल वरपरको घेराबार तारबार मर्मत सम्भार गरेको थिएन। विमानस्थलको सुरुवाती चरणमा लगाइएको होचो तारजाली,धेरै पहिला लगाइएको जीर्ण तारबार र कोरला सडक विस्तारका कारण सडकको उचाई माथि आउँदा जोमसोम विमानस्थलको कम्पाउन्ड तारबार जाली समय अनुकूल परिमार्जन हुन सकेको थिएन। विमानस्थलको जीर्ण र होचो तारबार भएकै कारण जोमसोम विमानस्थलमा अनधिकृत रुपमा छाडा कुकुर र चौपायाहरू पस्दा पोखराजोमसोम हवाई उडानमा जोखिम निम्त्याएको थियो। विमानस्थलमा कुकुर र अन्य चौपाया छिरेको अवस्थामा विमानस्थलमा रहेको आगो निभाउने वारुणयन्त्रको सहायताले दिनहु कुकुर र चौपाया धमाउनु पने बाध्यता थियो। जोमसोम विमानस्थलको कम्पाउन्ड तारबारको कमजोर संरचनाका कारण हवाई जोखिम बढेपछि प्राधिकरणले विमानस्थलको आवश्यक स्थानमा तारबार लगाउन सुरु गरेको नेपाल नागरिक उड्डयन प्राधिकरणका इन्जिनीयर एवं योजना प्रमुख ई दिनेश परियारले जानकारी दिए। प्राधिकरणले ८० लाख ७८ हजार लागतमा जोमसोम विमानस्थलमा तारबार लगाउन जित निर्माण सेवा काठमाडौसँग चालु वर्षको चैत्र ९ गते ठेक्का सम्झौता गरेको उनले बताए।"
"सौराहामा बिजुली छ, भोल्टेज छैन","चितवन : पर्यटकीय गन्तव्य सौराहाका होटल तथा रेष्टुराँमा एसी, फ्रिज चल्दैन। होटलमा पर्यटक आउँदा सौराहाका पर्यटन व्यवसायी खुसी होइन, उल्टै चिन्तित हुन्छन्। विद्युत्को समस्याले होटल आएका पर्यटकको व्यवस्थापनमा हुने कठिनाइले उनीहरू तनावमा हुन्छन्। गर्मीमा सौराहा जाने पर्यटक चिसोमा बस्न पाउँदैनन्। विद्युतीय समस्याका कारण सौराहाको पर्यटन व्यवसाय नराम्रोसँग प्रभावित बनेको छ। भोल्टेज कम भएको कारण विद्युतीय साधन सञ्चालनमा कठिनाइ आएको छ। अहिलेको भोल्टेजले पंखासमेत चल्न गाह्रो छ। होटल पार्क ल्यान्डका सञ्चालक अञ्जनकुमार पाण्डे विद्युत्का कारण व्यवसायमा असर परेको बताए। गर्मीमा होटलमा आएका पर्यटकलाई दिने सेवा प्रभावित भएको छ। होटल व्यवसायी मारमा छन्। लो भोल्टेजले केही नचलेपछि जेनेरेटर चलाउनुपर्ने बाध्यता छ। जेनेरेटर चलाउँदा खर्च चार गणा बढी हुने गरेको छ। भोल्टेज कम हुँदा सौराहाका व्यवसायी मारमा परेका छन्। आएका पर्यटक फर्कने बाध्यता छ जंगल सफारी लजका संचालक सुमन घिमिरेले भने, विद्युतीय उपकरणले काम नगर्दा पर्यटकलाई सेवा दिन सकेका छैनौं। सौराहाको विद्युत् प्रसारण लाइनमा भोल्टेजको समस्या छ। दुई सयभन्दा माथि हुनुपर्नेमा १ सय ७० को हाराहारीमा भोल्टेज आउँछ। अहिले सौराहाका व्यवसायी होटल छोडेर प्राधिकरण धाउन थालेका छन्। क्षेत्रीय होटल संघका महासचिव गुणराज थपलियाले होटलको काम छोडेर विद्युत् प्राधिकरण धाउन थालेको बताए। धेरै वर्षदेखि बिजुलीको समस्या खेप्दै आएका छौं। यो दुई महिनामा निकै सकसपूर्ण अवस्थामा सेवा दिएका छौं, लो भोल्टेजले चार गुणाले आर्थिक भार बढेको छ। गर्मीमा विद्युत्का लागि ठूलो लडाइँमा छौं। पाहुना आउँदा सन्तुष्टि दिन जेनेरेटर चलाउनुको विकल्प छैन। लगातार बढ्दो अवस्थामा छ। धेरै वर्षदेखि बिजुलीको समस्या खेप्दै आएका छन्। करिब दुई वर्षभन्दा बढी समयदेखि यो समस्या देखिएको छ। यो समस्या पूर्वी चितवनका अधिकांश भागमा छ। नेपाल विद्युत् प्राधिकरण टाँडी वितरण केन्द्रका प्रमुख राजेन्द्र चौधरीले भण्डाराको हर्दिमा बनेको सब स्टेसनबाट ३५ केभीको विद्युत् पर्सामा ल्याउने काम स्थानीयको अबरोधले रोकिएपछि लो भोल्टेजको समस्या नहटेको बताए। भण्डाराको हर्दिमा परियोजना तयार भएको हो। त्यहाँँबाट विद्युत् आपूर्तिको रुट तयार गरेर टेन्डर हुँदा काम गर्न नपाएको उनको भनाइ छ। निराकरणका लागि टेण्डर भएर पनि काम गर्न पाएका छैनौं, उनले भने, हर्दिबाट ३५ केभी पर्सा ल्याउन सके लो भोल्टेजको समाधान हुन्छ। हामी लागि परेका छौं। तर स्थानीयले संघर्ष समिति नै बनाएर अवरोध गरेका छन्। पर्सा र भण्डाराबाट आधाआधा गरेर सौराहामा विद्युत् वितरण गरिएको छ। भरतपुरको आँपटारीमा रहेको ३३ केभीबाट पर्सा पुर्याँउदा २२ किलोमिटरको दूरीमा ३३ केभीबाट झरेर २८ केभी मात्रै आपूर्ति हुन्छ। हर्दिबाट पर्साको दूरी ८ किलोमिटर मात्रै भएको कारण घटेर पनि ३२ केभी आपूर्ति गर्न सकिन्छ। तर हर्दिदेखि पर्साका लागि गरिएको रुटमा स्थानीयले अवरोध गरेका छन्। यसैका कारण समाधान नभएको प्राधिकरणको भनाइ छ।"
हेटौंडा उपमहानगरमा २ अर्ब ४३ करोडको बजेट सार्वजनिक,"हेटौंडा : बागमती प्रदेशको राजधानी रहेको हेटौंडा उपमहानगरपालिकाले आगामी आर्थिक वर्ष आर्थिक वर्ष २०८१०८२ का लागि २ अर्ब ४३ करोड ८९ लाख ७१ हजार रुपैयाँको बजेट ल्याएको छ। आइतबार बसेको १५ औं नगरसभा बैठकमा हेटौंडा उपमहानगरका उपमेयर राजेश बानियाँले आगामी आर्थिक वर्षको आय व्ययको विवरण प्रस्तुत गरेका हुन्। आगामी आर्थिक वर्षका लागि प्रस्तुत भएको बजेट चालु आर्थिक वर्षको तुलनामा ४६ करोड ७२ लाख २९ हजार रुपैयाँ अर्थात १६०७ प्रतिशतले कम बजेट रहेको छ। बजेट प्रस्तुतिका क्रममा उपमेयर बानियाँले कोभिड १९ महामारीका कारण समग्र अर्थतन्त्रमा पारेको प्रतिकूल प्रभाव तथा संघ र प्रदेशबाट भएको घट्दो बजेट सीमालाई ख्याल गर्दै बजेटको आकार चालु आर्थिक वर्षको तुलनामा घटाइएको बताए। आगामी आर्थिक वर्षका लागि अनुमान गरिएको खर्च व्यहोर्ने स्रोतमध्ये आन्तरिक स्रोतबाट ५३ करोड २७ लाख ९५ हजार ७७०, राजस्व बाँडफाँटबाट ६१ करोड ६५ लाख ८६ हजार ७ सय ३० रुपैयाँ, प्रदेश सरकारको विभिन्न अनुदानबाट ११ करोड १७ लाख ३९ हजार र संघीय सरकारको अनुदानबाट १ अर्ब १६ करोड ५३ लाख रुपैयाँ रहेको छ। उपमहानगरले पूर्वाधार क्षेत्र विकासमा पर्ने सडक, ऊर्जा, बत्ती, जलस्रोत, पर्यटन, भवन तथा आवासमा सबैभन्दा बढी बजेट विनियोजन गरेको छ। उपमहानगरले पूर्वाधार क्षेत्र विकास तर्फ ८८ करोड ८६ लाख ९९ हजार रुपैयाँ बजेटको विनियोजन गरेको छ। यस्तै आर्थिक विकासतर्फ ७ करोड ५६ लाख, सामाजिक विकासतर्फ ९३ करोड १९ लाख, वातावरण तथा विपद् व्यवस्थापनतर्फ ३ करोड १२ लाख, कार्यालय सञ्चालन तथा प्रशासनिक खर्च एवम् वित्तीय व्यवस्थापनतर्फ साँवा ब्याज भुक्तानीका लागि ४० करोड ६२ लाख सुशासन तथा संस्थागत विकासतर्फ २ करोड ५१ लाख रुपैयाँ विनियोजन गरेको छ।"
अस्पताललाई प्रतिष्ठानमा गाभ्ने निर्णय सच्याउन माग,"बागमती : बागमती प्रदेशसभामा रहेका विभिन्न राजनीतिक दलका संसदीय दलका नेताहरूले हेटौँडा अस्पताललाई मदन भण्डारी स्वास्थ्य विज्ञान प्रतिष्ठानमा गाभ्ने निर्णय सच्याउन बागमती प्रदेश सरकारसँग माग गरेका छन्। हेटौँडा अस्पताललाई प्रतिष्ठान मातहत लैजाने बागमती प्रदेश सरकारको निर्णयविरुद्ध गठित संयुक्त संघर्ष समितिले आयोजना गरेको विरोध सभामा एक्यबद्धता जनाउन पुगेका नेपाली कांग्रेस संसदीय दलका नेताबहादुर सिंह लामा, राष्ट्रिय प्रजातन्त्र पार्टी संसदीय दलका नेता उद्धव थापा र नेकपा (एकीकृत समाजवादी पार्टी) संसदीय दलका नेता कृष्णप्रसाद शर्मा खनालले हेटौँडा अस्पतालको पहिचानलाई कायम गर्न माग गरे। हेटौँडा अस्पताललाई स्तरोन्नति गर्नुपर्थ्यो, त्यो नगरी तत्कालीन प्रदेश सरकारले ऐन ल्याएर अस्पताललाई मदन भण्डारी स्वास्थ्य विज्ञान प्रतिष्ठानमा गाभिने निर्णय गरेको छ, त्यो हामीलाई मान्य छैन, विरोध सभामा बोल्दै कांग्रेस संसदीय दलका नेता लामाले भने, त्यसैले वर्तमान प्रदेश सरकारले सो ऐन संशोधन गरी हेटौँडा अस्पताल अहिलेको पहिचानलाई कायम गर्नुपर्छ। हेटौँडा अस्पताललाई प्रतिष्ठानमा गाभिने निर्णय आफूहरूलाई स्वीकार्य नभएको उनको भनाइ थियो। यस विषयमा हामी प्रदेशसभाको बैठकमा बोल्दै आएका छौँ, फेरि पनि बोल्छौँ तर सरकारले ऐन संशोधन गरेर हेटौँडा अस्पताललाई प्रतिष्ठानबाट बाहिर राख्नुपर्छ, उनले भने। सभामा नेकपा (एकीकृत समाजवादी पार्टी) संसदीय दलका नेता खनालले स्थानीयको दबाब नपुगेर हेटौँडा अस्पताललाई प्रतिष्ठान मातहत लैजाने ऐन पारित भइसकेकाले यसलाई सच्याउनुपर्ने धारणा राखे। ऐन संशोधन नहुदाँसम्म हेटौँडा अस्पतालको स्वामित्व प्रतिष्ठानमै रहन्छ, उनले भने, तर ऐन संशोधन गरे यो निर्णयमा पुनर्विचार गर्ने निष्कर्षमा हामी पुगिसकेको छौँ, छिट्टै यसको निष्कर्ष निस्कन्छ। राप्रपा संसदीय दलका नेता थापाले आफ्नो छुट्टै पहिचान बोकेको हेटौँडा अस्पताललाई प्रतिष्ठान मातहत लैजाने निर्णय गरेर प्रदेश सरकारले मदन भण्डारीजस्तो नेताको नामलाई विवादमा ल्याउने काम गरेको टिप्पणी गरे। सरकारको सो कदमले अस्पतालको अस्तित्व नै खतरामा परेको बताउँदै उनले प्रदेश सरकारबाट यो विषयमा ऐन संशोधन गर्न प्रस्ताव आए आफूहरूले पनि सघाउने बताए।"
किसानहरूलाई कृषि उपकरण हस्तान्तरण,"नुवाकोट : नुवाकोटको वुधसिंहघाटका किसानहरूलाई कृषि उपकरण हस्तान्तरण गरिएको छ। विदुर नगरपालिकाले सहकारीमार्फत किसानहरूका लागि आधुनिक कृषि उपकरण हस्तान्तरण गरेको हो। चालु आर्थिक वर्षमा सञ्चालित धानबाली प्रवर्द्धन कार्यक्रम अन्तर्गत नगरपालिकाले विदुर३ स्थित वुधसिंघाट कृषि सहकारी संस्थालाई अनुदानमा चार प्रकारका कृषि यन्त्र तथा उपकरण तथा प्रविधि प्रदान गरेको हो। मेयर राजन श्रेष्ठले सहकारीका अध्यक्ष सन्जय राई तथा किसानहरूलाई दुई थान कम्माइन मिल, सानो तथा ठुलो मिनट्रिलर एकएक थान र ६ थान हिलो सम्याउने उपकरण हस्तान्तरण गरेका हुन्। नगरपालिकाले मकैबाली प्रवर्द्धन कार्यक्रमअन्तर्गत विदुर १२ मा रहेको पारिजात साना किसान कृषि सहकारी संस्थालाई कृषि औजार, बिउ बिजनलगायतका सामग्रीहरू हस्तान्तरण गरिएको छ। नगरपालिकाले आरन उद्योग प्रवर्द्धन कार्यक्रम अन्तर्गत लाभग्राहीको माग र सम्बन्धित वडा कार्यालयको सिफारिस अनुसार विदुर २ का भैरव कामी, विदुर ५ का लिलाकण्ठ सुनारलाई सुधारिएको आरनका लागि आवश्यक सामग्रीहरू हस्तान्तरण गरिएको छ।"
श्रीमतीको हत्या गरेको अभियोगमा पक्राउ,धनुषा : आफ्नै श्रीमतीको हत्या गरेको अभियोगमा क्षिरेश्वरनाथ नगरपालिका५ महेन्द्रनगरका राज नारायण यादवलाई प्रहरीले पक्राउ गरेको छ । ३८ वर्षीय राज नारायणले आफ्नै ३६ वर्षीया श्रीमती रूबी यादवको हत्या गरी मिथिला नगरपालिका५ स्थित औरही खोला बाबाको मन्दिर छेउको खोल्सामा फालेको प्रहरीको प्रारम्भिक अनुसन्धानमा खुलेको छ। उनलाई इलाका प्रहरी कार्यालय महेन्द्रनगर र इलाका प्रहरी कार्यालय ढल्केबरबाट खटिएको प्रहरीले पक्राउ गरेको हो। रुबीको श्रीमान् राजनारायण केही महिनाअघि वैदेशिक रोजगारीबाट फर्केका थिए । स्वदेश फर्किएपछि यादवसँग निरन्तर झगडा हुँदै आएको थियो । गत शनिबारदेखि हराइरहेकी रुबीको खोजी गर्न उनका भाइ अनितले इलाका प्रहरी कार्यालय महेन्द्रनगरमा उजुरी दिएका थिए । रुबी बेपत्ता भएको उजुरी परेपछि सम्भावित स्थानमा खोजतलास गर्दा शनिबार राति शव फेला परेको प्रहरी निरीक्षक सोनुकुमार साहले बताए । प्रहरीले शवपरीक्षणका लागि प्रादेशिक अस्पताल पठाइएको छ । अभियुक्तलाई ज्यान मार्ने उद्योगसम्बन्धी मुद्दा चलाउने तयारी भइरहेको प्रहरी निरीक्षक साहले जानकारी दिए। प्रहरीले थप अनुसन्धान गरिरहेको जनाएको छ ।
मेलाबाट भएको आम्दानीबाट पर्यटन पूर्वाधार निर्माण,"म्याग्दी : म्याग्दीको बेनी नगरपालिका६ चुत्रेनीका युवाले मेला सञ्चालन गरेर भएको आम्दानीबाट पर्यटन पूर्वाधार निर्माण गरेका छन्। द मनसुन युवा क्लब मा आबद्ध बेनी ५ र ६ का युवाले चुत्रेनीमा वनभोजस्थल सहितको उद्यान बनाएका हुन्। क्लबका अध्यक्ष दिनेश बानियाँले गत तीजका अवसरमा आयोजना गरिएको मेलाको आम्दानी र श्रमदान जुटाएर पर्यटकीय पूर्वाधार बनाइएको बताए। आराम गरेर बस्न मिल्ने फलामको बेञ्च, फुटपाथ, फोहर व्यवस्थापन, चौतारी निर्माण गर्न रु ८० हजार खर्च भएको छ, उनले भने, मेला सञ्चालन गरेर भएको आम्दानीबाट रंग किनेर उद्यानमा रहेका अग्ला सिसौका रुखलाई रङ्ग्याइएको छ। नगद बाहेक क्लबमा आबद्ध १५ जना युवाले पाँच दिनका दरले श्रमदान गरेका थिए। फोहर व्यवस्थापन गर्ने डष्टविन पनि राखेको छ। बेनी बजारदेखि करिब चार किलोमिटर पश्चिममा रहेको चुत्रेनी म्याग्दी नदीको किनारमा अवस्थित छ। जंगलभित्र र म्याग्दी नदीको किनारको सो उद्यान विशेष गरेर गर्मी याममा शीतल हुन्छ। एकान्त वातावरणमा आनन्द लिन, तनाव व्यवस्थापन गर्न र शीतलताका लागि चुत्रेनीको उद्यान उपयुक्त गन्तव्य बन्नसक्ने स्थानीय बताउँछन्। सिंगा तातोपानी जाने बेनीदरबाङ सडकको नजिकै उद्यान रहेको छ। जंगलको अग्ला सिसौका रुखलाई रङ लगाएर राम्रो पारिएको छ। हिँड्ने फुटपाथमा सडक कालोपत्रे गर्न प्रयोग हुने रोडा राखिएको छ। पैदलमार्गको दायाँ र बायाँ ढुंगालाई आकर्षक बनाएर ठाडो पारी राखिएको छ। उद्यान भएको ठाउँमा यसअघि टहरा र सार्वजनिक शौचालय बनाइ सकिएको थियो। सांस्कृतिक कार्यक्रम गर्न पनि उपयुक्त रहेको सो ठाउँमा भेला, बैठक, सांस्कृतिक कार्यक्रम पनि सञ्चालन गर्न सकिन्छ।"
नक्कली लाइसेन्स प्रकरण : उपसचिवसहित ५ जना पक्राउ,"काठमाडौं : नक्कली लाइसेन्स प्रकरणमा उपसचिवसहित ५ जना पक्राउ परेका छन्। प्रहरीको केन्द्रीय अनुसन्धान ब्युरो (सीआईबी)का अनुसार उपसचिव केशव अर्याल, शाखा अधिकृत पदमराज आचार्य, सुवास पौडेल, दिलिपकुमार साह र राजेश लम्साल पक्राउ परेका हुन्। सीआईबीले उनीहरुलाई ५ दिन हिरासतमा राखेर अनुसन्धान गर्न अदालतबाट अनुमति लिएको छ। प्रहरीले अनुसन्धान जारी रहेको जनाएको छ। यातायात व्यवस्था विभागको छानबिनबाट विगत १० वर्षमा एक लाखभन्दा बढी लाइसेन्स अनियमित तरिकाले वितरण गरिएको पाइएको छ। पछिल्लो १० वर्षमा ३५ वटा यातायात कार्यालयबाट १ लाख २ हजार सेवाग्राहीले लिखित परीक्षा र ट्रायल नदिइकनै लाइसेन्स लिएको देखिएपछि विभागले छानबिन गरेको थियो। सवारी तथा यातायात व्यवस्था ऐन तथा नियमावलीमा भएको कानुनी व्यवस्था पूरा नगरी गलत तरिकाबाट इलेक्ट्रोनिक ड्राइभिङ लाइसेन्स सिस्टममा चलखेल गरी लाइसेन्स जारी भएको पाइएपछि छानबिन गरिएको थियो। सोही विषयलाई लिएर प्रहरीको केन्द्रीय अनुसन्धान ब्युरो (सीआईबी)ले छानबिन गरिरहेको छ। यो पनि पढ्नुहोस नक्कली लाइसेन्स बनाउने पक्राउ करिब एक लाख नक्कली लाइसेन्स रद्द गर्दैछौं : यातायात मन्त्री ३ अर्बको नक्कली लाइसेन्स किनबेच भएको छ नक्कली लाइसेन्स प्रकरणमा इन्जिनियर अर्याल पक्राउ नक्कली लाइसेन्स प्रकरणमा यातायातका कर्मचारी पक्राउ"
अझै केही दिनसम्म देशका मध्य तथा पश्चिमी तराईका भूभागहरूमा अत्यधिक गर्मी,"काठमाडौं : आगामी केही दिनसम्म देशका मध्य तथा पश्चिमी तराईका भूभागहरूमा अत्यधिक गर्मी हुने देखिएको छ। मौसम पूर्वानुमान महाशाखाले तातो दिन तथा तातो लहर सम्बन्धी विशेष बुलेटिन जारी गरेर उक्त जानकारी दिएको हो। महाशाखाका अनुसार आगामी ४ दिनसम्म तातो हावा तथा तातो लहरको सम्भावना रहेको रहेको छ। यसबाट बच्नका लागि आवश्यक सतर्कता अपनाउन महाशाखाले अनुरोध गरेको छ। तातो हावा तथा तातो लहरबाट थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेशीहरू दुख्ने, बान्ता हुने जस्ता लक्षण देखिन्छ। तातो हावा तथा तातो लहरबाट बच्नका लागि बढी गर्मीको समयमा घर भित्र अर्थात चिसो स्थानमा रहने, बाहिरी वातावरणमा बढी नजाने, हल्का लुगा लगाउने, सुती कपडा लगाउने, बाहिर निस्कँदा टाउको छोप्ने, टोपी लगाउने, नियमित (पटकपटक) पानी तथा झोल पदार्थ प्रशस्त मात्रामा पिउने र स्वास्थ्यमा समस्या भएमा स्वास्थ्यकर्मीसँग नियमित सम्पर्कमा रही थप सल्लाह सुझाव लिन महाशाखाले अनुरोध गरेको छ।"
कृषि विकास सहकारीको बचतकर्ताको रकम हिनामिना : अध्यक्षसहित चार जना पक्राउ,"काठमाडौं : प्रहरीले बचतकर्ताको रकम हिनामिना गरेको आरोपमा कृषि विकास बहुउद्देश्यीय सहकारी संस्थाका अध्यक्ष सहित चार जनालाई पक्राउ गरि सार्वजनिक गरेको छ। प्रहरीको काठमाडौं अपराध अनुसन्धान कार्यालयले आइतबार पत्रकार सम्मेलन गर्दै उक्त सहकारीका अध्यक्ष तेजविक्रम थापासहित व्यवस्थापक सजना राजकर्णिकार, सदस्यहरु भिमसेन महर्जन र सञ्जय सापकोटालाई सार्वजनिक गरेको हो। सहकारीले बचतकर्ता सदस्यहरुको रकम फिर्ता नगरेको भनि उजुरी परेपछि सहकारी विभागले प्रहरीलाई पत्र पठाएको थियो। प्रहरीले अनुसन्धान गर्दा उक्त व्यक्तिहरु फरार रहेकामा जेष्ठ ३१ गते काठमाडौंको विभिन्न स्थानबाट पक्राउ गर्न सफल भएको काठमाडौं उपत्यका अपराध अनुसन्धान कार्यालयका प्रमुख प्रहरी वरिष्ठ उपरीक्षक सानुराम भट्टराईले जानकारी दिए। उक्त सहकारीबाट २ हजार ५ सय ३१ बचतकर्ता पीडित भएको देखिएको र २ अर्ब ८० करोड निक्षेप रहेको प्रारम्भिक अनुसन्धानबाट देखिएको उनले बताए। जसमध्ये ५ सय ६६ जनाले रु ९४ करोड २३ लाख ४२ हजार ठगि गरेको उजुरी प्राप्त भएको भट्टराइले बताए। पक्राउ परेकामध्ये थापा कृषि टेलिभिजन र गोर्खा टेलिभिजनका अध्यक्षसमेत हुन्। प्रहरीलाई झुक्काउनका लागि उनले अर्कै नाममा टेलिभिजनको परिचयपत्र समेत बनाएको प्रहरीले जनाएको छ।"
मृगौला रोगीहरूलाई सहयोग,"गोरखा : धार्चे गाउँपालिका७ लापुमा रहेका ६ जना मृगौला रोगीलाई आर्थिक सहयोग जुटेको छ। लापुबेसी घर भई हाल अष्ट्रेलिया बस्दै आएका जोन घलेले मृगौला रोगीहरुलाई जनही ५० हजार रुपैयाँका दरले आर्थिक सहयोग प्रदान गरेका हुन्। घलेले वडाध्यक्ष राकेश गुरुङमार्फत सहयोग रकम पठाएका हुन्। एक औपचारिक कार्यक्रम आयोजना गरी गाउँपालिकाका अध्यक्ष लक्ष्मण गुरुङले मृगौला रोगी ५ जनालाई सो आर्थिक सहयोग रकम हस्तान्तरण गरेका थिए। अध्यक्ष गुरुङले लामो समयदेखि पीडित भई जीवन गुजारिरहेका अनुजा गुरुङ, रोजिना गुरुङ उषा गुरुङ (नाम परिवर्तित), जयराम गुरुङ, सूर्यलाल बिक र सुनार गुरुङलाई ५० हजारका दरले रकम हस्तान्तरण गरेका वडाध्यक्ष राकेश गुरुङले बताए। बिरामीहरू अस्पतालमा उपचाररत भएकाले परिवारका सदस्यहरूलाई सहयोग रकम हस्तान्तरण गरिएको वडाध्यक्ष गुरुङले बताए। जयराम गुरुङको भने परिवारका सदस्य उपस्थित हुन सकेनन्, म आफैं समय मिलाएर हस्पिटल पुगेर रकम दिनेछु, उनले भने। साथै उनले भेडा चराउन जाँदा लडेर गम्भीर घाइते भएका चुमनुब्री गाउँपालिका३ पाङसिङका चन्द्रबहादुर गुरुङलाई पनि आर्थिक सहयोग पठाएका छन्। सातै जनालाई प्रतिव्यक्ति ५० हजारका दरले आर्थिक सहयोग गरिएको वडाध्यक्ष गुरुङले बताए। यस्तै संस्कृति जगाउने उद्देश्यले जोन घलेले सतीघाँटु नाँच समूह घर निर्माण गर्न ७० हजार रुपैयाँ सहयोग प्रदान गरेका छन्। प्राप्त आर्थिक सहयोगबाट वडास्थित कालरात्री मावि र प्रभात किरण माविमा तीनतीन लाखको अक्षय कोष समेत स्थापना गरिएको वडाध्यक्ष गुरुले जानकारी दिए। सबै गरी घलेले करिब ११ लाख आर्थिक सहयोग पठाएको उनले बताए।"
पाप मोचन गर्ने धार्मिक विश्वासमा मनाइयो गङ्गादशहरा,"काठमाडौं : ज्येष्ठ शुक्ल दशमीका दिन विशेष रुपमा मनाइने गङ्गादशहरा पर्व आज स्नान, पूजा, आराधना गरी मनाइँदैछ । ज्येष्ठ शुक्ल प्रतिपदादेखि दशमीका दिनसम्म वाग्मतीलगायत देशभरका विभिन्न तीर्थमा गङ्गादशहरा मेला लाग्ने गर्दछ । दश दिन नभ्याउनेले भने आज विशेषरुपमा स्नान, पूजा एवं आराधना गरी पर्व मनाउने सनातनी परम्परा छ । गोकर्णेश्वर नगरपालिका१ सुन्दरीजलस्थित वाग्मतीमा शैलमती मिसिएर बनेको तीर्थ सिद्धगयाको प्राकृतिक सुन्दरतालाई थप आकर्षक बनाइरहेका दुई झरनाको नजिकमा बिहानदेखि नै स्नान गर्न भक्तजन भेला भएका छन् । यहाँ विगत वर्षदेखि नै व्यवस्थितरुपमा स्नान गर्ने व्यवस्था गरिएको छ । वाग्मती र शैलमतीको सङ्गममा गङ्गादशहरा स्नान गरी भगवान् शैलमतेश्वरको दर्शन गरेमा पापमोचन भई मुक्ति प्राप्त हुने धार्मिक विश्वास छ । दश प्रकारका पाप हरण गर्न ज्येष्ठ शुक्ल पक्षमा स्वर्गबाट पृथ्वीमा भागीरथीले गङ्गा अवतरण गराएको सम्झनामा देशभरका नदीमा दशहरा स्नान गरिन्छ । ज्येष्ठ शुक्ल पक्षका दश दिनमा गङ्गा वा नदी किनारमा गई स्नान गरेमा दश प्रकारका पाप नाश हुने धार्मिक विश्वास छ । कसैले नदिइ कुनै वस्तु लिनु, विनायज्ञ हिंसा गर्नु, परस्त्री गमन गर्नु, कठोर वचन बोल्नु, असत्य बोल्नु, परनिन्दा गर्नु, बेमतलवको प्रलाप गर्नु, अरुको सम्पत्ति हडप्ने इच्छा राख्नु, अरुलाई हानी पुर्याउने इच्छा राख्नु र विनाकारण दुराग्रह राख्नेजस्ता पाप दशहराका अवसरमा गङ्गा, त्रिवेणी वा नदीमा गई स्नान गरेमा नाश हुने शास्त्रीय मान्यता छ । सिद्धगयाका साथै काठमाडौंको हत्यामोचनघाट, रसुवाको गोसाइँकुण्ड, कपिलवस्तुको वाणगङ्गा, नवलपरासीको त्रिवेणी सङ्गमलगायत देशभरका नदीमा दशहरा स्नान मेला लाग्ने गर्दछ । शरीर, मन र वचनले गरिने १० प्रकारका पाप दशहराका अवसरमा स्नान गरेर नाश हुने विश्वासमा गङ्गा दशहरा भनिएको धर्मशास्त्रविद् एवं नेपाल पञ्चाङ्ग निर्णायक विकास समितिका सदस्य प्रा डा देवमणि भट्टराईले राससलाई जानकारी दिए। कागेश्वरी मनोहरा र गोकर्णेश्वर नगरपालिकाको सङ्गमस्थित वाग्मती नदी किनारमा रहेको हत्यामोचनघाटमा पनि आज बिहानैदेखि स्नान मेला लागेको गङ्गा दशहरा स्नान एवं पूजा समितिका अध्यक्ष रोहित लिम्बूले जानकारी दिए। पौराणिक कथाअनुसार परशुरामले पिता ऋषि जमदग्निको आदेश अनुसार माता रेणुकाको हत्या गरेपछि यही स्थलमा स्नान गरी हत्याको पाप मोचन गरेकाले यो स्थानलाई हत्यामोचनघाट भनिएको विभिन्न पुराणमा उल्लेख गरिएको उनको भनाइ छ । 'यसअघि पर्शुरामले भारत वर्षका हजारौँ तीर्थमा स्नान गर्दा पनि मातृ हत्याको पाप मोचन भएको थिएन । पापमोचन स्वरुप परशुरामकी आमा रेणुकाले पुनर्जीवनसमेत पाएको पौराणिक कथन छ । दशहराका १० दिने अवधिमा जेठ महीना, शुक्ल पक्ष, दशमी तिथि, बुधबार, हस्ता नक्षत्रलगायत दश योग पर्ने गरेको छ । यो योगमा स्नान गर्दा मनोकामना पूरा हुने धार्मिक विश्वास छ', भट्टराईले भने। पौराणिककालमा यही दश दिन लगाएर स्वर्गबाट गङ्गा पृथ्वीमा अवतरण भएको शास्त्रीय मान्यता छ । गङ्गा किनारस्थित भारतको काशीको दशाश्वमेधघाटमा पनि यो दश दिने अवधिमा विशेष मेला लाग्छ । यसैगरी त्रेतायुगमा भगवान् रामले सेतुबन्धमा स्थापना गरेको रामेश्वरघाटमा यस अवसरमा मेला लाग्ने गर्छ । यी तीर्थमा स्नान गरी भगवान्को दर्शन गरेमा दश प्रकारको पाप नाश हुने धार्मिक विश्वास रहिआएको छ । यसै विश्वासका आधारमा नेपाल र भारतका तीर्थस्थलमा आज स्नान मेला लाग्ने गरेको छ । रासस"
चितवनमा पर्यावरणीय प्रभावसम्बन्धी अन्तर्राष्ट्रिय सम्मेलन हुने,"चितवन : विश्वका कृषि र प्रविधि क्षेत्रका विज्ञहरूको अन्तर्राष्ट्रिय सम्मेलन चितवनमा हुने भएको छ। कृषि तथा वन विज्ञान विश्वविद्यालयको अनुसन्धान प्रसार निर्देशनालयले कृषि व्यवसाय र प्रविधिमा पर्यावरणीय प्रभाव विषयक सम्मेलन यही असार ४ र ५ गते रामपुरमा गर्न लागेको जनाएको हो। अनुसन्धान निर्देशक डा ऋषिराम कट्टेलले सम्मेलनमा नेपाल, भारत, अमेरिका, इन्डोनेसीया, चीन र अष्ट्रेलियाका विज्ञ, प्राध्यापक र विद्यार्थीहरूको सहभागिता रहने जानकारी दिए। सम्मेलनमा विश्वविद्यालय अनुदान आयोगका अध्यक्ष प्रा डा देवराज अधिकारी, कृषि तथा वन विज्ञान विश्वविद्यालयका उपकुलपति प्राडा पुण्यराज रेग्मी, योजना आयोगका शिक्षा हेर्ने सदस्य डा रमेशचन्द पौडेल, कृषि तथा पशुपंक्षी विकास मन्त्रालयका सचिव डा राजेन्द्रप्रसाद मिश्र, नाष्टका सचिब डा रविन्द्र ढकाललगातत नेपालका कृषिसँग सम्बन्धित विश्वविद्यालय र संघ संस्थाका विज्ञ, प्रध्यापक र विद्यार्थीको उपस्थिति रहने छ। यस्तै भारतको महात्मागान्धि चित्रकुट विश्वविद्यालयका डिन डा डिपि राई, आइसिएआर कानपुरका निर्देशक डा सन्तकुमार दुवेलगायत भारतका विभिन्न विश्वविद्यालय र संस्थाबाट एक सय जना प्रतिनिधि सम्मेलनमा सहभागी हुने उनले जानकारी दिए। अमेरिका, इन्डोनेसीया, चीन, अष्ट्रेलियाबाट विज्ञ, प्रध्यापक र विद्यार्थीसमेतको उपस्थिति रहने सम्मेलनमा एक सयभन्दा बढी विभिन्न विषयका कार्यपत्र प्रस्तुतीकरण र समूहगत छलफल गरिने जनाइएको छ। यसैगरी कृषि व्यवसाय र प्रविधिमा पर्यावरणीय प्रभावका विषयमा समेत छलफल हुनेछ। कृषि विश्वविद्यालयको स्थापना तथा भरतपुर भ्रमण वर्षको सन्दर्भमा अन्तर्राष्ट्रियस्तरको सम्मेलन गर्न लागिएको र सम्मेलनमा तीन सय जनाको सहभागिता रहने अनुसन्धान निर्देशक डा कट्टेलले जानकारी दिए।"

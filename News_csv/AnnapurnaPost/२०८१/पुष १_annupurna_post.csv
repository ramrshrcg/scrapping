शीर्षक,विवरण
यस्ता छन् मन्त्रिपरिषद् बैठकका निर्णयहरू,"काठमाडौं : सरकारले सुरक्षण मुद्रण केन्द्रको कार्यकारी निर्देशक पदमा देवराज ढुङ्गानालाई नियुक्त गरेको छ। सिंहदरबारमा मंसिर २८ गते बसेको मन्त्रिपरिषद्का निर्णय सार्वजनिक गर्दै सरकारका प्रवक्ता गुरुङले केन्द्रको कार्यकारी निर्देशक पदमा मोरङका देवराज ढुङ्गानालाई नियुक्त गरेको जानकारी दिए। केन्द्रलाई व्यवस्थित रूपमा परिचालन गर्नका लागि ध्यान केन्द्रित गर्ने र अन्तशुल्क, स्मार्टकार्ड, लालपूर्जा, राहदानी हुँदै नोट समेत छाप्नका लागि काम अघि बढाउने उनले बताए। त्यस्तै बैठकले एसियाली विकास बैंकबाट हरित, उत्थानशील र समावेशी विकास कार्यक्रमका लागि एक सय मिलियन अमेरिकी डलर ऋण सहायता स्वीकार गर्ने निर्णय गरेको छ। त्यस्तै नागढुंगासुरुङ मार्ग आयोजनाअन्तर्गत क्षतिपूर्ति तथा समस्या समाधानको लागि सैद्धान्तिक सहमति दिने निर्णय भएको उनले बताए। बैठकले नेपाल सरकार र भारत सरकारबीच हस्ताक्षर हुने खानेपानी, सरसफाइ सम्बन्धी क्षेत्रको बिकास सम्बन्धी समझदारीपत्र स्वीकृत गरेको छ भने राष्ट्रिय सहरी नीति स्वीकृत गर्ने निर्णय गरेको प्रवक्ता गुरुङले बताए। त्यस्तै मन्त्रिपरिषदले अन्तराष्ट्रियस्तरको फुटबल, कराँते र बिच भलिबल प्रतियोगीतामा बिजयी तथा पदक प्राप्त गर्ने खेलाडी, प्रशिक्षक, व्यवस्थापक र फिजियो गरी ३५ जनालाई पुरस्कार तथा सम्मान गर्नका लागि खेलकुद मन्त्रालयलाई स्वीकृति दिने निर्णय गरेको छ।"
धमाधम बन्दैछ गौतम बुद्ध अन्तर्राष्ट्रिय क्रिकेट रंगशाला,"काठमाडौं : चितवनमा निर्माणाधीन गौतम बुद्ध अन्तर्राष्ट्रिय क्रिकेट रंगशालाको निर्माणको काम तीव्ररूपमा अघि बढेको छ। धुर्मुस सुन्तली फाउण्डेसनले आर्थिक अभावको कारण देखाउँदै रंगशाला बनाउने काम छाडेपछि रगंशाला अलपत्रमा परेको थियो। लामो समय अलपत्रमा परेको उक्त रंगशाला भरतपुर महानगर पालिकाको पहलमा संघीय सरकार, बागमती प्रदेश सरकार र भरतपुर महानगरबीचको सहकार्यमा धमाधम निर्माण भइरहेको छ। रंगशालाको काम २०८१ असार २३ गतेदेखि हिमालयन कालिञ्चोक बीबी आर निर्माण कम्पनीले काम सुरु गरेको थियो। उक्त कम्पनीले ७८ करोड ५० लाख ९१ हजार लागतमा रंगशाला निर्माण गरिरहेको छ। बागमती प्रदेश सरकारबाट ७५ करोड र भरतपुर महानगरपालिकाको ५ करोड रुपैयाँबाट रंगशालाको काम अगाडि बढाइएको छ। संघीय सरकारले पनि रंगशाला निर्माणको लागि बजेट बिनियोजन गरेको छ। निर्माण सुरु भएको ५ महिनामा भएको प्रगतिले तोकिएको समयभित्रै निर्माण सकिने देखिएको आयोजनाका प्रोजेक्ट म्यानेजर वीरेन्द्रकुमार यादवले बताए। रंगशालामा दैनिक १ सय ५० देखि १ सय ७५ जना कामदारबाट काम भइरहेको उनले बताए। निर्माण सुरु भएको ५ महिनामा करिब १३ प्रतिशत काम सम्पन्न भएको र अहिले २ वटा टावर दर्शक बस्ने स्ट्याण्ड र खेल मैदान बनाउने काम भएरहेको इन्जिनियर रन्जित शाहले बताए। चितवनको भरतपुर महानगरपालिका१५ रामपुरमा निर्माण भइरहेको रंगशालाको खेल मैदानमा दर्शक बस्ने ३ तहको प्याराफिट र भीआइपी टावर तथा खेलाडीहरू बस्ने टावर निर्माण गरिने शाहले बताए।"
चितवन हात्ती तथा पर्यटन महोत्सव पुस ११ देखि,"काठमाडौं : चितवन हात्ती तथा पर्यटन महोत्सव२०८१ यही पुस ११ देखि १५ गतेसम्म हुने भएको छ। समग्र चितवनको पर्यटन प्रवर्द्धन गर्ने उद्देश्यसहित हरेक वर्ष जस्तै यो पटक पनि १८ औँ संस्करणको चितवन हात्ती तथा पर्यटन महोत्सव गर्न लागेको महोत्सवका संयोजक रामकुमार अर्यालले बताए। महोत्सवको १८औं संस्करण बाघमारा मध्यवर्ती सामुदायिक वनको चौरमा आयोजना हुने आयोजक क्षेत्रीय होटल संघ चितवनले सोमबार पत्रकार सम्मेलनको आयोजना गरी जानकारी दिएको हो। सौराहासहित समग्र चितवनको पर्यटन विकासमा नयाँ आयाम थप्ने महोत्सवको राष्ट्रपति रामचन्द्र पौडेलबाट उद्घाटन हुने क्षेत्रीय होटल संघले जनाएको छ। क्षेत्रीय होटल संघ नेपाल चितवनको आयोजना, युनाइटेड हात्ती सञ्चालन सहकारी संस्था र रेस्टुरेन्ट एन्ड बार एसोसिएसन नेपालको सहआयोजनामा महोत्सव गर्न लागिएको हो। चितवनलाई जैविक विविधता तथा वन्यजन्तुको पर्यटकीय राजधानी घोषणा गर्ने तयारी गरिएको पर्यटन महोत्सवका संयोजक रामकुमार अर्यालले बताए। हात्ती महोत्सव अन्तर्गत जैविक विविधता तथा वन्यजन्तुको पर्यटकीय राजधानी घोषणा तथा स्तम्भ अनावरण, हात्तीको श्रृंगार प्रतियोगिता, हात्ती वनभोज, हात्तीमैत्री फुटबल पेनाल्टी प्रतियोगिता, हात्तीमैत्री म्यूजिकल वाक विशेष आकर्षण रहेका छन्। महोत्सव अन्तर्गत हुने उल्लिखित विभिन्न गतिविधिमा सरकारी र निजी गरी करिब ८० वटा हात्ती सहभागी हुने आयोजकले जनाएको छ।"
माओवादी केन्द्र धरानको अध्यक्षमा उद्धव लिम्बु निर्वाचित,"धरान : नेकपा माओवादी केन्द्र धरान उपमहानगर समितिको तेस्रो अधिवेशनले उद्धव लिम्बु अध्यक्षमा निर्वाचित भएका छन्। अधिवेशनले लिम्बु सहितका पदाधिकारी र सदस्य निर्विरोध निर्वाचित भएको माओवादी केन्द्र कोशी प्रदेश सदस्य लक्ष्मी प्रधानले जानकारी दिएकी छिन्। कमिटीको वरिष्ठ उपाध्यक्षमा सिपि बजगाईं उपाध्यक्षमा सन्जुहाङ सावाँ र सुवास खवास महिला उपाध्यक्षमा शेष कुमारी घिमिरे, सचिवमा भूपाल चाम्लिङ, सहसचिवमा सुमन गहतराज र कोषाध्यक्षमा मिक्मा भोटे निर्वाचित भएका छन्। समितिको सदस्यहरूमा सुमन श्रेष्ठ, जितराज राई, मेनुका खड्का, दुर्खा खाती, बुद्रोस लिम्बु, केशव रिजाल दीपक रिजाल लगायत गरी ७५ सदस्य कमिटी निर्वाचित भएका छन्। अधिवेशन माओवादी केन्द्रका कोशी प्रदेश इन्चार्ज साबित्रीकुमार काफ्लेले उद्घाटन गरेका थिए।"
मीनबहादुर गुरूङको एमालेलाई जग्गा दानविरुद्ध परेको रिट सर्वोच्चले गर्यो खारेज,काठमाडौं : व्यवसायी मीनबहादुर गुरूङबाट नेकपा एमालेले जग्गा लिएको विषयमा परेको रिट सर्वोच्च अदालतले खारेज गरिदिएको छ। न्यायाधीश अब्दुल अजीज मुसलमान र बालकृष्ण ढकालको संयुक्त इजलासले उक्त रिट खारेज गरिदिएको हो। रिट खारेज भएसँगै एमालेलाई पार्टी कार्यालयको भवन निर्माणको कार्य अघि बढाउन बाटो खुलेको छ। यसअघि कार्त्ति १२ गते रिटमाथि प्रारम्भिक सुनुवाइ गर्दै सर्वोच्च अदालतले अल्पकालीन अन्तरिम आदेश जारी गरेको थियो। न्यायाधीश सुनिल कुमार पोखरेलको इजलासले रिटमाथि सुनुवाइ गर्दै अल्पकालीन अन्तरिम आदेश जारी गर्दै छलफलका लागि दुवै पक्षलाई बोलाएको थियो। व्यवसायी गुरूङ दम्पतीले एमालेको केन्द्रीय कार्यालय भवन बनाउन जग्गा दान दिएपछि अधिवक्ता ज्ञानबहादुर बस्नेतले जग्गा दान र भवन निर्माण रोक्न माग गर्दै सर्वोच्चमा रिट दिएका थिए। भाटभटेनी सुपर मार्केटका सञ्चालक व्यवसायी गुरूङ र उनकी श्रीमती सावित्री गुरूङले काठमाडौंको कीर्तिपुर नगरपालिका २ मैत्रीनगरमा एमालेका लागि पार्टी कार्यालयका लागि जग्गा दान गरेका थिए। गुरुङ दम्पत्तीले दान गरेको १० रोपनी १४ आना जग्गा असोज २५ गते प्रधानमन्त्री केपी शर्मा ओलीले एमालेको केन्द्रीय कार्यालय भवनको शिलान्यास समेत गरिसकेका छन्। भ्रष्टाचार र सरकारी जग्गा व्यक्तिगत बनाउने अभियोग लागेका व्यवसायीबाट घुसवाफत जग्गा दान लिएको भन्दै प्रधानमन्त्री ओलीको चौतर्फी आलोचना भएको थियो। पार्टीका नेता तथा कार्यकर्ताहरूले समेत अभियोग लागेका व्यक्तिबाट जग्गा लिन नहुने भन्दै विरोध गरेका थिए।
इसेवा महाउत्सव बम्पर उपहार विजेता घोषणाः रविले जिते नामी कार,"कठमाडौं : इसेवाले चाडपर्वको अवसरमा ग्राहकलाई थप हर्सौल्लास प्रदान गर्ने उद्देश्यले आयोजना गरेको इसेवा महाउत्सवको बम्पर उपहारको घोषणा गरेको छ। आज फेसबुक मार्फत् लाइभ लक्की ड्र मा मकवानपुर निवासी रवि बम्जनले नामीको इलेक्ट्रिक कार जित्न सफल भएका छन्। ललितपुरस्थित एलिस कन्फरेन्समा आज एक औपचारिक कार्यक्रमको आयोजना गरी बम्पर उपहार विजेताको घोषणा गरिएको हो। इसेवाका कार्यकारी अधिकृतहरु, प्रेस प्रतिनिधि, सेलिब्रिटीहरू र कन्टेन्ट क्रियटरहरूको उपस्थितिमा फेसबुक लाइभ मार्फत इसेवा महाउत्सवको बम्पर उपहार विजेता छनौट गरेको हो। सदिक्षा श्रेष्ठद्वारा उद्घोषित कार्यक्रम इसेवाका ब्राण्ड प्रवर्द्धकका रुपमा रहेका नेपाली क्रिकेट टोलीका कप्तान रोहित कुमार पौडेल, राष्ट्रिय ब्याडमिन्टन खेलाडी प्रिन्स दाहाल, तथा हाँस्यव्यङ्य कलाकार सुमन कार्कीको प्रमुख अतिथ्यमा सम्पन्न भएको थियो। २०८१ साल असोज १ देखि कार्तिक ३० गते सम्म चलेको इसेवा महाउत्सव नेपालीहरुको महान चाड दशैं, तिहार तथा छठ पर्वको अवसरमा प्रयोगकर्ताहरुमा थप उत्साह प्रदान गर्ने उद्देश्यले आयोजना गरिएको थियो। यस महाउत्सवमा दैनिक फ्ल्यास सेल, रील प्रतियोगिता देखि ६५ इन्चको टिभी, आईफोन १६, आईफोन १६ प्राे जस्ता मेगा उपहारहरुका साथै बम्परमा नामीको इलेक्ट्रिक कार जित्ने मौका पनि समावेश थियो। इसेवा महाउत्सवमा सहभागी भई नामी कार जित्नका लागि इसेवा मार्फत असाेज १ देखि कार्तिक ३० भित्र कुनै पनि कारोबार गर्नुपर्ने थियो। यसैगरी, १०० रूपैयाँको खेल खेल्ने प्रयोगकर्ताहरूलाई आईफोन १६ जित्ने मौका र बिजुली बिल, खानेपानी, टिभी, आदि जस्ता घरायसी बिल भुक्तानी गर्दा ६५ इन्चको टिभी जित्न मौका थियो। इसेवा महाउत्सवको अधिकांश विजेताहरूको घोषणा इसेवाको फेसबुक पेजमा फेसबुक लाइभ मार्फत भइसेको छ भने बाँकी पुरस्कार विजेताहरु पनि फेसबुक लाइभ मार्फत नै चयन गरिनेछ। सरोज कुमार पाण्डे र अविन गुरूअचार्यले १०० रूपैयाँको खेलमा आईफोन १६ जित्न सफल भएका थिए भने अनिल चालिसे, दिपक महतो र अनिल सिंहले इसेवा टिकटक प्रतियोगितामा सहभागी भई क्रमशः ५० हजार रुपैयाँ, २५ हजार रुपैयाँ र १५ हजार रुपैयाँ हात पारेका थिए। नामी कार जित्न सफल विजेता रवि बम्जनलाई बधाई दिँदै इसेवाका प्रमुख रणनीतिक अधिकारी रवि शाक्यले सम्पूर्ण प्रयोगकर्ता, साझेदार, प्रेस र इसेवा टिमलाई यस महाउत्सवलाई सफल बनाउन सहयोग गरेकोमा कृतज्ञता व्यक्त गरे। सोहि कार्यक्रमको क्रममा उनले भने, इसेवा महाउत्सवमा प्रयोगकर्ताहरुको संलग्नता र साझेदारहरुको प्रतिक्रिया अत्याधिक उत्साहजनक रहेकोले हामीलाई थप उर्जा प्रदान गरेको छ। इसेवाको मूल लक्ष्य भनेको नेपाली समाजमा रहेको वित्तीय समस्या र चुनौतीहरूको समाधान गर्नु हो र यसका लागि हामी सधैं नवप्रवर्तनहरूमा काम गर्दै जानेछौं। साथै प्रत्येक नेपालीलाई आफ्नो वित्तीय आवश्यकता पुरा गर्न डिजिटल समाधानको माध्यमबाट प्रोत्साहित गर्न थप प्रेरित गर्न लागि रहनेछौँ। इसेवाको साथ हामी सबै मिलेर एक उज्जवल र सुरक्षित वित्तीय भविष्यतर्फ अघि बढिरहेका छौं, जसले हाम्रो जीवनलाई थप सहज र समृद्ध बनाउनेछ।"
कुनाखेत मेलामा शव फेला,रुकुम पूर्व : रुकुम पश्चिमको पुथा उत्तरगंगा गाउँपालिका५ हुकाममा सञ्चालित कुनाखेत मेलामा शव फेला परेको छ। रुकुम पूका हुकाम घर भई हाल रुकुम पश्चिमको मुसिकोट नगरपालिका१ पातुखोला बस्ने ४७ वर्षीय लिलाबहादुर घर्तीको शव सोमबार दिउँसो फेला परेको जिल्ला प्रहरी कार्यालयले जनाएको छ। उक्त स्थानमा यहाँको चर्चित कुनाखेत मेला चलिरहेको छ। केही दिन अघिबाट खेलकुद लगायतका कार्यक्रम सञ्चालन भएता पनि आज मुख्य मेला लाग्ने गर्दछ। मेला हेर्न भनेर गएका घर्तीको शव मेला लाग्ने स्थानभन्दा करिब तीन सय मिटर तल फेला परेको जिल्ला प्रहरी कार्यालयका प्रहरी नायब उपरीक्षक नवराज पोखरेलले जानकारी दिए। उनका अनुसार सानीभेरी किनारमा उक्त शव फेला परेको हो। शव फेला परेको सूचना लगत्तै प्रहरी चौकी बाँफिकोटबाट प्रारम्भिक अनुसन्धानका लागि प्रहरी सहायक निरीक्षक विष्णु चौधरीको कमान्डमा एक प्रहरी टोली घटनास्थल पुगेको छ भने जिल्ला प्रहरी कार्यालयबाट प्रहरी निरीक्षक ऋषि पाठकको नेतृत्वमा अर्को टोली घटनास्थल पुगेको छ। घर्तीको मृत्यु के कारणले भएको हो भन्ने बारेमा नखुलेको र अनुसन्धान सुरु गरेको प्रहरीले जनाएको छ।
दोस्रो थन्डरबोल्ट्स कप फुटसलमा एभीएम प्रथम,"ललितपुर : जेम्स विद्यालयद्वारा आयोजित दोस्रो थन्डरबोल्ट्स कप खेलकुद महामेलाअन्तर्गत १३ वर्षमुनिका छात्रा समूह बीचमा भएको फुटसल खेलमा ललितपुरस्थित मानभवनको एभीएम स्कुल प्रथम भएको छ। उक्त खेलमा जेम्स स्कुल द्वितीय र छन्त्याल मौदुइत एकेडेमी तृतीय भएका छन्। प्रतियोगितामा एभिएम स्कुल, जेम्स स्कुल, पाठशाला नेपाल फाउन्डेशन, रातो बंगला स्कुल, लर्डस लाइट एकेडेमी, सेन्ट जेभियर्स स्कुल, माउन्ट भ्यू स्कुल, छन्त्याल मौदुइत एकेडेमी, पुष्पाञ्जली स्कुल, काठमाण्डु प्रज्ञा कुन्ज स्कुल लगायतका विद्यालयको सहभागिता थियो। १२ वर्षमुनि छात्रसमूह अन्तर्गतको जारी फुटबलको समूह चरणको खेलमा डिएभी स्कुलले जेम्स स्कुलका विरुद्ध ४० को गोल, लर्डस लाइट एकेडेमीले शिखर स्कुलका विरुद्ध ४२ को गोल, नेपाल पुलिस स्कुलले सेन्ट जेभियर्स स्कुलका विरुद्ध ५० को गोल र विनायक स्कुलले भिएस निकेतन स्कुलका विरुद्ध ४० को गोल अन्तर कायम गयो। १६ वर्षमुनि छात्रसमूहको समूह चरण अन्तर्गतको जारी क्रिकेट प्रतिस्पर्धामा नेपाल पुलिस स्कुलले रेडिएन्ट रिडर्स स्कुललाई ४९ रनले र डिएभी स्कुलले रेडिएन्ट रिडर्स स्कुललाई ८ विकेटले पराजित गर्यो। जेम्स स्कुलको खेलमैदानमा जारी थन्डरबोल्ट्स कपअन्तर्गत बास्केटबलको यु१८ छात्रतर्फ समूह चरणको खेल, यु१८ छात्रातर्फ समूह चरण, यु १६ छात्रतर्फ समूह चरणका खेल भएका छन्।"
तत्काल पार्टी एकताको सम्भावना नरहेको एकीकृत समाजवादीको निष्कर्ष,काठमाडौं : नेकपा एकीकृत समाजवादीको तत्काल पार्टी एकताको कुनै सम्भावना नभएको निष्कर्ष निकालको छ। पार्टी कार्यालय आलोकनगरमा सोमबार बसेको नेकपा एकीकृत समाजवादीको स्थायी कमिटीको बैठकपछि पार्टी नेता जगन्नाथ खतिवडाले देशका अन्य कुनै पनि कम्युनिष्ट पार्टीसँग एकताको कुनै सम्भावना नभएको निष्कर्ष निकालेको बताए। उनले राष्ट्रिय एजेन्डामा सहकार्य गर्न तयार रहेको बताए। केन्द्रीय सदस्यहरूको कार्य विभाजन र आगामी कार्ययोजनालाई पारित गर्दै स्थायी कमिटीको बैठक मंगलबार सम्पन्न हुने उनले बताए। खतिवडाले जनताको घरघरबाटै जनसंघर्षकै माध्यमबाट पार्टी निर्माण गर्न सकिने भएकाले जनताको घरघरमा जानेसहितको निर्णय हुने बताए। आगामी निर्वाचनमा समाजवादीलाई सशक्त प्रतिस्पर्धीको रूपमा उभ्याउने भन्ने विषयमा छलफल केन्द्रित रहेको र यसबारे ठोस निर्णय पनि मंगलबार नै गर्ने उनको भनाइ छ।
राजनीतिक दलभन्दा माथी उठौंः स्वास्थ्य मन्त्री थापामगर,"सिन्धुपाल्चोक : बागमती प्रदेश सकारका स्वास्थ्य मन्त्री किरण थापा मगरले नागरिकलाई सुलभ रूपमा स्वास्थ्य सेवा प्रदान गर्न राजनीतिक दलभन्दा माथि उठ्न जरुरी रहेको बताएका छन्। सिन्धुपाल्चोकको चौतारामा सोमबार बागमती प्रदेश अन्तर्गत रहेको चौतारा अस्पतालमा आँखा उपचार शाखा एवम् मानसिक स्वास्थ्य तथा नसर्ने रोग परामर्श कक्ष स्थापनाको उद्घाटन गर्दै मन्त्री थापा मगरले सबै राजनीतिक दलले स्वास्थ्य सेवालाई प्राथमिकता दिनुपर्नेमा जोड दिए। यो प्रादेशिक अस्पताललाई सुधार गर्दै सेवा विस्तार गर्न सक्दा सिन्धुपाल्चोक भरका नागरिकलाई गुणस्तरीय स्वास्थ्य सेवा दिन सकिन्छ, उनले भने त्यसका लागि यहाँका राजनीतिक नेतृत्व, जनप्रतिनिधिले राजनीतिक दलभन्दा माथि उठेर सहयोग र चासो दिन जरुरी छ। चौतारा अस्पताल ५० शय्यामा सञ्चालन हुनु सिन्धुवासीको गौरवको विषय रहेको बताउँदै मन्त्री थापामगरले जिल्लाभरका आम नागरिकलाई स्वास्थ्य सेवामा जोड्ने र प्रादेशिक अस्पतालको स्तरोन्नति गर्दै गुणस्तरीय सेवामा ध्यान दिनुपर्नेमा जोड दिए। अब यहाँका १२ वटै स्थानीय तहलाई चौतारा अस्पतालसँग जोड्न सरोकारवालाहरु बीच छलफल सुरु गर्नुपर्दछ, उनले भने यो अस्पताललाई दक्ष जनशक्ति, स्वास्थ्य औजार र विशेषज्ञ सेवा विस्तार गर्न बागमती प्रदेश सरकार सहयोग गर्न तत्पर छ। अस्पताललाई १ सय शय्या बनाउन प्रयत्न गरिए पनि भूगोल र जनसंख्याको आधारबाट तत्काल सम्भव नभएको बताउँदै उनले अस्पतालले सेवा विस्तार गर्ने, अस्पताल सुधारमा जोड दिने, गुणस्तरीय सेवा प्रदान गर्ने हो भने केही समयपछि त्यसको शय्या थप गर्न प्रयत्न गर्न सकिने बताए। स्वास्थ्य क्षेत्रमा तीनै तहले बजेट विनियोजन गरेको भएपनि तीन तह तीनतर्फ फर्कँदा नागरिकले स्वास्थ्य सेवामा पहुँच राख्न नसकेको मन्त्री थापामगरले बताए। तीनवटै सरकार जोडिएर काम गर्न सके स्वास्थ्य सेवामा नागरिकको पहुँच पुर्याउन सकिने उनको धारणा थियो। स्वास्थ्यकर्मीहरुले मुस्कानसहितको सेवा दिन सके केही हदसम्म रोकको निदानमा सहयोग पुग्ने भन्दै मन्त्री थापामगरले स्वास्थ्य केन्द्रलाई रिफर सेन्टरको रूपमा मात्रै उभ्याउन नहुने बताए। स्वास्थ्य बिमालाई विस्तार गर्नुपर्नेमा जोड दिँदै मन्त्री थापामगरले स्थानीय सरकारले त्यसतर्फ गम्भीर हुनुपर्नेमा जोड दिए।"
लागूऔषधसहित तीन जना पक्राउ,"सर्लाही : लागूऔषधसहित तीन जना पक्राउ परेका छन्। बागमती नगरपालिका७ निमिचोक बस्ने ३५ वर्षीय मोहन बहादुर योञ्जन समेत ३ जनालाई नियन्त्रित लागूऔषध ओनेरेक्स १ सय मिलिलिटरको ७ बोतल, कोडेडाइलटि १ सय मिलिलिटरको ३ बोतल सहित ३ जना पक्राउ परेका हुन्। उनीहरूलाई सोमबार बिहान पक्राउ गरेको हो। जिल्ला प्रहरी कार्यालय सर्लाही समेतबाट खटिएको प्रहरीले मोहन बहादुरको घर तलासी गर्दा उक्त लागूऔषध फेला पारी उनीहरूलाई पक्राउ गरेको हो। साथै प्रहरीले उनीहरूले प्रयोग गरेको २ थान मोटरसाइकल समेत बरामद गरेको छ। यस सम्बन्धमा प्रहरीले आवश्यक अनुसन्धान गरिरहेको छ।"
"मुस्ताङमा चालकसँग १ मिनेट, यात्रुसँग २ मिनेट","जोमसोम : जिल्ला प्रहरी कार्यालय मुस्ताङको निर्देशनमा मुस्ताङ प्रहरी र ट्राफिक प्रहरी कार्यालय मुस्ताङले संयुक्त रुपमा चालकसँग १ मिनेट र यात्रुसँग २ मिनेट कार्यक्रमलाई निरन्तरता दिँदै आएको छ। मुस्ताङ यात्रा गर्ने सवारी तथा यात्रुहरूको सुरक्षाका लागि ट्राफिक प्रहरी कार्यालय मुस्ताङले यस प्रकारको अभियान सञ्चालन गरेको जनाएको छ। मुस्ताङमा आवतजावत गर्ने सवारी साधनका चालकहरूलाई सम्भावित सवारी जोखिम न्यूनीकरण गर्ने उद्देश्यसहित ट्राफिक प्रहरीले चालकसँग १ मिनेट कार्यक्रम सञ्चालन गरेको हो। योसँगै ट्राफिक प्रहरी तथा सुरक्षा निकायको टोलीले हिमाली जिल्ला मुस्ताङको उच्च स्थानमा यात्रा गर्दै गरेका यात्रुहरूलाई लक्षित गरी हाई अल्टिच्युड सचेतना कार्यक्रम अन्तर्गत यात्रुसँग २ मिनेटको कार्यक्रम सञ्चालन गर्दै आईरहेको जिल्ला प्रहरी कार्यालय मुस्ताङका प्रहरी नायव उपरीक्षक सूर्यबहादुर बोगटीले जानकारी दिए। मुस्ताङमा हिउँदयामको चिसो ह्वात्तै बढेसँगै जिल्ला सुरक्षा समिति, स्थानीय निकाय, स्वास्थ्य कार्यालय, एक्याप र जिल्ला प्रहरी कार्यालय मुस्ताङको संयुक्त टोलीले गत कात्तिक २५ गतेबाट यस प्रकारको सवारी तथा यात्रु लक्षित सचेतनामूलक अभियान शुभारम्भ गरेको थियो। अभियान म्याग्दी र मुस्ताङको सिमाना प्रहरी चौकी घाँसाको परिसरमा आयोजना गरिएको थियो। यसप्रकारको अभियानलाई जिल्ला प्रहरी कार्यालय मुस्ताङ र ट्राफिक प्रहरी कार्यालय मुस्ताङले अझै निरन्तरता दिईरहेको प्रहरी नायव उपरीक्षक बोगटीले उल्लेख गरे। मुस्ताङमा ट्राफिक प्रहरीको चालकसँग १ मिनेट कार्यक्रम अन्तर्गत राष्ट्रिय गौरवको (बेनीजोमसोम) सडक हुँदै मुस्ताङ प्रवेश गर्ने सवारी साधन तथा चालकलाई प्रहरी चौकी घाँसा र जोमसोमस्थित ट्राफिक प्रहरी कार्यालय अगाडीको सडकमा रोकेर सचेतनामूलक जानकारी दिने गरिएको छ। आर्थिक वर्ष २०७८०७९ देखि हालसम्म मुस्ताङमा ९१ वटा सवारी दुर्घटना भएको प्रहरीले जनाएको छ। जसमा ९१ जना सवारी दुर्घटनाबाट घाइते भएका थिए भने ८ जनाको मृत्यु भएको थियो।"
नेपालको जलविद्युतमा लगानीका लागि कोरियन लगानीकर्तालाई आग्रह,"काठमाडौं : स्वतन्त्र ऊर्जा उत्पादकहरुको संस्था नेपाल (इप्पान)का अध्यक्ष गणेश कार्कीले दक्षिण कोरियाली लगानीकर्ताहरुलाई नेपालमा लगानीका लागि आग्रह गरेका छन्। दक्षिण कोरियामा आयोजित नेपाल इन्भेष्टर सेमिनार लाई सम्बोधन गर्दै अध्यक्ष कार्कीले नेपालमा लगानीमैत्री वातावरण बन्दै गएको र नेपालको कन्ट्री रेटिङसमेत दक्षिण एसियामा भारत बाहेक सबैभन्दा राम्रो रहेकोले नेपालमा ढुक्कसँग लगानी गरी सहज र सुरक्षित प्रतिफल लिन आग्रह गरेका हुन्। नेपालको जलविद्युत क्षेत्रमा कोरियन लगानीमा २१६ मेगावाटको माथिल्लो त्रिशुली १ जलविद्युत आयोजनाको निर्माण अघि बढाएकोमा धन्यवाद दिँदै अध्यक्ष कार्कीले नेपालमा ऊर्जा उत्पादनको ठूलो सम्भावनालाई साकार पार्न कोरियाबाट धेरै ठूलो लगानीको अपेक्षा गरेको बताए। कोरियामा बसेका नेपालीहरुले समेत नेपालको ऊर्जा क्षेत्रमा प्रवर्द्धक तथा साधारण शेयर होल्डर भएर लगानी गरेको स्मरण गर्दै कार्कीले राष्ट्र र व्यक्तिगत फाइदाका लागि समेत कोरियामा बस्ने नेपालीबाट थप लगानीका लागि आग्रह गरेका छन्। हाल नेपालको जलविद्युतको जडित क्षमता २०० आयोजनाबाट ३२ सय मेगावाट पुगेकोमा झण्डै ८० प्रतिशत अर्थात २६ सय मेगावाट निजी क्षेत्रबाट उत्पादन भइरहेको छ। ४ हजार मेगावाट निर्माणाधीन र त्यतिनै क्षमताका आयोजना वित्तीय व्यवस्थापनको पर्खाइमा रहेको, १० हजार मेगावाट क्षमताका आयोजना विद्युत खरिद विक्री सम्झौता (पीपीए) को पर्खाइमा रहेको र २८ हजार मेगावाट क्षमताका आयोजना विभिन्न चरणमा रहेको कार्कीले बताए। यी आयोजनाको क्षमताले नेपाल विश्वबजारमा क्लिन इनर्जीको हबको रुपमा स्थापित हुने पनि उनको भनाई थियो। नेपालले अहिले वर्षायाममा १ हजार मेगावाट भारत र ४० मेगावाट विद्युत बंगलादेशमा निर्यात गरिरहेको छ भने भारतबाट हिउँदमा ७०० मेगावाटसम्म विद्युत आयात गरिरहेको छ। नेपालका ६ हजार साना ठूला नदिनालाबाट २ लाख मेगावाट जलविद्युत उत्पादनको सम्भावना रहेको कार्कीले बताए। विदेशी लगानी विशेषगरी कोरियन लगानीका लागि नेपालमा धेरै ठूलो अवसर छ। नेपालको क्षेत्रीय बजारमा भइरहेको विद्युत व्यापारले क्षेत्रीय ऊर्जा सहकार्यलाई दर्साइरहेको छ। यसले नेपाल एसियामा ठूलो ऊर्जा निर्यातकर्ता मुलुक बन्न सक्ने देखाउँछ, कार्कीले भने। सन २०३५ सम्म नेपालले २८ हजार ५०० मेगावाट विद्युत् उत्पादनको लक्ष्य लिएकोमा १५ हजार मेगावाट निर्यात गर्ने र १३ हजार ५०० मेगावा६ आन्तरिक खपत गर्ने लक्ष्य लिएको छ। यसका लागि नेपाललाई ५० बिलियन डलर उत्पादनमा र ८ बिलियन डलर प्रसारण र वितरण संरचना निर्माणमा लगानी चाहिने कार्कीले बताए। यो लक्ष्य प्राप्तिका लागि नेपालले लगानीकर्तालाई मात्रै आमन्त्रण गरेको छैन, त्यहाँ आयोजनाका लागि आवश्यक पर्ने कन्सल्ट्यान्ट सेवा, उपकरण उत्पादक, उपकरण आपूर्तिकर्ता, डिजाइनर, बैंकर, बिमक, पुर्नबिमक लगायतका सेवा प्रदायकका लागि पनि ठूलो अवसर रहेको कार्कीले बताए।"
एसिया कपमा नेपालले पाकिस्तानलई ६ विकेटले हरायो,"काठमाडौं : महिला यु१९ एसिया कपमा नेपालले पाकिस्तानलाई ६ विकेटले हराएको छ। मलेसियाको क्वालालम्पुरस्थित बायुमास ओभल क्रिकेट मैदानमा सोमबार पाकिस्तानले दिएको एक सय पाँच रनको लक्ष्य नेपालले १९ ओभरमा चार विकेटको क्षतिमा पूरा गर्यो। नेपालका लागि कप्तान पुजा महतोले ४७ बलमा तीन चौकाको मद्धतले ४७ रन बनाइन्। त्यस्तै सोनी पाख्रिनले १३, सिमाना केसीले १२, साना प्रवीणले १० र सावित्री धामीले ८ रनको योगदान दिइन्। नेपालले अतिरिक्त १५ रन पायो। बलिङतर्फ पाकिस्तानकी फातिमा खान र क्वारातुलेनले समान एकएक विकेट लिए। त्यसअघि टस जितेर पहिले ब्याटिङ रोजेको पाकिस्तानले निर्धारित २० ओभरमा पाँच विकेट गुमाएर एक सय चार रन बनाएको थियो। पाकिस्तानका लागि कोमल खानले ४४ बलमा दुई चौकासहित ३८ रन बनाइन्। त्यस्तै महम अनीसले नटआउट २९, रवैल फरहानले १३, कप्तान जोफिशन अय्याजले १२, फातिमा खानले नटआउट ६ रन बनाइन् भने अरीशा अन्सारीले एक रन जोडिन्। बलिङतर्फ नेपालका लागि कप्तान पुजा महतोले २ विकेट लिइन्। त्यस्तै रचनाकुमारी चौधरी, रिया शर्मा र सिमाना केसीले एकएक विकेट लिइन्। योसँगै नेपाल सुपर फोरमा प्रवेश गरेको छ।"
वार्षिक डेढ अर्ब डलरको मासु निर्यात गर्न नेपालचीनबीच समझदारी,"काठमाडौं : नेपाल र चीनका निजी क्षेत्रबीच नेपालबाट वार्षिक डेढ अर्ब अमेरिकी डलरको राँगाभैँसीको मासु निर्यात गर्नेसम्बन्धी समझदारी भएको छ। आज यहाँ आयोजित कार्यक्रममा नेपालको हिमालयन फुड इन्टरनेशनल र चीनको सांघाई जियान फुड कम्पनी लिमिटेडबीच सोसम्बन्धी समझदारी पत्रमा हस्ताक्षर भएको छ। समझदारीसँगै सो कम्पनीले पहिलो चरणमा वार्षिक उक्त मूल्य बराबरको मासु निर्यात गर्ने लक्ष्य राखेको छ। चीनमा वार्षिक २७ लाख मेट्रिक टन मासु आयात हुने तथ्यांक छ। हिमालयन फुड इन्टरनेशनलको सहकार्यमा ६ अर्ब रुपैयाँ लागतमा पूर्ण स्वचालित आधुनिक पशु वधशाला आउँदो छ महिनाभित्र निर्माण सम्पन्न गर्ने समझदारी बनेको छ। हिमालयन फुड प्रशोधित मासु निर्यातका लागि २०६८ मा स्थापना भएको थियो। कम्पनीले विभिन्न मुलुकमा प्रशोधित मासु निर्यात गर्दै आइरहेको छ। प्रधानमन्त्री केपी शर्मा ओलीको औपचारिक चीन भ्रमणका क्रममा नेपाल र चीनबीच प्रशोधित राँगाभैँसीको मासु चीन निर्यात गर्नेसम्बन्धी प्रोटोकलमा हस्ताक्षर भएको थियो। चीनमा छ हजारभन्दा बढी आउटलेट भएको खाद्यान्न तथा प्याकेटको मासुजन्य परिकार बेच्ने जियान फुडले राँगाभैंसी पालनका लागि प्राविधिक सहायताका साथै नेपालमा रु २० अर्ब बराबरको लगानी गर्न चाहेको पशु बधशाला व्यवसायी संघका अध्यक्ष डा नवीनकुमार शर्माले जानकारी दिए। यसबाट पशुपालनमा संलग्न भएका वा हुन चाहने युवाले फाइदा लिन सक्ने विश्वास गरिएको छ। कार्यक्रमको कार्यान्वयनसँगै घाँस तथा साइलेज, पशुदाना, कुखुराको दानाका लागि चाहिने मासु र हड्डी, छाला प्रशोधनसँग सम्बन्धित उद्योग, कृषि क्षेत्रमा लगानी बैंक तथा वित्तीय संस्थाले सहकार्य गर्न सक्ने बताइएको छ। सरकारको सहयोगमा खोरेत रोगको नियन्त्रण कार्यक्रम सञ्चालन, घाँस उत्पादनका लागि सरकारी जग्गा उपलब्ध गराउने, पशुपालक किसानलाई सहुलियतपूर्ण ऋण उपलब्ध गराउनेलगायत कृषक हितका विविध कार्यक्रम सञ्चालन गरिनेछ। चिनियाँ मापदण्डको मासु निर्यात गर्न सरकार प्रतिबद्ध सो अवसरमा कृषि तथा पशुपन्छी विकास मन्त्री रामनाथ अधिकारीले रागाँको मासुको गुणस्तर सुनिश्चित गरेपश्चात नेपाली उपभोक्ताले उपभोग गर्ने तथा चीन सरकारको मापदण्ड अनुसारको मासु निर्यात गर्न नेपाल सरकार प्रतिबद्ध रहेको बताए। उनले नेपाल र चीनबीच सम्पन्न राँगाभैँसीको प्रशोधित मासु चीन निर्यात गर्नेसम्बन्धी समझदारीले नेपाली किसानलाई रागाँ भैसीपालनका लागि थप प्रोत्साहित गरेको बताए। नेपाली उत्पादनको गुणस्तर सुनिश्चित बनाउँदै गुणस्तरीय वस्तु निर्यात सुनिश्चित गर्न प्रयासरत छौं, मन्त्री अधिकारीले भने, यसका लागि पशु वधशाला तथा मासु जाँच ऐन कार्यान्वयन गर्दै आवश्यक कानुन नीति नियम बनाउन तथा सोको पालना गर्न गराउन दृढ संकल्पित छौँ। पशुका रोगको नियन्त्रण गर्न जोनिङलगाय विधिको अवलम्बन गर्दै स्वस्थ पशुको उत्पादनसहित पशुजन्य उत्पादनको रुपमा रहेको दूध तथा मासुको गुणस्तर प्रमाणीकरण गर्न नेपाल सरकार आफ्नो स्रोतले भ्याएसम्म प्रयासरत रहेको उनको भनाइ थियो। कार्यक्रममा भूमि व्यवस्था, सहकारी तथा गरिबी निवारण मन्त्री बलराम अधिकारीले नेपाल र चीनबीच राँगाभैँसीको मासु निर्यातसम्बन्धी सम्झौताबाट नेपालमा रोजगारी सिर्जना र आर्थिक विकासमा ठूलो सहयोग पुग्ने विश्वास व्यक्त गरे। उनले न्यून लागतमा राँगाभैँसी उत्पादन हुनसक्ने क्षेत्र पहिचान गरेर उत्पादन थाल्ने सुझाव दिए। नेपालका लागि चिनियाँ राजदूत चेन सङले प्रधानमन्त्री केपी शर्मा ओलीको चीन भ्रमणका क्रममा सम्झौता भएको राँगाभैँसीको मासु निर्यातसम्बन्धी सम्झौता कार्यान्वयनमा प्रवेश गरेकामा खुसी व्यक्त गरे। पशु सेवा विभागका महानिर्देशक डा उमेश दाहालले मासुको अभाव हुन नदिन विभिन्न ३० वटा पालिकामा राँगाभैसी पालन अभियान सञ्चालन गरिएको जानकारी दिए।"
हिमाली क्षेत्रमा जलवायु परिवर्तनको अवस्थाबारे अनुसन्धान गर्नुपर्छ : परराष्ट्रमन्त्री राणा,"काठमाडौं : परराष्ट्रमन्त्री आरजु राणाले नेपालका हिमाली क्षेत्रमा जलवायु परिवर्तनको अवस्था, यसको संवेदनशीलता र जोखिमबारे थप अनुसन्धान गर्न विश्वका अनुसन्धान संस्थाहरूलाई आग्रह गरेकी छन्। जर्मनीको पोट्सडाममा अवस्थित जलवायुसम्बन्धी अनुसन्धान संस्थामा सोमबार भएको अन्तर्क्रियामा उनले भनिन्, 'जलवायु परिवर्तनको असरका कारण नेपाल पछिल्लो समय के कसरी प्रभावित भएको छ र कस्तो जोखिममा छ भन्ने बारेमा नेपालका हिमाली क्षेत्र र समुदायमा अनुसन्धान गर्न म विश्वका अनुसन्धान संस्थाहरूलाई आग्रह गर्दछु।' जर्मन रिसर्च सेन्टर फर जियोसाइन्सेस, जिएफजेडका जियोमोर्फोलोजी विभाग प्रमुख प्राडा निल्स होभियस, परियोजना तथा अन्तर्राष्ट्रिय विभाग प्रमुख डा लुडविग स्ट्रोइनक लगायतसँगको भेट र अन्तक्र्रियाका क्रममा मन्त्री राणाले आग्रह गरिन्। उक्त संस्थाका जलवायु विज्ञहरूसँग उनले हालः नेपाल जलवायु परिवर्तनको असरको चपेटामा परेको र यसका कारण पछिल्ला वर्षहरूमा अकल्पनीय क्षति व्यहोरिरहेको जानकारी गराउँदै उनले यो समस्या समाधानका लागि थप अनुसन्धान र सहयोगको अपेक्षा गरिएको बताइन्। छलफलका क्रममा नेपालमा भूप्राविधिक सङ्कटकालीन अवस्थाहरू र जोखिम न्यूनीकरणका लागि बाढीपहिरो नियन्त्रणसम्बन्धी पूर्व चेतावनी प्रणालीका विषयमा कुराकानी भएको थियो। नेपाल र जिएफजेड पहिरोको पूर्व चेतावनी प्रणालीका क्षेत्रमा काम गर्दै आएका छन्। त्यस अवसरमा बा ढीपहिरो तथा अन्य जोखिमको खतरा र बाढी नियन्त्रणका लागि पूर्व चेतावनी प्रणालीको अवस्था र प्रगतिबारे छलफल एवं समीक्षा भएको थियो। यसबारे गत जुनमा राष्ट्रपति रामचन्द्र पौडेलको भ्रमणका क्रममा पनि सो संस्थाले जलवायु परिवर्तनको असरबारे प्रस्तुति दिएको थियो। सो समयमा पनि नेपालमा जलवायु परिवर्तनको असर र यसको न्यूनीकरणका सम्बन्धमा छलफल भएकाले त्यसको फलो अप स्वरुप आज मन्त्री राणाले उनीहरूसँग छलफल गरेकी थिइन्।"
"झापा कपको क्वाटरफाइनलबाटै बाहिरियो आर्मी, सिराहाको सलहेश सेमिफाइनलमा",झापा : उपाधिको दाबेदार मानिएका विभागीय टोली त्रिभुवन आर्मी प्रथम झापा कप नकआउट फुटबल प्रतियोगिताबाट बाहिरिएको छ। बिर्तामोडको डोमालाल राजवंशी रंगशालामा सोमबार भएको पहिलो क्वाटरफाइनल खेलमा त्रिभुवन आर्मी सिराहाको सलहेश युवा क्लबसँग स्तब्ध भएको छ। सलहेश युवा क्लबले आर्मीलाई २० गोल अन्तरले हराउँदै सेमिफाइनलमा आफ्नो स्थान सुरक्षित गरेको हो। झापामा हुने प्रतियोगितामा पहिलोपटक सहभागिता जनाएको सलहेशको जितमा अभि लामा र आदित्य शाक्यले गोल गरे। खेलको १७ औँ मिनेटमा अभि लामाले गोल गर्दै सलहेशलाई १० ले अग्रता दिलाए। मैदानको मध्य भागबाट लामाले गरेको प्रहार आर्मीका गोलकिपर विकेश कुथुले बचाउ गर्न सकेनन्। कुथु लडेको अवस्थामा मैदानमा ड्रप भएर बलले जाली चुमेको थियो। सलहेशको लागि दोस्रो गोल आदित्य शाक्यले खेलको २५ औ मिनेटमा गरे। आर्मीका दुईजना डिफेन्डरले क्लियर गर्न नसकेको बललाई शाक्यले गोलकिपर कुथुलाई बिट गर्दै सुन्दर गोल गरेका थिए। आर्मीले खेलमा बल पोजिसन राखे पनि स्कोर भने निकाल्न सकेन। खेलको २० औ मिनेटमा आर्मीका नीरज भुजेलले विपक्षी डिबक्समा पाएको बल सदुपयोग गर्न सकेनन्। खेल अनुशासन उल्लङ्घन गरेको भन्दै रेफ्री श्याम दनुवारले आर्मीका कप्तान भरत खवासलाई खेल सकिएपछि रातो कार्ड दिएका थिए। खेलको प्लेयर अफ द म्याच सलहेशका अभि लामा घोषित भए। उनले नगद १० हजार रुपैयाँ पुरस्कार पाए। मंगलबारको दोस्रो क्वार्टर फाइनल खेल भारतको जिटिए दार्जिलिङ र राष्ट्रिय जागृति क्लब इटहरीबीच हुने आयोजक समितिले जनाएको छ। शनिबारदेखि सुरु भएको प्रतियोगिताको फाइनल खेल पुस ८ गते हुनेछ। प्रतियोगिताको विजेताले नगद १० लाख तथा उपविजेताले नगद ५ लाख पुरस्कार पाउने आयोजक झापा ११ फुटबल क्लबका अध्यक्ष जलकुमार गुरुङले जानकारी दिए।
लामिछानेमाथि अनुसन्धान भइरहँदा वक्तव्य दिने र आन्दोलन गर्ने प्रवृतिले मुद्दा प्रभावित हुन्छ : मन्त्री गुरुङ,काठमाडौं : सञ्चार तथा सूचना प्रविधिमन्त्री पृथ्वीसुब्बा गुरुङले राज्यले गरेको अनुसन्धानलाई प्रभावित गर्ने काम उचित नभएको बताएका छन्। सोमबार काठमाडौंमा आयोजित कार्यक्रममा सञ्चारमन्त्री गुरुङले सहकारी प्रकरणमा रवि लामिछानेमाथि अनुसन्धान भइरहँदा राजनीतिक दलबाट वक्तव्य जारी गर्ने र सडकमा आन्दोलन गर्ने प्रवृतिले अनुसन्धानलाई प्रभावित गर्ने देखिएको बताएका हुन्। न्यायलयमा गइसकेको विषयमा त्यसले गर्ने निर्णयलाई सबैले मान्नुपर्ने उनको भनाई छ। उनले सरकारको ध्यान सुशासन तथा राजनीतिक स्थायित्व प्रदान गर्नेमा केन्द्रित रहेको उल्लेख गरे। गुरुङले अहिले संविधान र व्यवस्थामाथि भइरहेको हमलाको यथोचित जवाफ सरकारले दिइरहेको धारणा राखे। सरकारको कार्यशैलीलाई सुधारेर अस्तव्यस्त रहेको मुलुकको अवस्थालाई व्यवस्थित गर्दै अघि बढिरहेको उनको भनाइ छ। गुरुङले मुलकमा दिगो स्थायित्व कायम गर्न सके मात्रै दिगो विकास सम्भव रहेको बताए।
यस्तो होस् अबको पर्यटन,"नेपालमा पर्यटन उद्योगको विकास योजनाबद्ध तरिकाबाट गर्नुपर्ने आवश्यकतामा निकै जोड दिइएको छ। पर्यटन मुख्य रूपमा तीन आधारबाट तयार हुन्छ, यातायात, स्थानविशेष र सर्वसुविधा। स्वदेश वा विदेशमा छोटो अवधिका लागि यात्रा गर्ने उद्देश्यमा कोही घर वा देशबाहिर भ्रमण गर्छ, त्यो पर्यटन हो। उसले कमाउने उद्देश्य नराखी मनोरञ्जन, स्वास्थ्य, अध्ययन वा अन्य भिन्न परिवेशको अनुभव बटुल्छ। पर्यटन प्राचीनकालदेखि नै मानवको लोकप्रिय विषयको रूपमा छ। मानिस सभ्यताको सुरुआतदेखि नै टाढाटाढासम्म यात्रा गर्दै आइरहेछ। प्राचीनकालमा सबैभन्दा पहिले भ्रमणका लागि निक्लने यात्रीमा फोनेसियनहरू मानिन्छन्। कुकलगायत कयौं यात्रीको प्रयासलाई मध्यनजर राख्दै अठारौं शताब्दीलाई यात्राको सुनौलो युग मानिएको छ। सन् १९६३ देखि सन् १९९३ सम्मको ३० वर्षमा यात्राको क्षेत्रमा भएको प्रगति उल्लेखनीय मानिन्छ। उन्नाइसौं शताब्दीको पहिलो ५० वर्षमा विश्वमा यसले ठूलो वैज्ञानिक र प्राविधिक उन्नति भयो। बीसौं शताब्दीको प्रारम्भसँगै पर्यटनका सम्पूर्ण अवयवमा आमूल परिवर्तन आएको छ। नेपालमा गगनचुम्बी चुचुराहरू, सांस्कृतिक एवं धार्मिक संयोजनका कारण विश्वका विभिन्न मुलुकबाट बढ्दो मात्रामा पर्यटक आकर्षित भइरहेका छन्। विश्वका उच्च हिमशिखरको आरोहण गर्नेदेखि मानसिक शान्ति प्राप्त गर्न, विश्वशान्तिका अग्रदूत गौतम बुद्धको जन्मस्थल हेर्न तथा अन्य विभिन्न उद्देश्यले यहाँ आउने पर्यटकको संख्यामा प्रतिवर्ष वृद्धि भएबाट आर्जित विदेशी मुद्राको परिमाणमा पनि वृद्धि भइरहेको पाइन्छ। नेपालमा पर्यटन उद्योगको विकासका लागि ठूलो सम्भावना छ। देशमा प्राचीन संस्कृति, कलाकौशलका अनुपम नमुना यत्रतत्र छन्। नेपाल प्राकृतिक दृश्यले त झन् सुशोभित र मनोहर छ। तुलनात्मक दृष्टिले हेर्दा नेपाल स्वीटजरल्याण्ड र काश्मीर जस्तै सुन्दरतम देशको दाँजोमा आउँछ। नेपाल एउटा पहाडी मुलुक भएकाले यहाँ अनेकौं प्राकृतिक दृश्य पाइन्छन्। विश्वकै सर्वोच्च शिखर सगरमाथा पनि यही छ। कञ्चनजंघा, माछापुच्छ्रे, अन्नपूर्ण आदि उच्च हिमटाकुरा यही छन्। नेपालको पूर्वदेखि पश्चिमसम्म ५०० माइल फैलिएको हिमालय शृंखलाका साथै आफ्नो किसिमको अनुपात देखिन्छ। शीतल जलवायुले नेपालमा पर्यटक भिन्न ढंगले आकर्षित छन्। देशको भव्य र प्राचीन संस्कृति पनि अर्को महत्वपूर्ण तत्व हो। जसले पर्यटन उद्योगको सम्भावनालाई बढाउन सकेको छ। यहाँका प्रत्येक मठ, मन्दिर, देवल र टुँडालहरूमा हिन्दू र बौद्ध धर्मको सुन्दरतम समन्वय देख्न पाइन्छ। अनगिन्ती तीर्थस्थल, मन्दिर प्राचीन महलहरू, शिलालेख, अभिलेख र धार्मिक कुण्डहरू छन्। यस्तै, विभिन्न किसिमका चाडपर्व छन्, जसले गर्दा पनि पर्यटक आकर्षित हुन्छन्। नेपालमा पर्यटन विकासको थालनी प्रथम पञ्चवर्षीय योजनाको सुरुआत अर्थात् २०१३ सालदेखि भएको पाइन्छ। त्यसपछि दोस्रो त्रिवर्षीय योजना, तेस्रो पञ्चवर्षीय योजना, चौथो, पाँचौं, छैटौं सातौं, आठौं र नवौं पञ्चवर्षीय योजना (२०५४५९), दसौं योजना, तीन वर्षे अन्तरिम योजना, त्रिवर्षीय योजना, चौधौं योजना (२०७३७६) मा समेत पर्यटन उद्योगको विकासका लागि विभिन्न उद्देश्य, नीति र कार्यक्रम सरकारले समावेश गरेको छ। समग्रमा पर्यटकलाई दुई भागमा विभाजन गर्न सकिन्छः (क) देशीय, जसले देशको सीमाभित्र भ्रमण गर्छ। जसका लागि स्वदेशको पैसा प्रयोग गर्छ र यसले धर्म, भाषा, संस्कृति एवं अन्य विषयमा प्रायः फरकपनको महसुस गर्दैन। (ख) अन्तर्राष्ट्रिय, जो २४ घण्टाभन्दा बढी विदेशमा बस्छ तर उसले स्थायी बसोवास वा कमाउने उद्देश्य राख्दैन र उसले भ्रमण अघि भ्रमण स्थल, भिसा, विदेशी मुद्रा, भाषा, संस्कृति आदिका बारेमा चासो एवं तयारी गर्नुपर्ने हुन्छ। पर्यटन उद्योगको विकासबाट देशमा नयाँनयाँ प्रविधि र सीपको विकास हुन जान्छ। विदेशी प्रविधि, सीप र पुँजीको आयात विदेशी उद्योगपतिहरूको आगमनबाट हुन्छ। यात्रुहरू प्रशस्त मात्रामा आवतजावत गर्ने भएमा देशको तीर्थस्थल, सांस्कृतिक र ऐतिहासिक स्थल र प्राकृतिक दर्शनीय स्थलहरू र आन्तरिक बजारको विकास हुन्छ। पर्यटकहरूले स्वदेशी वस्तुहरू खपत गर्नुले वाणिज्य र व्यापारको विकासमा धेरै योगदान पुर्याउने गर्छ। नेपालमा पर्यटन उद्योगको विकास भएमा दुर्गम क्षेत्रको विकास हुन्छ। दुर्गम क्षेत्रमा भएको पर्यटकीय स्थलहरूको विकास हुन्छ। दुर्गम क्षेत्रमा पनि विभिन्न पर्यटकको भ्रमण भएपछि स्थानीय बजारको विकास हुन्छ, स्थानीयले रोजगारी पाउँछन् र स्थानीय साधनहरूको विकास हुन जान्छ। नेपालमा पर्यटन उद्योगको विकास योजनाबद्ध तरिकाबाट गर्नुपर्ने आवश्यकतामा निकै जोड दिइएको छ। नेपालमा चालु व्यवस्थित उद्योगमध्ये पर्यटन धेरै महत्वपूर्ण सिद्ध भएको छ। पर्यटन उद्योग सञ्चालन भएबाट विभिन्न देशका पर्यटक नेपाल आउँछन् र नेपाललाई चिन्ने मौका पाउँछन्। फलस्वरूप नेपालको नाम विश्वको हरेक कुनाकुनामा फैलिइरहेछ। हरेक देशमा नेपाल पर्यटकीय स्थलहरूको प्रचारप्रसार भइरहेछ। यसले विदेशी पर्यटकहरू नेपाल भ्रमण गर्न रुचाउँछन्। जति विदेशी पर्यटक नेपाल आउँछन्, त्यति नै बढी मात्रामा पर्यटन उद्योग फस्टाउने गर्छ। दुर्गम स्थानमा रहेका मनोरम दृश्यहरूको अवलोकन गर्नका निमित्त पर्यटन व्यवसायको माध्यमबाट यातायातको विकास भएको हुन्छ। पर्यटन उद्योगको विकासबाट यातायात र सञ्चारको विकास गराउनमा मद्दत पुर्याउँछ। पर्यटकीय स्थलहरूकोे विकास गर्न यातायात र सञ्चारको विकास गरिनुपर्ने हुन्छ। यसले विचारहरूको आदानप्रदान गर्न सहयोग पुर्याउँछ। मानिसको चेतनामा समेत वृद्धि हुन्छ। आर्थिक सर्वेक्षण, आर्थिक वर्ष २०८०८१ अनुसार पर्यटन विकास कार्यक्रमअन्तर्गत विशिष्ट प्रकृतिका पर्यटकीय गन्तव्य र उपजका कारण नेपाल विश्वकै प्रमुख गन्तव्य मुलुकको रूपमा छ। भूकम्पबाट क्षतिग्रस्त अधिकांश सांस्कृतिक एवं पर्यटकीय सम्पदाको पुनर्निर्माण सम्पन्न हुनुका साथै नयाँ पर्यटकीय गन्तव्यको समेत विकास हुँदै गएको छ। दुई अन्तर्राष्ट्रिय विमानस्थलको निर्माण सम्पन्न भई सञ्चालनमा छन्। पर्यटन प्रबद्र्धनका लागि सन् २०२३२०३२ लाई पर्यटन दशकको रूपमा मनाई प्रतिपर्यटक प्रतिदिन खर्च १२५ अमेरिकी डलर पुर्याउने लक्ष्य सरकारसँग छ। कोभिड१९ महामारीबाट शिथिल बनेको पर्यटन क्षेत्र कोभिड पूर्वको अवस्थामा आइपुग्दै छ। पर्यटन क्षेत्रले गति लिदै गएसँगै होटल व्यवसाय चलायमान हुँदै छन् भने पर्यटकबाट प्राप्त हुने आम्दानीसमेत उल्लेख्य रूपमा बढेको छ। पछिल्लो दशकमा विनाशकारी भूकम्प र कोभिड१९ महामारीको बाबजुद ६६ लाखभन्दा बढी पर्यटकले नेपाल भ्रमण गरेका छन्। पछिल्लो दशकमा प्रतिवर्ष औसत पर्यटक आगमन ६ लाख ६१ हजार देखिन्छ। २०८१८२ को बजेट वक्तव्यमा उल्लेख गरिएअनुसार यस आवमा पर्यटन प्रबद्र्धनअन्तर्गत आर्थिक वर्ष १६ लाख पर्यटक भिœयाउने गरी पर्यटन प्रवर्धनका कार्यक्रम सञ्चालन गरिने नीति लिइएको छ। नयाँ गन्तव्यको पहिचान तथा मौजुदा गन्तव्यको विकास र प्रवर्धनका लागि पर्यटकीय गन्तव्यको प्रोफाइल तयार गरिने कार्यक्रम राखिएको छ। पर्यटकलाई एकद्वार प्रणालीमार्फत सेवा प्रवाह गर्ने व्यवस्था मिलाइने नीति लिइएको छ। पर्वतारोहण अनुमति प्रणालीलाई स्वचालित प्रविधिमा आधारित बनाइने कार्यक्रम राखिएको छ। सोह्रौं योजना (२०८१८२२०८५८६) मा पर्यटनको विकास कार्यक्रमअन्तर्गत : पर्यटन क्षेत्रबाट मूल्य अभिवृद्धिमा सुधार गर्दै आम्दानी बढाएर कुल गार्हस्थ्य उत्पादनमा यस क्षेत्रको योगदान बढाउने, दिगो विकासको मर्मअनुरूप नेपालको पर्यटन उद्योगलाई पर्यापर्यटनसँग जोड्ने, स्वदेशी तथा विदेशी लगानी आकर्षित गरी पर्यटकीय पूर्वाधारको विकास एवं विस्तार गर्ने लक्ष्य सरकारको छ। पर्यटन प्रबद्र्धनका लागि क्षेत्रगत रूपमा कृषि पर्यटनको विकास तथा विस्तार गर्ने, स्थानीय स्तरमा उत्पादन भएका पर्यटकीय उपजहरूको व्यावसायीकरण गर्ने, पर्यटनबाट प्राप्त लाभको समन्यायिक वितरणका लागि अग्र र पृष्ठ सम्बन्ध विकासको माध्यमबाट पर्यटनको लाभ स्थानीय समुदायसम्म पुर्याउने छ। पर्यटन क्षेत्रमा दक्ष जनशक्तिको उपलब्धता सुनिश्चित गर्न विश्वविद्यालय तथा शैक्षिक प्रतिष्ठानहरूसँग सहकार्य गरी यस क्षेत्रमा आवद्ध जनशक्तिको सीप र क्षमता विकास गर्ने, रणनीतिक महत्वका मुलुकलाई लक्षित गरी पर्यटन प्रबद्र्धनको कार्यक्रम सञ्चालन गर्ने र स्रोत बजारमा देशका पर्यटकीय गन्तव्य तथा सेवाको प्रवद्र्धन गर्ने र तिनको सुरक्षा सुनिश्चित गर्ने आदि नीति तथा रणनीति छन्। नेपालमा यातायात साधन र सडकहरूको निकै कमी छ। जसले पर्यटकलाई कतिपय मनोरम क्षेत्रमा पुर्याउन कठिनाइ परेको छ। पैदल यात्रा गर्ने बाटोहरू पनि बढी जोखिमपूर्ण छन्। विमान व्यवस्थाको कमीले गर्दा पनि पर्यटकलाई बढी संख्यामा भित्र्याउन सकिएन। पर्यटकहरूको बसाईलाई लामो र आकर्षक बनाउन विभिन्न प्रकारका मनोरञ्जनका साधनको व्यवस्था मिलाइनु पर्दछ। नेपालमा यस्ता मनोरञ्जनका लागि आवश्यक क्लब, नाचघर, सिनेमा, पसल, पार्क आदिको अभाव छ। केबुलकार स्किइङ जस्ता साधन त छँदै छैनन्। सांस्कृतिक कार्यक्रमहरूका साथै मनोरञ्जन कार्यक्रमको व्यवस्था गर्न सकेमात्र हालको औसत पर्यटक बसाइँ दिनलाई १३ दिनबाट बढाउन सकिन्छ। पर्यटकहरूको रहन सहनसँग मिल्ने र नभई नहुने वस्तुहरू हामीले पर्याप्त व्यवस्था गर्न सकेका छैनौं। जसले पर्यटकबाट प्राप्त हुने विदेशी मुद्राको ठूलो अंश पुनः आयातमा खर्च गर्नुपरेको छ। हाम्रा पर्यटन स्थलहरू अधिकांश जीर्ण र संरक्षणको अभावमा अस्तव्यस्त छन्। यस्ता स्थलको स्याहार र मर्मत कार्य नहुनाले फोहोर र अनाकर्षक देखिन्छन्। ऐतिहासिक, सांस्कृतिक र पुरातात्विक महत्वका मठ, मन्दिर संस्कृति र परम्पराको संरक्षण र संवद्र्धनका माध्यमबाट नेपाललाई सांस्कृतिक, गन्तव्य स्थलका रूपमा विकसित गरी आधिकाधिक मात्रामा पर्यटकलाई आकर्षित गर्नु महत्वपूर्ण आवश्यकता हो। नयाँ खोलिएका पर्यटकीय स्थलहरूको पर्याप्त विकास नहुनु र पर्यटकलाई उपलब्ध गराउने सेवासुविधा ग्रामीण क्षेत्रतर्फ अभिमुख हुन सकेको छैन। पर्यटन क्षेत्रबाट आर्जितमध्ये मुलुकभित्रै रहने रकम लाभ तथा लागत, मूल्यमा आधारित गुणस्तरीय पर्यटनको विकासका निम्ति प्रत्यक्ष तथा अप्रत्यक्ष रोजगारी र जनशक्तिको व्यवस्था, पर्यटनको गुणात्मक लाभको स्थिति, निर्मित पूर्वाधारहरूको उपयोगको स्तर र लगानीको लेखाजोखा हुन सकेको छैन। कलाकौशललाई व्यावसायिक प्रयोग गर्ने र सम्पदा स्थलको व्यवस्थापन आत्मनिर्भर बनाउने गरी स्थानीय समुदायलाई संलग्न गराउने कार्य सुस्त गतिमा छन्।  हाडा अर्थशास्त्र विषयका सहप्राध्यापक हुन्।"
सोमपाल कामीले लिए सुदूरपश्चिमको दोस्रो विकेट,काठमाडौं : नेपाल प्रिमियर लिग (एनपीएल)मा कर्णाली याक्सले सुदूरपश्चिम रोयल्सको दोस्रो विकेट लिएको छ। लिगको जारी अन्तिम खेल कीर्तिपुरस्थित त्रिवि क्रिकेट मैदानमा कर्णालीले दिएको १०२ रनको लक्ष्य पछ्याउनेक्रममा सुदूरपश्चिमका सैफ जैब आउट भएका हुन्। तेस्रो ओभरको अन्तिम बलमा सोमपाल कामीले उनलाई पेभेलियन फर्काएका हुन्। उनले ११ रन बनाए। त्यस अगाडि दोस्रो ओभरको अन्तिम बलमा ओपनर बिनोद भण्डारीलाई विपिन शर्माले पेभेलियन फर्काएका हुन्। भण्डारीले ५ बलमा ४ रन बनाए। अहिले सुदूरपश्चिम रोयल्स ३ ओभरको समाप्तिमा २ विकेटको क्षतिमा १९ रन बनाएर खेलिरहेको छ। २० ओभरको अन्तिम बलमा विपिन शर्मा आउट हुँदा कर्णाली १०१ रनमा अलआउट भएको हो। सुदूरका लागि हर्मप्रित सिंहले सर्वाधिक ३ विकेट लिए। कप्तान दिपेन्द्र सिंह ऐरी र स्कट केग्गेलिनले समान २२ विकेट र सैफ जैबले १ विकेट लिए। सुदूर हालसम्म ६ खेलमा ५ खेल जित्दै शीर्ष स्थानमा रहेको छ। १०२ को लक्ष्य सुदूरपश्चिम रोयल्सले १२२ ओभरमा पूरा गरेमा काठमाडौं गुर्खाज प्लेअफ पुग्नेछ भने कर्णाली प्लेअफबाट बाहिरिनेछ।
लागूऔषधसहित तीनजना पक्राउ,काठमाडौं : देशका विभिन्न स्थानमा लागूऔषधसहित तीनजना पक्राउ परेका छन्। रूपन्देहीको कञ्चन गाउँपालिका२ बेहोरी बस्ने ३६ वर्षीय सुशील बोहोरा र २५ वर्षीय सुरेस थारूलाई ३ सय ९० मिलिग्राम लागूऔषध ब्राउनसुगरसहित आइतबार प्रहरीले पक्राउ गरेको छ। इलाका प्रहरी सालझण्डीबाट खटिएको प्रहरीले उनीहरूलाई उक्त पदार्थ सहित पक्राउ गरेको हो। कैलालीको टीकापुर नगरपालिका९ खक्रौलाबाट २ ग्राम १ सय ५० मिलिग्राम खैरो हेरोइनसहित नगरपालिका१ दुर्गानगर बस्ने २१ वर्षीय सागर चौधरीलाई आइतबार प्रहरीले पक्राउ गरेको हो। प्रहरी चौकी कालाकुण्डा र इलाका प्रहरी कार्यालय टीकापुरबाट खटिएको प्रहरीले उनलाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
अन्तिम श्रद्धाञ्जलीका लागि पीएल सिंहको पार्थिव शरीर सानेपा लगियो,"काठमाडौं : काठमाडौं महानगरपालिकाका पूर्व मेयर पीएल सिंहको पार्थिव शरीरलाई अन्तिम श्रद्धाञ्जलीका लागि उनको निवास चाक्सीबारीबाट कांग्रेस केन्द्रीय कार्यालय सानेपामा लगिएको छ। नेपाली कांग्रेसका नेता सिंहको पार्थिव शरीरलाई श्रद्धाञ्जलीका लागि बिहान उनको निवासमा राखिएको थियो। विभिन्न दलका नेता, काठमाडौं महानगरका प्रमुख, उपप्रमुख, शुभेच्छुक लगाएत चक्सिबारीमा पुगेर सिंहप्रति श्रद्धाञ्जली अर्पण गरेका थिए । सिंह २०४९ को स्थानीय तहको निर्वाचनमा काठमाडौंका मेयर निर्वाचित भएका थिए। उनको आज ८७ वर्षको उमेरमा उपचारका क्रममा निधन भएको पारिवारिक स्रोतले जनाएको छ । उनको निधनमा काठमाडौं महानगरले आज शोकबिदा दिएको छ। सिंह पेटसम्बन्धी रोगबाट ग्रसित थिए। उनको आजै अन्त्येष्टि गरिने जनाएको छ।"
सुदूरपश्चिम रोयल्सले १० ओभरमा पूरा गर्यो ५० रन,काठमाडौं : नेपाल प्रिमियर लिग(एनपीएल) को लिग चरण अन्तर्गत सुदूरपश्चिम रोयल्सले ३ विकेट गुमाउँदै १० ओभरमा ५० रन पूरा गरेको छ। त्रिवि क्रिकेट मैदानमा टस हारेर ब्याटिङ गरेको कर्णालीले दिएको १०२ रनको लक्ष्य पछ्याएको सुदूरपश्चिमले पावरप्लेमा ३ विकेट गुमाउँदै ३० रन बनाएको थियो। दोस्रो ओभरको अन्तिम बलमा ओपनर विनोद भण्डारीलाई विपिन शर्माले एलबीडब्ल्यू आउट गराए। उनले ५ बलमा १ चौकासहित ५ रन बनाएर पेभेलियन फर्किए। दोस्रो विकेटका रुपमा सुदूरपश्चिमले अर्का ओपनर सैफ जैबलाई गुमायो। उनले १३ बलमा २ चौकासहित १३ रन बनाउँदै सोमपाल कामीको बलमा एलबीडब्ल्यू आउट भए। तेस्रो विकेटका रुपमा सुदूरपश्चिमका ब्रान्डन म्याकमुलेन रन आउटका रुपमा आउट भए। हाल चौथो विकेटका लागि दिपेन्द्र सिंह ऐरी र इशान पाण्डेले २० रनको साझेदारी गर्दै क्रिजमा खेलिरहेका छन्। कर्णालीका लागि सोमपाल कामी र विपिन शर्माले ११ विकेट लिए।
प्रहरीले सरकारी वकिल कार्यालयलाई बुझायो लामिछानेमाथि अनुसन्धानको प्रतिवेदन,"पोखरा : कास्की प्रहरीले राष्ट्रिय स्वतन्त्र पार्टी (रास्वपा) का सभापति एवं पूर्वगृहमन्त्री रवि लामिछानेमाथि सहकारी ठगी प्रकरणमा अनुसन्धान गरी जिल्ला सरकारी वकिलको कार्यालयमा प्रतिवेदन बुझाएको छ। लामिछानेमाथि अनुसन्धान गरी तयारी पारिएको प्रतिवेदन आज सरकारी वकिलको कार्यालय कास्कीमा बुझाएको जिल्ला प्रहरी कार्यालय कास्कीका प्रवक्ता वसन्त शर्माले जानकारी दिए। पोखराको सूर्यदर्शन सहकारीको रकम अपचलन गरेको आरोप लामिछानेमाथि छ। लामिछानेमाथि सोही अभियोगमा अनुसन्धान गरी प्रहरीले सरकारी वकिललाई प्रतिवेदन बुझाइएको हो। सहकारीको रकम अपचलनको अभियोगमा उनीसँगै गोर्खा मिडिया नेटवर्कका सञ्चालक पूर्वडीआई छविलाल जोशी,लीला पछाई,रामबहादुर खनाल र कृष्णबहादुर गुरूङ कास्की प्रहरीको हिरासतमा छन्। सहकारी ठगी प्रकरणमा लामिछाने कात्तिक २ गते पक्राउ परेका थिए। अब सरकार वकिलको कार्यालयले प्रतिवेदन अध्ययन गरी अभियोजनसहित मुद्दा दर्ता गर्नेछ। उनीहरूमाथि सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा अनुसन्धान भइरहेको छ। सहकारी ठगी प्रकरणमा लामिछानेसहित अन्य चारजनाविरुद्ध पाँच जिल्लामा उजुरी परेको थियो। सोही उजुरीका आधारमा लामिछानेसहित अन्य चारजनालाई कास्की,चितवन,काठमाडौं,रुपन्देही र पर्सा पुर्याएर बयान लिइसकेको छ। सबै ठाउँमा बयान सकिसकेकाले अब प्रहरीले सम्बन्धित जिल्ला सरकारी वकिलको कार्यालयमा उनीहरूविरुद्ध अनुसन्धानको प्रतिवेदन बुझाउने तयारी गरेको छ। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको छानबिन विशेष समितिले ठहर गरेको थियो। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले थियो। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन, बुटवलको सुप्रिम, काठमाडौंको स्वर्णलक्ष्मी,चितवनको सहारा,वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ।"
"अघि बढ्यो १०६३ मेगावाटको अपर अरुण, विश्व बैंक पछि हटे स्वदेशी लगानीमा निर्माण गरिने","काठमाडौं : १ हजार ६३ मेगावाटको माथिल्लो अरुण अर्धजलाशययुक्त जलविद्युत आयोजनाको पहुँच मार्ग निर्माण सुरु भएको छ। नेपाल विद्युत प्राधिकरणको अगुवाइमा सङ्खुवासभाको भोटखोला गाउँपालिकामा निर्माण हुने उक्त आयोजनाको पहुँच मार्ग निर्माण सुरु भएको हो। भौगोलिक रुपमा विकट र जटिल रहेको आयोजनाको विद्युतगृहबाट बाँधस्थलसम्म पुग्ने २१ किलोमिटर पहुँच सडक निर्माण धमाधम भइरहेको छ। २१ किलोमिटरमध्ये दुई किलोमिटर सुरुङ मार्ग निर्माण निर्माण गर्नुपर्ने छ। भोटखोला गाउँपालिका४ गोलाबजार नजिक छोङराङमा प्रस्तावित विद्युतगृहबाट माथिल्लो तटीय क्षेत्रमा पर्ने सोही गाउँपालिकाको वडा नं २ चेपुवा गाउँ नजिक बाँध निर्माणस्थलसम्म पुग्ने पहुँच सडक निर्माणाधीन छ। छोङराङसम्म कोशी राजमार्ग पुगेको छ। कोशी राजमार्गलाई छोडेर आयोजनास्थलतर्फ जान आयोजनाले अरुण नदीमा ७० मिटर लम्बाइ भएको स्टिल आर्क पुल निर्माण गरिरहेको छ। भोटखोला गाउँपालिका४ नामासे र सोही गाउँपालिका२ रुकुमा जोड्ने २ किलोमिटर सुरुङ मार्ग निर्माणका लागि आवश्यक बुमर, जेसिबी,लोडर, रोबोटिक सटक्रिट, सटक्रिट मेसिन, कंक्रिट पम्प, जेनेरेटर लगायतका हेभी उपकरणहरू एवम् निर्माण सामाग्री हेलिकोप्टरबाट ढुवानी भइरहेको छ। दुवै स्थानसम्म पुग्न सडक नभएकाले कोशी राजमार्ग हुँदै गोलाबजार पुर्याइएका उपकरणहरूलाई खोलेर एमआई१७ तथा अन्य साना हेलिकोप्टरमार्फत ढुवानी गरिएको हो। हालसम्म ३ सय ट्रिपभन्दा बढी ढुवानी भइसकेको छ। सुरुङ खन्नका लागि आवश्यक विस्फोटक पदार्थ भण्डारणका लागि बंकर र त्यसको रेखदेखका लागि खटिने सेनाका लागि कार्यालय तथा आवास निर्माणाधीन छ। उक्त सम्पूर्ण कामहरू सकिएपछि नामासे र रुकुमा दुवैतर्फबाट सुरुङ खन्न सकिने छ। छोङराङबाट नामासेसम्मको सडकको ट्रयाक खोल्न सुरु गरिएको छ। आयोजनाको कार्यालय तथा कर्मचारी आवास निर्माण अन्तिम चरणमा पुगेको छ। राष्ट्रिय वन क्षेत्रको जग्गा उपभोग र त्यहाँ रहेका रुख कटानको स्वीकृति प्रक्रियामा समय लाग्दा पहुँच मार्ग निर्माण डेढ वर्ष प्रभावित भएको थियो। प्राधिकरणका कार्यकारी निर्देशक एवम् आयोजनाको प्रवद्र्धक अपर अरुण हाइड्रोइलेक्ट्रिक लिमिटेड सञ्चालक समितिका अध्यक्ष कुलमान घिसिङ, कम्पनीका प्रबन्धसञ्चालक फडिन्द्रराज जोशी लगायतको टोलीले शनिबार र आइतबार निर्माणस्थलको अनुगमन गरी निर्माणमा संलग्न आयोजना व्यवस्थापन, परामर्शदाता, निर्माण व्यवसायी र स्थानीय बासिन्दासँग छलफल गरेको छ। सबै पक्ष एउटै बोटमा यात्रा गरिरहेको उल्लेख गर्दै टोलीले आयोजनाको मुख्य संरचना निर्माणका लागि महत्वपूर्ण मानिएको पहुँच मार्ग निर्माणमा एक आपसमा समन्वय गरेर र सहयोगी भएर कामलाई तीव्रता दिन आग्रह गरेको छ। कार्यकारी निर्देशक घिसिङले पहुँच मार्ग निर्माणमा हालसम्म भएको प्रगतिबाट उत्साहित भएको र यसबाट अपर अरुण आयोजना अगाडि बढेको सन्देश गएको बताए। सुरुमा पहुँच मार्गको ट्रयाक खोल्न सकिएमा त्यसपछि निर्माण सामग्री ढुवानी गर्न सजिलो हुने भएकाले एक आपसमा समन्वय गरी सोही बमोजिम काम अगाडि बढाउन आयोजना व्यवस्थापन, परामर्शदाता र निर्माण व्यवसायीलाई निर्देशन दिए। कम्पनीका प्रबन्धसञ्चालक जोशीले निजी जग्गा अधिग्रहण भइसकेको र वन क्षेत्रको जग्गा उपभोग तथा रुख कटान स्वीकृति पाइसकेकाले पहुँच मार्ग निर्माण तीव्र गतिमा अगाडि बढाउन समस्या नरहेको बताए। पहुँच मार्ग निर्माणका लागि भारतीय कम्पनी गायत्री प्रोजेक्ट लिमिटेड र नेपालको कन्काई इन्टरनेशनल बिल्डर्सको संयुक्त उपक्रम (जेभी)बीच २०७९ फागुन ११ गते ७ अर्ब ९१ करोड रुपैयाँमा (प्रोभिजनल सम एवम् करसहित) ठेक्का सम्झौता भएको थियो। उक्त ठेक्का सम्झौता २०८० वैशाख २८ गतेबाट कार्यान्वयनमा आएको थियो। २०८२ को माघभित्र निर्माण सम्पन्न गर्ने लक्ष्य रहेको छ। विश्व बैंक पछि हटे स्वदेशी लगानीमा अपर अरुण निर्माण गर्छौं नेपाल विद्युत प्राधिकरणका कार्यकारी निर्देशक कुलमान घिसिङले १०६३ मेगावाटको अपर अरुण जलविद्युत आयोजनामा लगानीका लागि विश्व बैंक तयार नभएमा माथिल्लो तामाकोशीकै लगानी ढाँचामा माथिल्लो अरुण निर्माण गरिने बताएका छन्। आयोजनाको अनुगमनमा भोटखोला गाउँपालिका४ गोलाबजार पुगेका कार्यकारी निर्देशक घिसिङले गाउँपालिका र अपर अरुण जलविद्युत आयोजना आदिवासी जनजाति सल्लाहकार परिषदका पदाधिकारीहरूसँगको छलफलमा आकर्षक र मुलुकको ऊर्जा क्षेत्र एवम् समग्र अर्थतन्त्रलाई नै रुपान्तरण गर्न सक्ने आयोजना नेपालले निर्माण गर्नुपर्ने बताए। छलफलमा सहभागीहरूले विश्व बैंकको लगानीलाई लिएर आयोजनाको भविश्य अन्यौलमा परेको जानकारी आफूहरूले पाएको बताएपछि कार्यकारी निर्देशक घिसिङले विश्व बैंकले लगानी नगर्ने अवस्था आएमा देशभित्रका बैंक तथा वित्तीय संस्थाहरू र स्वदेश तथा विदेशमा रहेका नेपालीहरूको लगानीमा अपर अरुणलाई अगाडि बढाइने प्रष्ट पारे। विश्व बैंकले आफ्नो नेतृत्वमा एसियाली विकास बैंक (एडिबी), जापान अन्तर्राष्ट्रिय सहयोग नियोग (जाइका)लगायतलाई सहभागी गराएर करिब २ अर्ब अमेरिकी डलर लगानी जुटाउन उच्च प्राथमिकतामा राखेर अगाडि बढाएको छ, अन्तिम चरणमा आएर वित्तीय व्यवस्थापनमा केही ढिलाइ भएको हो, विश्व बैंकको लगानीका लागि प्रशासनिक तथा कूटनीतिक रुपमा छलफल भइरहेको छ, घिसिङले भने। प्राधिकरणले नेपाल सरकार, प्रदेश सरकार, आयोजना प्रभावित जिल्लाका स्थानीय तह, आयोजना प्रभावित जिल्लावासी, देशभरीका सर्वसाधारणको सेयर लगानी, अन्तर्राष्ट्रिय बहुपक्षीय विकास साझेदारको सहुलितपूर्ण ऋण र स्वदेशी बैंक तथा वित्तीय संस्थाको ऋण लगानी रहने गरी ब्लेन्डेड फाईनान्सिङ(मिश्रित लगानी)को नमुना परियोजनाको रुपमा अगाडि बढाउन लागिरहेको छ। निर्माण अवधिको ब्याज, मूल्यबृद्धिलगायतसहित १ अर्ब ७५ करोड डलर (करिब २ खर्ब १४ अर्ब) अनुमानित लागत रहेको अपर अरुणमा ७० प्रतिशत ऋण र ३० प्रतिशत स्वपुँजी (इक्विटी)बाट जुटाइने छ। विश्व बैंकको नेतृत्वको सहवित्तीयकरणमा अन्तर्राष्ट्रिय वित्तीय संस्थाबाट र स्वदेशी बैंक तथा वित्तीय संस्थाबाट जुटाएर वित्तीय व्यवस्थापन गरिने योजना बनाइएको छ। यसका लागि हाइड्रोइलेक्ट्रिसिटी इन्भेष्टमेन्ट एण्ड डेभलप्मेन्ट कम्पनी (एचआइडिसिएल)को नेतृत्वमा ५३ अर्ब अर्ब स्वदेशी बैंक तथा वित्तीय स्वदेशी बैंक तथा वित्तीय संस्थाबाट सहवित्तीयकरणमार्फत लगानी जुटाउन समझदारीपत्र (एमओयू) भइसकेको छ। इक्विटीमध्ये ५१ प्रतिशत आयोजनाको प्रवर्द्धक अपर अरुण हाइड्रो इलेक्ट्रिक कम्पनीका संस्थापक शेयरबाट र ४९ प्रतिशत सर्वसाधारण शेयरबाट संकलन गरिने छ। जनताको जलविद्युत कार्यक्रममा समावेश माथिल्लो अरुणमा प्रदेश सरकार, आयोजना रहेको जिल्ला संखुवासभाका स्थानीय तह, नेपाल विद्युत प्राधिकरणलगायतका संस्थापक सेयर रहने छ। आयोजना प्रभावित बासिन्दा, देशभरका सर्वसाधारण लगायतको ४९ प्रतिशत साधारण सेयर रहने छ। आयोजनाको निर्माण सुपरिवेक्षणका लागि परामर्शदाता नियुक्त भई डिजाइन पुनरावलोकन तथा बोलपत्र सम्बन्धी कागजातहरू तयारीका कमहरू भइरहेका छन्। सन् २०२६ को सुरुवातबाट निर्माण सुरु गर्ने लक्ष्यका साथ निर्माण पूर्वका कामहरू भइरहेका छन्। आयोजनाको निर्माण सन् २०३१ भित्र सम्पन्न गर्ने लक्ष्य राखिएको छ। आयोजनालाई आवश्यक पर्ने २३२१४ हेक्टर निजी जग्गा प्राप्ति करिब करिब सम्पन्न भएको छ। अधिग्रहण गरिने जग्गाको करिब ९९ प्रतिशत मुआब्जा तथा क्षतिपूर्ति वितरण गरिसकिएको छ। आयोजनाबाट विस्थापितहरूको पुनर्स्थापना कार्य जारी छ। आयोजनाबाट करिब २२ घरधुरी भौतिक रुपमा विस्थापित हुने छन्। आयोजनाको निर्माणबाट वातावरणीय तथा सामाजिक प्रभावहरू तुलनात्मक रुपमा न्यून रहने अध्ययनले देखाएको छ। आयोजनालाई विद्युत् बढी माग हुने हिउँदका ६ महिनामा दैनिक ६ घण्टा पूर्ण क्षमतामा चलाउने गरी डिजाइन गरिएको छ। आयोजनाबाट वार्षिक ४ अर्ब ५३ करोड युनिट ९द्धछघज्ञ न्धज० ऊर्जा उत्पादन हुने छ। यसमध्ये करिब ३० प्रतिशत ऊर्जा हिउँदमा उत्पादन हुने छ। उत्पादित विद्युतलाई करिब ६ किलोमिटर ४०० केभीको प्रसारण लाइनमार्फत संखुवासभाको हाइटारमा प्रस्तावित सबस्टेसनमार्फत राष्ट्रिय प्रणालीमा प्रवाह गरिने छ। प्राधिकरणले माथिल्लो अरुणकै अंग रहने गरी ४० मेगावाटको इखुवा जलविद्युत आयोजना अगाडि बढाएको छ। इखुवा पनि जनता जलविद्युत कार्यक्रममा समावेश भएको आयोजना हो।"
उदायो पद्म ज्योति ग्रुप,"काठमाडौं : करिब १००औं वर्षको इतिहास बोकेको ४ पुस्ताले हाँकिसकेको व्यावसायिक घराना ज्योति समूह विधिवतरूपमा पद्म ज्योति समूहमा रूपान्तरण भएको छ। आइतबार राजधानीमा भव्य समारोह गर्दै पद्म ज्योति ग्रुपका अध्यक्ष पद्म ज्योतिले विकास र सिर्जनशीलताको नयाँ यात्राको सुरुवात भएको घोषणा गरे। धेरै बाधा र चुनौतीहरू पार गरे पनि यस समूह आफ्नो उत्कृष्टताको विरासतमा प्रतिबद्ध रहँदै, निरन्तर अघि बढेको उनको भनाइ छ। यसअघि ज्योति समूहका अध्यक्ष पद्म ज्योति, उपाध्यक्ष डा रूप ज्योति रहेकोमा अहिले पद्म ज्योतिले नयाँ समूह गठन गरेका हुन्। पद्म ज्योति निजी क्षेत्रको छाता संगठन नेपाल उद्योग वाणिज्य महासंघका पूर्वअध्यक्षसमेत हुन्। समूहको घोषणा गर्दै अध्यक्ष ज्योतिले आफ्नो पहिचानलाई पद्म ज्योति ग्रुपको नयाँ उत्पत्ति गरेसँगै एउटा चर्चित विरासतको नयाँ अध्याय सुरुवात गरेको बताए। एक शताब्दीभन्दा लामो समयदेखि ज्योति ग्रुपको मार्गदर्शक सिद्धान्तका रूपमा जीवित रहेको आस्था, नवीनता र उत्कृष्टतालाई यथावत् राखी यो नवीन सुरुवातले व्यवसायलाई अग्रगति दिनेतर्फ नयाँ बाटो कोरेको छ, उनले भने, केही समयदेखि ज्योति परिवार पारिवारिक कम्पनीहरूको पुनर्संरचना र विभाजनको कठिन क्षणबाट गुज्रिरहेको धेरैलाई थाहा नै छ। पारिवारिक विवाद भनेको नेपाली समाजमा मात्र नभइ संसारभरि हुने एक तथ्य हो। इतिहासले देखाउँछ कि परिवारहरू मात्र होइन, व्यवसाय, राज्य र राजनीतिक पार्टीहरूसमेत बलियो हुनका लागि पनि टुक्रिन्छन्। हरेक सुर्यास्तपछि एउटा नयाँ सूर्योदय हुन्छ। त्यसैले, यस विषयमा ज्योति परिवार आशावादी छ कि यसले पनि चाँडोभन्दा चाँडो एउटा सर्वहितकारी निकासा प्राप्त गर्ने नै छ। हामी सम्पूर्ण ज्योति परिवारको मंगल र सुखशान्तिको कामना गर्छौं। सन् १९२० मा भाजुरत्न र छोरा मणिहर्ष ज्योतिले स्यामुकापुको स्थापना गरेसँगै ज्योति समूहको इतिहास सुरु भएको थियो। दशकौं लामो इतिहासमा ज्योति ग्रुपले व्यापार व्यवसायका महत्वपूर्ण क्षेत्रहरूमा आफूलाई विस्तार गरी नेपालको औद्योगिक तथा आर्थिक परिदृश्यमा अग्रपंक्तिमा रहन सफल भएको छ। ज्योति ग्रुपले आफ्नो इतिहासकालमा व्यावसायिक तथा सामाजिक महत्वका अनेकौं उल्लेखनीय उपलब्धिहरू हासिल गर्न सफल भएको अध्यक्ष ज्योतिले बताए। यसअघि ज्योति समूहका अध्यक्ष पद्म ज्योति, उपाध्यक्ष डा रूप ज्योति रहेकोमा अहिले पद्म ज्योतिले नयाँ समूह गठन गरेका हुन्। पद्म ज्योति निजी क्षेत्रको छाता संगठन नेपाल उद्योग वाणिज्य महासंघका पूर्वअध्यक्ष समेत हुन्। सन् १९२० मा भाजुरत्न र छोरा मणिहर्ष ज्योतिले स्यामुकापुको स्थापना गरेसँगै ज्योति समूहको इतिहास सुरु भएको थियो। सन् १९६१ मा नेपालको पहिलो फलाम कारखाना हिमाल आइरनको स्थापना गर्नु, सन् १९६५ मा नेपालभरका किसान र उद्योगहरूलाई एउटै छानामुनि वस्तु बिक्री तथा सेवा उपलब्ध गराउन अग्रगामी रहेको भाजुरत्न इन्जिनियरिङ एण्ड सेल्सको थालनी गर्नु, सन् १९६८ मा नेपालको पहिलो सिमेन्ट कारखाना हिमाल सिमेन्टको सुरुवात गर्नु, नेपालको पहिलो अक्सिजन उद्योग हिमाल अक्सिजन, पहिलो फलामे तार उद्योग हिमाल वायर्स स्थापना गर्नु, नेपाली आम जनतालाई सहज यात्राको स्वतन्त्रता दिने उद्देश्यले सन् १९६८ मा होन्डा र पछि हिरो कम्पनीका मोटरसाइकलको आपूर्तिको सुरुवात गर्नु आदिलाई यसको प्रमुख उदाहरणका रूपमा लिन सकिन्छ। त्यतिमात्र नभई नेपालको पहिलो बैंक नेपाल बैंकबाट कर्जा लिने पहिलो ग्राहक बनी हाम्रा संस्थापक भाजुरत्नले बैंकिङ कर्जा भनेको व्यवसायीहरूका लागि आधुनिक युगमा एउटा स्रोत हुने देखाएका थिए, अध्यक्ष ज्योतिले भने। हाम्रा चेयरम्यान एमेरिटसले भर्खरै व्याख्या गरेअनुसार हाम्रो र काकाको परिवारबीच केही समस्याहरू आएको स्विकार गर्दै उनले भने, भन्छन् नि पुस्तकमा धेरै अध्याय हुन्छन्। एउटा नराम्रो अध्यायले गर्दा किताबको अन्त्य हुँदैन। आज हामी एउटा नयाँ अध्याय सुरु गर्ने चरणमा छौं। नयाँ पद्म ज्योति ग्रुप यो इभोलुसनको प्रक्रिया हो। उनले समय बदलिएसँगै बदलिन जरुरी भएको औंल्याउँदै थपे, विजनेसमा पनि कोडक, कम्प्याक कम्प्युटरर्स एनरोन, ब्लकबस्टर बन्द भए। टेकनोलोजीमा, फ्याक्स मेसिन, पेजर, टेलिग्राम अब छैनन्। यो उदाहरणहरूको पाठ सिकेर हामी समय सापेक्ष आफूलाई र ज्योति समूहलाई परिवर्तनतर्फ लगिराखेका उनको भनाइ छ। यसैक्रममा उनले हजुरबुवा मणिहर्ष ज्योतिषँग बिताएको बाल्यकाल सझिएर भावुक हुँदै भने, हजुरबुवाबाट मैले धेरै सिकेको छु। यहाँले हाम्रो परवानिपुरको ज्योति फार्ममा राम्रो पिच बाटो भए तापनि जहिले पनि खेतको बाटो हुँदै फ्याकट्रीतिर लानुभएको थियो। राम्रो बाटो नलगी खेतबाट जहिले किन लगेको भनेर सोधेँ, उहाँले भन्नुहुन्थ्यो पिचबाटो हिँड्न सजिलो होला, तर त्यहाँँ फूलहरू भेटिँदैनन्। खेतको बाटोमा खाल्डाखुल्डी छन्। चुनौतीपूर्ण छ। तर चुनौतीले नै अवसर प्रदान गर्छन्। हाम्रो परिवार छुट्न जाँदा हामीलाई धेरै दुःख र पीडा भयो। त्यसैबाट पाठ सिकेर ती चुनौतीहरूलाई अवसरका रूपमा परिणत गरेर व्यवसायलाई विकास र विस्तार गरेर अगाडि बढेको उनको भनाइ छ।"
काठमाडौंमा मनाइयो राष्ट्रिय झण्डा दिवस,काठमाडौं : विभिन्न कार्यक्रम गरी सोमबार सातौं राष्ट्रिय झण्डा दिवस मनाइएको छ । राष्ट्रिय धरोहर संरक्षण प्रतिष्ठान नेपालले काठमाडौंको बसन्तपुरमा विभिन्न कार्यक्रम गरि राष्ट्रिय झण्डा दिवस मनाएको हो । प्रतिष्ठानले ०७५ पुस १ गतेदेखि यो दिवस मनाउँदै आएको छ । ०१९ पुस एक गतेको दिन नेपालको राष्ट्रिय झण्डालाई संयुक्त राष्ट्र संघमा अंगीकृत गरिएको थियो । सोही दिनको सम्झनामा प्रतिष्ठानले ०७५ पुस १ गतेदेखि दिवसको रूपमा मनाउँदै आएको राष्ट्रिय धरोहर संरक्षण प्रतिष्ठान नेपालका संस्थापक अध्यक्ष राजानन्द माण्डव्यले बताए। प्रतिष्ठानले हरेक वर्ष राष्ट्रिय झण्डा दिवसका साथै राष्ट्रिय पोसाक दिवस र राष्ट्रिय टोपी दिवससमेत मनाउँदै आएको छ ।
दोस्रो ओभरमै गुम्यो सुदूरपश्चिमको पहिलो विकेट,काठमाडौं : नेपाल प्रिमियर लिग (एनपीएल)को लिग अन्तर्गतको अन्तिम खेलमा कर्णाली याक्सले सुदूरपश्चिम रोयल्सको पहिलो विकेट लिएको छ। कीर्तिपुरस्थित त्रिवि क्रिकेट मैदानमा कर्णालीले दिएको १०२ रनको लक्ष्य पछ्याउनेक्रममा सुदूरपश्चिमका ओपनर बिनोद भण्डारी आउट भएका हुन्। दोस्रो ओभरको अन्तिम बलमा उनलाई विपिन शर्माले पेभेलियन फर्काएका हुन्। भण्डारीले ५ बलमा ४ रन बनाए। अहिले सुदूरपश्चिम रोयल्स २ ओभरको समाप्तिमा १ विकेटको क्षतिमा ९ रन बनाएर खेलिरहेको छ। २० ओभरको अन्तिम बलमा विपिन शर्मा आउट हुँदा कर्णाली १०१ रनमा अलआउट भएको हो। सुदूरका लागि हर्मप्रित सिंहले सर्वाधिक ३ विकेट लिए। कप्तान दिपेन्द्र सिंह ऐरी र स्कट केग्गेलिनले समान २२ विकेट र सैफ जैबले १ विकेट लिए। सुदूर हालसम्म ६ खेलमा ५ खेल जित्दै शीर्ष स्थानमा रहेको छ। १०२ को लक्ष्य सुदूरपश्चिम रोयल्सले १२२ ओभरमा पूरा गरेमा काठमाडौं गुर्खाज प्लेअफ पुग्नेछ भने कर्णाली प्लेअफबाट बाहिरिनेछ।
पावरप्लेमा सुदूरपश्चिम रोयल्सले बनायो ३ विकेट गुमाउँदै ३० रन,काठमाडौं : नेपाल प्रिमियर लिग(एनपीएल) को लिग चरण अन्तर्गत पावरप्लेमा सुदूरपश्चिम रोयल्सले ३ विकेट गुमाउँदै ३० रन बनाएको छ। त्रिवि क्रिकेट मैदानमा टस हारेर ब्याटिङ गरेको कर्णालीले दिएको १०२ रनको लक्ष्य पछ्याएको सुदूरले पावरप्लेमा ३० रन बनाएको हो। दोस्रो ओभरको अन्तिम बलमा ओपनर विनोद भण्डारीलाई विपिन शर्माले एलबीडब्ल्यू आउट गराए। उनले ५ बलमा १ चौकासहति ५ रन बनाएर पेभेलियन फर्किए। दोस्रो विकेटका रुपमा सुदूरपश्चिम रोयल्सले अर्का ओपनर सैफ जैबलाई गुमायो। उनले १३ बलमा २ चौकासहित १३ रन बनाउँदै सोमपाल कामीको बलमा एलबीडब्ल्यू आउट भए। तेस्रो विकेटका रुपमा सुदूरपश्चिम रोयल्सका ब्रान्डन म्याकमुलेन रन आउटका रुपमा आउट भए। कर्णालीका लागि सोमपाल कामी र विपिन शर्माले ११ विकेट लिए।
गाजासहित टेम्पो चालक पक्राउ,"धरान : प्रतिबन्धित लागु औषध गाजासहित टेम्पु चालक पक्राउ परेका छन्। आइतबार राति धरानको चारकोसे झाडीबाट गाँजासहित प्रदेश १०२००२ ह१६५५ नम्बरको टेम्पोसहित चालक धरान१७ का धनबहादुर भण्डारीलाई नियन्त्रणमा लिएको डीएसपी प्रकाश जबेगुले बताए। भण्डारीले टेम्पोमा लोड गरेको १२३ केजी गाजा बरामद गरिएको उनको भनाई छ। पक्राउ परेका भण्डारीलाई सोमबार जिल्ला अदालत सुनसरीबाट म्याद थप गरि हिरासतमा राखेर अनुसन्धान थालिएको छ। पछिल्लो समय धनकुटामा उत्पादन हुने गाजा तस्करहरूले धरान हुँदै इटहरी, विराटनगरबाट भारततर्फ लैजाने गरेका छन्। धरान प्रहरीले १५ दिन अगाडि पनि दुइटा सरकारी नम्बर प्लेटको गाडीमा गोली हानेर ७ सय केजी गाजा बरामद गरेको थियो।"
"नेप्से परिसूचक ५१ अंकले घट्यो, ५ अर्ब ९३ करोडको सेयर कारोबार","काठमाडौं : नेप्से परिसूचक उच्च अंकले घटेर बन्द भएको छ। साताको दोस्रो कारोबार दिन ५१३७ अंकले घटेर २६३०९१ विन्दुमा अडिएको छ। सेन्सेटिभइ इण्डेक्स ६९३ अंकले घटेर ४५१२८ विन्दुमा पुगको छ। यसदिन ३०४ स्क्रिप्सको १ करोड २७ लाख ४५ हजार ७७७ कित्ता सेयर ५ अर्ब ९३ करोड ५६ लाख ४ हजार ८४७ रुपैयाँमा खरिदबिक्री भए। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। कुथेली बुखारी स्माल हाइड्रोपावरको सेयर १० प्रतिशतले बढ्यो। यसैगरी जोशी हाइड्रोपावर डेभलपमेन्टको ८७०,कुमारी सवल योजनाको ५,नेसनल हाइड्रोपावरको ३८ र मन्दाकिनी हाइड्रोपावरको ३९७ प्रतिशतले बढ्यो। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्ष स्थानमा रह्यो। सो कम्पनीको १८ करोड ८९ लाख मूल्य बराबरको सेयर कारोबार भयो। जोशी हाइड्रोपावर डेभलपमेन्टको १८ करोड ४९ लाख,हिमालयन रिइन्स्योरेन्सको १५ करोड र नेपाल फाइनान्सको १२ करोड मूल्य बराबरको सेयर कारोबार भयो। यसदिन कारोबारमा आएकामध्ये १५ स्टक्सको मूल्य बढ्दा २२७ वटाको घट्यो। २ स्टक्सको मूल्य भने स्थिर रह्यो। सबै समूहका परिसूचक भने घटेका छन्। फाइनान्स समूहको उपसूचक सर्वाधिक ४४१ प्रतिशतले घटेको छ।"
जिल्ला प्रशासन कार्यालय महोत्तरीका दुईजना नायब सुब्बाविरुद्ध भ्रष्टाचार मुद्दा,काठमाडौं : अख्तियार दुरुपयोग अनुसन्धान आयोगले जिल्ला प्रशासन कार्यालय महोत्तरी का दुईजना नायब सुब्बाविरुद्ध भ्रष्टाचार मु्द्दा दायर गरेको छ। नायब सुब्बा अशोक कुमार यादव र दिनेश प्रसाद साहविरुद्ध आज विशेष अदालत काठमाडौंमा भ्रष्टाचार मुद्दा दायर भएको हो। अख्तियारका प्रवक्ता नरहरी घिमिरेका अनुसार नायवा सुब्बा यादव र साहको आपसी मिलेमतोमा सवारी ज्यान कसुर मुद्दामा मृतकको नजिकको हकदारले पाउनुपर्ने कृया खर्च तथा क्षतिपूर्ति वापतको रकम उपलब्ध गराउन सहजिकरण गरिदिने भनी सेवाग्राहीसँग घुस लिएको पुष्टि भएपछि उनीहरूविरुद्ध भ्रष्टाचार मुद्दा दायर भएको हो। केही समयअघि २० हजार घुससहित नायव सुब्बा यादवलाई अख्तियारको टोलीले नियन्त्रणमा लिएको थियो। उनीहरूविरुद्ध सोही रकम बराबरको बिगो जरिवाना र सजायको माग गरिएको अख्तियारले जनाएको छ।
नेपाल पत्रकार महासंघ रुकुमपूर्व शाखाको नवनिर्वाचित कार्यसमिति सदस्यले लिए शपथ,"रुकुमपूर्व : नेपाल पत्रकार महासंघ रुकुमपूर्व शाखाको नवनिर्वाचित कार्यसमितिले शपथ ग्रहण गरेको छ । शुक्रबार भएको निर्वाचनबाट निर्वाचित नयाँ नेतृत्वलाई आइतबार निर्वाचन समितिले शपथ खुवाएको हो । निर्वाचन समितिका संयोजक गणेश ओलीले आइतबार एक कार्यक्रमका बीच उनीहरूलाई शपथ खुवाएका हुन् । कुल ३३ मत खसेकोमा १७ मत प्राप्त गरेर वसन्त बाँठा मगर अध्यक्षमा निर्वाचित भएका थिए । प्रतिस्पर्धी सर्जना कार्कीलाई दुई मतको अन्तरले पराजित गर्दै बाँठा मगर निर्वाचित भएका हुन् भने कार्कीले १५ मत प्राप्त गरेका थिए । यस्तै खुला उपाध्यक्षमा बालाराम शेर्पाली निर्वाचित भएका छन् । प्रतिस्पर्धी उर्मिला गौतमलाई पराजित गरेर शेर्पाली खुला उपाध्यक्षमा निर्वाचित भएका हुन । शेर्पालीले १८ मत प्राप्त गर्दा गौतमले १४ मत ल्याएकी थिइन् । महिला उपाध्यक्षमा जमुना गौतम,सचिवमा निराजन सिर्पाली र कोषाध्यक्षमा सावीत्री खत्री पहिले नै निर्विरोध निर्वाचित भइसकेका थिए । सचिवमा निर्विरोध निर्वाचित सिर्पाली रुकुम पूर्व जिल्ला संवाददाता पनि हुन् । यस्तै खुला सहसचिवमा विरस थापा निर्वाचित हुँदा प्रतिस्पर्धी चेतकुमार बिसी पराजित भए । थापाले १७ मत प्राप्त गर्दा विसीले १४ मत ल्याए । यस्तै समावेशी सहसचिवमा बरम बुढा निर्वाचित हुँदै प्रतिस्पर्धी दिलचन पुनलाई पराजित गरेका छन् । बुढाले २० मत प्राप्त गर्दा प्रतिस्पर्धी पुनले ११ मत मात्र पाए । लोकप्रसाद बुढाथोकी,विकास बुढा मगर, श्रीधर खड्का र सामना घर्ती खुला सदस्यमा निर्वाचित भएका छन् भने जनजाती सदस्यमा वीरप्रताब बुढा तथा दलित सदस्यमा शिखर विश्वकर्मा निर्वाचित हुँदा महिला सदस्यमा हिरा बुढा मगर निर्वाचित भएकी हुन् । त्यस्तै केन्द्रीय परिषद सदस्यमा बसम मल्ल तथा प्रदेश परिषद ससदमा लिङ्कन गौतम निर्वाचित भएका छन् । कुल ३४ जना साधारण सदस्य रहेको जिल्लामा ३३ मत खसेको थियो भने प्रेस सेन्टरकै बसन्त बाँठा मगर र सर्जना कार्कीको प्यानल चुनावी प्रतिस्पर्धा भएकोमा कार्की प्यानलले प्रेस युनियनलाई सहसचिव दिएर युनियनसँग तालमेल गरेको थियो । शपथ ग्रहणपछि मन्तव्य राख्दै नवनिर्वाचित अध्यक्ष बसन्त बाँठा मगरले पत्रकारको हकहितका लागि सबैसँग मिलेर काम गर्ने बताए । अध्यक्ष बाँठा मगरले अघिल्लो कार्यसमितिको कामलाई निरन्तरता दिँदै जिल्लाका विभिन्न विकास निर्माणका काम तथा हरेक नराम्रा कुराहरू, विकास निर्माणका कामको ढिला सुस्ती लगायतका विषयको खबरदारीसँगै थप नयाँ कामको सुरुवात गर्ने प्रतिबद्धता व्यक्त गरे । त्यस्तै निवर्तमान अध्यक्ष मैत्या घर्ती मगरले आफ्नो कार्यकाल सकिए पनि आफ्नो अनुभव तथा सकेको सहयोग नयाँ टिमलाई गर्ने बताए । घर्तीले रुकुम पूर्व पर्यटनको अथाह सम्भावना बोकेको जिल्ला भएकाले अबको यो नयाँ कार्यसमितिले पर्यटन प्रवर्द्धनको प्रचारप्रसारसँगै समग्र जिल्लाको विकासको लागि काम गर्नुपर्ने बताएका छन् ।"
"लिग चरणका खेल समाप्त, हारेर पनि कर्णाली प्लेअपमा","काठमाडौं : नेपाल प्रिमियर लिग (एनपीएल) अन्तर्गतको अन्तिम खेलमा कर्णाली याक्सलाई ६ विकेटले हराउँदै सुदूरपश्चिमले शीर्ष स्थान कायम र राखेको छ। सुदूरपश्चिमसँग पराजित भएपनि कर्णाली रनरेटमा शीर्ष ४ मा समेटिँदा प्लेअफ भने पक्का गरेको छ। यो जितसँगै क्वालिफार्यसमा सुदूरपश्चिमले जनकपुरसँग भेट्नेछ। त्यस्तै अंक तालिकामा चौथो भएको कर्णालीले तेस्रो स्थानको चितवनसँग खेल्नेछ। कीर्तिपुरस्थित त्रिवी क्रिकेट मैदानमा कर्णालीले पेश गरेको १०२ को विजयी लक्ष्य सुदूरपश्चिमले १५२ ओभरमा ४ विकेट गुमाउँदै पूरा गरेको हो। सुदूरपश्चिमका लागि चौथो विकेटको साझेदारीले खेल पल्टायो। चौथो विकेटका लागि कप्तान दिपेन्द्र सिंह ऐरी र इशान पाण्डेले ६७ रनको साझेदारी गरे। सुदूरपश्चिमका लागि कप्तान दिपेन्द्र सिंह ऐरी र इशान पाण्डेले समान ३८ रन बनाए। इशानले ३८ रनको अविजित पारी खेले। उनले ३६ बलमा ४ चौकाप्रहार गरेका हुन्। सुदूरपश्चिमको पहिलो विकेटका रुपमा दोस्रो ओभरको अन्तिम बलमा ओपनर विनोद भण्डारीलाई विपिन शर्माले एलबीडब्ल्यू आउट गराए। उनले ५ बलमा १ चौकासहति ५ रन बनाएर पेभेलियन फर्किए। दोस्रो विकेटका रुपमा सुदुरले अर्का ओपनर सैफ जैबलाई गुमायो। उनले १३ बलमा २ चौकासहति १३ रन बनाउँदै सोमपाल कामीको बलमा एलबीडब्ल्यू आउट भए। तेस्रो विकेटका रुपमा सुदूरपश्चिमका ब्रान्डन म्याकमुलेन रन आउटका रुपमा आउट भए। चौथो विकेट दिपेन्द्र सिंह ऐरीको गयो। इशान ३८ रन र आरिफ शेख ४ रनमा अविजित रहे। कर्णालीका लागि विपिन शर्मा, सोमपाल कामी र नन्दन यादवले समान ११ विकेट लिए। त्यसअघि ब्याटिङ गरेको कर्णालीका लागि जिसन मक्सुदले ३० रन बनाए। उनले ३५ बलमा ४ चौका प्रहार गरे। पावरप्लेमा ३ विकेट गुमाउँदै ३५ रन बनाएको कर्णालीले याक्सले सुदूरपश्चिम रोयल्सविरुद्ध पहिलो विकेटको रुपमा पहिलो ओभरको अन्तिम बलमा रित गौतमलाई गोल्डेन डक आउट बनाए। दोस्रो विकेट अर्का ओपनर बाबर हायातलाई गुमायो। दोस्रो ओभरको अन्तिम बलमा केग्गेलिनको बलमा अभिवाश बोहोराको हातमा क्याच भए। देव खनाल भने रन आउट भए। उनी ७ रनमा रन आउट भएका हुन्। चौथो विकेट चाड्विक वाल्टनको गयो। उनलार्य सैफ जैबले ८३ ओभरमा एलबीडब्ल्यु आउट गराएका हुन्। चाड्विकले १६ बलमा १ चौकासहित ११ रन बनाए। १० ओभरमा ४ विकेट गुमाउँदै ४७ रन बनाएको थियो। कर्णालीका लागि पाँचौं विकेटका रुपमा विलियन बासिस्टो पेभेलियन फर्किए। उनले पाँचौं विकेटको लागि जिसन मक्सुदसँग ३९ रनको साझेदारी गरे। छैटौं विकेट गुल्सन झाको गयो। उनी रन आउट भए। सातौं विकेट कर्णालीको महंगो विकेट भयो। जिसन मक्सुदलाई कप्तान दिपेन्द्र सिंह ऐरीले ब्रान्डन म्याकमुलेनको हातमा क्याच गराए। आठौं विकेट कर्णालीका कप्तान सोमपाल कामीको गयो। उनलाई स्कट केग्गेलिनले यशान पाण्डेको हातमा क्याच गराए। उनले ९ बलमा २ चौका सहित ११ रन बनाए। नवौं विकेट १९४ ओभरमा नन्दन यादव आउट हुँदा २० ओभरको अन्तिम बलमा विपिन शर्मा आउट हुँदा कर्णाली १०१ रनमा अलआउट भएको हो। सुदूरपश्चिमका लागि हर्मप्रित सिंहले सर्वाधिक ३ विकेट लिए। कप्तान दिपेन्द्र सिंह ऐरी र स्कट केग्गेलिनले समान २२ विकेट, सैफ जैबले १ विकेट लिए।"
अर्थमन्त्री पौडेल थाइल्याण्ड प्रस्थान,काठमाडौं : उपप्रधानमन्त्री एवं अर्थमन्त्री विष्णुप्रसाद पौडेल थाइल्याण्ड प्रस्थान गरेका छन्। एसिया र प्रशान्त क्षेत्रमा विकासका लागि वित्तसम्बन्धी उच्चस्तरीय क्षेत्रीय परामर्श बैठकमा भाग लिन अर्थमन्त्री थाइल्याण्ड गएका हुन्। एसिया र प्रशान्त क्षेत्रका लागि संयुक्त राष्ट्र संघीय आर्थिक तथा सामाजिक आयोगले आयोजना गर्ने उच्चस्तरीय क्षेत्रीय परामर्श बैठक पुस २ देखि ३ गतेसम्म हुनेछ।
सुनका गरगहना चोरी,उदयपुर : उदयपुरमा सुनका गरगहना चोरी भएको छ। जिल्लाको चौदण्डीगढी नगरपालिका३ पैतालिस चोक बस्ने ५१ वर्षीय पदम राईको घरबाट ४ तोला बराबरको सुनका विभिन्न गरगहना गरी करिब ६ लाख ४० हजार रुपैयाँ बराबरको धनमाल आइतबार राति चोरी भएको हो। प्रहरीले चोरीमा संलग्न व्यक्तिको खोजी गर्नुका साथै यस सम्बन्धमा आवश्यक अनुसन्धान गरिरहेको जनाएको छ।
एनपीएलको प्लेअफ समीकरण पूरा,"काठमाडौं : नेपाल प्रिमियर लिग (एनपीएल)को प्लेअफ समीकरण पूरा भएको छ। सोमबार लिग चरणको अन्तिम खेल सकिएसँगै शीर्ष चार टोलीको टुंगो लागेको हो। सुदूरपश्चिम रोयल्स लिगको ७ खेलमा ६ खेल जित्दै अंक तालिकाको शीर्ष स्थानमा रहँदै क्वालिफायर्स खेल्नेछ। सुदूरले क्वालिफायर्समा अंक तालिकाको दोस्रो स्थानमा रहेको जनकपुर बोल्ट्ससँग प्रतिस्पर्धा गर्नेछ। एनपीएलमा बुधबार बिहान ९ बजे तेस्रो स्थानको चितवन राइनोज र चौथो स्थानको कर्णाली याक्सबीच खेल हुनेछ। यो एलिमिनेटर खेल हो। यो खेलको विजेताले दोस्रो क्वालिफायर्स खेल्दै फाइनलमा स्थान बनाउने मौका पाउनेछ। पहिलो एलिमिनेटरमा हार बेहोर्ने टिम भने स्वतः एनपीएलबाट बाहिरिनेछ। बुधबार दिउँसो १ बजे प्लेअफको दोस्रो खेल अर्थातः पहिलो स्थानमा रहेको सुदूरपश्चिम रोयल्स र जनकपुर बोल्ट्सबीच खेल हुनेछ। जसको विजेता फाइनल पुग्नेछ भने, पराजित भएको टिमले दोस्रो क्वालिफायर्स खेल्नु पर्ने हुन्छ। दोस्रो क्वालिफायर्स, पहिलो क्वालिफायर्समा हार बेर्होने टिम र एलिमिनेटरको विजेता टिमबीच हुनेछ। यो क्वालिफायर्समा विजयी हुने टिम फाइनल पुग्नेछ भने अर्को टिमले तेस्रो हुँदै फाइनल खेल्ने अवसर गुमाउनेछ। यसरी हेर्दा शीर्ष २ मा रहेका जनकपुर बोल्ट्स र सुदूरपश्चिम रोयल्सले १ खेलमा हार बेहोरे पनि फाइनल प्रवेशका लागि अर्को मौका पाउनेछन्। तर चितवन र कर्णाली याक्सको हकमा भने एलिमिनेटर जित्दै दोस्रो क्वालिफायर्स पनि जितेमा मात्रै फाइनल यात्रा सम्भव हुनेछ। पहिलो संस्करणको एनपीएलको फाइनल खेल शनिबार दिउँसो १२ बजे त्रिवि क्रिकेट मैदानमा हुनेछ।"
कर्णाली याक्सले सुदूरपश्चिम रोयल्सलाई दियो १०२ रनको लक्ष्य,काठमाडौं : नेपाल प्रिमियर लिग (एनपीएल)को लिग अन्तर्गतको अन्तिम खेलमा कर्णाली याक्सले सुदूरपश्चिम रोयल्सलाई १०२ रनको विजयी लक्ष्य प्रस्तुत गरेको छ। कीर्तिपुरस्थित त्रिवि क्रिकेट मैदानमा निर्धारित २० ओभरमा कर्णाली अलआउट हुँदै १०१ रन बनाएको हो। कर्णालीका लागि जिसन मक्सुदले ३० रन बनाए। उनले ३५ बलमा ४ चौका प्रहार गरे। पावरप्लेमा ३ विकेट गुमाउँदै ३५ रन बनाएको कर्णालीले याक्सले सुदूरपश्चिम रोयल्सविरुद्ध पहिलो विकेटको रुपमा पहिलो ओभरको अन्तिम बलमा रित गौतमलाई गोल्डेन डक आउट बनाए। दोस्रो विकेट अर्का ओपनर बाबर हायातलाई गुमायो। दोस्रो ओभरको अन्तिम बलमा केग्गेलिनको बलमा अभिवाश बोहोराको हातमा क्याच भए। देव खनाल भने रन आउट भए। उनी ७ रनमा रन आउट भएका हुन्। चौथो विकेट चाड्विक वाल्टनको गयो। उनलार्य सैफ जैबले ८३ ओभरमा एलबीडब्ल्यु आउट गराएका हुन्। चाड्विकले १६ बलमा १ चौकासहित ११ रन बनाए। १० ओभरमा ४ विकेट गुमाउँदै ४७ रन बनाएको थियो। कर्णालीका लागि पाँचौं विकेटका रुपमा विलियन बासिस्टो पेभेलियन फर्किए। उनले पाँचौं विकेटको लागि जिसन मक्सुदसँग ३९ रनको साझेदारी गरे। छैटौं विकेट गुल्सन झाको गयो। उनी रन आउट भए। सातौं विकेट कर्णालीको महंगो विकेट भयो। जिसन मक्सुदलाई कप्तान दिपेन्द्र सिंह ऐरीले ब्रान्डन म्याकमुलेनको हातमा क्याच गराए। आठौं विकेट कर्णालीका कप्तान सोमपाल कामीको गयो। उनलाई स्कट केग्गेलिनले यशान पाण्डेको हातमा क्याच गराए। उनले ९ बलमा २ चौका सहित ११ रन बनाए। नवौं विकेट १९४ ओभरमा नन्दन यादव आउट हुँदा २० ओभरको अन्तिम बलमा विपिन शर्मा आउट हुँदा कर्णाली १०१ रनमा अलआउट भएको हो। सुदूरका लागि हर्मप्रित सिंहले सर्वाधिक ३ विकेट लिए। कप्तान दिपेन्द्र सिंह ऐरी र स्कट केग्गेलिनले समान २२ विकेट लिए। त्यसबाहेक सैफ जैबले १ विकेट लिए। सुदूर हालसम्म ६ खेलमा ५ खेल जित्दै शीर्ष स्थानमा रहेको छ। १०२ को लक्ष्य सुदूरपश्चिम रोयल्सले १२२ ओभरमा पूरा गरेमा काठमाडौं गुर्खाज प्लेअफ पुग्नेछ भने कर्णाली प्लेअफबाट बाहिरिनेछ।
"सुनको मूल्य फेरि बढ्यो,चाँदी स्थिर",काठमाडौं : स्थानीय बजारमा सुनको मूल्य आज फेरि बढेको छ। अघिल्लो दिन आइतबार २२ सय रुपैयाँले घटेको सुन आज प्रतितोलामा ४ सय रुपैयाँले बढेको हो। नेपाल सुन चाँदी व्यवसायी महासंघका अनुसार सोमबार ४ सय रुपैयाँले बढेर प्रतितोला सुन १ लाख ५१ हजार २०० रुपैयाँमा खरिदबिक्री भइरहेको छ। अघिल्लो दिन प्रतितोला सुन १ लाख ५० हजार ८ सय रुपैयाँमा कारोबार भएको थियो। आज चाँदीको भाउ भने स्थिर रहेको छ। महासंघका अनुसार आज प्रतितोला चाँदी १ हजार ८ सय ४० मा रुपैयाँमा कारोबार भइरहेको छ।
सुदूरपश्चिम रोयल्सले लियो पहिलो ओभरमै विकेट,काठमाडौं : नेपाल प्रिमियर लिग(एनपिएल) मा कर्णाली याक्सविरुद्ध सुदूरपश्चिम रोयल्सले पहिलो विकेट लिएको छ। त्रिवि क्रिकेट मैदानमा जारी समूह चरणको अन्तिम खेलमा सुदूरपश्चिमका हरमित सिंहले कर्णालीका ओपनर रित गौतमको विकेट लिएका हुन्। उनी शून्य रनमा आउट भए कर्णाली याक्सले १ ओभरको समाप्तिमा १ विकेटको क्षतिमा १ रन बनाएर खेलिरहेका छन्। सुदूरपश्चिमका कप्तान दीपेन्द्रसिंह ऐरीले आज टस जितेर बलिङ रोजेका हुन्।
सत्य निरुपण तथा बेपत्ता आयोगमा पदाधिकारी छनोट सिफारिस समिति नै संक्रमणमा,"काठमाडौं : संक्रमणकालीन न्याय प्रक्रियालाई टुंगो पुर्याउन गठित सत्य निरुपण तथा मेलमिलाप आयोग एवं बेपत्ता पारिएका व्यक्तिको छानबिन आयोगमा अध्यक्ष र सदस्यको नियुक्तिका लागि सिफारिस गर्न गठित समितिका पदाधिकारीबीच मतैक्यता हुन नसक्दा सिफारिस कार्य नै सकसमा परेको छ । पूर्वप्रधानन्यायाधीश ओमप्रकाश मिश्रको अध्यक्षतामा गठित समितिको आइतबार बसेको बैठक बिना निष्कर्ष टुंगिएको छ । समितिका एक सदस्यले भने, दुवै आयोगको अध्यक्षको विषयमा छलफल भएको छ । कतिपयको पृष्ठभूमि र निजको सम्बन्धमा प्राप्त प्रतिक्रिया समेतको आधारमा टुंगो पुग्न बाँकी नै छ । आयोगका अध्यक्षका बारेमा सिफारिस समितिका पदाधिकारीबीच नै मतैक्यता हुन सकेको छैन । अध्यक्ष र सदस्यका लागि आवेदन दिएका ४० जना मध्येबाट अध्यक्ष र सदस्यको नाम सिफारिस गर्नुपर्ने छ । आयोगमा कम्तीमा एक जना महिला रहने गरी अध्यक्षसहित पाँच जना सदस्य रहने छन् । दुवै आयोगका अध्यक्षसहित पाँच पाँच जना सदस्य गरी १० जना सिफारिस गर्नुपर्ने छ । गत कात्तिक २ गते सरकारद्वारा गठित समितिका सदस्यहरूमा पूर्वमहान्यायाधिवक्ता खम्मबहादुर खाती, मानव अधिकार आयोगका आयुक्त मनोज दवाडी, पूर्वराजदूत अर्जुनबहादुर कार्की, जनजाति महासंघकी पूर्वमहासचिव स्टेला तामाङ छन् । सत्य निरुपण र बेपत्ता आयोग २०७९ असारदेखि पदाधिकारीविहीन छन् । सिफारिस समितिका सदस्य एवं प्रवक्ता खम्मबहादुर खातीले सोमबार बिहान बैठक बस्ने जानकारी दिए । खातीले भने, अब बस्ने सिफारिस समितिको बैठकले सिफारिस सम्बन्धमा आवश्यक निर्णय गर्छ । समिति गठन भएको दुई महिनाभित्र अध्यक्ष तथा सदस्यको नाम सिफारिस गर्नुपर्ने कार्यादेश छ । समितिको दुई महिना पुस २ गते पुग्दै छ । समितिले दुवै आयोगको अध्यक्षमा नियुक्तिका लागि ८ जना आवेदकको नाम संछिप्त सूचीमा रहेको जनाएको छ । सत्य निरुपण र बेपत्ता आयोगमा ८ जनाको नाम सूचीमा रहेको छ । जसमध्ये अच्युतप्रसाद भण्डारी र विजयसिंह सिजापतिले सदस्यका लागि समेत आवेदन दिएका छन् । त्यस्तै डिल्लीराज आचार्य, काशीराज दाहाल, शेरबहादुर केसी, सुदीप पाठक, महेश थापा, विश्वराज कोइरालाको नाम अध्यक्षमा सूचीकृत छ । आचार्य, थापा र कोइरालाको नाम बेपत्ता आयोगमा पनि अध्यक्षमा सूचीकृत छ । पूर्वन्यायाधीशसमेत रहेका आचार्यलाई दुई आयोगमध्ये कुनै एकमा सिफारिसका लागि पदाधिकारीहरू सर्वसम्मत देखिएको स्रोतको दाबी छ । अर्का पूर्वन्यायाधीश भण्डारीले दुवै आयोगमध्ये कुनै एक आयोगमा सदस्यका लागि पनि तयार देखिएको स्रोतले जनाएको छ । सिफारिस समितिका एक सदस्यले थपे, मानव अधिकार, शान्ति, कानुन, द्वन्द्व व्यवस्थापन र समाजशास्त्रको क्षेत्रमा अनुभव भएका व्यक्तिलाई पनि समावेश गरेर सिफारिस गर्नुपर्नेमा पदाधिकारीहरू सर्वसम्मत देखिएको छन् । न्याय निरुपण गरेका पूर्वन्यायाधीशहरूलाई पनि समावेश गराउने गरी निर्णय गर्छौं । दुवै आयोगमा सदस्यमा ३३ जना आवेदकको संक्षिप्त सूची बनाइएको छ । जसबाट ४४ जना सिफारिस गर्नुपर्ने छ । प्रधानमन्त्री केपी शर्मा ओलीले टीआरसीसम्बन्धी विधेयकहरू पारित भएपछि ऐनको व्यवस्थाबमोजिम शान्ति प्रक्रियालाई टुंगोमा पुर्याउन प्रमुख तीन दलका शीर्ष नेताहरूसँग छलफल गरेर त्यसबारे सहमति जुटाएका थिए । बेपत्ता व्यक्तिको छानबिन, सत्य निरूपण तथा मेलमिलाप आयोग ऐन २०७१ लाई संशोधन गर्न बनेको विधेयक संसद्का दुवै सदनबाट पारित भई राष्ट्रपतिबाट प्रमाणीकरण भइसकेको छ । प्रधानमन्त्री ओली र कांग्रेस सभापति शेरबहादुर देउवाबीचको छलफलपछि मात्र आयोगका अध्यक्षको निक्र्यौल हुने समितिका एक सदस्यले बताए । ती सदस्यले भने, सिफारिस समितिले आयोगको पदाधिकारीमा नियुक्तिका लागि सम्भावित व्यक्तिको नाम सरकारलाई सिफारिस गर्छौं । र, त्यसपछि उक्त सिफारिसका आधारमा दुवै आयोगमा पदाधिकारीहरू नियुक्त गर्छ ।"
कांग्रेस केन्द्रीय कार्यसमिति बैठक आज बस्दै,"काठमाडौं : नेपाली कांग्रेस केन्द्रीय कार्यसमिति बैठक आज बोलाइएको छ । पार्टी केन्द्रीय कार्यालयमा बिहान ११:३० बजेबाट बैठक सुरु हुने मुख्य सचिव कृष्णप्रसाद पौडेलले जानकारी दिए। उनका अनुसार बैठकमा केन्द्रीय कार्यसमितिका पदाधिकारी, सदस्य एवं आमन्त्रित सदस्यहरू सहभागी हुनेछन्।"
कथा चन्द्रसूर्य अंकित राष्ट्रध्वजको,"राष्ट्रिय झन्डा अर्थात् राष्ट्रध्वज। जुन देशको पहिचान, देशको सर्वोच्चता, अन्तर्राष्ट्रिय परिचय हो। अझै भनौं, देशको सर्वोच्च पहिचान हो। विश्वका सबै राष्ट्रको राष्ट्रध्वज हुन्छ। हरेक देशको आफ्नो इतिहास, पहिचान र सार्वभौमसत्तामा आधारित रहेर राष्ट्रिय झन्डा प्रयोग गरिएको हुन्छ। नेपालका छिमेकी मुलुक भारत तथा चीन पनि ब्रिटिस शासकको अधिनमा कैयौं वर्ष रहे। जसकारण त्यस देशका पहिचान र सार्वभौमसत्ता समाप्त हुन गयो। त्यहाँका मौलिकता, धर्मसंस्कृति, चाडपर्व, इतिहाससमेत नष्ट भएको इतिहासमा पढ्न पाइन्छ। नेपालका छिमेकी मुलुक भारत तथा चीनसमेत अंग्रेजको शासनको प्रभावमा आज पनि ईस्वी सम्वत्को प्रयोग गर्छन् भने विक्रमादित्य सम्वत्को प्रयोग गर्दैनन्। शक्तिशाली देशको जहाँजहाँ प्रभाव र झन्डा गाडियो, त्यहाँत्यहाँका इतिहास नष्ट भएको पाइन्छ। नेपाल एक त्यस्तो देश थियो, जसलाई कसैको गिद्धे नजर लगााउन सकेन। केही अंग्रेजसँगको युद्धमा पनि नेपालले हार बेहोर्न परेन। त्यसैका कारण नेपालको राष्ट्रध्वजलाई कसैले च्यात्न वा अधिनमा राख्न सकेन। ब्रिटिस शासकहरूसँग नेपालका शासकहरूको सुमधुर सम्बन्ध रहनु पनि नेपाल स्वतन्त्र र अपराजित राष्ट्र रहनुको एक कारण हो। कुनै पनि युद्धमा पराजित नहुनाले आजसम्म पनि हामी नेपाली हाम्रो वीरताको गाथाले छाति चौडा पार्दछौं। यसै विरताको प्रतिविम्ब चन्द्रसूर्य अंकित हाम्रो राष्ट्रध्वज हो। राष्ट्रिय झन्डाको सुरुवातकर्ता को हुन् ? कुन राजा हुन् वा कुन वंश या कालमा भयो ? लिखित दस्तावेज, ताम्रपत्र, शिलापत्र या कुनै स्पष्ट अभिलेख आजसम्म भेटिँदैन। विभिन्न धर्मशास्त्रमा नेपालको झन्डा चन्द्रसूर्यको विश्लेषण र महत्वबारे दर्शाइएको भए तापनि यसको वास्तविक सत्य यही नै हो भन्ने सत्यता प्राप्त गर्न सकेको छैन। नेपाल राज्यको उत्पत्ति या यहाँको शासनकाल र राज्यसत्ताको सुरुआतसँगै यहाँ राजा, रजौटाहरूले नै राष्ट्रध्वजको सुरुवात गरेको हुनसक्ने आकलन भने गर्न सकिन्छ। आफ्नो जमिन र आफ्नो क्षेत्रको पहिचान र रक्षार्थ झन्डाको प्रयोग भएको हुनुपर्छ। त्यसै अनुरूप आज पनि कुनै पनि राष्ट्रको पहिचान झन्डामा गएर ठोकिन्छ। ईशापूर्वमा गोपाल वंश, महिषपाल वंश, किरात वंश, लिच्छिवी वंश, मल्ल वंश, तत्पश्चात् शाह वंशका राजाहरू एकै झन्डामुनि राज्य गर्थे। अथवा, हरेक वंशमा छुट्टै झन्डाको प्रयोग गरिन्थ्यो त्यो भने यसै हो भन्न सम्भव छैन। झण्डाको स्थापना वा संस्थापक यिनै हुन् भन्ने पुष्ट सबुत प्रमाण छैन। कतै चन्द्रवंशी त कतै सूर्य वंशीको बेलामा चन्द्र र सूर्यको प्रयोग भएको भन्ने छ। तथापि आजको बैज्ञानिक समयमा विश्लेषण गर्ने हो भने चन्द्रसूर्यअंकित पाँचकुने रातो झन्डा विश्वको पृथक आकृति भएको झन्डा नेपालको भएकाले यसको छुट्टै मनोविश्लेषण गर्न सकिन्छ। बैदिक सनातन धर्ममा पाँच तत्व (पृथ्वी, जल, तेज, आकाश र वायु)ले यो ब्रम्हाण्ड बनेको छ। पञ्चमहाभूतले नै जीवात्माको सृष्टि हुन्छ, जसमा पञ्चप्राण, पञ्च ज्ञानेन्द्रीय, पञ्च कर्मेन्द्रीय आदिलाई आधार मानिन्छ। त्यसैले झन्डाका पाँचकोण राखिनु यिनै पञ्चतत्वलाई विम्बित गरेको हुनसक्ने अनुमान लगाउन सकिन्छ। हरेक कोणले एक तत्वलाई प्रतिविम्बत गराउँछ। झन्डामा भएका चन्द्रसूर्यले सृष्टिको मूल कारण अर्थात् दिवा र रात्रिलाई जनाउँछ। नेपालको चन्द्रमालाई हेर्ने हो भने खुर्पेटो आकारको अर्धचन्द्रमा र पूर्ण सूर्याकृति, रातो ध्वजा (पृष्ठभूमि), दुई त्रिकोणात्मक पञ्चकोण, नीलो किनारा आदिको समि श्रण हेर्दा नेपालको झण्डा ज्योतिषीय मापदण्डको अझै भनौ ज्योतिषिय पद्धतिको झन्डा हो भनेर सहजै अनुमान लगाउन सकिन्छ। ज्योतिष दर्शनमा चन्द्रमाको ६० विकला, १६ कला, ३० अंश, १ राशि बन्छ। जसबाट नक्षत्र र नक्षत्रबाट जातकको नामाकरण गरिन्छ। चन्द्रमाको १६ कलामध्ये ८ कोणलाई अर्धचन्द्रमाको रूपमा प्रयोग गरिएको हुनाले एक महिनामा चन्द्रमा शुक्ल पक्ष र चन्द्रपक्षको रूपमा रहने हुनाले आधा कोण (कला) अर्थात् ८ कोण प्रयोग भएको पनि हुन सक्छ। तलको अर्को त्रिकोणमा रहेको सूर्यमा १२ कोण छन्, जसको अर्थ १२ राशि, १२ महिना र सूर्यको १२ कलाको प्रतिनिधित्व गर्छ। चन्द्रमाबाट जातकको नामाकरण भएपश्चात् राशि बन्छ। राशि १२ भएकाले सूर्य हरेक महिना १ राशिमा रहने र हरेक महिना राशिसँगै महिना परिवर्तन गर्छ। जब १२ राशि परिक्रमा गर्छ तब सूर्यको गणितीय मापन अनुसार सम्वत्सर अर्थात् वर्ष परिवर्तन गर्छ। त्यसकारण पनि नेपालको झण्डाको चन्द्रसूर्यको कोणको अवस्थालाई अध्ययन गर्दा पनि नेपालको झन्डा बैदिक, ज्योतिषीय विज्ञानअनुसार तयार पारिएको अवस्था देखिन्छ। नेपालको राष्ट्रध्वजमा रातो पृष्ठभूमि छ। केही विद्वान्को मत रातो विजय, ऊर्जा र शक्तिको प्रतीक हो। केहीले हिन्दु राजाहरू देवीभगवतीका उपासक थिए तथा देवीलाई पूजा गरेर आफ्ना हातहतियार बलीसमेत दिने गरेकाले देवीभक्त हिन्दु राजाहरूले देवीको मनपर्ने रंग कुमकुम (सिन्दुर) जस्तै आफ्नो राष्ट्रध्वज प्रयोग गरेको पनि धारणा छ। नेपालको राष्ट्रिय झन्डाको किनारा निलो राखिनु चै नीलो आकाश र नीलो सागर दुवैको प्रतीक मानिन्छ। चन्द्रमाले आकाश झैं फराकिलो र सागर झैं शीतल रहनु भन्ने सन्देश दिन्छ। साथै चन्द्रसूर्य यसै आकाशकाबीच रहेकाले पनि किनारा नीलो राखिएको अनुमान लगाउन सकिन्छ। नीलो रंग भ्रातृत्व र एकताको प्रतीक मानिन्छ। यसबाट नेपाली चन्द्रसूर्य रहुन्जेल एक रहने, भ्रातृत्व रहने, प्रेम रहने छ भन्ने पनि विश्लेषण गर्न सकिन्छ। राष्ट्रध्वजको नीलो किनाराले नीलो आकाश, नीलो पानीको प्रतिनिधित्व गर्छ। अनन्त आकाश, अनन्त जल रहेसम्म नेपालको झन्डा रहने विश्वास यहाँबाट लिन सकिन्छ। रक्त रंग विजयको प्रतीक हो। देवीको उपासना र देवीको पूजाआजामा आज पनि रातो रंगको प्रयोग गरिने हुनाले झन्डा पनि दैविक शक्ति जागृत गर्दै बैरीसँग युद्ध जित्न राजा तथा सेनाहरूले प्रयोग गरेकाले यसलाई श्रीध्वज पनि मानिन्छ। चन्द्रमा शितलता र करुणा तथा मनको कारक हो भने सूर्य विरता, बुद्धि तथा ज्ञानको कारक हो। जब सूर्यभित्रको रौद्र रूप जब चन्द्रमाको करुणासँग मेल खान्छ, तब ज्ञान र विवेक अनि धैर्यतासँग युक्ति हुन्छ अर्थात् विजय स्वरूपमा परिणत हुन्छ भनेर वरिष्ठ इन्जिनियर शंकरनाथ रिमालको बुझाइ छ। यति पुरातन इतिहास बोकेको नेपालको झन्डा राजाको वा राज्यको प्रतिनिधित्व गथ्र्याे। राजा तिर्थाटन वा भ्रमण गर्दा वा युद्धका समयमा यसको प्रयोग गरिन्थ्यो। पहिले २२२४ सै राज्य हुँदा यसै चन्द्रसूर्य अंकित झन्डा प्रयोग गरिन्थ्यो भन्ने अनुमान मात्र लगाउन सकिन्छ। हाल नेपालको झन्डा पाँचकोणे, ८ चन्द्रकोण, १२ सूर्यकोण, ४ः३ को अनन्त अनुपात, ४५ डिग्रीको कोण, रक्तवर्ण पृष्ठभूमि, स्वेतवर्ण चन्द्रसूर्य निलवर्ण किनाराले सुशोभित अदितीय स्वरूपमा फर्फराएको छ। नेपालको झन्डाको इतिहासलाई विभिन्न इतिहासकार, विद्धान्हरूले अनेकौं मत दिएका छन्। नेपाली झन्डालाई यदि उध्र्वभागमा स्वरूप परिवर्तन गर्ने हो भने हिमालको स्वरूपमा देख्न सकिन्छ। चन्द्रमाको चुचुरो सूर्यको चुचुरोभन्दा केही लामो हुन्छ। त्यसैले चन्द्रमाको भागलाई विश्वशिखर सगरमाथाको रूपमा मनन गर्न सकिन्छ भने सूर्यलाई गौरीशंकर हिमाल अर्थात् नेपालको सूर्योदय मापन गर्ने हिमालको रूपमा पनि मान्न सकिन्छ। यसै पनि नेपाललाई हिमालयको देश भनिन्छ किनभने विश्वका १० अग्ला हिमालमध्ये ८ हिमाल नेपालमै छन्। त्यसैले यस झन्डालाई हिमालय ध्वजाभन्दा पनि फरक नपर्ला। देशको विजय, प्रगति, देशको विकास, सिमानामा झण्डाको प्रयोग हुन्छ। जब नेपालले पूर्वमा टिस्टा तथा पश्चिममा अल्मोडासम्म विजय प्राप्ति गर्यो, तब त्यस सिमानामा राष्ट्रध्वजा गाड्यो। पछि विभिन्न युद्ध, सम्झौतामा नेपालका भूभाग खुम्च्याउनु पर्यो। नेपालको हाल रहेको राष्ट्रिय झण्डा २०१९ पुस १ गते संयुक्त राष्ट्रसंघमा अंगीकार भयो। तत्पश्चात नेपालको राष्ट्रिय झन्डाले संसारभर पहिचान र मान्यता पायो। तसर्थ नेपालको राष्ट्रिय झन्डाको गर्विलो इतिहास आजको दिनमा ६२ वर्ष पूरा गरी ६३ वर्षमा प्रवेश गरेको छ। राष्ट्रिय धरोहर संरक्षण प्रतिष्ठान नेपालका अध्यक्षका हैसियतमा पंक्तिकारकै पहलमा नेपालमा जनस्तरबाट राष्ट्रिय झन्डा दिवसको स्थापना २०७५ पुस १ गतेका दिनबाट औपचारिक रूपमा स्थापना भयो। हाल अभियान ७ वर्षमा प्रवेश गरेको छ। २०७० पुस १७ गते अन्तर्राष्ट्रिय नयाँ वर्षको दिन पारेर संसारभरका नेपालीलाई नेपाली पोशाकको महत्व र पहिचान जागृत गर्ने तथा नेपालका सरकारी कामकाजसहित औपचारिक सभा, कार्यक्रममा अनिवार्य दौरासुरुवाल, टोपी, गुन्युचोली पहिरन लगाउने उद्देश्यले स्थापना भएको हो, राष्ट्रिय पोसाक दिवस । १२औं वर्षमा प्रवेश यसले नेपालको मौलिकता, कला, संस्कृतिको रक्षार्थ काम गरेको छ । जनस्तरबाट मनाइने यस्ता महत्वपूर्ण कार्यक्रमले पक्कै पनि नेपाली तथा नेपाली मूलका नागरिकलाई राष्ट्र, राष्ट्रियता तथा पहिचान जीवन्त राख्नेछ।  माण्डव्य झण्डा दिवसका संस्थापक हुन्।"
"कर्णाली याक्सविरुद्ध सुदूरपश्चिम रोयल्सले टस जित्यो, पहिले बलिङ गर्ने",काठमाडौं : नेपाल प्रिमियर लिग(एनपिएल) मा सुदूरपश्चिम रोयल्सले कर्णाली याक्सविरुद्ध टस जितेको छ। त्रिवि क्रिकेट मैदानमा हुन लागेको समूह चरणको अन्तिम खेलमा टस जितेर सुदूरपश्चिमका कप्तान दीपेन्द्रसिंह ऐरीले बलिङ रोजेका हुन्। कोको छन् खेलाडी ?
कर्णाली याक्सको दोस्रो विकेट पतन,काठमाडौं : नेपाल प्रिमियर लिग(एनपिएल) मा कर्णाली याक्सविरुद्ध सुदूरपश्चिम रोयल्सले दोस्रो विकेट लिएको छ। त्रिवि क्रिकेट मैदानमा जारी समूह चरणको अन्तिम खेलमा सुदूरपश्चिमका स्कट कुग्गेलिजनले कर्णालीको दोस्रो विकेट लिएका हुन्। दोस्रो ओभरको अन्तिममा बाबर हायात सुदूरपश्चिमकाकुग्गेलिजनको बलमा अविनाश बोहोराको हातबाट क्याच भए। उनले ९ बलमा १३ रन बनाए। त्यस अगाडि हरमित सिंहले कर्णालीका ओपनर रित गौतमको विकेट लिए। उनी शून्य रनमा आउट भए कर्णाली याक्सले ३ ओभरको समाप्तिमा २ विकेटको क्षतिमा १८ रन बनाएर खेलिरहेका छन्। सुदूरपश्चिमका कप्तान दीपेन्द्रसिंह ऐरीले आज टस जितेर बलिङ रोजेका हुन्।
इगो हर्ट गर्नेलाई टिट फर ट्याट होइन ह्याप्पी माइन्ड्स,"काठमाडौं : कसैले तपाईंको इगो हर्ट (मन दुखायो) गर्यो भने के गर्नुहुन्छ ? सायद, सबैजनाले टिट फर ट्याट जस्तो आफूलाई गरेको छ त्यस्तै गर्छु अथवा बैगुनीलाई गुनले मार्नुपर्छ भन्ने सोच्नुभएको होला। तर, काठमाडौंंकी श्रीयाले आफ्नो इगो हर्ट गर्नेहरूलाई टिट फर ट्याट गरिनन्। बरु, उल्टै सुरु गरिन् खुसीका यात्राहरू अर्थात् ह्याप्पी माइन्ड्स। कसरी सुरु भयो ह्याप्पी माइन्ड्स ? सन् २०२०। त्यतिबेला संसारमा कोभिड१९ भाइरसले मानिसको जीवनमा उथलपुथल ल्याएको थियो। हरेक दिन कोभिड१९ को संक्रमणबाट मृत्यु हुनेको संख्या बढिरहेको थियो। संसारभरका अधिकांश मानिस घरभित्र थुनिन बाध्य थिए। श्रीया काठमाडौंंबाट अध्ययनका लागि लन्डन पुगेकी थिइन्। त्यहाँँ उनका आफ्ना कोही थिएनन्। भए पनि आफ्नोपन थिएन। उनी स्नातकोत्तर तहको अध्ययन गरिरहेकी थिइन्, काम गर्ने तय हुँदै थियो। तर, कोरोना महामारीका कारण सबै कुरा ठप्प भयो। उनी सबै कुरा छोडेर बन्द कोठामा सीमित भइन्। यसले उनको जीवनशैली फेरियो। उनी एउटै कुरा सोचिरहन्थिन् जीवनमा यस्तो पनि क्षण कसरी आयो ? श्रीयाको परिवारका सबै सदस्य काठमाडौंमा थिए। यस्तो महामारीमा परिवारको साथमा नपाउनु उनका लागि सबैभन्दा ठूलो पीडा बन्यो। उनमा मानसिक समस्या देखिन थाल्यो। उनको स्वास्थ्य खराब भयो। उनी आफूलाई के भएको हो, उपचारको खोजीमा लागिन्। तर, बाहिरी संसार पूरै कोरोनाले शिथिल थियो। उनलाई आफ्नो उपाचार गर्नु थियो। तर, कसरी? उनले धेरै ठाउँमा खोजी गरिन् तर, जानकारी प्राप्त भएन। अन्ततः ८१० दिनपछि उनले डिजिटल माध्यमबाट उपचार गर्ने ठाउँ पत्ता लगाइन्। र, उनी अनलाइनबाटै नियमित थेरापिस्टसँग परामर्श गरेर उनले स्वास्थ्य लाभ गरिन्। सन् २०२१ तिर कोरोना महामारी कम हुँदै गयो। उनी नेपाल आइन्। नेपाल आएपछि उनलाई लन्डन फर्किन मन लागेन। नेपालमा के गर्ने ? उनीसँग आइडिया पनि थिएन। त्यसमाथि कोरोनाले शिथिल बनाएको समय। सबै आआफ्नै समस्यासँग जुधिरहेका थिए। कसैलाई मानसिक समस्या त कसैलाई आर्थिक। श्रीयाले वास्तविकता नियालिन्। प्रायः सबैजना मानिसक समस्याले गाँजिएका थिए। सोचिन्, मलाई लन्डनमा परेको जस्तो समस्या यहाँका मानिसमा कति धेरै छ ? उनीहरू कसरी उपचार गर्दा हुन् ? त्यही पनि नेपालमा यस्तो कुरालाई सहज रूपमा ग्रहण गरिँदैन। त्यसपछि त्यस्तै समस्या समाधनका लागि काम गर्छु भनेर उनी अगाडि सरिन्। त्यसपछि जन्मियो, ह्याप्पी माइन्डस् डट हेल्थ। जहाँबाट उनले सुरु गरिन्, खुसीका यात्रा। आफू स्वंयम् औषधिको मार्केटिङबारे जानकार उनले जब कोरोनाकालमा मानिसहरू औषधिका लागि लडेको देखिन्, खानेकुराका लागि बाझेको देखिन्, उनलाई त्यसै कुराले गाँज्दै लाग्यो। उनले भनिन्, म भावुक एवं संवेदनशील स्वभावकी मान्छे। अरूलाई पर्दा मलाई आत्मादेखि दुख्छ। जसरी मलाई गार्हो हुँदा मैले साइक्याट्रिक पाइनँ। आफूलाई जे लण्डनमा बस्दा भयो त्यो अरूलाई नहोस् भन्नका लागि ह्याप्पी माइन्ड्स सुरु गरेँ। के हो ह्याप्पी माइन्ड्स ? कसरी काम गर्छ ? आफू मानसिक स्वास्थ्यको जटिल अवस्थामा हुँदा सहयोग माग्दा नपाएको इगो हर्ट को परिणाम हो, ह्याप्पी माइन्ड्स। यो एउटा मेन्टल हेल्थ र वेलबिइङ प्लेटफर्म हो। यसले मानसिक स्वास्थ्यलाई डिजिटलसँग जोडेर अघि बढिरहेको छ। र विविध ढंगले मानसिक स्वास्थ्य सेवा र उपचारमा फ्रन्टलाइनर बनेर उभिने प्रयत्न गरिरहेको छ। यसले मानिसलाई अनलाइन माध्यमबाट परामर्श दिने र उपचार गर्ने गर्छ। र डिजिटल माध्यमबाटै मानिसहरूलाई अवेयरनेस गर्ने तथा अवस्था हेरेर मानसिक हेल्थ डाक्टर (थेरापिष्ट)सँग सम्पर्क गराएर उपचार गराउने काम गर्छ। संस्थाको साढे तीन वर्षको दौरानमा अहिले संस्थाले पब्लिकका लागि द प्रोजेक्ट ह्याप्पिनेस सुरु गरेको छ। यसभित्र माइन्डफुल पेरेन्टिङ, इमोसनल म्यानेजमेन्ट, स्ट्रेस म्यानेजमेन्ट, साइबर बुलिङलगायतका विषय पर्छन्। अर्को कुरा माइग्रेन्ट वर्कर (वैदेशिक रोजगारमा गएकाहरू) का लागि मेन्टल हेल्थ केयर सपोर्टमा काम अगाडि बढाइरहेको छ। र दिगो विकासका १७ वटा लक्ष्यमध्ये ३, ४ र १७ मा काम गरिरहेको छ। सोही कारण श्रीया फोब्र्सको ३० वर्षमुनिका प्रभावशाली व्यक्तिको सूची ३० अन्डर, ३० एशिया मा पर्न सफल बनिन्। सुरुवाती दिनमा फ्रिल्यान्सर गरिरहेकी श्रीयासँग जब धेरै मानिसहरू जोडिए, उनले यसलाई कम्पनी बनाएर अघि बढाउने सोचिन्। कम्पनी सुरुवातको चरणमा थियो, हामीसँग धेरै मिडिया थिएनन्। जब ह्याप्पी माइन्डस नेपाली डायस्पोराका लागि, नेपालीहरूका लागि भनेर समाचार प्रकाशित भयो, ४८ घण्टामा नै ८ सयभन्दा बढी आएका प्रश्नहरूले हाम्रो वेवसाइट नै डाउन भयो। यसरी कम्पनीमा अरू मानिसहरू हायर नै गराउनुपर्ने स्थिति सिर्जना भयो, उनले भनिन्। म्यानेजमेन्टकै विद्यार्थी भएर श्रीयालाई कम्पनी व्यवस्थापन र ब्रान्डिङका बारेमा राम्रो ज्ञान र जानकारी जानकारी छ। उनलाई सजिलो र राम्रो नाम राख्नु थियो। उनले अरू नाम नसोचेकी पनि होइनन्, तर अरू नाम उनलाई राम्रो लागेन। अन्तिममा ह्याप्पी माइन्ड्स नाम जुर्यो। मानसिक स्वास्थ्यसँग हाम्रो समाजमा रहेको अन्धविश्वास र भ्रमका कारण मेन्टल हेल्थ उल्लेख नगरी यसै बारेमा काम गर्ने संस्था बनाउनु थियो मलाई श्रीया भन्छिन्, पोजेटिभ थिम दिने नाम खोज्दै जाँदा ह्याप्पी माइन्ड्स नाम फुरेको हो। नेपालमा यस्तो समस्या धेरै मानिसमा देखिने तर मानिसहरू उपचार पद्धतिमा संकुचित धारणा राख्ने गरेका कारण मानिसमा गम्भीर समस्या उत्पन्न हुने गरेको उनी बताउँछिन्। शारीरिक रोगको उपचार गर्न जति आवश्यक छ, मानिसक रोगको उपचार त्योभन्दा बढी रहेको उनी बताउँछिन्। सुरुमा त हामीलाई धेरैले विश्वास नै गर्नुभएन। के हो ? कस्तो हो ? पैसा किन तिर्ने ? त्यही पनि अनलाइनबाट भन्नु हुन्थ्यो धेरैले ?, श्रीयाले भनिन्, विस्तारै ठूलाठूला ब्रान्डसँग काम गरियो, त्यसपछि राम्रो हुँदै गयो। अहिले धेरैले विश्वास गर्नुहुन्छ उनी भन्छिन्। संस्थामा हाल क्लिनिक साइकोलोजिस्टदेखि लिएर टोक्नोलोजिस्ट र नन क्लिनिकमा काउन्सिलर साइकोलोजिस्ट रहेको र क्लाइन्टको आवश्यकता अनुसार कम्पनीले सेवा उपलब्ध गराउने उनको भनाइ छ। फरकफरक ब्याकग्राउन्ड भएका काउन्सिलर साइकोलोजिस्ट, क्लिनिक साइकोलोजिस्ट, सोसियल काउन्सिलर लगायत धेरै प्रकारका थेरापिस्टहरू छन्। जो जहाँ बसेर कुरा गर्न आउनुभयो भने पनि हामी उहाँहरूको मानसिक स्वास्थ्यलाई ख्याल गरिहरका हुन्छौं, उनले भनिन्। बढ्दै गएको बेरोजगार, असमानता तथा विभिन्न काराणले नेपालीहरूको मानसिक अवस्था दिनप्रतिदिन बिग्रँदै गएको श्रीयाको अनुभव छ। ग्लोबल रूपमा बढ्दै गएको यो समस्या नेपालमा नहुने त झन् करा नै भएन त्यसमाथि हाम्रो जस्तो देश उनले भनिन्, अशिक्षा, अज्ञान, बेरोजगारी तथा अन्य काराणले नेपालीहरूमा मानसिक समस्याले गाँज्दै लगेको छ। यो हाल अभिभावकहरूमा झन् बढ्दो छ। अभिभावकमा यस्ता समस्या भएकाले बच्चाहरूमा पनि मानसिक समस्या झनै बढ्दो छ। गर्भावस्था, विवाहेत्तर सम्बन्ध, समस्याग्रस्त वैवाहिक, मेनोपज, सम्बन्ध विच्छेदलगायतका कारण २० देखि ३५ वर्षसम्मका मानसिक समस्या भएका मानिसहरू बढी देखिएका छन्। जुन नेपालीहरूका लागि चुनौतीका रूपमा रहको छ। यस्तै श्रीया सरकारको तर्फबाट नै मानसिक स्वास्थ्यका लागि कुनै पहल नभएको र मानसिक स्वास्थ्य परिभाषा नै गलत बुझेकाले स्वास्थ्य बजेटको १ प्रतिशत रकम पनि मानसिक स्वास्थ्यका लागि खर्च नभएको बताउँछिन्। नेपालीहरू मानिसक स्वास्थ्यबारे जानकार छैनन््। मानसिक समस्यालाई मानसिक बिरामी भन्छन्, जसरी शारीरिक स्वास्थ्य महत्वपूर्ण छ, त्यसैगरी मानसिक स्वास्थ्य पनि उत्तिकै महत्वपूर्ण छ। हामीले यसबारे पोलिसीमा प्रश्न गर्यौं भनेपनि त्यो सामाजिक समस्याका रूपमा देखाइन्छ। त्यसैले मानसिक समस्या दिनप्रतिदिन बढिरहको छ, उनले भनिन्। कसरी खुसी हुने ? खुसी व्यक्तिमा भर पर्ने कुरा हो। जस्तो कि मलाई पैसाभन्दा पनि बढी आफूले चाहेको र आँटेको काम स्वतन्त्र भएर खुला रूपले गर्न पाउँदा खुसी मिल्छ। कसैलाई पद, प्रतिष्ठा, सम्मानले खुसी मिल्ला। खुसी भन्ने कुरा माइन्ड सेट र प्रस्पेक्टिभमा भर पर्छ। घरमा पनि खाना खाने बेलामा परिवार सँगै भएको बेलामा एकअर्कोले दिन कस्तो रह्यो भन्यो भने पनि धेरै इम्प्याक्ट पार्छ। अन्त कहीँ जानुपर्दैन खुसी हुन परिवारलाई नै एकपटक आइ लभ यु र आई मिस यु भन्नुस खुसी यही मिल्छ। कत्तिको छ चुनौती ? सायद विजनेश ब्याकग्राउन्ड परिवारको भएर होला, परिवारको साथले नै यहाँसम्म आइपुगेको हो। सुरुका दिनमा धेरै गर्हो थियो, न पोलिसी छ, पुग्ने थेरापिस्ट पनि छैनन् र क्लाइन्ट पनि आफैं ल्याउनुपर्ने हुँदा गार्हो छ। तर गर्छु भन्नेले मार्केटमा विश्वास दिलाउन सक्यो भने गर्न सक्छ। गर्छु भन्नेलाई कहिल्यै बजेटले रोक्दैन। तर, धेरै कुराले समस्या बनाएको हुन्छ। केटी मान्छे र कम उमेरको भएकाले पनि विश्वास गर्ने वातावरण भइसकेको छैन। मैले नै धेरै भनाइ खाएकी छु। केटी मान्छे भएर पागलखाना चलाउन लागेको जस्ता भनाइ कति सुनेँ कति ? उनले भनिन्। यस्तै उनी सरकारका तर्फबाट करका कुराहरूमा पनि सहुलियत नभएको र स्टार्टअप फर मेन्टल हेल्थ, भनेर कुनै कुरामा सहज नभएको उनको गुनासो रहेको छ। यस्तै उनी स्टार्टअपमा आउन चाहनेहरूलाई, म यो ब्याकग्राउण्डको होइन र हार मान्न नहुने बताउँछिन् श्रीया। म पनि यो ब्याकग्राउण्डको मान्छे होइन, तर मैले आफ्नो काम गरिहरहेकी छु। सायद मैले हार खाएको भए आज यहाँ ह्याप्पी माइन्ड्स हुने थिएन होला। त्यसैले पहिला नै हार खानुभन्दा सुरुवात गर्नुस्। काम गर्दै जानुस्, समयसँगै सबै राम्रो हुन्छ, श्रीया भन्छिन्।"
किरातबस्तीमा उधौली साकेलाको धुमधाम,"भोजपुर : हिउँदयाम सुरु भएसँगै हरेक किरात राईबस्तीहरूमा यतिबेला उधौली साकेला पर्व धुमधामले सुरु भएको छ । प्रकृतिपूजक किरात राईहरूको प्रमुख चाडमध्येको किरात येले ५०८४ उधौली साकेला किरात राई समुदायको बाहुल्य भएका पूर्वका विभिन्न गाउँबस्तीहरूमा सुरु भएको हो । उधौलीमा विशेष गरी भूमिपूजा र कुखुराको बली दिई पितृपुजा (माङ) गरिने प्रचलन छ । जाडोयामको सुरुवातसँगै शीत छल्न बेंसी झर्ने आफ्ना किराती पुर्खाहरूको सम्झनामा उधौली मनाइने गरेको भोजपुर नगरपालिका ५, बोखिमका स्थानीय होमे (कुलपुजारी) तीर्थ राई बताउँछन् । उनका अनुसार उधौलीमा राई समुदायहरू शिकारी युगका आफ्ना पूर्खाले शिकार गरेको र कन्दमूल खाएर जीविका गरेको स्मृतिमा कुखुराको बली दिने, कन्दमुल खाने, काँचो वनतरुलको टीका लगाउने, अन्य उसिनेका वा भुटेर तारेका कन्दमूल भोजनका रूपमा पनि ग्रहण गर्ने चलन रहँदै आएको परम्परागत विश्वास छ । प्रकृतिपुजक किरात राईहरू आफ्नो माङ (पितृकुल)लाई पुज्दै जमिनमुनि फलेका कन्दमूललाई पुर्खाको प्रसाद मानेर विभिन्न परिकार बनाइ खाँदै, माङपितृको पूजा गर्दै साकेला नाँच्दै उधौली मनाउने गर्छन्, उनले भने । परापूर्वकालदेखि प्रकृतिपुजक किँरात राईहरूले मंसिर पूर्णिमाका दिन सूर्यको गति दक्षिणतर्फ लाग्ने समय भएकाले उधौलीलाई किराती मुन्दुमी भाषामा दोङदावा भन्ने गरिएको उल्लेख छ । उधौलीमा अन्नबाली भित्राएपछि तिनचुलो पुजेर पूजाआजा गर्दै साकेला नाच्ने गरिन्छ । उधौली पर्व किरातहरूको संस्कृतिलाई पुस्तान्तरण गर्ने बलियो आधार भएको संस्कृतविद कमलजंग राईको ठम्याइ छ । उनका अनुसार हिउँदको धान्यपूर्णिमाका दिनबाट सुरु हुने उधौली पर्व पुर्खाहरू र जंगली पशुपन्छीहरू लेकदेखि बेंसीतिर झर्ने समय भएको संकेत गर्ने तथा अन्नबाली भित्र्याइएको खुसियालीमा मनाउने गरिन्छ । परापूर्वकाल ढुंगे युगमा किँराती पुर्खाहरूले पृथ्वीमा कृषि युग सुरु गरेको आस्थाका साथ यो पर्व चलनचल्तीमा आएको किरात अगुवाहरूको बुझाइ छ । बालीनाली भित्र्याउने समय, प्राकृतिक प्रकोपबाट जोगिन, इष्टदेवता सुम्दिमा र पारुहाङले सम्पूर्ण सृष्टिजगतको रक्षा गरून् भन्ने कामना गर्दै उधौली मान्ने गरिएको धार्मिक विश्वास छ । भाइचारा बढाउने सिलि संस्कृति परम्परागत धार्मिक तथा साँस्कृतिक चाडमा किरात राईका विभिन्न समुदायबीच साकेला नाच (चण्डिनाच) को छुट्टै महत्व छ । राईभित्रका पनि विभिन्न जात अनुसारका नाचलाई साकेला, साकेन्वा, साक्खेवा र साख्खेवा जस्ता विभिन्न नामहरूले सम्बोधन गरिन्छ । विशेषगरि किँरात राई समुदायहरू विभिन्न जातीय पहिचान झल्काउने पहिरनमा गोलबन्दी भएर परम्परागत शैलीमा साकेला नाच्ने गर्छन् । हातमा चौरीको पुच्छर, सिल्लिमो, पोमी, चम्मर, सेउली लिएर ढोल, झ्याम्टा, बिनायोको तालमा एकै सुरमा गोलाकार घेराभित्र विधिवत् सिलि(नाँचको किसिम)को साकेला नाच्ने गर्छन् । पछिल्लो समय भ्रातृत्व बढाउने साकेला पर्वमा विभिन्न समुदायका मानिस पनि साकेला नाच्ने गरेका छन् । केटाकेटीदेखी बुढाबूढीसम्म गाउँदै नाँच्दै गरेको दृष्यले उधौली साकेलाको रौनक बढाएको छ । किँरात राई समुदाय मात्र नभई यतिबेला गैर किरातहरू पनि साकेलाको तालमा नाच्ने, रमाउने गरेका छन् । पछिल्लो समय उधौली साकेला नाच राईहरूले मात्र नभई गैरकिरात समुदायहरूले पनि मनोरञ्जनात्मक नाचको रूपमा लिने गरेका छन् । हतुवागढी होम्ताङका जनक राईले पछिल्लो पिँढीमा आएर सबै गैरकिरातको लागि पनि भातृत्व झल्काउने उत्सवका रूपमा पनि साकेलालाई लिने गरेका छन् । यसरी अरू समुदायका मानिसले पनि साकेला नाच्दा, रमाउँदा एकअर्काबीच धार्मिक सहिष्णुता र सद्भाव बढ्छ, उनले भने ।"
"दाङमा गाडी दुर्घटना : दुईजनाको मृत्यु , १२ घाइते",दाङ : दाङमा गाडी दुर्घटनामा दुईजनाको मृत्यु भएको छ । पूर्वपश्चिम राजमार्गअन्तर्गत लमही नगरपालिका९ च्याउ खोला बक्सकटिङ नजिकै सोमबार लु १ ज ४२९८ नम्बरको विङ्गर गाडी दुर्घटना हुँदा दुई जनाको मृत्यु भएको छ भने १२ जना घाइते भएको जिल्ला प्रहरी कार्यालय दाङले जनाएको छ । कपिलवस्तुको चद्रौटाबाट बर्दियातर्फ जाँदै गरेको गाडी दुर्घटनामा परेको हो । दुर्घटनामा मृत्यु भएकाको पहिचान खुल्न नसकेको जिल्ला प्रहरी कार्यालय दाङका प्रवक्ता एवं प्रहरी नायव उपरीक्षक ईश्वर थापाले जानकारी दिए । दुर्घटनामा घाइतेको लमही अस्पतालमा उपचार भइरहेको छ । मृतकको शव लमही अस्पतालमा राखिएको प्रहरीले जानकारी दिएको छ गाडीमा १४ जना सवार रहेका थिए । तीव्र गतिका कारण गाडी दुर्घटनामा परेको हुन सक्ने बताइएको छ ।
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। साताको दोस्रो कारोबार दिन सोमबार नेप्से परिसूचक १७० अंकले बढेर २६८३९९ विन्दुमा पुगेको हो। आइतबार सार्वजनिक बिदा परेकाले सेयर कारोबार भएन। कारोबारमा आएका ४४ स्क्रिप्सको २ हजार ७१७ कित्ता सेयर १९ लाख ५६८ रुपैयाँमा खरिदबिक्री भए। कारोबारमा आएका स्टक्समध्ये १६ वटाको मूल्य बढ्यो भने २३ वटाको घट्यो। बाँकी ५ स्कटक्सको मूल्य भने स्थिर रह्यो।
"मूल्यवृद्धिको जोखिम बढ्दो, सरकारको बेवास्ता","काठमाडौं : राजन थापा हिजोको तुलनामा भाडा र उपभोग्य वस्तुको महँगी चुलिँदा दैनिकी चलाउन हम्मे परेको गुनासो गर्छन्। ५२ वर्षीय थापा २० वर्षदेखि सामान्य होटल व्यवसाय गर्दै आएका छन्। उनले दुई दशक अघिसम्म साधारण होटलको भाडा मासिक ३ हजार ५ सय तिर्थे। अहिले महिनाको २० हजार तिर्नुपर्छ। कमाइ जति भाडा र होटल चलाउन ठिक्क हँुदा उनले बचत गर्नै सकेका छैनन्। खर्चअनुसारको आम्दानी हुनै मुस्किल हुन थालेको उनको गुनासो छ। यस्तो अवस्थाले गर्दा छिमेकका ४५ वटा सटर हेर्दाहेर्दै चलाउन नसकेर बन्द गरेका उनले जनाए। भक्तपुर घर भएका थापा तीनकुनेमा होटल व्यवसाय गर्दा सुरुमा राम्रै कमाई भएको सम्झन्छन्। त्यतिबेला जोडेको सम्पत्ति अहिले बेचेर गुजारा चलाउनुपर्ने स्थिति आएको उनी सुनाउँछन्। उनी भन्छन्, पहिले दैनिक ७८ हजार व्यापार हुन्थ्यो अहिले बढ्नु पर्नेमा उस्तै छ। बरु पहिला बचाएको अहिलेको महँगीले सक्काउने जस्तो छ। बचत शून्य छ। भाडादेखि सबै उपभोग्य सामानको मूल्य बढेको छ। उहिले केराउ प्रतिकेजी ४५ थियो अहिले १ सय ७० पुगेको छ। तरकारी छोइसक्नु छैन। गोलभेंडाको भाउ प्रतिकिलो १ सय ३० रुपैयाँभन्दा तल झरेको छैन। धेरै बिचौलियाले खाँदै आउँदा तरकारी महँगो पर्न गएकोमा सरकारले बेवास्ता गरेको उनले टिप्पणी गरे। सरकारले सबै ठाउँमा किसानले उत्पादन गरेका सामान हाटबजारमार्फत सिधै उपभोक्तासम्म नल्याए महँगी यस्तै रहने उनको अनुमान छ। यता गृहिणी अनि किराना पसल सम्हाल्दै आएकी कैलालीकी ४२ वर्षीय सविना लामा पनि महँगी बढेको अनुभूति गर्छिन्। पसलमा सामान किन्न आउने ग्राहकहरूको गुनासो पनि यही सुनिरहँदा उनलाई बानी परिसक्यो। सरकारले भ्याट बढाउँदा समयअनुकूल मूल्य बढ्नुलाई उनी स्वाभाविक ठान्छिन्। तर, यसले सबै वर्गलाई सहज नहुने बताउँछिन्। विगत २ वर्षदेखि किराना पसल गर्दै आएकी लामा भन्छिन्, गेडागुडी, दाल, कफीलगायतका सानावस्तुमा बढी मूल्य बढेको छ। चामलमा धेरै महँगी बढेको छ। पसलबाट त्यति बचत छैन। घर भाडा तिर्न र घर खर्च टरेको छ। श्रीमान्ले पनि जागिर गर्छन्। त्यही भएर पसलको मात्रै भर पर्नुपर्दैन। पछिल्लो समय घर निर्माण कार्यमा सुस्तता आउँदा रड, डन्डी र सिमेन्ट जस्ता वस्तुसँगै मार्बलको पनि माग घटेको छ। करिब ३ दशकभन्दा पुरानो बुबाको मार्बल व्यवसायलाई ८ वर्षदेखि सम्हाल्दै आएका ३० वर्षीय सशान्त कनौडिया बजारमा माग कम भएकाले बिक्री पहिलाको भन्दा ४० प्रतिशतले घटेको बताउँछन्। उनका अनुसार पछिल्लो समय नेपालमा टायल उत्पादन भएकाले यसको आयात भारतबाट एकदम कम गर्नुपरेको तर मार्बल भने पूरै भारतबाट ल्याएर बिक्री गर्नुपर्दा लागत, भाडादर, ढुवानी, भन्सार आदिले गर्दा महँगो पर्छ। डन्डी, सिमेन्टको मूल्यको तुलनामा मार्बलको मूल्य कम बढेको छ। अहिले घर निर्माण घटेको छ। धेरैको आम्दानी घटेकाले होला बिक्री पनि कम छ। २३ वर्षअघिको तुलनामा अहिले ४० प्रतिशतले विक्रि घटेको छ, नेपाल मार्बलका व्यवसायी कनौडियाले अन्नपूर्णसँग भने। विभिन्न व्यवसाय सम्हाल्दै आएका यी पात्रहरूको भनाइअनुसार अतिआवश्यक ठानिने उपभोग्यवस्तुमा मूल्य बढी भए पनि खानुपर्ने बाध्यताले आम उपभोक्ताले जसोतसो जीविकोपार्जन गरेका छन्। तर, अत्यावश्यक वस्तुमा भने धेरैले खर्च कटौती गर्दा त्यस्ता व्यवसायसमेत टिक्न गाह्रो भएको छ। तथ्यांकले पनि महँगीको चाप बढिरहेको र अझै बढ्ने जोखिम भएको संकेत गरेको छ। समग्रमा पछिल्लो समयको अवस्थालाई केलाउँदा आम्दानी सुकाको खर्च मोहोरको भएको सरोकारवाला टिप्पणी गर्छन्। हालसालै नेपाल राष्ट्र बैंकले सार्वजनिक गरेको तथ्यांकले पनि महँगी बढेको देखाएको छ। चालु आर्थिक वर्षको कात्तिक मसान्तसम्मको तथ्यांकअनुसार वार्षिक विन्दुगत उपभोक्ता मुद्रास्फीति ५६० प्रतिशत छ। यो अघिल्लो वर्षको भन्दा बढी हो। किनभने गत आवको सोही महिना (कात्तिक) मा यस्तो मुद्रास्फीति ५३८ प्रतिशत मात्रै थियो। राष्ट्र बैंककाअनुसार कात्तिकमा महिनामा खाद्य तथा पेय पदार्थ समूहको मात्रै मुद्रास्फीति ९१० प्रतिशत पुगेको छ। जबकी गत आव यसको मुद्रास्फीति ५९८ प्रतिशत थियो। बरु अहिले गैरखाद्य तथा सेवा समूहको मुद्रास्फीति ३६५ प्रतिशतमा सीमित छ। गत आवमा ४९९ प्रतिशतले बढेको थियोे। तरकारीको मूल्यवृद्धि ३३ प्रतिशतमाथि समग्र उपभोग्यवस्तुमध्ये तरकारीको भाउले आकास छोएको छ। दैनिक जीवनमा उपभोग गर्ने अत्यावश्यक तरकारीको लामो समयदेखि मूल्य उकासिँदै जाँदा आम उपभोक्ताको भान्छा महँगो पर्न गएको छ। केन्द्रीय बैंकको तथ्यांकअनुसार खाद्य तथा पेय पदार्थ समूहअन्तर्गत तरकारी उपसमूहको वार्षिक बिन्दुगत उपभोक्ता मूल्य सूचकांक ३३९९ प्रतिशत वृद्धि भएको छ। गत आवको कात्तिकमा १०४७८ प्रतिशत रहेको मूल्य अहिले सो दरले बढेर १४०३९ प्रतिशत पुगेको छ। यस्तै, दाल तथा गेडागुडीको मूल्यवृद्धि १०७८ प्रतिशतले बढेर १०९८९ प्रतिशतमा सीमित छ। खाद्य तथा खाद्यजन्य पदार्थको १०१५ प्रतिशतले बढेर १०८२९ प्रतिशत पुगेको छ। यस्तै, घिउ तथा तेलको ९२९ प्रतिशतले बढेको छ। तर यसबीच मरमसला उपसमूहको १४१ प्रतिशत, चिनी तथा चिनीजन्य पदार्थको १२८ प्रतिशत र माछा तथा मासुको ००२ प्रतिशतले घटेको छ। यस्तै, गैरखाद्य र सेवाहरूअन्तर्गत मादक पेयको वार्षिक मूल्यवृद्धि ६३५ प्रतिशतले बढेको छ। यसैगरी क्रमशः तम्बाकु उत्पादनहरूको ४२४ प्रतिशत, लुगा र जुत्ता ४५४ प्रतिशत, आवासको ३०५ प्रतिशत, फर्निसिङ र घरेलु उपकरण ३९३ प्रतिशत, स्वास्थ्यमा २११ प्रतिशत, यातायातमा ३६५ प्रतिशत, सञ्चारमा १९० प्रतिशत, मनोरञ्जन र संस्कृतिमा १८७ प्रतिशत, शिक्षामा ३४९ प्रतिशत, रेस्टुरेन्ट र आवास सेवाहरू ३३५ प्रतिशत, बिमा र वित्तीय सेवाहरू ०३७ प्रतिशत र विविध वस्तु र सेवाहरूमा १०४१ प्रतिशतले मूल्यवृद्धि भएको छ। मूल्यवृद्धि लक्ष्यभन्दा माथि चालु आर्थिक वर्षको पहिलो त्रैमाससम्म मुद्रास्फीति लक्षित सीमाभित्र रहे पनि चौथो महिनामा भने सीमा नाघेको छ। किनभने नेपाल सरकारले आर्थिक वर्ष २०८१८२ को बजेट वक्तव्यमा मुद्रास्फीति ५५ प्रतिशतको सीमाभित्र रहने अनुमान गरेको थियो। यसबीच केही जोखिम रहे पनि मुद्रास्फीतिका कारकहरूलाई मध्यनजर राख्दा आर्थिक वर्ष २०८१८२ मा मुद्रास्फीति सोही सीमाभित्रै रहने प्रक्षेपण गरिएको भए पनि अहिलेको जोखिमले गर्दा साढे ५ प्रतिशतमाथि छ। यस स्थितिले चुनौती रहेको सरोकारवालाहरू बताउँछन्। नेपालमा पछिल्लो समय थोक मुद्रास्फीति बढ्न सुरु भएको छ। भारतमा खाद्यान्न, तरकारी तथा गेडागुडी र दालजन्य सामग्रीहरूको मूल्य उच्च रहेको छ। जारी रुसयुक्रेन युद्ध तथा मध्यपूर्वको भूराजनैतिक तनाव कायमै छ। यिनै विभिन्न कारणले अन्तर्राष्ट्रिय बजारमा इन्धन तथा खाद्यान्नको मूल्य बढ्न सक्ने जोखिम भने रहेको चालु आवको मौद्रिक नीतिको पहिलो त्रैमासिक समीक्षाले पनि औंल्याएको छ। भारतमा पछिल्लो समय खाद्यान्न समूहको मुद्रास्फीतिमा चाप पर्न गई विगत २३ महिनादेखि समग्र मुद्रास्फीति बढेको छ। जसले गर्दा अधिकांश केन्द्रीय बैंकहरूले नीतिगत दर घटाउन सुरु गरेको अवस्थामा समेत मुद्रास्फीतिमा चाप कायम रहेको कारण भारतीय रिजर्भ बैंकले नीतिगत दरलाई यथावत् राखेको छ। अन्तर्राष्ट्रिय बजारमा पेट्रोलियम पदार्थको मूल्य स्थिर रहन गई गैरखाद्य समूहको मूल्यमा भने थप चाप नपर्ने अनुमान राष्ट्र बैंकको छ। भारतको महँगीको दबाब नेपालमा नेपालको आफ्नै उत्पादन न्यून हुँदा प्राय खाद्यदेखि गैरखाद्यवस्तु तथा सेवाहरू अन्य मुलुकबाट आयात गर्नुपर्ने बाध्यता छ। त्यसमा पनि नेपालको कुल आयातको ६० प्रतिशतदेखि ६५ प्रतिशतसम्मको वस्तु तथा सेवा भारतबाटै आयात गर्छ। यसबाहेकका करिब ३५४० प्रतिशत मात्रै अन्य मुलुकबाट आयात हुन्छ। आयातको अधिक हिस्सा भारतको हुने भएकाले भारतमा मूल्य बढेपछि नेपाललाई सिधै असर गर्छ। जसले नेपालमा पनि महँगी बढ्नु स्वाभाविक हो। भारतमा खाद्य समूहको मुद्रास्फीति उच्च रहेको अवस्थामा मध्यपूर्वी एसियाली मुलुकमा विद्यमान भूराजनीतिक तनाव तथा थप जटिल हुँदै गएको रुस युक्रेन युद्धका कारण आपूर्ति शृंखलामा व्यवधान पुग्न सक्ने र यसबाट उपभोक्ता मूल्यमा चाप पर्नसक्ने जोखिम भने यथावत् रहेको राष्ट्र बैंकले प्रष्ट्याएको छ। यसकारण तुलनात्मक रूपमा भारतमा मुद्रास्फीतिको चाप उच्च हुँदा त्यसको असर नेपालको खाद्यवस्तु पनि महँगो पर्न गएको हो। भारतको मुद्रास्फीति चालु आवको ३ महिनामा ६२ प्रतिशत र ४ महिनामा ५४८ प्रतिशत छ। अघिल्लो महिनादेखि नै भारतमा तरकारीको मूल्य उच्च रह्यो। यसैक्रममा नेपाल राष्ट्र बैंकका आर्थिक अनुसन्धान विभागका कार्यकारी निर्देशक डा गुणाकर भट्ट पनि भारतमा २३ महिनादेखि निरन्तर उच्च मूल्यवृद्धि भएका कारण नेपालको मूल्य वृद्धिमा पनि प्रभाव परेको तर्क गर्छन्। उनका अनुसार विशेष गरेर खाद्यान्नको मूल्य बढेकाले समग्रमा मुद्रास्फीति अधिक हुन पुगेको छ। उनी भन्छन्, समग्रमा मूल्यमा चाप देखिनुको कारण खाद्यान्न महँगो हुँदा हो। खाद्यान्नको मूल्य भारतमा बढी महँगो छ। त्यसैले गर्दा मूल्यवृद्धिमा चाप खेप्नु परेको हो। समग्रमा विगत डेढ वर्षअघि बाह्य क्षेत्र सुदृढ हुँदै गएको तर आन्तरिक रूपमा मूल्य वृद्धिमाथि गएकाले अझै आर्थिक क्रियाकलाप विस्तार गर्न राज्य र निजी क्षेत्र लागि पर्नुपर्ने पनि डा भट्ट सुझाव दिन्छन्। मुख्य रूपमा विकास निर्माण, पूर्वाधारको काम अघि बढाउन सके आर्थिक क्रियाकलाप विस्तार हुन्छ। यो विस्तार सँगसँगै विदेशी विनिमय सञ्चिति र बजारमा देपखिएको अधिक तरलता (लगानीयोग्य पुँजी) सबैको व्यवस्थापन हुन्छ, उनले थपे। कुन क्षेत्रमा कति बढ्यो महँगी ? महँगी सहरमा भन्दा गाउँमा अधिक बढेको छ। कात्तिकसम्मको तथ्यांकअनुसार ग्रामीण क्षेत्रको वार्षिक बिन्दुगत उपभोक्ता मूल्य सूचकांक ६१९ प्रतिशतले वृद्धि हुँदा सहरी क्षेत्रमा ५३९ प्रतिशतले बढेको छ। यस्तै, प्रदेशगत रूपमा समीक्षा महिनामा कोशी प्रदेशको वार्षिक बिन्दुगत उपभोक्ता मुद्रास्फीति ७१९ प्रतिशत, मधेस प्रदेशको ५७२ प्रतिशत, बागमती प्रदेशको ५३५ प्रतिशत, गण्डकी प्रदेशको ४६९ प्रतिशत, लुम्बिनी प्रदेशको ५१० प्रतिशत, कर्णाली प्रदेशको ३२१ प्रतिशत र सुदूरपश्चिम प्रदेशको ६५७ प्रतिशत रहेको छ। यता काठमाडौं उपत्यकाको वार्षिक बिन्दुगत उपभोक्ता मुद्रास्फीति ५४२ प्रतिशत, तराईको ५७२ प्रतिशत, पहाडको ५१५ प्रतिशत र हिमालको ६७८ प्रतिशत छ। महँगीको दोष कसलाई ? लामो समयदेखि अत्यावश्यक बाहेकका वस्तुमा उपभोक्ताको माग घटेको व्यवसायीहरूको गुनासो कायमै छ। आय स्रोत खुम्चिएको अवस्थामा नागरिकको क्रय शक्ति घटेको छ। छिमेकी मुलुक भारतदेखि अन्तर्राष्ट्रिय बजारमा परेको मूल्यवृद्धिको प्रभावले नेपालमा पनि महँगी चर्किरहेको विज्ञहरूको तर्क छ। लामो समयदेखि आम उपभोक्ता महँगीकै मारमा छन्। आम्दानीको तुलनामा खर्च बढ्न थालेको अधिकांशले गुनासो गर्दै आएका छन्। यसैक्रममा अर्थविद् डाडिल्लीराज खनाल अर्थतन्त्रमा स्लो डाउन जारी भएको बताउँछन्। विशेष गरेर उद्योग व्यवसायहरू ४० प्रतिशत चलेका छैनन्। आमरूपमा आर्थिक क्रियाकलाप बढेको छैन। बैंकमा पनि लगानीयोग्य पुँजी (तरलता) थपिएको मात्रै छ। आम जनताको क्रयशक्ति झन घट्दो छ। यस्तो स्थितिमा झन् बढ्दो मूल्यले प्रतिकुलना थप्ने भयो। सरकारले पनि महँगी नियन्त्रण गर्ने नीति लिए पनि कामयावी भएको देखिएन। यसै पनि मूल्यमा छिमेकी देशको प्रभाव पनि पर्ने हो। योबेला सबै देशको अर्थतन्त्रमा प्रतिकूलता, शिथिलता र व्यक्तिको खर्च गर्ने क्षमता घटेका छ। अब महँगी बढ्न नदिन आपूर्ति व्यवस्था ठीकठाक गर्ने, रोजगारीलाई बढावा दिने, कृत्रिम रूपमा मूल्य बढाउने परिपाटी छ। यसमा पनि अत्यावश्यक वस्तुमा विशेष निगरानी गर्नेमा विशेष जोड दिनुपर्ने देखिन्छ। यता उपभोक्ताविद्हरू महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुँदा व्यापारीको मनोमानी भएको बताउँछन्। उपभोक्ता अधिकार संरक्षण मञ्चका अध्यक्ष माधव तिमिल्सिनाले भने, पहिला राष्ट्र बैंकको तथ्यांकले मूल्य घटेको भन्दा बजारमा महँगी भइरहेको हुन्थ्यो तर अहिले तथ्यांकअनुसार मूल्य बढेको छ। उनकाअनुसार लामो समयदेखि बजारमा चिनी, चामल, तरकारीहरूको मूल्य बढेको छ। राष्ट्र बैंकको तथ्यांकअनुसार नै वस्तु र सेवाको मूल्यवृद्धि भइरहेको छ। अनुगमन र नियमन खासै प्रभावकारी र राम्रो भएको छैन। यसकै कमजोरीको फाइदा उठाएर अत्याधिक र अस्वाभाविक कृत्रिम मूल्यवृद्धि भइरहेको छ। कार्टेलिङले मूल्यवृद्धि भएको छ, उनले अन्नपूर्णसँग भने, किनभने मूल्यवृद्धि सही थियो भने सिमेन्टको र चिनीको मूल्य कार्टेलिङ गरेर बढाए। दसैंअघि खाने तेलको मूल्य बढाए। यसरी मूल्यवृद्धि बढाउँदा नियन्त्रणका लागि वाणिज्य, आपूर्ति तथा उपभोक्ता संरक्षण विभागले काम गर्नुपर्ने थियो। तर, यसमा कुनै पनि हस्तक्षेप नहुँदा गलत काम गर्नेको मनोवल उच्च भयो। सिमेन्टको मूल्य तर्कसँगत थिएन भने सरकारले घटाउन भन्ने थिएन। कतिपय वस्तुको मूल्य कति हो भनेर थाहा हुँदाहँुदै पनि समयमै त्यसको व्यस्थापन गर्न नसक्नु, खुला सीमानाका वहानामा तस्कर र विभिन्न व्यवसायीले गैरकानुनी काम गर्ने गरेको उपभोक्ताविद् तिमिल्सिनाले औंल्याए। व्यवसायीले कर बढाएको भन्दै स्टक सामानका मूल्य पनि बढाए। यसर्थ सरकारको अनुगमन कमजोर भयो। हवाई भाडा बढाइयो तर सरकारले कारबाही गरेन। दसैंअघि अग्रिम टिकट बुकिङ खुल्नुअघि २१ प्रतिशत भाडा बढाउन नाजायज माग राख्दा सरकारले कारबाही गर्दैन, उनले थपे। यस्ता कारणले सरकार अनुगमन र कडाइमा चुक्दा व्यवसायीले पनि मनोमानी गरेकाले उपभोक्ता महँगीमा परेको उनको भनाइ छ। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुँदा व्यापारीको मनोमानी भएको उनले टिप्पणी गरे। विशेषगरी क्षेत्रगत रूपमा जारी भएका कानुनी व्यवस्थाहरू (उपभोक्ता संरक्षण ऐन, खाद्य गुणस्तर नियमन ऐन, नेपाल गुणस्तर नापतौल ऐन लगायत) लाई कार्यान्वयन गर्न सरकार चुकेका कारण मूल्यवृद्धि नियन्त्रण हुन नसकेको उनको तर्क छ। समग्रमा मूल्यमा चाप देखिनुको कारण खाद्यान्न महँगो भएकाले हो। खाद्यान्नको मूल्य भारतमा बढी हुँदा त्यसको असर यहाँ पर्न गएको छ। समग्रमा विगत डेढ वर्षअघि बाह्य क्षेत्र सुदृढ हुँदै गएको तर आन्तरिक रूपमा मूल्यवृद्धि माथि गएकाले अझै आर्थिक क्रियाकलाप विस्तार गर्न राज्य र निजी क्षेत्र लागि पर्नुपर्ने देखिन्छ। डा गुणाकर भट्ट, कार्यकारी निर्देशक नेपाल राष्ट्र बैंकका आर्थिक अनुसन्धान विभाग आम जनताको क्रयशक्ति झन् घट्दो छ। यस्तो स्थितिमा झन् बढ्दो मूल्यले प्रतिकूलता थप्यो। सरकारले महँगी नियन्त्रण गर्ने नीति लिए पनि सफल भएको देखिएन। यसै पनि मूल्यमा छिमेकी देशको प्रभाव पर्ने हो। यो बेला सबै देशको अर्थतन्त्रमा प्रतिकूलता, शिथिलता र व्यक्तिको खर्च गर्ने क्षमता घटेको छ। अब महँगी बढ्न नदिन आपूर्ति व्यवस्था ठीकठाक गर्ने, रोजगारीलाई बढावा दिने, कृत्रिम रूपमा मूल्य बढाउने परिपाटी बन्द गर्नुपर्छ। डाडिल्लीराज खनाल, अर्थविद् लामो समयदेखि बजारमा चिनी, चामल, तरकारीहरूको मूल्य बढेको छ। अनुगमन र नियमन खासै प्रभावकारी र राम्रो भएको छैन। यसकै कमजोरीको फाइदा उठाएर अत्याधिक र अस्वाभाविक कृत्रिम मूल्यवृद्धि भइरहेको छ। कार्टेलिङले मूल्यवृद्धि भएको हो। किनभने मूल्यवृद्धि सही थियो भने सिमेन्टको र चिनीको मूल्य कार्टेलिङ गरेर बढाए। दसैंअघि खाने तेलको मूल्य बढाए। यसरी मूल्यवृद्धि बढाउँदा नियन्त्रण गर्न वाणिज्य, आपूर्ति तथा उपभोक्ता संरक्षण विभागले काम गर्नुपर्ने थियो। तर, यसमा कुनै पनि हस्तक्षेप नहुँदा गलत काम गर्नेको मनोवल उच्च भयो। माधव तिमिल्सिना, अध्यक्ष, उपभोक्ता अधिकार संरक्षण मञ्च हिजोको तुलनामा भाडा र उपभोग्य वस्तुको महँगी चुलिँदा दैनिकी चलाउन हम्मे परेको छ। कमाई जति भाडा र होटल चलाउन ठिक्क हुँदा बचत गर्नै सकेको छैन। यस्तो अवस्थाले गर्दा छिमेकका ४५ वटा सटर हेर्दाहेर्दै चलाउन नसकेर बन्द गरेको देखियो। राजन थापा, सामान्य होटल व्यवसायी पछिल्लो समय नेपालमा टायल उत्पादन भएकाले यसको आयात भारतबाट एकदम कम गर्नुपरे पनि मार्बल भने पूरै भारतबाट ल्याएर बिक्री गर्नुपर्दा लागत, भाडादर, ढुवानी, भन्सारले गर्दा महँगो पर्छ। अहिले घर निर्माण घटेको छ। धेरैको आम्दानी घटेकाले होला बिक्री पनि कम छ। २३ वर्षअघिको तुलनामा अहिले ४० प्रतिशतले बिक्री घटेको छ। सशान्त कनौडिया, मार्बल व्यवसायी, नेपाल मार्बल"
काठमाडौं महानगरमा आज शोक बिदा,"काठमाडौं : काठमाडौं महानगरपालिकाले आज शोक बिदा दिएको छ। काठमाडौं नगरपालिकालाई संवत् २०५२ मंसिर २९ गते महानगरपालिका घोषणा गर्ने पूर्व प्रमुख पिएल सिंहको आज बिहान निधन भएपछि महानगरले शोक बिदा दिएको जनाएको छ। महानगरले मातहतका कार्यालय पनि बन्द रहने जनाएको छ। पूर्व प्रमुख पिएल सिंहको आज बिहान निजी निवासमा असामियक निधन भएकोमा काठमाडौँ महानगरपालिका परिवार उहाँप्रति भावपूर्ण श्रद्धाञ्जली अर्पण गर्दछ। जारी सूचनामा भनिएको छ, प्रमुखका रुपमा काठमाडौँ महानगरपालिकामा रहँदा र समाज सेवामा सक्रिय हुँदा उहाँले पुर्याउनु भएको योगदानको उच्च सम्मान गर्दै आज मिति २०८१ पुस १ गते अत्यावश्यक सेवाबाहेक काठमाडौँ महानगरपालिका र मातहतका कार्यालयहरुमा शोक बिदा रहने निर्देशानुसार अनुरोध गरिन्छ।"
"नेपाल पत्रकार महासंघको अध्यक्षमा शर्मा र महासचिवमा दाहाल निर्वाचित, कसको कति मत ? (नामावलीसहित)","काठमाडौं : नेपाल पत्रकार महासंघको इतिहासमा पहिलोपल्ट महिला नेतृत्व पुगेको छ । नेपाल प्रेस युनियनप्रेस चौतारी नेपाल प्यानलबाट प्रतिस्पर्धा गरेकी निर्मला शर्मा ४ हजार २ सय ८२ मतसहित महासंघको अध्यक्षमा विजयी भएकी छन् । बागी बनेर उठेका रमेश विष्टले ३ हजार २ सय ३ मत ल्याएका छन् । वरिष्ठ उपाध्यक्षमा युनियन चौतारी प्यानलका दीपक आचार्य ४ हजार २ सय ३० मत ल्याई विजयी भएका छन् । उनका निकटतम प्रतिद्वन्दी रोशन पुरीले २ हजार ८ सय ८६ मत ल्याए । उपाध्यक्ष महिलामा नितु पण्डितले ४ हजार ७ सय ५ मत ल्याई विजयी भइन् । समावेशी उपाध्यक्षमा उमीदप्रसाद बागचन्दले ४ हजार २ सय ९२ मत ल्याएर निर्वाचित भए । त्यस्तै महासचिवमा संयुक्त प्यानलबाटै रामप्रसाद दाहालले ४ हजार ८४ मत ल्याई विजयी भएका छन् । अध्यक्ष शर्माको टिममा निर्वाचितमध्ये महिला सचिवमा सोनी शर्मा, सचिव (आदिवासी) सविन प्रियासन, सचिव (मधेसी) अशोककुमार तिवारी, सचिव (दलित) प्रकाश धौलाकोटी, एसोसिएट सचिवमा बैकुण्ठराज पराजुली, कोषाध्यक्षमा रामकृष्ण अधिकारी छन् । अधिकारी भने अर्को प्यानलबाट प्रतिनिधित्व गर्छन् । त्यस्तै, सदस्य (मधेसी)मा अन्नपूर्णकर्मी राजकरण महतोले ३ हजार ८ सय ९३ मत ल्याई विजयी भएका छन् । बागमतीतर्फको भूगोलबाट नवराज पथिक र नारायणप्रसाद अधिकारी विजयी भएका छन्। कोको भए निर्वाचित ? (सूचीसहित)"
तीन दिने विपद्को घाउ,"राज्यले नागरिकलाई सुरक्षा दिन गरेको उदासीनता लज्जाजनक त छँदै छ, यो ठूलो गैरजिम्मेवारीपन र अकर्मयण्ता पनि हो। गएको असोज १० देखि १२ गतेसम्म देशमा भीषण वर्षामात्रै भएन, त्यसले ठूलो क्षति पुर्यायो। धनजन दुवैतिर नोक्सानी भयो। मुलुकभर बाढी, पहिरो र डुबानमा २ सय २६ जनाको मृत्यु भयो। १ सय ५३ जनाको नेपाली सेनाको हेलिकोप्टरबाट उद्धार गर्नुपरेको थियो। खासगरी राजधानी उपत्यका काठमाडौं ठूलो डुबानमा पर्यो। काभ्रे जिल्लामा धनजन क्षतिको हिस्सा अन्तभन्दा धेरै भयो। त्यसैले सरकारले काभ्रेका पनौती नगरपालिका, रोशी गाउँपालिका, तेमाल गाउँपालिका, नमोबुद्ध नगरपालिका, बेथानचोक गाउँपालिका, मण्डनदेउपुर नगरपालिका, चौरीदेउराली गाउँपालिका र महाभारत गाउँपालिकालाई विपद् संकटग्रस्त क्षेत्र घोषणा गरेको छ। देशभर नै विपद् संकटग्रस्त पालिका ४१ वटा छन्। त्यो ३ दिन आएको बाढीपहिरोका कारण ३८ अर्ब ४४ करोड १७ लाख रुपैयाँँबराबर क्षति भएको राष्ट्रिय विपद् जोखिम न्यूनीकरण तथा व्यवस्थापन प्राधिकरणले जनाएको छ। काभ्रेमा थुप्रैले घर गुमाए। अझै तिनीहरूको राम्रो ओत छैन। सरकारले विपद् संकटग्रस्त क्षेत्र घोषणा गरे पनि पुनस्थापना र पुनर्निर्माणमा सिन्को भाँचेको छैन। त्यसैले कठ्याँग्रिँदो जाडो कसरी काट्ने हो भन्ने भय छ। काभ्रेको पनौती नगरपालिका१ र २ मा धेरैजनाले गतिलो ओतबिनै जाडोको चुनौती सामना गरिरहनुपरेको छ। अरू पालिकाहरूका बासिन्दाको हालत पनि उही हो। विपद्ले मानिसको ज्यानै लियो। अनि सडक, सडक पुल, दुरसञ्चार, सिँचाइ, खानेपानी र जलविद्युत् आयोजनाहरू जस्ता पूर्वाधारमा नोक्सान पुर्यायो। त्यसमाथि खेतीयोग्य जमिनलाई पनि बगर पल्टाइदियो। पहिरोले बगायो। बाढी पसेर सोत्तर पार्यो। त्यसको प्रत्यक्ष असर खाद्यबाली उत्पादनमा पुग्ने देखिएको छ। देशभर ६५ हजार ८४ हेक्टर क्षेत्रफलको कृषियोग्य जमिनमा बाढीपहिरोबाट क्षति पुगेको छ। त्यसले ५ अर्ब ८० करोड बराबरको क्षति पुगेको प्राधिकरणको तथ्यांक हो। खानेपानी र सरसफाइ क्षेत्रमा झन्डै ६ अर्ब नोक्सानी भएको छ। बाढी, पहिरो आयो र गयो तर त्यसका डामहरू बाँकी रहे। घाउहरू अझै चहर्याइरहेका छन्। सरकारबाट मलमपट्टी भएको छैन। क्षतिको विवरण संकलन भइसक्दा पनि र तथ्य, तथ्यांक आउँदा पनि पुनस्थापना र पुनर्निर्माणलाई सरकारले अगाडि बढाउन नसक्नु ठूलो बिडम्बना हो। अब जाडो मौसम सुरु भइसकेको छ, विपद् प्रभावितले जाडो कसरी काट्ने? अनि फेरि बर्खा लागिहाल्छ, त्यसपछि अर्काे विपद् पो आउला कि भन्ने भय छँदै छ। राज्यले नागरिकलाई सुरक्षा दिन गरेको उदासीनता लज्जाजनक त छँदै छ, यो ठूलो गैरजिम्मेवारीपन र अकर्मयण्ता पनि हो।"
पावरप्लेमा कर्णालीको ३ विकेट पतन,काठमाडौं : नेपाल प्रिमियर लिग (एनपीएल)को लिग अन्तर्गतको अन्तिम खेलमा कर्णाली याक्सले पावरप्लेमा ३ विकेट गुमाउँदै ३५ रन बनाएको छ। कर्णाली याक्सले सुदूरपश्चिम रोयल्सविरुद्ध पहिलो विकेटको रुपमा पहिलो ओभरको अन्तिम बलमा रित गौतमलाई गोल्डेन डक आउट बनाए। दोस्रो विकेट अर्का ओपनर बाबर हायातलाई गुमायो। दोस्रो ओभरको अन्तिम बलमा केग्गेलिनको बलमा अभिवाश बोहोराको हातमा क्याच भए। देव खनाल भने रन आउट भए। उनी ७ रनमा रन आउट भएका हुन्। सुदूरपश्चिम लागि हर्मप्रित सिंह र स्कट केग्गेलिनले समान ११ विकेट लिए। सुदूरपश्चिम हालसम्म ६ खेलमा ५ खेल जित्दै शीर्ष स्थानमा रहेको छ। कर्णाली भने आजको खेलमा हार बेहोरे पनि कम दूरीको हारले प्लेअफमा स्थान बनाउन सक्छ। यदि आज निकै नराम्रो हार बेहोरेमा कर्णाली शीर्ष चारबाट बाहिरिनेछ।
१० ओभरमा कर्णाली याक्सले बनायो ४७ रन,"काठमाडौं : नेपाल प्रिमियर लिग (एनपीएल)को समूह चरणको अन्तिम खेलमा कर्णाली याक्सले १० ओभरमा ४ विकेट गुमाउँदै ४७ रन बनाएको छ। कीर्तिपुरस्थित त्रिवि क्रिकेट मैदानमा पावरप्लेमा ३ विकेट गुमाउँदै ३५ रन बनाएको कर्णालीले याक्सले सुदूरपश्चिम रोयल्सविरुद्ध पहिलो विकेटको रुपमा पहिलो ओभरको अन्तिम बलमा रित गौतमलाई गोल्डेन डक आउट बनाए। दोस्रो विकेट अर्का ओपनर बाबर हायातलाई गुमायो। दोस्रो ओभरको अन्तिम बलमा केग्गेलिनको बलमा अभिवाश बोहोराको हातमा क्याच भए। देव खनाल भने रन आउट भए। उनी ७ रनमा रन आउट भएका हुन्। चौथो विकेट चाड्विक वाल्टनको गयो। उनलार्य सैफ जैबले ८३ ओभरमा एलबीडब्ल्यु आउट गराएका हुन्। चाड्विकले १६ बलमा १ चौकासहित ११ रन बनाए। सुदूरका लागि हर्मप्रित सिंह, सैफ जैब र स्कट केग्गेलिनले समान ११ विकेट लिए। सुदूर हालसम्म ६ खेलमा ५ खेल जित्दै शीर्ष स्थानमा रहेको छ। कर्णाली भने आजको खेलमा हार बेहोरे पनि कम दूरीको हारले प्लेअफमा स्थान बनाउन सक्छ। यदि आज निकै नराम्रो हार बेहोरेमा कर्णाली शीर्ष चारबाट बाहिरिने छ।"

शीर्षक,विवरण
खुम्चिएको राजस्व,"वैदेशिक मुद्राको सञ्चितिमा वृद्धि, रेमिट्यान्स आप्रवाहमा वृद्धिलगायत अर्थतन्त्रका बाह्य सूचकमा सुधार थियो । तर अर्थतन्त्र चलायमान हुन नसक्नुको मुख्य कारण सूक्ष्म अर्थतन्त्रका सूचक कमजोर हुनु नै हो । सरकार आफ्नै राजस्व लक्ष्य पूरा गर्न पनि असमर्थ रह्यो । गत आवमा राजस्व आम्दानी कमजोर भयो, त्यसमा पनि भन्सार राजस्वमा व्यापक गिरावट आयो । भन्सार राजस्व कम हुनु भनेको आयात कम हुनु हो । उपभोक्तामा क्रयशक्ति भएन र आयातका विषयमा राज्यले कतिपय सबालमा कडा नीति अवलम्बन गयो । आउने सामानमै भन्सार लिने देशले निर्यातबाट खास राजस्व उठाउन सक्दैन, किनभने निर्यात अत्यन्तै कमजोर छ हाम्रो देशको । बरु वैदेशिक अध्ययनमा जाने विद्यार्थीले तिरेको शिक्षा सेवा शुल्क भने लक्ष्यभन्दा बढी थियो गतवर्ष । कारण उही हो कि किशोरकिशोरीलाई जतिसक्दो देश छाड््ने मन छ, सके जतिले छाडेका छन््, अध्ययनचाहिँ बहानामात्रै हो । विदेश पढ््न जाने विद्यार्थीको संख्या बर्सेनि बढ््दै गएको छ । नेपाल राष्ट्र बैंकको तथ्यांकअनुसार गत आवको ११ महिनामा मात्रै शिक्षामार्फत १ खर्ब १७ अर्ब १ करोड रुपैयाँ बाहिरिएको छ । जुन अघिल्लो आर्थिक वर्षको भन्दा २७ अर्ब रुपैयाँ जतिले धेरै हो । वैदेशिक अध्ययनमा जान १ लाख १२ हजार विद्यार्थीले नो अब्जेक्सन सर्टिफिकेट (एनओसी) लिएका थिए । पुष्पकमल दाहाल प्रचण्ड नेतृत्व सरकारले शिक्षा सेवा शुल्क कर २ अर्ब ८१ करोड २ लाख रुपैयाँ उठाउने लक्ष्य राखेको थियो । तर उठ्यो ३ अर्ब २६ करोड ३८ लाख रुपैयाँ । कि सरकारले सोचेभन्दा धेरै विद्यार्थीले विदेशको गन्तव्य समाए । दाहाल सरकारले ३ खर्ब ७ अर्ब भन्सार कर उठाउने लक्ष्य राख्दा २ खर्ब १ अर्ब रुपैयाँमात्रै उठाउन सक्यो । त्यसमा पनि निर्याततर्फको हिस्सा ज्यादै कम रह्यो । नागरिकमा आत्मविश्वास भर्न नै सरकार चुकेको थियो । त्यसैको फलस्वरूप युवा पलायन वृद्धि भयो । शिक्षा सेवा शुल्क त लक्ष्यभन्दा ज्यादा उठ्यो, तर भन्सारलगायत समग्र राजस्व आम्दानी संकलनमा लक्ष्यभन्दा धेरै कममात्रै सफलता मिल्यो । १४ खर्बको लक्ष्य राख्दा त्यो अधुरै रह्यो । देशमा न व्यावसायिक वातावरण न रोजगारी सिर्जना र न भविष्यको उज्यालो । त्यस्तो वातावरण भएकैले आर्थिक सफलता पाउन सरकार चुकेको हो । तर खासमा त्यसको मूल्य भने खास कुनै सरकारले भन्दा पनि मुलुकलाई भारी परेको छ । कुनै खास सरकारको उपस्थितिले कति अर्थ राख्छ भन्ने सन्देश पनि हो, दाहाल कार्यकाल । राजनीतिक उथलपुथलमै रुमलिएका उनले देशलाई दिशा दिन नसक्दा नै राजनीतिका अलावा मुलुकले आर्थिक र सामाजिक क्षतिसमेत व्यहोर्नुपयो । यी सबै तथ्य वर्तमान सरकारका लागि शिक्षा हुन् ।"
शक्ति आर्जन गर्न माधव नेपालको साथ खोज्दै प्रचण्ड,"काठमाडौं : पार्टीभित्र र बाहिर अप्ठ्यारो मा परेपछि माओवादी केन्द्रका अध्यक्ष पुष्पकमल दाहाल प्रचण्डले एकीकृत समाजवादीका अध्यक्ष माधव नेपालसँग सोमबार गोप्य भेटवार्ता गरे। पार्टी एकता गरौं, तपाईं (माधव नेपाललाई) प्रधानमन्त्री बनाउन म पहल गर्छु, प्रचण्डको प्रस्ताव थियो। पार्टी एकताप्रति नेपाल सकारात्मक देखिए। तर, प्रधानमन्त्री बनाउने प्रचण्डको प्रस्तावप्रति विश्वस्त बनेनन्। प्रचण्डको चलखेलकै कारण मुखको प्रधानमन्त्री पद गुमेको र पटकपटक धोखा खाएको नेपालको बुझाइ छ। पार्टी एकताका विषयमा त हामी सकारात्मक नै छौं। तर, प्रधानमन्त्रीका लागि प्रचण्डले राख्नुभएको ललिपप मा विश्वस्त हुने आधार छैन, नेपाल निकट स्रोतले भन्यो। तत्कालीन नेकपा विवाददेखि माओवादी प्रतिपक्षमा पुग्दासम्म प्रचण्डकै साथमा उभिएका पूर्वप्रधानमन्त्री नेपाल प्रचण्डलाई सहजै विश्वास गर्ने अवस्थामा भने नरहेको उनी निकट नेताहरू बताउँछन्। कांग्रेससहितको गठबन्धन तोडेर एमालेसँग सत्ता समीकरण गर्दा प्रचण्डले धोखा दिएको नेपालको बुझाइ छ। कांग्रेससहितको गठबन्धनमा एक वर्ष नेपाललाई प्रधानमन्त्री बनाउने सहमति थियो। तर, प्रचण्डले रातारात कांग्रेससँगको सहकार्य तोड्दा उक्त अवसर गुमेको नेपाल पक्षधर नेताहरूको बुझाइ छ। पार्टीभित्र नेतृत्व हस्तान्तरणको दबाब र प्रतिपक्षमा पुगेपछि शक्ति प्राप्तिका लागि प्रचण्डले नेपालको साथ खोजेको उनी निकट नेताहरू बताउँछन्। भित्र बाहिर अप्ठ्यारोमा परेपछि शक्ति आर्जनका लागि गरिएको अर्को मञ्चन मात्रै हो, नेपाल निकट स्रोतले भन्यो, आफू अप्ठ्यारोमा पर्दा साथ खोज्ने, तर आफूलाई फाइदा हुँदा जति बेला जोसुकैलाई पनि लात हान्ने प्रचण्डको बानी हामीले पनि नचिनेको होइन। विगतमा आफूसँग ३२ सिटको म्याजिक नम्बर रहेको भन्दै पाँचै वर्ष सत्ताको नेतृत्व लिइरहने दाबी गरेका प्रचण्डको सपना कांग्रेस र एमाले मिलेर तुहाइदिएका थिए। पहिलो ठूलो दल कांग्रेस र एमाले मिलेर सत्ता सञ्चालन गरेपछि प्रचण्ड एकाएक विपक्षमा पुगेका थिए। त्यसयता प्रचण्डले आफू अब प्रधानमन्त्री नबन्नेदेखि नेपाललाई प्रधानमन्त्रीको प्रस्ताव गरिसकेका छन्। अत्यन्तै चलायमान र अस्थिर प्रचण्डविरुद्ध स्थायी कमिटी बैठकमै नेताहरूले पद छोड्न दबाब बढाएपछि उनी थप अप्ठ्यारोमा परेका हुन्।उपमहासचिव जर्नादन शर्माले विभिन्न आरोपसहित पद हस्तान्तरण गर्न बैठकमा लिखित प्रस्ताव नै पेस गरे। एमालेका नेता केपी ओलीले कांग्रेससँग मिलेर सरकार बनाएपछि प्रचण्ड भयभीत बनेका हुन्। कांग्रेस र एमाले मिलेर साना दललाई समाप्त पार्ने र आफ्नो दल विभाजन गर्ने त होइनन भन्ने आशंका प्रचण्डलाई रहेको उनी निकट नेताहरू बताउँछन्। कति सम्भव छ माओवादीएसको एकता ? सहकार्य र एकताका लागि माओवादी पार्टीका अर्का नेता गिरिराजमणि पोखरेलले एकीकृत समाजवादी पार्टीसँग आफ्ना पार्टीका नेताहरूले निरन्तर कुरा गरिरहेको बताउँछन्। माओवादीका पार्टी उपाध्यक्ष तथा प्रवक्ता भन्छन्, माधवकुमार नेपालजीलगायत पार्टी एकीकरण गर्ने कुरा भइरहेको छ। समाजवादी मोर्चामा रहेका दलहरूबीच सहकार्य गर्दै वामशक्ति निर्माण गर्नेतिर अध्यक्ष प्रचण्डजीले पहल लिनुभएको छ। भखरै सम्पन्न एकीकृत समाजवादी पार्टीको महाधिवेशनले वामपन्थी शक्तिसँग एकता गरेर जाने र त्यसका लागि बाटो खुला गर्ने नीति लिएको छ। प्रचण्डले प्रस्ताव गर्दैमा पार्टी एकता तुरुन्त हुने अवस्था भने नरहेको एकीकृत समाजवादी पार्टीका केन्द्रीय सदस्य शत्रुघन महतोले बताए। माओवादीसँग पार्टी एकता त्यसै हुँदैन, विचार, सिद्धान्तमा पहिला बहस हुन्छ। वामशक्तिबीच एकता र धुव्रीकरण गर्ने एजेन्डा हाम्रो पार्टीको पनि हो, एकीकृत समाजवादी पार्टी नेता महतो भन्छन्, पार्टी सहकार्य र एकताका लागि प्रचण्डजीले कुरा राख्नुभएका बारे मिडियामा कुरा आएको छ। उनले कुन ढंगले कुरा राख्नुभयो ? त्यो कुरो पार्टीमा आउनु परो। अनि त्यसमा छलफल र बहस हुन्छ। सत्ता र पार्टीभित्र प्रचण्ड कमजोर भएकाले समाजवादी मोर्चाको बलियो साथ खोजिरहेका छन्। कमजोरले बलियो हुन अरूको साथ खोज्नु मान्छेको स्वाभाविक मनोविज्ञान रहेको राजनीतिक विश्लेषक श्याम श्रेष्ठ बताउँछन्। उस्तैउस्तै विचार भएकाले प्रचण्डले यतिखेर शक्तिआर्जन गर्न माधवकुमार नेपालको साथ खोजेको उनको बुझाइ छ। संसदभत्र र बाहिर प्रचण्ड र माधव एकअर्काको परिपूरक छन्। एजेन्डा, कुरा र विशेष मिल्दो जुल्दो रहेको छ। माओवादी र एकीकृत समाजवादी दुवै (समाजवादी अनि कम्युनिस्ट) पार्टी नै हुन्। दुवै नेताको बढी मनोविज्ञान पनि मिल्छ। अर्को कुरो, केपी ओलीभन्दा माधवकुमार नेपालसँग प्रचण्डको राजनीतिक कुरा ठ्याक्कै मिल्छ, विश्लेषक श्रेष्ठ भन्छन्, फेरि माधवकुमार नेपालाई पनि प्रचण्डकै साथ चाहिएको छ। उनको कुरा पनि प्रचण्डसँगै मिल्छ। अब माधवकुमार नेपाललाई प्रचण्डले तत्कालै प्रधानमन्त्री बनाउने कुरा पर पुगिसकेको उनले बताए, सरकार ढलिसक्यो। प्रधानमन्त्री कसले कसलाई बनाउने अब कुरो रहेन। कसरी राजनीतिमा टिक्ने प्रचण्ड र माधवजीको एउटै समस्या हो। प्रचण्डका लागि माधव उपयुक्त पात्र राजनीतिक विश्लेषक चन्द्रकिशोरका अनुसार सत्ता, पार्टी संगठन वा सत्ता बाहिरको राजनीतिमा प्रचण्डका लागि अनुकूल पात्र (कार्ड) माधवकुमार नेपाल नै हुन्। केपी ओलीसँग धुव्रीकरण हुँदा प्रचण्डजीका लागि अनुकूल पात्र माधवजी बन्न पुग्नुभएको छ। त्यसैले प्रचण्डले सत्तामा हुँदा र बाहिर आउँदा माधवकुमार नेपालको साथ खोजिरहेको उनले बताए, अहिले प्रचण्ड सत्ताभन्दा बाहिरको संगठनमा हुनुहुन्छ। त्यहाँ पनि उहाँलाई आन्तरिक र बाह्य परिस्थिति मिलाउन माधवजीलाई खोज्दै हुनुहुन्छ। माओवादी र एकीकृत समाजवादी पार्टीबीच पार्टी एकता हुने सम्भव रहेको राजनीतिक विश्लेषक श्रेष्ठको दाबी छ। दुवैमा पार्टीमा खासै फरक छैन। राजनीति पनि उस्तै छ। कम्युनिस्ट भने तापनि दुवै संसदवादी पार्टी नै हुन, श्रेष्ठ भन्छन्। तर, विश्लेषक चन्द्रकिशोर भने प्रचण्ड र माधव नेपालको पार्टी एकता हुन नसक्ने बताउँछन्। उनी भन्छन्, पार्टी एकता भयो भने माधवजीको अस्तित्व नै संकटमा पर्छ। माधवजी यस्तो ठाउँमा उभिनुभएको छ कि उहाँ बिस्तारैविस्तारै पाइला चाल्नुहुन्छ। न उहाँ प्रचण्डजीमा आफूलाई विलय गर्नुहुन्छ न त पार्टीलाई बिसर्जन गर्नुहुन्छ। विश्लेषक श्रेष्ठले माओवादी र एकीकृत समाजवादीभित्र पार्टी एकता गर्न नहुने नेताहरूको मत पनि बलियो रहेको बताउँछन। पार्टी एकता भए को हाबी हुन्छ ? भन्ने कुराले महत्व राख्छ। विश्लेषक श्रेष्ठ भन्छन्, प्रचण्डले आँटेपछि जोसँग पनि पार्टी एकता हुन्छ तर, माधव कुमार नेपालले आँटेर मात्रै हुँदैन। पार्टीभित्र अरू पनि छन् जसलाई नसोधिकन, छलफल नगरिकन माधव नोपल चल्न सक्नुहुन्न। दुवै नेतामा फरक त्यति मात्रै हो। नयाँ पुस्तालाई नेतृत्व दिनुपर्ने माग माओवादीमा जोडले उठेको छ। चार दशकदेखि पार्टीको एकल नेतृत्वमा रहेका प्रचण्डलाई सत्ताको नेतृत्व र पार्टी संरक्षक बन्न माओवादीका उपमहासचिव जनार्दन शर्माले लिखित रूपमा एजेन्डा पेस गरेका छन्। विश्लेषक श्रेष्ठ भन्छन्, २०४१ सालदेखि माओवादी पार्टीको नेतृत्वमा प्रचण्ड छन्। पार्टीका नेताहरू आर्यघाटमा नपुगेसम्म कुनै पनि पार्टीका अध्यक्षले नेतृत्व छोड्ने वाला छैनन। यस्तो किन ? भन्ने प्रश्नमा श्रेष्ठ थप्छन्, सत्तामा पुगेपछि धेरै कुराको स्वाद पाउँछन्। अनि अहंकार पैदा हुन्छ। सत्ताको रसले नेताहरू जीवनभर पार्टीको अध्यक्ष छोड्दैनन्। अब प्रचण्डको समय सक्यो पार्टीभित्र प्रचण्डमाथि निरन्तर नेतृत्वकै कारण पार्टी कमजोर भएको भन्दै नेताहरू प्रश्न उठाइरहेका छन्। प्रचण्डले यो बहसलाई मत्थर पार्न आफू निकट नेताहरूलाई बोल्न लगाएका छन्। तत्काल पार्टी नेतृत्वमा प्रचण्डको विकल्प छैन। राजनीतिमा प्रत्येक पात्र र नाराको निश्चित समय हुन्छ। प्रचण्डको नारा र नेतृत्वको समय सकिन लागेको राजनीतिक विश्लेषक चन्द्रकिशोर भन्छन्, उहाँले नयाँलाई मौका दिनुपर्छ। उनका अनुसार प्रचण्डले सत्ता बाहिर आएपछि बलियो शक्ति हुँ, भन्नका लागि माधव कुमार नेपालको साथ खोजेर राजनीतिक स्टन्ड गर्न लागेको कुरा लुकेको छैन। समाजवादी मोर्चा प्रचण्डको मृगतृष्णा र दिवास्वपन हो। आजसम्म कहिले पनि कम्युनिस्टहरू एकजुट भएका छैनन्, उनी भन्छन्, मोर्चा बनाउने नाममा राजनीति भइरहेको छ। केही समय राजनीतिक विमर्शहरू चल्छ। अहिलेका शीर्षस्थ नेताहरू नेतृत्वमा रहेसम्म वामपन्थी गठबन्धन स्थायी रुपमा हुने कुनै सम्भावना नरहेको उनले दाबी गरे।"
भयावह बन्दै मानवसर्पद्वन्द्व,"गुलरिया : केही दिनअघि आमासँगै राति विस्तारामा सुतिरहेका बर्दियाको गुलरिया नगरपालिका१ का नौमहिने बालक मायरा चौधरीलाई विस्तारामै सर्पले डस्यो। तीन घण्टापछि उपचारका लागि बर्दिया अस्पताल पुर्याइएका उनलाई चिकित्सकले मृत घोषणा गरे। उसैदिन सोही वडाको अर्को घरमा ११ वर्षीया सोनिमा चौधरीलाई सुतिरहेकै अवस्थामा सर्पले डसेपछि अस्पताल पुर्याउँदा उनलाई पनि चिकित्सकले मृत घोषणा गरे। सोही दिन सोही वडास्थित मामाघरमा बस्दै आएकी ६ वर्षीया रिया चौधरी राति एक्कासी बिरामी परिन्। स्थानीय खैरापुरको मेडिकलमा सामान्य उपचारपश्चात् उनलाई पाँच घण्टापछि बर्दिया अस्पताल गुलरिया पुर्याइयो। चिकित्सकले बालिकालाई सर्पले डसेको आशंकामा थप उपचारको लागि भेरी अस्पताल नेपालगन्ज लगियो। बर्दियाको मधुवन नगरपालिका२ ओराली बजार घर भई हाल गुलरिया नगरपालिका १ गाउँ नम्बर १५ मन्दिरटोलस्थित मामाघरमा बस्दै आएकी बालिकाको तीन दिनपछि उपचारका क्रममा मृत्यु भएको जिल्ला प्रहरी कार्यालय बर्दियाका प्रहरी नायब उपरीक्षक तुल्सीराम अर्याल बताउँछन्। एकै दिन एकै वडाका एकै गाउँमा तीन जना बालबालिकालाई सर्पले डसेर ज्यान गएपछि बर्दियामा सर्वत्र त्रास बढेको छ। घटना केलाउँदा बालकलाई सर्पले टोकेको तीन घण्टापछि र बालिकालाई साढे ५ घण्टापछि परिवारले अस्पताल पुर्याएको देखिन्छ। घटनाबारे अनुसन्धान भइरहेको डीएसपी अर्यालले जनाए। पछिल्लो समय बर्दियामा सर्पको बिगबिगी बढेको छ। सर्पको टोकाइबाट ज्यान जाने क्रम बढेको छ। सर्पबाट जोगिन झुल लगाएर सुत्ने, घरमा भएका प्वालहरू टाल्ने, झाडीहरू सफा गर्दै सजग रहनुपर्ने चिकित्सकको सुझाव छ। गत वर्ष बर्दिया अस्पतालमा ४० पुरुष, ४७ महिला गरी ८७ जनाले सर्पदंशको उपचार गरेको बर्दिया अस्पतालका प्रमुख डा सुवास पाण्डेयले बताए। जसमध्ये १७ जनालाई विषालु सर्पले डसेको छ। सर्पले टोकेपछि समयमै उपचारमा पुगे जोखिम टर्छ। सर्पले टोकेपछि झारफुकतिर लाग्न नहुने उनले बताए। आर्थिक वर्ष ०७९।८० मा ३ महिला र ४ पुरुष गरी ७ जनालाई विषालु सर्पले टोकेको छ। चालू वर्षको साउन अन्तिमसम्म करिब १० जनाको हाराहारीमा उपचार भएको छ। त्यस्तै सर्पदंश उपचार केन्द्र ठाकुरबाबामा गत वर्ष २५ जनाको सर्पदंशको उपचार भएको छ। जसमध्ये दुई जनालाई विषालु सर्पले टोकेको उपचार केन्द्रले जनाएको छ। बर्दिया सर्पको जोखिममा छ। मानिस बाघ, हात्तीलाई मात्र त्रासको रूपमा लिने गरे पनि सर्पको पनि उत्तिकै जोखिम छ। बर्दियाको ठाकुरबाबा, बारबर्दिया नगरपालिकामा सर्पदंश उपचार केन्द्र छन्। बर्दिया अस्पतालमा पनि सर्पदंशका बिरामीहरूको चाप हुने गर्छ। तराईमै विषालु सर्पनेपालमा ८० प्रजातिका सर्पहरू पाइन्छन्। जसमध्ये १९ प्रजातिका सर्प विषालु छन्। अधिकांश विषालु सर्प तराईमै पाइने स्नेक कन्जरभेसन नेपाल पोखराका अध्यक्ष रामजी गौतमले बताए। करेत (गडैंचा), राजगोमन, गोमन, बागे र आँधो सर्प विषालु हुन्छन्। मानिस सर्पको आहारा शृंखलामा पर्दैन तर पनि टोकेर आक्रमण गर्छ। उनले भने, सर्पले आफूलाई खतरा भएको महसुस गरेपछि मात्र टोक्ने गर्छ अन्यथा टोक्दैन। स्पर्स भयो भने मात्र सर्पले टोक्ने उनले प्रष्ट्याए। धेरैजसो विषालु सर्प तराईमै पाइन्छन्। पहाडमा पाइने सर्प अधिकांश विषालु छैनन्। सर्पबाट जोगिन उसलाई खतरा नहुने गरी सावधानी अपनाउनु पर्छ। सर्पले टोकेपछि मानिसको शरीरमा विषको मात्रा कति छोड्छ त्यही अनुपातमा विष बढी वा कम लाग्ने हुन्छ, गौतमले थपे, हामीले धेरै सर्पहरू उद्धार पनि गरेका छौं। सर्पले मानवीय क्षति गरे पनि राज्यको राहत निर्देशिकाले कुनै पनि सम्बोधन गरेको पाइँदैन।"
६३ जना सहसचिवको सरुवा,काठमाडौं : सरकारले ६३ जना सहसचिवको सरुवा गरेको छ। बिहीबार साँझ बसेको मन्त्रिपरिषद् बैठकले उनीहरूको सरुवा गरेको एक मन्त्रीले बताए। त्यस्तै बैठकले परराष्ट्र सचिव लम्साल बेल्जियमकाे राजदूतमा सिफारिस गरेको छ भने परराष्ट्र मन्त्री आरजु राणा देउवाको भारत भ्रमण स्वीकृत गरेको छ। मन्त्री राणा भदौ २ गते ५ दिने भारत भ्रमणमा जाँदैछिन्।
लोकसेवा आयोगका पदाधिकारीहरू बेलायत भ्रमणमा जाने,"काठमाडौं : लोकसेवा आयोगका पदाधिकारीहरू बेलायत भ्रमणमा जाने भएका छन्। बिहीबार बसेको मन्त्रिपरिषद् बैठकले उनीहरूको भ्रमण स्वीकृत गरेको एक मन्त्रीले बताए। ती मन्त्रीका अनुसार लोकसेवा आयोगका अध्यक्ष माधवप्रसाद रेग्मी, सदस्यहरू माधव बेल्बासे, वीरबहादुर राई, दिनेश सिलवाल, मञ्जु कुमारीसहितका पदाधिकारी बेलायत भ्रमणमा जानेछन्। त्यस्तै सरकारले ६३ जना सहसचिवको सरुवा गरेको छ भने बैठकले परराष्ट्र सचिव लम्साल बेल्जियमको राजदूतमा सिफारिस गरेको छ।"
परराष्ट्र मन्त्री राणा अर्को हप्ता भारत जाँदै,"काठमाडौं : परराष्ट्र मन्त्री आरजु राणा देउवा भारत भ्रमणमा जाने भएकी छन्। परराष्ट्र मन्त्रालय उच्च स्रोतका अनुसार उनी अर्को हप्ता नयाँ दिल्ली जान लागेकी हुन्। भारत बसाईका क्रममा उनले उच्च अधिकारीसहित समकक्षी एस जयशंकरसँग भेटवार्ता गर्नेछिन्। परराष्ट्र मन्त्री भएपछि राणाको यो पहिलो विदेश भ्रमण हो। यद्यपि, दुवै पक्षबाट परराष्ट्र मन्त्री राणाको भारत भ्रमणबारे औपचारिक जानकारी आएको छैन। एमाले अध्यक्ष केपी शर्मा ओली नेतृत्वको सरकार गठन भएपछि भारतबाट केही दिनअघि भारतका विदेश सचिव विक्रम मिश्रीको नेपाल भ्रमण भएको थियो। विदेश सचिव मिश्रीले नेपालमा रहँदा राष्ट्रपति रामचन्द्र पौडेलसहित प्रधानमन्त्री, मन्त्रीहरू, नेपाली कांग्रेसका सभापति शेरबहादुर देउवा र नेकपा माओवादी केन्द्रका अध्यक्ष पुष्पकमल दाहालसँग भेट गरेका थिए। दुई देशको आपसी सद्भाव र सम्बन्धलाई थप मजबुत बनाउन परराष्ट्र मन्त्री भारत जान लागेको बताइएको छ।"
परराष्ट्र मन्त्री राणा भदौ २ गते भारत जाने,"काठमाडौं : परराष्ट्र मन्त्री आरजु राणा देउवा भारत भ्रमणमा जाने भएकी छन्। उनी भदौ २ गते पाँच दिने भारत भ्रमणमा जान लागेकी हुन्। बिहीबार साँझ बसेको मन्त्रिपरिषद् बैठकले परराष्ट्र मन्त्री राणाको भारत भ्रमण स्वीकृत गरेको छ। परराष्ट्र मन्त्री राणा भदौ २ गते नयाँ दिल्ली जानेछिन् भने भदौ ६ गते स्वदेश फर्किने कार्यक्रम रहेको परराष्ट्र मन्त्रालयले जानकारी दिएको छ। भारत बसाईका क्रममा उनले उच्च अधिकारीसहित समकक्षी एस जयशंकरसँग भेटवार्ता गर्ने परराष्ट्र मन्त्रालयले जनाएको छ। परराष्ट्र मन्त्री भएपछि राणाको यो पहिलो विदेश भ्रमण हो। एमाले अध्यक्ष केपी शर्मा ओली नेतृत्वको सरकार गठन भएपछि भारतबाट केही दिनअघि भारतका विदेश सचिव विक्रम मिश्रीको नेपाल भ्रमण भएको थियो। विदेश सचिव मिश्रीले नेपालमा रहँदा राष्ट्रपति रामचन्द्र पौडेलसहित प्रधानमन्त्री, मन्त्रीहरू, नेपाली कांग्रेसका सभापति शेरबहादुर देउवा र नेकपा माओवादी केन्द्रका अध्यक्ष पुष्पकमल दाहालसँग भेट गरेका थिए।"
कामु प्रधानसेनापति सिग्देललाई प्रधानसेनापति बनाउन राष्ट्रपतिसमक्ष सिफारिस,काठमाडौं : सरकारले नेपाली सेनाको कायम मुकायम प्रधानसेनापति अशोकराज सिग्देललाई प्रधानसेनापति बनाउन राष्ट्रपतिसमक्ष सिफारिस गरेको छ। बिहीबार साँझ बसेको मन्त्रिपरिषद् बैठकले कामु प्रधानसेनापति सिग्देललाई प्रधानसेनापति बनाउन सरकारले सिफारिस गरेको एक मन्त्रीले बताए। सरकारले गत साउन १४ गते सिग्देललाई कामु प्रधानसेनापतिको जिम्मेवारी दिएको थियो। प्रधानसेनापति प्रभुराम शर्मा भदौ २४ मा अवकासमा जाने भएपछि साउन २४ गतेदेखि बिदामा बसेका छन्। त्यसपछि सिग्देललाई कामुको जिम्मेवारी दिइएको छ। भदौ २४ गते शर्मा अवकासमा गएपछि सिग्देलले सेनाको कमान्ड सम्हाल्नेछन्।
जनताका नाममा कार्यक्रम राख्न प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले जनताका नाममा कार्यक्रमहरू तय गरेका छन्। प्रधानमन्त्री तथा मन्त्रिपरिषद्को कार्यालयमा आजको बैठकमा मन्त्री, सचिवलगायतलाई निर्देशन दिँदै उनले प्रधानमन्त्रीलगायतका नामको साटो जनताका नाममा कार्यक्रम बनाउन निर्देशन दिएका हुन्। 'कार्यक्रमहरू प्रधानमन्त्रीलगायतका ठूला नाममा राख्ने काम भयो, यही सिको गर्दै प्रदेशमा पनि मुख्यमन्त्रीसँग फलानो कार्यक्रम भनेर आएका छन्। यो परिपाटीलाई बदलेर जनतासँग रोजगारजस्ता कार्यक्रम राख्न निर्देशन दिन्छु। नयाँपन दिने गरी काम गर्नुहोस्,' उनले भने। प्रधानमन्त्री ओलीले कीर्तिपुरस्थित त्रिभुवन विश्वविद्यालयको क्रिकेट मैदान स्तरोन्नतिका लागि सम्पूर्ण समय दिएर काम गर्न निर्देशन पनि दिए। उनले पुँजीगत खर्च बेरुजु नहुने गरी शतप्रतिशत खर्च गर्न, दसौं राष्ट्रिय खेलकुदलाई भव्य र प्रभावकारी बनाउन आवश्यक प्रस्ताव ल्याउन पनि निर्देशन दिएका थिए। बैठकमा उनले मुलुकलाई खाद्यान्नमा आत्मनिर्भर बनाउने, बजारमा स्वस्थ खाना उपलब्ध हुने वातावरण बनाउन र कृषि उपजको निर्यात हुने गरी आधार तय गर्न समेत निर्देशन दिए। 'गरिबलाई कानुन देखाएरमात्रै हुँदैन, उनीहरूलाई केन्द्रमा राखेर विकासका कार्यक्रम तय गर्न सकियो भने मात्रै अर्थपूर्ण रहन्छ,' प्रधानमन्त्री ओलीले भने। यसअघि आजको बैठकमा प्रधानमन्त्रीले विभिन्न मन्त्रालयका मन्त्रीलगायतलाई निर्देशन दिँदै एक सय दिनभित्र उपलब्धिपूर्ण काम गर्ने गरी कार्यक्रम निर्माण र कार्यान्वयन गर्न निर्देशन दिएका थिए। बैठकमा उपप्रधानमन्त्रीद्वय, मन्त्रीहरू, प्रधानमन्त्रीका मुख्य सल्लाहकार, राष्ट्रिय योजना आयोगका उपाध्यक्ष, मुख्यसचिव र सबै मन्त्रालयका सचिवहरूको सहभागिता थियो।"
यसवर्ष १६ लाख पर्यटक भित्र्याउने लक्ष्यका साथ सरकारले काम गरिरहेको छ : पर्यटन मन्त्री,"काठमाडौं : संस्कृति, पर्यटन तथा नागरिक उड्डयन मन्त्री बद्रीप्रसाद पाण्डेले आर्थिक वर्ष २०८१०८२ मा १६ लाख पर्यटक भित्र्याउने लक्ष्यका साथ सरकारले काम गरिरहेको बताएका छन्। बिहीबार राष्ट्रिय सभा बैठकमा संस्कृति तथा पर्यटन मन्त्रालयसम्बन्धी सांसदले सोधेका प्रश्नको जवाफ दिने क्रममा मन्त्री पाण्डेले यस्तो बताएका हुन्। मन्त्री पाण्डेले पर्यटन रणनीति योजना सन् २०१६ देखि २०२५ र नेपाल भ्रमण दशकलाई कार्यान्वयनमा ल्याइ यसवर्ष १६ लाख विदेशी पर्यटक भित्र्याउने सरकारको लक्ष्य रहेको बताए। सांसद मदन कुमारी शाह (गरिमा) ले पर्यटन क्षेत्रलाई पर्यटन उद्योगमा परिणत गर्न सरकारका के कस्ता अल्पकालिन र दिर्घकालीन योजना छन् भन्दै प्रश्न सोधेकी थिइन्। सांसद शाहले सोधेको प्रश्नको जवाफ दिँदै मन्त्री पाण्डेले होटललाई राष्ट्रिय प्राथमिकता प्राप्त उद्योगको रुपमा विकास गर्न उद्योग वाणिज्य तथा आपू्र्ति मन्त्रालयसँग समन्वयन गरी प्रक्रिया अगाडि बढिसकेको बताए। मन्त्री पाण्डेले पर्यटन क्षेत्रमा दक्ष जनशक्ति उत्पादन र विकास गर्ने कार्यलाई उच्च महत्व र प्राथमिकता दिइएको बताए। मन्त्री पाण्डेले पर्यटन क्षेत्रमा प्रयाप्त बजेट नभए पनि मन्त्रालयले नेपालको संविधान, सोह्रौ योजना र संस्कृति, पर्यटन तथा नागरिक उड्डयन क्षेत्रसँग सम्बन्धित कानुनअनुसार काम गरिरहेको बताए। उनले भने, 'मन्त्रालयले नेपालको संविधान, सोह्रौं योजना र संस्कृति, पर्यटन तथा नागरिक उड्डयन क्षेत्रसँग सम्बन्धित कानुन, क्षेत्रगत नीति, नेपालको राष्ट्रिय पर्यटक रणनीति गुरूयोजना २०१६ देखि २०२५ को आधारमा पर्यटकीय गन्तव्यहरूको विकास विस्तार र पहिचान,पदमार्गहरूको निर्माण,पर्यटकीय उपजहरूको बारेमा स्वदेश तथा विदेशमा पर्यटन प्रवर्द्धन कार्यक्रमहरू निरन्तररुपमा कार्यान्वयन गर्दै आएको छ।' मन्त्री पाण्डेले पर्यटन प्रवर्द्धन गर्न सातवटै प्रदेश लक्षित गरेर 'सात प्रदेश, सात गन्तव्य 'लगायत कार्यक्रमलाई यो वर्षको बजेटमा समावेश गरिएको जानकारी दिए। भारत र चीनका पर्यटकलाई लक्षित गरी नेपाल पर्यटन बोर्डबाट 'रोड सो'लगायत प्रचारप्रसार गर्ने कार्यक्रमहरू कार्यान्वयन भएको बताउँदै मन्त्री पाण्डेले नेपाल पर्यटन बोर्डबाट १०० वटा पर्यटकीय गन्तव्य पहिचान गरी पर्यटन विभागबाट ती गन्तव्यहरूको पूर्वाधार निर्माणको कार्य भइरहेको समेत जानकारी दिए। मन्त्री पाण्डेले आन्तरिक हवाई भाडा दरमा एकरुपता कायम गर्न सरकारले छलफल गरिरहेको भन्दै सकारात्मक निर्णय आउने विश्वास व्यक्त गरे।"
परराष्ट्र सचिव लम्साल बेल्जियमकाे राजदूतमा सिफारिस,काठमाडाैं : सरकारले परराष्ट्र सचिव सेवा लम्साललाई बेल्जियमकाे राजदूतमा सिफारिस गरेको छ। बिहीबार साँझ बसेको मन्त्रिपरिषद् बैठकले लम्साललाई बेल्जिमयको राजदूतमा सिफारिस गरेको एक मन्त्रीले बताए। लम्साल गत मंसिरमा परराष्ट्र सचिवमा नियुक्त भएकी थिइन्। उनी परराष्ट्र सचिव बन्ने पहिलो महिलासमेत हुन्।
संसदीय सुनुवाइ समितिको सभापतिमा न्यौपाने निर्विरोध निर्वाचित,"काठमाडौं : संसदीय सुनुवाइ समितिको सभापतिमा ईश्वरीदेवी न्यौपाने निर्विरोध निर्वाचित भएकी छन् । सङ्घीय संसद, संसदीय सुनुवाइ समितिको आज बसेको बैठकमा सभापति निर्वाचनमा उनी निर्वाचित भएकी हुन। बैठकमा समितिको ज्येष्ठ सदस्य पशुपतिशमशेर जबराले उक्त समितिको सभापतिका लागि एक मात्र उम्मेदवार न्यौपानेलाई निर्विरोध सभापति घोषणा गरेका हुन्। ज्येष्ठ सदस्य जबराले नेपाली कांग्रेसको सांसदसमेत रहेकी नवनिर्वाचित सभापति न्यौपानेलाई बधाई तथा शुभकामना समेत दिए । आजै सभामुख देवराज घिमिरेबाट नवनिर्वाचित न्यौपानेले शपथ ग्रहण गर्ने कार्यक्रम छ।"
"प्रभाकरले हल्ला चलाए, पार्टी एकताबद्ध छ, फुट्दैन : दाहाल","काठमाडौं : नेकपा माओवादी अध्यक्ष पुष्पकमल दाहालले पार्टी फुट्ने कुरा गलत र निराधार भएको बताएका छन्। पार्टी कार्यालयमा जारी बैठकबाट बाहिरिने क्रममा सञ्चारकर्मीसँग कुरा गर्दै अध्यक्ष दाहालले जनार्दन शर्माले पार्टी फुटाउँछ भन्याजस्तो विषयमा नभएको प्रष्ट पारे। 'केही समयदेखि पार्टी फुट्छ भनेर धेरै हल्ला भए। कतिपय सन्दर्भमा आशंका र भ्रम पनि भए। यहाँ आउँदासम्म ती सबै भ्रम चिरिएका छन्। कामरेड प्रभाकरले पार्टी फुटाउँछ भन्याजस्तो जुन माहोल बनेको छ, त्यो बिलकुल गलत हो। हाम्रो पार्टी एकताबद्ध भएको छ,' उनले भने। जनार्दन शर्मालगायत नेताहरूमाथि गरिएको आशंकालाई अध्यक्ष दाहालले ठाडै अस्वीकार गरेका थिए। शर्माले लगाएको आरोप पनि हल भइसकेको उनको दाबी छ। 'ती आरोपहरू सबै हल भइसक्यो,' दाहालले भने। पार्टी उपमहासचिव शर्माले लिखितरूपमै नेतृत्व हस्तान्तरणको एजेन्डा बैठकमा पेस गरेका थिए। उनले पार्टीको नेतृत्व नयाँ पुस्तालाई दिनुपर्ने बताउँदै आएका छन्। उनको प्रस्तावमा दाहालले सरकारको नेतृत्व गर्ने, दोस्रो तहका नेताहरूले खबरदारी गर्ने र तेस्रो तहका नेताहरूलाई पार्टीको नेतृत्वमा ल्याउनुपर्ने उल्लेख छ। त्यस्तै अध्यक्ष दाहालले संक्रमणकालीन न्यायसम्बन्धी विधेयक पीडितमैत्री बनाउने प्रयास गरिएको बताए। उनले परिपुरन र सम्मानजस्ता कार्यक्रम विधेयकमा राखिएको भन्दै पीडित सबैलाई ढुक्क हुन अपील गरेका थिए। 'लामो समय लगाएर टीआरसी विधेयकलाई पीडितमैत्री बनाउने प्रयास गरिएको छ। यसले पीडितहरूको मागलाई राम्रै सम्बोधन गरेको छ। पीडित संघसंस्था र साथीहरूलाई म ढुक्क रहन अपील गर्दछु। यसलाई हामी सबै मिलेर दृढतापूर्वक कार्यान्वयनमा लैझानुपर्नेछ। त्यसका लागि राम्रो आयोग बनाउन जरुरी छ। पीडितका लागि परिपुरन, सम्मान सबै कार्यक्रम राखिएको छ। त्यसैले अन्यथा नसोचौं,' उनले भने। उनले केपी ओली नेतृत्वको सरकारको काम कारबाहीका विषयमा छिट्टै संसदमा बोल्ने बताए।"
"जसपा नेपालको चार महिने अभियान भदौबाट, केन्द्रीय सदस्यलाई जिम्मेवारी तोकियो","काठमाडौं : जनता समाजवादी पार्टी (जसपा) नेपालले केन्द्रीय सदस्यहरुलाई चार महिने अभियानमा खटाएको छ। ललितपुरमा चारदिनसम्म चलेको बैठकले पार्टीका केन्द्रीय नेताहरुलाई आधारभूत संगठन निर्माण अभियानमा खटाएको जसपाका नेता पूर्ण बस्नेतले जानकारी दिए। जसपा नेपालले पाँच लाख नयाँ संगठित क्रियाशील सदस्य थप्ने लक्ष्य निर्धारण गरेर आधारभूत संगठन निर्माण अभियान सुरु गर्न लागेको हो। बस्नेतका अनुसार पार्टीका २१५ केन्द्रीय सदस्यलाई देशभरिका विभिन्न पालिका समितिको अभियन्ताको रुपमा खटाएको हो। सबै स्थानीय तहअन्तर्गतका टोल, बुथ, वडा, गाउँ नगर, प्रदेश सभा र संघीय निर्वाचन क्षेत्रस्तरसम्म संगठनको सञ्जाल विस्तार गर्ने अभियानको उद्देश्य रहेको छ। अभियानको नेतृत्व केन्द्रीय समितिले गर्नेछ। पार्टीका केन्द्रीय कार्यकारिणी समिति सदस्यहरुलाई अभियानको अनुगमनका लागि खटाइने छ। भदौको पहिलो साता सुरू हुने अभियान अध्यक्ष उपेन्द्र यादवले उद्घाटन गर्नेछन्। अभियानको क्रममा प्रदेश स्तरीय अभिमुखीकरणको आयोजना गरिने भएको छ। जसअनुसार विराटनगरमा भदौ १८ गते, जनकपुरमा भदौ १५ गते, वीरगञ्जमा भदौ १७ गते, काठमाडौंमा भदौ ९ गते, भैरहवामा भदौ २३ गते, नेपालगञ्जमा भदौ २४ गते, पोखरामा भदौ २५ गते र टीकापुर धनगढीमा भदौ २५ गते प्रशिक्षण तथा अभिमुखीकरण कार्यक्रम हुने छ। बैठकमा अध्यक्ष यादवले आगामी चार महिनासम्म संगठन निर्माण, विस्तार, शुद्धीकरण र सुदृढीकरण अभियानमा होमिन सम्पूर्ण पार्टीपंक्तिलाई निर्देशन दिएका थिए। अभिमुखीकरणमा सम्बन्धित प्रदेशका केन्द्रीय कार्यकारिणी सदस्यहरु, अभियन्ताहरु, केन्द्रीय निकाय, विभागका प्रमुख तथा सदस्यहरु, प्रदेश तथा राष्ट्रिय समितिका पदाधिकारी, जिल्ला तथा पालिकाका पदाधिकारी, जनप्रतिनिधिहरु तथा जनसंगठनका पदाधिकारीहरु सहभागी हुने बस्नेतले बताए। भदौ महिनादेखि सुरु हुने अभियान मंसिर मसान्तसम्म सञ्चालन हुने छ।"
'भ्रष्टाचार कसुरमा हदम्याद र अख्तियारले मुद्दा दायर गर्दैमा निलम्बन हुने व्यवस्थामा प्रयाप्त छलफल हुनुपर्छ',"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले भ्रष्टाचार कसुरमा हदम्याद राख्ने विषयमा प्रयाप्त छलफल हुनु जरुरी रहेको बताएका छन्। बिहीबार सिंहदरबारमा बसेको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा भ्रष्टाचार निवारण ऐन, २०५९ लाई संशोधन गर्न बनेको विधेयकका सम्बन्धमा छलफलका क्रममा प्रचण्डले हदम्यादमा विषयमा विभिन्न कोणबाट कुरा आइरहेको भन्दै हदम्याद राख्ने वा नराख्ने भन्ने विषयमा प्रयाप्त छलफल गर्दै निष्कर्षमा पुग्नुपर्ने बताएका हुन् । उनले विधेयकलाई अघि बढाउँदै गर्दा अख्तियारको भूमिकालाई पनि थप स्पष्ट पार्नुपर्ने आवश्यकता औंल्याए। आयोग र कर्मचारीतन्त्रबीचको अन्तरविरोधले शासन व्यवस्थालाई नै असर पारेको अनुभव रहेको भन्दै प्रचण्डले यस विषयमा पनि थप छलफल आवश्यक रहेको बताए । त्यस्तै प्रचण्डले भ्रष्टाचार कसुरमा निलम्बतपश्चात् अदालतले अन्तिम फैसला दिँदासम्म निर्दोष भनेको अवस्थामा क्षतिपूर्ति कस्तो हुने भन्ने विषय जटिल रहेको धारणा राखे। अदालतले फैसला नगर्दासम्म निलम्बित नहुने व्यवस्था गर्न सकिने उनले बताए। प्रचण्डले शासन प्रणाली र नियमक संरचनाहरुमा परिमार्जन र सुधार गर्नुपर्ने धेरै विषयहरू रहेको उल्लेख गरे । अहिले सूचना प्रविधिमा देखिएको विकाससँगै समयानुकूल भ्रष्टाचार नियन्त्रण गर्न विधेयकलाई पूर्ण बनाउनुपर्ने समेत उनले सुझाव दिए।"
दुई दलीय व्यवस्था लाद्न खोजेको झक्कुको आरोपपछि नारायणदत्तले भने कांग्रेसलाई अर्तिउपदेश दिन जरुरी छैन,काठमाडौं : राष्ट्रियसभा सदस्य झक्कुप्रसाद सुवेदीले कांग्रेसएमाले मिलेर अरु पार्टीलाई सिध्याउने षड्यन्त्र गरिरहेको आरोप लगाएका छन्। बिहीबार राष्ट्रियसभाको विषेश समयमा बोल्दै सुवेदीले संविधान संशोधनमार्फत १० प्रतिशत थ्रेस होल्ड राखेर अरु पार्टी सिध्याउने षड्यन्त्र भइरहेको बताए। उनले लामो संघर्षपछि मुलुममा अधिकारप्राप्त संविधान बनेको भन्दै यसलाई मास्ने काम स्वीकार्य नहुने जिकिर गरे। जनताबाट निर्वाचित कार्यकारी प्रमुखको व्यवस्थाका साथै पूर्ण समानुपातिक प्रणालीका लागि संविधान संशोधन गर्न उनले सुझाव दिए। सुवेदीले लामो प्रजातान्त्रिक इतिहास बोकेको पार्टी कांग्रेस नै दुई दलीय प्रणालीमा विश्वास गर्ने अवस्था आउनु उचित नभएको बताए। दुई दलीय प्रणालीबाट देशलाई कब्जा गर्न खोजे बंगलादेशको जस्तो अवस्था आउनसक्ने उनले बताए। त्यस्तै राष्ट्रियसभा सदस्य नारायणदत्त भट्टले मुलुकको विभिन्न आन्दोलनमा कांग्रेसले खेलेको भूमिकालाई अवमूल्यन नगर्न आग्रह गरे। कांग्रेसका कारण मुलुक अहिलेको अवस्थामा आएको र सबैले बोल्नसक्ने अवस्था सिर्जना भएको उनले बताए। उनले प्रजातन्त्रवादी दललाई कसैले अर्तिउपदेश दिन जरुरी नरहेको जिकिर गरे। त्यस्तै दत्तले कांग्रेस र माओवादीले संयुक्त मत मागेर परिणाम आए पनि जनतालाई बेइमानी कसले गर्यो भन्ने स्पष्ट रहेको बताए
संसदीय सुनुवाइ समिति सभापतिको निर्वाचन आज,काठमाडौं : संघीय संसद्को संसदीय सु्नुवाइ समितिको सभापतिको निर्वाचन आज हुने भएको छ। सभापतिको निर्वाचनका लागि समितिको बैठक बिहीबार दिउँसो ३ बजेलाई बोलाइएको छ। सिंहदरबारस्थित सार्वजनिक लेखा समितिको हलमा सभापतिका लागि निर्वाचन हुनेछ। बुधबार संघीय संसद सचिवालयले दुवै समितिका सभापतिको निर्वाचनका लागि निर्वाचन कार्यक्रम प्रकाशन गरिसकेको छ। निर्वाचन कार्यक्रमअनुसार समितिका कुनै सदस्यहरूलाई सभापतिमा निर्वाचित गरियोस् भन्ने भनी अर्को एक सदस्यको समर्थनसहित बुधबार दिनको २ देखि ४ बजेसम्म नयाँबानेश्वर संसद भवनस्थित महासचिवको कार्यकक्षमा प्रस्तावकले प्रस्ताव दर्ता गर्नुपर्नेछ। सोही दिन ४ : ३० बजे निर्धारित समयभित्र दर्ता भएको प्रस्वावको क्रमअनुसार सूची प्रकाशित हुनेछ। त्यसपछि सम्बन्धित समितिको बैठकमा प्रस्तावकले प्रस्ताव प्रस्तुत गर्ने र समर्थकले समर्थक गरेपछि प्रस्ताव निर्णयार्थ प्रस्तुत गरिनेछ। प्रतिनिधिसभा निर्वाचन भएको लामो समयपछि ती समितिका सभापति चयन हुन लागेका हुन् । हालसम्म संसदीय सुनुवाइ समितिको बैठक ज्येष्ठ सदस्यको अध्यक्षतामा सञ्चालन हुँदै आएको थियो। राज्यका निर्देशक सिद्धान्त र नीति र दायित्वको अनुगमन तथा मूल्यांकन समिति नै गठन भएको थिएन।
भारत स्वतन्त्रता दिवसमा कांग्रेस सभापति देउवाले दिए शुभकामना,"काठमाडौं : नेपाली कांग्रेसका सभापति शेरबहादुर देउवाले भारतको ७८ औं स्वतन्त्रता दिवसका अवसरमा शुभकामना दिएका छन् । पूर्वप्रधानमन्त्री देउवाले सामाजिक सञ्जाल एक्समार्फत भारतीय प्रधानमन्त्री नरेन्द्र मोदीलाई शुभकामना दिएका हुन् । शुभकामना सन्देशमा सभापति देउवाले भनेका छन्,हाम्रा दुई राष्ट्रबीचको मित्रताको सम्बन्ध अझै मजबुत हुँदै जाओस्,र हाम्रा दुवै देशले समृद्धि र नयाँ उचाइ हासिल गरोस्। आज अगस्ट १५ मा भातमा स्वतन्त्रता दिवस मनाइँदैछ । यस अवसरमा भारतीय प्रधानमन्त्री नरेन्द्र मोदीले ११ औं पटक लाल किल्लामा राष्ट्रिय झन्डा फहराउने छन् । ७८ औँ स्वतन्त्रता दिवसको नारा विकसित भारत हो। यसअन्तर्गत स्वतन्त्रताको सय वर्षमा भारतलाई सन् २०४७ सम्ममा विकसित राष्ट्र बनाउने लक्ष्य राखिएको छ । सन् १९४७ मा बेलायती उपनिवेशबाट मुक्त भएको दिनको सम्झनामा भारतमा हरेक वर्षको अगस्ट १५ तारिखका दिन स्वतन्त्रता दिवस मनाउदै आएको छ।"
"मुकुल ढकाल भन्छन् : रवि लामिछानेले राजीनामा दिनुपर्छ, सहकारी ठगी र पासपोर्टबारे पार्टीभित्र अनुसन्धान होस्","काठमाडौं : राष्ट्रिय स्वतन्त्र पार्टीका निलम्बित महामन्त्री डामुकुल ढकालले रवि लामिछानेमाथि सहकारी ठगी र दुई वटा पासपोर्ट प्रयोगबारे अनुसन्धान गर्नुपर्ने दोहोर्याएका छन्। बुधबार ढकाललाई रास्वपाले स्पष्टीकरण पेश माग गरेपछि सभापति लामिछानेले पार्टीमा विधि विधान विपरीत, थितिरहित हैकमे निरङ्कुश शासन चलाइरहेको दाबी गर्दै बिहीबार पत्र पठाएका हुन्। ढकालले नेपाली जनताले राखेको आशा, वैकल्पिक राजनीतिको बिउ लामिछानेका कारणले नाश हुँदै गएकाले राजीनामा दिनुपर्ने माग गरेका छन्। आज पार्टीको छवि, मेरा कारणले नभई तपाईँको कारणले धुमिल हुँदै गएको छ। नेपाली जनताले राखेको आशा, वैकल्पिक राजनीतिको यो बिउ तपाईँका कारणले नाश हुँदै गइरहेको छ। पार्टी जोगाउने मौका दिनुहोस् ।उनले भनेका छन्, वैकल्पिक राजनीति अघि बढाउन, मार्ग प्रशस्त गरिदिनुहोस्। पार्टी सभापति पदबाट राजीनामा दिई आफ्नो नैतिकतालाई थोरै भए पनि जोगाउन सुझाव दिन चाहन्छु। तपाईँले प्रत्येक पटक भाषण गरेका कुरा आज व्यवहारमा देखाइदिनुहोस्। तपाईँ रवि लामिछाने, पार्टी सभापतिलाई सम्बोधन गरी ममाथि गरिएको भनिएको कारबाहीको कागजात प्रमाणहरूको प्रमाणित प्रतिलिपि उपलब्ध गरिपाऊँ भनी लेखिएको पत्र पार्टी कार्यालयमा दर्ता नगरी यसरी उल्टै स्पष्टीकरणको पत्र पठाउनु तपाईँ रवि लामिछानेले पार्टीमा विधि विधान विपरीत, थितिरहित हैकमे निरङ्कुश शासन चलाइरहेको स्पष्ट हुन्छ । ढकालले भनेका छन्, मैले आजसम्म तपाइँलाई होस् वा अन्य कुनै पनि नेतालाई झुटो आरोप लगाएको छैन, ती सबै सत्यमा आधारित छन्। तपाईँले ममाथि स्पष्टीकरण सोध्नु अघि आफू नैतिक धरातलमा खडा भएको पुष्टि गर्न सक्नुपर्छ। नैतिक रूपले पतित हुनु भएको छैन भने तपसिलका प्रश्नहरूको जवाफ दिन अनुरोध गर्दछु । सहकारी ठगी मुद्दामा तपाइँमाथि पार्टीबाट स्वतन्त्र छानबिन समिति किन गठन नहुने ? भन्दै ढकालले प्रश्न गरेका छन्। उनले सर्वोच्च अदालतको संयुक्त इजलासले लामिछानेमाथि सहकारी ठगीसम्बन्धी छानबिन हुनुपर्ने फैसला गरिसकेकाले फैसला मान्ने कि नमान्ने ? पार्टीभित्र पनि अनुसन्धान गर्न दिने कि नदिने ? भन्दै प्रश्न गरेका छन्। सहकारी ठगी मुद्दामा तपाईँ माथि पार्टीबाट स्वतन्त्र छानबिन समिति किन गठन नहुने ? तपाईँले आजको दिन सम्म आफ्नो कुनै गल्ती छैन, आफूमाथि छानबिन वा अनुसन्धान पनि हुन नसक्ने जिकिर गर्दै समग्र पार्टी र आम नेपाली जनतालाई पटक पटक ढाँट्नु भएको छ। म स्वयंले पनि तपाईँको ढाँटलाई सत्य मानेर बसिरहेको थिए तर असार २०, २०८१ गते न्यायाधीशहरू सपना प्रधान मल्ल र शारङ्गा सुवेदीको सर्वोच्च अदालतको संयुक्त इजलासले तपाईँमाथि सहकारी ठगीसम्बन्धी छानबिन हुनुपर्ने फैसला गरिसकेको छ । ढकालले स्पष्टीकरण पत्रका भनेका छन्, सर्वोच्च अदालतको फैसलालाई तपाईँ मान्ने कि नमान्ने ? फैसला अनुसार पार्टीभित्र पनि अनुसन्धान गर्न दिने कि नदिने ? देशमा सुशासन ल्याउनका लागि खोलिएको पार्टीको सभापतिले आफू माथि लागेका आरोपको अनुसन्धान गर्न दिने हिम्मत राख्नुपर्छ। छानबिनका लागी तयार हुने आँट छ ? रवि लामिछाने ज्यू ? उनले लामिछानेले दुई वटा पासपोर्ट प्रयोग गरेको तथ्य बाहिरिएको र आफ्नो अपराध लुकाउन कसरी राज्यका निकायलाई प्रयोग गरेको उल्लेख गरेका छन्। तपाईँले दुई वटा पासपोर्ट प्रयोग गरेको तथ्य बाहिरिइसकेको छ। आफ्नो अपराध लुकाउन कसरी राज्यका निकायलाई प्रयोग गर्नु भयो , घाम झैँ छर्लङ्ग यो विषय निकट भविष्यमा अदालतले व्याख्या गर्ने नै छ। विद्यमान ऐन कानुन अनुसार तपाईँ मन्त्री त के सांसद बन्न पनि अयोग्य ठहर हुन सक्नु हुन्छ ।ढकालले भनेका छन्, तपाईँले विगतमा गरेको अपराधका लागी पार्टी बलि चढ्नु पर्ने ? आँट छ भने, आफ्ना सबै पासपोर्टका सबै पानाहरू सार्वजनिक गर्नुहोस्। आँट छ ? रवि लामिछाने ज्यू ? ढकालले लामिछाने गृहमन्त्री बन्दा सरुवा बढुवामा चलखेल गरेको भ्रष्ट्राचारको सङ्केत होइन ? भन्दै प्रश्न गरेका छन्। नीतिगत काम मात्र गरिन्छ भनेर गृहमन्त्री बन्नु भएको तपाईँले गृह मन्त्रालय समाल्दा सरुवा बढुवा कुन नीतिमा रहेर गर्नु भयो, जनता र पार्टीका साथीहरूलाई स्पष्ट पार्नुहोस् ।ढकालले प्रश्न गर्दै भनेका छन्, कासमुमा अब्बल ठहरिएकालाई पछाडि पारेर सरुवा बढुवामा जुन चलखेल गर्नु भयो, त्यो भ्रष्ट्राचारको सङ्केत होइन ? आँट छ भने मन्त्री हुँदा आफूले गरेका प्रत्येक निर्णय पार्टीको जान्नेलाई छान्ने नीति अन्तर्गत थियो भनेर प्रमाणित गर्नुहोस्, अमेरिकामा रहेका आफ्नै हितैषीहरूको बैङ्क स्टेटमेन्ट सार्वजनिक गर्नुहोस्। आँट छ ? रवि लामिछाने ज्यू? उनले आफूले पार्टीका नेताहरू माथि झुटा आरोप नलगाएको बताएका छन्। उनले भनेका छन्,मैले पार्टी स्थापना भए देखि पार्टीलाई हानी हुने, पार्टीका शुभचिन्तकलाई भड्काउने, पार्टी भित्र भ्रम सिर्जना गर्ने, पार्टीका नेताहरू माथि झुटा आरोप लगाउने जस्ता क्रियाकलाप गरेको छैन र गर्ने पनि छैन। पार्टी स्थापना हुनु अगाडी बाट नै वैकल्पिक शक्तिको रूपमा पार्टीलाई उभ्याउन लागिरहेको थिए, लागिरहेको छु र लागिरहने छु । यस्तो छ मुकुल ढकालले दिएको स्पष्टीकरण मिति : २०८१०४३१श्री रवि लामिछाने ज्यू, पार्टी सभापति, राष्ट्रिय स्वतन्त्र पार्टी। विषय : पसं ०८१८२ चनं०४४ मिति २०८१०४३० गतेको पत्रको जवाफ बारेमा । महोदय, उपरोक्त सम्बन्धमा मलाई स्पष्टीकरण पेश गर्ने बारे विषयमा पसं ०८१८२ चनं ०४४ मिति २०८१०४३० गते कविन्द्र बुर्लाकोटी हस्ताक्षरित पत्र प्राप्त भएकोमा मैले मिति २०८१०४२८ मा तपाईँ रवि लामिछाने, पार्टी सभापतिलाई सम्बोधन गरी ममाथि गरिएको भनिएको कारबाहीको कागजात प्रमाणहरूको प्रमाणित प्रतिलिपि उपलब्ध गरिपाऊँ भनी लेखिएको पत्र पार्टी कार्यालयमा दर्ता नगरी यसरी उल्टै स्पष्टीकरणको पत्र पठाउनु तपाईँ रवि लामिछानेले पार्टीमा विधि विधान विपरीत, थितिरहित हैकमे निरङ्कुश शासन चलाइरहेको स्पष्ट हुन्छ। मैले आजसम्म तपाईँलाई होस् वा अन्य कुनै पनि नेतालाई झुटो आरोप लगाएको छैन, ती सबै सत्यमा आधारित छन्। तपाईँले ममाथि स्पष्टीकरण सोध्नु अघि आफू नैतिक धरातलमा खडा भएको पुष्टि गर्न सक्नुपर्छ। नैतिक रूपले पतित हुनु भएको छैन भने तपसिलका प्रश्नहरूको जवाफ दिन अनुरोध गर्दछु । तपसिल : १) सहकारी ठगी मुद्दामा तपाईँ माथि पार्टीबाट स्वतन्त्र छानबिन समिति किन गठन नहुने ? तपाईँले आजको दिन सम्म आफ्नो कुनै गल्ती छैन, आफूमाथि छानबिन वा अनुसन्धान पनि हुन नसक्ने जिकिर गर्दै समग्र पार्टी र आम नेपाली जनतालाई पटक पटक ढाँट्नु भएको छ। म स्वयंले पनि तपाईँको ढाँटलाई सत्य मानेर बसिरहेको थिए तर असार २०, २०८१ गते न्यायाधीशहरू सपना प्रधान मल्ल र शारङ्गा सुवेदीको सर्वोच्च अदालतको संयुक्त इजलासले तपाईँमाथि सहकारी ठगीसम्बन्धी छानबिन हुनुपर्ने फैसला गरिसकेको छ। सर्वोच्च अदालतको फैसलालाई तपाईँ मान्ने कि नमान्ने ? फैसला अनुसार पार्टीभित्र पनि अनुसन्धान गर्न दिने कि नदिने ? देशमा सुशासन ल्याउनका लागि खोलिएको पार्टीको सभापतिले आफू माथि लागेका आरोपको अनुसन्धान गर्न दिने हिम्मत राख्नुपर्छ। छानबिनका लागी तयार हुने आँट छ ? रवि लामिछाने ज्यू ? २) तपाईँले दुई वटा पासपोर्ट प्रयोग गरेको तथ्य बाहिरिइसकेको छ। आफ्नो अपराध लुकाउन कसरी राज्यका निकायलाई प्रयोग गर्नु भयो , घाम झैँ छर्लङ्ग यो विषय निकट भविष्यमा अदालतले व्याख्या गर्ने नै छ। विद्यमान ऐन कानुन अनुसार तपाईँ मन्त्री त के सांसद बन्न पनि अयोग्य ठहर हुन सक्नु हुन्छ। तपाईँले विगतमा गरेको अपराधका लागी पार्टी बलि चढ्नु पर्ने ? आँट छ भने, आफ्ना सबै पासपोर्टका सबै पानाहरू सार्वजनिक गर्नुहोस्। आँट छ ? रवि लामिछाने ज्यू ? ३) नीतिगत काम मात्र गरिन्छ भनेर गृहमन्त्री बन्नु भएको तपाईँले गृह मन्त्रालय समाल्दा सरुवा बढुवा कुन नीतिमा रहेर गर्नु भयो, जनता र पार्टीका साथीहरूलाई स्पष्ट पार्नुहोस्। कासमुमा अब्बल ठहरिएकालाई पछाडि पारेर सरुवा बढुवामा जुन चलखेल गर्नु भयो, त्यो भ्रष्ट्राचारको सङ्केत होइन ? आँट छ भने मन्त्री हुँदा आफूले गरेका प्रत्येक निर्णय पार्टीको जान्नेलाई छान्ने नीति अन्तर्गत थियो भनेर प्रमाणित गर्नुहोस्, अमेरिकामा रहेका आफ्नै हितैषीहरूको बैङ्क स्टेटमेन्ट सार्वजनिक गर्नुहोस्। आँट छ ? रवि लामिछाने ज्यू? उल्लिखित प्रश्न बाहेक पनि थुप्रै प्रश्नहरू बाँकी नै छन्। समीक्षा प्रतिवेदनमार्फत पनि कैयन प्रश्नहरू जनताले तपाईँलाई सोधेका छन्। जनताका यी सबै प्रश्नको जवाफ दिने आँट गर्नुहोस्। आफूमाथि लागेका आरोपउपर निष्पक्ष स्वतन्त्र छानबिन समिति गठन गर्ने आँट गर्नुहोस्। आज पार्टीको छवि, मेरा कारणले नभई तपाईँको कारणले धुमिल हुँदै गएको छ। नेपाली जनताले राखेको आशा, वैकल्पिक राजनीतिको यो बिउ तपाईँका कारणले नाश हुँदै गइरहेको छ। पार्टी जोगाउने मौका दिनुहोस्। वैकल्पिक राजनीति अघि बढाउन, मार्ग प्रशस्त गरिदिनुहोस्। पार्टी सभापति पदबाट राजीनामा दिई आफ्नो नैतिकतालाई थोरै भए पनि जोगाउन सुझाव दिन चाहन्छु। तपाईँले प्रत्येक पटक भाषण गरेका कुरा आज व्यवहारमा देखाइदिनुहोस्। अन्त्यमा स्मरण रहोस् मैले पार्टी स्थापना भए देखि पार्टीलाई हानी हुने, पार्टीका शुभचिन्तकलाई भड्काउने, पार्टी भित्र भ्रम सिर्जना गर्ने, पार्टीका नेताहरू माथि झुटा आरोप लगाउने जस्ता क्रियाकलाप गरेको छैन र गर्ने पनि छैन। पार्टी स्थापना हुनु अगाडी बाट नै वैकल्पिक शक्तिको रूपमा पार्टीलाई उभ्याउन लागिरहेको थिए, लागिरहेको छु र लागिरहने छु । भवदीय, डा मुकुल ढकाल"
भारत स्वतन्त्रता दिवसमा प्रधानमन्त्री ओलीले दिए मोदीलाई शुभकामना,"काठमाडौं : प्रधानमन्त्री केपी शर्मा ओलीले भारतको ७८ औं स्वतन्त्रता दिवसका अवसरमा शुभकामना दिएका छन्। प्रधानमन्त्री ओलीले सामाजिक सञ्जाल एक्समार्फत भारतीय प्रधानमन्त्री नरेन्द्र मोदीलाई शुभकामना दिएका हुन्। शुभकामना सन्देशमा एमाले अध्यक्षसमेत रहेका ओलीले भनेका छन्,स्वतन्त्रता दिवसका दिनले हाम्रा राष्ट्रहरू बीचको मित्रता र सहयोगको बन्धनलाई बलियो बनाओस्। नेपालभारत सम्बन्धलाई अगाडि बढाउने कामना छ। आज अगस्ट १५ मा भातमा ७८औँ स्वतन्त्रता दिवस मनाइँदै छ। यस अवसरमा भारतीय प्रधानमन्त्री नरेन्द्र मोदीले ११ औं पटक लाल किल्लामा राष्ट्रिय झन्डा फहराउने छन्। ७८औँ स्वतन्त्रता दिवसको नारा विकसित भारत हो। यसअन्तर्गत स्वतन्त्रताको सय वर्षमा भारतलाई सन् २०४७ सम्ममा विकसित राष्ट्र बनाउने लक्ष्य राखिएको छ। सन् १९४७ मा बेलायती उपनिवेशबाट मुक्त भएको दिनको सम्झनामा भारतमा हरेक वर्षको अगस्ट १५ तारिखका दिन स्वतन्त्रता दिवस मनाउदै आएको छ।"
"पाइला पाइलामा सरकार, भत्ता बुझ्नै सकस","बुटवल : आर्थिक रूपमा विपन्न, अशक्त र असहाय अवस्थाका एकल महिला, अपांगता भएका, बालबालिका, आफ्नो हेरचाह आफैं गर्न नसक्ने र लोपोन्मुख जातिका नागरिकका लागि सरकारले सामाजिक सुरक्षा भत्ताको व्यवस्था गरेको छ। केन्द्र सरकारले यस्ता भत्ता स्थानीय सरकार (पालिका) मार्फत वितरण गर्छ। तर, यी वर्गका नागरिकलाई भत्ता बुझ्न यति धेरै सास्ती छ कि, कतिपयले त भत्ता बुझेर घर फर्किनसमेत नपाई ज्यान गुमाएका उदाहरण छन्। घरदैलोको स्थानीय सरकारले घरघरमा यस्ता भत्ताको व्यवस्था गर्ने हो भने नागरिकले सास्तीबाट मुक्ति पाउन सक्छन्। भत्ता बुझिन्, तर घरसम्म पुग्न पाइनन् भीरमा गिद्दले खाइरहेको अवस्थामा उनको शव भेटियो, झिमरुक गाउँपालिका उपाध्यक्ष प्रमोद पाखे्रलले भने, सामाजिक सुरक्षा भत्ता लिएर फर्कदा उहाँको दुःखद् निधन भयो। पोख्रेलले सामाजिक सुरक्षा भत्ता बुझ्ने वृद्धवृद्धा, अशक्त र अपांगता व्यक्तिहरूलाई लक्षित गरी वडामा भत्ता बुझ्ने व्यवस्था गरिए पनि बस्ती स्तरबाट माग आइरहेको जानकारी गराए। सामतको निधन स्वाभाविक नभएको भन्दै घरपरिवारले गाउँकै एक युवामाथि आशंका गरेका छन्। उनको हत्या भएको परिवारको आशंका छ। स्थानीय पदम खड्काले पनि मृतक सामतको हत्या हुनसक्ने भएकाले अनुसन्धान गर्नुपर्ने माग गरेका छन्। उनको साथमा वडाबाट बुझेको भत्ताको पैसा पनि थिएन्, खड्काले भने, नियोजित रूपमा हत्या भएको छ। हत्या गरेर भीरमा लगेर फालिएको छ। यसबारे सत्यतथ्य अनुसन्धान हुनुपर्छ। जिल्ला प्रहरी कार्यालय प्यूठानका निमित्त प्रहरी प्रमुख एवं प्रहरी निरीक्षक निरञ्जन रिजालले सामतको मृत्युबारे अनुसन्धान भइरहेको जानकारी दिए। परिवारले आशंका गरेका व्यक्तिको त्यस दिनको लोकेसन ट्याक गरिरहेका छौँं, उनले भने, घटनाको अनुसन्धान चलिरहेको छ। वृद्धभत्ता लिएर घर फर्किंदा हिँड्न नसकेर बीचबाटोमै ढलेकी गौमुखी गाउँपालिका२ अर्खा प्यूठानकी ७० वर्षीया चिथोरी टोमटा । ७० वर्षीया वृद्धा हिँड्न नसकेर बाटोमै ढलिन प्यूठानको दुर्गम गाउँपालिका हो गौमुखी। पालिकाभित्रको अझ दुर्गम गाउँ हो वडा नम्बर २ स्थित अर्खा। त्यही गाउँको बाइचौरबाट वृद्धभत्ता बुझ्न ठूलाबेसी बजार पुगेकी थिइन् स्थानीय ७० वर्षीया चिथरी टोमटा। ठूलाबेसी बजारमा रहेको नेपाल एसबीआई बैंकमार्फत गाउँपालिकाका नागरिकहरूले सामाजिक सुरक्षा भत्ता बुझ्छन्। घन्टौँ लाइन लागेर भत्ता बुझेर टोमटा घर फर्किंदै थिइन्। २० मिनेटको पैदल यात्रापछि उनका पाइला अघि बढ्न सकेनन्। लिवासे खोलानजिकै उनी ढलिन्। जेठा छोरा चन्द्रबहादुर टोमटाले आमालाई जसोतसो रातिसम्म घर पुर्याए। आमालाई गाडीमा हिँड्दा वान्ता हुन्छ, छोरा टोमटाले भने, भत्ता लिन बैंकमा आउजाउँ गर्दा धेरै गाह्रो भइरहेको छ। झन्डै तीन घण्टाको पैदल यात्रापछि भत्ता बुझ्नका लागि आमालाई लगेर ठूलाबेसी बजार पुगेको उनले सुनाए। बैंकमा घन्टौं लाइन लागेर भत्ता बुझ्नुपर्ने बाध्यता यहाँका नागरिकहरूलाई छ। पालिकाभरि सामाजिक सुरक्षा भत्ता बुझ्नेको संख्या कुल ३ हजार ३ सय ५३ जनाको छ। त्यसमध्ये २ हजार २ सय १७ जना ज्येष्ठ नागरिक छन्। बैंकले नटेरेपछि आन्दोलन गौमुखी गाउँपालिकाकै ठूलाबेसी बजारमा रहेको नेपाल एसबीआई बैंकलाई सामाजिक सुरक्षा भत्ता चौमासिक रूपमा वडा कार्यालयबाटै वितरण गर्न पटकपटक माग गर्दा पनि सुनुवाइ नभएपछि आन्दोलनमा उत्रनुपरेको वडा नम्बर ४ का अध्यक्ष बरुणध्वज मल्लले जानकारी दिए। धेरैपटक बैंकलाई गाउँबाटै भत्ता वितरण गरिदिन्का लागि पहल गर्न माग गरेका थियौँ, मल्लले भने, हाम्रो मागप्रति बेवास्ता गरेपछि बैंकमा पुगेर धर्ना बस्नुपर्यो। उनले दुई दिनसम्म धर्ना बसेपछि बुधबार बैंक र गाउँपालिकाबीच नयाँ आर्थिक वर्षको पहिलो चौमासिकदेखि वडा कार्यालयबाटै सामाजिक सुरक्षा भत्ता वितरण गर्ने सम्झौता भएको जानकारी दिए। सरकारले दिएको भत्ता बुझ्नैका लागि धेरै वृद्धवृद्धाहरूले सास्ती पाएको कहालीलाग्दो दृश्य देख्नुपर्यो, मल्लले भने, अबको चौमासिकदेखि वडाबाटै वितरण गर्ने भएको सम्झौता अक्षरंश पालना हुनेछ भन्ने आशा गरेका छौँ। उनले सरकारले दिने सेवा सुविधालाई जतिसक्दो जनतालाई सरल र सहज रूपमा उपलब्ध गराउनुपर्नेमा समेत जोड दिए। बैंक र गाउँपालिकाबीच सहमति भएपछि आन्दोलनका सबै कार्यक्रमहरू फिर्ता लिइएको अध्यक्ष मल्लले जानकारी दिए। ज्येष्ठ नागरिकहरूलाई दुःख दिनुहुँदैनसामाजिक सुरक्षा भत्ता लिने ज्येष्ठ नागरिकहरूलाई घन्टौं लाइनमा लगाएर दुःख दिन नहुने कपिलवस्तुबाट निर्वाचित लुम्बिनी प्रदेशसभा सदस्य एवं एमाले नेता विष्णु पन्थी बताउँछन्। भत्ता बुझ्नेहरूको अद्यावधिक तथ्यांक स्थानीय जनप्रतिनिधि र कर्मचारीहरूले राख्नुपर्यो, पन्थीले भने, एउटै व्यक्तिलाई अनेकथरीका परिचयपत्र बनाउन लगाएर दुःख दिनु सरकारको ढंग नपुगेको भन्ने पुष्टि हुन्छ। नेपाल एसबीआई बैंक गौमुखी शाखा प्यूठानले वडामा सामाजिक सुरक्षा भत्ता वितरण गर्न नमानेपछि बैंकमा धर्ना बसेका वृद्धवृद्धाहरू।तस्बिर : केशरराज क्षेत्री उनले घन्टौँ लाइन लागेर परिचयपत्र र बायोमेट्रिक रुजु गर्नुुपर्दा नागरिकहरूले झन्झट खेपिरहेको देखिएको बताए। जनस्तरमा एउटै व्यक्तिलाई धेरै थरीका परिचयपत्र बनाउँदापर्दा झन्झट भएको पाइएको छ, पन्थीले भने, वृद्धवृद्धाहरूले घन्टौं लाइन लाग्न सक्दैनन्। उनीहरूलाई सरकारले सास्ती दिने काम गर्नुहुँदैन्। ज्येष्ठ नागरिकहरूले वृद्धभत्ता लिनजाँदा अनिवार्य राष्ट्रिय परिचयपत्र हुनुपर्ने प्रावधानलाई तत्काल आवश्यक नपर्ने गरी गरेको सरकारको निर्णय स्वागतयोग्य भएको समेत उनले प्रतिक्रिया दिए। भत्ता वितरण गर्दा एक साता छुट्ट्याउँछौंझिमरुक गाउँपालिका वडा नम्बर १ प्यूठानका धु्रव खनालले सामाजिक सुरक्षा वितरण गर्ने बेला कम्तीमा एक साता यसैका लागि समय छुट्ट्याउने गरेको अनुभव सुनाए। भत्ता लिन बैंकसम्म पुग्न नसक्नेहरूका लागि मच्छिस्थित सिटिजन्स बैंक इन्टरनेसनलसँगको सहकार्यमा घरघरै पुगेर ज्येष्ठ नागरिक र अशक्तहरूलाई सेवा दिने गरिएको जानकारी दिए। वृद्धवृद्धाहरूको घरमै पुगेर कागजातहरू तयार पारिदिन्छौँ, उनले भने, बैंकको सहकार्यमा नागरिकहरूलाई दुःख नदिने गरी सेवा दिइरहेका छौँ। देशभर ३८ लाखले बुझ्छन् भत्ता राष्ट्रिय परिचयपत्र तथा पञ्जीकरण विभागका अनुसार देशभर कुल ३८ लाख १८ हजार ३ सय ७१ जनाले सामाजिक सुरक्षा भत्ता बुझ्ने गरेका छन्। यो तथ्यांक आर्थिक वर्ष २०८००८१ सम्मको हो। विभिन्न ८ थरीका नागरिकहरूले सामाजिक सुरक्षा भत्ता बुझ्ने गरेका हुन्। त्यसमध्ये ज्येष्ठ नागरिक (अन्य) १६ लाख ५५ हजार ९ सय ९७ जना, ज्येष्ठ नागरिक (दलित) १ लाख ६५ हजार २ सय ३३ जना, क्षेत्र तोकिएका ज्येष्ठ नागरिक १७ हजार ४ सय १ जना, विधुवा महिला ३ लाख ८७ हजार ४ सय २६ जना छन्। त्यस्तै, पूर्णअपांगता ६८ हजार १ सय ६६ जना, अति अशक्त अपांगता १ लाख ४५ हजार ८ सय ५९ जना, क्षेत्र तोकिएका बालबालिका ७ लाख ९७ हजार ९ सय ८३ जना, लोपन्मुख बालबालिका ६ जना, दलित बालबालिका ३ लाख ५८ हजार ९ सय १६ जना र २२ हजार ४ सय ३७ जना लोपन्मुख जातिले सामाजिक सुरक्षा भत्ता बुझ्ने गरेका छन्। भत्तामा जान्छ बर्सेनि १ खर्ब १४ अर्बसामाजिक सुरक्षा भत्ता वितरणका लागि नेपाल सरकारले देशभर वार्षिक करिब १ खर्ब १४ अर्ब बजेट विनियोजन गर्छ। यो बजेट चालु आर्थिक वर्ष २०८१०८२ को हो। सामाजिक सुरक्षा भत्ता लिनेको संख्या वार्षिक रूपमा अद्यावधिक हुने भएकाले बजेट बर्सेनि तलमाथि हुने गरेको छ। स्थानीय तह हुनुपूर्व साविक गाउँ विकास समितिबाट नागरिकहरूले सामाजिक सुरक्षा भत्ता बुझ्ने गर्दथे। तर, स्थानीय सरकार आइसकेपछि वडा तहबाट भत्ता बुझ्ने गर्छन्। त्यो पनि बैंकिङ प्रणालीबाट। अनिवार्य राष्ट्रिय परिचयपत्र हट्योलाभग्राहीको तथ्यांक अद्यावधिक नहुँदा दुरुपयोग बढेको भन्दै सरकारले पछिल्लो भत्ता बुझ्नेहरूलाई राष्ट्रिय परिचयपत्रसँग भिडाउने नीतिगत निर्णय गरेको थियो। २०८१ जेठ २४ गतेको मन्त्रिपरिषद् बैठकले अनिवार्य राष्ट्रिय परिचयपत्र बनाउनैपर्ने गरेको निर्णय अन्ततः कार्यान्वयन हुन् सकेन्। वृद्धवृद्धाहरू परिचयपत्र बनाउन घन्टौं लाइन लागेर बस्न सकेनन्। देशभरबाट विरोध भयो र यो कार्यक्रमले निरन्तरता पाउन सकेन्। तत्कालीन प्रधानमन्त्री पुष्पकमल दाहाल (प्रचण्ड) नेतृत्वको सरकारले आफैंले गरेको निर्णय सरकारबाट जाँदाजाँदै असार २७ गते हाललाई सामाजिक सुरक्षा भत्ता लिन जाँदा राष्ट्रिय परिचयपत्र अनिवार्य नपर्ने निर्णय गर्यो। मन्त्रिपरिषद्को निर्णयपछि असार १० गते राजपत्रमा प्रकाशित सूचनामा ९० वर्षमाथिका ज्येष्ठ नागरिक, अशक्तहरू र पाँच वर्षमुनिका बालबालिकाहरूलाई परिचयपत्र अनिवार्य गरिएको थिएन्। राष्ट्रिय परिचयपत्र तथा पञ्जीकरण विभागका निर्देशक यूवराज कटेलका अनुसार राष्ट्रिय परिचयपत्र नम्बर वा परिचयपत्र प्राप्त नगरेको लाभग्राहीले राष्ट्रिय परिचयपत्र प्राप्त नगरेको स्वघोषणा गरी भदौ मसान्तभित्र सामाजिक सुरक्षा परिचयपत्र नवीकरण गर्न परिपत्र गरिएको जानकारी दिए। तर, पुस मसान्तभित्र राष्ट्रिय परिचयपत्र अनिवार्य रुपमा प्राप्त गरी बायोमेट्रिक रुजु गराउन पञ्जीकरण विभागले परिपत्र गरेको छ। मनसुन सुरु भएकाले हाललाई अनिवार्य नगराइएको हो, महानिर्देशक कटेलले भने, पुस मसान्तभित्र अनिवार्य रुजु गराउनुपर्छ। योग्यता नपुगेका व्यक्तिहरूले सामाजिक सुरक्षा भत्ता बुझ्ने गरेको पाइएपछि त्यस्तो दुरुपयोग रोक्नका लागि बायोमेट्रिक र राष्ट्रिय परिचयपत्र अनिवार्य गराउने सरकारले निर्णय गरेको हो। एक अनौपचारिक अध्ययनअनुसार देशभर योग्यता नपुगेका र फर्जी कागजात पेस गरेकाहरूले भत्ता बुझ्दा करिव पाँच अरब रुपैयाँ चुहावट हुने गरेको तथ्यांक छ। त्यसैलाई नियन्त्रणका लागि सरकारले यस्तो प्रावधान ल्याएको विभागले जनाएको छ। हालसम्म पञ्जीकरण विभागले देशभर १ करोड ५५ लाख नागरिकहरूको बायोमेट्रिक, व्यक्तिगत र जैविक विवरण प्रविष्ट गरिसकेको महाप्रवन्धक कटेलले जानकारी दिए। राष्ट्रिय परिचयपत्र नम्बर वा परिचयपत्र प्राप्त नगरेको लाभग्राहीले राष्ट्रिय परिचयपत्र प्राप्त नगरेको स्वघोषणा गरी भदौ मसान्तभित्र सामाजिक सुरक्षा परिचयपत्र नवीकरण गर्न परिपत्र भएको छ। पुस मसान्तभित्र राष्ट्रिय परिचयपत्र अनिवार्य रूपमा प्राप्त गरी बायोमेट्रिक रुजु गराउनुपर्छ। मनसुन सुरु भएकाले हाललाई अनिवार्य नगराइएको हो। पुस मसान्तभित्र अनिवार्य रुजु गराउनैपर्छ। योग्यता नपुगेका व्यक्तिहरूले सामाजिक सुरक्षा भत्ता बुझ्ने गरेको पाइएपछि त्यस्तो दुरुपयोग रोक्नका लागि बायोमेट्रिक र राष्ट्रिय परिचयपत्र अनिवार्य गराउने सरकारको निर्णय हो। एक अनौपचारिक अध्ययनअनुसार देशभर योग्यता नपुगेका र फर्जी कागजात पेस गरेकाहरूले भत्ता बुझ्दा करिब पाँच अरब रुपैयाँ चुहावट हुने गरेको तथ्यांक छ। त्यसैलाई नियन्त्रणका लागि सरकारले यस्तो प्रावधान ल्याएको हो।युवराज कटेल,महादिर्नेशक, राष्ट्रिय परिचयपत्र तथा पञ्जीकरण विभाग सामाजिक सुरक्षा भत्ता लिने ज्येष्ठ नागरिकहरूलाई घन्टौं लाइनमा लगाएर दुःख दिनु हुँदैन्। भत्ता बुझ्नेहरूको अद्यावधिक तथ्यांक स्थानीय जनप्रतिनिधि र कर्मचारीहरूले गर्नुपर्छ। एउटै व्यक्तिलाई अनेकथरीका परिचयपत्र बनाउन लगाएर दुःख दिनु सरकारको गैर जिम्मेवार हो। घन्टौँ लाइन लागेर परिचयपत्र र बायोमेट्रिक रुजु गर्न जाँदा नागरिकहरूले झन्झट खेपिरहेका छन्। ज्येष्ठ नागरिकहरूले वृद्धभत्ता लिन जाँदा अनिवार्य राष्ट्रिय परिचयपत्र हुनुपर्ने प्रावधानलाई तत्काल आवश्यक नपर्ने गरी गरेको सरकारको निर्णय स्वागतयोग्य छ।विष्णु पन्थी, लुम्बिनी प्रदेशसभा सदस्य, कपिलवस्तु नेपाल एसबीआई बैंकलाई सामाजिक सुरक्षा भत्ता चौमासिक रूपमा वडा कार्यालयबाटै वितरण गर्न पटकपटक माग गर्दा पनि सुनुवाइ नभएपछि आन्दोलनमा उत्रनुपर्यो। धेरैपटक बैंकलाई गाउँबाटै भत्ता वितरण गरिदिन्का लागि पहल गर्न माग गरेका थियांै। मागप्रति वेवास्ता गरेपछि बैंकमा पुगेर धर्ना बसेका हौं। आन्दोलनपछि बैंक र गाउँपालिकाबीच नयाँ आर्थिक वर्षको पहिलो चौमासिकदेखि वडाबाटै सामाजिक सुरक्षा भत्ता वितरण गर्ने सम्झौता भएको छ। यो निर्णय अक्षरंश पालना हुनुपर्छ। भत्ता बुझ्नका लागि जाँदा धेरै वृद्धवृद्धाहरूले सास्ती पाएको कहालीलाग्दो दृश्य हामीले जनस्तरमा देखेका छौँ। सरकारले दिने सेवा सुविधालाई जतिसक्दो जनतालाई सरल र सहज रुपमा उपलव्ध गराउनुपर्छ।बरुणध्वज मल्ल, वडा अध्यक्ष, गौमुखी४ प्यूठान भत्ता बुझ्दाका सास्ती"
"राष्ट्रियसभा बैठक बस्दै, प्रधानमन्त्रीले लिखित प्रश्नको टेबुल गर्ने","काठमाडौं : संघीय संसदअन्तर्गत राष्ट्रिय सभा बैठक बस्दैछ। बैठक बिहीबार दिउँसो १ बजेर १५ मिनेटका लागि डाकिएको संघीय सचिवालयका महासचिव पद्म प्रसाद पाण्डेले जानकारी दिए। आजको बैठकमा प्रधानमन्त्री केपी शर्मा ओलीले प्रधानमन्त्री तथा मन्त्रिपरिषदको कार्यालयसँग सम्बन्धित लिखित प्रश्नको उत्तर टेबुल गर्ने कार्यसूची छ। संस्कृति,पर्यटन तथा नागरिक उड्डयन,गृह र ऊर्जा,जलस्रोत तथा सिंचाइ मन्त्रालयसँग सम्बन्धित मौखिक प्रश्नहरूको सम्बन्धित मन्त्रीले उत्तर दिने कार्यसूचीमा उल्लेख छ। यसैगरी राष्ट्रिय सभा अध्यक्ष नारायणप्रसाद दाहालले राष्ट्रपतिको कार्यालयबाट प्राप्त मन्त्रिपरिषदको मर्यादाक्रममा हेरफेरसम्बन्धी पत्रको व्यहोरा जानकारी गराउनेछन्। बैठकमा अध्यक्ष दाहालले प्रधानमन्त्री तथा मन्त्रिपरिषदको कार्यालयबाट प्राप्त मन्त्रिपरिषद सदस्यको कार्यभार तोकिएको सम्बन्धी पत्रहरूको व्यहोरा जानकारी गराउने संभावित कार्यसूचीमा उल्लेख छ। प्रधानमन्त्री ओलीले महालेखापरीक्षकको ६१ औं वार्षिक प्रतिवेदन २०८१ सभासमक्ष पेश गर्नेछन्। बैठकमा सार्वजनिक नीति तथा प्रत्यायोजित विधायन समितिका सभापति माया प्रसाद शर्माले कर्णाली प्रदेशका भूकम्प प्रभावित जिल्लाहरूको स्थलगत अध्ययन,अवलोकन तथा अनुगमन सम्बन्धी प्रतिवेदन २०८१ सभासमक्ष पेश गर्ने कार्यसूची छ।"
विपद्मा परेका नागरिकका लागि स्थायी आवास निर्माण गर्न मापदण्ड तयार भइसक्यो : गृहमन्त्री लेखक,काठमाडौं : गृहमन्त्री रमेश लेखकले जस्तोसुकै विपद्मा परेका नागरिकको स्थायी आवास निर्माण गर्न अनुदान दिनका लागि मापदण्ड तयार गरेको बताएका छन्। बिहीबार राष्ट्रियसभा बैठकमा सांसदहरूले सोधेको प्रश्नको जवाफ दिँदै गृहमन्त्री लेखकले सबै खालका विपद्बाट घर क्षति भएका नागरिकको अस्थायी आवास निर्माणका लागि अस्थायी आवास अनुदान मापदण्ड २०८१ तयार गरिएको बताए। मन्त्रिपरिषद्बाट पारित भएपछि मापदण्ड कार्यान्वयन हुने उनको भनाइ छ। उनले २५२५ हजार दुई किस्तामा रकम दिने गी मापदण्ड तयार भएको भन्दै स्थायी आवास बनाउनका लागि सरकारले गम्भीरताका साथ अघि बढिरहेको बताए। उनले जाजरकोट र बझाङ केन्द्रबिन्दु भएर गएको भूकम्पबाट प्रभावितहरूका लागि ३ अर्ब १६ करोड रुपैयाँ बिनियोजन भएको बताए।
शक्ति आर्जन गर्न माधव नेपालको साथ खोज्दै प्रचण्ड,"काठमाडौं : पार्टीभित्र र बाहिर अप्ठ्यारो मा परेपछि माओवादी केन्द्रका अध्यक्ष पुष्पकमल दाहाल प्रचण्डले एकीकृत समाजवादीका अध्यक्ष माधव नेपालसँग सोमबार गोप्य भेटवार्ता गरे। पार्टी एकता गरौं, तपाईं (माधव नेपाललाई) प्रधानमन्त्री बनाउन म पहल गर्छु, प्रचण्डको प्रस्ताव थियो। पार्टी एकताप्रति नेपाल सकारात्मक देखिए। तर, प्रधानमन्त्री बनाउने प्रचण्डको प्रस्तावप्रति विश्वस्त बनेनन्। प्रचण्डको चलखेलकै कारण मुखको प्रधानमन्त्री पद गुमेको र पटकपटक धोखा खाएको नेपालको बुझाइ छ। पार्टी एकताका विषयमा त हामी सकारात्मक नै छौं। तर, प्रधानमन्त्रीका लागि प्रचण्डले राख्नुभएको ललिपप मा विश्वस्त हुने आधार छैन, नेपाल निकट स्रोतले भन्यो। तत्कालीन नेकपा विवाददेखि माओवादी प्रतिपक्षमा पुग्दासम्म प्रचण्डकै साथमा उभिएका पूर्वप्रधानमन्त्री नेपाल प्रचण्डलाई सहजै विश्वास गर्ने अवस्थामा भने नरहेको उनी निकट नेताहरू बताउँछन्। कांग्रेससहितको गठबन्धन तोडेर एमालेसँग सत्ता समीकरण गर्दा प्रचण्डले धोखा दिएको नेपालको बुझाइ छ। कांग्रेससहितको गठबन्धनमा एक वर्ष नेपाललाई प्रधानमन्त्री बनाउने सहमति थियो। तर, प्रचण्डले रातारात कांग्रेससँगको सहकार्य तोड्दा उक्त अवसर गुमेको नेपाल पक्षधर नेताहरूको बुझाइ छ। पार्टीभित्र नेतृत्व हस्तान्तरणको दबाब र प्रतिपक्षमा पुगेपछि शक्ति प्राप्तिका लागि प्रचण्डले नेपालको साथ खोजेको उनी निकट नेताहरू बताउँछन्। भित्र बाहिर अप्ठ्यारोमा परेपछि शक्ति आर्जनका लागि गरिएको अर्को मञ्चन मात्रै हो, नेपाल निकट स्रोतले भन्यो, आफू अप्ठ्यारोमा पर्दा साथ खोज्ने, तर आफूलाई फाइदा हुँदा जति बेला जोसुकैलाई पनि लात हान्ने प्रचण्डको बानी हामीले पनि नचिनेको होइन। विगतमा आफूसँग ३२ सिटको म्याजिक नम्बर रहेको भन्दै पाँचै वर्ष सत्ताको नेतृत्व लिइरहने दाबी गरेका प्रचण्डको सपना कांग्रेस र एमाले मिलेर तुहाइदिएका थिए। पहिलो ठूलो दल कांग्रेस र एमाले मिलेर सत्ता सञ्चालन गरेपछि प्रचण्ड एकाएक विपक्षमा पुगेका थिए। त्यसयता प्रचण्डले आफू अब प्रधानमन्त्री नबन्नेदेखि नेपाललाई प्रधानमन्त्रीको प्रस्ताव गरिसकेका छन्। अत्यन्तै चलायमान र अस्थिर प्रचण्डविरुद्ध स्थायी कमिटी बैठकमै नेताहरूले पद छोड्न दबाब बढाएपछि उनी थप अप्ठ्यारोमा परेका हुन्।उपमहासचिव जर्नादन शर्माले विभिन्न आरोपसहित पद हस्तान्तरण गर्न बैठकमा लिखित प्रस्ताव नै पेस गरे। एमालेका नेता केपी ओलीले कांग्रेससँग मिलेर सरकार बनाएपछि प्रचण्ड भयभीत बनेका हुन्। कांग्रेस र एमाले मिलेर साना दललाई समाप्त पार्ने र आफ्नो दल विभाजन गर्ने त होइनन भन्ने आशंका प्रचण्डलाई रहेको उनी निकट नेताहरू बताउँछन्। कति सम्भव छ माओवादीएसको एकता ? सहकार्य र एकताका लागि माओवादी पार्टीका अर्का नेता गिरिराजमणि पोखरेलले एकीकृत समाजवादी पार्टीसँग आफ्ना पार्टीका नेताहरूले निरन्तर कुरा गरिरहेको बताउँछन्। माओवादीका पार्टी उपाध्यक्ष तथा प्रवक्ता भन्छन्, माधवकुमार नेपालजीलगायत पार्टी एकीकरण गर्ने कुरा भइरहेको छ। समाजवादी मोर्चामा रहेका दलहरूबीच सहकार्य गर्दै वामशक्ति निर्माण गर्नेतिर अध्यक्ष प्रचण्डजीले पहल लिनुभएको छ। भखरै सम्पन्न एकीकृत समाजवादी पार्टीको महाधिवेशनले वामपन्थी शक्तिसँग एकता गरेर जाने र त्यसका लागि बाटो खुला गर्ने नीति लिएको छ। प्रचण्डले प्रस्ताव गर्दैमा पार्टी एकता तुरुन्त हुने अवस्था भने नरहेको एकीकृत समाजवादी पार्टीका केन्द्रीय सदस्य शत्रुघन महतोले बताए। माओवादीसँग पार्टी एकता त्यसै हुँदैन, विचार, सिद्धान्तमा पहिला बहस हुन्छ। वामशक्तिबीच एकता र धुव्रीकरण गर्ने एजेन्डा हाम्रो पार्टीको पनि हो, एकीकृत समाजवादी पार्टी नेता महतो भन्छन्, पार्टी सहकार्य र एकताका लागि प्रचण्डजीले कुरा राख्नुभएका बारे मिडियामा कुरा आएको छ। उनले कुन ढंगले कुरा राख्नुभयो ? त्यो कुरो पार्टीमा आउनु परो। अनि त्यसमा छलफल र बहस हुन्छ। सत्ता र पार्टीभित्र प्रचण्ड कमजोर भएकाले समाजवादी मोर्चाको बलियो साथ खोजिरहेका छन्। कमजोरले बलियो हुन अरूको साथ खोज्नु मान्छेको स्वाभाविक मनोविज्ञान रहेको राजनीतिक विश्लेषक श्याम श्रेष्ठ बताउँछन्। उस्तैउस्तै विचार भएकाले प्रचण्डले यतिखेर शक्तिआर्जन गर्न माधवकुमार नेपालको साथ खोजेको उनको बुझाइ छ। संसदभत्र र बाहिर प्रचण्ड र माधव एकअर्काको परिपूरक छन्। एजेन्डा, कुरा र विशेष मिल्दो जुल्दो रहेको छ। माओवादी र एकीकृत समाजवादी दुवै (समाजवादी अनि कम्युनिस्ट) पार्टी नै हुन्। दुवै नेताको बढी मनोविज्ञान पनि मिल्छ। अर्को कुरो, केपी ओलीभन्दा माधवकुमार नेपालसँग प्रचण्डको राजनीतिक कुरा ठ्याक्कै मिल्छ, विश्लेषक श्रेष्ठ भन्छन्, फेरि माधवकुमार नेपालाई पनि प्रचण्डकै साथ चाहिएको छ। उनको कुरा पनि प्रचण्डसँगै मिल्छ। अब माधवकुमार नेपाललाई प्रचण्डले तत्कालै प्रधानमन्त्री बनाउने कुरा पर पुगिसकेको उनले बताए, सरकार ढलिसक्यो। प्रधानमन्त्री कसले कसलाई बनाउने अब कुरो रहेन। कसरी राजनीतिमा टिक्ने प्रचण्ड र माधवजीको एउटै समस्या हो। प्रचण्डका लागि माधव उपयुक्त पात्र राजनीतिक विश्लेषक चन्द्रकिशोरका अनुसार सत्ता, पार्टी संगठन वा सत्ता बाहिरको राजनीतिमा प्रचण्डका लागि अनुकूल पात्र (कार्ड) माधवकुमार नेपाल नै हुन्। केपी ओलीसँग धुव्रीकरण हुँदा प्रचण्डजीका लागि अनुकूल पात्र माधवजी बन्न पुग्नुभएको छ। त्यसैले प्रचण्डले सत्तामा हुँदा र बाहिर आउँदा माधवकुमार नेपालको साथ खोजिरहेको उनले बताए, अहिले प्रचण्ड सत्ताभन्दा बाहिरको संगठनमा हुनुहुन्छ। त्यहाँ पनि उहाँलाई आन्तरिक र बाह्य परिस्थिति मिलाउन माधवजीलाई खोज्दै हुनुहुन्छ। माओवादी र एकीकृत समाजवादी पार्टीबीच पार्टी एकता हुने सम्भव रहेको राजनीतिक विश्लेषक श्रेष्ठको दाबी छ। दुवैमा पार्टीमा खासै फरक छैन। राजनीति पनि उस्तै छ। कम्युनिस्ट भने तापनि दुवै संसदवादी पार्टी नै हुन, श्रेष्ठ भन्छन्। तर, विश्लेषक चन्द्रकिशोर भने प्रचण्ड र माधव नेपालको पार्टी एकता हुन नसक्ने बताउँछन्। उनी भन्छन्, पार्टी एकता भयो भने माधवजीको अस्तित्व नै संकटमा पर्छ। माधवजी यस्तो ठाउँमा उभिनुभएको छ कि उहाँ बिस्तारैविस्तारै पाइला चाल्नुहुन्छ। न उहाँ प्रचण्डजीमा आफूलाई विलय गर्नुहुन्छ न त पार्टीलाई बिसर्जन गर्नुहुन्छ। विश्लेषक श्रेष्ठले माओवादी र एकीकृत समाजवादीभित्र पार्टी एकता गर्न नहुने नेताहरूको मत पनि बलियो रहेको बताउँछन। पार्टी एकता भए को हाबी हुन्छ ? भन्ने कुराले महत्व राख्छ। विश्लेषक श्रेष्ठ भन्छन्, प्रचण्डले आँटेपछि जोसँग पनि पार्टी एकता हुन्छ तर, माधव कुमार नेपालले आँटेर मात्रै हुँदैन। पार्टीभित्र अरू पनि छन् जसलाई नसोधिकन, छलफल नगरिकन माधव नोपल चल्न सक्नुहुन्न। दुवै नेतामा फरक त्यति मात्रै हो। नयाँ पुस्तालाई नेतृत्व दिनुपर्ने माग माओवादीमा जोडले उठेको छ। चार दशकदेखि पार्टीको एकल नेतृत्वमा रहेका प्रचण्डलाई सत्ताको नेतृत्व र पार्टी संरक्षक बन्न माओवादीका उपमहासचिव जनार्दन शर्माले लिखित रूपमा एजेन्डा पेस गरेका छन्। विश्लेषक श्रेष्ठ भन्छन्, २०४१ सालदेखि माओवादी पार्टीको नेतृत्वमा प्रचण्ड छन्। पार्टीका नेताहरू आर्यघाटमा नपुगेसम्म कुनै पनि पार्टीका अध्यक्षले नेतृत्व छोड्ने वाला छैनन। यस्तो किन ? भन्ने प्रश्नमा श्रेष्ठ थप्छन्, सत्तामा पुगेपछि धेरै कुराको स्वाद पाउँछन्। अनि अहंकार पैदा हुन्छ। सत्ताको रसले नेताहरू जीवनभर पार्टीको अध्यक्ष छोड्दैनन्। अब प्रचण्डको समय सक्यो पार्टीभित्र प्रचण्डमाथि निरन्तर नेतृत्वकै कारण पार्टी कमजोर भएको भन्दै नेताहरू प्रश्न उठाइरहेका छन्। प्रचण्डले यो बहसलाई मत्थर पार्न आफू निकट नेताहरूलाई बोल्न लगाएका छन्। तत्काल पार्टी नेतृत्वमा प्रचण्डको विकल्प छैन। राजनीतिमा प्रत्येक पात्र र नाराको निश्चित समय हुन्छ। प्रचण्डको नारा र नेतृत्वको समय सकिन लागेको राजनीतिक विश्लेषक चन्द्रकिशोर भन्छन्, उहाँले नयाँलाई मौका दिनुपर्छ। उनका अनुसार प्रचण्डले सत्ता बाहिर आएपछि बलियो शक्ति हुँ, भन्नका लागि माधव कुमार नेपालको साथ खोजेर राजनीतिक स्टन्ड गर्न लागेको कुरा लुकेको छैन। समाजवादी मोर्चा प्रचण्डको मृगतृष्णा र दिवास्वपन हो। आजसम्म कहिले पनि कम्युनिस्टहरू एकजुट भएका छैनन्, उनी भन्छन्, मोर्चा बनाउने नाममा राजनीति भइरहेको छ। केही समय राजनीतिक विमर्शहरू चल्छ। अहिलेका शीर्षस्थ नेताहरू नेतृत्वमा रहेसम्म वामपन्थी गठबन्धन स्थायी रुपमा हुने कुनै सम्भावना नरहेको उनले दाबी गरे।"
टीआरसी विधेयक राष्ट्रिय सभामा टेबुल,"काठमाडौं : संक्रमणकालीन न्यायसम्बन्धी विधेयक राष्ट्रिय सभामा टेबुल भएको छ। बिहीबार बसेको बैठकमा राष्ट्रिय सभाका सचिव सुरेन्द्र अर्यालले बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग (तेस्रो संशोधन) विधेयक, २०७९ का सन्दर्भमा प्रतिनिधिसभाबाट प्राप्त सन्देश जानकारी गराए टेबुल गराएका हुन्। उक्त विधेयक बुधबार प्रतिनिधिसभाबाट पारित भएको थियो। राष्ट्रिय सभाले पारित गरेर राष्ट्रपतिबाट प्रमाणीकरण भएपछि सत्य निरुपण, मेलमिलाप र बेपत्ता पारिएका व्यक्तिको छानबिन प्रक्रिया अघि बढ्नेछ।"
संघीय संसद्को दुई संयुक्त समितिका सभापति आज चयन हुने,"काठमाडौं : संघीय संसद्को दुई संयुक्त समितिमा आज सभापति चयन हुने भएको छ। बुधबार संसदीय सुनुवाइ समितिमा कांग्रेसकी ईश्वरीदेवी न्यौपाने र राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्याङ्कन समितिको सभापतिमा नेकपा एमालेका सांसद ठाकुर गैरेले उम्मेदवार दिएका छन्। उनीहरुको एकल उम्मेदवार परेकाले सर्वसम्मत चयन हुन लागेका हुन्। संघीय संसदका महासचिव पद्मप्रसाद पाण्डेयका अनुसार दुई वटै समितिको बैठक आज दिउँसो ३ बजे बोलाइएको छ। समितिको सभापति पदको निर्वाचन सम्बन्धका लागि राज्यका निर्देशक सिद्धान्त, नीति र दायित्वको कार्यान्वयन, अनुगमन तथा मूल्याङ्कन समितिको पहिलो बैठक कानून, न्याय तथा मानव अधिकार समितिको सभाकक्ष सिंहदरबारमा बस्दैछ। संसदीय सुनुवाइ समितिको चौत्तिसौं बैठक सार्वजनिक लेखा समितिको हलमा बस्दैछ। यस अगाडि जेष्ठ सांसद पशुपति शमसेर राणाको अध्यक्षतामा बैठक बस्दै आएको थियो।"
"ट्राफिक चेकिङमा रोकेको स्कुटरलाई ट्रकले ठक्कर दिँदा महिलाको मृत्यु, गठ्ठाघर क्षेत्र तनावग्रस्त",काठमाडौं : भक्तपुरको गठ्ठाघरमा ट्रकले ठक्कर दिँदा स्कुटर चालक महिलाको मृत्यु भएको छ। जिल्ला प्रहरी परिसर भक्तपुरका डीएसपी राजन कार्कीका अनुसार ट्राफिक प्रहरीले चेकिङ गरिरहेका बेला रोकिएको स्कुटरलाई पछाडिबाट ट्रकले ठक्कर दिएको थियो। बा४९प ८९४४ नम्बरको स्कुटरलाई ना६ख २१७३ नम्बरको ट्रकले ठक्कर दिएको हो। ट्रकको ठक्करबाट स्कुटर चालक महिलाको घटनास्थलमै मृत्यु भएको छ। ट्रकले ठक्कर दिँदा महिलालाई केही परसम्म घिसारेको प्रत्यक्षदर्शीले बताएका छन्। अहिले पनि उनको शव ट्रकमुनि रहेको प्रहरीले बताएको छ। क्रेन ल्याएर महिलाको शव निकाल्ने प्रयास भइरहेको डीएसपी कार्कीले बताए। मृतकको परिचय खुलेको छैन। स्कुटर चालकको मृत्यु भएपछि अहिले गठ्ठाघर चोकमा प्रदर्शन भइरहेको छ। स्थानीय व्यक्तिहरूले ट्रकमा ढुंगामुढा गरिरहेका छन्। त्यहाँको अवस्था तनावग्रस्त रहेको प्रहरीले बताएको छ।
लोडसेडिङ हुँदा खुसी हुने जमातले नै मेरो विरोध गरिरहेका छन् : कुलमान घिसिङ,काठमाडौं : नेपाल विद्युत् प्राधिकरणका कार्यकारी निर्देशक कुलमान घिसिङले लोडसेडिङ हुँदा खुसी हुने जमातले आफ्नो विरोध गर्ने गरेको गुनासो गरेका छन्। प्राधिकरणको वार्षिकोत्सवको सन्दर्भमा बिहीबार काठमाडौंमा आयोजित सम्मान तथा पुरस्कार वितरण कार्यक्रममा उनले प्राधिकरण घाटामा जाँदा र लोडसेडिङ हुँदा खुसी हुने जमात ठूलो रहेको र उनीहरुले विरोध गर्ने गरेको गुनासो गरे। केही जिम्मेवार पदाधिकारी लगायतले जिम्मेवार ठाउँमा पुगेर प्राधिकरणको हिसाबकिताबप्रति आशंका व्यक्त गर्ने गरेको भन्दै घिसिङले महालेखा परीक्षकको ३ वटा संस्थाले अडिट गरेको हिसाब कसरी फेक हुन्छ भन्दै प्रश्न गरे। उनले प्राधिकरण सरकारको ठूलो संस्था भएकाले जिम्मेवारीपूर्वक नै काम गरिरहेको स्पष्ट पारे। उनले आठ वर्षअघि ३५ अर्ब सञ्चित घाटामा रहेको प्राधिकरण ४७ अर्ब नाफामा पुग्नु ठूलो विषय भएबो बताए। नेपालको विद्युत क्षेत्रमा ठूलो क्रान्ति भएको र अहिले सबै क्षेत्रमा विधुतीय गाडीहरू सञ्चालन हुन थालेको उनले बताए। घिसिङले वितरण प्रसारण र उत्पादनमा मात्रै प्राधिकरणले १ खर्ब लगानी गरेको बताए। उनले आफ्नो दोस्रो कार्यकालको अन्तिम वार्षिकोत्सव मनाउने बर्ष भएको र अर्को वर्ष साउन २५ गते आफ्नो चार वर्षे कार्यावधि समाप्त भएपछि प्राधिकरणबाट बिदा लिने बताए।
धादिङमा फोहोरलाई मोहोरका रूपमा परिवर्तन गर्ने अभियान सुरु,धादिङ : धादिङमा फोहोरलाई मोहोरका रूपमा परिवर्तन गर्ने अभियान सुरु भएको छ। जिल्लाको नीलकण्ठ नगरपालिकाले फोहोरलाई व्यवस्थापन नभएर पुन प्रयोग गर्न मिल्ने गरी जैविक कम्पोस्ट मल र अन्य सामाग्री बनाउने अभियान सुरु गरेको हो। कुहिने फोहोरलाई कम्पोस्ट मल बनाउने र नकुहिने फोहोरलाई अन्य सामाग्री बनाउन तथा पुनः प्रयोगको अभियान सुरु गरेको छ। अभियानले फोहर व्यवस्थापनमा ठूलो सहयोग पुग्ने नगरपालिकाको विश्वास छ। नगरपालिकाको बजार क्षेत्रबाट दैनिक पाँचदेखि सात टन फोहर संकलन हुने गर्दछ। अहिले जिल्लाको सदरमुकाम क्षेत्रबाट उत्पादित फोहरलाई अहिले संकलन गरी कम्पोस्ट मोल बनाउन सुरु गरिएको छ। नगरपालिका क्षेत्रबाट दैनिक निस्कने फोहरलाई कुहिने नकुहिने र सिसा जन्य गरेर तीन तहमा छानी कुहिने फोहरबाट कम्पोस्ट मल बनाउन सुरु गरेको हो। अहिले परीक्षणका रूपमा मल उत्पादन सुरु भएको छ। नगरपालिका स्थित वडा नम्बर ८ मा मल उत्पादन केन्द्र समेत स्थापना गरिएको छ। यसरी कम्पोस्ट मल बनाउँदा मल तयार हुनका लागि कम्तीमा २१ दिन नत्र एक महिना लाग्ने छ।
भक्तपुर प्रहरीले भन्यो गठ्ठाघर दुर्घटनामा मृत्यु भएका व्यक्ति पुरुष,"काठमाडौं : भक्तपुरको गठ्ठाघरमा भएको दुर्घटनामा मृत्यु भएका व्यक्ति पुरुष रहेको खुलेको छ। जिल्ला प्रहरी परिसर भक्तपुरले मृतक व्यक्ति अन्दाजी ४०४५ वर्षका पुरुष रहेको जनाएको छ। परिसरका प्रवक्ता प्रहरी नायब उपरीक्षक राजन कार्कीले विज्ञप्तिमा भुलबस २०२५ वर्षका पुरुष उल्लेख भएको बताए। त्यतिमात्र होइन, प्रहरीले यसअघि मृतक व्यक्ति महिला रहेको बताएको थियो। 'गलत सूचना फैलियो। मृतक पुरुष नै हो,' अन्नपूर्णसँग उनले भने। बिहीबार दिउँस १:४० बजे कोटेश्वरबाट भक्तपुर जाँदै गरेको ना६ख २१७३ नम्बरको ट्रकले बा४९प ८९४४ नम्बरको स्कुटरलाई ठक्कर दिँदा ती व्यक्तिको घटनास्थलमै मृत्यु भएको थियो। प्रत्यक्षदर्शीका अनुसार ट्रकले ती व्यक्तिलाई घिसार्दै परसम्म पुर्याएको थियो। उक्त घटनापछि गठ्ठाघर क्षेत्र तनावग्रस्त बनेको थियो। प्रदर्शनकारीले ढुंगा मुढा गरेपछि प्रहरीले २२ सेल अश्रग्यास प्रहार गरेको थियो। घटनामा तीन जना प्रहरी घाइते भएका थिए। प्रदर्शनकारीले प्रहरी ह्यान्डसेट, चर्जर थान र टेबल थान भत्काएको थियो। भीड नियन्त्रणमा लिएपछि प्रहरीले ४:४५ बजे मृतकको शव पोस्टमार्टमका लागि शिक्षण अस्पताल पठाएको थियो। प्रवक्ता कार्कीका अनुसार ट्रक चालक सर्लाहीका ३२ वर्षीय सतेन्द्र श्रेष्ठ प्रहरी नियन्त्रणमा रहेका छन्। घटनाका विषयमा अनुसन्धान भइरहेको प्रवक्ता कार्कीले बताए। उनका अनुसार स्कुटरबाट उत्तम कोइराला नामको बिलबुक भेटिएको छ। मृतक पनि उनै हुनसक्ने प्रहरीको प्रारम्भिक अनुसन्धानले देखाएको छ। कोइराला ओखलढुंगा निवासी रहेको प्रहरीले जनाएको छ।"
यातायात कार्यालय एकान्तकुनाका कप्युटर अधिकृत रेग्मीविरुद्ध भष्टाचार मुद्दा,काठमाडौं : अख्तियार दुरूपयोग अनुसन्धान आयोगले यातायात कार्यालय एकान्तकुनाका एकजना कम्युटर अधिकृतविरुद्ध भ्रष्टाचार मुद्दा दायर गरेको छ। आयोगले यातायात व्यवस्था कार्यालय सवारी चालक अनुमति पत्र एकान्तकुना कार्यालयमा कार्यरत अधिकृत बासुदेव रेग्मीविरुद्ध आज विशेष अदालत काठमाडौंमा मुद्दा दायर गरेको हो। आयोगका प्रवक्ता नरहरी घिमिरेले सेवाग्राहीको सवारी चालक अनुमति पत्र कार्यालयको अभिलेख सच्याइ नवीकरण गराइ घुस लिएको पुष्टि हुन आएकाले रेग्मीविरुद्ध भ्रष्टाचार मुद्दा दायर गरेको जानकारी दिए। सेवाग्राहीको सवारी चालक अनुमतिपत्रमा वर्ग बी थप गर्न दिएको प्रयोगात्मक परीक्षाको चेकलिस्टमा निज पास भएको तर इलेक्ट्रिक ड्राइभिङ लाइसेन्स रजिष्ट्रेसन सिस्टमको एक्जाम स्टाटसमा निज फेल भएको र उक्त विवरण सच्याउनका लागि रेग्मीले २० हजार घुस लिएको पुष्टि हुन आएको आयोगको दावी छ। रेग्मीविरुद्ध २० हजार विगो मागसहित सोही बमोजिम जरिवाना सजायसमेत अख्तियारले माग गरेको छ।
मन्त्रालयको जीर्ण भवनमा जोखिम बढेपछि वैकल्पिक व्यवस्थाको खोजीमा मधेश सरकार,"ढल्केवर(धनुषा) : मधेश प्रदेश सरकारका केही मन्त्रालयको जीर्ण भवनमा जोखिम बढेपछि त्यसको वैकल्पिक व्यवस्थाको खोजीमा प्रदेश सरकार जुटेको छ। यसका सम्भाव्यता अध्ययनका लागि बिहीबार मुख्यमन्त्री सतिशकुमार सिंहसहित प्रदेश सरकारका मन्त्रीहरूले धनुषाको नक्टाझिजस्थित रहेको कृषि यान्त्रीकरण प्रवर्द्धन केन्द्र(जेडिएपी)को अवलोकन गरेका छन्। करिब १९ हेक्टर जग्गा क्षेत्रफल रहेको यस केन्द्रमा वैकल्पिक व्यवस्थाको सम्भावनाका विषयमा बुझ्न प्रदेश सरकारको क्याबिनेट टोलीले निरीक्षण तथा अवलोकन गरेका हुन्। चारवटा मन्त्रालयको भवन नै धराप स्थितिमा पुगेपछि त्यसको वैकल्पिक व्यवस्थाका लागि यहाँका संरचनाको अवस्थालाई अवलोकन गरेको मुख्यमन्त्री सिंहले बताए। कृषि यान्त्रीकरण प्रवर्द्धन केन्द्र परिसरभित्रका भौतिक संरचनाहरूको निरीक्षणपश्चात सञ्चारकर्मीहरूलाई प्रतिक्रिया दिँदै मुख्यमन्त्री सिंहले भने यहाँ संघीय सरकारको धेरै संरचनाहरू छ। धेरैमा मान्छेहरू बसिराखेका छन्। धेरैमा मान्छे नै नबसेका कारण थुप्रै भवनहरू जीर्ण हुँदै गइरहेको छ। आज हामी केही रेसिडेन्सियल अथवा अफिसियल उद्देश्यले प्रयोग गर्न सकिन्छ कि भनेर अनुगमन गरेका हौं। अहिलेका संरचनाहरूको अवस्था र नयाँ संरचना निर्माणको सम्भावना विषयमा समेत यो अवलोकन केन्द्रित रहेको उनले उल्लेख गरे। प्रदेशका मन्त्रालयहरू अब नक्टाझिजमा स्थान्तरण हुन्छ भन्ने सञ्चारकर्मीको जिज्ञासामा मुख्यमन्त्री सिंहले भने त्यस्तो हैन। प्रदेशका मन्त्रालयहरू जनकपुरमै छ। अर्को वैकल्पिक व्यवस्थाहरू हामी खोजिरहेका छौं। एक दुईवटा मन्त्रालय पनि पठाउन सकिन्छ। हैन भने केही रेसिडेन्सीयल बनाउन सकिन्छ। त्यस्तो पनि हुँदैन भने भविष्यको लागि केही प्लानिङ गर्न सकिन्छ कि भन्ने सरकारको उद्देश्य हो। यस विषयमा एउटा निष्कर्षमा पुगेर संघीय सरकारसँग समन्वय गर्ने उनको कथन छ। कृषि प्रयोजनका लागि यो एउटा ठूलो स्रोत रहेको उनले बताए। कृषिको लागि ठूलो स्कोप भएको ठाउँ हो। कृषिमा क्रान्ति ल्याउनका लागि यहाँको स्रोत साधनलाई कसरी प्रयोग गर्न सकिन्छ भन्ने विषयमा पनि हाम्रो ध्यान केन्द्रित छ। अहिले नै ठ्याक्कै यस्तै हुन्छ भनेर भन्न सकिँदैन। आज हामी अवलोकन मात्रै गरेका हौ। यस पछाडि संघ सरकारसँग के गर्न सकिन्छ भनेर हामी कुरा गर्छौ। अहिले कृषि यान्त्रीकरण प्रवर्द्धन केन्द्रकै परिसरमा प्रदेश सरकारको भूमि व्यवस्था कृषि तथा सहकारी मन्त्रालय मातहतको कृषि विकास निर्देशनालय अवस्थित छ। प्रदेश सरकारको प्रशासनिक भवन र प्रदेशसभाको भवनका लागि जग्गा लिजमा लिने विषयमा प्रक्रिया अघि बढिसकेको मधेश प्रदेश सरकारका भौतिक व्यवस्था मन्त्री सरोनकुमार यादवले बताए। त्यो ठाउँलाई केन्द्रित गरेर हामी निष्कर्षमा छौं। त्यो बिग प्रोजेक्टको रूपमा सञ्चालनमा छ, उनले भने। केन्द्रीय विपद् व्यवस्थापन समितिले नै हाल कतिपय मन्त्रालय सञ्चालनमा रहेको भौतिक संरचना जीर्ण भइसकेकोले सम्भावित दुर्घटनालाई ध्यानमा राखेर तत्कालै स्थानान्तरण हुन भनेपछि वैकल्पिक व्यवस्थाको खोजीमा जुटेको मन्त्री यादवले बताए। तत्कालै नयाँ संरचना निर्माण गर्न सकिने अवस्था नरहेकोले वैकल्पिक व्यवस्थाको खोजी अनुरूप यहाँको सम्भावनालाई अवलोकन गरेको उनको भनाइ छ। अबको मन्त्रिपरिषदको बैठकले यहाँका संरचनाको अवस्था र थप व्यवस्थापनको विषयमा छलफल गर्ने मन्त्री यादवले बताए। हाल प्रदेश सरकारको आफ्नै प्रशासनिक भवन नहुँदा जनकपुर चुरोट कारखाना लिमिटेडको परिसरमा रहेको भवन मर्मत सम्भार गरी आफ्ना काम कारबाही सञ्चालन गर्दै आएको छ।"
साँढे १७ हजार पशुलाई लम्पी स्किन खोप,"नुवाकोट : भयावह समस्याका रूपमा रहेको लम्पी स्किन रोगविरुद्ध नुवाकोटमा पशुचौपायालाई खोप लगाउने कार्य गरिएको छ। सो रोगका कारण नुवाकोटमा गत वर्ष तीन सय १४ वटा पशुको ज्यान गएको पशु सेवा कार्यालय नुवाकोटले जनाएको छ। साताव्यापी अभियानका रूपमा रहेको सो खोप लगाउने कार्यका लागि ६० जना प्राविधिकसहितका कर्मचारी खटिएका छन्। गाईभैँसीमा लाग्ने विषाणुजन्य लम्पी स्किन रोगविरुद्ध पशु सेवा कार्यालय नुवाकोटले अभियान सञ्चालन गरेको हो। अभियान सकिए पनि खोपको डोज बाँकी रहेका कारण यसलाई निरन्तरता दिइने कार्यालयले जनाएको छ। नुवाकोटका हजारौं किसानले पालेका गाईभैँसीलाई निःशुल्क खोप लगाउन आवस्यक खोपसहित ३५ जना खोपकर्ता परिचालन गरिएको छ। अभियानअन्तर्गत २० हजार पशुचौपायालाई यो चरणमा खोप लगाउने लक्ष्य रहेको कार्यालयका प्रमुख तथा वरिष्ठ पशु विकास अधिकृत डा रामप्रकाश प्रधानले बताए। उनका अनुसार बिहीबार बेलुकीसम्म १७ हजार पाँचसय गाईभैँसी, पाडापाडी र बाच्छाबाच्छीलाई खोप लगाइएको छ।"
भक्तपुर दुर्घटना : स्थिति तनावग्रस्त बनेपछि प्रहरीद्वारा अश्रुग्यास प्रहार,काठमाडौं : ट्राफिक चेकिङका क्रममा ट्रकले ठक्कर दिएर स्कुटर चालक महिलाको मृत्यु भएपछि भक्तपुरको गठ्ठाघर क्षेत्रको अवस्था तनावग्रस्त बनेको छ। प्रदर्शनकारी र प्रहरीबीच झडप भएपछि अश्रुग्यास प्रहार गरिएको प्रहरीले जानकारी दिएको छ। गठ्ठाघर चोकमा ट्राफिक प्रहरीले चेकजाँचका लागि रोकिराखेको बा ४९ प ८९४४ नम्बरको स्कुटरलाई ना ६ ख २१७३ नम्बरको ट्रकले ठक्कर दिएको थियो। ठक्करबाट स्कुटर चालकको घटनास्थलमै मृत्यु भएको प्रहरीले जनाएको छ। तीव्र गतिको ट्रकले करिब एक सय मिटर परसम्म स्कुटरलाई घिसारेको प्रत्यक्षदर्शीले बताएका छन्।
मालिका पहुँचमार्ग सडकको वालमा मिसावट सामग्रीको प्रयोग,"गुल्मी : गुल्मीको मालिका पहुँचमार्ग स्तरोन्नतिको काम अहिले तीव्र गतिमा चलिरहेको छ। सिलादी, भानुपोखरा हुँदै अर्खावाङ्ग पुग्ने उक्त सडकमा मेसिनरी, पलम्ब, पलम्ब वालको काम भइरहेको छ। पहुँचमार्ग स्तरउन्नतिका क्रममा सडकको पलम्ब वालमा निर्माण व्यवसायीले मिसावट सामग्री प्रयोग गरेको पाइएको छ। मालिका गाउँपालिका७ घमिरस्थित पुरनकोटमा पलम्ब वाल निर्माणमा मिसावट सामग्री प्रयोग गरेको पाइएको छ। पलम्ब वालमा ६० प्रतिशत कंक्रिट र ४० प्रतिशत ढुंगा प्रयोग गर्नुपर्छ। तर, निर्माण व्यवसायीले क्रसर उद्योगबाट लिएको सामग्रीमा मेसिनले निकालेको केही माटो प्रयोग गरेको पाइएको हो। सडक निर्माणको क्रममा कमसल तथा मिसावट सामग्रीको प्रयोग गरेको भन्दै स्थानीय आक्रोशित बनेका छन्। गुणस्तरहीन सामान प्रयोग र समयमै काम सम्पन्न नगर्ने निर्माण व्यवसायीलाई कारबाही गर्न सम्बन्धित निकाय समक्ष माग समेत गरेका छन्। निर्माण कम्पनीले गरेको लापरबाहीका बारेमा पटक पटक स्थानीय सरकार र कार्यालयलाई जानकारी दिए पनि त्यसको कुनै सुनुवाइ नभएको स्थानीय नारायण लम्सालले जानकारी दिए। छिटो छरितो काम सक्न र राज्यबाट भुक्तानी लिनका लागि निर्माण व्यवसायीले कमसल सामग्री प्रयोग गरिरहेको स्थानीय लम्सालले आरोप लगाए। सडकको पलम्ब वालमा क्रसर उद्योगमा बनाएको सामग्री प्रयोग गर्नुपर्ने थियो। तर, निर्माण कम्पनीले बर्खायामको समय र ओभरसियर नभएको मौका छोपेर कामदारले मिसावट सामग्री प्रयोग गरिरहेको स्थानीयको भनाइ छ। स्थानीयले सडकमा मिसावट सामग्री प्रयोग गरेको व्यापक गुनासो आएपछि सडक पूर्वाधार विकास कार्यालय गुल्मीले काम नै रोकिदिएको छ। सडक अनुगमनका लागि ओभरसियर निर्माण स्थलमै पुगेर बिहीबार दिउँसोदेखि काम रोकिदिएको कार्यालयले जनाएको छ। ओभरसियर रोहित भण्डारीका अनुसार कामदार पलम्ब वालमा गुणस्तरीय सामग्रीमा मेसिनले निकालेको माटो मिसाएर प्रयोग गरेको पाइएपछि काम नै रोकिएको छ। पलम्ब वालमा प्रयोग गरिएको सबै मिसावट सामग्री हटाउन निर्देशन गरिएको ओभरसियर भण्डारीले बताए। निर्माण कम्पनीले क्रसर उद्योगबाट लिएको सामग्री चेकजाँच गरेर मात्रै काम सुरु गर्ने ओभरसियर भण्डारीले बताए। सडकको स्तरोन्नति र ग्राभेलको काम गर्नुपर्ने भएपनि निर्माण व्यवसायीले गरेको ढिलासुस्तीका कारण यहाँका नागरिकले सास्ती खेप्नु परेको छ। मालिका पहुँचमार्ग अन्तर्गतको सडक हुँदै दैनिक दर्जनौं साना तथा ठूला सवारी जिल्लाको सदरमुकाम आउजाउ गर्छन्। घमिर, अर्खावाङ्ग, छापहिले लगायतका क्षेत्रका स्थानीयले आवतजावतमा सास्ती खेप्नु उनीहरूको गुनासो छ। सडकको समयमा काम नहुँदा बर्षात्मा हिलाम्मे र हिउँदमा धुलाम्मे हुँदा यहाँका नागरिकलाई जोखिमपूर्ण यात्रा गुर्नपर्ने बाध्यता छ। निर्माण व्यवसायीले गरेको ढिलासुस्ती र नागरिकले पाएको सास्तीका बारेमा अन्नपूर्ण पोस्टले पटक पटक समाचार सम्प्रेषण गर्दै आएको छ। निर्माण व्यवसायीले विभिन्न बाहान बनाएर सडकको काम कछुवाको गतिमा गरेको स्थानीयको आरोप छ। निर्माण व्यवसायीले अहिले सडकमा अव्यवस्थित रूपमा निर्माण सामग्री राखेर आवतजावतमै दुःख दिएको स्थानीयको भनाइ छ। हालसम्म मालिका पहुँच मार्गको ८५ प्रतिशत काम सम्पन्न भएको ओभरसियर भण्डारीले बताए। सडक पूर्वाधार कार्यालयसँग २०७९ माघ २६ गते काम सम्पन्न गर्ने गरी सूर्य कन्टक्सन र चम्फेश्वर शुसान जेभी काठमाडौंले २०७७ माघ २८ गते योजना सम्झौता गरेको थियो। कामको सम्झौता मिति सकिँदा समेत निर्माण कम्पनीले काम सम्पन्न नगरेपछि पुनः म्याद थप गरेको छ। २०८१ असोज ३० गतेसम्म काम सम्पन्न गरी निर्माण कम्पनीले म्याद थप गरेको सडक पूर्वाधार विकास कार्यालय गुल्मीले जनाएको छ। उक्त निर्माण कम्पनीले भ्याटसहित १० करोड ५७ लाख ७८ हजार ६६८ रुपैयाँमा १५ किलोमिटर सडक ग्रावेलको जिम्मा लिएको थियो। काम अलपत्र पारेपछि कार्यालयले कयौं पटक निर्माण व्यवसायीलाई पत्र काटेको थियो। निर्माण व्यवसायीले पछिल्लो समयमा सडकमा मेसिनरी, वाल र पलम्ब वालको काम गरिरहेको छ। निर्माण कम्पनीले गरेको ढिलासुस्तीका कारण यो सडकमा पटक पटक म्याद थप भएपनि काम सम्पन्न हुन सकेको छैन। तर निर्माण व्यवसायीले भने कामदारको हेलचेक्राइ र काम गर्दा एक्कासि माथिबाट पहिरो खसेर सामाग्रीमा मिसावट भएको दावी गरेको छ। निर्माण व्यवसायी रुकचन्द्र ढकालले आफूहरूको गलत भएको बताउँदै त्यस्तो गर्न नहुने बताए। कार्यालयको निर्देशनमा काम रोकिएको तर अब गुणस्तर सामग्री लिएर मात्रै काम अगाडि बढाउने निर्माण व्यवसायी ढकालले बताए।"
स्याङ्जामा नागरिकताभन्दा राहदानी लिने बढी,स्याङ्जा : स्याङ्जामा नागरिकताभन्दा राहदानी लिनेको संख्या बढी देखिएको छ। गत वर्ष नागरिकताभन्दा ५ हजार ३ सय ३५ वटा बढी राहदानी लिएको पाइएको हो। आर्थिक वर्ष २०८०८१ मा प्रशासन कार्यालय स्याङ्जाबाट ९ हजार ४ सय ८७ वटा नागरिकता वितरण भएको हो। यी वंशजका आधारमा लिएका नागरिकता हुन्। यसैगरी १४ हजार ८ सय २२ वटा राहदानी वितरण भएको थियो। सदरमुकाममा रहेको जिल्ला प्रशासन कार्यालय र वालिङस्थित इलाका प्रशासन कार्यालयबाट नागरिकता तथा राहदानी वितरण हुँदै आएको छ। जिल्लाको भौगोलिक अवस्थालाई मध्यनजर गर्दै जिल्लाको मध्य भाग पार्ने गरी वालिङमा इलाका प्रशासन कार्यालय स्थापना गरिएको छ। यसो गर्दा उत्तरतर्फ जिल्ला प्रशासनमा र दक्षिणतर्फका नागरिकलाई इलाका प्रशासनमार्फत प्रशासनिक सेवा सुविधा उपलब्ध गराउँदै आइएको छ। यसैगरी वैवाहिक अंगीकृत नागरिकता लिनेमा स्याङ्जाका २४ जना रहेका सहायक प्रमुख जिल्ला अधिकारी दीपक पौडेलले जानकारी दिए। २५ हजार ४ सय ९ राष्ट्रिय परिचयपत्र वितरण भएको र पुराना नागरिकताका अभिलेखीकरण गर्ने कार्य सबै सकिएको उनले बताए।
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार सबै प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। शुक्रबार राति देशभर साधारणतया बदली रहने छ। कोशी, मधेश, बागमती र गण्डकी प्रदेशका केही तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। मधेश, बागमती, गण्डकी र लुम्बिनी प्रदेशका एकदुई स्थानमा भारी वर्षाको पनि सम्भावना रहेको छ।"
सिन्धुलीको गोलन्जोर गाउँपालिकामा शुक्रबार शोक बिदा,"सिन्धुली : सवारी दुर्घटनामा गाउँसभा सदस्यसहित तीन जनाको मृत्यु भएपछि गोलन्जोर गाउँपालिकाले शुक्रबार शोक बिदा दिएको छ। बिहिबार बनेपासिन्धुलीबर्दिवास (विपी) राजामार्गको सिन्धुलीखुर्कोट खण्ड अन्तर्गत कमलामाई नगरपालिका२ चियाबारी नजिकै डबलक्याप बोलेर दुर्घटना हुँदा गोलन्जोर गाउँपालिका ६ का निर्वाचित वडा तथा गाउँसभा सदस्य उदय बहादुर मस्राङ्गीसहित तिन जनाको मृत्यु भएको थियो। दुर्घटनामा एउटै गाउँका ११ जना घाइते भएका छन्। घाइते मध्ये चार जनाको अवस्था गम्भीर रहेको छ। गोलन्जोर गाउँपालिका६ हैबार नाकाजोलीबाट सिन्धुलीमाढी तर्फ आउँदै गरेको बा २० च ८२८३ नम्बरको बोलेरो सिन्धुलीकै कमलामाई नगरपालिका२ चियाबारी नजिकै विपी राजमार्गमा दुर्घटना भएको थियो। दुर्घटनामा गोलन्जोर गाउँपालिका६ का वडा सदस्य वर्ष ४५ का उदय बहादुर मश्राङ्गी मगर, उनका नातेदार वर्ष ३५ का पवन मस्राङ्गी मगर र सोही वडाको हैबार बस्ने वर्ष ४२ का पृथ्वी भुजेलको मृत्यु भएको र ११ जना घाइते भएको यस दुःखद घडीमा गाउँपालिकाले शुक्रबार एक दिन शोक बिदा दिने निर्णय भएको गाउँपालिकाका उपाध्यक्ष ज्वालाप्रसाद न्यौपाने (पुकार) ले जानकारी दिए। गाउँपालिकाले एक सूचना जारी गर्दै शुक्रबार गाउँपालिका मातहतका सबै कार्यालयहरूमा शोक बिदा दिएको जनाएको छ। दुर्घटनामा एकै गाउँका यात्रुहरू परेपछि गोलन्जोर ६ हैबार नाकाजोली शोकमा डुबेको छ।"
गोसाँइकुण्ड जाने यात्रुलाई लौरो बेच्दै बालबालिका,"रसुवा : विद्यालय बिदाको समयमा गोसाँइकुण्डमा भदौ ३ गते लाग्ने जनैपूर्णिमा मेलाका लागि आउने यात्रीका लागि लौरो बेच्दै आम्दानी लिने गरेका छन्। बालबालिकाहरू अहिले सदरमुकाम धुन्चे, घट्टेखोलालगायतका स्थानमा हातहातमा लौरो दिन आउँछन्। गोसाइकुण्ड जाने यात्रीलाई उकालो बाटोमा लौरो टेकेर यात्रा गर्न सहज हुने भएकोले लौरो टेकेर हिंड्ने गर्दछन् भने पहिलो पटक कुण्ड जानेको लौरो चढाउने चलन पनि रहेको छ। बालबालिकाहरू विद्यालय छुट्टीको समयमा सदुपयोग गरी लौरो बेचेर कापी कलम किन्ने खर्चको जोहो गरिरेहका बालबालिकाको भनाइ छ। यसरी मेलाभर लौरो बेचेर ५ हजार रुपैयाँ कमाउने बालबालिकाहरू बताउँछन्। उनीहरुले प्रति लौरो १ सय रुपैयाँमा बिक्री गरेको बताउँछन्। यात्रुले बाटोमा लौरो छानेर किन्ने गर्दछन्। गोसाइकुण्ड जाँदा उकालो बाटो फर्दका ओरोलोमा पनि लौरो टेकेर यात्रा गर्न सजिलो हुने हुनाले अधिकांश यात्रु लैरो टेकेर यात्रा गर्न रुचाउँछन्। विद्यालय छुट्टीको समय भएकोले यस मेलामा लौरो तथा स्थानीय स्याउ, पूजाको सामग्री तथा बाटोमा भेटिने चिया पसलमा पनि बालबालिकाहरू सामान बिक्री गर्दै गरेको भेटिन्छन्।"
हात्ती नियन्त्रणका लागि झापामा विद्युतीय तारबार जडान,"झापा : जंगली हात्तीको आतंक बढेसँगै राष्ट्रिय प्रकृति संरक्षण कोषले झापामा सौर्य ऊर्जामा आधारित विद्युतीय तारबार जडान कार्यलाई तीव्रता दिएको छ। हात्ती नियन्त्रणका लागि प्रकृति संरक्षण कोषले बिर्तामोड नगरपालिका वडा नम्बर ६, ७ र ८ का जंगल आसपासका बासिन्दालाई लक्षित गरी विद्युतीय तारबार जडानको काम बिहीबारदेखि सुरु गरेको छ। बिर्तामोड६ स्थित देउनियाँ पुलदेखि वडा नम्बर ८ स्थित किसनभिट्टासम्मको ९ किलोमिटर क्षेत्रमा तारबार जडान गर्न लागिएको प्रकृति संरक्षण कोषका कोशी प्रदेश प्रमुख वीरेन्द्र गौतमले जानकारी दिए। एक करोड ३२ लाख ३६ हजार ५ सय २० रुपैयाँको लागतमा तारबार निर्माण हुन लागेको हो। यसको ठेक्का फुङ्फुङ्गे शैलेश्वरी निर्माण सेवाले लिएको छ। ठेक्का सम्झौता अनुसार २०८१ कात्तिक २९ गतेसम्म रहेको कोषका प्रदेश प्रमुख गौतमले बताए। गौतमका अनुसार यसअघि झापाको मेचीनगरस्थित बाहुनडाँगी १८ किलोमिटर क्षेत्रमा विद्युतीय तारबार निर्माण गरिएको थियो। त्यसपछि कचनकवल, बाह्रदशी, हल्दिबारी, भद्रपुरले घेरिएको जलथल जंगल र चाराआली जंगलमा क्षेत्रसमेत गरी ७६ किलोमिटर क्षेत्रमा विद्युतीय तारबार जडान भइसकेको उनको भनाइ छ। बिर्तामोड नगरप्रमुख पवित्रा महतारा प्रसाईँले बिहीबार एक कार्यक्रमका बीच विद्युतीय तारबार जडान कार्यको शिलान्यास गरेकी थिइन्। शिलान्यास कार्यक्रममा बोल्दै नगर प्रमुख प्रसाईँले हात्ती नियन्त्रणका लागि विद्युतीय तारबार प्रभावकारी भएको बताइन्। बढ्दो मानवीय क्षति कम गर्नका लागि विद्युतीय तारबार फलदायी हुने अपेक्षा राखेको बताउँदै उनले भनिन्, हात्तीका लागि मन पर्ने आहारा व्यवस्थापन गर्न पनि अब स्थानीय सरकार र सामुदायिक वन उपभोक्ता समिति लाग्नु पर्छ। नगरउपप्रमुख नगेन्द्रप्रसाद सङ्ग्रौलाले मानव बस्तीमा हात्ती छिरेर जनधनको क्षति गर्दै आइरहेको अवस्थामा विद्युतीय तारबार जडानपछि क्षतिमा कमी आउने बताए। हरियाली सामुदायिक वन उपभोक्ता समितिका अध्यक्ष जगतकुमार राईले विद्युतीय तारबार निर्माणपछि स्थानीयको बालीनालीमा यस अघि हुने गरेको क्षति कमी आउनेमा विश्वस्त रहेको बताए। जिल्लामा पछिल्लो समय (रैथाने) जंगली हात्तीको संख्या वृद्धि हुँदै गएको छ। पछिल्लो पाँच वर्षयता हात्तीको संख्या झन्डै तेब्बरले बढेको डिभिजन वन कार्यालय झापाका प्रमुख मेघराज राईले बताए। रैथाने हात्तीमध्ये १० वटाको नामकरण गरिएको छ। जिल्लामा सुनौलो दाँते जग, घुमन्ते यव गज, कानदुले गज, घुमन्ते राज गज, तालबेताल गज, जलथले गज, ठुटे अन्जु गज, सेते गज, एकदाह्रे सानी गज र रङ्गे गज नामकरण गरिएको हात्ती रहेको उनले बताए। २०७५ सालमा १०१२ संख्यामा हात्ती रहेकामा हाल उक्त संख्या ३० भन्दा धेरै छ। आर्थिक वर्ष २०६७६८ देखि आव २०८०८१ सम्म ६७ जनाको हात्तीको आक्रमणबाट मृत्यु भएको छ भने २१ हात्तीको मरेका छन्। सो अवधिमा चार हजार पाँच सय हात्ती पीडितलाई ९ करोड बराबरको राहत वितरण गरिएको डिभिजन वन कार्यालयले जनाएको छ।"
स्याङ्जामा नागरिकताभन्दा राहदानी लिनेको संख्या बढी,"स्याङ्जा : स्याङ्जामा नागरिकताभन्दा राहदानी लिनेको संख्या बढी देखिएको छ। गतवर्ष नागरिकता भन्दा ५ हजार ३३५ वटा बढी राहदानी लिएको पाइएको हो। आर्थिक वर्ष २०८०८१ मा प्रशासन कार्यालय स्याङ्जाबाट ९ हजार ४८७ वटा नागरिकता नागरिकता वितरण भएको हो। यी वंशका आधारमा लिएका नागरिकता हुन्। यसैगरी, १४ हजार ८२२ वटा राहदानी वितरण भएको थियो। सदरमुकाममा रहेको जिल्ला प्रशासन कार्यालय र वालिङस्थित इलाका प्रशासन कार्यालयबाट नागरिकता तथा राहदानी वितरण हुँदै आएको छ। जिल्लाको भौगोलिक अवस्थालाई मध्यनजर गर्दैं जिल्लाको मध्यभाग पार्ने गरी वालिङमा इलाका प्रशासन कार्यालय स्थापना गरिएको छ। यसो गर्दा उत्तरतर्फ जिल्ला प्रशासनमा र दक्षिणतर्फका नागरिकलाई इलाका प्रशासन मार्फत प्रशासनिक सेवा सुविधा उपलब्ध गराउँदै आइएको छ। यसैगरी वैवाहिक अङ्गीकृत नागरिकता लिनेमा स्याङ्जाका २४ जना रहेको सहायक प्रमुख जिल्ला अधिकारी दिपक पौडेलले जानकारी दिए। २५ हजार ४०९ राष्ट्रिय परिचयपत्र वितरण भएको र पुराना नागरिकताका अभिलेखीकरण गर्ने कार्य सबै सकिएको सूचना अधिकारीसमेत रहेका पौडेलले बताए।"
अवरुद्ध मध्य पहाडी राजमार्ग सुचारु,सिन्धुली : पहिरो र ढुंगामुढासहित आएको लेदोले अवरुद्ध मध्यपहाडी लोकमार्ग सञ्चालनमा आएको छ। मध्य पहाडी लोकमार्ग अन्तर्गत गोलोन्जर गाउँपालिका ६ अक्करे भिरमा बिहान पौने छ बजेदेखि पहिरो र ढुंगा माटोसहितको लेदोको कारण अवरुद्ध भएको सडक अहिले सञ्चालनमा आएको हो। सिन्धुलीका प्रहरी प्रमुख गोविन्दराज काफ्लेका अनुसार पहिरो पन्छाएपछि राजमार्ग दुईतर्फी नै सञ्चालनमा आएको हो । गोलन्जोर गाउँपालिका ६ नाकाजोलीबाट सिन्धुलीमाढीतर्फ आउँदै गरेको बोलेरो दुर्घटना हुँदा अवरुद्ध विपी राजमार्गसमेत सञ्चालनमा आएको छ । कमलामाई नगरपालिका २ चियाबारी नजिक बोलेरो सडकमै पल्टिएर दुर्घटना हुँदा सडक अवरुद्ध भएको थियो। दुर्घटना भएको बोलेरो हटाइएपछि विपि राजमार्ग संचालनमा आएको हो ।
भारतीय दूतावासले मनायो ७८ औं स्वतन्त्रता दिवस,काठमाडौं : नेपालस्थित भारतीय दूतावासले आफ्नो ७८औं स्वतन्त्रता दिवस मनाएको छ। बिहीबार काठमाडौंस्थित भारतीय राजदूतावासमा विभिन्न कार्यक्रमको आयोजना गरी दिवस मनाइएको हो। स्वतन्त्र दिवसको अवसरमा भारत सरकारको तर्फबाट दूतावासले भारतीय झण्डा फहराएर कार्यक्रम सुरू गरिएको थियो। कार्यक्रममा भारतीय राष्ट्रपति श्रीमती द्रौपदी मुर्मुले राष्ट्रका नाममा दिएको सम्बोधन भिडियोमार्फत प्रस्तुत गरिएको थियो। कार्यक्रममा भारतीय सेनामा कार्यरत रहँदा वीरगति प्राप्त गरेका नेपालीका परिवारलाई सम्मान गरिएको थियो। उनीहरूलाई आर्थिक सहयोगसहित कपडा पनि वितरण गरिएको थियो। राजदूत श्रीवास्तवले भारतीय सशस्त्र बलका मृतक गोर्खा सैनिकका श्रीमती र निकटतम नातेदारलाई पाँच करोड ५० लाख र कम्बल वितरण गरी सम्मान गरेका थिए। साथै भारतीय सशस्त्र बलका मृतक सैनिकका श्रीमती एवम् एक सय सात मृतक सदस्यका नातेदारका लागि १२ करोड ५५ लाख भुक्तानी दिइएको थियो। दूतावासले नेपालका पाँच प्रदेशका २१ वटा शैक्षिक संस्था र पुस्तकालयका लागि पुस्तक अनुदानको पनि घोषणा गरेको छ।
नदीमा बग्न थाल्यो कालोपानी,"यो नदीको पानी यति धेरै सफा थियो कि हामीले घरको कामकाजमा समेत प्रयोग गथ्र्याैं जनकपुरधाम : धनुषा र महोत्तरी जिल्लामा कालोपानीको नदी पनि छ भन्दा बाहिरका मानिसका लागि नौलो नै होला। तर, यसै क्षेत्रमा बसोबास गर्ने स्थानीयले सहजै औरही र बिग्ही नदीको पानी सम्झिन्छन्। यी दुई नदीको पानी प्राकृतिक रूपमै कालो भने होइन। कुनै बेला शीतल, कलकल बग्ने सफा पानी भएको यस नदीले दुई दर्जनभन्दा बढी गाउँलाई सिँचाइ र पानीको सहजता प्रदान गरेको थियो। तर, हाल यो नदीको पानी कालो, प्रदूषित र प्रयोग नै नगर्ने खालको भएको छ। नदीको पानी यसरी कालो र गन्हाउने हुनुको प्रमुख कारक धनुषाको क्षीरेश्वरनाथ नगरपालिका सखुवा महेन्द्रनगरस्थित एभरेस्ट पेपर मिल हो। धनुषा र महोत्तरी जिल्ला र भारतका विभिन्न गाउँहरू भएर बग्ने यो नदी ५० किलोमिटरभन्दा बढी नेपालमा बग्ने गुगल म्यापले देखाउँछ। तर, पानीको उचित स्रोत हुँदा पनि पछिल्लो तीन दशकदेखि यस क्षेत्रका बासिन्दा पेपर मिलले बगाउने सोडियमयुक्त विषाक्त र फोहोरका कारण पानी प्रयोग गर्नबाट वञ्चित छन्। यो नदीको पानी यति धेरै सफा र स्वच्छ थियो कि हामीले घरको कामकाजमा समेत प्रयोग गथ्र्याै, महोत्तरीको बगरा गाउँका स्थानीयवासी रामस्नेही यादव भन्छन्, कहाँबाट यो पेपर मिल खुल्यो र यसले फोहोरहरू नदीमा निकास गर्न थाल्यो। अहिले त वस्तुभाउलाई समेत यो पानी खान दिँदैनौं। फोहोर पानीले गर्दा यस क्षेत्रको कृषिलाई समेत निकै क्षति पुयाएको छ। २०४६ सालमा स्थापना भएको एभरेस्ट पेपर मिल स्थापना भएदेखि नै उद्योगबाट निस्कने फोहोरहरूको निकास नदीमै हुन थालेको थियो। सुरुवातमा मिलले बिना कुनै फोहोर प्रशोधन यन्त्रको प्रयोग गरेर सोझै रसायनयुक्त विषाक्त पानी नदीमा बगाउँदै आएको थियो। हालसम्म उक्त क्रम जारी छ। महोत्तरी भंगहा नगरपालिका२ अजगेवा गाउँका कमलेश ठाकुर उमेरले २४ वर्ष कटे। उनको गाउँ भएर पनि बग्छ बिग्ही नदी। ठाकुर सानो उमेरदेखि नै बिग्हीको पानीसँग परिचित छन्। हामी सानो हुँदा त नदी वारपार गर्न पुल वा वैकल्पिक बाटो पनि थिएन। पानीमा खुट्टा हाल्नै पथ्र्याे। कमलेश बाल्यकाल सम्झिँदै भन्छन्, त्यो पानी यस्तो गन्हाउथ्यो कि नाक थुनेर नदी वरपरबाट आवतजावत गर्नु पथ्र्यो। अहिले पनि दुर्गन्ध त्यस्तै हुन्छ। पानीमा खुट्टा हाल्दा रसायन र फोहोरहरू भुत्लाझैं खुट्टामा टाँसिन आउथ्यो। त्यो पानी अहिले पनि त्यस्तै फोहोर छ। अहिले फरक यति मात्रै छ कि नदीमा बाँध बाँधिएको छ र पुलहरू पनि बनेका छन्। अब आवतजावत गर्न पानीमै खुट्टा हाल्नुपर्ने विवशता नभएको कारणले पनि पानीको प्रदूषणको कुरा कसैको प्राथमिकतामा परेको छैन। सोही नगरपालिकाको हरिनमरी गाउँका बासिन्दा हुन्, रमेश यादव। यादवको बिग्ही नदीको वारि र पारि गरी जम्मा पाँच बिघाभन्दा बढी नम्बरी खेतीयोग्य जग्गा छ। यादवका पुर्खाहरूले नदीको किनारमा रहेको सो जग्गामा कुनै बेला प्रशस्त अन्नबाली उब्जाउँथे तर, पछिल्लो तीन दशकदेखि एभरेस्ट पेपर मिलको रसायनयुक्त पानी र नदीको प्रदूषणले यादवको जग्गा बगरमा परिणत भएको छ। यो पेपर मिल हाम्रो लागि अभिशाप नै बनेको छ। हाम्रो बाल्यकालमा जुन नदीको पानीले पूरा गाउँ सिञ्चित हुन्थ्यो। त्यो नदी पेपर मिलको कारणले नाला बन्न पुगेको छ। अहिले सिँंचाइयोग्य पानी नै नभएर हाम्रो जग्गा बाँझो हुन पुगेको छ, यादवले दुःखेसो पोख्दै भने, २०५१ सालतिरको कुरा होला यही महेन्द्रनगरमा नेपाली कांग्रेसको केन्द्रीय भेला थियो। त्यतिखेर प्रधानमन्त्री शेरबहादुर देउवा हुनुहुन्थ्यो। हामी गाउँलेहरूले करिब १० वटा बोतलमा नदीको विषाक्त पानी भरेर प्रधानमन्त्रीलाई बुझायौं। उहाँलाई यो समस्या समाधान गरेर नदीलाई प्रदूषणमुक्त बनाई दिनु हुन विनम्र अनुरोध पनि गर्यौं। अर्को दिन केही सञ्चारमाध्यमहरूले प्रधानमन्त्रीले एक महिनाभित्र नदी प्रदूषणको समस्या समाधान गर्ने वाचा गरेको समाचारसमेत छापे। तर, त्यसको एक साता नबित्दै पेपर मिलका तत्कालीन प्रमुखले मलाई बोलाएरै धम्की दिए र यस्ता गतिविधि आइन्दा गरेमा राम्रो नहुने चेतावनीसमेत दिए। प्रदूषण नियन्त्रणका लागि पहल गर्दा पटकपटक धाकधम्कीका सिकार भएका यादवले आफ्नो कुरामा थप्दै भने, कुनै पनि यस्ता उद्योग मन्त्री छैनन् होला जसलाई हामीले यस समस्याका बारेमा अवगत गराएका छैनौं। तर, पेपर मिल ठूलो उद्योग छ र यहाँका प्रशासकहरू प्रभावशाली छन्। त्यहीँ भएर होला हाम्रो आवाज कसैले पनि सुन्न चाहेको छैन। हुँदाहुँदै संघीयता आए पनि मधेस प्रदेश सरकारले कम्तीमा यो समस्या समाधानका लागि ध्यान देला भनेर आफूहरूले सांसदहरूलाई समेत जानकारी गराए पनि मतलब राखिएन। रसायनयुक्त पानीका कारण निकै समस्या झेलेका यादव र उनीलगायतका किसानहरूले मिलेर सर्वोच्च अदालतमा पेपर मिलविरुद्ध मुद्दासमेत हालेका थिए। नदीमा विषाक्त पानी नमिसाउन र मिसाउनै पर्दा उपयुक्त प्रविधि जडान गरी स्वच्छ पारेर मात्रै मिसाउन सर्वोच्च अदालतले २०६१ साउन १२ गते पेपर मिलविरुद्ध परमादेशसमेत जारी गयो। तर, सो परमादेश जारी भएको २० वर्ष बितिसक्दा पनि न त त्यसको पालन पेपर मिलले गरेको छ न त आदेश पालन गराउन कहीँ कतैबाट कुनै पहल नै भएको छ। जलवायु प्रदूषण नियन्त्रण तथा अनुगमनको अधिकार प्रदेश सरकारमा निहित छ। तर, बिग्ही र औरही नदीको पानीमा वर्षौंदेखि मिसाउँदै आइएको विषाक्त पदार्थका विषयमा मधेस प्रदेश सरकारसमेत अनभिज्ञ छ। यी दुई नदीको प्रदूषण नियन्त्रण वा पेपर मिलले नदीलाई प्रदूषित गरेको विषयमा मधेस प्रदेश वातावरण मन्त्रालयमा आजसम्म कहिल्यै कुनै प्रकारको गुनासो वा आवाज उठेको मलाई थाहा छैन, वन तथा वातावरण मन्त्रालय, मधेस प्रदेशका सूचना अधिकारी बेचनकुमार महतोले भने, कहिलेकाहीँ औपचारिक फोरमहरूमा एक्कल दुक्कल बिग्ही र औरही नदीको प्रदूषणको समस्याका बारे कोही कोहीले बोल्ने गर्छन् तर, यसलाई महŒवका साथ आवाज उठाएको मलाई थाहा छैन। यो समस्या भने निकै ठूलो छ। पेपर मिलमात्रै नभई सो क्षेत्रमै भएको एक औषधि कारखानाबाट समेत निस्किने दुर्गन्धित वायुले सो क्षेत्रकै सर्वसाधारणलाई बसोबासमा समस्या गर्दै आएको छ तर, यसका विरुद्धमा स्थानीय खै किन चुप लागेर बसेका छन् थाहा भएन। यता, एभरेस्ट पेपर मिलका म्यानेजिङ डाइरेक्टर ओम सर्राफ भने मिलको कारणले नदी प्रदूषित हुँदै आएको विषयलाई अस्वीकार गर्छन्। हामीले पेपर बनाउन परालको प्रयोग गर्छौं र सोही परालको पानी नदीमा मिसिँदा कालो हुन जान्छ तर, त्यसमा हानिकारक रसायन रहेको कुरा सत्य छैन, सर्राफ भन्छन्, मिलबाट निस्किने फोहोरको व्यवस्थापन गर्न हामीले मेसिनहरू जडान गरेका छौं। मिलबाट निस्कने पानीको प्रयोग गरेर कारखाना क्षेत्रमै करिब १० वटा जति पोखरी पनि बनाएका छौं र सोही पोखरीको डिलमा ठूलठूला रुखहरू पनि रोपिएका छन्। मिलको पानीले असर गर्ने भए त पहिला ति रुखहरू नै सुक्थे होला तर, त्यस्तो त हालसम्म भएको छैन। यी सबै हल्लाहरू हामीसँग वैमनश्यता राख्नेहरूले फिजाएका हुन्। विभिन्न बहानामा हामीसँग काम माग्न आउनेहरूलाई काम नदीएपछि मिलको विरुद्धमा झुठफुस हल्ला फैलाउँदै हिँडेका छन्। नेपाल सरकारको वातावरण संरक्षण ऐन, २०७६ ले स्वच्छ र स्वस्थ वातावरणमा बाँच्न पाउने प्रत्येक नागरिकको मौलिक अधिकार रहेको स्पष्ट गरेको छ। सो ऐनको प्रस्तावनामै उल्लेख भएअनुसार वातावरणीय प्रदूषण वा ह्रासबाट हुने क्षतिबापत पीडितलाई प्रदूषकबाट क्षतिपूर्ति उपलब्ध गराउन, वातावरण र विकासबीच समुचित सन्तुलन कायम गर्न, प्रकृति, वातावरण र जैविक विविधतामा पर्ने प्रतिकूल वातावरणीय प्रभाव न्यूनीकरण गर्न तथा जलवायु परिवर्तनको चुनौतीलाई सामना गर्न ऐन निर्माण गरिएको उल्लेख छ।"
सिन्धुलीमा बोलेरो दुर्घटना (अपडेट) : वडा सदस्यसहित तीन जनाको मृत्यु,"सिन्धुली : सिन्धुलीको कमलामाई नगरपालिका २ चियाबारी नजिकै डबल क्याप बोलेरो दुर्घटना हुँदा तीन जनाको मृत्यु भएको छ । मृत्यु हुनेमा गोलन्जोर गाउँपालिका ६ हैबारका पृथ्वी भुजेल, सोही वडाको नाकाजोलीका उदय बहादुर मस्राङ्गी मगर र पवन मस्राङ्गी मगर रहेका छन् । बीपी राजमार्गको सिन्धुलीमाडी खुर्कोट खण्ड अन्तर्गत चियाबारी नजिक बिहीबार भएको बोलेरो दुर्घटनामा परि पृथ्वी र उदयको घटनास्थलमै मृत्यु भएको हो । पवनको सिन्धुली अस्पतालमा उपचारका क्रममा मृत्यु भएको सिन्धुलीका प्रहरी प्रमुख गोविन्दराज काफ्लेले जानकारी दिए । मृतक उदय गोलन्जोर गाउँपालिका ६ का निर्वाचित वडा सदस्य समेत हुन् । गोलन्जोर गाउँपालिकाको६ को हैबार नाकाझोलीबाट सिन्धुली सदरमुकाम माढीबजार तर्फ आउँदै गरेको तरकारी तथा खाद्यान ओसार पसार गर्ने डबल क्याव बा २० च ८२८३ नम्बरकोबोलेरो सडकमै पल्टिएको थियो । दुर्घटनाका पाँच जना घाइतेमध्ये तीन जनाको अवस्था गम्भीर रहेको छ । उनीहरूलाई थप उपचारका लागि काठमाडौं पठाइएको छ । अन्य घाइतेको सिन्धुली अस्पतालमा उपचार भइरहेको सिन्धुली प्रहरीले जनाएको छ ।"
धादिङमा फोहोरलाई मोहोर बनाउने अभियान,"धादिङ : पछिल्लो समय फोहोर व्यवस्थापन चुनौतीपूर्ण बन्दै गइरहेको छ। संघीय राजधानी काठमाडौंसहितका सहरी क्षेत्रमा फोहोर व्यवस्थापनमा चुनौती बेहोरिरहेको अवस्थामा धादिङको नीलकण्ठ नगरपालिकाले भने फोहोरलाई मोहोरका रुपमा परिवर्तन गर्ने अभियान सुरु गरेको छ। नीलकण्ठ नगरपालिकाले फोहोरलाई व्यवस्थापन नभएर पुन::प्रयोग गर्न मिल्ने गरी जैविक कम्पोस्ट मल र अन्य सामाग्री बनाउने अभियान सुरु गरिसकेको छ। कुहिने फोहोरलाई कम्पोस्ट मल बनाउने र नकुहिने फोहोरलाई अन्य सामाग्री बनाउन तथा पुन: प्रयोगको अभियान सुरु गरेको जनाएको हो। नगरपालिकाको यस खाले अभियानले फोहर व्यवस्थापनमा समेत निकै ठूलो सहयोग पुग्ने विश्वास नगरपालिकाको छ। नगरपालिकाको बजार क्षेत्रबाट दैनिक पाँचदेखि सात टन फोहर संकलन हुने गर्दछ। अहिले जिल्लाको सदरमुकाम क्षेत्रबाट उत्पादित फोहरलाई अहिले संकलन गरी कम्पोस्ट मोल बनाउन सुरु गरिएको छ। नगरपालिका क्षेत्रबाट दैनिक निस्कने फोहरलाई कुहिने, नकुहिने र सिसाजन्य गरेर तीन तहमा छानी कुहिने फोहरबाट कम्पोस्ट मल बनाउन सुरु गरेको हो। अहिले परीक्षणको रूपमा मल उत्पादन सुर भएको छ। विशेष त नगरक्षेत्रबाट दैनिक निस्कने कुहिने तथा जैविक बस्तुहरूको प्रयोगबाट प्राङ्गारिक कम्पोस्ट मल बनाउन लागेको नगरपालिकाको भनाइ छ। नगरपालिका स्थित वडा नम्बर ८ मा मल उत्पादन केन्द्रसमेत स्थापना गरिएको छ। यसरी कम्पोस्ट मल बनाउन धेरै ठाउँ नचाहिने र थोरै परिमाणमा पनि उत्पादन गर्न सकिने भएकाले आफूहरुले जस्तै अन्य स्थानीय तहलाई पनि यसको सुरुवात गर्न नीलकण्ठ नगरपालिका ८ का वडाअध्यक्ष प्रकाश श्रेष्ठले आग्रह गरे। नगरपालिकाले एक गैरसरकारी संस्थाको सहयोगमा सो कामको सुरुवात गरेको हो। निलकण्ठ नगरपालिकामा सुधारोन्मुख फोहर व्यवस्थापनका लागि जैविक कम्पोस्ट मल बनाउन सुरु गरेको भन्दै यो निकै प्रभावकारी हुने बुझाइ स्थानीय तहको छ। फोहोरबाट उत्पादित मल किसानका लागि निकै प्रभावकारी हुने विश्वास लिइएको छ। किसानले समेत नगरपालिकाले फोहोरबाट उत्पादन गरेको मल लाभदायक र प्रभावकारी बन्ने विश्वास लिएका छन्। नगरपालिकाको पहललाई स्थानीयले राम्रो र उदाहरणीय भएको स्थानीय किसान खगेन्द्र कोइराला बताउँछन्। यसरी कम्पोस्ट मल बनाउँदा मल तयार हुनका लागि कम्तीमा २१ दिन नत्र एक महिना लाग्ने छ। कम्पोस्ट मल बनाउँदा काठको धुलोमा जिवाणुसहितको जैविक रसादी प्रयोग गरी एक सातासम्म हावा नपस्ने गरी राम्रोसँग मिसाएर राखी त्यसलाई पुन: एक सातापछि बजारबाट लगिएको कुहिने फोहरमा मिसाई मल बनाउने गरिन्छ। यसरी मिश्रण गरेको बस्तुलाई फेरि २१ दिनसम्म राखेर ६५ डिग्रीको तापक्रम पुगे पछि सो मल खेत बारीमा राख्न योग्य मानिन्छ। तरकारीको बोक्रा, फलफूललगाएत अन्य कुहिने बस्तुहरू मात्रै जैविक मलका लागि प्रयोग गरिन्छन्। ठूलो परिमाणमा मल बनाउन सकेको खण्डमा यसरले रासायनिक मलको अभाव पूरा गर्न सक्ने विश्वास स्थानीय तहको छ।"
"विराटनगरमा कार र मोटरसाइकल ठोक्किएर दुर्घटना, मोटरसाइकल चालकको मृत्यु",विराटनगर : विराटनगरमा कार र मोटरसाइकल ठोक्किएर बुधबार राति दुर्घटना हुँदा मोटरसाइकल चालकको मृत्यु भएको छ । प्रहरीका अनुसार कोशी लोकमार्गअन्तर्गत विराटनगर महानगरपालिका३ पिपलचोकमा राति ९:३५ बजेतिर दुर्घटना भएको हो । उत्तरबाट आएर पूर्वतर्फ मोडिँदै गरेको को १ च ५१९१ नम्बरको कार र भित्री सडकबाट कोशी लोकमार्गतर्फ निस्कदै गरेको मधेस प्रदेस ०१००४ प २७८४ नम्बरको मोटरसाइकल एकपासमा ठोक्किएको प्रहरीले जनाएको छ । दुर्घटनामा मोटरसाइकल चालक मोरङको बूढीगंगा गाउँपालिका५ का ४० वर्षीय फेकुलाल सरदारको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार दुर्घटनामा गम्भीर घाइते भएका सरदारलाई उपचारका लागि विराटनगरको नोबेल शिक्षण अस्पताल पुर्याउनसाथ चिकित्सकले मृत घोषित गरेका हुन् । दुर्घटनालगत्तै प्रहरीले कार र चालक मोरङको पथरीशनिश्चरे नगरपालिका१० का ४६ वर्षीय जीवन कटवाललाई नियन्त्रणमा लिएको छ । घटनाको अनुसन्धान भइरहेको डीएसपी बस्नेतले बताए ।
"सिन्धुलीमा बोलेरो दुर्घटना : २ जनाको मृत्यु, ७ घाइते",सिन्धुली : सिन्धुलीमा बोलेर दुर्घटना हुँदा २ जनाको मृत्यु भएको छ भने अन्य ७ जना घाइते भएका छन्। सिन्धुली तिनकान्याबाट सदरमुकामतर्फ आउँदै गरेको बलेरो कमलामाई नगरपालिका २ चियाबारीमा दुर्घटना भएको हो। बा २० च ८२८३ नम्बरको बोलेरो दुर्घटना हुँदा २ जनाको घटनास्थलमै मृत्यु भएको स्थानीयले जनाएका छन् । स्थानीयका अनुसार ७ जना घाइते भएका छन् । घाइतेलाई सिन्धुली अस्पताल ल्याउँदै गरिएको छ । दुर्घटनापछि विपी राजमार्ग अवरुद्ध भएको छ । घटनाबारे विस्तृत विवरण आउन बाँकी छ ।
विर्तामोडमा १२ थान मोबाइलसहित कार चालक पक्राउ,"झापा : झापाको विर्तामोडमा बिलबिनाको मोबाइल फोनसहित गाडी चालकलाई प्रहरीले नियन्त्रणमा लिएको छ। इलाका प्रहरी कार्यालय अनारमनिबाट खटिएको प्रहरी टोलीले विशेष सूचनाको आधारमा पूर्वपश्चिम राजमार्ग अन्तरगत बिर्तामोड नगरपालिका१ अदुवा खोला छेउमा बुधबार दिउँसो साढे ४ बजेको समयमा डब्लुबी ७४ एएक्स १९७४ नम्बरको भारतीय कारलाई रोकेर चेकजाँच गरेका थिए। प्रहरीले कारभित्र लुकाइछिपाई लैजाँदै गरेको एप्पल कम्पनीको १२ थान मोबाइल बरामद गरेको थियो। बरामद गरिएको मोबाइलको आवश्यक कागजात नहुँदा कार चालक मेचीनगर नगरपालिका १० का ३१ वर्षीय सुर मुखियालाई प्रहरी नियन्त्रणमा लिएको छ। बरामद गरिएको मोबाइलको नेपाली बजार मुल्य ६ लाख १५ हजार रहेको जिल्ला प्रहरी कार्यालय झापाले जनाएको छ। बरामद गरिएको मोबाइल, कार र कार चालक मुखियालाई आवश्यक कारबाहीका लागि मेची भन्सार कार्यालय काँकडभिट्टा बुझाउने तयारी भइरहेको प्रहरीले जनाएको छ। त्यस्तै बुधवार साँझ इलाका प्रहरी कार्यालय काँकडभिट्टाले मेचीनगर नगरपालिका६ काँकडभिट्टा भन्सार पछाडी हुँदै भारतबाट नेपालतर्फ भन्सार छलेर ल्याउँदै गरेको एक लाख ५२ हजार रुपैयाँ बराबरको विभिन्न सामाग्री समेत बरामद गरेको थियो।"
राष्ट्र बैंकले खारेज गर्यो दुई मनिचेञ्जरको इजाजत,काठमाडौं : नेपाल राष्ट्र बैंकले दुईवटा मनिचेञ्जरको इजाजतपत्र (लाइसेन्स) रद्द गरेको छ। तोकिएको समयमा लाइसेन्स नवीकरण गरेकाहरूले उनीहरूको इजाजतपत्र रद्द गरिएको बैंकले जनाएको छ। राष्ट्र बैंकका अनुसार ठमेलस्थित रेन्बो मनि एक्स्चेञ्ज प्रालि र पुल्चोकस्थित कसा मनि एक्सचेञ्ज प्रालिको इजाजतपत्र रद्द गरिएको हो। साउन २८ गतेदेखि लागू हुनेगरी इजाजत पत्र रद्द गरिएको बैंकले जनाएको छ। नेपाल राष्ट्र बैंक मनिचेञ्जर इजाजतपत्र तथा निरीक्षण विनियमावली २०७७ (चौथो संशोधनसहित) को विनियम १९ को उपनियम (३) मा भएको व्यवस्थाबमोजिम तोकिएको समयमा नवीकरण नगरेकाले इजाजतपत्र रद्द गर्ने निर्णय गरिएको बैंकले जनाएको छ।
उच्च अदालत पाटनका न्यायाधीश रामेश्वर रेग्मीको निधन,काठमाडौं : उच्च अदालत पाटनका न्यायाधीश रामेश्वर रेग्मीको निधन भएको छ। बुधबार राति उपचारका क्रममा ललितपुरको हरिसिद्धिस्थित नेपाल क्यान्सर अस्पतालमा न्यायाधीश रेग्मीको निधन भएको हो। न्यायाधीश रेग्मी ब्रेन ट्युमरबाट पीडित थिए। न्याय सेवाका सहसचिव रेग्मी २०७७ सालमा उच्च अदालतको न्यायाधीशमा नियुक्त भएका थिए। न्यायाधीश रेग्मीको निधनमा उच्च अदालत पाटनले आजका निम्ति निर्धारित सबै कामकारबाही स्थगन गरेको छ। ६१ वर्षीय रेग्मीको पशुपति आर्यघाटमा अहिले अन्तिम दाहासंस्कार भइरहेको छ।
भयावह बन्दै मानवसर्पद्वन्द्व,"गुलरिया : केही दिनअघि आमासँगै राति विस्तारामा सुतिरहेका बर्दियाको गुलरिया नगरपालिका१ का नौमहिने बालक मायरा चौधरीलाई विस्तारामै सर्पले डस्यो। तीन घण्टापछि उपचारका लागि बर्दिया अस्पताल पुर्याइएका उनलाई चिकित्सकले मृत घोषणा गरे। उसैदिन सोही वडाको अर्को घरमा ११ वर्षीया सोनिमा चौधरीलाई सुतिरहेकै अवस्थामा सर्पले डसेपछि अस्पताल पुर्याउँदा उनलाई पनि चिकित्सकले मृत घोषणा गरे। सोही दिन सोही वडास्थित मामाघरमा बस्दै आएकी ६ वर्षीया रिया चौधरी राति एक्कासी बिरामी परिन्। स्थानीय खैरापुरको मेडिकलमा सामान्य उपचारपश्चात् उनलाई पाँच घण्टापछि बर्दिया अस्पताल गुलरिया पुर्याइयो। चिकित्सकले बालिकालाई सर्पले डसेको आशंकामा थप उपचारको लागि भेरी अस्पताल नेपालगन्ज लगियो। बर्दियाको मधुवन नगरपालिका२ ओराली बजार घर भई हाल गुलरिया नगरपालिका १ गाउँ नम्बर १५ मन्दिरटोलस्थित मामाघरमा बस्दै आएकी बालिकाको तीन दिनपछि उपचारका क्रममा मृत्यु भएको जिल्ला प्रहरी कार्यालय बर्दियाका प्रहरी नायब उपरीक्षक तुल्सीराम अर्याल बताउँछन्। एकै दिन एकै वडाका एकै गाउँमा तीन जना बालबालिकालाई सर्पले डसेर ज्यान गएपछि बर्दियामा सर्वत्र त्रास बढेको छ। घटना केलाउँदा बालकलाई सर्पले टोकेको तीन घण्टापछि र बालिकालाई साढे ५ घण्टापछि परिवारले अस्पताल पुर्याएको देखिन्छ। घटनाबारे अनुसन्धान भइरहेको डीएसपी अर्यालले जनाए। बर्दिया सर्पको जोखिममा छ। मानिस बाघ, हात्ताीलाई मात्र त्रासको रूपमा लिने गरे पनि सर्पको पनि उत्तिकै जोखिम छ। नेपालमा ८० प्रजातिका सर्पहरू पाइन्छन्। जसमध्ये १९ प्रजातिका सर्प विषालु छन्। पछिल्लो समय बर्दियामा सर्पको बिगबिगी बढेको छ। सर्पको टोकाइबाट ज्यान जाने क्रम बढेको छ। सर्पबाट जोगिन झुल लगाएर सुत्ने, घरमा भएका प्वालहरू टाल्ने, झाडीहरू सफा गर्दै सजग रहनुपर्ने चिकित्सकको सुझाव छ। गत वर्ष बर्दिया अस्पतालमा ४० पुरुष, ४७ महिला गरी ८७ जनाले सर्पदंशको उपचार गरेको बर्दिया अस्पतालका प्रमुख डा सुवास पाण्डेयले बताए। जसमध्ये १७ जनालाई विषालु सर्पले डसेको छ। सर्पले टोकेपछि समयमै उपचारमा पुगे जोखिम टर्छ। सर्पले टोकेपछि झारफुकतिर लाग्न नहुने उनले बताए। आर्थिक वर्ष ०७९।८० मा ३ महिला र ४ पुरुष गरी ७ जनालाई विषालु सर्पले टोकेको छ। चालू वर्षको साउन अन्तिमसम्म करिब १० जनाको हाराहारीमा उपचार भएको छ। त्यस्तै सर्पदंश उपचार केन्द्र ठाकुरबाबामा गत वर्ष २५ जनाको सर्पदंशको उपचार भएको छ। जसमध्ये दुई जनालाई विषालु सर्पले टोकेको उपचार केन्द्रले जनाएको छ। बर्दिया सर्पको जोखिममा छ। मानिस बाघ, हात्तीलाई मात्र त्रासको रूपमा लिने गरे पनि सर्पको पनि उत्तिकै जोखिम छ। बर्दियाको ठाकुरबाबा, बारबर्दिया नगरपालिकामा सर्पदंश उपचार केन्द्र छन्। बर्दिया अस्पतालमा पनि सर्पदंशका बिरामीहरूको चाप हुने गर्छ। तराईमै विषालु सर्प नेपालमा ८० प्रजातिका सर्पहरू पाइन्छन्। जसमध्ये १९ प्रजातिका सर्प विषालु छन्। अधिकांश विषालु सर्प तराईमै पाइने स्नेक कन्जरभेसन नेपाल पोखराका अध्यक्ष रामजी गौतमले बताए। करेत (गडैंचा), राजगोमन, गोमन, बागे र आँधो सर्प विषालु हुन्छन्। मानिस सर्पको आहारा शृंखलामा पर्दैन तर पनि टोकेर आक्रमण गर्छ। उनले भने, सर्पले आफूलाई खतरा भएको महसुस गरेपछि मात्र टोक्ने गर्छ अन्यथा टोक्दैन। स्पर्स भयो भने मात्र सर्पले टोक्ने उनले प्रष्ट्याए। धेरैजसो विषालु सर्प तराईमै पाइन्छन्। पहाडमा पाइने सर्प अधिकांश विषालु छैनन्। सर्पबाट जोगिन उसलाई खतरा नहुने गरी सावधानी अपनाउनु पर्छ। सर्पले टोकेपछि मानिसको शरीरमा विषको मात्रा कति छोड्छ त्यही अनुपातमा विष बढी वा कम लाग्ने हुन्छ, गौतमले थपे, हामीले धेरै सर्पहरू उद्धार पनि गरेका छौं। सर्पले मानवीय क्षति गरे पनि राज्यको राहत निर्देशिकाले कुनै पनि सम्बोधन गरेको पाइँदैन।"
मोटरसाइकलमा गाँजा भेटिएपछि चालक पक्राउ,"विराटनगर : मोरङको जहदाबाट प्रहरीले बुधबार राति लागूऔषध गाँजासहित एक जनालाई पक्राउ गरेको छ। जहदा गाउँपालिका१ धुनी टोलका २६ वर्षीय अमित मण्डल राति ९:३० बजेतिर पक्राउ परेका हुन्। इलाका प्रहरी कार्यालय बुधनगरबाट खटिएको सइ उज्वल शाक्य नेतृत्वको टोलीले प्रदेश १०४००१ प ९८०२ नम्बरको मोटरसाइकल नियन्त्रणमा लिएर चेकजाँच गर्दा गाँजा बरामद भएको थियो। गाँजा बरामद भएसँगै मोटरसाइकल चालक मण्डललाई पक्राउ गरिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार ६ किलोग्राम गाँजा बरामद भएको छ। पक्राउ परेका मण्डल, बरामद भएको गाँजा र नियन्त्रणमा लिइएको मोटरसाइकललाई इलाका प्रहरी कार्यालय रानीमा राखिएको छ। यस विषयमा थप अनुसन्धान भइरहेको डीएसपी बस्नेतले बताए।"
बनेन बाटो स्थानीयलाई सास्ती,"दोलखा : जिल्लाको उत्तरी क्षेत्र जोड्ने मुख्य सडक केहि दिनदेखि अवरुद्ध हुँदा ३ वटा गाउँपालिका सडक सम्पर्कबाट विमुख भएका छन् । उत्तरका तीन वटा गाउँपालिका कालिञ्चोक,विगु र गौरीशंकर साउन १२ गतेको पहिरोले झर्मासी (गुमुखोला) सडक खण्ड बगाएपछि प्रभावित बनेका छन् । तीन गाउँपालिकाका ५० हजार नागरिकले सास्ती खेप्नुपरेको छ । झर्मासी (गुमुखोला) खण्डमा साउन १२ गतेको पहिरोले आधाभन्दा बढी सडक बगाएको छ । कालिञ्चोक गाउँपालिकाको वडा नम्बर४ र ७ जोड्ने झर्मासी (गुमुखोला) खोला पुलसँगै झण्डै दुई सय मिटर सडक आधाभन्दा बढी बगाएको हो। सडक मर्मतको लागि डिभिजन सडक कार्यालय चरिकोटले केही दिनअघि ठेक्कामार्फत काम सुरु गरेता पनि द्रुत गतिमा काम नुहुँदा अझै केही साता यातायात सञ्चालन नहुने पक्का जस्तै छ । यातायात अवरुद्ध हुँदा तीन गाउँपालिकाको २२ वडाका लगभग ५० हजार स्थानीय प्रभावित भएको र उत्तरी क्षेत्रका मुख्य व्यापारिक केन्द्र सिंगटी बजारको ढुवानी पूर्ण रुपमा ठप्प भएको दोलखा उद्योग वाणिज्य संघ सिंगटी शाखाका अध्यक्ष महेश श्रेष्ठले बताए । यातायात ठप्प भएपछि झर्मासी खोलाबाट खाद्यान्न लगायतका सामान बोकेर वारिपारि गर्नुपर्ने अवस्था हुँदा चर्को मूल्यको मार उपभोक्ताहरूले खेप्नुपरेको श्रेष्ठको भनाइ छ । आवश्यक खाद्यन्नको ढुवानी रोकिएको छ । यातायात व्यवसायीले यात्रुहरुलाई बीचैमा छाड्नुपर्ने बाध्यताका कारण यात्रुहरूले दोहोरो भाडा तिर्नु परेको छ । खाद्यन्नको ढुवानी महँगो भएको छ । जसोतसो महगो ढुवानी मै भए पनि खाद्यन्नको व्यवस्था त होला तर बिरामी पर्दा तत्काल उपचारका लागि समस्या भएको स्थानीयको गुनासो छ । सडक मर्मतको लागि डिभिजन कार्यालय चरिकोटले ठेक्कामार्फत काम सुरु गरेकोले दुई हप्ताजतिमा स्थायी समस्या समाधान गर्न नसके पनि अस्थायी रुपमा यातायात सञ्चालन गर्न सकिने डिभिजन सडक कार्यालय चरिकोटका इन्जिनियर भरत श्रेष्ठले बताए । बुधबार १ सय घनमिटर जाली हाल्ने काम सम्पन्न भएको छ । उक्त क्षेत्रमा जोखिम धेरै भएकाले पूर्ण रुपमा स्थायी सडक मर्मत गर्न लामै समय लाग्ने उनको भनाइ छ ।"
दुर्गम गाउँपालिकामा विकासको पहुँच,"धेरै समय भएकै छैन, हाम्रो गाउँपालिकामा नत सडकको पहुँच थियो नत विद्युतको नै। अहिलेको जस्तो इमेल, इन्टरनेट र सञ्चार त कुरै भएन। एक वडाबाट अर्को वडा जानुपर्दा घण्टौं पैदल वा घोडा चढेर पुग्नुपर्ने थियो। स्वास्थ्य उपचारका लागि सुगमको अस्पताल वा स्वास्थ्य केन्द्रमा लैजानसमेत कठिन पर्थ्यो। तर, अहिले ५ वटै वडामा मोटर बाटो पुगेको छ। इन्टरनेट र सञ्चारको सुविधा पुगिसकेको छ। हिजोको अवस्थामा सञ्चार र इन्टरनेटको सुविधा नहुँदा हाम्रो पालिकावासी नागरिकले देशविदेशको सूचना थाहा पाउन, प्रशासनिक कार्य र कुनै व्यक्तिगत कार्य गर्नसमेत बञ्चित थिए। तर, अहिले त्यो अवस्था छैन। गाउँगाउँमा मोटर बाटो पुगेको छ। शिक्षा र स्वास्थ्य क्षेत्रको अधिकारलाई सुनिश्चित गर्ने प्रयास गरेका छौं। पालिकामा ७ वटा आधारभूत विद्यालय छन्। पालिका भित्रका सबै सामुदायिक सरकारी स्कुलमा पढ्ने करिब २५० बढी बालबालिकालाई उच्च शिक्षा हासिल गर्न टेवा पुगोस् भनेर गाउँपालिका र अभिभावकको लागत साझेदारीमा विद्यालय बैंकिङ खाता सञ्चालन गर्दै आइरहेका छौं। ५ वटै वडामा स्वास्थ्यचौकी स्थापना भएको छ। हिउँदको समयमा जाडो हुने भएकाले विद्यार्थीलाई बेसीको पारिलो स्थानमा पठनपाठन गराउने गरी घुम्ती कक्षा सञ्चालन गर्ने गरेका छौं। धार्मिक तथा ऐतिहासिक पर्यटकीय स्थलको संरक्षण सम्बर्द्धन गर्नमा जोड दिइरहेका छौं। हिमाली क्षेत्रको मौलिकता, जैविक विविधता प्राचीन सभ्यता र संस्कृति जोगाउन हाम्रो निरन्तर प्रयास जारी छ। सामूहिक स्याउ खेती विस्तारदेखि कृषकहरूका हरेक समस्या समाधान गर्न लागेका छौं। कोरला नाकासम्म ३३ केभीको प्रसारण लाइनको विस्तार कार्य भइरहेको छ। अब चराङ र चैलेमा ३३ केमी सबस्टेसन निर्माण तयारीमा छ। दामोदरकुण्डको महत्त्व र व्यवस्थापनमा ध्यान दिएका छौं। त्यहाँसम्म मोटर बाटो पुर्याउने हाम्रो लक्ष्य हो। (लोप्साङ छोम्फेल बिष्ट लोघेकर दामोदरकुण्ड गाउँपालिका, मुस्ताङका अध्यक्ष हुन्।)"
पहिरोले मध्यपहाडी लोकमार्ग अवरुद्ध,"सिन्धुली : मध्ये पहाडी लोकमार्ग अन्तर्गत सिन्धुली जिल्लाको खुर्कोटघुर्मि खण्ड अवरुद्ध भएको छ । मध्यपहाडी लोकमार्ग अन्तर्गत सिन्धुलीको गोलन्जोर गाउँपालिका ७ अक्करे भिरमा अविरल वर्षाका कारण आएको पहिरो, ढुङ्गा र माटोसहितको लेदोको कारण सडक अवरुद्ध भएको हो । सिन्धुलीका प्रहरी प्रमुख गोविन्दराज काफ्लेका अनुसार बिहिबार बिहान पौने ६ बजेदेखि सडक अवरुद्ध भएको हो । सडक माथिबाट आएको पहिरो, ढुङ्गा र माटोसहितको लेदोको कारण दुबैतर्फको सडक अवरुद्ध भएको छ । अवरुद्ध खडक खुलाउन इलाका प्रहरी कार्यालय खुर्कोट र प्रहरी चौकी ग्वाल्टारका प्रहरी उक्त स्थानमा पुगिसकेको प्रहरी प्रमुख काफ्लेको भनाइ छ । सडक अवरुद्ध हुँदा पहाडी जिल्लाहरु खोटाङ, ओखलढुंगा, सोलुखुम्बुबाट राजधानी काठमाडौं हिँडेका सवारीसाधन र राजधानीबाट ती जिल्लामा आएका सवारीसाधन बीच बाटोमा नै रोकिएर अलपत्र परेका स्थानीयले बताएका छन् ।"
गोसाइँकुण्ड मेला अवधिभर कालिकाधुन्चे सडकमा चौबिसै घण्टा सवारीसाधन सञ्चालन,"काठमाडौं : गोसाइँकुण्ड मेला अवधिभर रसुवाको कालिकाधुन्चे सडकखण्डमा चौबिसै घण्टा सवारी साधन सञ्चालन गर्न पाइने भएको छ। लाङटाङ राष्ट्रिय निकुञ्ज कार्यालयले बिहीबार सूचना जारी गरेर चौबिसै घण्टा आवतजावत खुला हुने जनाएको छ। हिन्दू तथा बौद्ध धर्मावलम्वीहरूको महत्वपूर्ण पर्व, जनै पूर्णिमाको अवसरमा प्रसिद्ध तीर्थस्थल गोसाइँकुण्डमा पूजा तथा दर्शन गर्न आउने जाने भक्तजनहरूको सेवा र सुविधालाई मध्यनजर गरेर आवतजावत खुला गरेको हो। धार्मिक प्रयोजनका लागि आवतजावत गर्ने दुईपाङ्ग्रे र चारपाङ्ग्रे सवारी साधनहरू (बस, जिप, मोटरसाइकल स्कुटर) आदि भदौ ४ गतेसम्म चौबिसै घण्टा सञ्चालन गर्न सकिने छ। लाङटाङ राष्ट्रिय निकुञ्जको धुन्चे चेक प्वाइन्ट र कालिकास्थानको कालिका चेक प्वाइन्टबाट नियमित चेकजाँच गरी चौबिसै घण्टा आवतजावत खुल्ला रहने गरी व्यवस्था मिलाइएको कार्यालयले जनाएको छ।"
बुकी फूलेपछि मनमोहक ढोरपाटन (फोटोफिचर),"बेनी : म्याग्दी, बागलुङ र पूर्वी रुकुमको एक हजार तीन सय २५ वर्ग किलोमिटर क्षेत्रफलमा फैलिएको ढोरपाटन सिकार आरक्षको सौन्दर्यमा आन्तरिक पर्यटक लोभिएका छन्। शुक्रबार, शनिबार र छुट्टीको दिन देशका विभिन्न सहरबाट ढोरपाटन घुम्न पर्यटकहरू आउने गरेका छन्। ढोरपाटनका विभिन्न ठाउँमा ५ दिन घुमेर फर्किएका काठमाडौंका आशिल सिलवालले साहसिक सिकारसँगै प्रकृति प्रेमीहरूका लागि पनि ढोरपाटन उपयुक्त गन्तव्य भएको अनुभव सुनाए। शान्त वातावरणमा रंगीबिरंगी फूल, छिनछिनमा परिवर्तन हुने मौसम, शीतल हावापानी, पशु गोठहरूमा रमाउन पाउँदा समय बितेको पत्तै नहुँदो रहेछ, समुन्द्रि सतहदेखि चार हजार १० मिटर उचाइमा रहेको गर्पाछेडा क्षेत्रमा भेटिएका शिलवालले भने थरिथरीका फूलले रंगिएको ढोरपाटन बर्खा याममा झनै रमाइलो छ। ढोरपाटनको फाँट र पाखा बुकी फूलेर रंगिएपछि रमणीय बनेको छ। लेकमा फूल्ने फूलहरूलाई समग्रमा बुकीका नामले चिन्ने गरिन्छ। ढोरपाटन पर्यटन प्रवर्द्धन विकास संस्थाका सचिव जीवनकुमार पुनले वन्यजन्तु र घरपालुवा जनावरको पोषिलो आहारा बुकीले पर्यटक लोभिएका बताए। असारदेखि भदौ सम्म अन्य ठाउँमा पर्यटकको अफसिजन भएपनि ढोरपाटनमा सिजन हो, उनले भने केही वर्षअघिसम्म वनपाखामा सीमित ढोरपाटनको बुकीको सौन्दर्य अहिले पर्यापर्यटनको आधार बन्न थालेको छ। सडक यातायात, होटल तथा घरवास सुविधा, सञ्चार माध्यम र सामाजिक सञ्जालका कारण बुकी फूलेको हेर्न, फोटो, भिडियो खिचेर सामाजिक सञ्जालमा राख्न र प्रकृतिसँग रमाउन दैनिकजसो पर्यटक आउने गरेका ढोरपाटन सामुदायिक होमस्टेका सञ्चालक रामबहादुर घर्तीमगरले बताए। पोषिलो घाँस खुवाउन म्याग्दी, बागलुङ र पुर्वी रुकुमका किसानहरूले ढोरपाटनको बुकीमा गाईभैसी, भेडाबाख्रा र घोडा चराउन गोठ लगेर गएका छन्। बुकीको पोषिलो घाँस खाएका वस्तुभाउ निरोगी, मोटा हुने र दूध तथा मासुको उत्पादन बढी हुने किसान लछुमन थापाले बताए। फूलको पहिचान र अभिलेखीकरण गरिँदै ढोरपाटन सिकार आरक्षका संरक्षण अधिकृत मण्डिप पंगेनीका अनुसार साउनदेखि असोजको पहिलो हप्तासम्म बुकी फूल्ने गर्छ। बर्खा सिजनमा ढोरपाटनको आकर्षण नै बुकी हो, उनले भने यहाँ पाइने फूलहरूको जात पहिचान र अभिलेखीकरणको काम थालेका छौ। संरक्षण अधिकृत पशुपति अधिकारीले आरक्ष क्षेत्रमा फाइने १३ प्रजातिका फरक फरक फूलको तस्बिर र स्थानीय नाम संकलन गरेका छन्। दहीठेकी, राक्षस, बिसौरी, बोक्सी, राके, दूधे, ओठे, पुतली, नाकेफूली, फट्याग्री, प्याउली, मदाने र कापचुच्चे स्थानीय नाम गरेका फूलको तस्बिर संकलन भएको छ। संकलन भएका तस्बिरहरूलाई सम्बन्धित विज्ञहरूको सहयोगमा अंग्रेजी र वैज्ञानिक नाम पहिचान गर्ने तयारी गरेको संरक्षण अधिकृत पंगेनीले बताए। आरक्षले फूलहरूलाई संरक्षण गर्न चरन क्षेत्रबाट ट्याक्टरमा गाईवस्तुको मल उठाउन रोकेको छ। वार्षिक १५ हजार पर्यटक आरक्षका रेञ्जर सागर सुवेदीका अनुसार २०८१ को साउन महिनाको १ देखि २८ गतेसम्म पाँच सय ८१ जना नेपाली पर्यटकहरूले ढोरपाटन भ्रमण गरेका छन्। आर्थिक वर्ष २०८००८१ मा १५ हजार पाँच सय ७३ जनाले भ्रमण गरेको ढोरपाटनमा पर्यापर्यटन शीर्षकमा १९ लाख ३३ हजार सात सय रुपैयाँ राजस्व संकलन भएको छ। ढोरपाटन उपत्यकाको प्रवेशबिन्दु देउरालीमा आरक्ष र नेपाली सेनाको पोस्टमा पर्यटकहरूको विवरण राख्ने र शुल्क लिने गरिन्छ। ढोरपाटन घुम्न नेपालीले प्रतिव्यक्ति एक सय, सार्क राष्ट्रकाले प्रतिव्यक्ति एक हजार पाँच सय र अन्य देशकाले तीन हजार रुपैयाँका दरले शुल्क तिर्नुपर्छ। ढोरपाटन शिकार आरक्षका प्रमुख वरिष्ठ संरक्षण अधिकृत बिरेन्द्रप्रसाद कडेलका अनुसार गत आर्थिक वर्षमा चार करोड ७१ लाख दुई हजार छ सय २८ रुपैयाँ राजस्व संकलन भएको छ। अघिल्लो आर्थिक वर्ष २०७९०८० मा तीन करोड ४८ लाख राजस्व संकलन भएको थियो। सहज यात्रा गर्दै सिकार गर्न पाउने अवस्था भएर बढी बढाउनमा सिकारी छानिने अवसरले राजश्व बढेको वरिष्ठ संरक्षण अधिकृत कंडेलले बताए। गत आवमा सार्क राष्ट्रका ४ र अन्य देशका १०२ जना पर्यटक ढोरपाटन आएका थिए। तेस्रो मुलुकका पर्यटक सिकारका लागि र नेपालीहरू घुम्नका लागि ढोरपाटन पुग्ने गरेका छन्। बुर्तीवाङदेखि ढोरपाटन जोड्ने सडक स्तरोन्नति कार्य जति सक्दो छिटो सम्पन्न गराएमा पर्यटन आगमन अझै बढ्ने स्थानीय व्यवसायीहरूको भनाइ छ।"
"आज यी स्थानमा भारी वर्षा, सतर्क रहन अनुरोध","काठमाडौं : आज दिनभरि सबै प्रदेशका केही ठाउँमा मेघ गर्जनचट्याङ्ग सहित मध्यम वर्षा भए पनि राती भने कोशी, मधेश, बागमती र गण्डकी प्रदेशका एकदुई स्थानमा भारी वर्षा हुने मौसम पूर्वानुमान महाशाखाले जनाएको छ। महाशाखाका अनुसार हाल देशभर मनसुनी वायुको प्रभाव रहेको छ। मनसुनको न्यून चापीय रेखा सरदर स्थानको आसपास रहेको छ । आज बिहान बागमती र सुदुरपश्चिम प्रदेशका थोरै स्थानहरुमा तथा बाँकी प्रदेशका एकदुई स्थानमा हल्का वर्षा भइरहेको महाशाखाले जनाएको छ । आज राती पनि सबै प्रदेशका केही स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको र कोशी, मधेश, बागमती र गण्डकी प्रदेशका केही ठाउँमा भने ठूलो पानी पर्ने विभागको बुलेटिनमा उल्लेख छ। त्यस्तै शुक्रबार र शनिबार पनि कोशी, मधेश, बागमती, गण्डकी र लुम्बिनी प्रदेशका एकदुई स्थानमा भारी वर्षाको पनि सम्भावना रहेको जनाइएको छ। भारी वर्षा हुने स्थानमा रहने सबैलाई महाशाखाले सम्भावित संकटबाट जोगिन सतर्क रहन अनुरोध गरेको छ।"

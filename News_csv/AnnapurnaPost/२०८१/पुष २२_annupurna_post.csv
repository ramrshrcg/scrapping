शीर्षक,विवरण
"आजैदेखि लागू हुनेगरी सार्वजनिक यातायातको भाडा बढ्यो, कहाँ कति बढ्यो? (सूचीसहित )","काठमाडौं : सरकारले सार्वजनिक यातायातको भाडा वृद्धि गरेको छ। आजैदेखि लागू हुनेगरी सरकारले भाडा बढाएको हो। यातायात व्यवस्था विभागले विज्ञप्ति जारी सार्वजनिक यातायातको भाडा ३:३० प्रतिशतले वृद्धि गरेको जानकारी दिएको छ। त्यस्तै मालबाहक सवारीसाधनको पनि भाडा वृद्धि गरिएको छ। पहाडी बाटोमा सञ्चालन हुने सवारीमा ०८१ प्रतिशत र तराईमा चल्ने सवारीमा ००५ प्रतिशत भाडा वृद्धि गरिएको हो। विगतमा सार्वजनिक सवारी साधनको भाडादर निर्धारण गर्दा इन्धनको अंश ३५ प्रतिशत र अन्य सूचकहरूको अंश ६५ प्रतिशत मानी भाडादर निर्धारण गरिँदै आएको छ। सार्वजनिक यातायात सञ्चालनसँग सम्बन्धित लगानी तथा खर्च सम्बन्धमा यातायात विभागले गरेको बजार अध्ययन तथा विश्लेषण र सरोकारवाला पक्षहरूसँग गरिएको परामर्श समेतका आधारमा पहिचान गरिएका यातायातका श्रमिकको पारिश्रमिक, इन्धन, टायर, व्याज, सञ्चालन खर्च, हाककट्टी र सञ्चालन मुनाफालगायतमा देखिएको मूल्य वृद्धिको आधारमा सार्वजनिक यातायातका सवारीको भाडा समायोजन गरिएको विभागले जानकारी दिएको छ। 'नेपालको संविधान २०७२ को अनुसूची ५ को बुँदा नं २० र अनुसूची ९ को बुँदा नं १५ का आधारमा नेपाल सरकारले गरेको कार्य विस्तृतीकरण र सवारी तथा यातायात व्यवस्था ऐन २०४९ को दफा ९६ को उपदफा (१) बमोजिम सोही ऐनको दफा १५३ को खण्ड (घ) ले दिएको अधिकार प्रयोग गरी दुई वा सो भन्दा बढी प्रदेश भई सञ्चालन हुने (राष्ट्रियस्तरका सार्वजनिक यातायातका रुटमा सञ्चालन हुने) सार्वजनिक यातायातका सवारीहरुको भाडादर यस विभागको मिति २०८१।०९।२२ को निर्णयानुसार सोही मितिदेखि लागु हुने गरी देहाय अनुसार भाडादर समायोजन गरिएको छ,' विज्ञप्तिमा भनिएको छ।"
भारत सरकारद्वारा निर्मित म्याग्दी बहुमुखी क्याम्पसको भवन हस्तान्तरण,"काठमाडौं : भारत सरकारको सहयोगमा निर्मित म्याग्दी बहुमुखी क्याम्पसको भवन हस्तान्तरण गरिएको छ। नेपालभारत विकास सहकार्य अन्तर्गत भारत सरकारको २ करोड ७९ लाख ३० हजारमा निर्माण गरिएको उक्त क्याम्पसको भवन तथा छात्रावास हस्तान्तरण गरिएको हो। जिल्ला समन्वय समिति म्याग्दीका प्रमुख राजकुमार थापा र काठमाडौंस्थित भारतीय दूतावासका काउन्सलर अविनाश कुमार सिंहले संयुक्तरूपमा क्याम्पस व्यवस्थापन समितिलाई औपचारिकरूपमा हस्तान्तरण गरेका हुन्। कार्यक्रममा राजनीतिक प्रतिनिधि, सरकारी अधिकारी तथा समाजसेवीहरूको उपस्थिति रहेको थियो। भारत सरकारले क्याम्पसको मानविकी भवन, व्यवस्थापन भवन र छात्राका लागि छात्राबास भवन निर्माण गरिदिएको हो । उक्त परियोजनालाई उच्च प्रभाव सामुदायिक विकास परियोजनाको रूपमा अघि बढाइएको र जिल्ला समन्वय समिति म्याग्दीमार्फत कार्यान्वयन गरिएको भारतीय दूतावासले जानकारी दिएको छ। सहभागीहरूले नेपाली जनताको उत्थानका लागि भारत सरकारले पुर्याउँदै आएको निरन्तर विकास सहयोगको सराहना गरेका थिए। नवनिर्मित संरचनाले म्याग्दी बहुमुखी क्याम्पसका विद्यार्थीहरूको उच्च शिक्षा तथा छात्राबास सुविधामा पहुँच दिलाउन मद्दत गर्ने उनीहरूको भनाइ छ। म्याग्दी बहुमुखी क्याम्पस सन् १९९६ मा स्थापना भएको हो। यस सामुदायिक क्याम्पसले स्नातक तथा स्नातकोत्तर तहका विषयहरु अध्यापन गराउँदै आएको छ। क्याम्पसमा करिब ९५० जना विद्यार्थीहरू अध्ययनरत छन्। जसमा ७० प्रतिशत छात्राहरू छन्।"
सात जिल्लाका सिडिओसहित १२ अधिकारीहरूको सरुवा,"काठमाडौं : सरकारले सात जिल्लाको प्रमुख जिल्ला अधिकारी (सिडिओ)सहित १२ अधिकारीहरूको सरुवा गरेको छ। गृह मन्त्रालयले काठमाडौं, कैलाली, सुनसरीलगायत जिल्लाका सिडिओहरूको सरुवा गरेको हो। काठमाडौंका सिडिओ जयनारायण आचार्यलाई गृह मन्त्रालयमा, कैलालीका सिडिओ धर्मेन्द्र कुमार मिश्रलाई सुनसरी, सुनसरीका सिडिओ रामचन्द्र तिवारीलाई गृह मन्त्रालय, मोरङका सिडिओ प्रेम प्रसाद भट्टराईलाई गृह मन्त्रालय, झापाका सिडिओ बन्धुप्रसाद बास्तोलालाई गृह मन्त्रालय, सर्लाहीका सिडिओ गोपालकुमार अधिकारीलाई झापा र सल्यानका सिडिओ शम्भु प्रसाद रेग्मीलाई गृह मन्त्रालयमा सरुवा गरिएको हो। त्यस्तै गृह मन्त्रालयका सहसचिव गोगनबहादुर हमाललाई कैलालीको सिडिओ, तुलसीबहादुर श्रेष्ठलाई सर्लाहीको सिडिओ, इन्द्रदेव यादवलाई मोरङको सिडिओ र ऋषिराम तिवारीलाई काठमाडौंको सिडिओमा सरुवा गरिएको छ। त्यस्तै दाङका सहायक सिडिओ शावित्रा पुनलाई सल्यानको सिडिओमा सरुवा गरिएको हो।"
जय ट्रफी एलिट कप क्रिकेट : आर्मी र पुलिसबीचको पहिलो खेल बराबर,"वीरगन्ज : वीरगन्जमा जारी जय ट्रफी मेन्स एलिट कप क्रिकेटमा त्रिभुवन आर्मी क्लब र नेपाल पुलिस क्लबबीच भएको पहिलो खेल बराबरीमा सकिएको छ। नारायणी क्रिकेट मैदानमा भइरहेको दुई दिवसीय खेलमा सोमबार १७२ रनको लक्ष्यका साथ दोस्रो इनिङ्सको ब्याटिङ गरेको पुलिसले दोस्रो दिनको खेल सकिदाँ ४२ ओभरमा ५ विकेट गुमाएर ८८ रनमात्र बनाउन सकेपछि खेल बराबरीमा सकिएको हो। यससँगै प्रतियोगितामा पुलिसले १५ र आर्मीले १४ अंक प्राप्त गरेको पर्सा क्रिकेट संघका अध्यक्ष मनिष सिंहले जानकारी दिए। दोस्रो इनिङ्समा पुलिसका लागि अमित श्रेष्ठले सर्वाधिक ३६ रन बनाए भने अर्जुन साउदले १९ रनमात्रै जोडे। पहिलो इनिङ्समा एक्लैले ८ विकेट लिन सफल भएका आर्मीका साहब आलम दोस्रो इनिङ्समा पनि २ विकेट लिन सफल भए। दुई दिवसीय खेलको दोस्रो इनिङ्समा सोमबार आर्मी ५३ ओभर खेल्दै १७५ रनमा अलआउट भएपछि पुलिसले जितका लागि १७२ रन लक्ष्य पाएको थियो। दोस्रो इनिङ्समा आर्मीका ब्याटर सोमपाल कामीले अविजित ८२ रन बनाए। १३८ बलको सामना गरेका सोमपालले १० चौका र १ छक्का प्रहार गरे। यस्तै त्रितराज दासले ५१ बलमा ३४ रन जोडे। भीम सार्कीले १५ रन जोड्दा विवेक यादवले ११ रन मात्रै बनाए। दोस्रो इनिङ्समा बलिङ्तर्फ पुलिसका कुशल भुर्तेलले ४, गुल्सन झाले ३, ललित राजवंशीले २ र रसिद खानले १ विकेट लिए। त्यसअघि सोमबार बिहान ७ विकेटको क्षतिमा १०३ रनबाट दोस्रो दिनको खेल सुरु गरेको पुलिस थप २२ रन मात्रै जोड्दै अलआउट भएको थियो। उसका लागि गुलशन झाले ५४ बलमा ४७ रन बनाए भने अमित श्रेष्ठले १८ र रसिद खानले १६ रन बनाए। आइतबारदेखि सुरु खेलमा आर्मीले आफ्नो पहिलो इनिङ्समा ३४४ ओभरमा १२१ रन बनाएको थियो। रेड बल र ह्वाइट जर्सीको प्रयोग भइरहेको दुई दिवसीय जय ट्रफी एलिट कपमा मंगलबार भने कुनै खेल हुनेछैन। बुधबार वीरगन्जमा मधेस प्रदेश र पुलिस क्लबीच तथा जनकपुरमा बागमती प्रदेश र आर्मी क्लबबीच प्रतिस्पर्धा हुने पर्सा क्रिकेट संघका अध्यक्ष सिंहले जानकारी दिए। माघ ३ गतेसम्म चल्ने प्रतियोगितामा गत वर्ष सम्पन्न प्रधानमन्त्री कप (पिएम कप) राष्ट्रिय क्रिकेट प्रतियोगितामा शीर्ष चारमा रहेका नेपाल पुलिस क्लब, त्रिभुवन आर्मी क्लब, बागमती प्रदेश र मधेस प्रदेशले प्रतिस्पर्धा गरिरहेका छन्। सिंगल राउण्ड रोबिनका ६ खेलपछि शीर्ष दुई टोलीबीच माघ ३ गते फाइनल खेल हुनेछ। लिग चरणका खेल दुई दिवसीय हुनेछ भने फाइनल खेल तीन दिवसीय हुने पर्सा क्रिकेट संघका अध्यक्ष सिंहले जानकारी दिए।"
एमाले बैठक : अधिकारलाई स्थापित गर्न संविधान संशोधन गर्नुपर्ने जोड,"काठमाडौं : नेकपा एमालेको केन्द्रीय कमिटीको बैठकमा सोमबार अध्यक्ष केपी शर्मा ओलीको राजनीतिक प्रतिवेदनसँगै अन्य प्रतिवेदनमाथि छलफल भएको छ। पार्टी कार्यालय च्यासलमा सोमबार बसेको बैठकको दोस्रो दिन ओलीले पेस गरेको राजनीतिक प्रतिवेदनमाथि सदस्यहरूले धारणा राखेको पार्टी उपमहासचिव पृथ्वीसुव्वा गुरुङले जानकारी दिए। धारणा राख्ने सदस्यहरूले पार्टीभित्रको गुट अन्त्य गर्नुपर्ने, संगठनमा देखिएका समस्या समाधान गर्नुपर्ने बताएका थिए। पार्टीलाई व्यवस्थितरूपमा अघि बढाउनुपर्ने र अनुशासनहिनतालाई अन्त्य गर्नुपर्ने समेत उनीहरूको भनाइ छ। त्यस्तै नयाँ समीकरण बनेपछि सरकारलाई उद्देश्यअनुसार प्रभावकारीरूपमा अघि बढाउनुपर्ने उनीहरूले धारणा राखेको गुरुङले बताए। त्यस्तै अहिलेका अधिकारलाई बलियो बनाउने गरी संविधान संशोधन गर्नसमेत उनीहरूले सुझाव दिएको उपमहासचिव गुरुङले जानकारी दिए। उनले वर्तमान सरकारले देश र जनताको हितमा काम गरेको भन्दै अहिलेसम्म समस्या पहिचान गरिएको बताए। राजनीतिक प्रतिवेदनमाथि उठेका प्रश्नहरूको अध्यक्ष केपी ओलीले जवाफ दिएपछि समसामयिक प्रस्तावहरू पास गरेर बैठक मंगलबार समापन हुने एमालेले जनाएको छ।"
पर्यटक वृद्धिका लागि पदमार्ग निर्माण,दोलखा : दोलखाको गौरीशंकर गाउँपालिका९ को टासीनाम हुँदै च्छोरोल्पासम्म पर्यटक वृद्धिका लागि पदमार्ग निर्माण गर्न थालिएको छ। पर्यटकहरूलाई सहजताका लागि संघीय सरकारको दुई करोड आठ लाख ५० हजार रुपैयाँ लगानीमा पदमार्ग निर्माण सुरु गरिएको वडा नम्बर ९ का वडाध्यक्ष निमागेली शेर्पाले बताए। संघीय सरकार पर्यटन मन्त्रालय अन्तर्गत गौरीशंकर९ को टासिनाम दाल्दुङ रोल्वालिङ छोरोल्पा हुँदै टासिलाप्चा पास मार्गअन्तर्गत १० किलोमिटर ढुंगा बिछ्याइएको सिँढी सहितको पैदलमार्ग निर्माण गर्ने काम भइरहेको उनले बताए। टासिनामादेखि दाल्दुङ रोल्वालिङ गाउँबस्ती जोड्नका लागि पैदलमार्ग निर्माण सुरु गरिएको हो। ४ हजार १ सय मिटरमाथि सुन्दर माहादेवथानसम्म पैदलमार्ग निर्माण गरी च्छोरोल्पा जाने पर्यटन वृद्धि गर्ने उद्देश्यले बाटो निर्माण गरिएको हो। सगरमाथा प्रवेश गर्ने इच्छा भएका पर्यटकहरूका लागि पनि यो पैदलमार्ग सजिलो र आकर्षक रुट हुने अनुमान गरिएको छ। गौरीशंकरको टासिनामदेखि एभरेष्ट पुग्न अहिले कम्तीमा ७ देखि ९ दिन लाग्छ। अर्को रुट बन्द हुँदा यही रुट हुँदै सगरमाथामा जाने पर्यटक बढ्न थालेका छन्। यस वर्ष टासिनाम हुँदै १० किलोमिटर पैदलमार्ग निर्माण सम्पन्न गरिनेछ। त्यसपछि पनि उक्त पैदलमार्गलाई सोलुखुम्बुको नाम्चेसम्म विकास गर्दै लैजाने योजना रहेको वडाध्यक्ष शेर्पाले बताए। पहिलो चरणमा ढुंगामाटो र काठको प्रयोग गरेर सिँढी सहितको १० किलोमिटर पैदलमार्ग निर्माण गरिनेछ। पैदलमार्ग निर्माणको कार्य धमाधम भइरहेको वडाध्यक्षको भनाइ छ। पैदलमार्ग निर्माणको जिम्मा सतली एडि दाल्दुङले लिएको छ। टासिनामबाट सुरु गरिएको उक्त पैदलमार्गलाई सोलुखुम्बु जिल्लाको मुख्य व्यापारिक केन्द्र नाम्चे बजारसम्म जोड्न सके यही रुट हुँदै एभरेष्ट ओहोरदोहोर गर्ने हिमाल आरोही बढ्ने अनुमान गरिएको वडा अध्यक्ष शेर्पाले बताए। यस गाउँपालिकाको पूर्वी सिमाना रहेको सोलुखुम्बु जिल्लाको खुम्बु पासाङल्हामु गाउँपालिका हुँदै सगरमाथा प्रवेश गर्ने पर्यटकहरूलाई समेत लक्षित गरेर पैदलमार्ग निर्माण कार्य गरिएको हो।
"तीनपोखरी कप फुटबल प्रतियोगिता पुस २६ देखि, खेलाडीको एक लाख बिमा","खाँदबारी : दोस्रो तीनपोखरी कप आमन्त्रित पुरुष फुटबल प्रतियोगिता पुस २६ बाट सङ्खुवासभाको खाँदबारीमा सुरु हुने भएको छ। तीनपोखरी समाज विकास क्लबको आयोजनामा हुन लागेको प्रतियोगितामा सशस्त्र प्रहरी बल पकली कोशी प्रदेश सहित आठ टिमको सहभागिता रहने आयोजकले सोमबार पत्रकार सम्मेलन मार्फत जानकारी गराएको हो। प्रतियोगिताको विजेताले ट्रफीसहित नगद दुई लाख २५ हजार रुपैयाँ प्राप्त गर्ने छ। त्यसैगरी उपविजेताले नगद एक लाख १० हजार र सेमिफाइनलिस्ट दुई टिमले नगद २५२५ हजार रुपैयाँ प्राप्त गर्ने प्रतियोगिता संयोजक झलकलाल कुसुलेले जानकारी गराए। प्रतियोगितामा सशस्त्र प्रहरी बल पकली, बुल्स ११ भौसाबारी मोरङ, चुचाचुली स्पोटिङ क्लब दमक झापा, खाँदबारी युथ क्लब सङ्खुवासभा सहभागी रहने छन्। त्यसैगरी सङ्खुवासभाका अरुण उपत्यका सामुदायिक विकास क्लब (एडभान्स), मकालु फ्रेन्डस क्लब, सित्तलपाटी फुटबल क्लब र आयोजक तीनपोखरी समाज विकास क्लब खेलमा सहभागी हुने छन्। प्रतियोगिता माघ १ सम्म खाँदबारी रंगशालामा सञ्चालन हुने छ। खेलाडीको सुरक्षाका लागि प्रत्येक खेलाडीको एक लाख रुपैयाँ स्वास्थ्य बिमा गरिने तीनपोखरी समाज विकास क्लबका अध्यक्ष मिनेश चापागाईंले जानकारी गराए। प्रतियोगितामा सहभागी हुने खेलाडीहरू खेलको समयमा घाइते हुँदा उपचारमा समस्या हुने भएको हुँदा उनीहरूको बिमा गर्न लागिएको अध्यक्ष चापागाईंले बताए। खेलमा सहभागी प्रत्येक खेलाडीको स्वास्थ्य बिमा आयोजकले गर्ने छ।"
कोरियन भाषा पास गरेपछि हुने प्रक्रियागत ढिलाइको समाधान गर्न माग गर्दै ज्ञापनपत्र,"काठमाडौं : कोरियन भाषा पास गरेपछि हुने प्रक्रियागत ढिलाइको समाधान गर्न माग गर्दै नेपालस्थित इपीएस शाखाका प्रमुखलाई ज्ञापनपत्र बुझाइएको छ। भाषा प्रशिक्षकहरूको सहभागितामा ईपीएसमार्फत कोरिया जाने विद्यार्थीहरूको फ्लाइट रद्द, सिप विल्डिङ तथा कृषितर्फ पास भएका विद्यार्थीहरूको प्रक्रियागत ढिलाइ तथा कोरिया रिटर्नीको विभिन्न समस्याहरू समाधानको माग गर्दै ईपीएस कार्यालय प्रमुख राजकुमार राईलाई ज्ञापनपत्र बुझाइएको हो। भाषा प्रशिक्षक सन्तोष पाण्डेको संयोजकत्वमा पुगेको टोलीले ४ बुँदे मागसहितको ज्ञापनपत्र बुझाएको हो। ईपीएसमार्फत प्रक्रिया पूरा गरि उत्तीर्ण भएका विद्यार्थीहरू काठमाडौंमा नै बस्नु पर्ने बाध्यताले आर्थिक बोझको सामना गर्नु परेको तथा बारम्बारको फ्लाइट क्यान्सिलका कारण आवास, यातायात र अन्य खर्चहरूमा भारी आर्थिक बोझ परेकोले यसको समाधान गर्न ज्ञापनपत्रमार्फत माग गरिएको छ। ज्ञापनपत्रमा फ्लाइट अनिश्चितताका कारण विद्यार्थीहरूले मानसिक तनाव भोग्नु परेको, समयमा कोरिया पुग्न नसक्दा र रोजगारदाताले समयमा कामदार नपाउँदा रोजगार गुम्न सक्ने जोखिम बढेको, कृषि, पानीजहाज निर्माण र अन्य क्षेत्रमा पनि प्रक्रिया ढिलो हुँदा विद्यार्थीहरूको रोस्टरको अवधि सकिएको लगायतका विषय समेटिएको छ। यसैगरी पानीजहाज निर्माण र कृषि क्षेत्रबाट न्यून छनौट भएकाले अन्य क्षेत्रमा रोस्टर स्थानान्तरण गर्नुपर्ने, विद्यार्थीहरूलाई मुस्कान सहितको सूचना प्रदान गर्नुपर्ने, फ्लाइट क्यान्सिलको कारण र आगामी व्यवस्थाबारे समयमै स्पष्ट जानकारी दिनुपर्ने, उपलब्ध फ्लाइटहरूमा प्राथमिकता दिएर पठाउनुपर्ने लगायतका माग राखिएको छ।"
"चीनमा देखियो 'एचएमपीवी' नामक भाइरस, भारतमा पनि संक्रमण भएको पुष्टि","काठमाडौं : कोरोना भाइरसले आक्रान्त मच्चाएको पाँच वर्षपछि चीनमा फेरि नयाँ भाइरसको संक्रमण देखा परेको छ। ह्युमन मेटान्युमो भाइरस (एचएमपीवी) नाम दिइएको उक्त भाइरस चीनको उत्तरी क्षेत्रमा देखा परेको हो। स्वास्थ्य विज्ञहरूका अनुसार १४ वर्षमुनिका बालबालिकामा उक्त भाइरसको संक्रमण हुने गरेको छ। बीबीसीका अनुसार भाइरसको संक्रमणपछि रुघाखोकीसँगै कोरोना भाइरसको जस्तै लक्ष्णहरू देखिने गर्छ। सुरूमा यो भाइरसको संक्रमणको विषय सामाजिक सञ्जालमा भाइरल बनेको थियो। चीनको सरकारी मिडिया ग्लोबल टाइम्सले उत्तारी चीनका केही क्षेत्रसँगै बेइजिङ, दक्षिणीपश्चिमी सहर चोङ्किङ र दक्षिण चीनको गुहाङ्दोङ प्रान्तमा एचएमपीवी भाइरको संक्रमण देखिएको उल्लेख गरेको छ। न्युज एजेन्सी रोयटर्सले पनि चीनको स्वास्थ्य अधिकारीहरूलाई उद्धृत गर्दै त्यस क्षेत्रमा स्वासप्रस्वाससम्बन्धी बिरामीहरू बढेको उल्लेख गरेको छ। डिसेम्बर तेस्रो हप्तादेखि यससम्बन्धी भाइरसको संक्रमण देखिएको चिनियाँ अधिकारीहरूलाई उद्धृत गर्दै रोयटर्सले उल्लेख गरेको छ। चिनियाँ विदेश मन्त्रालयका प्रवक्ता माओ निङले पनि साँस फेर्ने नलीमा संक्रमण हुने बिरामीको संख्या बढेको बताएकी थिइन्। यद्यपि अघिल्लो वर्षभन्दा अहिले कम बिरामी देखिएको उनले पत्रकार सम्मेलनमा जानकारी दिइन्। यसमा विषयमा चीनको नेशनल डिजिज कन्ट्रोल एन्ड प्रिवेन्सन अनुसन्धान गरिरहेको उनले बताइन्। चीनमा नयाँ भाइरसको संक्रमण फैलिएपछि छिमेकी देशहरूले सतर्कता अपनाउन थालेका छन्। इन्डोनेसियाले सतर्कता अपनाउँदै मास्क पहिरिन र साबुन पानीले हात धुन अपील गरेको छ। भारतमा भने तीन जनामा यो भाइरसको संक्रमण पुष्टि भएको छ। भारतीय अधिकारीहरूका अनुसार कर्नाटकमा दुई जना र पुनेमा एक जनामा एचएमपीवी संक्रमण पुष्टि भएको छ। उक्त संक्रमण फैलिन नदिन भारतले उच्च सतर्कता अपनाएको छ। भारतीय स्वास्थ्य सेवाका महानिर्देशक डा अतुल गोयलले चिन्ताको विषय नरहेको र सबैखाले सतर्कता अपनाइएको बताए।"
कलैया अस्पतालका डाक्टरहरूलाई दुर्व्यवहार गर्ने बाराका सीडीओलाई कारबाही गर्न माग,"वीरगन्ज : बाराका प्रमुख जिल्ला अधिकारी(सीडीओ) वसन्त अधिकारीलाई कारबाही गर्न चिकित्सकहरूले माग गरेका छन्। बाराको कलैयास्थित प्रादेशिक अस्पतालका डाक्टरहरूलाई दुर्व्यवहार गरेका प्रमुख जिल्ला अधिकारी वसन्त अधिकारीलाई कारबाही गर्न नेपाल चिकित्सक संघ नारायणी शाखाले माग गरेको हो। सोमबार प्रेस विज्ञप्ति जारी गर्दै चिकित्सक संघ नारायणी शाखाका अध्यक्ष डा मनोज गुप्ता र सचिव डा नौशाद हकले प्रादेशिक अस्पतालमा पुस २१ गते अनुगमनको बहानामा पुगेका बाराका प्रमुख जिल्ला अधिकारी अधिकारीले अस्पतालको बहिरंग विभागमा बिरामीहरूको चेकजाँच गरिरहेका चिकित्सकहरूसँग अभद्र व्यवहार गरेको आरोप लगाएका छन्। बिरामीको चेकजाँच गरिरहेकै बेला चिकित्सकहरूलाई प्रमुख जिल्ला अधिकारी वसन्त अधिकारीले गुन्डा, फटाहा भन्दै मानमर्दन गरेकाले अधिकारीलाई अविलम्ब कारबाही गर्न चिकित्सक संघ नारायणी शाखाले माग गरेको हो। बाराका प्रमुख जिल्ला अधिकारीलाई कारबाही नगरिए पीडित चिकित्सकहरूलाई न्याय दिलाउन तथा चिकित्सकहरूको मानमर्दनको रक्षाका लागि चिकित्सक संघ आन्दोलनमा उत्रिने चेतावनीसमेत चिकित्सक संघ नारायणी शाखाले दिएको छ।"
माओवादी बैठक : अध्यक्ष प्रचण्डले पनि महिनाको तीन दिन श्रम गर्नुपर्ने,काठमाडौं : नेकपा माओवादी केन्द्रका केन्द्रीय सदस्यहरूले पार्टीलाई एकताबद्ध बनाएर अघि बढ्नुपर्नेमा जोड दिएका छन्। काठमाडौंमा सोमबार बसेको केन्द्रीय समिति बैठकको दोस्रो दिनको छलफलका क्रममा उनीहरूले पार्टी सरकारबाट हटेपछि जनतामा जाने ऐतिहासिक अवसर भएकाले यसका लागि पार्टीलाई एकताबद्ध बनाएर अघि बढाउनुपर्नेमा जोड दिएको प्रवक्ता अग्निप्रसाद सापकोटाले बताए। बैठकमा पार्टीको महाधिवेशनको मितिसहितको कार्यतालिका तोक्नुपर्नेमा अधिकांशले धारणा राखेका थिए। त्यस्तै उनीहरूले अध्यक्ष पुष्पकमल दाहाल 'प्रचण्ड'को राजनीतिक प्रतिवेदन वैज्ञानिक र बस्तुवादी रहेकाले स्पष्ट राजनीतिक दृष्टिकोणसहित अघि बढ्नुपर्छ भन्ने धारणासमेत राखेको प्रवक्ता सापकोटाले बताए। केन्द्रीय सदस्यहरूले अध्यक्षसहित सबै नेताहरू अनिवार्यरूपमा श्रम र उत्पादनसँग जोडिनुपर्ने सुझाव दिएका छन् भने सदन आह्वानका लागि अन्य दलसँग मिलेर दबाब सिर्जना गर्नुपर्ने सुझावसमेत आएको प्रवक्ता सापकोटाले बताए। बैठकमा १८० जनाले बोल्नका लागि नाम टिपाएकोमा दोस्रो दिन ८० जनाले धारणा राखेका थिए। बैठक मंगलबार विहान ११ बजेसम्मका लागि स्थगित भएको प्रवक्ता सापकोटाले बताए।
"कोशीमा कांग्रेस नेतालाई गाडी सुविधा, अदालतले जारी गर्यो कारण देखाउ आदेश","विराटनगर : सत्तारूढ नेपाली कांग्रेसको संसदीय दलका नेता उद्धव थापालाई गाडी सुविधा दिने कोशी प्रदेश सरकारको निर्णयमा उच्च अदालत विराटनगरले कारण देखाउ आदेश जारी गरेको छ। प्रदेश सरकारको निर्णयविरुद्ध परेको रिटमाथि सोमबार सुनुवाइ गर्दै न्यायाधीश राज्यलक्ष्मी बज्राचार्यको इजलासले उक्त आदेश जारी गरेको हो। कोशी प्रदेश मन्त्रिपरिषद्को गत असोज १३ गते बसेको बैठकले कांग्रेस प्रदेश संसदीय दलका नेता थापालाई एउटा हलुका सवारी साधन, एकजना सवारी चालक र मासिक १ सय २५ लिटर इन्धन उपलब्ध गराउने निर्णय गरेको थियो। साथै, प्रमुख प्रतिपक्षी दलका प्रमुख सचेतक र संसदीय समितिका सभापतिलाई मासिक १ सय २५ लिटर इन्धन सुविधा थप गर्ने निर्णय बैठकबाट भएको थियो। उक्त निर्णयविरुद्ध उच्च अदालत विराटनगरमा आइतबार रिट दायर भएको थियो। अधिवक्ताहरू कर्णबहादुर राई (दर्शनकर्ण राई) र प्रेमकुमार घिमिरेले मुख्यमन्त्री तथा मन्त्रिपरिषद्को कार्यालय, आन्तरिक मामिला तथा कानुन मन्त्रालय, भौतिक पूर्वाधार विकास मन्त्रालय, नेपाली कांग्रेस संसदीय दलका नेता उद्धव थापाससहितलाई विपक्षी बनाएर रिट दर्ता गराएका हुन्। अदालतले रिटमा अन्तरिम आदेशको छलफलका लागि पुस २९ गतेलाई पेशी पेशी तोकेको छ। रिट निवेदकका तर्फबाट वरिष्ठ अधिवक्ताहरू राजेन्द्रप्रसाद भट्टराई, हेमराज पन्त, भोजराज श्रेष्ठ, उद्धवचन्द्र घिमिरे, अधिवक्ताहरू पुरुषोत्तम नेपाल, योगेन्द्र काफ्ले, कर्णबहादुर राई, प्रेमकुमार घिमिरे, मीनबहादुर पौडेल, विनोद अधिकारी, बलेन्द्र मेहता, लक्ष्मणप्रसाद गौतम, भरत चौलागाईं, अर्णव शर्मा प्रसाईं, तुलसी साह लगायतले बहस गरेका थिए। निवेदकले माग गरेको अन्तरिम आदेशका सम्बन्धमा विचार गर्दा, निवेदनको विषयवस्तु र प्रकृतिले दुवै पक्ष राखी छलफल गराई अन्तरिम आदेश जारी हुने वा नहुने सम्बन्धमा निष्कर्षमा पुग्न उपयुक्त हुने देखिएकाले सो प्रयोजनका लागि मिति २०८१०९२९ गते पेशी तोकी सोको सूचना दुवै पक्षलाई गराई नियमानुसार पेस गर्नु, उच्च अदालतले जारी गरेको आदेशमा भनिएको छ।"
सुन गोहोरोसहित दुईजना पक्राउ,मोरङ : सुन गोहोरोसहित दुईजना पक्राउ परेका छन्। विराटनगर महानगरपालिका१३ स्थित कोशी राजमार्गबाट दुर्लभ जनावर सुन गोहोरो ६ वटा सहित २ जनालाई सोमबार बिहान प्रहरीले पक्राउ गरेको हो। पक्राउ पर्नेहरूमा सुनसरी बर्जु गाउँपालिका१ बस्ने ५८ वर्षीय बुद्धि ऋषिदेव र ५६ वर्षीय सुरेश ऋषिदेव रहेका छन्। सिआरभी जतुवाबाट खटिएको प्रहरीले भारतबाट विराटनगरतर्फ आउँदै गरेका उनीहरूलाई उक्त सुन गोहोरोसहित पक्राउ गरेको हो। उनीहरूलाई आवश्यक अनुसन्धान तथा कारबाहीका लागि डिभिजन वन कार्यालय मोरङ पठाइएको छ।
आवश्यकताका आधारमा अन्तर्राष्ट्रिय सहयोग लिने विषयमा समीक्षा हुनु जरुरी : अर्थमन्त्री,"काठमाडौं : उपप्रधान एवं अर्थमन्त्री बिष्णुप्रसाद पौडेलले संघीय ढाँचाको वित्तीय व्यवस्थापनलाई प्रभावकारी बनाउनुपर्नेमा जोड दिएका छन्। सार्वजनिक वित्तीय व्यवस्थापन सुधार राष्ट्रिय रणनीतिसम्बन्धी उच्च स्तरीय परामर्श गोष्ठीलाई सोमबार काठमाडौंमा सम्बोधन गर्दै पौडेलले मुलुक संघीय संरचनामा गइसकेपछि सोहि अनुसारको वित्तीय व्यवस्थापनलाई प्रभावकारी बनाउनुपर्ने बताएका हुन्। उनले राजस्व संकलन,आन्तरिक ऋण,अन्तर्राष्ट्रिय अनुदानबाट मात्रै वित्तीय व्यवस्थापन हुँदै आएकोमा अब भने उक्त माध्यमबाट मात्रै वित्तीय व्यवस्थापन गरेर राष्ट्रको समृद्धिको आकांक्षा पुरा हुन नसक्ने उल्लेख गरे। सामाजिक सुरक्षासम्बन्धी कार्यक्रमका लागि समेत राज्यले आफैले स्रोत व्यवस्थापन गर्न नसकेको उनले बताए । मन्त्री पौडेलले राष्ट्रिय आवश्यकताका आधारमा अन्तर्राष्ट्रिय सहयोग लिने भनिए पनि वास्तविक रुपमा त्यस्तो हुन नसकेको विषयमा समीक्षा जरुरी रहेको धारणा राखे । खर्च व्यवस्थापनमा निकै कमजोर देखिएको भन्दै उनले यसका कारण वित्तीय प्रणालीमा समस्या आउन सक्ने उल्लेख गरे। त्यस्तै मन्त्री पौडेलले बेरुजुको अवस्था वृद्धि गर्दै गएको अवस्थामा यसलाई न्यूनिकरण गर्ने उपायको खोजी गर्नुपर्ने बताए।"
न्युयोर्कमा शेर्पा किदुग गुम्बामा बुद्धका पवित्र अस्तु धातुको प्रतिष्ठापन,"न्युयोर्क : अमेरिकाको न्यूयोर्क सिटीको क्विन्समा रहेको शेर्पा किदुग गुम्बामा ऐतिहासिक धार्मिक कार्यक्रम सम्पन्न भएको छ। भगवान बुद्धको पवित्र अस्तु धातुलाई गुम्बाको मुख्य सभाहलमा आधिकारिकरूपमा स्थापित गरिएको छ। यसले बौद्ध धर्मावलम्बीहरूको धार्मिक विश्वासलाई बलियो बनाउँदै आध्यात्मिक शान्तिको नयाँ किरण प्रदान गर्ने अपेक्षा गरिएको छ। हिउँदको कठ्यांग्रिने चिसोबीच कार्यक्रममा उल्लेखनीय भक्तजनहरूको सहभागी रहेको थियो। विहानै बौद्ध लामा गुरुहरूबाट बुद्ध, बोधिसत्व र धर्मरक्षाकाहरूको सम्मानमा विशेष पूजाअर्चना तथा मन्त्रपाठ गरिएको थियो। विहान ११ बजे देखि दिउँसो ३ बजेसम्म दर्शनार्थीहरूलाई बुद्धका पवित्र अस्तु धातुको दर्शन गराइएको थियो। शेर्पा किदुग अमेरिकाका संरक्षक समितिका अध्यक्ष ल्हाक्पा रिन्जी शेर्पाले बुद्धको पवित्र अस्तु धातु किदुगको गुम्बासम्म ल्याउन सहयोग गर्ने सबैलाई हार्दिक धन्यवाद व्यक्त गरे। उनले किदुगलाई प्राप्त उक्त अस्तु धातुलाई कुनै विशेष दिनमा वर्षमा एकपटक मात्र दर्शनका लागि उपलब्ध गराइने कुरा पनि उल्लेख गरे। शेर्पा किदुग अमेरिकाका अध्यक्ष इन्जिनियर तेम्बा शेर्पाले बुद्धको अस्तु धातुको महत्त्वलाई स्पष्ट पर्दै शेर्पा किदुगको गुम्बामा प्रतिष्ठापन गर्नु धेरै गर्वको कुरा भएको बताएका छन्। उनले थपे, 'यस पवित्र अस्तु धातुको स्थापनाले किदुग गुम्बा र सम्पूर्ण अमेरिकामा बौद्ध धर्मको अमूल्य शिक्षाको प्रचार र प्रसारमा योगदान पुर्याउनेछ।' शेर्पा किदुगले प्राप्त गरेको यो पवित्र अस्तु धातु २०१८ मा नेपाल बौद्ध महासंघलाई थाइल्याण्डको धर्मकाय फाउन्डेसनले उपहारस्वरूप प्रदान गरेको थियो। त्यसपछि नेपाल बौद्ध महासंघका अध्यक्ष गेसे नुर्बु टुण्डु शेर्पा र आचार्य सर्की शेर्पाले शेर्पा किदुगका धर्म सांस्कृतिक विभागका संयोजक श्री ङवाङ जिम्बा शेर्पालाई काठमाडौंमा एक विशेष कार्यक्रम आयोजना गरी २०८१ कात्तिक २६ गते बुद्धको अस्तु धातु (रिड्सेल) सिसाको चैत्यसहित किदुग गुम्बाका लागि हस्तान्तरण गरेका थिए। नेपाल बौद्ध महासंघबाट शेर्पा किदुग अमेरिकालाई बुद्धको अस्तु धातु हस्तान्तरण गर्ने क्रममा थेग्छेन पेमाचोलिङ गुम्बा, सल्लेरी, सोलुखुम्बुका अध्यक्ष इन्जिनियर तेन्जिङ शेर्पा, महासचिव निमा तुन्डु शेर्पा र शेर्पा किदुगका संरक्षक समितिका अध्यक्ष ल्हाक्पा रिन्जी शेर्पाले विशेष पहल गरेका थिए। नेपाल, भारत, थाइल्याण्ड, श्रीलंका, बर्मा, चीन, जापानलगायतका देशहरूसँगै युरोप र अमेरिकामा पनि बुद्धका पवित्र अस्तु धातुहरू संरक्षित गरिएको छ। न्युयोर्कको शेर्पा किदुग गुम्बा समेत अब यस सूचिमा थपिएको छ, जसले बौद्ध धर्मको प्रसारमा महत्त्वपूर्ण भूमिका खेल्नेछ। यस ऐतिहासिक कार्यले नेपाल र सम्पूर्ण नेपाली समुदायलाई नयाँ उचाइ प्रदान गर्नुका साथै विश्व शान्तिका लागि बुद्धका शिक्षाहरूलाई पुनर्जीवित गर्ने अवसर प्रदान गरिने छ। यस पवित्र कार्यले न्युयोर्कका शेर्पा गुम्बालाई धार्मिक स्थलको रूपमा मात्र परिचित गराएको छैन। यसले बौद्ध धर्मको गहिरो अर्थ र परम्परालाई सबैको हृदयमा अनन्तकालसम्म बाँचिराख्ने गरी सन्देश फैलाएको छ। सम्पूर्ण नेपाली समुदाय र बौद्ध धर्मावलम्बीहरूको लागि यो एक ऐतिहासिक कदम भएको छ, जसले धार्मिक एकता र सांस्कृतिक धरोहरको संरक्षणमा महत्त्वपूर्ण योगदान पुर्याउनेछ। कार्यक्रममा उपस्थित निवर्तमान संरक्षक समितिका सदस्य पेम्बा गेल्जेन शेर्पाले भने, 'न्युयोर्कको शेर्पा गुम्बामा पवित्र बुद्धको अस्तु धातु स्थापना गर्नु हाम्रो लागि ठूलो अवसर र भाग्यको कुरा हो। यसलाई सही ढंगले संरक्षण गर्दै, बुद्धका महत्त्वपूर्ण तिथिहरूमा दर्शनार्थीहरूलाई दर्शन दिन उपयुक्त हुनेछ।' भूतपूर्व महासचिव आङ छिरिङ शेर्पाले भने, 'न्यूयोर्कको शेर्पा किदुग गुम्बामा बुद्धको अस्तु धातु प्रतिस्थापन गर्नु एक ऐतिहासिक कदम हो। यसले बुद्धका अमूल्य शिक्षाहरूलाई हाम्रो समाज र सम्पूर्ण अमेरिकामा फैलाउनको लागि महत्वपूर्ण कडीको काम गर्नेछ।' त्यस्तै अर्को सहभागी छिरिङ ल्हामुले खुशी हुँदै भने, 'बुद्धको अस्तु धातुको दर्शन गर्नु पाउँदा प्रत्यक्ष सम्यक सम बुद्धको दर्शन प्राप्त गरेको अनुभूति भयो। यसको लागि शेर्पा किदुगलाई हार्दिक धन्यवाद दिन चाहन्छु।' बुद्धका अस्तुधातु बौद्ध धर्मावलम्बीहरूको लागि पवित्रताको स्रोत हुन्। यी अस्तुधातुहरूको दर्शन र पूजाले अपार पुण्य प्राप्त हुने विश्वास छ। बौद्ध धर्मका अनुयायीहरू यी अस्तुधातुलाई भगवान बुद्धको प्रत्यक्ष उपस्थिति र शिक्षाको प्रतीक मान्छन्। यसले धार्मिक आस्था सुदृढ गर्दै मानिसलाई आध्यात्मिक मार्गतर्फ प्रेरित गर्दछ। बुद्धका अस्तुधातु गौतम बुद्धको जीवन र शिक्षासँग सम्बन्धित प्राचीन इतिहासको प्रमाण हुन्। यी अस्तुधातुहरू विभिन्न देशका स्तूप र विहारमा संरक्षित छन्, जसले बौद्ध धर्मको विकासक्रम र त्यसको सांस्कृतिक प्रसारको चित्रण गर्छ। सम्राट अशोकको समयमा यी धातुहरू विश्वभर फैलाइएको तथ्यले यसको ऐतिहासिक मूल्य झन् बढाएको देखिन्छ।"
कुमारी बैंकद्वारा बुढानीलकण्ठमा उद्यमी प्रशिक्षण,"काठमाडौं : कुमारी बैंकले बुढानीलकण्ठ नगरपालिका४ मा उद्यमी प्रशिक्षण कार्यक्रम सम्पन्न गरेको छ। युएसएडसँगको साझेदारीमा देशै भरि बर्षै भरि उद्यमशिलता विकास एवं प्रवर्द्धनका लागि नियमित रुपमा उद्यमी प्रशिक्षण अभियान सञ्चालन गरिरहेको बैंकले हात्तिगौडा शाखामार्फत बुढानीलकण्ठ नगरपालिका४ को समन्वयमा महिला तथा युवा उद्यमशीलता प्रशिक्षण कार्यक्रम सम्पन्न गरेको हो। जसमा दुई सयभन्दा बढी महिला तथा युवा उद्यमीको सहभागिता थियो। स्वास्थ्य तथा जनसंख्या मन्त्री प्रदिप पौडेल र बुढानीलकण्ठ नगरपालिका४ का अध्यक्ष श्रीराम केसीको उपस्थितिमा आयोजित कार्यक्रममा वडा नम्बर ४ मा स्थायी बसोबास गर्दै आएका उद्यमी महिला तथा युवाहरूको लागि एकदिने उद्यमशीलता प्रशिक्षण कार्यक्रम सञ्चालन गरिएको हो। उक्त प्रशिक्षण कार्यक्रमले वडामा स्थायी बसोबास गर्दै आएका उद्यमी महिला तथा युवाहरूको जीवनस्तर उकास्न तथा व्यवसाय र उद्यमलाई प्राथमिक रूपमा अगाडि बढाउन प्रोत्साहन मिल्ने उद्देश्य लिएको वडाध्यक्ष केसीले बताए। वित्तिय ज्ञान, सिप, मनोवृत्ति तथा व्यवहार विकासबाट मात्रै व्यवहारिक रूपमा उद्यमशिलता प्रवर्द्धन तथा विकास हुने विश्वास लिएको कुमारी बैंकले यस अभियानमा सर्वसाधारणहरुको विषयगत संवेदनशीलतालाई सहजै बुझ्न सकिने गरी वित्तीय उद्यमी प्रशिक्षण, वित्तीय साक्षरता पुस्तिका, कुमारीजी एप, राष्ट्रियस्तरमा ख्याति प्राप्त कलाकारहरुको अभिनय सहितका सन्देशमुलक भिडियोहरू, सचेतनामुलक सन्देशहरु विकास गरि नियमित रूपमा प्रकाशन तथा प्रसारण समेत गरिरहेको छ। उद्यमी प्रशिक्षणबाट हरेक स्थानीय निकायमा रहेका उद्यमी सोचहरूको प्रवर्द्धन तथा विकासमा टेवा पुर्याउँदै आर्थिक रूपमा समृद्ध परिवार, समाज तथा राष्ट्र निर्माणमा टेवा पुग्ने विश्वास बैंकले लिएको छ।"
समस्याग्रस्त कर्णाली विकास बैंकको छानबिन सुरु,"गुलरिया : नेपाल राष्ट्र बैंकले समस्याग्रस्त घोषणा गरेको कर्णाली डेभलपमेन्ट बैंक लिमिटेडका शाखाहरूमा अनुगमनसँगै अनुसन्धान तथा छानबिन सुरु गरेको छ। नेपाल राष्ट्र बैंकबाट ख वर्गको इजाजत प्राप्त बैंकको बाँके, बर्दिया र दाङ जिल्लामा शाखा कार्यालयहरू सञ्चालनमा छन्। बैंकलाई समस्याग्रस्त घोषणा गर्दै नेपाल राष्ट्र बैंकले सञ्चालन समिति र प्रमुख कार्यकारी अधिकृतलाई निलम्बन गरिसकेको छ। नेपाल धितोपत्र बोर्डले बैंकको सेयर कारोबार रोक्का गर्न नेपाल स्टक एक्स्चेन्ज (नेप्से) लाई पत्राचारसमेत गरेको छ। नेपाल राष्ट्र बैंकले ऐनको दफा ८६ (ग) बमोजिम कर्णाली डेभलपमेन्ट बैंकको व्यवस्थापन नियन्त्रणमा लिएसँगै समस्याग्रस्त कर्णाली डेभलपमेन्ट व्यवस्थापन समूह गठन गरी प्रक्रिया अघि बढाएको छ। समस्याग्रस्त कर्णाली डेभलपमेन्ट बैंकलाई राष्ट्र बैंकले व्यवस्थापन गरिरहेकाले ग्राहकको पैसा नडुब्ने नेपाल राष्ट्र बैंकद्वारा गठित समस्याग्रस्त कर्णाली डेभलपमेन्ट बैंक व्यवस्थापन समूहका संयोजक टीकाराम खतिवडाले बताएका छन्। बैंकको छानबिन गर्ने क्रममा तीन जनाको टोलीसहित बर्दिया आएका संयोजक खतिवडाले समस्याग्रस्त बैंकको विस्तारै तरलता व्यवस्थापन गर्ने गरी काम सुरु गरेको बताए। ४ सय ६६ करोड निक्षेप संकलन गरेको कर्णाली बैंकको ३ अर्बभन्दा बढी लगानी रहेको प्रष्ट्याए। नेपाल राष्ट्र बैंकले व्यवस्थापनको कदम चालेकाले कुनै पनि ग्राहकहरूको निक्षेप नडुब्ने विश्वास दिलाए। उनले भने बैंकको समस्या सुल्झाउनेतर्फ हामी लागेका छौं। विभिन्न बैंकहरूसँग अन्तरबैंक सापटी, तरलता व्यवस्थापन, अन्य बैंकहरूसँग करार वा मर्जर गरी समस्या सुल्झाउने राष्ट्र बैंकको तयारी सुनाए। बैंकहरूको सहकारी संस्थाहरू जस्तो अस्तव्यस्त संयन्त्र नहुने भएकाले पनि ग्राहकहरूलाई निक्षेप फिर्ता हुने भएकोले ढुक्क हुन अनुरोध गरे। समूहले बैंकको कर्जा असुली, लिलाम, अचल सम्पत्ति बेचबिखनबाट समेत ग्राहकहरूको निक्षेप फिर्ता गर्ने तयारी राष्ट्र बैंकको छ। बैंकमा अनियमितता देखिएको छ। अनुसन्धानपछि प्रतिवेदन तयार हुन्छ। दोषीहरू उपर छानबिन गरी अपचलन भएको रकम घरखेतबाट असुल उपर गर्दै कानुनी कारबाही हुने संयोजक खतिवडाको भनाइ छ। बर्दियाको गुलरिया, बाँसगढी, भुरीगाउँ, ठाकुरद्वारा, राजापुर र सानोश्रीमा गरी बैंकका ६ वटा शाखाहरूमार्फत कारोबार हुँदै आएको छ। बैंक समस्याग्रस्त घोषणा भएसँगै बचत फिर्ता गर्ने ग्राहकहरू बैंकमा आउने गरेकोले बैंकका बर्दियामा रहेका शाखाहरूले सूचना जारी गर्दै अत्यावश्यक ग्राहकहरूलाई २५ हजार रुपैयाँसम्म रकम फिर्ता गर्ने गरेको छ।"
मानव सेवा आश्रमको भवनका लागि ५ लाख ११ हजार गोप्य दान,वीरगन्ज : वीरगन्जमा निर्माणाधीन मानव सेवा आश्रमको सुविधासम्पन्न भवनका लागि एकजना दाताले ५ लाख ११ हजार रुपैयाँ गोप्य दान दिएका छन्। वीरगन्जमै स्थायी घर भई स्वास्थ्य क्षेत्रमा कार्यरत ती व्यक्तिले मानव सेवा आश्रमको भवन निर्माणका लागि व्यक्तिगत तर्फबाट ५ लाख ११ हजार रुपैयाँ गोप्य दान दिएर सहयोग गरेको मानव सेवा आश्रम वीरगन्जका संस्थापक देवेश गुप्ताले बताए। आफ्नो पहिचान गोप्य राखिदिन आग्रह गर्दै ती दाताले सोमबार मानव सेवा आश्रम वीरगन्जका अभिभावक तथा भवन निर्माण समितिका संयोजक प्रकाश थारूलाई चेक प्रदान गरेको गुप्ताले बताए। भवन निर्माणका लागि आफूले ५ लाख ११ हजार रुपैयाँ सहयोग गर्ने घोषणा गर्दै उनले सोमबार २ लाख ११ हजार रुपैयाँको चेक थारूलाई प्रदान गरेको र बाँकी ३ लाख रुपैयाँ पनि केही दिनमै दिने बताएको गुप्ताले जानकारी दिए । नेपाललाई सडक मानवमुक्त देश बनाउने अभियानमा सक्रिय मानव सेवा आश्रम वीरगन्ज शाखा अहिले प्रदेश सभा सदस्य रमेश कुर्मीले बनाएको धर्मशालामा सञ्चालित छ। त्यहाँ हाल ५५ जना लक्ष्मीनारायणहरूलाई राखिएको गुप्ताले बताए। वीरगन्ज महानगरपालिका१५ मा महानगरपालिकाले उपलब्ध गराएको १४ कठ्ठा क्षेत्रफल जग्गामा १ सय ५० जनासम्मलाई राख्न सक्ने क्षमताको आश्रम बनिरहेको छ।
"सेयर बजारमा हरियाली, ६ अर्ब बढिको कारोबार","काठमाडौं :सेयर बजार उच्च अंकले बढेर बन्द भएको छ। साताको दोस्रो सेयर कारोबार दिन सोमबार नेप्से परिसूचक ४९१२ अंकले बढेर २६४०६८ विन्दुमा पुगेको हो। सेन्सेटिभ इण्डेक्स १५१ प्रतिशतले बढेर ४४९५९ विन्दुमा अडिएको छ। अघिल्लो कारोबार दिन आइतबार नेप्से परिसूचक ५३२ अंकले बढेर २५९१५६ विन्दुमा पुगेको थियो। सो दिन ४ अर्ब ८६ करोडको सेयर कारोबार भएको थियो। आज ३१२ स्क्रिप्सको १ करोड ५४ लाख ६१ हजार २६४ कित्ता सेयर ६ अर्ब ३० करोड ५४ लाख ३१ हजार ८५४ रुपैयाँमा खरिदबिक्री भए। दोहोरो अंकले बढेको सेयर बजारमा आज एउटा मात्रै कम्पनीको सेयर सकारात्मक सर्किट लेभलमा कारोबार भयो। आत्मनिर्भर लघुवित्त वित्तीय संस्थाको सेयर १० प्रतिशतले बढेको हो। सुपर मादी हाइड्रोपावरको ९७० प्रतिशत,साहस उर्जाको ८७१,माया खोला हाइड्रोपावरको ८५९ र सप्तकोशी डेभलपमेन्टको ८२५ प्रतिशतले बढ्यो। यसदिन दुई कम्पनीका लगानीकर्ताले भने सर्वाधिक गुमाए। उपकार लघुवित्त वित्तीय संस्था र सामुदायिक लघुवित्त वित्तीय संस्थाको सेयर १० प्रतिशतले घट्यो। एनआरएन इन्फ्रास्टक्चर एन्ड डेभलपमेन्ट २९ करोडको सेयर कारोबार गरी शीर्षस्थानमा रह्यो। यसैगरी साहस उर्जा र पिपुल्स हाइड्रोपावरले १३१३ करोडको सेयर कारोबार गरे। दोल्ती पावरले १२ करोडको सेयर कारोबार गर्दा सप्तकोशी डेभलपेन्ट बैंकले १० करोडको सेयर कारोबार गर्यो। कारोबारमा आएका स्टक्समध्ये २२६ वटाको मूल्य बढ्यो भने १२ वटाको घट्यो भने ४ वटाको मूल्य स्थिर रह्यो। सबै समूहको उपसूचकमा हरियाली छाएको छ। आज हाइड्रोपावर र इन्भेस्टमेन्ट समूहको उपसूचक ३ प्रतिशत बढिले वृद्धि भयो।"
मधेशको कृषि तथा सहकारी मन्त्रालयका तत्कालीन सचिवसहित ६ जनाविरुद्ध भ्रष्टाचार मुद्दा,"काठमाडौं : मधेश प्रदेशको भूमि व्यवस्था, कृषि तथा सहकारी मन्त्रालयका तत्कालीन सचिव डानम्रता सिंहसहित ६जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले सिंहसहित मन्त्रालयका तत्कालीन वरिष्ठ कृषि अर्थविज्ञ तथा कृषि ज्ञान केन्द्र धनुषाका तत्कालीन कार्यालय प्रमुख शंकर प्रसाद साह,कृषि प्रसार अधिकृत अमर चन्द्र मण्डल,सहलेखापाल ब्रजेश कुमार साह,युवरानी मत्स्य तथा कृषि फार्म प्रालिका सञ्चालक तथा अध्यक्ष लक्ष्मी नारायण यादव,मन्त्रालयका तत्कालीन पशु चिकित्सक रञ्जित कुमार अधिकारी,कृषि प्रसार अधिकृत अविनाश कुमार झा र कृषि विकास निर्देशनालय धनुषाका तत्कालीन कृषि अर्थविज्ञ विकास कुमार साहविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। आर्थिक वर्ष २०७९०८० मा भूमि व्यवस्था कृषि तथा सहकारी मन्त्रालय मधेश प्रदेश जनकपुरधामका खाद्य सुरक्षा तथा कृषि व्यवसाय प्रवर्द्धन महाशाखाका प्रमुख एवं कृषि ज्ञान केन्द्र धनुषाका प्रमुख वरिष्ठ कृषि अर्थविज्ञले आधारित कृषि पशुपंक्षी तथा मत्स्य विकास कार्यक्रमको रकममा व्यापाक भ्रष्टाचार गरेको,नक्कली बिल भरपाईको आधारमा भुक्तानी दिएको र स्पेशिफिकेसन अनुसारको सामान खरिद नगरेको उजुरीका आधारमा अनुसन्धान हुँदा भ्रष्टाचार गरेको खुलेपछि आज विशेष अदालत काठमाडौंमा भ्रष्टाचार मुद्दा दायर भएको अख्तियारका प्रवक्ता नरहरि घिमिरेका जानकारी दिए। अख्तियारका अनुसार उनीहरूले बैंक ग्यारेन्टीबिना नै सम्झौता गरी आफैले गरेको सम्झौता अनुसारको सम्पूर्ण कार्य सम्पन्न भएको प्रतिवेदन तयारी गरी,लाभग्राही फार्मले अनुदानमा प्राप्त हुने मेसिनरी औजार तथा उपकरणहरू खरिद नै नगरी पहिला नै खरिद गरेको सामानहरूलाई अनुदान लिने उद्देश्यले भन्सार प्रज्ञापन पत्रको मिति र निर्यातकर्ताको विवरण सच्याइ समान नै नल्याएको अवस्थामा सामान ल्याएको नक्कली प्रज्ञान पत्रहरू तथा खरिद प्रक्रियामा आवश्यक पर्ने ग्यारेन्टी समेतका नक्कली कागजातहरू तयार गरी सरकारी कोषबाट १ करोड भ्रष्टाचार गरेको अनुसन्धानबाट खुलेको छ। अख्तियारले पाँचजनाबाट पाँच करोड विगो असुल गर्न समेत माग गरेको आरोप पत्रमा उल्लेख छ। भूमि व्यवस्था ,कृषि तथा सहकारी मन्त्रालयका तत्कालीन सचिव डासिंह,मत्स्य विकास कार्यक्रमका संयोजक साह,कृषि प्रसार अधिकृत मण्डल,सहकारी मन्त्रालय मधेश प्रदेश धनुषाका साह र महोत्तरी युवरानी मत्स्य तथा कृषि फार्म प्रालिका सञ्चालक यादवमाथि ५ करोड बिगो र सजायको माग गरिएको अख्तियारले जनाएको छ।"
सर्वोच्चद्वारा मर्यादाक्रम निर्धारणमा निर्देशनात्मक आदेश,"काठमाडौं : सर्वोच्च अदालतले राष्ट्रिय जीवनका विभिन्न क्षेत्रमा रहेका व्यक्तित्वहरूको मर्यादाक्रम निर्धारणमा स्वेच्छाचारी नभई ठोस आधार, कारण तथा औचित्य पुष्टि हुने गरी विवेकसम्मत रूपमा गर्न ध्यानाकर्षण गराउँदै सरकारलाई निर्देशनात्मक आदेश जारी गरेको छ। प्रधानन्यायाधीश विश्वम्भरप्रसाद श्रेष्ठसहित न्यायाधीशहरू सपना प्रधान मल्ल, प्रकाशकुमार ढुंगाना, कुमार रेग्मी र डा मनोजकुमार शर्माको इजलासले मर्यादाक्रम निर्धारण गर्दा शक्ति पृथकीकरणको सिद्धान्तको पनि ख्याल गर्न ध्यानाकर्षण गराएको हो। पदको गरिमा, राज्यले दिएको दायित्व र जिम्मेवारी एवं विगतका अभ्यासलाई ध्यानमा राख्नु पर्नेमा जोड दिँदै सर्वोच्चले पारदर्शिता, तर्कसंगतता र निष्पक्षता अपनाउनु अनिवार्य हुने व्याख्या गरेको छ। अधिवक्ता नानीबाबु खत्रीले गृह मन्त्रालयद्वारा जारी सूचनामा उल्लिखित मर्यादाक्रमले संवैधानिक निकायका पदाधिकारिका अतिरिक्त न्यायपालिका तथा संवैधानिक पदहरूको मर्यादाक्रममा आँच आउने गरी व्यवस्थापन भएको दाबी गर्दै रिट दायर गरेका थिए। सोही रिट निवेदनमा सर्वोच्चको संवैधानिक इजलासले गरेको फैसलाको पूर्णपाठ आइतबार सार्वजनिक भएको हो। २०८१ असार १२ गते भएको फैसलाको पूर्णपाठ आइतबार सार्वजनिक भएको हो। रिट निवेदनमा मन्त्रिपरिषद्, प्रधानमन्त्री तथा मन्त्रिपरिषद् कार्यालय, गृह मन्त्रालयलाई विपक्षी बनाइएको छ। सर्वोच्चले प्रधानमन्त्रीपछिको मर्यादाक्रममा प्रधानन्यायाधीश र संघीय मन्त्रीपछिको मर्यादाक्रम सर्वोच्चका न्यायाधीशमा समावेश गर्नु उपयुक्त हुने व्याख्या गरेको छ। मर्यादाक्रम निर्धारण गर्ने कार्य कार्यपालिकाको अधिकार क्षेत्रभित्र पर्ने भए पनि कार्यपालिकाले स्वेच्छाचारी रूपमा नभई राष्ट्रिय व्यक्तित्वहरूको मर्यादाक्रम निर्धारण गर्दा पारदर्शी, तर्कसंगतता र निष्पक्षता अपनाउनु अनिवार्य हुन्छ, सरकारलाई निर्देशनात्मक आदेश जारी गर्दै फैसलाको पूर्णपाठमा भनिएको छ, राज्यका अंगहरू कार्यपालिका, न्यायपालिका र व्यवस्थापिका तथा संवैधानिक अंगहरू समेतको शक्ति पृथकीकरणको सिद्धान्त तथा ती निकायहरूको स्वतन्त्रता एवं मर्यादा समेतलाई ध्यानमा राखी मर्यादाक्रम निर्धारण गर्नू। नेपालको संविधानले सबै अदालतमा रहने न्यायाधीशको पद संवैधानिक रहने व्यवस्था गरेको हुँदा नेपालको संविधान तथा गरिमालाई समेत मध्यनजर गरि उपयुक्त मर्यादाक्रम निर्धारण गर्न पनि निर्देशनात्मक आदेश जारी भएको छ। प्रधानन्यायाधीशलगायत सर्वोच्च अदालतका न्यायाधीश,उच्च र जिल्ला अदालतमा रहेका न्यायाधीशहरूको तथा पूर्वप्रधानन्यायाधीश र न्यायाधीशहरूको मर्यादाक्रम निर्धारण गर्दा २०७९ सालमा न्यायाधीश समाजले अध्ययन गरी तयार पारेको प्रतिवेदनलाई मध्यनजर गर्न समेत आदेश भएको छ। न्यायाधीश समाजले तयार पारेको प्रतिवेदनमा नेपालको संविधानको व्यवस्था, मर्म एवं भावना अनुरूप प्रधानमन्त्रीपछि प्रधान न्यायाधीश र मन्त्रीहरूसँगै सर्वोच्च अदालतका न्यायाधीशहरूको मर्यादाक्रम निर्धारण गर्न तर्कसँगत र सुसंगत हुने उल्लेख छ। त्यस्तै पूर्वप्रधानमन्त्रीको मर्यादाक्रमको तत्काल पछि र पूर्वप्रधानन्यायाधीश र पूर्वमन्त्रीका लागि निर्धारित मर्यादाक्रमको तत्कालपछि सर्वोच्च अदालतका पूर्वन्यायाधीशको मर्यादाक्रम कायम रहने गरि तोकिनुपर्ने सुझाव प्रतिवेदनमा रहेको छ। उच्च अदालतका मुख्य न्यायाधीशको मर्यादाक्रम प्रदेश सरकारका मुख्य मन्त्रीकोलागि तोकिएको मर्यादाक्रमको तत्कालपछि तोकिनुपर्ने सुझाव प्रतिवेदनमा दिइएको छ। त्यस्तै उच्च अदालतका न्यायाधीशको मर्यादाक्रम प्रदेश सरकारका मन्त्रीहरूकालागि निर्धारित मर्यादाक्रमको तत्काल पछि कायम रहने गरी तोकिनु बाञ्छनीय हुने न्यायाधीश समाजको प्रतिवेदनमा उल्लेख छ। त्यस्तै जिल्ला न्यायाधीशमा पदमा निजामती सेवाका सहसचिव तहबाट पनि नियुक्ति भई कार्यरत रहेको, महानगरपालिका लगायत स्थानीय तहका प्रमुखहरूलाई सपथ गराउँदै आएका सन्दर्भमा मर्यादाक्रमलाई तकंसँगत र सुसँगत बनाउने पर्ने राय प्रतिवेदनमा छ। सर्वोच्चले मर्यादाक्रम निर्धारण गर्ने कार्य कार्यपालिकाको अधिकारक्षेत्र भित्र पर्ने भए पनि कार्यपालिकाले स्वेच्छाचारी रूपमा नभई राष्ट्रिय व्यक्तित्वहरूको मर्यादाक्रम निर्धारण गर्दा पदको गरिमा, राज्यले दिएको दायित्व र जिम्मेवारी, सार्वजनिक विश्वास र राष्ट्रको विगतका अभ्यासलाई ध्यानमा राख्न अत्यन्त आवश्यक हुने भन्दै सरकारको ध्यानाकर्षण गराएको छ। न्यायाधीश समाजले २०७९ चैत १९ गते न्यायाधीशहरूको मर्यादाक्रमवारे गरेको अध्ययन गरी प्रतिवेदन सर्वोच्च अदालतलाई बुझाएको थियो। सर्वोच्चको पूर्ण बैठकले चैत २२ गते प्रतिवेदन कार्यान्वयनका लागि सरकारलाई पठाएको थियो। सोही प्रतिवेदनलाई उदृत गर्दै सर्वोच्चको संवैधानिक इजलासले प्रतिवेदनका केही अंशहरू सान्दर्भिक हुने भनी फैसलामा उल्लेख गरेको छ।"
"ठगी आरोपमा पोखरेलविरुद्ध पक्राउ पुर्जी जारी, खोजी गर्दै प्रहरी","विराटनगर : ठगी आरोपमा मोरङको रंगेली नगरपालिका२ घर भइ काठमाडौंमा बस्दै आएका अनिलकुमार पोखरेलविरुद्ध जिल्ला अदालत मोरङबाट पक्राउ पुर्जी जारी भएको छ। अनिल नेकपा (एमाले)का संघीय सांसद तथा संसदको सार्वजनिक लेखा समितिका सभापति ऋषिकेश पोखरेलका पूर्वस्वकीय सचिव हुन्। ठगीको आरोपमा अनुसन्धान अघि बढाउन उच्च अदालत आदेश दिएपछि उनलाई ऋषिकेशले गत शुक्रबार जिम्मेवारीबाट हटाइसकेका छन्। प्रहरीले अदालतबाट पक्राउ अनुमति लिएर अनिलको खोजी गरिरहेको छ। जिल्ला अदालत मोरङको सूचना अधिकारी हेमबहादुर बुढाथोकीले ठगी गरी आपराधिक लाभ लिएको मुद्दामा अनुसन्धानका लागि सोमबार पक्राउ पुर्जी जारी भएको जानकारी दिए। एमाले मोरङका जिल्ला सदस्यसमेत रहेका अनिलविरुद्ध बौआलाल चौधरीकी छोरीलाई एमबीबीएसमा नाम निकालिदिने भनेर ३८ लाख ८० हजार रुपैयाँ लिएको आरोप छ। अनिलले एबीबीबीएसमा छोरीको नाम निकालिदिने भन्दै सप्तरीको अग्नीसाइर कृष्णासवरन गाउँपालिका ५ बकधुवा का ५७ वर्षीय बौआलाल चौधरीसँग विभिन्न मितिमा ३८ लाख ८० हजार रुपैयाँ लिएको आरोप छ। तर, छोरीको नाम ननिस्किएपछि बौआलालले उनीसँग पैसा फिर्ता मागेका थिए। अनिलले पैसा फिर्ता दिनुको साटो उल्टै धम्की दिएको बौआलाल बताउँछन्। २०७९ साउन ९ गते हिसाब चुक्ता गरिदिन्छु भन्दै बोलाएर उल्टै ५० लाख रुपैयाँ ऋण लिएको कागज बनाएको बौआलालको भनाइ छ। तर, त्यो कागज अनिलले वडा कार्यालयमा दर्ता गरेनन्। जबरजस्ती २०७४ साल असार २५ गते आइतबारको मिति राखेर ऋण लिएको भनि कपाली तमसुक बनाएपछि बौआलाल प्रहरी कार्यालय पुगेका थिए। जबरजस्ती बनाएको तमसुक च्यात्न र ठगी कसुरमा कारबाही गर्न भन्दै जाहेरी दिन प्रहरी कार्यालय गएपनि प्रहरीले जाहेरी लिन मानेन। प्रहरीले अस्वीकार गरेपछि २०७९ साउन १८ गते हुलाकमार्फत जाहेरी पठाएका थिए। प्रहरीले जाहेरी नलिएको भन्दै बौआलालले २०७९ साउन ३१ गते ठगी मुद्दामा अनिलविरुद्ध जाहेरी दरर्खास्त दर्ता गरी अनुसन्धान गर्न परमादेश दिनुपर्ने मागसहित उच्च अदालत विराटनगरमा रिट निवेदन दर्ता गराए। उच्च अदालत विराटनगरका न्यायाधीश राज्यलक्ष्मी बज्राचार्य र सूर्यनाथप्रकाश अधिकारीको संयुक्त इजलासले पोखरेलविरुद्ध ठगी मुद्दामा परेको जाहेरी दरखास्त दर्ता गरेर आवश्यक कारबाही अघि बढाउन गत भदौ ३१ गते आदेश दिएको थियो। आदेशको प्रमाणीकरण पुस ११ गते भएको थियो। अदालतको आदेशको पत्र आएपछि प्रहरीले मुद्दा दर्ता गरेर अनुसन्धान सुरु गरेको छ। मोरङ प्रहरीका प्रवक्ता डीएसपी वेदप्रकाश जोशीले अदालतबाट अनुमति लिएर अनिलको खोजी सुरु गरिएको जानकारी दिए। खोजी सुरु गरेर घटनाको अनुसन्धान अघि बढाइएको उनले बताए। बौआलाल वरिष्ठ कृषि प्रसार अधिकृतबाट अवकाश प्राप्त पूर्वकर्मचारी हुन्।"
जय ट्रफीमा आर्मीले पुलिसलाई दियो १७२ रनको लक्ष्य,"वीरगन्ज : वीरगन्जमा जारी जय ट्रफी मेन्स एलिट कप क्रिकेटमा त्रिभुवन आर्मी क्लबले नेपाल पुलिस क्लबसामु १७२ रनको लक्ष्य दिएको छ। वीरगन्जको नारायणी क्रिकेट मैदानमा भइरहेको दुई दिवसीय खेलको दोस्रो इनिङ्समा सोमबार आर्मी ५३ ओभर खेल्दै १७५ रनमा अलआउट भएपछि पुलिसले जितका लागि १७२ रन लक्ष्य पाएको हो। दोस्रो इनिङ्समा आर्मीका ब्याटर सोमपाल कामीले अविजित ८२ रन बनाए ।१३८ बलको सामना गरेका सोमपालले १० चौका र १ छक्का प्रहार गरे। त्यस्तै त्रितराज दासले ५१ ब्लमा ३४ रन जोडे। भीम सार्कीले १५ रन जोड्दा विवेक यादवले ११ रनमात्रै बनाए। दोस्रो इनिङ्समा बलिङ्तर्फ पुलिसका कुशल भुर्तेलले ४, गुल्शन झाले ३, ललित राजवंशीले २ र रसिद खानले १ विकेट लिए। त्यसअघि सोमबार बिहान ७ विकेटको क्षतिमा १०३ रनबाट दोस्रो दिनको खेल सुरु गरेको पुलिस थप २२ रनमात्रै जोड्दै अलआउट भएको थियो। उसका लागि गुलशन झाले ५४ बलमा ४७ रन बनाए भने अमित श्रेष्ठले १८ र रसिद खानले १६ रन बनाए। बलिङ्तर्फ आर्मीका लागि सहाब आलम एक्लैले ८ विकेट लिए। १५१ ओभरमा ५९ रनमात्र खर्चिएका आलमले ८ विकेट लिए। सोमपाल कामी र पवन कार्कीले भने समान एकएक विकेट लिए। आइतबारदेखि सुरु खेलमा आर्मीले आफ्नो पहिलो इनिङ्समा ३४४ ओभरमा १२१ रन बनाएको थियो। जारी खेलमा पुलिसले अहिले १७२ रनको लक्ष्यका साथ दोस्रो इनिङ्सको ब्याटिङ गरिरहेको छ।"
इन्ल्यान्ड इम्पायर नेपलिज वेलफेयर सोसाइटीको नयाँ कार्यसमिति चयन,"क्यालिफोर्निया :      () को अधिवेशन सम्पन्न भएको छ। दुई वर्षे कार्यकालका लागि नयाँ कार्यसमिति चयन भएको छ। नेपाल सरकारका अवैतनिक महावाणिज्यदूत ऋषि ढकालको प्रमुख आतिथ्यतामा सम्पन्न अधिवेशनबाट अध्यक्षमा दीप शंकर सुवेदी निर्विरोध निर्वाचित भए। यस क्षेत्रमा नेपाली समुदायको उपस्थिति बाक्लिँदै गएको परिप्रेक्ष्यमा सुवेदी अघिल्लो कार्यकालमा उपाध्यक्षको प्रभावकारी भूमिकामा बसेर सहयोग, सहभागिता र समन्वय गर्दै समुदायलाई मजबुत बनाउन सक्रिय रूपमा लागिरहेको सुवेदी सर्वसहमति रूपमा अध्यक्ष निर्वाचित भए। नयाँ कार्यसमितिको उपाध्यक्ष पदमा गायत्री प्रसाद कट्टेल, महासचिवमा अच्युत चापागाई, कोषाघ्यक्ष पदमा इन्द्र बुर्लाकोटी, सहकोषाध्यक्षमा नेत्र ढकाल र सदस्यहरूमा सुरेश खकुरेल, महेश्वर नेपाल, देविचरण घिमिरे, कोपिला मल्ल, भरत खड्का र केशव पौड्यालसहितका ११ सदस्यीय नयाँ कार्यसमितिले सपथ ग्रहणसमेत लिए। कार्यक्रममा ऋषि ढकाल, मधेसी एसोशिएसन क्यालिफोर्नियीबाट दिनेश शाह,    का तर्फबाट एकदेव शर्मालगायतले मन्तव्य दिएका थिए।"
दुबईबाट आएकी महिलाले ल्याएको सुन लुटेको आरोपमा तीन जना पक्राउ,"काठमाडौं : सुन लुटपाटमा संलग्न रहेको अभियोगमा ३ जनालाई प्रहरीले पक्राउ गरेको छ। फ्लाई दुबईको उडानद्वारा पुस १४ गते नेपाल आएकी महिलाले ल्याएको अवैध सुन लुटपाटमा संलग्न ३ जनालाई प्रहरीले पक्राउ गरेको हो। नुवाकोट पञ्चकन्या गाउँपालिका१ घर भई टोखा नगरपालिका१ झोर बस्ने २६ वर्षीय सुजन नेपाली, सिन्धुपाल्चोक चौतारा साँगाचोकगढी नगरपालिका३ घर भई गोकर्णेश्वर बस्ने ३२ वर्षीया अनिता तामाङ भन्ने मिनसाङ लामा तामाङ र तेमाल गाउँपालिका१ घर भई काठमाडौं महानगरपालिका६ बस्ने २२ वर्षीय लाल बहादुर तामाङ शुक्रबार पक्राउ गरिएको प्रहरीले जनाएको छ। लेसिलो स्वरूपमा प्याड जस्तो आकार बनाई भित्री बस्त्रमा लुकाई छिपाई ल्याएको अवैध सुन अपरिचित व्यक्तिहरूले लुटी लगेको जानकारी प्राप्त भएपछि जिल्ला प्रहरी परिसर भक्तपुर र काठमाडौं उपत्यका अपराध अनुसन्धान शाखा कार्यालय भक्तपुरबाट खटिएको प्रहरीले घटनामा संलग्न उनीहरूलाई काठमाडौं उपत्यकाको विभिन्न स्थानबाट पक्राउ गरेको हो । प्रहरीले उनीहरूको साथबाट ४३६०१० ग्राम सुन, मोबाइल ३ थान र मोटरसाइकल १ थान समेत बरामद गरेको छ । उनीहरूलाई आवश्यक अनुसन्धान तथा कारबाहीको लागि जिल्ला प्रहरी परिसर भक्तपुर पठाइएको प्रहरीको भनाई छ।"
जाडोमा कुकुरलाई न्यानो घर,"वीरगन्ज : वीरगन्जमा सडकका छाडा कुकुर (सामुदायिक कुकुर)हरू बस्नका लागि अस्थायी घरको व्यवस्था गरिएको छ। अहिलेको चिसो र शीतलहरले प्रभावित भइरहेका सडकका कुकुरहरूलाई बस्नका लागि वडा नम्बर १० का विभिन्न स्थानमा कुकुर बस्ने घरहरूको व्यवस्था गरिएको हो। सोमबार वडाका विभिन्न सात स्थानमा प्लास्टिकको ड्रममा न्यानोका लागि जुटको बोराभित्र पराल भरेर कुकुरहरूलाई बस्ने व्यवस्था गरिएको वीरगन्ज महानगरपालिका१० मा वडाध्यक्ष सुशील साह कानुले बताए। अबको तीन चार दिनपछि सडकका कुकुरहरूलाई चिसोबाट राहत दिन डग हाउस नै निर्माण गरेर ठाउँ ठाउँमा राखिने बताउँदै कानुले त्यसका लागि काम पनि सुरु गरिसकिएको बताए। त्यसका लागि दाताहरूबाट सहयोग जुटाउने काम भइरहेको उनले बताए। कानुले भने,अहिलेको चिसो र शीतलहरमा मान्छे मात्र नभई सडकका कुकुरहरू पनि प्रभावित भएको देखेपछि माया लाग्यो। अनि केही दाताहरुलाई अनुरोध गरे। उहाँहरूले कुकुरहरूलाई न्यानो पारेर बस्नका लागि आवश्यक सहयोग गर्न राजी हुनुभयो। दाताहरुबाट अहिलेसम्म ३० वटा प्लास्टिकको ड्रम प्राप्त भइसकेको भन्दै वडाध्यक्ष कानुले भने,जहाँ जहाँ कुकुरको संख्या कम देखिन्छ त्यहाँ ड्रम राख्न थालेका छौं। अनि जहाँ जहाँ कुकुरको संख्या बढी देखिन्छ त्यहाँ अस्थायी घरजस्तै डग हाउस नै बनाएर राख्छौं। ड्रममा तीन देखि चार वटा र डग हाउसमा सात देखि आठ वटा कुकुर बस्न सक्छन्।"
बुद्ध एयरको जहाज दुर्घटना हुनबाट जोगियो,"काठमाडौं : बुद्ध एयरको जहाज ठूलो दुर्घटना हुनबाट जोगिएको छ। सोमबार बिहान काठमाडौंबाट झापाको भद्रपुरका लागि उडेको उडान नम्बर  को जहाजको बायाँ इन्जिनमा गम्भीर समस्या आएपछि यतै फर्काइएको थियो। त्रिभुवन अन्तर्राष्ट्रिय विमानस्थलस्थित नागरिक उड्डयन प्राधिकरणका अनुसार उक्त जहाजमा ७२ जना यात्रु र ४ जना चालकदलका सदस्य थिए। जहाजमा रहेका चालकदलसहित सबै यात्रुहरू सुरक्षित रहेको प्राधिकरण कार्यालयले जनाएको छ। कार्यालयले निकालेको विज्ञप्तिमा भनिएको छ,'बुद्धएयरको उडान नम्बर  जहाजले काठमाडौंदेखि ४३ नटिकल माइल पूर्व पुग्दा बायाँ इन्जिनमा   भएकाले सिंगल इन्जिन भइ    गरी काठमाडौं तर्फ फर्कि आएको र गुराँस विन्दुबाट  एप्रोच गरी त्रिभुवन अन्तर्राष्ट्रिय विमानस्थलमा बिहान ११ : १५ बजे सुरक्षित अवतरण गराइएको हो।'"
सम्भव छ निजामती सेवाको समृद्धि,"कर्मचारीले अभिभावकत्व नै पाएको छैन। यो र यस्तै कारणले समाजको दृष्टि पनि कर्मचारीप्रति सकारात्मक छैन। अचेल विश्वव्यापी रूपमा नै कर्मचारीतन्त्रको पर्यायमा लिई निजामती कर्मचारीको मनोबल गिराउने काम भएको छ। समकालीन राजनीतिक, बौद्धिक समाज र गैरसरकारी क्षेत्रबाट कर्मचारीतन्त्रमाथि निरन्तर प्रहार भइरहेको छ। कतिपय प्रहार निजामती कर्मचारीका आचरणका पृष्ठभूमिमा छन्, कतिपय भने यसका विकल्पमा आएका छन्। केही वृत्तिईष्र्याका उपजजस्ता पनि देखिएका छन्। राज्यको आविष्कार भएदेखि नै लालफितासाही, अकर्मण्य, अदृश्य शक्ति र अविवेकी संयन्त्रजस्ता शब्दबाट यसमाथि आलोचना हुँदै आएको थियो। कतिपयले यसलाई पेनपुसर भने कतिपयको भाषामा यसको विकल्प खोज्नुुपर्छ भन्ने छ भने कतिपय यसको विनिर्माणका पक्षमा खुलेर लागेका छन्। अत्याज्य, हटाउनै नसकिने कार्यप्रणालीका रूपमा संस्थापित यो संस्था सार्वजनिक वस्तु र राज्यइच्छा व्यवस्थापनको माध्यम हो। त्यसैले सरकारको प्रभावकारिता र शासकीय सबलताका लागि यसको मनोबल बढाउनुको विकल्प छैन। दच्काएर होइन, विश्वास जितेर नै यसलाई ठूलो भारी बोकाउन सकिन्छ। नेपालको निजामती सेवाले पनि आलोचना र अतिक्रमण खेप्दै आएको छ। कर्मचारीले अग्रसर, क्षमताशील र इमान्दार नभएका कारण राजनीतिक समाजले राखेका अपेक्षा सधैं ओझेलमा पर्दै आएका हुन् भन्ने भाष्य बनेको छ। कर्मचारीतन्त्रको आचरण, अति सक्रियता, सेवाकेन्द्रित प्रवृत्ति र पदलाई जिम्मेवारीमा भन्दा अवसरमा उपयोग गर्ने प्रवृत्तिले उसलाई लागेको आरोपको पुष्टि पनि गरिरहेको छ। तर के भुलिएको छ भने कर्मचारीतन्त्रको मनोबल र कार्यप्रेरणा कल्पनै गर्न नसकिने गरी गिरेर गएको भन्नेतर्फ सोचिएको छैन। सांगठनिक उपलब्धि कर्मचारी सन्तुष्टिको उत्पादन हो, प्रोत्साहनको स्तरले कर्मचारी सन्तुष्टिको निर्धारण गर्छ भन्ने कुरा चाहिँ भुलिएको छ। जिम्मेवारी निर्वाहका क्रममा गरिएको काममा पनि उसमाथि संरक्षण देखिएको छैन। निजामती सेवाभित्र कमजोर क्षमतामा रहेकाहरूको हालिमुहाली छ तर आरोपित चाहिँ इमान्दारहरू छन्। कर्मचारीलाई निष्पक्ष व्यवहार गर्न, उत्पे्ररणा र मनोबल बढाउन र अभिभावकत्व दिन नेतृत्व चुकेको छ। यस्तो अवस्थामा आरोपको शृंखला बढ्दै जाँदा कर्मचारीतन्त्रको मनोबल झनै घट्नु स्वाभाविक हो। कर्मचारी र वृत्तिबीच सम्बन्ध कसरी हार्दिक, मनोवैज्ञानिक बनाउने भन्ने विषयमा सोचिएकै छैन। संगठनभित्र उपलब्ध अवसरको न्यायपूर्ण वितरण छैन। पुरस्कार, विभूषणहरू कामको आधारमा होइन, प्रभाव र सम्बन्धका आधारमा वितरण गरिन्छ। नतिजामूलक व्यवस्थापनका प्रतिष्ठाता प्रो आन्ड्रे डे वाल व्यवस्थापनलाई नतिजामुखी बनाउन नीति संरचनाको भूमिका आधाआधीको मात्र हुने र आधाआधी चाहिँ व्यवहारजन्य पक्षको हुने भन्छन्। राजनीति र प्रशासन दुवैको नेतृत्व सम्हालिसकेकी हेलेन क्लार्कको निष्कर्ष कर्मचारीलाई प्रोत्साहित गर्ने र मनोबल उठाउने काम व्यवस्थापन सुधारका नाममा आएका कुनै पनि अवधारणाले नगरेको भन्ने छ। जब कर्मचारीलाई कसरी उच्च मनोबलमा परिचालन गर्ने भन्ने कुरा भुलिन्छ, त्यस अवस्थामा गरिएको आलाप वा आरोप आफैंमा बेअर्थी हुने नै भयो। क्लार्कको समूहले केही मुलुकका निजामती कर्मचारीको कार्यावस्थाको अध्ययनबाट कर्मचारीमा कामप्रतिको जागरणभाव र स्वयं उत्साह निकाल्न सरकारहरू पछि परेको निष्कर्ष छ। निजी वा सार्वजनिक जहीँ पनि आजभोलि संगठन विकासका लागि ठूलो लगानी गरिन्छ ता कि कर्मचारी र कामको मनोवैज्ञानिक सम्बन्ध दरिलो होस्। कर्मचारी त्यत्तिकै प्रोत्साहित हुँदैनन्। उनीहरूलाई प्रोत्साहित गर्न संरचनागत पक्षहरू पर्याप्त हुँदैनन्, व्यवहारजन्य पक्ष जस्तो कि नेतृत्व व्यवहार, संरक्षण, अवसरको न्यायपूर्ण वितरण, कार्यव्यवहार, सहभागितात्मक आन्तरिक पद्धति पनि उत्तिकै जिम्मेवार हुन्छन्। प्रोत्साहन सिद्धान्त र सूत्रमा उल्लेख गरिने विषय पनि होइनन्। किनकि वैयक्तिक पृष्ठभूमि, नेतृत्वशैली, अभिमुखीकरण र परिवेशले प्रोत्साहनको निर्धारण गर्छ। यी पक्षमा ध्यान नै नदिई कर्मचारीमाथि गरिएको संयन्त्रात्मक र औपचारिक व्यवहार न त्यो दिगो हुन्छ, न कर्मचारीको मन जित्न नै सफल हुन्छ। नेपालको सार्वजनिक प्रशासनमा कार्यप्रोत्साहनको वातावरण खासै छैन, त्यसैले कर्मचारी उत्प्रेरित छैनन्, संगठन विकास छैन। कर्मचारी र संगठन औपचारिक सम्बन्धमा छन्। राजनीतिक तथा प्रशासनिक नेतृत्व कर्मचारीलाई जसरी उपयोग गरे पनि हुन्छ भन्ने सजिलो सोचमा छन्। कर्मचारी र वृत्तिबीच सम्बन्ध कसरी हार्दिक, मनोवैज्ञानिक बनाउने भन्ने विषयमा सोचिएकै छैन। तलब सुविधाहरू आवश्यकताका स्तरभन्दा तल छन्। संगठनभित्र उपलब्ध अवसरको न्यायपूर्ण वितरण छैन। पुरस्कार, विभूषणहरू कामको आधारमा होइन, प्रभाव र सम्बन्धका आधारमा वितरण गरिन्छ। कतिपय अवस्थामा त कारबाही गर्नुपर्नेलाई पुरस्कार विभूषण दिइएको छ, जसले प्रणालीले कारबाही पाएको महसुस गर्छ। क्षमता विकास र अभिमुखीकरणको पक्ष कमजोर छ। आर्जित क्षमतालाई संगठनले आफ्नो बनाएर उपयोग गरेको छैन। कार्य वातावरण स्वायत्त छैन। व्यवस्थापन परीक्षण गरेर त्यसबाट देखिएका कुरालाई कार्यसंस्कृति सुधारमा उपयोग गर्ने काम भएको छैन। सरुवामा व्यापक बेथिति छ। यसले प्रशासन व्यवस्थाका सिद्धान्तलाई गिज्याएको छ। नेतृत्व व्यवहार कि लाचार छ कि हाकिमी वा कतिपय अवस्थामा त सहायकप्रति प्रतिस्पर्धी छ। कर्मचारीले अभिभावकत्व नै पाएको छैन। यी कारणले समाजको दृष्टि पनि सकारात्मक छैन। कर्मचारीलाई नीलो कोटभित्रको भ्रष्ट चरित्रको रूपमा बिम्बन गर्न थालिएको छ। यस अवस्थामा कर्मचारीलाई संगठनको मूल्यवान् साधन हो भन्ने बोध कसरी गराउने भन्ने गहिलो प्रश्न खडा छ। निजामती प्रशासन रूपान्तरणको वास्तविक संस्था बन्नुपर्छ, बन्न सक्छ। निजामती सेवा सरकार र शासनको संस्थागत मियो हो। यसको क्षमता र अभिप्रेरणामा नै सरकारको साख, राज्यको वैधता र नागरिक विश्वास सिर्जना हुन्छ। जापान, सिंगापुरजस्ता मुलुक दरिलो प्रशासनिक संयन्त्रका कारण आजको अवस्थामा पुगेका हुन् भने अमेरिका, बेलायत, अस्ट्रेलिया, स्विट्जरल्यान्ड, फ्रान्सको राज्य प्रणालीलाई संस्थागत गराउन त्यहाँको निजामती प्रशासनले खेलेको भूमिका अतुलनीय छ। नेपाललगायतका मुलुकमा यो संस्थागत हुन सकेन। परिणमतः आर्थिक सामाजिक रूपान्तरणको संस्था निजामती सेवा बन्न सकेन। नेपालमा निजामती सेवा यी कारणले आर्थिक सामाजिक रूपान्तरणको वाहक बनाउन यसको मनोबल र कार्यप्रोत्साहनलाई दरिलो बनाउनुपर्छ। कर्मचारीको मनोबल उकास्न नेतृत्वले पहिलो भूमिका खेल्नुपर्छ। यसो गर्ने नेतृत्व (राजनीतिक र प्रशासनिक) आफैं निष्ठा विज्ञताको धरोहर हुनुपर्छ। कमजोरहरूले योग्यहरूलाई निर्देश गर्ने नैतिक सामथ्र्य नै राख्दैनन्।सेवा अभिमुखीकरण र क्षमता विकासको निष्पक्ष निरन्तरको प्रक्रिया चाहिन्छ। कर्मचारीलाई अन्योल र तदर्थमा चलाउनु हुन्न। संगठनभित्रको सञ्चार प्रणाली सधैं खुला र व्यवस्थापन सहभागितामूलक हुनुपर्छ। कर्मचारीका वैयक्तिक चाखप्रति ध्यान दिनुपर्छ। वृत्ति तथा सुविधा प्रणालीमा अनुमान योग्यता चाहिन्छ। तीनै तहका निजामती कर्मचारीबीच निश्चित बिन्दुमा एकीकरणमार्फत एकत्वको अनुभूति सिर्जना गर्नुपर्छ। कर्मचारीबीच मनोविभाजन ल्याउने अवस्था हुनुुहुन्न। संस्थागत सम्झना र ज्ञान हस्तान्तरण प्रणाली स्वचालित गराउनुपर्छ। निजामती सेवालाई औसत दिमागहरूको संगठनबाट उम्दा प्रतिभाहरूको जीवन्त संस्था बनाउनु पर्छ। यसो भएमा मात्र यो संस्था रूपान्तरण र समृद्धिको दरिलो संस्था बन्छ, निजामती कर्मचारी राष्ट्र निर्माणका धरोहर बन्छन्। (मैनाली, पूर्वसचिव हुन्।)"
शिक्षा क्षेत्रको सुधारका लागि नीतिगत कामहरू भइरहेका छन् : शिक्षा मन्त्री,"काठमाडौं : शिक्षा, विज्ञान तथा प्रविधिमन्त्री विद्या भट्टराईले शिक्षा क्षेत्रको सुधारका लागि नीतिगत कामहरू भइरहेको बताएकी छन्। शिक्षा क्षेत्रको सुधारका लागि माइतिघरमा धर्नामा बसेका विद्यार्थीमाझ मन्त्री भट्टराईले शिक्षा क्षेत्रको सुधारका लागि ऐन कानुन निर्माणदेखि विभिन्न नीतिगत कामहरू भइरहेको बताएका हुन्। उनले तीन तहबीच समन्वयका आधारमा मात्रै शिक्षा सुधार गर्न सकिने धारणा राखिन्। मन्त्रालयले विभिन्न शीर्षकमा स्थानीय तहमा बजेट पठाएपछि पालीकामा शिक्षा कोष र योजना हुन नसक्दा समस्या भएको उनले बताइन्। उनले बजेट बनाइसकेपछि आफू मन्त्रालयमा आएकाले आफ्नो भिजन बजेटमा राख्न नसकेकाले आगामी बजेटमाा स्पष्ट भिजनसहितको बजेटको व्यवस्था गरिने प्रतिवद्धता जनाए । यो वर्ष कार्यान्वयनमा नरहेका कार्यक्रमको बजेट प्रकोपबाट प्रभावित विद्यालयमा केन्द्रीत गरेको उनले बताइन्। उनले शिक्षा सुधारको माग गर्दै निरन्तर माइतिघरमा धर्ना दिएका नेपाल समाजवादी विद्यार्थी युनियनका अध्यक्ष नेत्र चापागाई लगायतलाई आन्दोलन स्थगित गर्न आग्रम समेत गरे।"
राज्यव्यवस्था समितिलाई 'आइसीयु' भनेपछि सांसद थामी र सभापति खतिवडाबीच नोकझोक,"काठमाडौं : संघीय संसद्को राज्यव्यवस्था तथा सुशासन समितिमा सभापतिले बोल्न नदिएको भन्दै नेपाली कांग्रेसका सांसद हृदयराम थानी आक्रोशित भएका छन्। सोमबार सिंहदरबारमा बसेको समिति बैठकमा सांसद थानी बोल्दै गर्दा समिति सभापति रामहरि खतिवडाले रोकेपछि विवाद भएको हो। सांसद थानीले समितिमा धेरै विधेयकमाथि छलफल गर्न बाँकी रहँदा धेरै उजुरीहरू छलफलका लागि किन ल्याएको भन्दै प्रश्न गरेका थिए। 'अख्तियारको उजुरी यहीँ, विद्युत् प्राधिकरणको उजुरी यहीँ, गृहको उजुरी पनि यहीँ। सारा संसाभरिको उजुरी राखेर सक्छ त राज्य व्यवस्था समितिले?,' थानीले प्रश्न गरे। उनले समितिमा धेरै विधेयकहरू अड्केर बसिरहेको बताए। उनले राज्य व्यवस्था समितिलाई 'आइसीयु'को संज्ञा दिए। 'संवैधानिक न्याय परिषद्वाला पास गर्यौं, त्यो संसदमा सुतेर बसेको छ। अस्ति भ्रष्टाचारको पास गर्यौं त्यो जाँदै होला। अख्तियारको यहीँ (मैले आइसीयु भन्ने गरेको छु) राज्य व्यवस्थामा सुतिरहेको छ। अरु सबै विधेयक यहीँ लटरम्म छरेर बसिरहेको छ,' उनले भने। सांसद थानीले राज्यव्यवस्था समितिलाई आइसीयु भनेपछि सभापतिले बीचमै रोकेका थिए। त्यसपछि थामी आक्रोशित बनेका थिए। 'कति बोल्नुहुन्छ। म पनि त्यहीँको सभापति बसेको मान्छे। तपाइँ नै बोल्नुस् उसो भए,' थानीले भने। उनले सभापति खतिवडाले धेरै 'ओभरटेक' गर्नेगरेको गुनासो गरे। सभापति खतिवडाले समितिमा ल्याइसकेपछि लगिहाल्छौं भनि भनिरहँदा थानी 'म बोल्दिनँ तपाइँ नै बोल्नुस् भन्दै आक्रोशित बनिरहे। 'तपाइँ नै माननीय। तपाइँ नै राज्य व्यवस्था समिति। तपाइँ नै बोल्नुस्। कुरा काटेको छ, काटेको छ,' उनले भने। सभापति खतिवडाले सबैको सहमतिमा विधेयक लैजाने र तपाइँकै समय हो भन्दै सांसद थानीलाई आग्रह गर्छन्। तर थानीले नबोल्ने अडान लिन्छन्, 'तपाइँलाई सम्पूर्ण कुरा थाहा छ। तपाइँ नै बोल्नुस्।'"
सहकारी चाहिदैन भन्ने भ्रमका पछि नलागौं : मन्त्री अधिकारी,"काठमाडौं : भूमि व्यवस्था, सहकारी तथा गरिबी निवारणमन्त्री बलराम अधिकारीले सहकारीको नियमन गर्न प्राधिकरण बनाइसकेको भन्दै कार्यान्वयनको चरणमा रहेको बताएका छन्। सोमबार काठमाडौंमा नेपाल कृषि सहकारी केन्द्रीय संघको १७ वार्षिक साधारणसभामा बोल्दै मन्त्री अधिकारीले सहकारी क्षेत्रलाई सहि दिशातर्फ अघि बढाउनका लागि नियमन गर्नुपर्ने आवाज उठेपछि सरकारले ऐन संशोधनमार्फत प्राधिकरण बनाएको भन्दै अब कार्यान्वयनको चरणमा रहेको बताएका हुन्। सहकारी सबै एउटै प्रवृतिको रहेको र सहकारी चाहिदैन भन्ने भ्रम फैलाउने गरेको भन्दै मन्त्री अधिकारीले यस्तो भ्रमका पछि नलाग्न आग्रह गरे । सहकारीकै माध्यमबाट लागि कृषिमा आधारित र जनताको जीवनस्तर उकास्ने भएकाले सहकारीविरुद्ध फैलाएका हल्ला मिथ्या हुन भन्ने प्रमाणित गर्न जरुरी रहेको उनले बताए । मन्त्री अधिकारीले देशभरका सहकारीमा आवद्ध भएकालाई एकै ठाउँमा राखेर मन्त्रालयले एकवद्धतासहितको छलफल कार्यक्रम आयोजना गर्न लागिएको जानकारी दिए। उनले सहकारीलाई व्यवस्थित गर्नका लागि सहकारीकर्मीहरूले पनि आवश्यक भूमिका निर्वाह गर्नुपर्नेमा जोड दिए ।"
विराट एक्स्पो माघ ११ देखि आयोजना गरिँदै,"विराटनगर : विराटनगरमा आयोजना हुने विराट एक्स्पोको आठौं संस्करण माघ ११ गतेबाट सुरु हुने भएको छ। उद्योग संगठन मोरङले आयोजना गर्ने औद्योगिक एवं व्यापारिक महोत्सव १० दिनसम्म चल्ने छ। एक्स्पो विराटनगरस्थित डिग्री कलेजको मैदानमा आयोजना गरिने उद्योग संगठन मोरङले जनाएको छ। संगठनले सोमबार पत्रकार सम्मेलन गरेर एक्स्पोको तयारी थालिएको जानकारी दिएको छ। डिजिटल कोशी बिल्डिङ इनोभेशन एण्ड इन्भेष्टमेन्ट नाराका साथ सञ्चालन हुने एक्स्पोमा २ सय ६८ वटा स्टलहरु रहनेछन्। एक्स्पोमा ९ पेभिलियनमा विराट बजार बिटुबीको १२ वटा, स्टार्टअप भिजन कोशी ह्याकाथुनको १२ वटा, रोजगार कोशीका लागि १२ वटा, व्यावसायिक सेवा प्रदायकको ४० वटा, अटोमोवाइल्सका २० वटा, औद्योगिक क्षेत्रका ७५ वटा, औद्योगिक, कर्पोरेट र कृषिका ७५ वटा स्टल रहनेछन्। एक्स्पोमा रोजगारीका लागि तालिम पनि दिने बताइएको छ। विराट एक्स्पो २०२५ व्यवस्थापन समिति संयोजक भोलेश्वर दुलालले एक्स्पोमा स्टार्टअफ कन्फ्रेन्स, रोजगार कोशी, इनर्जी इफिसियन्सी, मेरो देश, मेरो उत्पादन लगायत कार्यक्रम आयोजना गरिने बताए। एक्स्पो सञ्चालनका लागि करिब ३ करोड खर्च हुने अनुमान गरिएको उद्योग संगठन मोरङका अध्यक्ष राकेश सुरानाले जानकारी दिए। नयाँ उद्यमीलाई प्रोत्साहन गर्ने उद्देश्यले एक्स्पो आयोजना गर्न लागिएको उनको भनाइ छ।"
नेपाल एसबिआई बैंकको साधारण सभा सम्पन्न,"काठमाडौं : नेपाल एसबिआई बैंकको ३१औँ वार्षिक साधारण सभा सम्पन्न भएको छ। सभा काठमाडौंको भद्रकालीस्थित त्रिभुवन आर्मी अफिसर्स क्लबमा सम्पन्न भएको हो। सभाले बैंकको आर्थिक वर्ष २०८०८१ का लागि सञ्चालक समितिको प्रतिवेदन एवं लेखापरीक्षकको प्रतिवेदनसहितको आर्थिक वर्ष २०८०८१ वार्षिक आर्थिक विवरण (२०८१ आषाढ मसान्तको वासलात, आर्थिक वर्ष २०८०८१ को नाफानोक्सान हिसाब र सोही अवधिको नगदप्रवाह विवरण लगायत वार्षिक आर्थिक विवरणसँग सम्बन्धित अनुसूचीहरु समेत) पारित गरेको छ। साधारण सभाले बैंकको सहायक कम्पनी नेपाल एसबिआई मर्चेण्ट बैकिङ लि को आर्थिक वर्ष २०८०८१ को वित्तीय विवरण सहितको एकीकृत वित्तीय विवरण समेत स्वीकृत गरेको छ। सभाले बैंकका शेयरधनीहरुलाई ३८० प्रतिशत बोनस शेयर र ६८५ प्रतिशत नगद लाभांश (बोनस शेयर तथा नगद लाभांशमा लाग्ने कर सहित) गरी चुक्ता पुँजीमा जम्मा १०६५ प्रतिशतका दरले लाभांश वितरण गर्ने प्रस्ताव समेत पारित गरेको छ। उक्त साधारण सभाले आर्थिक वर्ष २०८१८२ मा बैंकको लेखापरीक्षण गर्नका लागि मेशर्स पिकेएफ टिआर उपाध्याय एण्ड कं, चार्टर्ड एकाउण्टेन्ट्सलाई लेखापरीक्षकमा नियुक्ति गरी निजको पारिश्रमिक निर्धारण गरेको छ। साथै, उक्त सभाले बैंकको प्रबन्धपत्र तथा नियमावलीको विभिन्न दफामा संशोधन गर्ने प्रस्ताव समेत पारित गरेको छ। उक्त सभाले बैंकको तर्फबाट अन्य उपयुक्त बैंक तथा वित्तीय संस्थाहरु गाभ्नेगाभिने (मर्जर) वा प्राप्ति (एक्विजिसन) गर्न आवश्यक सहमति र सम्झौता गर्ने लगायत बैंक तथा वित्तीय संस्थाहरु गाभ्नेगाभिने (मर्जर) वा प्राप्ति (एक्विजिसन) गर्नेगराउने सम्बन्धमा आवश्यक कामहरु गर्नगराउन सक्ने अख्तियारी संचालक समितिलाई प्रत्यायोजन गर्ने प्रस्ताव समेत पारित गरेको छ। उक्त सभाले सभा समक्ष पेश गरिएका अन्य प्रस्तावहरु समेत प्रस्ताव बमोजिम पारितस्वीकृत गरेको छ।"
एमाले केन्द्रीय कमिटी बैठकको दोस्रो दिन : प्रतिवेदनमाथि केन्द्रीय सदस्यले सुझाव दिनेक्रम जारी,"काठमाडौं : नेपाल कम्युनिष्ट पार्टी (एमाले)को केन्द्रीय कमिटी बैठक दोस्रो दिन जारी रहेको छ। आइतबार प्रधानमन्त्री एवम् पार्टी अध्यक्ष केपी शर्मा ओली र महासचिव शंकर पोखरेलले पेश गरेको राजनीतिक र सांगठनिक प्रतिवेदनमाथि च्यासलमा आज पनि छलफल जारी रहेको प्रचार विभाग प्रमुख राजेन्द्रले जानकारी दिए।आइतबार बैठकमा २७ जनाले धारणा राखेका थिए। आइतबार सुदुरपश्चिम,कर्णाली र लुम्बिनी प्रदेशका केही केन्द्रीय सदस्यहरुले आफ्नो धारणा राखेका छन्। आजको बैठकमा लुम्बिनीका बाँकी केन्द्रीय सदस्य, गण्डकी,बागमती, मधेस र कोशी प्रदेशका केन्द्रीय सदस्यहरुले आफ्ना धारणा राख्नेछन्। प्रतिवेदनमाथि छलफल गर्न केन्द्रीय सदस्यहरूलाई समूहगतरुपमा विभाजन नगरी बैठकमा पालैपालो बोल्न दिइएको हो। केन्द्रीय सदस्यले ३ मिनेटभित्र प्रतिवेदन र राजनीतिक विषयमा बुँदागत रुपमा सुझाव र धारणा राख्नेछन्। यसअघि प्रतिवेदनमाथि समूहगत छलफल हुने गरेको थियो। केन्द्रीय सदस्यहरुले धारणा राखेपछि महासचिव शंकर पोखरेल र प्रधानन्त्री एवं अध्यक्ष केपी शर्मा ओलीले जवाफ दिने कार्यसूची छ। बैठक आरम्भ गर्दै प्रधानमन्त्री तथा पार्टी अध्यक्ष ओलीले देश विशेष परिस्थितिबाट गुज्रिरहेको र देशभक्त तथा प्रगतिशील शक्ति मजबुत बन्दै गएकाले प्रतिक्रियावादीहरू आतङ्कित भएर अस्वस्थ र झुठो प्रचारको हमलामा उत्रिरहेको बताएका थिए। नेकपा (एमाले) र पार्टीका नेताहरूविरूद्ध जनतामा घृणाभाव पैदा गर्ने र जनताबाट अलग्याउने प्रयासमा प्रतिक्रियावादीहरू लागिरहेको बताउँदै ओलीले पार्टीपङ्ती एकताबद्ध भई विरोध र हमलाको सामना गर्नुपर्ने आवश्यकतामा जोड दिएका थिए।"
माओवादी केन्द्रको केन्द्रीय समिति बैठक : प्रचण्डले पेश गरेको प्रतिवेदनमाथि छलफल सुरू,"काठमाडौं : नेपाल माओवादी केन्द्रको आठौं केन्द्रीय समितिको छेठौं बैठक अन्तर्गतको दोस्रो दिनको बैठक सुरू भएको छ। बैठकमा पार्टी अध्यक्ष पुष्पकमल दाहाल प्रचण्डले संक्षिप्त धारणा राखेपछि राजनीतिक प्रस्तावमाथि छलफल हुने सुरू भएको छ। बैठक आइतबारदेखि काठमाडौंको एक पार्टी प्यालेसमा जारी छ। आइतबारको बैठकमा अध्यक्ष प्रचण्डले 'पार्टी रुपान्तरण र पुननिर्माणको सङ्कल्पः आजको आवश्यकता' शीर्षकको राजनीतिक प्रतिवेदन पेस गरेका थिए। अध्यक्ष प्रचण्डले पेश गरेको सोही राजनीतिक प्रतिवेदनमाथि केन्द्रीय सदस्यहरूले आआफ्ना धारणा राख्ने क्रम जारी छ। बैठकमा ४ सय ९ पूर्ण केन्द्रीय सदस्य,२ सय ५ वैकल्पिक केन्द्रीय सदस्य, तीन आयोगबाट ७५ तथा सात भौगोलिक र तीन गैरभौगोलिक गरी १० प्रदेशका पदाधिकारी गरी १ सय २५ जना गरी ८ सय १४ जना सहभागी छन्।"
सार्थक जीवनका लागि यज्ञानुष्ठान,"आज घण्टा, मिनेट र पलपलको समयलाई पैसामा रूपान्तरण गरी लाभ प्राप्त र्ने परिपाटीमा यज्ञानुष्ठानजस्तो महत्तव कार्यलाई सम्पादन गर्न अग्रसर रहने स्वयं सन्तुष्ट जनशक्ति पाइन अत्यन्त कठिन छ। यज् धातुमा नङ् प्रत्यय जोडिएपछि यज्ञशब्द निर्मित हुन्छ। यसरी बनेको यज्ञशब्दले संस्कार विशेषलाई बुझाउँछ। मानव जीवनलाई सार्थक, सोद्देश्यक र पावन बना उने कर्मविशेषलाई यज्ञ भनिन्छ। विनायज्ञ जीवन परिष्कृत हुँदैन। हरेक असल कर्म यज्ञ हुने भएकाले देवपूजन गर्नु, अतिथि सत्कार गर्नु, तीर्थयात्रा गर्नु, आफूभन्दा मान्य व्यक्तिका उपर सम्मान प्रकट गर्नु, आफूभन्दा निम्न तहका व्यक्तिप्रति स्नेह गर्नुजस्ता कार्यलाई पनि यज्ञ शब्दले नै बुझाउँछ। तर यस सानो आलेखको उद्देश्य यज्ञसँग सम्बन्धित ती सबै पक्षको वर्णन गर्नु नभई निश्चित देश, काल र हवनीय द्रव्यद्वारा विधिपूर्वक सम्पादन गरिने कर्मविशेषको संक्षिप्त चर्चा मात्र हो। यज्ञ यसलोक र परलोक दुवैलाई सपार्ने साधन मानिँदै आएको छ। यज्ञद्वारा यज्ञीय देवता र मनुष्यको सम्बन्धलाई बलियो बनाउने काम हुन्छ। याज्ञिक संस्कारमा त्याग र विश्वशान्तिको भावना पाइन्छ भने यज्ञलाई नै पर्यावरणीय सन्तुलन र उपचार पद्धतिको महत्त्वपूर्ण सामग्रीसमेत मानिएको छ। हिन्दुहरूको जीवनशैली शास्त्र निर्दिष्ट कर्मकाण्डद्वारा अनुप्राणित छ। त्यो कर्मकाण्ड भन्नु वास्तवमा यज्ञ हो। जथाभावी घिउ र चरुजस्ता द्रव्यलाई आगोमा हालेर मात्रै कुनै फल प्राप्त गर्न सकिँदैन। यसलाई सम्यक् रूपमा सम्पादन गर्नका लागि निश्चित विधिविधान र द्रव्यहरूको जरुरत पर्छ। अग्नि हरेक किसिमका यज्ञका साधक देवता हुन् किनभने अग्निद्वारा नै विधिपूर्वक प्रदान गरिने हवि निश्चित गन्तव्यमा पुग्छ। यज्ञ गर्ने स्थान शुद्ध र शान्त हुनुपर्छ। यज्ञभूमिलाई गाईको गोबरद्वारा उपलेपन र मार्जन गरी शुद्ध पारेर सुगन्धित पीठोद्वारा रेखांकित गरी वेदीलाई सुसज्जित गर्नुपर्छ। शास्त्रोक्त नाम र गुणअनुसारका समिधा तथा अन्य हवनीय द्रव्यहरूको व्यवस्था गरी आचार्यको निर्देशानुरूप यज्ञारम्भ गर्ने परिपाटी छ। याज्ञिक देवताहरूलाई मन्त्रोच्चारणपूर्वक सम्बोधनद्वारा हवनीय सुगन्धित द्रव्यहरूको आहुति दिनुपर्छ। मन्त्रोच्चारण गरिसकेपछि स्वाहाशब्दको उच्चारणपूर्वक दिइएको हवनीय द्रव्यलाई अग्निमुखद्वारा सम्बद्ध देवताले ग्रहण गरी अपेक्षित फलद्वारा यजमानलाई कृतार्थ गर्छन्। पितृकार्यमा भने स्वाहाका स्थानमा स्वधा शब्दको उच्चारण गर्नुपर्छ भन्ने शास्त्रनिर्देश रहिआएको छ। ऋग्वेदले यज्ञको महत्त्वलाई उद्घाटित गर्दै भनेको छ अयं यज्ञो भुवनस्य नाभिः अर्थात् यस चराचर जगत्को केन्द्र भनेको नै यज्ञ हो। मनुष्यद्वारा सञ्चालित अन्य सम्पूर्ण गतिविधिको आत्मा भनेकै यज्ञ हो। शतपथ ब्राह्मणले पनि यज्ञको महत्त्वगान गर्दै उद्घोष गरेको छ यज्ञो वै श्रेष्ठतमं कर्म अर्थात् यज्ञ सम्पूर्ण कर्महरूमा श्रेष्ठतम कर्म हो। अनादिकालदेखि नै हाम्रा महर्षिहरूद्वारा बल, बुद्धि र तेजोवृद्धिका निमित्त याज्ञिक कृत्यहरू सञ्चालित हुँदै आएका छन्। यस तथ्यलाई नबुझेर यदाकदा मानिसहरू अनायासै अग्निमा घिउचरु फालेर नोक्सान मात्रै हुन्छ भन्न पछि पर्दैनन्। तर यो भ्रम हो किनभने गरेको कर्म निष्फल हुनै सक्तैन भन्ने कर्मवादी दार्शनिक मान्यता छ। गरेको कर्म असल होस् या खराब, त्यसले तदनुरूप नै फल चखाउँछ भन्ने कुरा आधुनिक विज्ञानद्वारा समेत प्रमाणित भएको छ। सत्कर्मले सत्फल र असत्कर्मले दुष्फल दिलाउने हुनाले स्वर्ग र नरकको व्यवस्था भएको हो भन्ने कुरा शास्त्रप्रतिपादित छ। नास्तिकहरू भन्छन् मरिसकेका बाबुआमाले सराद्धे खान सक्तैनन्, सराद्धे गर्नु भनेको अन्नपात र पैसाको नोक्सान गर्नु मात्रै हो। परन्तु यस प्रकारको बुझाइलाई शिष्ट परम्परामा उचित मानिँदैन। उपर्युक्त नकारात्मक विचार बोकी जो नास्तिकहरू आफ्ना बाबुआमाको श्राद्ध गर्दैनन्। त्यस्ता मानिसको रगत तिनकै अतृप्त पितृहरूले पिउँछन् र आफ्ना पितृको श्राद्ध नगर्ने ती मनुष्यहरूको आयु, वंश, धन, विद्या, स्वर्ग, मोक्ष आदि सम्पूर्ण कुरा नष्ट हुन्छन् भन्ने ठोकुवा गरेका छन् प्राचीन ऋषिमुनिहरूले। याज्ञिक कृत्यतर्फको प्रवृत्तिले कसैलाई हानि हुँदैन, सबैको कल्याणमात्र हुन्छ। यसले मानिसलाई कर्मिष्ठ बनाउँछ। कर्ममार्गमा प्रवृत्त हुनु भनेको अल्छ्याइँलाई पराजित गर्नु हो। पौरस्त्य सनातन धर्मशास्त्रले विनाप्रयोजन कुनै कार्यको पनि विधान गरेको छैन। याज्ञिक कृत्यको पनि लौकिक र अलौकिक दुबै प्रयोजन छ। हाम्रो यज्ञपरम्पराको मूल भनेको वेद हो। वेदको दृष्टिमा सम्पूर्ण ब्रह्माण्ड नै यज्ञमय छ। धर्मशास्त्रीय र पौराणिक ग्रन्थहरूले पनि वैदिक यज्ञपरम्पराको मुक्तकण्ठले प्रशंसा गरेका छन्। यज्ञको अलौकिक प्रयोजन भनेको स्वर्गप्राप्ति हो। स्वर्गकामो यजेत अर्थात् जसले स्वर्गको इच्छा गर्छ, त्यसले यज्ञ गर्नुपर्छ। यसरी सनातन धर्मशास्त्र के भन्छ भने जसले स्वर्ग जाने इच्छा गर्छ, त्यसले विधिपूर्वक अग्निमा हवन गर्नु पर्छ। विधिपूर्वक गरिएको यज्ञले अपूर्व नामक तत्त्वको उत्पत्ति गर्छ र त्यसै अदृष्टतत्त्व अपूर्वको माध्यमबाट कर्ताले स्वर्ग प्राप्त गर्छ भन्ने शास्त्रको दृढ निश्चय छ। जसरी घरको तला चढ्न मान्छेलाई भर्याङको आवश्यकता पर्छ, त्यसैगरी स्वर्गरूपी तलामा आरूढ हुन पनि अपूर्व नामक सोपान अर्थात् भयाङले काम गरेको हुन्छ। स्वर्गप्राप्तिका अतिरिक्त ऐहलौकिक लाभ पनि यज्ञले गराउँछ। घृत, चरु आदि पवित्र द्रव्यबाट गरिएको याज्ञिक कर्मले व्यक्तिको भाग्योदय गराउने, सन्तानवृद्धि गराउने, रोगबाट मुक्ति दिलाउनेजस्ता असंख्य लाभदायक परिणामहरू प्राप्त हुन्छन् भन्ने दृढविश्वास पनि अनादिकालदेखि रहँदै आएको छ। पवित्र द्रव्यको हवनपश्चात् निस्किएको धुवाँले वायुमण्डलमा रहेका विषाक्त कीटाणुहरूलाई नष्ट गरी वायुलाई स्वच्छ पार्ने काम गर्छ। शिलाजितले रगत सफा गरे झैं याज्ञिक धूमले पनि हावामा रहेका हानिकारक जीवाणु नष्ट गरी यज्ञकर्ता र वरिपरिका सबै व्यक्तिको आयुलाई वृद्धि गर्छ। जब वायुका माध्यमद्वारा याज्ञिक आहुति मेघमण्डलमा पुग्छ, तब त्यसले सूर्यकिरणद्वारा आकर्षित जलकणहरूलाई शुद्ध पार्ने काम गर्छ। यसरी आहुतिद्वारा परिष्कृत जल पृथ्वीमा बर्सिएपछि त्यसले प्राणीका पोषक अन्न र औषधिहरूलाई स्वच्छ पार्ने काम गर्छ। गाईको घिउमा विषनाशक तत्त्व रहेकाले याज्ञिक कृत्य सम्पादनार्थ यसको प्रयोग गर्नुपरेको तथ्य स्पष्ट हुनआउँछ। हवन कार्यले विभिन्न दूषित पदार्थद्वारा दुर्गन्धित वायुमण्डललाई पनि सुगन्धित तुल्याउँछ। मनुस्मृतिमा के उल्लेख गरिएको छ भने अग्नौ प्रस्ताहुतिः सम्यगादित्यमुपतिष्ठते। आदित्याज्जायते वृष्टिर्वृष्टेरन्नं ततः प्रजाः।। अर्थात् विधिपूर्वक अग्निमा प्रक्षिप्त आहुति रसरूपमा सूर्यमण्डल पुग्छ, त्यस रसरूप आहुतिलाई सूर्यले पवित्र जलका रूपमा परिणत गरी धर्तीमा बर्साइदिन्छ, वृष्टि भएको जलले अन्नको रूप लिन्छ र अन्नद्वारा प्राणीहरूको उद्भव र पोषण हुन्छ। यसरी मनुस्मृतिले पदार्थको पदार्थान्तर वा शक्तिमा रूपान्तरण हुने कुराको उल्लेख गरी आधुनिक वैज्ञानिक अनुसन्धानपद्धतिलाई पर्याप्त खुराक दिएको कुरा स्पष्ट हुन्छ। यसरी नै श्रीमद्भगवद्गीतामा पनि यज्ञकर्मको महिमागान गरिएको छ। त्यहाँ उल्लेख भएअनुसार सम्पूर्ण विश्वभरका प्राणी अन्नबाट उत्पन्न हुन्छन्, त्यस अन्नलाई उत्पादन गर्ने तत्त्व भनेको वर्षा हो। वर्षालाई उत्पादन गर्ने तत्त्व भनेको यज्ञ हो,त्यस यज्ञरूपी कर्मको उत्पादक तत्त्व वेद हो। वेद स्वयं अनश्वर परब्रह्मबाट साक्षात्कृत भएको हो। सर्वव्यापक परब्रह्मस्वरूप ईश्वरतत्त्व चाहिँ यज्ञकर्ममा नै आ िश्रत भएको हुन्छ। यसरी भागवद्गीताले पनि यज्ञलाई सम्पूर्ण विश्वब्रह्माण्डको सारसर्वस्व मानेको छ। यज्ञकर्मद्वारा प्राप्त हुन सक्ने लाभका विषयमा आजकल पश्चिमा देशहरूले समेत चासो दिन थालेका छन्। याज्ञिक कृत्यले शारीरिक र मानसिक रोगहरूको शमन गर्छ भन्ने शास्त्रोक्त उद्घोषको प्रमाणीकरणमा आज वैज्ञानिकहरूद्वारा निरन्तर रूपमा शोधअनुसन्धान भइरहेको छ। कुनै पनि पदार्थ नष्ट हुँदैन बरु शक्तिमा रूपान्तरित हुन्छ भन्ने वैज्ञानिक मान्यता छ। यसै मान्यताअनुसार पनि अग्निमा प्रक्षिप्त आहुति देवताहरूले आर्जन गर्ने शक्तिमा रूपान्तरित भई सन्तुष्ट बनेका यज्ञभोक्ता देवताहरूले कर्तालाई उद्देश्यअनुरूप फल दिन्छन् भन्ने कुरामा विश्वास गर्ने आधार स्पष्ट हुन्छ। कतै पनि उपयोग नगरिएको अवस्थामा रहेको एउटा सानो खुर्सानीलाई टुक्र्याएर जब राम्रोसित तातेको तेलमा फुराइन्छ, तब त्यसले विस्तृत आयतन लिई भान्साघरभरि खार लगाउँछ। यज्ञीय आहुतिको असर पनि यस्तै हो। यज्ञाग्निमा प्रक्षेपण गरिएको आहुतिले पनि यज्ञाग्निसितको रासायनिक प्रतिक्रियाद्वारा आफूलाई विशेष शक्तिमा परिणत गराई वायुमण्डलमा विस्तृत आकार लिन पुग्छ। विभिन्न प्रकारका औषधिमय शास्त्रोक्त आहुतिद्वारा वायुमण्डलीय विस्तृत क्षेत्र संशोधित र परिष्कृत हुँदा धर्तीका प्राणीले शुद्ध सास फेर्न पाउँछन् भन्ने विद्वान्हरूको ठम्याइँ छ। आधुनिक अनुसन्धानले पनि यसै सिद्धान्तलाई पुष्टि गरेको छ। परन्तु यज्ञमा मान्छेले तन, मन, धन र समयको पर्याप्त लगानी गर्नुपर्ने हुन्छ। आज घण्टा, मिनेट र पलपलको समयलाई पैसामा रूपान्तरण गरी लाभ प्राप्त गर्ने परिपाटीमा यज्ञानुष्ठानजस्तो महत्तम कार्यलाई सम्पादन गर्न अग्रसर रहने स्वयं सन्तुष्ट जनशक्ति पाइन अत्यन्त कठिन छ। तापनि आफ्नो सामथ्र्यले भ्याएसम्मको याज्ञिक अनुष्ठान गर्दा मानव जातिको वरत्र र परत्र दुवै सप्रने भएकाले त्यसतर्फ ध्यान दिनैपर्ने देखिन्छ। यसप्रकार यज्ञ भनेको वैदिक सनातन धर्मशास्त्रद्वारा विधान गरिएको मूल अनुष्ठान हो। यसले यज्ञकर्ता र यज्ञानुष्ठानसँग सम्बद्ध व्यक्तिहरूको मानसिक र भौतिक उत्थान गरी कर्तालाई भुक्ति र मुक्ति प्रदान गर्छ। यसलाई मनुष्यको सम्पूर्ण चराचर जगत्सँग सहअस्तित्व कायम गराउने साधन मानिएको छ। यज्ञानुष्ठानले पर्यावरणीय सन्तुलन र वायुशुद्धि गराउनका साथै मनुष्यलाई धनधान्य, सन्तान, स्वास्थ्य, सुख, शान्ति र दीर्घायुजस्ता कुरा प्रदान गरी समग्र मानव जीवनलाई नै सार्थक बनाउँछ।"
बाजाबिनाको भुवो पर्व,"बझाङ : बझाङमा भुवा खेल्ने प्रचलन कायमै रहे पनि बाजा बजाउने कला भएका जनशक्ति नहुँदा समस्या भएको छ। कतिपय गाउँमा भुवो खेल्ने मानिसहरू छन् तर बाजा बजाउने मानिसहरू छैनन् भने कतिपय ठाउँमा बाजा बजाउनेहरू भए पनि युवा पिँढीलाई भुवो खेल्न नआउने समस्या देखिएको हो। जयपृथ्वी नगरपालिका ९ देवलमा राँका हालेर भुवो उद्घाटन गरिए पनि केही दिन बाजा बजाउने कलाकौशलता भएका मानिसहरूको अभावमा भुवो पर्व मनाउन समस्या भएको स्थानीय युवा नरेन्द्र खड्काले बताए। उनका अनुसार आजभोलि भुवो खेलिँदैछ तर बाजा बजाउने सीमित जनशक्ति भएका कारण कुन गाउँ तथा टोलमा जाने उनीहरूमा पनि अलमल हुने गरेको छ। यस्तै समस्या करिब जयपृथ्वी नगरपालिका वडा नम्बर ३ पडेशमा पनि रहेको छ। सबैभन्दा बढी दलित बस्ती भएको पडेश गाउँका बाजा बजाउने कलाकौशल भएका दलितहरू अन्य गाउँतिर पनि विभाजित हुँदा बाजाको तालमाल बिग्रिने गरेको स्थानीय शान्तराज जोशीले बताए। दुई, तीन जना बाजा बजाउनेहरूको बीचमा सयौं जनाले भुवोभस्सो खेल्दा रोमाञ्चक नहुने गरेको उहाँको भनाइ छ। पडेशकै दलितहरू अहिले भुवोकै लागि गोलाई, मोर्तलीलगायतका गाउँमा विभाजित हुने गरेका छन्। पहिले दमाउ बाजा, टाम्को, सहनाई, झ्याली सबै बाजाको तारतम्य मिल्दा भुवा खेल्दा थप आकर्षक हुने गथ्र्यो। अहिले केवल संस्कृति जोगाउने काममात्रै भएको स्थानीय दिनेश रोकायाले बताए। बाजा बजाउने कलाकौशल भएका दलित समुदायका युवा पिँढीले नमान्ने र वयस्क निकै भएको स्थानीय संसार खड्काले बताए। खड्काले भने, पहिलेजस्तो बाजाको रौनक नहुँदा पछिल्लो समयको भुवो भस्सोको मौलिकता हराउन थालेको छ। दुईचार जना बाजा बजाउनेहरूको साथमा पडेशमा भुवो खेलिएको छ। भुवो खेल्ने परम्परा केवल संस्कृतिमात्र नभई स्थानीय सामूहिकताको प्रतीक भए पनि खेल्ने र बजाउनेहरू कलाकारहरूको संख्या कम हुँदै गएको छ। वृद्ध कलाकारहरूको नयाँ पुस्ताले सीप सिक्न नचाहनु, वैदेशिक रोजगारका कारण युवाहरू गाउँ छोड्नु, र आधुनिक संगीतले परम्परागत बाजाको स्थान लिनुले यो समस्या जटिल बनाएको छ। अब स्थानीय तहले गैरदलितलाई पनि बाजा बजाउने तालिम दिन आवश्यक छ। आजभोलि गाउँहरूमा पनि ध्वनि प्रणाली र डीजे संगीतको प्रभाव छ। यसले परम्परागत बाजाहरूको महत्त्व पनि घटाउँदै लगेको देखिन्छ। स्थानीय समुदायमा विशेष महत्त्व राख्ने पन्चैबाजासहित बाँसुरी, मुरली, ढोलक र मादलजस्ता बाजाहरू अचेल विरलै सुनिन्छन्। बाजा नहुँदा गाउँका चाडपर्व र विशेष अवसरहरू केवल सामान्य औपचारिकतामा सीमित हुन थालेका छन्। थलारा गाउँपालिका २ बगाडामा पनि युवा पिँढीले सजिलै बाजा बजाउन नमान्ने र पुराना बाजा बजाउने कला कौशल भएकाहरू नभएकाले भुवो खेल्न समस्या भएको छ। जयपृथ्वी२ मोर्तली गाउँको भुवो। स्थानीय सरकार र संघसंस्थाहरूले परम्परागत बाजा र कलाकारहरूको संरक्षणका लागि विशेष पहल गर्न जरुरी छ। बाजा बनाउने र बजाउने सीपलाई पाठ्यक्रममा समेट्ने, प्रशिक्षण कार्यक्रम सञ्चालन गर्ने र बाजाहरूलाई आर्थिक अनुदान उपलब्ध गराउनेजस्ता प्रयासले यो समस्या समाधान गर्न सकिन्छ। भुवा खेल्ने परम्परा हाम्रो मौलिक पहिचान भएकाले यसको संरक्षणका लागि सबै तह र तप्काले चासो दिनुपर्ने थलारा२ का ज्येष्ठ नागरिक बहादुर सायर बताउँछन्। स्थानीय तहले विकास निर्माणमा मात्रै रकम खर्चिनुभन्दा यस्ता कलाकौशलता र संस्कृति जोगाउने कुरा सिकाउनतिर पनि ध्यान दिनुपर्ने उनको भनाइ छ। पुराना बाजाहरूलाई पुनर्जीवित गरेरमात्रै हामी आफ्ना सन्ततिलाई परम्पराको सही पाठ दिन सक्ने अन्यथा, भुवा खेल्नका लागि बज्ने बाजाहरू इतिहासको पानामा मात्रै सीमित हुने उनको भनाइ छ।"
"कांग्रेस विवादको जड, जहिल्यै क्रियाशील सदस्यता","काठमाडौं : कांग्रेसको जब महाधिवेशन आउँछ, जहिल्यै बल्झिन्छ क्रियाशील सदस्यताको विवाद । पार्टीको वडादेखि केन्द्रसम्म चुनाव लड्न क्रियाशील सदस्यता प्राप्त गरेकै हुनुपर्छ, त्यसैकारण क्रियाशील सदस्यता वितरणमा जहिल्यै गुट को राजनीति चल्छ । क्रियाशील सदस्यले नै पार्टी नेतृत्व चयन गर्ने भएकाले कांग्रेसका लागि यो निकै महत्वपूर्ण मानिन्छ । कांग्रेसको १२औं महाधिवेशनदेखि क्रियाशील सदस्यताको विवाद सुल्झिएको छैन । १३औं र १४औंमा यसको लफडा बाँकी राखेर महाधिवेशन गरियो । तर, १५औं महाधिवेशन भने यो विवाद सुल्झाएर मात्रै गर्ने नेताहरूको भनाइ छ । त्यसैकारण आगामी चैतभित्र क्रियाशील सदस्यताको विवाद टुंगो लगाइसक्ने भन्दै समिति गठन भएको छ । महामन्त्री गगन थापा संयोजकत्वको समितिले काम सुरु गरिसकेको जनाएको छ । सदस्यता फारम भर्न नपाएको गुनासो कांग्रेस यस्तो पार्टी हो, जसको वडादेखि केन्द्रीय कार्यसमितिमा निर्वाचन लड्न चाहने व्यक्तिको पहिलो खुड्किलो भनेकै क्रियाशील सदस्यता हो । उक्त सदस्यता भएपछि मात्र पार्टीभित्रका विभिन्न तह र तप्कामा बसेर काम गर्न सकिन्छ । तर, पार्टीभित्र संस्थापन र संस्थापनइतर गुटभित्रको चरम राजनीतिका कारण क्रियाशील सदस्यताको फारम भर्नै नपाएको कार्यकर्ताको गुनासो छ । केन्द्रले पठाउने क्रियाशील सदस्यता फारम जिल्ला सभापतिले क्षेत्रीय सभापतिलाई नदिने, क्षेत्रले प्रदेश क्षेत्रीय कार्यसमिति र क्षेत्रले पालिका तथा वडालाई फाराम नै नदिएर होल्ड गर्ने गरेको कार्यकर्ताको गुनासो छ । क्रियाशील सदस्यता व्यवस्थापन समितिका सदस्य सीता गुरुङले पुराना क्रियाशील सदस्यको नवीकरण आठ महिनाभित्र पूरा गरी अध्यावधिक गर्ने र नयाँ क्रियाशील सदस्यता फाराम पनि वितरण गर्ने बताइन् । चैतभित्र नवीकरण प्रक्रिया सक्ने गरी लागेका छौं । त्यहीअनुसार सबै साथीहरू आआफ्नो तोकिएको प्रदेशमा खटिएका छौं, गुरुङले भनिन् । त्यसो त कांग्रेसमा फरक गुटका कार्यकर्ता छन् भने सम्बन्धित व्यक्तिलाई नदिएर फाराम लुकाउने गरिन्छ । दाङकी कांग्रेस नेतृ रश्मी लामिछानेको यही समस्या भोगेको बताइन् । उनी संस्थापन इत्तर समूहकी हुन् । त्यसैकारण क्रियाशील सदस्यता फाराम भर्न नपाएको उनको गुनासो छ । केन्द्रमा बुझ्दा मेरो क्रियाशीलता सदस्यता आइसकेको भनिएको थियो, उनले भनिन्, पछि थाहा भयो, जिल्लामा हामीलाई सदस्यता दिनेले नै नदिएका रहेछन् । यो हदसम्मको राजनीति गरिन्छ । यस्तो छ क्रियाशील सदस्यता लिने प्रक्रिया कांग्रेसको साधारण सदस्यता लिएको एक वर्षपछि मात्र क्रियाशील सदस्यता दिने प्रक्रिया सुरु हुन्छ । तर, पार्टीभित्रको आन्तरिक द्वन्द्वका कारण क्रियाशील सदस्यता समयमा नपाएको कार्यकर्ताको गुनासो हुने गर्छ । पछिल्लो समय क्रियाशील सदस्यतासम्बन्धी विवाद मिलाउन केन्द्रीय कार्यसमितिको बैठकबाट महामन्त्री थापाको संयोजकत्वमा समिति बनाइएको छ । २०६७ असोज १ गतेदेखि ५ गतेसम्म कांग्रेसले १२ औं महाधिवेशनका क्रममा क्रियाशील सदस्यताको विवाद उच्च तहमा पुग्यो । त्यसयता विवाद यथावत् छ । त्यतिबेला १२औं महाधिवेशनमा देखा परेका विवाद १३औंमा मिलाउने भनिएको थियो । तर भएन । सदस्यता विवाद सल्टाउन नसक्दा पुरानै सदस्यबाट सुशील कोइरालाको नेतृत्वमा नयाँ कार्यसमिति चयन भयो । २०७२ फागुन २० देखि २३ गतेसम्म कांग्रेसले १३औं महाधिवेशन गर्यो । १३ औं महाधिवेशन पनि पुरानै क्रियाशील सदस्यबाटै भयो, सदस्यता विवाद भने यथावत् राखियो । जसबाट अहिलेका पार्टी सभापति शेरबहादुर देउवा निर्वाचित भए । त्यतिबेला देखिएका क्रियाशीलसम्बन्धी विवादसम्बन्धी समस्या १४औं महाधिवेशनका बेला मिलाउने भनियो, तर यत्तिकै छोडियो । २०७८ मा भएको १४औं महाधिवेशनमा ८ लाख ८२ हजार ८ सय १६ जना क्रियाशील सदस्य भएको तथ्यांक सार्वजनिक गरिएको थियो । सोही सदस्यबाट शेरबहादुर देउवा सभापतिमा निर्वाचित भए । १४औंमा देखिएका विवाद १५औं महाधिवेशनसम्म मिलाउने भनेर छोडिए । अहिले बनेको समितिलाई पनि यो समस्या सल्टाउन सकस परेको छ । तनहुँ शुक्लागण्डकी नगरपालिका १ का कृष्णप्रसाद शर्मा कांग्रेसमा सक्रिय राजनीति गर्दै आएको १२ वर्ष भएको बताउँछन् । तर उनले क्रियाशील सदस्यता पाउन सकेका छैनन् । मलाई १२औं महाधिवेशनदेखि क्रियाशील सदस्यता दिने भन्दै थम्थम्याइएको छ, उनले भने, तर अहिलेसम्म दिइएको छैन । अब १५औं महाधिवेशनसम्म पनि सदस्यता पाउन सकिएन भने पार्टी छाड्नुको विकल्प छैन । यो पटक कृष्णले काठमाडौं धाएरै पार्टीका महामन्त्री गगन थापासँग आफ्ना समस्या राखेका छन् । कांग्रेस विधानअनुसार हरेक चार वर्षमा महाधिवेशन हुनुपर्छ । २०७८ मंसिरमा १४औं महाधिवेशन भएकोले अब २०८२ मंसिरभित्रै १५औं महाधिवेशन हुनुपर्छ । तर, अहिलेसम्म क्रियाशील नवीकरण र नयाँ क्रियाशील सदस्यता वितरणका कामले तीव्रता पाउन सकेको छैन । १ सय ६५ प्रतिनिधिसभा निर्वाचन क्षेत्रमध्ये महामन्त्री थापा निर्वाचित क्षेत्र, काठमाडौं ४ मा मात्रै क्रियाशील नवीकरण काम सकिएको छ । अरू, जिल्लामा क्रियाशील नवीकरण र नयाँ वितरणका फारम पठाए पनि प्रक्रिया अगाडि बढेको छैन । महामन्त्री थापा संयोजक र केन्द्रीय सदस्य सीता गुरुङ, योगेन्द्र चौधरी र प्रकाश रसाइली (स्नेही) सदस्य रहेको क्रियाशील सदस्यता व्यवस्थापन समितिको बिहीबारको बैठकले क्रियाशील सदस्यताको कामलाई तीव्रता दिने निर्णय गरेको छ । अहिले निर्माण भएको समितिले १२औं देखि पन्छ्याउँदै आएको विवाद समाधान गर्नका लागि प्रदेशगत तवरले जिम्मेवारी दिइएको छ । जसअन्तर्गत बागमती र गण्डकी गुरुङ, मधेस र लुम्बिनी प्रदेशमा रसाइली, कोशी, कर्णाली र सुदूरपश्चिममा चौधरी पुगेर क्रियाशील सदस्यतामा देखिएका विवाद समाधान गर्ने जिम्मा दिइएको छ । समिति सदस्यका अनुसार कांग्रेसले १४ औं महाधिवेशनमा क्रियाशील रहेको संख्याअनुसार नै जिल्लाजिल्लामा नवीकरण फारम पठाएको छ । केन्द्रीय कार्यसमितिले महाधिवेशनको मिति घोषणा गर्नुअघि नै क्रियाशील सदस्यता नवीकरण, नयाँ वितरण र थाँती विवाद हल गर्ने गरी काम अघि बढिरहेको समितिका सदस्य गुरुङले बताइन् । यस पटकदेखि कांग्रेसले क्रियाशील सदस्यता बर्सेनि नवीकरण गर्नुपर्ने कामको सुरुवात गरेको छ । क्रियाशील सदस्यता वितरण खुकुलो बनाउने नीति पनि केन्द्रीय समितिको बैठकबाट पारित भएको छ । कसैलाई कांग्रेस हुनैबाट वञ्चित गराउने गरी क्रियाशील सदस्यतामा कडाइ गर्न नहुने पार्टीले नीति लिएको छ । सदस्यता व्यवस्थापन समितिको पछिल्लो बैठकले यो वर्षको अन्तिमसम्म क्रियाशील सदस्यता नवीकरण कार्ययोजना बनाएर सक्ने निर्णय भएको समिति सदस्य रसाइलीले जानकारी गराए । वरीयता विवादले रोकियो तरुण भेला कांग्रेसको भ्रातृ संगठन तरुण दलको पुस २२ र २३ का लागि तय भएको विशेष भेला रोकिएको छ । उक्त भेला रोकिनुको मुख्य कारण पार्टीभित्रको वरीयता विवाद रहेको नेताहरू बताउँछन् । पार्टी सभापति देउवापछिको वरीयतामा उपसभापति पूर्णबहादुर खड्का छन् । तर, इतर समूहले भने देउवापछि संस्थापन इतरका नेता डा शेखर कोइराला हुनुपर्ने अडान राख्दै आएको छ । सोही विवादका कारण तरुण दलको भेला स्थगित भएको हो । तरुणका एक नेताले भने, वरीयता विवादले गर्दा विराटनगर सम्मेलनमा शेखर दाइ जानुभएन । त्यस्तो अवस्था नदोहोरियोस् भनेर स्थगित गरिएको हो । केन्द्रीय सदस्य र जिल्ला अध्यक्ष सहभागी हुने गरी तरुण भेला डाकिएको थियो । विशेष कारण देखाएर विज्ञप्तिमार्फत भेला स्थगित गरिएको छ ।"
ओलीको राजनीतिक प्रतिवेदनमाथि आज पनि केन्द्रिय सदस्यले सुझाव दिने,"काठमाडौं : नेपाल कम्युनिष्ट पार्टी (एमाले)को जारी केन्द्रीय कमिटी बैठकमा पेश भएका प्रतिवेदनमाथि आज पनि छलफल हुने भएको छ। आइतबार प्रधानमन्त्री एवम् पार्टी अध्यक्ष केपी शर्मा ओलीले राजनीतिक र महासचिव शंकर पोखरेलले सांगठनिक प्रतिवेदन पेश गरेको प्रचार विभाग प्रमुख राजेन्द्रले जानकारी दिए। उनका अनुसार पहिलो दिनको बैठकमा २७ जनाले धारणा राखेका थिए। आज बिहान ११ बजेबाट सुरु हुने बैठकमा पनि बोल्न बाँकी रहेका केन्द्रीय सदस्यले प्रतिवेदनमाथि धारणा राख्ने छन्। राजनीतिक प्रतिवेदनमाथि केन्द्रीय सदस्य अफिलाल ओखेडा, यज्ञ बोगटी, झपट बोहोरा, सहदेव बोगटी, प्रकाश शाह, नरबहादुर धामी, झपट रावल, कमला वली, कृष्णप्रसाद जैसी, सन्तोष शर्मा, कमला बोहोरा, गुलावजङ्ग शाह, धर्मराज रेग्मी, विनोद शाह, ठम्मरबहादुर विष्ट, राजबहादुर बुढा, नगेन्द्र शाही, डम्बर सिंह, दल रावल, नवराज रावत, घनश्याम पाण्डे, शिवराज सुवेदी, नविन रोक्का, सजिदा खातुन सिद्धिकी, लक्ष्मण ज्ञवाली, गणेश खनाल, खड्क बहादुर खड्कालगायतले बोलेका थिए। बैठक आरम्भ गर्दै प्रधानमन्त्री तथा पार्टी अध्यक्ष ओलीले देश विशेष परिस्थितिबाट गुज्रिरहेको र देशभक्त तथा प्रगतिशील शक्ति मजबुत बन्दै गएकाले प्रतिक्रियावादीहरू आतङ्कित भएर अस्वस्थ र झुठो प्रचारको हमलामा उत्रिरहेको बताएका थिए। नेकपा (एमाले) र पार्टीका नेताहरूविरूद्ध जनतामा घृणाभाव पैदा गर्ने र जनताबाट अलग्याउने प्रयासमा प्रतिक्रियावादीहरू लागिरहेको बताउँदै ओलीले पार्टीपङ्ती एकताबद्ध भई विरोध र हमलाको सामना गर्नुपर्ने आवश्यकतामा जोड दिएका थिए। हामी विरोधीका आरोपमाथि चुप लागेर बस्नु हुँदैन। चुप लागेर बस्नुपर्छ भन्ने कमजोर धारणा हो। विरोधीका आरोपबारे तथ्यका आधारमा खण्डन गर्नुपर्छ। हाम्रा सबै सङ्गठनहरू उत्साहित भएर व्यक्ति व्यक्ति र घर घरमा पुग्नुपर्छ। वैचारिक कामलाई उत्तिकै महत्व दिनुपर्छ। अध्यक्ष ओलीले भने, पार्टीभित्र गुटबन्दी र अराजकता अन्त्य गर्नैपर्छ। लोकतन्त्रका नाममा पार्टीभित्र गुटबन्दी गरेर भाँडभैलो मच्याउने कार्यले पार्टीलाई बलियो बनाउँदैन। बहकावमा लागेर होइन, एउटै नीतिगत लयमा पार्टी र देशको स्वार्थलाई केन्द्रमा राखेर हामी अगाडि बढ्न सक्नुपर्छ। अध्यक्ष ओलीले प्रस्तुत गर्नुभएको प्रतिवेदनमा नयाँ राजनीतिक कोर्स एमाले र नेपाली कांग्रेसबीचको गठनबन्धनको आवश्यकता, औचित्य र अवसर, यस गठनबन्धनपछिका छ महिना, अस्थिरता, अराजकता र प्रायोजित निराशाका प्रयास, बदलिँदो विश्व परिवेश र नेपालको पराराष्ट्र नीति, स्थानीय तहको उपनिर्वाचनको समीक्षा र निर्णायक राष्ट्रिय शक्तिको निर्माण आदि विषयवस्तु रहेका छन्। नयाँ सरकार गठनपछि राजनीतिक स्थायित्वको सन्देश मिलेको, साझा नीतिगत प्रतिबद्धता र संकल्प जारी भएको, सरकार सञ्चालनमा सहजीकरणका लागि आवश्यक संरचना बनाइएको, अर्थतन्त्रमा सुधार आएको, सङ्क्रमणकालीन न्यायसम्बन्धी कानुन पारित भएको, राष्ट्रिय हितको रक्षा र सन्तुलित बाह्य सम्बन्ध कायम गरिएको, सहकारी क्षेत्रको बेथितिमाथि हस्तक्षेप गरी बचतकर्तालाई न्याय तथा अनियमिततामा संलग्नलाई सजाय दिन थालिएको र विकास निर्माणले गति लिएको जस्ता मुख्य उपलब्धि हासिल भएको प्रतिवेदनमा प्रस्तुत गरिएको छ। बैठक सञ्चालन गर्दै महासचिव शंकर पोखरेलले पार्टीविरूद्ध चौतर्फी आक्रमण र घेराबन्दी भइरहेको समयमा उक्त घेराबन्दी र आक्रमणलाई छिचोलेर निर्णायक राष्ट्रिय शक्ति निर्माणको कार्ययोजना पूरा गर्ने अठोटका साथ केन्द्रीय कमिटीको आठौं बैठक आयोजना गरिएको बताए। महासचिव पोखरेलले साङ्गठानिक अवस्थाको सङ्क्षिप्त जानकारी गराउँदै केन्द्रीय कमिटीको सातौं बैठकयता संगठन निर्माण र परिचालनका सन्दर्भमा महत्वपूर्ण कामहरू भएको, नेकपा स्थापनाको हीरक महोत्सव भव्य आयोजना गरिएको, राष्ट्रिय महाधिवेशन प्रतिनिधि परिषद्को बैठक सम्पन्न भएको लगायत विषय प्रस्तुत गरेका थिए।"
निजी लगानीमा सामुदायिक स्वास्थ्य इकाई भवन,"सुनसरी : नेपाली कांग्रेसका नेता एवम् पूर्व उद्योग वाणिज्यमन्त्री मीनबहादुर विश्वकर्माले निजी लगानीमा सामुदायिक स्वास्थ्य इकाईका लागि भवन निर्माण गरेका छन्। सुनसरीको बराहक्षेत्र नगरपालिका१ स्थित बराह मन्दिर परिसरमा नेता विश्वकर्माले आफ्ना स्वर्गीय बुवाआमाको स्मृतिमा 'टिकाबखत भवन सामुदायिक भवन' निर्माण गरेका हुन्। आइतबार उपप्रधानमन्त्री एवम् शहरी विकासमन्त्री प्रकाशमान सिंहले उक्त भवनको उद्घाटन गर्दै बराहक्षेत्र नगरपालिकाका मेयर रमेश कार्कीलाई हस्तान्तरण गरे। नगरपालिकाले उक्त भवनबाट सामुदायिक स्वास्थ्य इकाईको सेवा सञ्चालन गर्नेछ। हाल कांग्रेसको केन्द्रीय सञ्चार तथा सूचना प्रविधि विभागको प्रमुखसमेत रहेका नेता विश्वकर्माले आफ्ना स्वर्गीय आमा टिकामाया र स्वर्गीय बखत्बहादुरको सम्झनामा उक्त भवन निर्माण गरेका हुन्। भवन निर्माणका लागि करिब ६० लाख रुपैयाँ खर्च भएको छ। बराह क्षेत्र मन्दिरमा आउने भक्तजन्, तीर्थालुसहित स्थानीयबासीहरूलाई समेत आधारभूत र आकस्मिक स्वास्थ्य सेवा प्राप्त गर्न सहज होस् भन्ने उद्देश्यले भवन निर्माण गरिएको नेता विश्वकर्माले बताए। दुई वर्ष लगाएर यहाँ भवन निर्माण भएर अब सामुदायिक स्वास्थ्य इकाई सञ्चालनको अवस्था बनेको छ। यसले मन्दिरमा आउने धर्मावलम्बी र स्थानीयबासीहरूलाई समेत आधारभूत र आकस्मिक स्वास्थ्य सेवा प्राप्त गर्नका लागि सहज हुन्छ भन्ने अपेक्षा राखेको छु उनले भने। भवनमा बिरामी जाँच कक्ष, स्वास्थ्यकर्मी आवास, सभाहल र पाहुना कक्षसमेत रहेका छन्। भवनको उद्घाटन गर्दै उपप्रधानमन्त्री सिंहले मन्दिर क्षेत्रको पवित्रस्थलमा सेवाभावले भवन निर्माण गरी अब स्वास्थ्य इकाई सञ्चालन हुन लागेकोप्रति खुसी व्यक्त गरे।"
झोलुङ्गे पुलबाट खसेर एक जनाको मृत्यु,जोमसोम : मुस्ताङमा झोलुङ्गे पुलबाट खसेर एक जनाको मृत्यु भएको छ। मुस्ताङको घरपझोङ४ जोमसोमस्थित नेपाली सेना र जिल्ला प्रशासन कार्यालय जोड्ने झोलुङ्गे पुलबाट खसेर शनिबार पोखरा महानगरपालिका३० गगनगौडाका ३७ वर्षीय प्रकाश मल्ल ठकुरीको मृत्यु भएको जिल्ला प्रहरी कार्यालय मुस्ताङले जनाएको छ। जोमसोमस्थित नेपाली सेनाको क्याम्प अगाडि ईलेक्ट्रोनिक पसल सञ्चालन गरेका उनी नेपाल रेडक्रम सोसाईटीको भवनमा भाडामा बस्दै आइरेहका थिए। कोठाबाट पसलतर्फ जाने आउने गर्दा ठकुरीले जिल्ला प्रशासन पछाडिको झोलुङ्गे पुल प्रयोग गर्ने गर्थे। पुलबाट खसेका ठकुरीको तत्काल प्रहरी नायब निरीक्षक सनम कुमालको कमाण्डमा ५ जनाको सुरक्षाकर्मी टोलीले तत्कालै उद्धार गरी जोमसोम अस्पताल पुर्याएको थियो। ठकुरीलाई अस्पताल पुर्याउँदा चिकित्सकले मृत घोषणा गरेको जिल्ला प्रहरी कार्यालय मुस्ताङका प्रहरी निरीक्षक सागर पौडेलले जानकारी दिए। पुलबाट खसेर मृत्यु भएका ठकुरीको आइतबार पोष्टमार्टम गरी आवश्यक अनुसन्धान अघि बढाइएको प्रहरीले जनाएको छ। ठकुरीको शव प्रहरीले आफन्तलाई जिम्मा लगाएको छ।
प्रलोभन दिएर ठगी गर्न ५०० बढी सन्दिग्ध फोन नम्बर सक्रिय,"काठमाडौं : तीन वर्ष कतारमा बसेर काम गरेका कैलालीका दीपक भट्ट (नाम परिवर्तन) हाल प्रहरी कार्यालय धाइरहेका छन् । अनलाइनमा बेच्न राखिएको स्कुटर किनेका उनले पैसा त गुमाए गुमाए, साथमा चोरीको आरोप पनि खेपिरहेका छन् । विदेश बसेर आएका दीपकले अनलाइनमार्फत नै स्कुटर खरिद गरेका थिए । स्कुटरको मूल्यबापत उनले विदेशमा किनेर ल्याएको आइफोन दिएका थिए । उनलाई स्कुटर बेच्ने युवकले अर्को एक युवतीका नाममा रहेको स्कुटर चोरी गरेर बिक्री गरेका थिए । स्कुटर पास गरेर लिन खोज्दा उनलाई बिक्री गर्ने युवक नै फरार भएपछि उनी उपत्यका ट्राफिक प्रहरी कार्यालयको चक्करमा परेका हुन् । स्कुटर धनी युवतीले आफ्नो स्कुटर हराएको उजुरी दिएपछि उनी घटनामा मुछिएका हुन् । ००० उपत्यका अपराध अनुसन्धान कार्यालय काठमाडौंंले दिएको तथ्यांकअनुसार आव २०८१ को साउनदेखि हालसम्म अनलाइन ठगीका ९ सय ६३ वटा निवेदन दर्ता भएका छन् । जसमा ३७ करोड ८५ लाख ९० हजार ३ सय ३६ रुपैयाँ ठगी भएको उजुरी रहेको थियो । उपत्यका अपराध अनुसन्धान कार्यालयका प्रवक्ता काजीकुमार आचार्यका अनुसार, ८२ वटा निवेदनमाथि मिलापत्र भएको छ । जसमा १ करोड ७४ लाख ७८ हजार ठगी भएको रकम फिर्ता भएको छ । आचार्य भन्छन्, चिट्ठामार्फत ठगी भएका २६ वटा उजुरी दर्ता भएका छन् । यस्तै पार्सल आएको छ भन्दै ठगी भएको १ सय ११ वटा उजुरी, ओटीपी कोड ठगीमा ९५ वटा उजुरी, विज्ञापन राखी ठगी भएका २ सय १५ वटा उजुरी दर्ता भएका छन् । उपत्यकाभर २९ वटा स्क्यामका रूपमा ठगी, सोसलमिडिया ह्याक गरी २५ वटा ठगी तथा अनलाइन जब स्क्याम ३ सय ४६ वटा ठगीको उजुरी दर्ता भएका छन् । ठगी कार्यमा संलग्न भन्दै १ महिला र १२ जना पुरुष गरी १३ जना पक्राउ गरी मुद्दा दर्ता गरिएको छ । ००० तपाईंलाई कुनै अपरिचित फोन नम्बरबाट म्यासेज आयो ? तपाईंलाई कुनै चिट्ठा पयो भन्दै तपाईंको ध्यान खिच्यो ? वा प्रलोभनमा पारिरहेको छ ? विदेशबाट पठाएको उपहार तपाईंका नाममा आएको छ भन्दै कसैले झुटो म्यासेज पठाइरहेको हुन सक्छ । ख्याल गर्नुहोस् है, यस्तै विभिन्न प्रकारका प्रलोभन दिएर ठगी गर्ने गिरोह सक्रिय रहेको छ । पार्सल आएको छ, चिट्ठा परेको छ, वा तपाईंको अमेरिका जाने सपना पूरा हुँदैछ भन्ने खालको म्यासेज पठाएर प्रलोभन दिन र लाखौंं ठगी गर्न नेपालमा गिरोह नै सक्रिय रहेको छ । यसका लागि पाँच सयभन्दा बढी फोन नम्बरहरू प्रयोग भइरहेको छ । नेपाल प्रहरीको केन्द्रीय अनुसन्धान ब्युरो सीआईबी का प्रवक्ता होबिन्द्र बोगटीले अनलाइन ठगी कार्यमा गिरोह नै लागेको पुष्टि गरे । सीआईवी प्रवक्ता बोगटीका अनुसार पछिल्लो समयमा ठगी गर्ने गिरोहले ईसेवा, खल्तीजस्ता आर्थिक कारोबार हुने एपहरूमाथि निगरानी गरिरहेका छन् । यस्ता एपहरू चलाउने बेला ध्यान नदिँदा ठगहरू सजिलै व्यक्तिको आर्थिक कारोबार ह्याक गर्ने अवस्थामा पुगेका छन् । धोकापूर्ण प्रलोभनमा पारेर लाखौंं रकम ठगी भएको भन्दै प्रहरीमा निवेदन आउने क्रम बढ्दो छ । सचेत रहनका लागि सीआईबीले विज्ञप्ति नै जारी गरेको छ । प्रहरीका अनुसार, सामाजिक सञ्जालहरू (फेसबुक, इन्स्टाग्राम, टेलिग्राम, ह्वाट्सएप, म्यासेन्जर, भाइबर, इमो)लगायतका सोसल प्लेटफर्म आर्थिक कारोबारका लागि असुरक्षित भइरहेको छ । ठगी गर्ने व्यक्तिहरूले मोबाइल एपको कार्यालय वा सोसल मिडियाको प्रधान कार्यालयबाट बोलेको भन्दै सरकारी कर्मचारीलाई समेत प्रलोभनमा पार्ने गरेका छन् । सर्वसाधारणहरूलाई ठगी गर्ने व्यक्ति तथा गिरोहविरुद्ध प्रहरीले खोजी तथा अनुसन्धान अगाडि बढाएको छ । सीआईबीका अनुसार ईसेवा, खल्ती, बैंक तथा वित्तीय संस्थाहरूको लोगोसमेत प्रयोग गरी उनीहरूले उक्त संस्थाबाट बोलेको भन्दै विभिन्न व्यक्तिहरूलाई कल गर्छन् । डिजिटल वालेटमा पटकपटक गलत पासवर्ड राखिदिएर वालेट नै अस्थायी लक गरिदिन्छन् । यही समयमा सम्बन्धित व्यक्तिलाई फोन गरी तपाईंको वालेटमा समस्या आएको छ, म कम्पनीबाट बोलेको भन्दै ओटीपी कोड माग्ने र उक्त अकाउन्ट नै ह्याक गर्ने गर्छन् । वालेटमा भएको सबै पैसा मिनेटभरमै आफ्नो खातामा सारेर ठगी गर्ने गर्छन् । सामाजिक सञ्जालमा एआई प्रयोग गरी विभिन्न स्वरमा फोन गर्ने र तपाईंको सामान आएको छ । कुरियर गर्नका लागि भन्दै पैसा पठाउन लगाउने गर्छन् । फाइदा हुने खालको व्यापार छ भनी, इन्टरनेटको लिंक पठाई, लिंकको माध्यमबाट मोबाइलको एक्सेस लिने गर्छन् । मोबाइलमा भएको बैंकिङ एपको एक्सेस लिएर रकम चोरी गर्ने कार्य बढिरहेको छ । यस्तै, अनलाइन व्यापारका नाममा विभिन्न साइटमा आकर्षक भिडियो र फोटो अपलोड गर्ने गिरोह नै सक्रिय छन् । सामान किन्ने ग्राहकसँग अग्रिम पैसा मागेर सामान डेलिभर नगरी फरार हुने प्रवृत्ति बढ्दो छ । यस्तै तरिकाले पोखरामा ५७ लाख, चितवनमा १६ लाख, सरकारी कर्मचारीको ५ लाख ५० हजार तथा विभिन्न कम्पनी तथा संघसंस्थाको करोडौं रुपैयाँ ठगी गरेको उजुरी प्रहरीमा प्राप्त भएको छ । सीआईबी प्रवक्ता बोगटीका अनुसार यस्ता कार्यमा संलग्न पाँच सयभन्दा बढी सिमकार्डहरू रहेको प्रहरीले थाहा पाएको छ । यस्ता नम्बरहरूमा प्रहरीले निगरानी गरिरहेको छ । अनुसन्धान अगाडि बढाएको छ । यस्ता अपरिचित नम्बरबाट आएको कुनै पनि फोन तथा म्यासेज रेस्पोन्स नगर्न सीआईबीले आग्रह गरेको छ ।"
सुक्खा बन्दरगाह उपयोगमा जटिलता,"पूर्वाधार तथा परियोजनाहरूको निर्माणमा सरकारले गम्भीरतापूर्वक तयारी नगर्नु, कार्यान्वयन प्रक्रियाको अनुगमनका लापरबाही गर्नु नै ठूलो कमजोरी हो । बोलीचालीमा हामी पूर्व मेचीदेखि पश्चिम महाकाली नदीसम्म नेपाल छ भन्छौं । तर, महाकाली नदी पारि पनि नेपाल छ । त्यहाँ दोधाराचाँदनी गाउँ छन् । हो तिनै ठाउँमा सुक्खा बन्दरगाह पनि बनाइँदै छ । भारतीय बजारबाट सामान आयात गर्न बन्ने बन्दरगाहको उपयोग भने तत्काल हुने छाँटकाँट छैन । त्यो किनभने बन्दरगाहसम्म पुग्नै कठिन छ । खासमा पहिला बन्दरगाह पुग्ने पहुँचमार्ग बनेर बन्दरगाह बनाएको भए हुन्थ्यो । पहुँचमार्ग लगायत अरू पूर्वाधार निर्माणको काममा हदैसम्मको लापरबाही र ढिलासुस्ती भएको छ । पूर्वपश्चिम राजमार्गको अन्तिम बिन्दु गड्डाचौकीदेखि दोधाराचाँदनी१ (सुक्खा बन्दरगाहस्थल) मलेरिया नालासम्म ६ लेनको ८ किलोमिटर लामो सडक निर्माण त भएको छ तर महाकालीमा आएको बाढीले सडक भत्काएको छ । अनि बाँध निर्माणको काम अलपत्र छ । भारतीय राजधानी नयाँ दिल्ली र उत्तराखण्डस्थित औद्योगिक क्षेत्र रुद्रपुरसम्म सहज पहुँच भए सुदूरपश्चिमको विकासमा ठूलो योगदान मिल्ने अपेक्षा हो । तर बन्दरगाह र सडक अनि महाकालीमा बाँध निर्माणमा लापरबाही हदै भयो । पक्की पुल निर्माणको काम गत वर्ष नै सकिएको छ । पुलसँगै निर्माण हुने अन्य संरचना निर्माण हुन बाँकी छन् । सम्झौताअनुसार ८ सय मिटर लामो ४ लेनको पुल, ८ किलोमिटर पहुँच मार्ग र पुलको वारिपारि चारवटा पोखरी निर्माणको काम २० भदौ २०७७ मा सकिनुपर्ने थियो । तर, पाँचपटक म्याद थप हुँदासमेत सबै संरचना निर्माण हुन नसक्नु भनेको लापरबाहीको हद नै हो । म्याद थपको पराकाष्ठा स्वरूप छैटौंपटक थपिँदै छ । सम्झौता हुँदा पुल र पहुँचमार्गसहितका संरचना निर्माणको लागत ३ अर्ब २७ करोड रुपैयाँ थियो । बाँध निर्माणमा कमजोरी हुँदा र बाढीको चपेटामा सडकमार्ग पर्दा फेरि डिजाइन गर्नुपर्ने भएको छ । जसले खर्च तथा लागत वृद्धि भएको छ । डिजाइन परिवर्तन हुँदा एक अर्ब रुपैयाँ लागत बढेको छ । दोधारा, चाँदनीमा निर्माणाधीन सुक्खा बन्दरगाह र महाकाली नदीमा निर्माणाधीन पुलको परियोजनाले सुदूरपश्चिमको विकासको ढोका खोल्ने सपना बोकेको छ । यसले भारतसँगको व्यापारिक सम्बन्धलाई सजिलो बनाउँछ । तर, परियोजनाको कार्यान्वयनमा देखिएका ढिलासुस्ती, लापरबाही र प्राविधिक कमजोरीले सुदूरपश्चिमको सपना धराशायी हुने खतरा छ । र यो परियोजना पनि नेपाल राज्यमा सुशासनको कति अभाव छ अनि भ्रष्टाचार तथा बेथिति एवं ढिलासुस्ती कति छ भन्ने कुराको अर्काे ज्वलन्त उदाहरण भएको छ । यस्ता पूर्वाधार तथा परियोजनाहरूको निर्माणमा सरकारले गम्भीरतापूर्वक तयारी नगर्नु, कार्यान्वयन प्रक्रियाको अनुगमनका लापरबाही गर्नु नै ठूलो कमजोरी हो । प्रभावकारी अनुगमन र मूल्यांकन प्रणाली नबसाएसम्म यस्ता प्रवृत्ति दोहोरिरहन्छन् । कुरा सुक्खा बन्दरगाह, महाकालीमा बाँध र सडक तथा पुल निर्माणको मात्रै होइन, सम्पूर्ण प्रक्रिया र प्रणालीको हो । यो पनि पढ्नुहोस कहाँबाट जाने सुक्खा बन्दरगाहसम्म ?"
खुम्बु क्षेत्रमा अनिश्चितकालका लागि उडान स्थगित,"काठमाडौं : सगरमाथा राष्ट्रिय निकुञ्जसहित खुम्बु क्षेत्रमा हवाई उडान अनिश्चितकालका लागि स्थगित गरिएको छ। वायुसेवा कम्पनीहरूले पुस २१ आइतबारदेखि अनिश्चिकालका लागि उडान स्थगित गरेको हो। निकुञ्ज, खुम्बु पासाङल्हामु गाउँपालिकालगायत अन्य स्थानीय समूह तथा संघसंस्थाहरूको कारण देखाउँदै वायुसेवा कम्पनीहरूले उडान स्थगित गरेको वायुसेवा सञ्चालक संघ, नेपालका प्रथम उपाध्यक्ष प्रतापजङ पाण्डेले जानकारी दिए। खुम्बु क्षेत्रका स्थानीय युवा तथा संघसंस्थाहरूले निकुञ्ज क्षेत्रभित्र हेलिकप्टर उडान तथा अवतरणका कारण निकुञ्जको वन, वातावरण तथा वन्यजन्तु सुरक्षा तथा बासस्थान संरक्षणमा चूनौति देखिएको भन्दै यही पुस १७ (जनवरी १, २०२५) बाट हेलिकप्ट उडानमा प्रतिबन्ध लगाएका थिए। खुम्बु क्षेत्रका स्थानीय तथा संघसंस्थाले निकुञ्ज क्षेत्रभित्र हेलिकप्टरका कारण वन, वातावरण तथा वन्यजन्तु सुरक्षामा चुनौती देखिएको भन्दै यही पुस १७ बाट हेलिकप्टर उडानमा प्रतिबन्ध लगाएका थिए। यस क्षेत्रमा वार्षिक करिब ६० हजार पर्यटक आगमन हुने गरेको छ। त्यसमा करिब १५ प्रतिशत पर्यटकले हेलिकप्टरको प्रयोग गर्ने गरेका छन्। स्थानीय समूहहरूले हेलिकप्टर उडानमा लगाएको प्रतिबन्धका सम्बन्धमा सम्बन्धित पदाधिकारीहरूसँग संघका प्राधिकारीहरूले पटकपटक वार्ता गर्दा पनि कुनै निक्र्यौलमा पुग्न नसकेको बताइएको छ। हाल खुम्बु क्षेत्रका हेलिप्याडहरूमा झन्डा गाडी अवरोध सिर्जना गरिएको छ। आपतकालीन अवतरण गर्नुपयो भने पनि स्थान नरहेको भन्दै प्रथम उपाध्यक्ष पाण्डेले सदस्य वायुसेवा कम्पनीहरूका जहाजहरू अवतरण गरेको खण्डमा स्थानीय समूहले चालक दलका सदस्यलाई समातेर कारबाही गर्ने भन्ने जस्ता अभिव्यक्तिहरू दिएका छन्। यसले हेलिकप्टर सुरक्षाको पूर्ण प्रत्याभूति भएन, उनले भने। उडानको प्रत्याभूति नभएसम्मका यो क्षेत्रका सम्पूर्ण उडानहरू स्थगन गरिएको बताइएको छ। उक्त क्षेत्रमा उडान भर्ने स्टल रुटका वायुसेवा कम्पनीहरूले पनि सुरक्षाको पूर्ण प्रत्याभूति नभएको खण्डमा क्रमशः आफ्ना उडानहरू स्थगन गर्ने पाण्डेले जानकारी दिए। उडान प्रतिबन्धका सम्बन्धमा स्थानीय गाउँपालिका, पर्यटन मन्त्रालय, गृह मन्त्रालय, वन मन्त्रालय, नेपाल नागरिक उड्डयन प्राधिकरणका सरोकारवाला निकायहरूलाई वायुसेवा कम्पनीहरूले जानकारी गराएको बताएका छन्। प्राधिकरणले विज्ञप्तिमार्फत उडानसम्बन्धी सम्पूर्ण अधिकार प्राधिकरणको भएको र निकुञ्जले प्रतिबन्ध लगाउन नमिल्ने सम्बन्धमा विज्ञप्ति पनि निष्कासन गरेको थियो। निकुञ्ज क्षेत्रको गाउँपालिकाले वार्ताको समन्वय गरे पनि स्थानीय संस्था तथा युवाहरू सहमतिमा आउन नसकेको पाण्डेले बताए। धेरैपटकको प्रयास पनि सहमत नभएपछि शान्तिसुरक्षा र उडान सुरक्षाको प्रत्याभूति नभएसम्मका लागि उडान स्थगित गर्नुपर्ने बाध्यता रहेको पाण्डेले स्पष्ट पारे। खुम्बु क्षेत्र पदमार्गका लागि पर्यटकहरू माझ परिचित छ। यस क्षेत्रमा वार्षिक करिब ६० हजार पर्यटक आगमन हुने गरेको छ। त्यसमा करिब १५ प्रतिशत पर्यटकले हेलिकप्टरको प्रयोग गर्ने गरेका छन्। हेलिकप्टर कम्पनीहरूको वार्षिक कुल उडानमा करिब ६० प्रतिशत उडान यस क्षेत्रमा हुने गरेको पाण्डे बताउँछन्। अहिले माउन्टेन फ्लाइट हुने समयमा उडानमा प्रतिबन्ध लगाउँदा वायुसेवा कम्पनीहरूको आम्दानीमा असर परेको छ। वायुसेवा कम्पनीहरूको आम्दानीसँगै सरकारले विभिन्न शिर्षकमा उठ्ने राजस्वमा पनि असर गर्ने पाण्डे बताउँछन्।"
पुनर्निर्माणका लागि तत्काल ठोस योजना ल्याउन निर्देशन,"काठमाडौं : विपद् जोखिम न्यूनीकरण तथा व्यवस्थापन राष्ट्रिय परिषद्को बैठकले पश्चिम नेपालको भूकम्प र २०८१ सालको मनसुनजन्य विपद् पश्चातको पुनःनिर्माणका लागि तत्काल ठोस योजना ल्याउन विपद् जोखिम न्यूनीकरण तथा व्यवस्थापन राष्ट्रिय प्राधिकरणलाई निर्देशन दिएको छ । प्रधानमन्त्री एवं परिषद्का अध्यक्ष केपी शर्मा ओलीका अध्यक्षतामा आइतबार बालुवाटारमा बसेको १५ औँ बैठकमा विपद् जोखिम न्यूनीकरण तथा व्यवस्थापन कार्यकारी समितिको बैठकको निर्णयबमोजिम उक्त योजनाका प्रस्तावित विषयहरू प्रस्तुत गरिएको थियो । क्षतिको विस्तृत लेखाजोखा (डिडिए) गर्न बाँकी भए सम्बन्धित मन्त्रालयबाट गराउन र सोका लागि अर्थ मन्त्रालयलाई परिषद्ले दिनुपर्ने प्रस्ताव बैठकमा आएको थियो । प्रस्तुत प्रस्तावका आधारमा ठोस योजना बनाइ यही पुस २८ गते बस्ने परिषद्को बैठकले निर्णय गर्ने गरी बैठक स्थगन भएको छ । परिषद्मा सडक पुल तथा यातायात, सरकारी भवन तथा सहरी पूर्वाधार, विद्युत्, वैकल्पिक ऊर्जा र सिंचाइ, निजी आवास, खानेपानीलगायत क्षेत्रमा आगामी तीन वर्षका लागि रु ९८ अर्ब ६५ करोड २९ हजार ६८ लागत लाग्ने अनुमान प्रस्तुत गरिएको छ । डोटी भूकम्प (बाजुरा, बझाङसमेत) पञ्चातको निजी आवास पुननिर्माण तथा प्रबलीकरण प्रक्रिया प्रारम्भ गर्ने र २०८० सालको बाढीजन्य विपद्मा परी बेपत्ता तथा मृत्यु भएका व्यक्तिका परिवारलाई राहत उपलब्ध गराउने विषयमा प्राधिकरणले तयारी गरेको छ । आगामी माघ २ गते हुने भूकम्प सुरक्षा दिवसको कार्यक्रममा पुनः निर्माणबारे घोषणा गर्ने सरकारको तयारी रहेको छ । बैठकमा उपप्रधानमन्त्रीहरू, मन्त्रीगण, विभिन्न प्रदेशका मुख्यमन्त्रीहरू, नेपाल सरकारका मुख्यसचिवलगायतको सहभागिता थियो ।"
"एमाले निर्णायक शक्ति बनाउन गुटबन्दी अस्वीकार्य, आचरण सुधार गर्नुपर्ने","काठमाडौं : एमाले अध्यक्ष केपी शर्मा ओलीले कांग्रेसएमाले गठबन्धन सरकार आवश्यकताको उपज भएको व्याख्या गरेका छन् । पार्टीको केन्द्रीय समितिमा आइतबार प्रस्तुत राजनीतिक प्रतिवेदनमा ओलीले कांग्रेस एमाले गठबन्धनको औचित्य पुष्टि गर्न खोजेका छन् । मुख्य प्रतिस्पर्धी हुुनुको अर्थ हमेशा निषेध र विरोधको मनोविज्ञानका साथ अगाडि बढ्नुपर्छ भन्ने होइन्, ओलीले प्रतिवेदनमा भनेका छन् । कांग्रेसएमाले गठबन्धनलाई नयाँ राजनीतिक कोर्सका रूपमा पनि व्याख्या गरेका छन् । माओवादी केन्द्रको उपयोग गर्ने र फ्याँक्ने दाउपेचका विरुद्ध पनि कांग्रेस एमालेको सहकार्य भएको ओलीको प्रतिवेदनमा उल्लेख छ । त्यसैकारण, एमाले अध्यक्ष एवं प्रधानमन्त्री ओली माओवादी केन्द्रका अध्यक्ष पुष्पकमल दाहाल प्रचण्ड प्रतिआक्रमक देखिएका छन् । उपनिर्वाचनको समिक्षादेखि पार्टी निर्णायक राष्ट्रिय शक्तिको निर्माण गर्ने सम्मका विषयवस्तु ओलीले राजनीतिक प्रतिवेदनमा समेटेका छन् । अध्यक्ष ओलीको राजनीतिक प्रतिवेदन ४७ पृष्ठ लामो छ । अध्यक्ष ओलीको नेतृत्वमा ६ दल सम्मिलित सरकारका ६ महिनाका महत्वपूर्ण काम, उपलब्धि र नीतिगत सुधारका विषयलाई प्रतिनिधिमूलक रहेको प्रतिवेदनमा छ । राजनीतिक स्थायित्वको सन्देश, अर्थतन्त्रमा सुधार, संक्रमणकालीन न्याय, सहकारी क्षेत्रको बेथितिमा हस्तक्षेप, बचतकर्तालाई न्याय र अनियमिततामा संलग्नलाई सजाय, विकास निर्माणमा गति लगायतका सकारात्मक काम भएको प्रतिवेदनमा उल्लेख छ । नयाँ सरकारका कामकारबाही सकारात्मक भए पनि पर्याप्त नभएको प्रतिवेदनमा उल्लेख गरिएको छ । सरकारका कामहरू सकारात्मक छन्, तर पर्याप्त भने छैनन्, प्रतिवेदनमा छ । जनताका अपेक्षा धेरै दुई मुख्य दलको साझेदारी र अन्य दलहरू समेतको सहभागितामा बनेको शक्तिशाली सरकारबाट जनताले अझ तीव्र विकास, परिवर्तन र डेलिभरीको अपेक्षा गरिरहेको ओलीको प्रतिवेदनमा छ । एक वर्ष बितिसक्दा पनि जाजरकोट र पश्चिम रुकुममा पुनर्निर्माणको काम थालनी नहुनु र असोज दोस्रो साताको बाढीबाट पीडितहरूको पुनस्र्थापनामा ढिलाइ हुनु सोचनीय विषय हो, प्रतिवेदनमा स्वीकार गरिएको छ, त्यसरी नै, विगतदेखि नै आफूले उत्पादन गरेका वस्तुहरूको उचित बजार र उचित मूल्य नपाउने किसानहरूको समस्या समाधान हुन नसक्नु, विकास निर्माणमा अपेक्षित गति नआउनु र सरकारी सेवा प्रवाह, लगानी र व्यावसायिक वातावरणमा अपेक्षित सुधार नआउनु सरकारका सामु तेर्सिएका मुख्य चुनौती हुन् । उपनिर्वाचन : सहरीया जनमतमा अपेक्षित आकर्षण बढ्न नसक्नु गम्भीर हालै भएको संघ, प्रदेश र स्थानीय तहको उपनिर्वाचनको समिक्षा पनि ओलीले प्रतिवेदनमा गरेका छन् । इलाम प्रतिनिधिसभा निर्वाचन क्षेत्र२ र बझाङ प्रदेशसभा१ उपनिर्वाचनमा पार्टीले सानदार विजय हासिल गर्न सफल भएको उल्लेख गरिएको छ । प्रतिवेदनमा भनिएको छ, राष्ट्रिय राजनीतिमा व्याप्त प्रतिकूलताका एमालेलाई प्राप्त यस सफलताले पार्टी पंक्तिको मनोबलमाथि उठाउन निकै मद्दत पुर्यायो भने विभिन्न जातिवादी समूह, कथित नयाँ शक्ति र पश्चगामीहरूको हैसियत पनि स्पष्ट पार्यो । तर, स्थानीय तहको उपनिर्वाचनमा कीर्तिपुर जस्तो ठाउँमा अपेक्षित परिणाम हासिल नहुनु र सहरीया जनमतमा अपेक्षित आकर्षण बढ्न नसक्नुलाई गम्भीरतापूर्वक लिनुपर्ने प्रतिवेदनमा छ । उपनिर्वाचन परिणामलाई लिएर माओवादी केन्द्रले एउटा भ्रामक सन्देश सम्प्रेषण गर्ने प्रयाश गरिरहेको आरोप लगाइएको छ । प्रतिवेदनमा भनिएको छ, माओवादी केन्द्रले ८ बाट बढाएर ११ स्थानमा विजय हासिल गरेको सत्य हो, तर, हिजो ६ दलीय गठबन्धनका बेला आफूले उम्मेदवार नै नउठाएको र त्यसै कारण शून्य मत भएको ठाउँमा अहिले प्राप्त भएको मत जोड्दा मात्र उसको मत बढेको देखिएको हो, प्रतिवेदनमा भनिएको छ । ०७९ को तुलनामा सम्बन्धित ठाउँमा मतदाताको बदलिँदो रुझान, जनप्रतिनिधिप्रतिको असन्तुष्टि र नयाँ भनिने दल र राजावादी शक्तिहरूको खस्किँदो अवस्थालाई बुझ्न केही आधार दिने उल्लेख छ । विजय हासिल गरेका ठाउँमा पार्टी र जनप्रतिनिधिहरूले थप मिहिनेत गर्नुपर्ने र सहरिया मतदातामाझ एमालेले अझै मेहनत गर्नुपर्ने शिक्षा निर्वाचनबाट प्राप्त भएको ओलीको प्रतिवेदनमा छ । निर्णायक राष्ट्रिय शक्तिको निर्माण अध्यक्ष ओलीले निर्णायक शक्ति निर्माणले मात्रै स्थायित्व दिने बताएका छन् । निर्णायक शक्तिको निर्माणले मात्रै मुलुकमा राजनीतिक स्थायित्वको ग्यारेन्टी गर्न सक्छ, ओलीको प्रतिवेदनमा भनिएको छ, राष्ट्रिय हित र स्वाभिमानको रक्षा गर्न सक्छ । समृद्धि र सुशासनको यात्रालाई निर्वाध अगाडि बढाउन सक्छ । राष्ट्रिय महाधिवेशन प्रतिनिधिपरिषद् बैठकले समेत निर्णायक राष्ट्रिय शक्ति निर्माणको संकल्प गरेको स्मरण गराएका छन् । अध्यक्ष ओलीले निर्णायक राष्ट्रिय शक्ति निर्माणको अनिवार्य पूर्वशर्त बलियो एमालेको निर्माण भएको संश्लेषणसहित त्यस अभियानमा केन्द्रित हुन सिंगो पार्टी पंक्तिलाई आह्वान गरेका छन् । निर्णायक शक्ति निर्माणको लागि चेनअफकमाण्ड कायम गर्ने र गुटबन्दी अन्त्य गर्ने, कार्यशैली, जीवनशैली र कार्यकर्ताको आचरण सुधार गर्ने लगायतका विषय उल्लेख छन् । पार्टीलाई विस्तार गर्ने, वर्तमान सरकार र सत्ता सहकार्यलाई सफल बनाउने, विकास निर्माण, सुशासन र उद्यमशीलतामा पार्टी पंक्तिलाई जोड्ने, संगठन विभागद्वारा आयोजित कार्यशालाका सुझावहरूको कार्यान्वयन, पार्टी स्कुलिङलाई स्थायी र थप प्रभावकारी बनाउने, वार्षिक कार्ययोजनाको कार्यान्वयन गर्न र राष्ट्रिय महाधिवेशनबाट पारित निर्णायक राष्ट्रिय शक्ति निर्माणको योजनालाई एकरुपताका साथ बुझ्ने, बुझाउने र अवलम्बन गर्न विषयमा प्रतिवेदनमा ध्यानाकर्षण गराइएको छ । मिथ्या र भ्रामक प्रचार खण्डन गर्न पार्टीपंक्तिलाई निर्देशन मिथ्या र भ्रामक प्रचारको खण्डन र सकारात्मक प्रचारको अभियान सञ्चालन पनि अध्यक्ष ओलीले निर्देशन दिएका छन् । उनले मिथ्या र भ्रामक प्रचार सिंगो समाजका लागि पनि चुनौती बनिरहेको उल्लेख गर्दै भनेका छन्, यसले सामाजिक सद्भाव खलबल्याउने, नागरिकहरूमा निराशा र विभाजन पैदा गर्ने एवं ठूलो मानसिक समस्या (स्ट्रेस) सिर्जना गर्ने काम गरिरहेको छ । सूचना प्रविधिलाई मानवीय सम्बन्ध, उत्पादनको विकास र आफ्नो सिर्जनशीलतामा सदुपयोग गर्नुको साटो यसको दुरुपयोग गर्दै डिप फेक, एआई जेनेरेटेड भ्रामक सामग्रीको निर्माण र मिथ्या प्रचारमार्फत राज्यका निकाय, राजनीतिक दल र तिनको नेतृत्व, सुरक्षा संवेदनशीलता र अर्थतन्त्रमाथि नै प्रहार गर्ने क्रम बढेर गएको प्रतिवेदनमा उल्लेख छ । मिथ्याप्रचारको सीमा पार प्रयोग झनै ठूलो चुनौती बनेको पनि ओलीको विश्लेषण छ । निराधार र कपोलकल्पित आरोप लगाउने, नेताहरूको चरित्र हत्या गर्ने र जनतामा भ्रम एवं निराशा फैलाउने यो अभियान केबल केही नेताहरूविरुद्ध मात्रै लक्षित छैन । केही व्यक्तिहरूको लहडमा मात्रै सञ्चालित छैन । राष्ट्रिय राजनीतिमा एमालेको जुन स्थान, हैसियत र भूमिका छ, यसलाई कमजोर पानेै सुनियोजित उद्देश्यमा केन्द्रित छ, ओलीको प्रतिवेदनमा भनिएको छ । उनले एमाले पार्टीका विरुद्ध योजनाबद्ध रूपमा दुष्प्रचारको अभियान चलाइएको उल्लेख गरेका छन । बदलिँदो विश्व परिवेश, भूराजनीति र परराष्ट्र नीति बदलिँदो भूराजनीति, भूअर्थनीति र शक्ति राष्ट्रहरूका प्रतिस्पर्धाका बीचमा मुलुकको राष्ट्रिय स्वाधीनता, स्वाभिमान र राष्ट्रिय हितको रक्षा गर्ने अभिभारा थप जटिल बन्दै गएको प्रतिवेदनमा छ । विश्वको बदलिँदो परिवेशले केही नयाँ अवसरहरू पनि सिर्जना भएको ओलीको प्रतिवेदनमा छ । हामीले भूराजनीतिमा आएका यी बदलावहरूलाई संवेदनशील दृष्टिले हेर्दै राष्ट्रिय हितको रक्षाका लागि सजग भएर अगाडि बढ्नुपर्छ । प्रतिवेदनमा भनिएको छ । प्रतिवेदनमा झन्डै चार वर्षपछि चीन र भारतबीच सीमाको तनावलाई अन्त्य गर्ने विषयमा संवाद भएको उल्लेख गर्दै भनिएको छ, उनीहरूले ६ बुँदे सहमति सार्वजनिक गरेका छन् । दुई छिमेकीहरूबीच सम्बन्ध सामान्यीकरण हुनु नेपालको पनि हितमा छ । अमेरिकाचीन तनावको प्रभाव नेपालमा कस्तो पर्नेछ भन्ने कुरालाई पनि सूक्ष्म ढंगले अध्ययन विश्लेषण गर्नुपर्ने प्रतिवेदनमा छ । ३५ वर्षमा भौतिक पूर्वाधारमा फड्को भौतिक पूर्वाधारको क्षेत्रमा मुलुकले ठूलो फड्को मारेको ओलीको प्रतिवेदनमा छ । सबै जिल्ला र एकाधबाहेक सबै पालिका सडक सञ्जालमा जोडिएका छन् । नेपाल जस्तो जटिल भौगोलिक संरचना भएको मुलुकमा यो सामान्य उपलब्धि होइन, प्रतिवेदनमा भनिएको छ, ९५ प्रतिशतभन्दा बढी नागरिकको पहुँचमा बिजुली या सौर्य ऊर्जा पुगेको छ । त्यति नै जनसंख्यामा खानेपानीको पहुँच पुगेको छ । ९८ प्रतिशतभन्दा बढी नानीहरू स्कुल पुगेका छन् । ३८ लाखभन्दा बढी नागरिकहरू सामाजिक सुरक्षा र १८ लाखभन्दा बढी श्रमिकहरू योगदानमाथि आधारित सामाजिक सुरक्षा कार्यक्रममा आबद्ध भएर बुढेसकाल या असहाय अवस्थाको चिन्ताबाट तुलनात्मक रूपमा मुक्त भएका छन् । स्वास्थ्य बिमा, सुरक्षित नागरिक आवास र विभिन्न लोककल्याणकारी कामका माध्यमबाट नागरिकहरूलाई सेवा दिन सरकार क्रियाशील पनि प्रतिवेदनमा छ । सुरुङ मार्ग, फास्ट ट्रयाक, रेलमार्ग, आन्तरिक जलमार्ग जस्ता यातायातका आधुनिक माध्यममा नेपाल प्रवेश गरिरहेको ओलीको प्रतिवेदनमा छ । नयाँ राजमार्गहरू निर्माण भएका छन् । कृषि क्रान्तिको उत्तोलक र तराईमधेसको गेम चेञ्जर बन्न सक्ने ठूला नदी डाइभर्सन योजनाहरू कार्यान्वयनको क्रममा छन् । नेपाल अल्पविकसित अवस्थाबाट अर्को वर्ष औपचारिक रूपमा विकासशील देशमा स्तरोन्नत हुँदै छ । प्रतिवेदनमा भनिएको छ । प्रतिवेदनमा भौतिक पूर्वाधारका यी अधिकांश काम यही ३५ वर्षको लोकतन्त्र र १६ वर्षको गणतन्त्रको कार्यकालमा सम्पन्न भएको दाबी गरिएको छ । योजनाबद्ध ढंगले निराशाको खेती गर्ने, जनता र राष्ट्रको मनोबल खस्काउने र प्रायोजित ढंगले अराजकता बढाउन खोज्ने प्रवृत्तिको भने विरोध र भण्डाफोर गर्ने पनि प्रतिवेदनमा उल्लेख छ । शक्तिकेन्द्र र पश्चगामी शक्तिहरूलाई खुसी पार्ने गरी गरिने अस्थिरताको कुनै पनि प्रयाशलाई अस्वीकार गर्ने पनि ओलीको भनेका छन् । प्रतिवेदनमा भनिएको छ, सामाजिक मर्यादा र अराजकताको यस सङ्घर्षमा अराजकता परास्त हुनै पर्छ । पानी धमिल्याएर माछा मार्न खोज्ने नियोजित अस्थिरता र राजनीतिक स्थायित्वको यस अन्तरविरोधमा स्थायित्वका पक्षधरहरू सफल हुनै पर्छ । राष्ट्रको मनोबल खस्काउन उद्यत् पात्रहरू र आशाको दियो बाल्दै हिँडेका नागरिकहरू बिचको यस द्वन्द्वमा आशा र भरोसाको विजय हुनै पर्छ । प्रचण्डकौ बेचैनी : सरकारबाट बाहिरिनु परेका पीडा माओवादी केन्द्रका अध्यक्ष पुष्पकमल दाहाल प्रचण्ड को पूर्वराजावादीहरूसँग बाक्लै उठबस भइरहेको ओलीले दाबी गरेका छन् । प्रधानमन्त्रीको चीन भ्रमण र आफ्नै कार्यकालमा भएको सम्झौतालाई समेत विवादित बनाउन प्रचण्ड उद्दत देखिएको पनि ओलीको आरोप छ । सरकारमा रहँदा आफैंले कारबाही गरेका व्यक्तिहरू र समूहको खुला समर्थनमा उत्रिएको उल्लेख गर्दै यी घटनाक्रमहरू माओवादी केन्द्रमा गहिरिँदै गरेको वैचारिक बिचलन, राजनीतिक अस्थिरता, अवसरवाद र सरकारबाट बाहिरिनु परेका पीडाका अभिव्यक्ति भएको आरोप ओलीले लगाएका छन् । सरकारमा रहँदा देश समृद्ध बन्दै गरेको भाषण गर्ने प्रचण्डका पछिल्ला अभिव्यक्ति अशोभनीय रहेको प्रतिवेदनमा छ । असार ३० साँझसम्म प्रधानमन्त्रीकै कुुर्चीमा रहेका र कुर्चीमा रहँदासम्म देश समृद्ध बन्दै गरेको, अर्थतन्त्र लयमा फर्किएको र निराशाको मात्रै कुरा गर्न नहुने भाषण गरिरहेका प्रचण्ड बाट सरकारबाट हटेको दुई साता नबित्दै संसद्को रोष्ट्रमबाट नेपाल बंगलादेश जस्तै बन्ने अभिव्यक्ति आयो, प्रतिवेदनमा भनिएको छ, यो अत्यन्त गैरजिम्मेवार, गैरकूटनीतिक र अशोभनीय टिप्पणी मात्रै थिएन, राजनीतिक अवसरवादको भद्दा नमूना पनि थियो । माओवादी केन्द्र राष्ट्रिय एकता र सामाजिक सद्भावमा आँच पुर्याउन उद्दत देखिएको आरोप पनि ओलीको छ । माओवादी केन्द्र एक वर्ष अगाडि आफ्नै प्रदेशसभा सदस्यहरूको समेत सहभागितामा नामाकरण गरिएको कोशी को विरुद्ध उग्र जातीयतावादी समूहहरूसँग मोर्चाबन्दी गरिरहेको प्रतिवेदनमा उल्लेख छ । यो पनि पढ्नुहोस एमाले केन्द्रीय समिति बैठक सुरू, अध्यक्ष ओलीले राजनीतिक प्रतिवेदन प्रस्तुत गर्ने अझै पनि अस्थिरतामा रमाउन चाहने तत्त्व सक्रिय छ : एमाले प्रचण्डको सरकारले भ्रष्टाचारविरुद्ध कुनै अभियान चलाएको थिएन : ओली एमालेको राजनीतिक प्रतिवेदन : कोसी प्रदेशविरुद्ध माओवादीले उग्र जातीयतावादी र राजावादीसँग मोर्चाबन्दी गरेको छ पार्टीभित्र गुटबन्दी र अराजकता अन्त्य गर्नैपर्छ, देशको स्वार्थलाई केन्द्रमा राखौं : ओली नेपाली जनताको विकास र समृद्धिको चाहनालाई पूरा गर्न बीआरआई महत्त्वपूर्ण : प्रधानमन्त्री ओली के छ एमालेको राजनीतिक प्रतिवेदनमा ? (पूर्णपाठ) एमालेले भन्यो : प्रचण्डले प्रधानमन्त्री हुँदा विश्वासघात र शक्ति केन्द्रसामु आत्मसमर्पण गरेपछि नयाँ राजनीतिक कोर्ष एमाले र कांग्रेसले गठन गरेको कार्यदलले केके विषय टुंग्याउँदै छन् ? एमालेको राजनीतिक र सांगठनिक प्रतिवेदनमाथि प्रत्येक सदस्यले ३ मिनेट बोल्न पाउने रास्वपाको अराजक चरित्र आफ्ना सभापति सहकारी प्रकरणमा अनुसन्धानमा तानिएपछि रास्वपाका नेता कार्यकर्ताहरूबाट प्रकट व्यवहार, अभिव्यक्ति र अनुसन्धानमा पार्न खोजेको प्रभाव रत्तिभर पनि कानुनसम्मत, उचित र लोकतान्त्रिक नभएको ओलीको प्रतिवेदनमा छ । प्रहरी अनुसन्धानलाई सघाउनुको साटो त्यसलाई सरकारले आफूहरूविरुद्ध खडा गरेको राजनीतिक प्रतिशोध को मिथ्या भाष्य निर्माण गर्दै सडक प्रदर्शन गर्ने, त्यस क्रममा प्रहरीमाथि हातपात गर्ने, अनुसन्धानमा अवरोध खडा गर्ने र गलत कामलाई संरक्षण गर्ने काममा त्यस पार्टीका कार्यकर्ता संलग्न देखिए, प्रतिवेदनमा भनिएको छ, आफ्ना प्रतिनिधिसमेतको सहमति र हस्ताक्षरमा तयार गरिएको संसदीय छानबिन प्रतिवेदन कार्यान्वयनलाई लिएर प्रधानमन्त्रीमाथि व्यक्तिगत गालीगलौज र अशोभनीय टिप्पणीमा उत्रिए । यो घटनाक्रमले पपुलिज्म को जगमा उभिएका समूहहरूको नयाँपन को व्यर्थता, अराजक चरित्र र नीतिहीन अन्तर्यलाई उदांगो पारेको प्रतिवेदनमा छ । राजावादी नवोदित गणतन्त्रमाथि हिलो छ्याप्न पछिल्लो समय पूर्वराजावादी समूह या व्यक्तिहरू पनि अराजकतालाई बढावा दिन सक्रिय रहेको ओलीको आरोप छ । २४० वर्षे शाहवंशीय शासनकाल, त्यस अवधिमा मुलुकले ब्यहोर्नु परेको दुर्दशा र लोकतन्त्र खोसिएको पीडादायी इतिहासमाथि पर्दा हाल्दै यतिबेला उनीहरू १६ वर्ष अगाडि मात्रै स्थापित भएको नवोदित गणतन्त्रमाथि हिलो छ्याप्न र जनतामा निराशा फैलाउन उद्दत देखिएको प्रतिवेदनमा छ । अराजकताको परीक्षण मा शक्तिकेन्द्रको चलखेल भिन्नभिन्न बाटोमा हिँडिरहेका अराजकता र अस्थिरताका संवाहकहरूलाई एक ठाउँमा उँभ्याउने र अराजकताको परीक्षण गर्न विभिन्न शक्तिकेन्द्रहरू प्रयत्नशील रहेको पनि प्रतिवेदनमा आरोप लगाइएको छ । मुलुकले हासिल गरेको युगान्तकारी राजनीतिक परिवर्तन, त्यसले जन्माएका सपनाहरू र कार्यसम्पादन, डेलिभरी र कतिपय कार्यशैलीका बिचमा अन्तरविरोध देखा परेको यथार्थ रहेको प्रतिवेदनमा छ । संघीय लोकतान्त्रिक गणतन्त्रले जगाएको समृद्धिको सपना, नेपालको संविधानले कोरेको सुशासनको आकांक्षा र नेकपा एकीकरण हुँदा जागेको राजनीतिक स्थायित्वको अपेक्षा त्यसपछि सहज ढंगले अगाडि बढ्न पाएको नपाएको ओलीको पनि टिप्पणी छ । २००७ सालदेखि नै सुरु भएको राजनीतिक अस्थिरताको चक्रव्युहबाट मुलुक आज पनि बाहिर आउन नपाएको उनको ठहर छ । यसो हुनमा केही आन्तरिक र केही भूराजनीतिक कारण रहेको उनको विश्लेषण छ । पूर्ववर्ती सरकार, आफ्नालाई चोख्याउन मा केन्द्रित ओलीले प्रचण्ड नेतृत्वको सरकारको आलोचना गरेका छन । प्रतिवेदनमा भनिएको छ, पूर्ववर्ती सरकारले भ्रष्टाचारविरुद्ध कुनै अभियान चलाइरहेको थिएन । बरु आफ्नालाई चोख्याउने अभियानमा केन्द्रित थियो । प्रचण्ड सरकारले भ्रष्टाचारको संरक्षण गरेको पनि ओलीको प्रतिवेदनमा छ । प्रतिवेदनमा भनिएको छ, चर्चित ललिता निवास प्रकरणमा जोडिएका सर्वोच्चको निर्देशनात्मक आदेशपछि मात्रै सम्बद्ध प्रकरणमा जोडिएका पूव प्रधानमन्त्रीहरूलाई सोधपुछ गरिएको विषय होस् या सुन तस्करीमा नाम मुछिएका पूर्वसभामुखलाई संसद्मा दबाबपछि बनेको न्यायिक आयोगको प्रतिवेदनपछि मात्रै बाध्यात्मक रूपमा मुद्दा चलाइएको विषय होस्, नेपाली जनताका मनमा त्यतिबेला प्रदर्शित पाखण्ड र सदाचारको आवरणमा भ्रष्टाचारको संरक्षणका घटनाहरू ताजै छन् । प्रतिवेदनमा माओवादीले गर्न खोजिएकोे दाबी झुठा र अर्थहीन भएको बताए । एमाले, वर्तमान सरकार र दुवै पार्टीको साझा निश्कर्ष नै भ्रष्टाचारको विषयलाई राजनीतीककरण गरिनु हँुदैन भन्ने रहेको प्रतिवेदनमा छ । यस्ता विषयलाई ताकीतकी हान्ने जस्तो विषय बनाइनु हुँदैन, यससम्बन्धमा राज्यका निकायहरूलाई स्वतन्त्र ढंगले काम गर्न दिइनुपर्छ, प्रतिवेदनमा भनिएको छ । प्रतिवेदनमा भ्रष्टाचारविरुद्ध सरकार फाइल खोल्ने भनाइ नै त्रुटिपूर्ण रहेको उल्लेख गरिएको छ । ठूला भ्रष्टाचारका फाइल खोल्न लागेको भन्ने अभिव्यक्ति नै दुराशययुक्त बताइएको छ । लोकतन्त्रमा सरकार या सत्ताधारी दलहरूको काम आफूलाई पायक पर्ने गरी भ्रष्टाचारका फाइल खोल्ने या बन्द गर्ने होइन । सुशासन प्रबद्र्धन गर्ने हो । प्रतिवेदनमा भनिएको छ, अख्तियारको दुरुपयोग या अनियमितता भएको अवस्थामा छानबिन, अनुसन्धान, अभियोजन र न्याय निरुपणमा टेवा पुर्याउने हो, त्यस्ता निकायलाई साधनस्रोत सम्पन्न तुल्याउने र स्वतन्त्र ढंगले कार्य सम्पादन गर्न सघाउने हो । विधिको शासनमा चल्ने मुलुकमा शक्ति पृथकीकरण तथा नियन्त्रण र सन्तुलनको लोकतान्त्रिक अवधारणालाई पूर्ण रुपमा आत्मसात गर्ने पनि प्रतिवेदनमा छ । माओवादी केन्द्रको उपयोग गर्ने र फ्याँक्ने दाउपेच सहकार्यमा रहदाँ पनि तत्कालीन प्रधानमन्त्री प्रचण्डबाट निरन्तर दाउपेचकोे खेती चलेको प्रतिवेदनमा उल्लेख छ । प्रतिवेदनमा भनिएको छ, एकातिर एमालेलाई राष्ट्रिय महत्वका विषयमा निर्णय प्रक्रियाबाट अलग्याउँदै जाने, अर्कातिर सत्ता समीकरणका लागि अन्य दलहरूसँग समानान्तर रूपमा गुप्त परामर्श गरिरहने काम भइरहे । उनले ३२ सिट रहेको माओवादी केन्द्रले जादुयी नम्बर र पाँचै वर्ष सत्ता चलाइरहने लगायतका अभिव्यक्ति दिँदै हिँडेको विषय पनि प्रतिवेदनमा छ ।"
"अमेरिकामा हिम आँधीबाट ६ करोड बढी मानिस प्रभावित, सात राज्यमा आपतकाल घोषणा","अमेरिकामा भीषण हिम आँधीका कारण करिब ६ करोड मानिस प्रभावित भएका छन्। कयौं राज्यमा आपतकाल घोषण समेत गरिएको छ। केन्टकी,भर्जनिया,वेस्ट भर्जनिया,कान्सास,न्यू जर्सी र मिसौरीलगायत राज्यहरूले आपतकाल घोषणा गरेको बीबीसीले जनाएको छ। भारी हिमपातका कारण यी राज्यहरूका सबै राजमार्गहरू बन्द छन्। त्यहाँका प्रशासनले सडक मार्ग नखुलाउन सुझाव दिएको छ। हिम आँधीका कारण हजारौं उडान प्रभावित भएका छन् भन स्कुलहरू बन्द भएका छन्। भारी हिमपात र न्यूनतम तापमानले पछिल्लो दशकको रेकर्ड समेत तोडेको छ। कन्सास र मसौरी अहिले सबैभन्दा बढी प्रभावित छन्। आइतबार दिउँसोदेखि केही क्षेत्रमा १० इन्चसम्म हिउँ परेको छ। मौसम विभागका अनुसार हिमपातका कारण देशको मध्यदेखि पूर्वी भागसम्म करिब २० राज्यमा अवस्था गम्भीर हुने अनुमान गरिएको छ।वासिङटन डीसी र फिलाडेल्फियालगायत केही ठूला शहरमा हिमपात हुने अनुमान गरिएको छ। मौसम विभागका अनुसार सोमबारदेखि मौसममा क्रमिक सुधार आउने संभावना छ।"
संविधान संशोधनको बहस : मुलुकभरका कानुन व्यवसायीसँग बारले माग्यो सुझाव,"विराटनगर : नेपाल बार एसोसिएसनले संविधान संशोधनका लागि आवश्यक सुझाव माग गरेको छ । संविधान संशोधनको बहस चलिरहेका बेला कानुन व्यावसायीहरूको छाता संगठन बारले मुलुकभरका कानुन व्यवसायीसँग सुझाव मागेको हो । उच्च अदालत विराटनगर बार एसोसिएसनको पुस १९ गते बसेको बैठकले संविधान संशोधनका लागि सुझाव माग गर्ने निर्णय लिएको थियो । बारले संविधान संशोधनको लागि सुझाव माग गर्दा शक्ति पृथकीकरणको सिद्धान्तमा असर नपर्ने गरी हुनुपर्ने सर्त राखेको छ । कानुन व्यावसायीहरूबाट प्राप्त हुने सुझावपछि संशोधनका विषयलाई सार्वजनिक बहसमा ल्याउने बारको तयारी छ । उच्च अदालत बार एसोसिएसन विराटनगरका सचिव एवं अधिवक्ता विनोदकुमार तिमल्सिनाका अनुसार शक्ति पृथकीकरणको सिद्धान्तमा असर नगर्ने र न्यायपालिकाको मूल मर्म र अधिकार अंगिकार गरी सुझाव माग गरिएको छ । बारले न्यायालय,राज्य शक्तिको बाँडफाँट तथा राज्यको पुनःसंरचना र संवैधानिक अभ्यास, संविधानवाद तथा संविधान संशोधनको औचित्यलाई पुष्टि गर्ने आधारसहित सुझाव दिनुपर्ने बताएको छ । सार्वजनिक वृत्तमा संविधान संशोधनको बहस चलिरहेका कारण संविधान संशोधनको विषयलाई छलफलमा ल्याउनका लागि सुझाव माग गरिएको सचिव तिमल्सिनाले बताए । नेपालका दुई ठूला दल नेकपा (एमाले) र नेपाली कांग्रेसले सत्ता सहकार्य गर्दा पनि संविधान संशोधन गर्ने सहमति भएको थियो । दुई दलले पनि अनौपचारिक रुपमा संविधान संशोधनको बहस चलाइरहेका छन् । राष्ट्रिय स्वतन्त्र पार्टी (रास्वपा) ले पनि संविधान संशोधनका लागि प्रमुख सचेतक सन्तोष परियारको संयोजकत्वमा संविधान परिमार्जन सुझाव कार्यदलगठन गरिसकेको छ ।"
प्रचण्ड भन्छन् : नेताको जीवनशैली फेरिँदा माओवादी बिग्रियो,"काठमाडौं : सत्ता केन्द्रित हुँदा माओवादी आन्दोलन बिग्रिएको नेकपा माओवादी केन्द्रका अध्यक्ष पुष्पकमल दाहाल(प्रचण्ड)ले स्वीकार गरेका छन् । केन्द्रीय समिति बैठकमा उठेका प्रश्नको उत्तर दिँदै अध्यक्ष दाहालले यस्तो स्वीकार गरेका हुन् । माओवादी नेताहरूको जीवनशैली फेरिँदा त्यसको असर माओवादी आन्दोलनमा परेको छ, बैठकमा दाहालले भने, विगतमा जे भयो त्यसबाट पाठ सिक्नुपर्छ । अब माओवादी आन्दोलनलाई बलियो र एकताबद्ध बनाउँदै आउँदो निर्वाचनमा माओवादीले एकताबद्ध तरिकारले एक्लै लड्छ । माओवादी आन्दोलनलाई चुस्तदुरुस्त बनाउन माओवादी अध्यक्ष प्रचण्डले नेता तथा कार्यकर्ताको आयआर्जनको हरहिसाब खोजी गर्ने बताएका छन् । केन्द्रीय सदस्य राजु खड्काका अनुसार पार्टी अध्यक्ष प्रचण्डले फागुन १ गतेसम्म राजनीतिक नियुक्ति लिएका, स्थानीय तहका पूर्व तथा बहालबाला जनप्रतिनिधि, केन्द्रीय सदस्यदेखि प्रदेशसम्मका नेता तथा कार्यकर्ताहरूको सम्पत्ति विवरण पार्टीमा पेस गर्न निर्देशन दिएका छन् ।नेताहरूको जीवनशैली बदलिएको प्रतिआम नागरिकमा निराशा छाएको केन्द्रीय सदस्य खडकाले बताए । केन्द्रीय सदस्य तथा नेताहरूको आम्दानी र त्यसको स्रोत पारदर्शी बनाउनुपर्ने प्रस्ताव बैठकमा जोडतोडले पार्टीअध्यक्षले राख्नुभएको छ, खड्काले भने । शक्ति आर्जन गर्ने दाउमा प्रचण्ड ३२ सिटे म्याजिक नम्बरको खेल फेल भएपछि प्रचण्ड नेतृत्वको सरकार गत असारमा ढलेको थियो । त्यसपछि प्रचण्ड आक्रोसित रूपमा प्रस्तुत हुँदै आएका छन् । प्रचण्डले बैठकमा प्रस्तुत गरेको प्रतिवेदनमा शक्ति आर्जन गर्न एकतामा जोड दिएका छन् । उनले माओवादी केन्द्रले स्कुलिङ र विचार मिल्ने पार्टी तथा समूहहरूसँग एकता गर्न उच्चस्तरीय एकता संवाद समिति बनाउने प्रतिवेदनमा प्रस्ताव गरेका छन् । स्कुलिङ तथा विचार मिल्ने, जनयुद्धमा भाग लिएका वा जनयुद्धप्रति सकारात्मक दृष्टिकोण राख्नेसँग पार्टीसँग एकता गर्नुपर्छ, बैठकमा प्रचण्डले भने । पार्टीका उपाध्यक्ष तथा प्रवक्ता अग्निप्रसाद सापकोटाको प्रतिक्रियाले पनि प्रचण्डले शक्ति आर्जन गर्न कसरत गरिरहेको पुष्टि गरेको छ । एकीकृत समाजवादी, नेपाल समाजवादी पार्टी, नेकपा बहुमत, नेकपा, मोहन वैद्य, प्रभु साह नेतृत्वको पार्टीसँग एकताको पहल गर्ने प्रस्ताव बैठकमा अध्यक्षले राखेको सापकोटाले जनाए । प्रचण्डले आगामी चुनावमा कांग्रेस र एमाले जस्ता पार्टीसँग मिलेर चुनाव नलड्ने घोषणा गरेका छन । प्रवक्ता सापकोटाले भने, गठबन्धन नगरी एक्लै चुनाव लड्छौं भन्ने अध्यक्षज्यूको तयारी छ । माओवादी क्रान्तिकारी शक्ति माओवादी केन्द्रका उपमहासचिव गिरिराजमणि पोखरेलका अनुसार अध्यक्ष प्रचण्डले बैठकमा अन्तर्राष्ट्रिय तथा राष्ट्रिय परिस्थितिको चर्चा प्रतिवेदनमा गरेका छन् । उनले भने, विश्व राजनीतिको परिवेशलाई आंकलन गर्दै कसरी जाने ? बारे प्रतिवेदनमा चर्चा गरिएको छ । माओवादी क्रान्तिकारी ढंगले प्रतिस्पर्धाको राजनीतिबाट जनतामा गएको छ । माओवादी क्रान्तिकारी शक्ति हो, प्रतिवेदनबारे पोखरेलले स्पष्ट गरे, यसमा जुन वैचारिक र सैद्धान्तिक समस्या देखिएको छ त्यसमा पनि वर्ग र उत्पीडित समुदायको जुन समस्या छ तिनको समाधान गर्दैै, सूचना र प्रविधिको युगलाई पक्रिदै युवा केन्द्रित कार्यक्रम तयार गर्दै पार्टी निर्माणका लागि जनपरिचालन गर्नुपर्नेतर्फ अध्यक्षको प्रतिवेदन केन्द्रित छ । पार्टी संगठनमा समस्यै समस्या प्रचण्डले प्रतिवेदन प्रस्तुत गर्नु अघि भौगोलिक तथा गैर भौगोलिक सबै प्रदेशका अध्यक्ष तथा इन्चार्जहरूले रिपोर्टिङ गरेका थिए । उनीहरूले सदस्यताको अध्यावधिक भएको विवरण, वडा सम्मेलन र पालिका सम्मेलन, उपचुनावको रिपोर्टिङ र संगठनमा देखिएका समस्याबारे बेली विस्तार लगाएका थिए । माओवादी केन्द्रका उपमहासचिव पोखरेलका अनुसार हरेक प्रदेशमा फरकफरक खालका समस्या देखिएका छन । कुनै ठाउँमा संगाठनिक काम सकिएर प्रशिक्षणको माग भएको छ भने कुनैमा विभाग र जनवर्गाीय संगठनमुखी कार्यक्रम सञ्चालन गर्न माग गरिएको छ, उनले भने, जनवर्गीय संगठनलाई लयमा सञ्चालन गर्नुपर्ने तथा व्यवस्थित गर्नुपर्छ भन्ने कुरा पनि आएको छ । केन्द्रीय सदस्य खड्काले पार्टीको नीति, विधि, कार्यनीति यथास्थितिमा राखेर पार्टीको पुनर्निर्माण नहुनेतर्फ अध्यक्षले प्रतिवेदन केन्द्रित गरेको बताए । बैठकमा प्रचण्डले जनपरिचालनअन्तर्गत पहिलो चरणमा हुलाकी राजमार्ग केन्द्रित तराईमधेसको अभियान चलाउने बताएका थिए । त्यसलगतै मध्यपहाडी राजमार्गमा अभियान सञ्चालन गर्ने प्रस्ताव राखेका छन् । अहिले माओवादीको पक्षमा देशैभर सकारात्मक ऊर्जा पैदा भएको र यथास्थितिबाट जनतामाझ फर्किनुपर्नेमा प्रचण्डको जोड रहेको छ । यसका लागि फागुन १ देखि तराई मधेस जागरण अभियान र अर्को एक महिना पूर्वपश्चिम अभियान सञ्चालन गरी अध्यक्षलगायत सबै पदाधिकारी सामेल हुनुपर्ने प्रस्ताव समेत प्रचण्डको रहेको प्रवक्ता सापकोटाले जानकारी दिए । पुनको इन्ट्रीले तरंग पूर्वउपराष्ट्रपति नन्दकिशोर पुनको इन्ट्री ले माओवादीमा तरंग पैदा गरेको छ । पूर्वउपराष्ट्रपति पुन माओवादी केन्द्रीय समितिको आइतबारको बैठकमा देखा परे । त्यो पनि पार्टी अध्यक्षको बाँयापट्टि । जहाँ नेमप्लेटमा पार्टी उपाध्यक्ष भनेर लेखिएको फोटो आइतबार सार्वजनिक भएको थियो । माओवादी केन्द्रका उपमहासचिव पोखरेलले पूर्वउपराष्ट्रपति नन्दबहादुर पुनलाई पार्टीको कुनै जिम्मेबारी नतोकिएको बताए । उहाँलाई कुन पदमा राख्नेबारे कुनै पदको टुंगो लगाएका छैनौं, उनले भने, उहाँ जनवादी जनतन्त्र स्थापनाका लागि सम्मानित जिम्मेवारीमा पनि हुनुहुन्थ्यो । जनवादी गणतन्त्रको लक्ष्य प्राप्तिका लागि राजनीतिक बाटोबाट काम गर्ने इच्छा व्यक्त गर्नुभयो । उहाँको कुरो पार्टीले सुनेर पार्टी बैठकमा आमन्त्रित गरेको छ । पार्टी उपाध्यक्ष लेखेको नेमप्लेटमा पुन पार्टी बैठकको ड्यासमा देखिएको कुरो के हो ? भन्ने प्रश्नमा उपमहासचिव पोखरेल भन्छन्, उहाँ सम्मानित व्यक्तित्व पनि हो, त्यसैले बैठकमा ड्यासमा बस्नुभयो । तर, पदीय जिम्मेवारी उनलाई छैन । यसअघि पुन माओवादीको पदाधिकारी, स्थायी कमिटीको बैठकमा पनि सहभागी भइसकेका छन् ।"
गाजा युद्धविराम वार्ता कतारमा पुनः सुरु,"इजरायल (एजेन्सी) : इजरायलले गाजा युद्धविराम र बन्धक मुक्त सम्झौताका लागि कतारमा पुनः वार्ता सुरु भएको पुष्टि गरेको छ । गाजा सहरमा रहेको अलघौला परिवारको घरमा बिहान भएको हवाई आक्रमणमा परी ११ जनाको मृत्यु भएकै दिन वार्ता सुरु भएको प्यालेस्टिनी प्रहरीले जनाएको छ । इजरायलका रक्षामन्त्री इजरायल काट्जले सन् २०२३ को अक्टोबरमा भएको आक्रमणमा बन्धक बनाइएका व्यक्तिको रिहाइका लागि कतारमा हमाससँग अप्रत्यक्ष वार्ता सुरु भएको पुष्टि गरेका छन् । बन्धकमध्येकी एक महिला सैनिक लिरी अल्बागका आफन्तलाई मन्त्रीले बन्धकहरूलाई मुक्त गर्ने प्रयास भइरहेको र वार्ताका लागि इजरायली प्रतिनिधिमण्डल शुक्रबार कतारमा पुगेको बताएका छन् । काट्जका अनुसार प्रधानमन्त्री बेनाजामिनले वार्ताका लागि विस्तृत निर्देशन दिएका छन् । हमासको सशस्त्र शाखा इजेदिन अलकासम ब्रिगेडले गाजामा अल्बागलाई कैदमा राखेको भिडियो सार्वजनिक गरेपछि उनले यस्तो बताएका हुन् । साढे तीन मिनेट लामो रेकर्डिङमा १९ वर्षीया ती युवतीले हिब्रु भाषामा इजरायली सरकारलाई आफ्नो रिहाइका लागि आग्रह गरेको सुन्न सकिन्छ, यद्यपि, भिडियोको आधिकारिकताबारे पुष्टि गर्न नसकिएको एएफपीका स्थानीय संवाददाताले जनाएका छन् । भिडियो सार्वजनिक भएपछि अल्बाग परिवारले नेतन्याहूलाई अपिल जारी गर्दै भनेको छ, गाजामा तपाईंका आफ्नै छोराछोरी बनाइएका छन् भनी युद्धविराम सम्झौताका लागि निर्णय लिने समय आएको छ । हाल गाजामा ९६ जना इजरायली बन्धक छन्, जसमध्ये ३४ जनाको मृत्यु भएको इजरायली सेनाले जनाएको छ ।"

शीर्षक,विवरण
रविको मुद्दामा उठ्यो ह्वाइट कलर क्राइमको विषय,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क मिडिया नेटवर्क प्रालिका पूर्वप्रबन्ध निर्देशक रवि लामिछानेको मुद्दामा व्हाइट कलर क्राईम को विषय उठान गरिएको छ। बुटवलस्थित सुप्रिम बचत तथा ऋण सहकारी संस्थाको रकम अपचलन प्रकरणमा लामिछानेसमेत विरुद्ध दर्ता भएको सहकारी र संगठित अपराध मुद्दामा शुक्रवार भएको थुनछेक बहसमा अभियुक्त लामिछानेविरुद्ध अन्तर्राष्ट्रिय कानुन ह्वाइट कलर क्राइमसमेत आकर्षित भएको विषय उठान गरिएको हो। न्यायाधीश प्रल्हाद कुमार योगीको इजलासमा जाहेरवालाको तर्फबाट अधिवक्ता शैलेन्द्र प्रसाद हरिजन (अम्बेडकर) ले अभियुक्त लामिछानेविरुद्ध सहकारी ठगी र संगठित अपराधका साथै ह्वाइट कलर क्राईम समेत आर्कषित भएको भन्दै उक्त विषयमा व्याख्यासहितको बहस गरे। अभियुक्त पत्रकार भएर व्यक्तिगत फाइदाका लागि धोकाधडी गरी सहकारीको रकम आफैंले लिएको र त्यसपछि दल दर्ता गरी राजनीतिमा होमिएर उक्त अपराधलाई शुद्धीकरण गर्न खोजेको देखिन्छ, अधिवक्ता अम्बडेकरले बहस गर्दै भने, श्रीमान, यो ह्वाइट कलर क्राइम हो। ह्वाइट कलर क्राइम एक अहिंसात्मक अपराध हो। जुन प्रायः छल वा लुकाएर पैसा वा सम्पत्ति गुमाउन वा गुमाउनबाट बच्नको लागि वा व्यक्तिगत वा व्यापारिक फाइदा लिनका लागि चित्रण गरिन्छ। अपराधशास्त्रमा ह्वाइट कलर क्राइम को अवधारणा पहिलो पटक सन् १९४१ मा सदरलैंडले अमेरिकन सोशियोलोजिकल रिव्यूमा ह्वाइट कल क्रिमिनलिटीमा आफ्नो शोधपत्र प्रकाशित गरेपछि आएको थियो। यसका साथै अधिवक्ता अम्बेडकरले युरोपियन यूनियन, संयुक्त राष्ट्र संघिय संगठित अपराध अभिसन्धी २००२ को धारा २ पनि आर्कषित हुने र अभियुक्तको कार्य अपराध भएकोले पूर्पक्षका लागि थुनामा पठाउन आदेशको माग गरे। जिल्ला अदालत रुपन्देहीले अन्य सहकारीको रकम अपचलन भएको र ८४ लाख १२ हजार बढी बिगोमाग दावी गरिएको ठगी मुद्दामा सञ्चालकलाई पूर्पक्षका लागि थुनामा पठाएको विषयलाई यस मुद्दामा नजरअन्दाज गर्न नमिल्ने विषय समेत उठान गरे। त्यस्तै प्रतिवादी लामिछानेको तर्फबाट वरिष्ठ अधिवक्ता सुरेन्द्र थापाले निक्षेपकर्ताको बचत सुरक्षा गर्ने जिम्मा लामिछानेको नभई सहकारी सञ्चालक भएको लगायत विषयमा बहस गरे। उनले सहकारीमा ऋणका लागि निवेदन नै नदिएको अवस्थामा पनि ऋणको रूपमा रकम निष्कासन भएकाले उक्त रकम आफ्नो पक्षले नभई सहकारी सञ्चालकले अपचलन गरेको विषयसमेत उठाएको बुझिएको छ। शुक्रबार थुनछेक बहस नसकिएपछि मुद्दा आइतबारका लागि हेर्दाहेर्दैमा राखिएको छ। मुद्दा हेर्दाहेर्दैमा राखेर आइतबार बिहान साढे १० बजे हाजिर हुने गरी लामिछानेलाई परिवार र कानुन व्यवसायीको जिम्माजमानीमा पठाइएको जिल्ला अदालत रुपन्देहीका श्रेष्तेदार यज्ञमूर्ती ज्ञवालीले बताए। शुक्रबार जाहेरवाला र प्रतिवादीको तर्फका वकिलहरुले बहस गरेका थिए। सरकारी वकिलहरुको बिहीवार बहस गरिसकेका छन्। दुवै तर्फका कानुन व्यवसायीहरुको बहस सकिएपछि इजलासले पुर्पक्षाका लागि थुनामा पठाउने वा धरौटीमा छोड्ने वा साधरण तारेखमा राख्ने आदेश गर्नेछ। मुलुकी फौजदारी कार्यविधी संहित २०७४ को परिच्छेद ७ को थुनछेक, धरौट तथा जमानत सम्बन्धित व्यवस्थाको दफा ६७ मो उपदफा १ को (ख) मा तीन वर्षभन्दा बढी कैदको सजाए हुन सक्ने अनुसूची१ व अनुसूची२ अन्तर्गत कसुरमा पुर्पक्षका लागि थुनामा पठाउने व्यवस्था छ। जिल्ला सरकारी वकिल कार्यालयले अदालतमा दर्ता गरेको अभियोगपत्रमा उपदफा १ को (ख) मा उल्लेखितभन्दा बढी कैद सजाएको माग दाबी गरेको छ।"
तीन वर्षभित्र बुटवलगोरुसिङ्गे सडक खण्डको स्तरोन्नति सकिन्छ : प्रधानमन्त्री,"काठमाडौं : प्रधानमन्त्री केपी शर्मा ओलीले विकास निर्माण र पूर्वाधारका हिसाबले अब नेपाल अघि बढिसकेको बताएका छन्। बुटवलगोरुसिङगे सडक खण्डको स्तरोन्नति कार्यको शिलान्यास तथा सम्बोधन सभालाई आज भर्चुअल माध्यमबाट मन्तव्य दिँदै प्रधानमन्त्री ओलीले सुरुङ मार्ग, प्रशासनिक तथा अस्पताल भवन निर्माण र अन्य विकासका कामलाई सरकारले तीव्रता दिने बताए। उनले आगामी तीन वर्षभित्र बुटवलगोरुसिङगे सडक खण्ड विस्तार गरिसक्ने घोषणा गरे। सिद्धबाबा सुरुङ मार्गको सफलतापूर्वक ब्रेक थ्रू पनि उपलब्धि भएको बताउँदै उनले उच्च संकल्प र आँटका साथ देशको विकासमा हामीहरू आफैंले गर्नुपर्ने जोड दिँदै यसमा विदेशी सहयोगी हातहरूको पनि साथ लिने बताए। प्रधानमन्त्री ओलीले धर्म, जात र अनेक नाममा विभाजन र भ्रम फैलाउन खोज्ने पक्षहरूलाई बेवास्ता गरी एकताबद्ध भई देश बनाउने मार्गमा अग्रसर हुन सबैमा आग्रह गरेका थिए।"
खानेपानी मन्त्री यादवले सार्वजनिक गरे खानेपानी तथा सरसफाइ नियमावली २०८१,"काठमाडौं : खानेपानीमन्त्री प्रदीप यादवले आज खानेपानी तथा सरसफाइ नियमावली, २०८१ लागू भएको सार्वजनिक गरेका छन्। मन्त्रालयमा आज पत्रकार सम्मेलनको आयोजना गर्दै मन्त्री यादवले खानेपानी तथा सरसफाइ ऐन, २०७९ को दफा ५९ ले दिएको अधिकारबमोजिम नेपाल सरकारबाट स्वीकृत भई नेपाल राजपत्रमा माघ १० गते खानेपानी तथा सरसफाइ नियमावली प्रकाशित भई लागू भएको बताए। 'ऐन बनेको करिब डेढ वर्षपछि मेरो कार्यकालमा खानेपानी तथा सरसफाइ नियमावली २०८१ लागू भई राजपत्रमा सार्वजनिक भएको छ। नियमावली लागू भएसँगै खानेपानीको क्षेत्रमा अवरुद्ध भएको बाटो खुल्नुका साथै आम उपभोक्तालाई कानुनी रूपमा रहेको बाधा हटी सहज भएको छ,' उनले भने। मन्त्री यादवले नियमावली लागू भएसँगै नागरिकहरूको घरघरमा शुद्ध, स्वच्छ तथा गुणस्तरीय खानेपानी तथा सरसफाइ सेवा प्राप्त गर्ने अवसर समेत प्राप्त भएको बताए। उनले नागरिकहरूको मौलिक अधिकारको सम्मान, संरक्षण र परिपूर्ति गरी सहजरूपमा उक्त सेवा उपलब्ध गराउन सो नियमावलीमा रहेका कानुनी व्यवस्थाहरूका विषयमा जानकारीसमेत दिए। उनले भने, 'नियमावलीमा रहेका अन्य कानुनी व्यवस्थाहरु मुद्रण विभागको वेबसाइटमा सार्वजनिक भइसकेका छन्। आम नागरिकहरूलाई सो अध्ययन गर्न र यस ऐन तथा नियमावलीलाई सम्पूर्ण सरोकारवाला तथा आम उपभोक्ता समक्ष पुर्याई प्रभावकारी रूपमा कार्यान्वयन गर्न म हार्दिक अनुरोध गर्न चाहन्छु,' उनले भने। स्वच्छ र गुणस्तरीय खानेपानी तथा सरसफाइ सेवा नागरिकको मौलिक अधिकार भएको र यस अधिकारको सम्मान, संरक्षण र सुनिश्चितताका लागि नियमावलीले आवश्यक कानुनी आधार र व्यवस्थाहरू प्रदान गरेको मन्त्री यादवको भनाइ छ। लागू भएको नियमावलीमा खानेपानी तथा सरसफाइ आयोजना कार्यान्वयनमा संघ, प्रदेश र स्थानीयको क्षेत्राधिकार, जिम्मेवारी र दायित्व, साना घरेलु उपयोगका आयोजनाहरू बाहेकका खानेपानी तथा सरसफाइ सेवाको सर्वेक्षण, निर्माण तथा संचालनको लागि अनुमति लिनुपर्ने नयाँ व्यवस्था, मन्त्रालयले तोकेको अधिकारीले रीत पूर्वक निवेदन प्राप्त भइसकेपछि तोकिएको दस्तुर लिएर ९० दिनभित्र अनुमतिपत्र दिने प्रवन्ध मिलाइएको, अनुमतिप्राप्त सेवा प्रदायकहरूको विवरण तीन वटै तहको सरकारलाई उपलब्ध हुने मन्त्री यादवले जानकारी दिए। यसभन्दा पहिले विधिवत् रूपमा दर्ता भएर सञ्चालन तथा व्यवस्थापन गरिरहेका संगठित संस्थाहरूले अनुमतिपत्र लिनु नपर्ने तर नियमावली प्रारम्भ भएको मितिले छ महिनाभित्र स्थानीय तहमा सूचीकृत हुनुपर्ने, आयोगले निर्धारण गरेको भन्दा बढी शुल्क तथा महसुल लिएमा अनुमतिपत्र खारेज हुनसक्ने, सञ्चालन तथा व्यवस्थापन गर्न सेवाको स्तर मापनको लागि कार्यसम्पादन सूचकहरू तोकिएको र सूचकका अधारमा नियमन, अनुगमन हुने, मन्त्रालयले तोकेको निरीक्षक र अनुमतिपत्र प्रदान गर्ने अधिकारीले प्रणालीमा सुधार गर्न निर्देशन दिनसक्ने नियमावलीमा उल्लेख छ। लगातार राम्रो कार्यसम्पादन गर्न नसक्ने सेवा प्रदायकहरुलाई खारेज गर्न सकिने, नयाँ उपभोक्ता संस्थाहरु स्थानीय तहमै दर्ता हुने व्यवस्था गरिएको, दोहोरोपना हुने गरी र उपयोग भैरहेको पानीको परिमाणमा कटौती हुने गरी संस्था दर्ता गर्न नपाइने, सम्बन्धित स्थानीय तहसँग समन्वय नगरी काम नगरिने, आयोजनाको स्वामित्व नेपाल सरकारमा हुने र भोगचलनका लागि स्थानीय तह वा सङ्गठित संस्थालाई दिइने, सेवा प्रदायकले खानेपानी तथा सरसफाइ संरचनाको विवरण ३० दिनभित्र वेबसाइटमा सार्वजनिक गरी विभागलाई जानकारी दिनुपर्ने लगायतको व्यवस्था गरिएको छ। खानेपानी तथा सरसफाइ ऐन, २०७९ को दफा २८ ले खानेपानी तथा सरसफाइ सेवा महसुल निर्धारण आयोग गठन गर्ने व्यवस्था गरेकोमा यस नियमावलीले आयोगको काम तथा जिम्मेवारीलाई थप प्रष्ट पारेको, दुई हजार भन्दा बढी धारा भएका खानेपानी सेवा प्रदायकले कूल महसूलको १ प्रतिशत रकम नेपाल सरकारको राजश्व खातामा जम्मा गर्नुपर्ने, सेवा प्रदायकहरुले सेवाको उपयोग गरे बापत शुल्क तथा महसूल निर्धारणको लागि आयोगमा निवेदन दिनुपर्ने, आयोगले रीतपूर्वक निवेदन पेश भएको ६० दिनभित्र तोकिएका आधारहरु बमोजिम सार्वजनिक सुनुवाई समेत गरी महसूल निर्धारण गर्नुपर्ने र निर्धारित शुल्कलाई वेबसाइट मार्फत सार्वजनिक गर्नुपर्ने जनाइएको छ।"
सिम्रिकको हेलिकोप्टरले निभायो बस्ती नजिक रहेको महाभारत जंगलको आगो,"काठमाडौं : काभ्रेपलान्चोकको महाभारत जंगलमा लागेको आगलागीका जोखिम स्थानहरूलाई नियन्त्रणमा लिइएको छ। बस्तीमा जोखिम हुनसक्ने जंगलको आगलागी नियन्त्रणमा लिइएको बेथानचोक गाउँपालिकाका अध्यक्ष भगवान अधिकारीले बताए। सिम्रिक एयरको हेलिकोप्टरबाट ती स्थानको आगो निभाइएको हो। आगलागी बस्तीसम्म फैलिने खतरा देखिएपछि सिम्रिक हेलिकोप्टरको माध्यमबाट आगो निभाइएको अध्यक्ष अधिकारीको भनाइ छ। 'बेथानचोकको वडा १ र २ मा लागेको आगलागी नियन्त्रणमा लिएका छौं। बस्तीसम्मै फैलिनसक्ने जोखिम देखेएपछि हामीले सिम्रिक हेलिकोप्टरबाट पानी खन्याएर आगो निभाएका हौं,' अध्यक्ष अधिकारीले अन्नपूर्णसँग भने। उनले हेलिकोप्टरसँगै सेना, प्रहरी र स्थानीयको पनि सहयोग रहेको बताए। अध्यक्ष अधिकारीले जंगलको आगो पूर्णरूपमा नियन्त्रणमा भने नआएको बताए। 'जंगलमा अझै आगलागी भइरहेको छ। आगलागी भएको स्थानहरूमा जान कठिनाइ छ। हेलिकोप्टरबाट पनि त्यस क्षेत्रको पहिचान गरेका छौं। नेपाली सेनाको टोलीले रेखी गर्ने काम गरिरहेको छ,' उनले भने। निजी क्षेत्रको हेलिकोप्टर कम्पनी सिम्रिक एयरले देशका विभिन्न भागका वनमा लागेको आगो निभाउन सक्दो सहयोग गर्ने प्रतिबद्धता व्यक्त गरेको छ। सिम्रिकले यसअघि नै आगो निभाउन सरकारले हेलिकोप्टर माग गरेमा सहयोग गर्न कम्पनी तयार रहेको बताएको थियो। सिम्रिकले आफ्नो हेलिकोप्टरमार्फत बम्बी बकेट प्रणालीअनुसार जंगलमा लागेको आगो निभाउँदै आएको छ। यसअघि सिम्रिकले पाथीभरा, लुक्ला, तनहुँ, काठमाडौंको शिवपुरी, बालाजु औद्योगिक क्षेत्रलगायत स्थानमा आगलागी हुँदा सोही प्रणालीबाट आगो निभाएको थियो। त्यस्तै सिम्रिकले उद्धारको काम पनि गर्दै आएको छ। बाढी पहिरोलगायत विपद्का समयमा सिम्रिकले उद्धारको काम गर्ने गरेको कम्पनीले जनाएको छ।"
जनयुद्ध लडेका परिवारसँगको सम्बन्ध कमजोर भयो : प्रचण्ड,"दाङ : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले जनयुद्धका क्रममा बलिदान दिने परिवारहरूसँगको सम्बन्ध कमजोर भएको स्वीकार गरेका छन्। उनले सम्बन्ध सुधारका लागि गम्भीर समीक्षा आवश्यक रहेको बताए। नेकपा माओवादी केन्द्र तुलसीपुर नगर कमिटीको अधिवेशन तथा खबरदारी सभाका अवसरमा सम्बोधन गर्दै प्रचण्डले यस्तो बताए। 'क्रान्तिका आधार इलाकाहरू र श्वेत इलाकाका पुलहरू जीवन्त छन्। उनले भने, 'तर जनआन्दोलन र जनयुद्धका परिवारहरूसँग सम्बन्ध कमजोर भएको सत्य हो। यसलाई सुधार्न समीक्षा अनिवार्य छ।' जनयुद्धका परिवारहरूसँगको सम्बन्ध सुधार र जनताको अपेक्षालाई प्राथमिकतामा राखेर अघि बढ्न सरकार प्रतिबद्ध रहेको उनले स्पष्ट पारे। उनले मुलुकलाई आशातर्फ मोड्न जनताको विश्वास जित्नुपर्नेमा जोड दिँदै माओवादी आन्दोलनको बलिदान र औचित्यलाई सार्थक बनाउने प्रतिवद्धता व्यक्त गरे। उनले भने,'देश विकासको सुनिश्चितताका लागि बलिदानको मूल्य बुझाउँदै अघि बढ्नुपर्छ।' प्रचण्डले भ्रष्टाचार र भूमाफियाविरुद्ध कदम चाल्ने आफ्नो भूमिकाबारे चर्चा गर्दै मुलुकलाई भुमरीबाट आशातर्फ फर्काउन माओवादी नेतृत्वले महत्त्वपूर्ण भूमिका खेल्ने बताएका छन्। माओवादीको भविष्य छैन भन्ने कूप्रचार गलत साबित हुने उनले बताए।"
बाँसखर्कमा सुन्तला महोत्सव,"बेनी : पर्वतको जलजला गाउँपालिका१ बाँसखर्कमा शुक्रबार सुन्तला महोत्सव भएको छ। एक दिने महोत्सवमा सुन्तला खेतीसम्बन्धी प्रविधि प्रसार, कृषक र सरोकारवालाहरूबीच साक्षात्कार, सुन्तला प्रर्दशनी, उत्कृष्ट कृषकलाई पुरस्कृत गर्नुका साथै स्थानीय मौलिक पुरख्यौली, भजन र पञ्चेबाजा प्रर्दशनी गरिएको थियो। बाँसखर्कको सुन्तला खेतीको सम्भावना उजागर र कृषकका समस्या समाधानका लागि सरोकारवाला निकायहरुको ध्यानाकर्षण गराउने उद्देश्यले जलजला गाउँपालिका र वडा१ को कार्यालयले एक दिने महोत्सव आयोजना गरेको वडाध्यक्ष जगबहादुर रोकाले बताए। अगुवा कृषक जगतबहादुर खत्री, शान्तबहादुर छिन्तेल र हेमकुमार अर्मजा, तेजबहादुर खत्री र नरबहादुर पाइजालाई नगद पाँच हजार रुपैयाँ सहित सम्मान गरिएको थियो। अतिथिहरूलाई सुन्तलाको माला लगाएर स्वागत र सुन्तलानै उपहार दिएर बिदाइ गरिएको थियो। आमा समूहले सुन्तला खेतीसम्बन्धी भजन र गीत प्रस्तुत गरेका थिए। पाखाभरी लटरम्म फलेका सुन्तला पाकेर पहेलपुर बनेको बाँसखर्कको कृषि पर्यटन प्रर्वद्धन र मौलिक लोक संस्कृतिको संरक्षण गर्ने उद्देश्यले पनि महोत्सवको आयोजना गरिएको जलजला गाउँपालिकाका अध्यक्ष राजुप्रसाद आचार्यले बताए। महोत्सवमा सहभागी हुन आएका गण्डकी प्रदेशका मुख्यमन्त्री सुरेन्द्रराज पाण्डे, कृषि, भूमि व्यवस्था तथा सहकारी मन्त्री पद्यमा जिसी श्रेष्ठ, उद्योग तथा पर्यटन मन्त्री मित्रलाल वस्याल, राष्ट्रियसभा सदस्य मनरुपा शर्मा, प्रदेश सांसद रेखा गुरुङ, गण्डकी प्रदेशका प्रमुख सचिव राघुराम बिष्ट र कृषि सचिव वासुदेव रेग्मीसँग सडक, सिचाई, खानेपानी र पहिरोको विषयमा कृषक तथा जनप्रतिनिधिहरूले ध्यानाकर्षण गराएका थिए। सिचाईको समस्याले सुन्तला खेती विस्तार, पहिरोका कारण सुन्तला फार्म सहित बस्ती जोखिममा परेको र कच्ची सडकबाट बाँसखर्कको सुन्तला ढुवानी गर्दा थिच्चिएर नष्ट हुने समस्याको बारेमा राज्यको माथिल्लो निकायमा रहेका पदाधिकारीहरूलाई प्रत्यक्ष ल्याएर देखाएका छौं, गाउँपालिकाका अध्यक्ष आचार्यले भने विद्युतको समस्याले आठ वर्षअघि निर्माण भएको चिस्यानगृह सञ्चालन गर्न नसकिएको विषयमा पनि महोत्सवमा सहभागि हुन आएका अतिथिहरुको ध्यानाकर्षण गराएका छौं। मुख्यमन्त्री पाण्डे, मन्त्री र संसदहरूले बाँसखर्क जोड्ने सडक स्तरोन्नति, सिचाई सुविधा, सुन्तला खेती विस्तार र बजारीकरणमा सघाउने प्रतिवद्धता जनाए। कृषि र पर्यटन क्षेत्रलाई प्राथमिकता दिएको बताउदै मुख्यमन्त्री पाण्डेले बसाईसराई रोकिने, कृषि उपज उत्पादन वृद्धि र बजारीकरणमा सहयोग पुग्ने गरि सडक, सिँचाई र खानेपानीका पूर्वाधारका योजना सञ्चालन गरेको बताए।"
सिद्धबाबा सुरुङमार्गको ब्रेक थ्रु गर्दै प्रधानमन्त्री ओलीले भने : हामी बनाउँछौँ हाम्रो देश,"सुरुङमार्ग ब्रेक थ्रु हुनु सिङ्गै देशको खुसीको कुरा हो। अब नेपाल हिजो झैँ दुर्गम भन्ने रहेन। हामीले यसलाई अझ सुगम बनाउनुछ। प्रधानमन्त्री ओलीले भने, मुलुकमा शीघ्र विकास र सुशासन दिन अहिलेको सरकार तल्लीन छ। हामी अरुको पनि सहयोग लिन्छौ र हामी बनाउँछौँ हाम्रो देश। देशलाई फाइदा हुने कुराहरुमा सरकारको ध्यान जानेछ। हाम्रा प्रयासहरु यसैतर्फ केन्द्रित छन्। काठमाडौं : प्रधानमन्त्री केपी शर्मा ओलीले भर्चुअल माध्यमबाट सिद्धबाबा सुरुङमार्गको मुख्य सुरुङको आज ब्रेक थ्रु गरेका छन्। स्थलगतरुपमा पुग्ने कार्यक्रम रहेपनि स्वास्थ्य प्रतिकूलताका कारण प्रधानमन्त्री निवास, बालुवाटारबाट भर्चुअलरुपमा सम्बोधन गर्दै प्रधानमन्त्री ओलीले वर्तमान सरकार मुलुकमा विकास र सुशासन कायम गर्न तल्लीन रहेको स्पष्ट गरेका छन्। राष्ट्रिय गौरवको आयोजनाको रुपमा रहेको सिद्धार्थ राजमार्गअन्तर्गत बुटवलतानसेन सडकखण्डको माथिल्लो सिद्धबाबा मन्दिरदेखि एक किलोमिटर १२६ मिटर सुरुङमार्ग छिचोलिने काम सकिएको हो। प्रधानमन्त्री ओलीले पहिरोले गाडी दुर्घटना हुने र जनधनको क्षति हुने पीडाबाट त्यसमार्गका यात्रीहरुलाई राहत दिन यो सुरुङमार्ग एक सफल आयोजना साबित हुने बताउँदै यसबाट लाभ लिइ आवागमन सहज बनाएर सामाजिक एवं आर्थिक सम्बन्ध तथा उत्पादन आदानप्रदान गर्न शुभकामना दिए। कहिले बन्छ नेताज्यू सिद्धबाबा खण्ड भन्ने गीत प्रश्नले जवाफ पाएको छ। यसअघि थानकोटनागढुङ्गा सुरुङमार्ग ब्रेक थ्रु भएको र नेपाल सुरुङयुगमा प्रवेश गरिसकेकाले त्रासको वातावरणमा यात्रा गरिहनुपर्ने अवस्था अन्त्य भई सहज र छोटो मार्गबाट यात्रा गर्न सक्ने स्थितिमा पुगेको प्रधानमन्त्री ओलीले बताए। सुरुङमार्ग ब्रेक थ्रु हुनु सिङ्गै देशको खुसीको कुरा हो। अब नेपाल हिजो झैँ दुर्गम भन्ने रहेन। हामीले यसलाई अझ सुगम बनाउनुछ। प्रधानमन्त्री ओलीले भने, मुलुकमा शीघ्र विकास र सुशासन दिन अहिलेको सरकार तल्लीन छ। हामी अरुको पनि सहयोग लिन्छौ र हामी बनाउँछौँ हाम्रो देश। देशलाई फाइदा हुने कुराहरुमा सरकारको ध्यान जानेछ। हाम्रा प्रयासहरु यसैतर्फ केन्द्रित छन्। कार्यक्रमस्थलमा उपप्रधानमन्त्रीद्वय प्रकाशमान सिंह, विष्णुप्रसाद पौडेल, भौतिक यातायात तथा पूर्वाधारमन्त्री देवेन्द्र दाहाल, लुम्बिनी प्रदेशका मुख्यमन्त्री चेतनारायण आचार्य, नेपालका लागि चीनका राजदूत चेन सोङलगायत सहभागी थिए। यस्तो छ प्रधानमन्त्री ओलीले भर्चुअल माध्यमबाट गरेको सम्बोधन सिद्धबाबा सुरुङको ब्रेक थ्रु कार्यक्रमका सभापति महोदय, उपप्रधानमन्त्रीज्यूहरु, मूख्यमन्त्रीज्यू, नेपालका लागि चिनियाँ राजदूत, नेपालका लागि स्वीट्जरल्याण्डका कार्यबाहक राजदूत र यहाँ उपस्थित हुनुभएका सम्पूर्ण महानुभावहरु ! आज खुशीको दिन हो । हामीले सिद्धबाबा सुरुङको ब्रेक थ्रु गर्न सफल भएका छौं । केही वर्ष अगाडि म बुटबल भ्रमणमा आउँदा त्यहाँ प्रिया भण्डारी र केही कलाकारहरुले गीत गाउनु भएको थियोकहिले बन्छ नेताज्यू सिद्धबाबा खण्ड ? भनेर । साह्रै पीडाको, चासोको र जिज्ञासाको विषय थियो यो बाटो । यो बाटो नबन्दा हरेकौं वर्ष बस दुर्घटना हुने, पहिरोमा पर्ने, पहिरोले गाडी बगाउने, गाडी नै फेला नपर्ने, फेला परे पनि अस्थिपञ्जर गाडीको वा मान्छेको फेला पर्ने दुःखदायी अवस्था थियो । त्यसबाट उत्तरी भेग र दक्षिणी भेगका लागि यात्रा गर्ने जनता वास्तवमा अत्यन्तै पीडित थिए र त्यो पीडाबाट जोगिन चाहन्थे र त्यो गीत त्यसैकारण उब्जिएको थियोकहिले बन्छ नेताज्यू सिद्धबाबा खण्ड भन्ने गीत । त्यो जनताको आवाज गीतको रुपमा घन्किएको थियो । जनताले आफ्नै भाषामा पनि त्यो गीत गाउन्थे अथवा आफ्नै भाषामा त्यो भन्थे । आज ती प्रश्नले जवाफ पाएको छ, अब बन्यो सिद्धबाबा खण्ड । अब सुरुङको रुपमा बन्यो । अब पहिरो नजाने र नभत्किने गरी बन्यो । बीचमा कुनै गम्भीर क्षति र नोक्सानी नभइकन बन्यो । सफलतापूर्वक बन्यो । म त्यहाँ निरीक्षणमा जाँदा कि यस्तो ठाउँमा पनि सुरुङ हुन्छ र भनेर मान्छेहरु भन्दै थिए । तर हुन्छ, हुँदो रहेछ । सिद्धबाबा खण्डको बाटोलाई सुरुङ मार्गबाट सहज तरिकाले निकास दिने काम भएको छ । यस अवसरमा म तपाईंहरुलाई बधाई भन्न चाहन्छु र सबैलाई शुभकामना भन्न चाहन्छु । बधाई यसकारण कि तपाईंहरु त्यस पीडाबाट तपाईंहरु मुक्त हुनुभएको छ, शुभकामना यसकारण कि यसको लाभ लिनुस् र यस लाभबाट तपाईंहरुको सहज आवागमन, सामाजिक सम्बन्ध, आर्थिक सम्बन्ध, बन्दव्यापारदेखि लिएर अरु आर्थिक क्रियाकलापदेखि लिएर चाडवाडदेखि लिएर सबै कुराहरुको आदान प्रदान गर्न सक्नु हुन्छ । आफ्नो ठाउँको उत्पादन अर्को ठाउँमा पुर्याउने, अर्को ठाउँको उत्पादन आफ्नो ठाउँमा ल्याउने कामहरु गर्न सक्नु हुन्छ। अब तपाईंहरु एउटा ठूलो सुविधाको क्षणमा प्रवेश गर्दै हुनुहुन्छ । यद्यपि सबै बाटो बनिसकेको छैन तर अब टनेल नै ब्रेक थ्रु भइसकेपछि, टनेल मार्ग नै तयार भएपछि बाटो कुनै कुराको कमि रहने छैन । अब पाल्पा, पोखरा, गुल्मी, अर्घाखाँचीको उत्तरी भेग हुँदै प्युठान जानका लागि सबै कुराको अनुकूलता त्यहाँबाट भएको छ । त्यसै गरेर कालिगण्डकी करिडोरसँग यो बाटो पर गएर जोडिन्छ । जसबाट सडकको एउटा सञ्जालको रुपमा यसले काम गरेको छ । यसका निम्ति यसमा सहयोगकर्ताहरुलाई, दाताहरुलाई पनि धेरैधेरै धन्यवाद भन्न चाहन्छु । छोटो समयमै यस कार्यलाई सम्पन्न गर्नुभएकोमा ठेकदार कम्पनीलाई पनि धन्यवाद भन्न चाहन्छु । यसको मुख्य चुनौतीको पाटो सुरुङ मार्ग थियो, त्यो छिचोलिएको छ । उत्तरी भेग र दक्षिणी भेगका लागि यात्रा गर्ने जनता वास्तवमा अत्यन्तै पीडित थिए र त्यो पीडाबाट जोगिन चाहन्थे र त्यो गीत त्यसैकारण उब्जिएको थियोकहिले बन्छ नेताज्यू सिद्धबाबा खण्ड भन्ने गीत । त्यो जनताको आवाज गीतको रुपमा घन्किएको थियो । जनताले आफ्नै भाषामा पनि त्यो गीत गाउन्थे अथवा आफ्नै भाषामा त्यो भन्थे । आज ती प्रश्नले जवाफ पाएको छ, अब बन्यो सिद्धबाबा खण्ड । मैले धेरै अगाडि, जतिबेला नागढुंगानौबिसे सुरुङ खण्डको शिलान्यास गर्दै थिएँ, त्यसबेला मैले भनेको अब नेपालमा टनेल युगको प्रारम्भ भयो अथवा हामी नेपालीहरु अब टनेल युगमा प्रवेश गरेका छौं । अब विस्तारै विस्तारै दुर्गम कच्ची पहाडहरु चढ्दै, पहिरो जाने पहाडहरु चढ्दै गाडीहरु घुमाएर मनमा दुर्घटनाको क्रास बोकेर यात्रा गरिरहनु पर्ने छैन । धेरै हामी त्यस्ता बाटाहरुलाई छोटा बाटाको रुपमा सुरुङ मार्गबाट वल्लो वेसीबाट पल्लो वेसी र अझ पल्लो वेसी निकाल्दै सहज ढंगले छोटो बाटोबाट टाढाको दुर्गम सहज नहुने गन्तव्यहरु छोटो मार्गबाट पुग्न सक्छौं र त्यो हामी प्राप्त गर्न सक्छौं । म सबैलाई आशावादी हुन, हामी बनाउँछौं हाम्रो देश, अरुले बनाउने होइन, हामीले आफैँ बनाउँछौं, हामी अरुको पनि सहयोग लिन सक्छौं, अरुको लगानी आमन्त्रण गर्न सक्छौं, अरुको अनुकूलता, हाम्रो अनुकूलता र आवश्यकता, प्राथमिकतामा अरुका लोनहरु पनि आवश्यकता अनुसार स्वीकार गर्न सक्छौं । जसरी होस् हाम्रो देशलाई फाइदा हुने, हाम्रो देशको शीघ्र विकास हुने कुरामा हाम्रो ध्यान जानेछ र गइरहेको पनि छ । य पहाडहरुका लागि त्यसबाट सम्पर्क बाटाहरु निर्माण गरेर हामी ती कामहरु गर्न सक्छौं । हामी त्यहाँ लिंक रोडहरु बनाउँछौं, रिभर करिडोरहरु बनाउँछौं । नेपालका सबै जिल्लामा अहिले गाडी पुगिसकेको छ । त्यस्तो अवस्थामा नेपाल दुर्गम भन्ने हिजो झै रहेन तर यसलाई अझ सुगम बनाउदै लाने छौं । विभिन्न खालका सञ्जालका बाटाहरु, सुरुङ मार्गहरु, झोलुङ्गे पुलहरु, पुलहरु, हवाइ यातायात, हवाई मार्गहरु, मैदानहरु लगायतका अनेक केवलकारहरु जस्ता कुराहरुबाट हामी अनेक ठाउँहरुलाई सुगम र रमाइला ठाउँहरु र विकसित ठाउँहरुका रुपमा परिणत गर्ने छौं । त्यसकारण अब नेपाल विस्तारै दुर्गमबाट सुगम रुपमा, पिछडिएको देशबाट अगाडि बढेको देशको रुपमा, अल्पविकसित देशबाट विकासिल देशको रुपमा र शिक्षा, स्वास्थ्यमा वञ्चित वा पछाडि परेको स्थितिबाट सामान्य अवस्थातर्फ छिटै अग्रसर हुँदैछ भन्ने यी कुराहरुले देखाएका छन् । म दाजुभाइ दिदीबहिनीहरुलाई आग्रह गर्न चाहन्छु, यो खुशी तपाईं, हामीको खुशीको हो । यो सिंगै देशको खुशी हो । यो पाल्पा र रुपन्देहीजस्ता जिल्लाहरुको ठूलो खुशी हो । त्यति मात्रै होइन, पाल्पा, स्याङ्जा, कास्की र अरु जिल्ला यो यस बाटोबाट सजिलैसँग बुटबल अथवा बुटबलबाट पूर्वपश्चिम जानु पर्दछ, त्यो सजिलो हुन्छ । त्यसकारण यो सुरुङ मार्गको विशेष महत्व छ र यो एउटा ऐतिहासिक घटना हो । यो इतिहासमा पहिलो पल्ट घटित भएको र पहिलो पल्ट प्राप्त भएको सफलताको कुरा हो । त्यसकारण म सबैमा खुशी व्यक्त गर्न चाहन्छु । सबैलाई धेरैधेरै धन्यवाद भन्न चाहन्छु । जसले यसमा काम गर्नुभएको छ, कामदारहरुलाई, मजदुरहरुलाई, इन्जिनियरहरु सबैलाई पनि धन्यवाद भन्न चाहन्छु । स्थानीय जनता, जसले यस सुरुङ मार्गको निर्माणका लागि सरकारलाई झक्झकाउने काम, हामी सबैलाई झक्झकाउने काम र छिटो गर्नका लागि प्रेरित र प्रोत्साहित गर्नुभएको छ, म उहाँहरुलाई पनि धन्यवाद भन्न चाहन्छु । यो हामी सबैको सफलता हो । यस्तै सफलता जोड्दै गएर नेपाल एउटा सफलताको देश हुनेछ । यस्तै उपलब्धिहरुलाई जोड्दै गएर उपलब्धिको देश हुनेछ । यस्तै पछौटेपनहरुलाई चिर्दै जाने घटनाहरुबाट, उपलब्धिहरुबाट जोडिंदै गएर पछौंटेपन समाप्त पारिएको देश हुनेछ । हामी आशावादी बन्न सक्नु पर्दछ । अहिलेको सरकार विकासका लागि बनेको छ । यो सरकार स्थायित्व र स्थिरताका लागि बनेको छ । यो सरकारले विकासका कामलाई तीव्रताका साथ अगाडि बढाउँछ । अहिले अघिल्लो पटक सुरु भएका कामहरु अगाडि बढेका छन् । अहिले नेपाली कांग्रेस र नेकपा एमालेको संयुक्त सरकारले अत्यन्तै ध्यान दिएर देशको शीघ्र विकास कसरी गर्न सकिन्छ, देशमा सुशासन कसरी ल्याउन सकिन्छ भन्ने कुरामा विशेष रुपमा यसले ध्यान दिइरहेको छ । यी कुराहरुमा तल्लीन भएर जनतालाई सेवा सुविधा कसरी पुर्याउन सकिन्छ भन्ने कुरामा ध्यान दिएर नै अहिलेको सरकार अगाडि बढेको छ । तसर्थ, म सबैलाई आशावादी हुन, हामी बनाउँछौं हाम्रो देश, अरुले बनाउने होइन, हामीले आफैँ बनाउँछौं, हामी अरुको पनि सहयोग लिन सक्छौं, अरुको लगानी आमन्त्रण गर्न सक्छौं, अरुको अनुकूलता, हाम्रो अनुकूलता र आवश्यकता, प्राथमिकतामा अरुका लोनहरु पनि आवश्यकता अनुसार स्वीकार गर्न सक्छौं । जसरी होस् हाम्रो देशलाई फाइदा हुने, हाम्रो देशको शीघ्र विकास हुने कुरामा हाम्रो ध्यान जानेछ र गइरहेको पनि छ । यसर्थ हाम्रो देशको विकास सम्भव छ, छिटो हुन्छ । यो देशसँग अहिले पनि युवा जनशक्ति छ, स्रोत साधन छन्, हाम्रा प्रयासहरु र हाम्रा मित्रहरुका साथ सहयोगले हामी छिट्टै अगाडि बढ्न सक्ने छौं । म सबै साथीहरुलाई धेरैधेरै धन्यवाद भन्न चाहन्छु । धन्यवाद तथा शुभकामना ।"
जहाँ उम्लिरहेको दूधले नुहाएर पुज्छन् कूल देवता (फोटो फिचर),महोत्तरी : महोत्तरीको मटिहानीका मुसहर जातिले उम्लिरहेको दूधले नुहाएर कुल देवतालाई पूजा गरेका छन्। ५ वर्षको अन्तरालमा हुने मुसहर समुदायको कुल देवता पूजा (भुइयाँ)को क्रममा भक्तजनहरूले उम्लिरहेको दूधले नुहाएका हुन्। कुल देवता दिनाभद्रीलाई स्मरण गर्दै उमलिरहेको तातो दूधले स्नान गरेर भुइयाँ महराजको पूजा गरिन्छ। तातो दूधले नुहाउनुलाई जनबोलीमा भुइयाँ महराजलाई अपटनी दिएको भनिन्छ। भुइयाँ महराजको दैवी शक्तिले गर्दा तातो दूधले नहाएर पूजा गर्न सकिएको अगुवाहरू बताउँछन्। मुसहरले माघ भरिमा आफ्नो कूल देवता भुइयाँ महराजको पूजा गर्ने गर्छन्। सबैले मिलेर पूजको तयारी गर्छन्। महिना दिन लगाएर मुसहरहरू भव्य रूपमा कूलदेवताको पूजा गर्छन्।
खानेपानी मन्त्री यादवले भने  धरानका मेयर साम्पाङले बहादुरी देखाएर खानेपानी संस्थानलाई ध्वस्त पारे,"धरानका जनतालाई आफैँ पानी खुवाउँछु भन्दै मेयर साम्पाङले बहादुरी देखाएर खानेपानी संस्थानलाई ध्वस्त पार्ने काम गरेको उनको भनाई छ। काठमाडौं : खानेपानीमन्त्री प्रदीप यादवले ड्रामा गरेर धरानमा खानेपानीको समस्या समाधान नहुने दाबी गरेका छन्। खानेपानी तथा सरसफाई नियमावली, २०८१ को बारेमा जानकारी गराउन शुक्रबार मन्त्रालयमा पत्रकार सम्मेलन गर्दै मन्त्री यादवले धरान उपमहानगरका मेयर हर्क साम्पाङले खानेपानीका विषयमा ड्रामा गरेको भन्दै ड्रामा गर्नुभन्दा काम गर्न समेत सुझाव दिएका हुन्। धरानका जनतालाई आफैँ पानी खुवाउँछु भन्दै मेयर साम्पाङले बहादुरी देखाएर खानेपानी संस्थानलाई ध्वस्त पार्ने काम गरेको उनको भनाई छ। मन्त्री यादवले धरानको जनतालाई पानी दिने दायित्व सरकारको भएकाले सहज रुपमा पानी उपलब्ध गराउन संघ सरकारले काम अघि बढाउने उल्लेख गरे। त्यस्तै मन्त्री यादवले खानेपानीसम्बन्धी नियमावली राजपत्रमा प्रकाशित भइसकेको भन्दै अव खानेपानी तथा सरसफाई आयोजना कार्यान्वयनमा सहज हुने बताए। उनले साना घरेलु उपयोगका आयोजनाहरू बाहेकका आयोजनाको सर्वेक्षण, निर्माण तथा सञ्चालनका लागि अनुमति लिनुपर्ने नयाँ व्यवस्था गरिएको जानकारी दिए। खानेपानी तथा सरसफाइ सेवा महसुल निर्धारण आयोग गठन गर्ने व्यवस्था गरेकोमा यस नियमावलीले आयोगको काम तथा जिम्मेवारीलाई थप प्रष्ट पारेको मन्त्री यादवले बताए। त्यस्तै दुई हजार भन्दा बढी धारा भएका खानेपानी सेवा प्रदायकले कूल महसुलको १ प्रतिशत रकम नेपाल सरकारको राजस्व खातामा जम्मा गर्नुपर्ने व्यवस्था गरिएको उनले जानकारी दिए। त्यस्तै नियमावलीमा औधोगिक तथा व्यापारिक क्षेत्रबाट उत्सर्जित फोरहपानी सरकारले तोकेको मापदण्ड पालना हुने गरि प्रशोधन गरेर मात्रै ढल निकास प्रणालीमा जोड्नसपर्ने व्यवस्था रहेको मन्त्रालयले जनाएको छ।"
सरकार परिवर्तन हुन्छ भन्ने हल्ला अर्थहीन : प्रधानमन्त्री,"काठमाडौं : प्रधानमन्त्री केपी शर्मा ओलीले सरकार परिवर्तन हुन्छ भनेर अस्थिरता मच्याउने तत्वहरुको पछाडि नलाग्न आग्रह गरेका छन्। पाल्पाको तिनाउ गाउँपालिकाको देभानस्थित प्रशासकीय भवनको आज भर्चुअल माध्यमबाट उद्घाटन गर्दै अस्थिरता मच्याउने तत्वहरुको सरकार परिवर्तनको हल्ला फैलाएकाले त्यसको पछाडि नलगाउन आग्रह गरेका हुन्। उनले नेकपा (एमाले) र नेपाली काँग्रेससहितको यो सरकार २०८४ को निर्वाचनसम्म एकताबद्ध भएर पूर्व सहमतिबमोजिम अघि बढ्ने स्पष्ट पारे। उनले केही मानिसले विकासका कामलाई सुन्न नचाहेर विकास विरोधी कुरा गरिरहे पनि त्यस्ता कुराहरुको अर्थ नहुने स्पष्ट पारे। कार्यक्रमस्थलमा पुगेर उद्घाटन गर्नै प्रबल इच्छा भए पनि स्वास्थ्यस्थितिले साथ नदिएका कारण आउन नसकेको जानकारी गराउँदै उनले नयाँ भवनबाट जनतालाई धेरै सेवा दिन र विकास निर्माणका काम थप अगाडि बढ्ने विश्वास व्यक्त गरे। प्रधानमन्त्री ओलीले पाल्पा एक ऊर्बर भूमि र साक्षर जिल्ला भएकाले विकास निर्माणको मार्गलाई अझ तीव्ररुपमा अगाडि बढाउन आग्रह गरे। यो पनि पढ्नुहोस प्रधानमन्त्री ओली अस्वस्थ, पूर्वनिर्धारित कार्यक्रममा भर्चुअल सम्बोधन प्रधानमन्त्री ओलीले गरे बगनासकाली गाउँपालिकाको प्रशासकीय भवनको भर्चुअलरुपमा उद्घाटन"
मोटरसाइकल दुर्घटनामा एक जनाको मृत्यु,जनकपुर : जनकपुरधामस्थित मधेस भवन अगाडि आज मोटरसाइकल दुर्घटना हुँदा एकजनाको मृत्यु भएको छ। भौतिक पूर्वाधार मन्त्रालय मधेस प्रदेशका चालक देवेन्द्र यादवको मोटरसाइकल दुर्घटनामा मृत्यु भएको जिल्ला प्रहरी कार्यालयका प्रवक्ता बरुणबहादुर सिंहले जानकारी दिए। उनका अनुसार कार्यालय जाँदै गर्दा मोटरसाइकल दुर्घटना हुँदा यादवको टाउकोमा गम्भीर चोट लागेको थियो । घाइते यादवलाई उपचारका लागि प्रादेशिक अस्पताल पुर्याएपछि चिकित्सकले मृत घोषणा गरेका थिए। यादव सवार ज१ब ७५५ नम्बरको मोटरसाइकललाई विपरीत दिशाबाट आइरहेको मधेस प्रदेशको २०२००४प८१९६ नम्बरको मोटरसाइकलले ठक्कर दिएको थियो। ठक्कर दिने मोटरसाइकल चालकसहित दुई जनालाई प्रहरीले नियन्त्रणमा लिएको छ । घटनाबारे थप अनुसन्धान भइरहेको प्रहरीले जनाएको छ।
"सिद्धबाबा सुरूङमार्ग बनाउन खोज्दा कतिपयले हाँसो मजाकमा उडाए, तर सपना साकार हुँदैछ : अर्थमन्त्री पौडेल","काठमाडौं : उपप्रधान तथा अर्थमन्त्री विष्णुप्रसाद पौडेलले सिद्धबाबा सुरूङमार्गको सपना साकार हुँदै गएको बताएका छन्। सिद्धबाबा सुरुङमार्गको मुख्य सुरुङको आज ब्रेक थ्रु कार्यक्रममा सहभागी हुँदै उनले कतिपयले यसलाई हाँसो मजाक बनाएको विषय आज साकार हुँदै गएको बताएका हुन्। उनले चुरे भीरमा सुरुङ मार्ग सफल हुनै नसक्ने जिद्दी गर्दै कतिपयले बजेट सक्न खोजेको आरोप लगाएको स्मरण गरे। बर्षातमा मात्र होइन हिउँदमा समेत पहिरो खसेर कैयौंको ज्यान लिएको सिद्धबाबाको कुहीरे भीरले हामीलाई बर्षौं दुःख दियो। अत्यन्त असुरक्षित यो सडकलाई सुरक्षित बनाउने थुप्रै विकल्पमा हामीले छलफल गर्यौं।देश,विदेशका विज्ञ प्राविधिकहरुसहितको विस्तृत अध्ययनबाट अन्त्यमा हामी सुरुङमार्ग निर्माणको निर्णयमा पुग्यौं। तर कतिपयले यसलाई हाँसो मजाकको विषय बनाए। चुरे भीरमा सुरुङमार्ग सफल हुनै नसक्ने जिद्दी गरे। बजेट सक्न खोजेको आरोप लगाए। अर्थमन्त्री पौडेलले भने, तर हामी मृत्यु मार्गलाई जीवनमार्ग बदल्ने अभियानमा अविचलित भएर लागिरह्यौं। फलस्वरुपः आज हामी यस सुरूङमार्गको ब्रेक थ्रु सेलिब्रेसनको महत्वपूर्ण क्षनमा आइपुगेका छौं। आफैँले देखेको सपना सोंचे भन्दा चाँडै पुरा हुन लाग्दा हामी हर्षविभोर भएको उनको भनाई छ। आफैँले देखेको सपना सोंचे भन्दा चांडै पुरा हुन लाग्दा हामी हर्षविभोर छौं। त्यो भन्दा ठूलो हर्ष नेपालमा सडक सञ्जालहरुलाई सुरुङमार्गहरुले जोड्ने तहमा हामी आइपुगेका छौं। अर्थमन्त्री पौडेलले भने, सिद्धबाबाको यो सुरुङमार्ग अब छोटो समयभित्रै सञ्चालनमा आउनेछ, यात्रुहरुले सुरक्षित यात्रा गर्नेछन् र यही सुरुङमार्गबाट पसेर हजारौं, लाखौं यात्रूहरू, पर्यटकहरु पाल्पा हुंदै पोखरा लगायतका पहाडी र हिमाली क्षेत्रमा प्रस्थान गर्नेछन्। खुसीको यस क्षणमा सिद्धार्थ राजमार्गको सिद्धबाबा खण्डमा सुरूङमार्ग निर्माण गर्न हामीलाई मार्गदर्शन निर्देशन गर्ने प्रधानमन्त्री केपी शर्मा ओलीलाई सम्मान व्यक्त गरे। राष्ट्रिय गौरवको आयोजनाको रुपमा रहेको सिद्धार्थ राजमार्गअन्तर्गत बुटवलतानसेन सडकखण्डको माथिल्लो सिद्धबाबा मन्दिरदेखि एक किलोमिटर १२६ मिटर सुरुङमार्ग छिचोलिने काम सकिएको हो। यो पनि पढ्नुहोस सिद्धबाबा सुरुङमार्गको ब्रेक थ्रु गर्दै प्रधानमन्त्री ओलीले भने : हामी बनाउँछौँ हाम्रो देश"
थारु संग्राहलय लुम्बिनीकै महत्वपूर्ण पर्यटकीय गन्तव्य : प्रचण्ड,"दाङ : पूर्वप्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले दाङको दंगीशरण ३ चखौरामा रहेको ऐतिहासिक थारु संग्राहलयको अवलोकन गरेका छन् । शुक्रबार उनले थारुहरूको अध्ययन तथा अनुसन्धान थलोको रुपमा रहेको थारु संग्रालयको अवलोकन गरेका हुन् । थारु संग्राहलयको अवलोकन गर्दै दाहालले दक्षिण एशीयाकै राम्रो र महत्वपूर्ण संग्रालय रहेको बताए । उनले संग्राहलयले पर्यटन प्रवर्द्धन, थारु संस्कृतिको संरक्षण,इतिहासको संरक्षण र प्रवर्द्धनमा ठूलो योगदान र भूमिका खेल्ने बताए । दाङमा स्थापना भएको ऐतिहासिक थारु संग्रालय बन्नु राम्रो र लुम्बिनीकै लागि महत्वपूर्ण पर्यटकीय गन्तव्य रहेको बताए । उनले सामुदायिक क्षेत्रको पहलमा यति व्यवस्थित र ठूलो संग्राहलय स्थापना र सञ्चालन हुनु देशले गौरव गर्न लायक रहेको बताए । विभिन्न जातजातीहरूको इतिहास देखिने गरी यी र यस्तै संग्राहलयहरू स्थापना भएमा इतिहास जीवित रहने उनको भनाइ थियो । संग्राहलयहरूले इतिहास मात्रै जिवित नराख्ने भन्दै पर्यटकीय गन्तव्य निर्माण गर्ने र पर्यटन प्रवर्द्धनमा टेवा पुर्याउने उल्लेख गरे । थारु संग्राहलयले पनि यो काम गरेको उनको भनाइ थियो । उनले संग्राहलयको महत्व र स्थानीय भूमिका र सरकारको सहभागिताको विषयमा समेत जिज्ञासा राखेका थिए । संग्राहलयको महत्व र स्थापनाको विषयमा लुम्बिनी प्रदेशका पूर्व मुख्यमन्त्री डिल्ली बहादुर चौधरीले जानकारी गराएका थिए । चौधरीले थारुहरूको इतिहास जिवन्त राख्न संग्राहलयको परिकल्पना गरिएको बताए । संग्राहलयको अवलोकन पछि पूर्वमन्त्री रेखा शर्माले थारुको इतिहास र संस्कृति, चालचलन, रहनसहन रितिरिवाज दर्साएको बताइन् । उनले अझै यसलाई विस्तार र विकास गर्न आवश्यक रहेको बताइन् । शर्माले संग्राहलाई वाह्य पर्यटन प्रवर्द्धनसँग जोडन जरुरी रहेको बताइन् । उनले लुम्बिनी र बर्दियामा आउने विदेशी पर्यटकलाई पनि यहाँसम्म ल्याउन सकियो भने यहाँको ऐतिहासिक धरोहरको थप प्रचार प्रसार हुने बताइन् । डा तोसिमा कार्कीले थारु सास्कृति संग्राहलय परम्पारगत कुराहरु रहेको बताइन् । उनले जीवन कला संग्राहलयमा देखिएको बताइन्। यसलाई वल्डवाइट बनाउनुपर्नेमा उनले जोड दिइन्। उनले जुनसुकै समुदायको व्यक्तिहरु पनि एक पटक थारु संग्राहलयमा आउन आग्रह गरिन् ।' यहाँ संस्कृति छ,इतिहास छ, कला छ, यहाँ हाम्रो कथा छ, यहा दैनिकी जिवन छ, तसर्थ पनि एक पटक सबै आएर हेरिदिनु होला,'उनले भनिन् । संघीय सदनका शिक्षा समिति सभापति अमर बहादुर थापाले थारु संग्राहलयमा थारुको इतिहास देखेको बताए । पहिचान र इतिहास देखाएको र संरक्षण भएको बताए । उनले इतिहासलाई संक्षण गर्नु राज्यको दायित्व भए पनि यहाँ समुदायले गरेको उल्लेख गरे । पछिल्लो समय थारु संग्राहलयमा राजनीतिक व्यक्तिहरुको अध्ययन र अनुगमनको थलो बनेको छ ।"
व्यापक विरोधपछि मधेश सरकारले फिर्ता लियो भाषा विधेयक,"जनकपुरधाम : मधेश प्रदेशसभामा प्रस्तुत गरिएको प्रदेशको सरकारी कामकाजको भाषा सम्बन्धमा व्यवस्था गर्न बनेको विधेयक, २०८१ सरकारले फिर्ता लिएको छ। उक्त विधेयकले मधेश प्रदेशको सम्पूर्ण मातृभाषाहरुलाई न्याय नगरेको र मात्रै पाँचवटा भाषालाई कामकाजको भाषा बनाउँदा त्यसले अन्य भाषाको अपमान हुने भन्दै प्रदेशसभामा प्रतिनिधित्व गर्नुहुने संसदहरूले विरोध तथा सदन अवरुद्ध गरेका थिए। बुधबार शिक्षा मन्त्री रानी शर्मा तिवारीले सदनमा प्रस्तुत गरेको विधेयक शुक्रबार फिर्ता लिएकी हुन्। प्रदेशसभाको बैठकमा सभामुख रामचन्द्र मण्डलले मुख्यमन्त्री तथा मन्त्रीपरिषद्को कार्यालयबाट प्राप्त विधेयक फिर्ता सम्बन्धी पत्र सदनमा पढेर सुनाएका थिए। विधेयक फिर्ता लिँदै शिक्षा मन्त्री तिवारीले विधेयकमा छलफल नै नगरी यसरी विधेयकलाई फिर्ता लिन दबाब दिनु उचित नरहेको बताइन्। कुनै पनि विधेयक सदनमा प्रस्तुत भएपछि त्यसलाई परिपक्व हुन ७२ घण्टा लाग्छ तर, त्यो समयावधि समेत नपुग्दै सदनमा विधेयक फिर्ता लिने माग हुन्छ। त्यसमाथि विधेयकमा छलफल नै नगरी फिर्ता गर्न लगाइएको हो। यो उचित भएनजस्तो मलाई लाग्छ, मन्त्री तिवारीले सदनमा आक्रोश पोखिन्। सदनमा प्रस्तुत भएको भाषासम्बन्धी विधेयकमा प्रदेशको कामकाजको भाषाको रूपमा नेपाली भाषा हेक मैथिली, भोजपुरी, बज्जिका, हिन्दी र अंग्रेजी भाषालाई प्रस्तावीत गरिएको थियो। तर, मधेश प्रदेशमा बोलिने अन्य थारु, मगही, उर्दुलगायतलाई कामकाजको भाषाको रूपमा प्रस्तावित नगरिएको भनि आरोप लगाउँदै संसदहरूले विरोध गरेका थिए।"
माओवादी धार र कम्युनिस्टलाई एकताबद्ध गर्दै लैजान्छौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले कांग्रेस र एमालेले राष्ट्रपतिलाई दबाब दिएर संविधानको धारा ७६ (२) अनुसार सरकार गठनका लागि बाध्य पारेको आरोप लगाएका छन्। माओवादी केन्द्र तुलसीपुर नगरकमिटिले शुक्रबार दाङको तलसीपुमा आयोजना गरेको खबरदारी सभालाई सम्बोधन गर्दै अध्यक्ष प्रचण्डले संविधानको धारा ७६ (२) अनुसार सरकार गठन आह्वान नभए महाभियोग लगाउने चेतावनी दिएपछि राष्ट्रपति धर्मसंकटमा परेको बताएका हुन्। तेस्रो पटक सरकारको नेतृत्व गर्ने अवसर प्राप्त हुँदा आफूले यसअघिका कमी कमजोरीलाई सच्याएर जनताको पक्षमा भ्रष्टाचारविरुद्ध सुशासनको अभियान चालेकाले जनतामा माओवादी पार्टीप्रति सकारात्मक धारणा बन्दै गएको उनले बताए। सरकारबाट बाहिर निस्केपछि आफूले देशभर गरेको अभियानमा जनताले देखाएको माया, पार्टी प्रवेशको बाट पुष्टि भएको उल्लेख गरे। उनले भने,सरकारबाट बाहिएपछि म जहाँ गएको छु। जनताको अपार माया पाएको छु। म यो माया र विश्वासले खुसी भएको छु। म ७० वर्षको भए। मैले देश र जनताको पक्षमा काम गर्ने संकल्प लिएको छु। जसका कारण अहिले माओवादी केन्द्रमा प्रवेश गर्नेहरूको लहर आएको छ। देशभर विभिन्न पार्टीका नेता कार्यकर्ता पनि प्रवेश गर्ने तयारी गरिरहनुभएको छ। माओवादी केन्द्रले पार्टीलाई लोकतान्त्रिक रुपमा सञ्चालन गर्नुका साथै माओवादी धार र कम्युनिस्टहरूलाई एकताबद्ध गर्दै लैजाने उनको भनाई छ। प्रचण्डले आगामी निर्वाचनमा माओवादी केन्द्रलाई बहुमत दिन अपिल गरे।"
अख्तियारलाई हर्क साङपाङको जवाफ : धरानको खानेपानीको उजुरी गर्ने फटाहा को हो ? लेखि पठाउनू !,"काठमाडौं : धरान उपमहानगरका मेयर हर्कराज राई (हर्क साङपाङ)ले अख्तियार दुरुपयोग अनुसन्धान आयोगलाई दोस्रो पटक जवाफ पठाएका छन्। शुक्रबार राईले अख्तियार दुरुपयोग अनुसन्धान आयोगले माघ २ गते गरेको सोधपुछको जवाफ दिँदै धरानको खानेपानी बोर्ड स्वायत्त निकाय भएकाले बोर्डले नगरवासीलाई पानीको आपूर्ति गर्न सबै विधि अपनाउन सक्ने जवाफ दिएका छन्। पत्रमार्फत उनले भनेका छन्, धरानको खानेपानी बोर्ड स्वायत्त निकाय हो। यसले आफ्नो नगरवासीहरूलाई पानीको आपूर्ति गर्न सबै खाले विधि अपनाउन सक्छ। नगरवासीहरुलाई सुलभ तरिकाले अटुट रुपमा खानेपानी वितरण गर्नु यसको एक मात्र उद्देश्य हो। उनले खानेपानीको काम गर्दा उजुरी हाल्नेले कति वटा पाइप किनेर ल्यायो भनेर प्रश्न गरेका छन्। त्यो वाहियात उजुरी लाउने मान्छेले कति वटा पाइप किनेर दियो ? कति दिन श्रमदान गर्यो ? को हो त्यो ? बुझेर लेखिपठाउनुहोला, हर्कले अख्तियारलाई भनेका छन्। उनले पानी भनेको विकास नभई जीवनको आधारभूत आवश्यकता भएको भन्दै श्रमदान अभियानको खेदो नखन्न आग्रह समेत गरेका छन्। बिहान उठ्ने बित्तिकै टोइलेट जानु पर्छ। टोइलेटमा पानी छैन भने के हुन्छ त्यो भनिरहन पर्दैन होला। केही छिन पछि भात पकाउनु पर्यो। भात पकाउन पानी चाहिन्छ। भात खाएपछि हातमुख चुठ्नु परो त्यसको लागि नि पानी चाहिन्छ। जुठोभाँडा लडाइराख मिलेन धुनै परो त्यसको लागि नि पानी नै चाहिन्छ। फोहोर लुगा लगाएर भएन धुनै परो। लुगा धुन नि पनि नभैनहुने। स्वस्थ्य रहनलाई प्रशस्त पानी पिउनु पर्छ र दैनिक नुहाउनु पर्छ भन्छ केही नजान्ने  ले । नुहाउनलाई नि पानी चाहियो। यसो करेसाबारी र बगैँचा तिर नि पानी चाहिने नै भो। फेरि सुँगुर कुखुरा चौपायालाई नि पानी नखुवाइ नहुने। अख्तियारलाई उनले भनेका छन्, त्यसो भएको हुनाले धरानबासीको जीवन बचाउन र जीवन चलाउन जसरी भए पनि काम त गर्नै परो मैले। मेयर साङपाङले पानी भनेको विकास नभई जीवनको आधारभूत आवश्यकता भएको भन्दै श्रमदान अभियानको खेदो नखन्न आग्रह गरेका छन्। उनले अख्तियारमा वाइयात उजुरी लाउने मान्छेले कति वटा पाइप किनेर दियो ? कति दिन श्रमदान गर्यो ? को हो त्यो ? भन्ने प्रश्न गर्दै बुझेर लेखिपठाउन आग्रह गरेका छन्। केन्द्र सरकारलाई कोशीबाट पानी ल्याइदिनु है भनेर वर्षौं बिन्ती बिसाउँदा पनि नसुनेकोले अस्ति थोत्रे गाग्री लिएर सिंहदरबार पुगें। अब केन्द्र सरकारबाट तत्काल कोशीको पानी ल्याएर खुवाउने सम्भावना नभए पछि बोर्डको स्वायत्त अधिकार प्रयोग गरी समर्थक र सहयोगीहरुको आर्थिक र भौतिक सहयोग लिएर कोकाहा खानेपानी श्रमयोजना २ चलिरहेको छ। एकदिन आउनु है मूहानबाट धरानसम्म हिँड्दै हिँड्दै पाइप गन्न र प्रोजेक्ट हेर्न। कम्ता रमाइलो छैन। त्यो वाइयात उजुरी लाउने मान्छेले कति वटा पाइप किनेर दियो ? कति दिन श्रमदान गर्यो ? को हो त्यो ? बुझेर लेखिपठाउनु होला। धरानको हो कि धरान बाहिरको हो त्यो फटाहा ? अचम्म लाग्छ यत्रो दुःख गर्दा नि ताली नबजाको देख्दा। उनले भनेका छन्, राज्यको ढुकुटी खर्चेर बनाएको मेलम्ची, दमक टावर, ,  जस्ता कुरा तिर नलागेर श्रमदान अभियानको खेदो नखन्नु है, नखन्नु तिर्खाएका मानिसहरुको श्राप लाग्ला। पानी भनेको विकास होइन जीवनको आधार, मानिसको आधारभूत आवश्यकता हो। पानीमा राजनीति गर्नु हुँदैन। पानी माग्न जनता त्यता आउलान है फेरि ! हेर्नुहोस् जवाफ"
बागमती प्रदेश सभाको बैठक माघ १८ गतेका लागि सिफारिस,हेटौंडा : बागमती प्रदेश सभाको १५औं अधिवेशन बैठक माघ १८ गतेका लागि आह्वान गर्न सिफारिस गरिएको छ। शुक्रबार बसेको मुख्यमन्त्री तथा मन्त्रिपरिषद्को बैठकले प्रदेश सभाको अधिवेशन आह्वान गर्न प्रदेश प्रमुख दीपकप्रसाद देवकोटासमक्ष सिफारिस गरेको हो। प्रदेश सभाको १४औं अधिवेशन असोज १६ गते राति १२ बजेदेखि अन्त्य भएको थियो। १५औं अधिवेशन मन्त्रिपरिषद्को सिफारिसअनुसार प्रदेश प्रमुख देवकोटाले आह्वान गर्ने आन्तरिक मामिला तथा कानुनमन्त्री सुरजचन्द्र लामिछानेले जानकारी दिए। त्यस्तै मन्त्रिपरिषद् बैठकले प्रदेश चलचित्र सम्बन्धमा व्यवस्था गर्न बनेको विधेयक प्रदेश सभामा पेस गर्ने निर्णय गरेको छ। मन्त्रिपरिषद् बैठकले प्रदेश भवन नीति २०८१ र अपांग भएका व्यक्तिसम्बन्धी प्रादेशिक नीति स्वीकृत गरेको छ। त्यस्तै प्रदेश सरकारी कामकाजी भाषा ऐन कार्यान्वयनको सन्दर्भमा अध्ययन कार्यदलले तयार गरेको प्रतिवेदन ग्रहण गर्ने तथा कार्यान्वयन गर्ने निर्णय गरेको मन्त्री लामिछानेले बताए।
सडक चौडा पार्ने क्रममा पहिरो खस्दा जेसीबी हुत्तिएर महाकाली किनारमा पुग्यो,"दार्चुला : दार्चुलाको महाकाली नगरपालिका५ ठड्याभीरमा सडक चौडा पार्ने क्रममा पहिरो खस्दा जेसीबी हुत्तिएर महाकाली किनारमा पुगेको छ । महाकाली लोकमार्गअन्तर्गत ठड्याभीरमा सडक चौडा पार्ने काम भइरहेको छ । उक्त सडक चौडा पार्ने काम चलिरहेकै बेला सडकमाथिबाट खसेको सुख्खा पहिरोले चालकसहित जेसीबी महाकाली नदी किनारमा हुत्तिएको जिल्ला प्रहरी कार्यालय दार्चुलाका प्रवक्ता प्रहरी निरीक्षक कान्तिराज जोशीले बताए। उनले भने,'शुक्रबार बिहान सवा ५ बजेतिर घटना भएको हो। जेसीबी नदी किनारमा पुगेको छ। जेसीबी चालक २६ वर्षीय रमेश बुढा घाइते छन्। ' प्रवक्ता जोशीका अनुसार चालकको खुट्टामा चोट लागेको छ। उनलाई सुरक्षाकर्मीहरूले उद्धार गरेर उपचारका लागि जिल्ला अस्पताल पुर्याएको छ। त्यहाँ उपचार संभव नभएपछि थप उपचारका लागि हेलिकोप्टरबाट धनगढी लगिएको जिल्ला प्रशासन कार्यालय दार्चुलाले जनाएको छ । पहिरो कारण जेसबी हुत्तिएर करिब ३० मिटर तल महाकाली नदी किनारमा खसेको प्रहरी निरीक्षक जोशीले बताए । पहिरोका कारण अहिले उक्त क्षेत्रमा सडक अवरुद्ध छ । अहिले पनि सुख्खा पहिरो खसिरहेकाले सडक अवरुद्ध रहेको प्रहरी निरीक्षक जोशीले बताए । उक्त सडक अवरुद्ध हुँदा दार्चुला सदरमुकामबाट बाहिरिने र सदरमुकाम भित्रिने सवारी साधन बीच बाटोमै रोकिएका छन् ।"
महाभारतको जंगलमा लागेको आगो निभाउन सिम्रिकको हेलिकोप्टर परिचालन,काभ्रे : बेथानचोक गाउँपालिका वडा नम्बर १ र २ को सिमानामा पर्ने गुवा भञ्ज्याङ् र आसपासको क्षेत्रको जङ्गलमा लागेको आगो निभाउन सिम्रिक एयरको हेलिकोप्टर परिचालन गरिएको छ। हेलिकोप्टरबाट पानी खन्याएर जंगलको डढेलो नियन्त्रणको प्रयास भइरहेको छ । मंगलबार दिउँसोदेखि उक्त वनमा लागेको आगो हालसम्म नियन्त्रणमा आएको छैन । सो स्थानको सेतीभिर क्षेत्रको जङ्गलमा लागेको डढेलो नियन्त्रणको लागि गृह मन्त्रालयमार्फत सिम्रिकको हेलिकोप्टरमा पानी बोकेर नियन्त्रणको प्रयास थालिएको बेथानचोक गाउँपालिका अध्यक्ष भगवान अधिकारीले जानकारी दिए ।
पाल्पामा आएर ब्यूँताए अर्थमन्त्री पौडेलले तिनाउ डाइभर्सन परियोजना,"पाल्पा : उपप्रधानमन्त्री तथा शहरी विकासमन्त्री प्रकाशमान सिंहले नयाँ भवनबाट जनताको मन जित्ने गरी काम गर्न आग्रह गरेका छन्। पाल्पाको बगनासकाली गाउँपालिकाको प्रमुख प्रशासकीय भवनको उद्घाटन कार्यक्रमलाई सम्बोधन गर्दै उनले केन्द्र सरकार र पालिकाको सहकार्यमा भवन निर्माण कार्यसम्पन्न भएकोले ३ वटै सरकार मिलेर जनता र राष्ट्रहितमा काम गर्नुपर्नेमा उप प्रधानमन्त्री सिंहले जोड दिएका हुन्। स्थानीय सरकारसँग मिलेर काम गर्न केन्द्र सरकारको ६० प्रतिशत र स्थानीय सरकारको ४० प्रतिशत लगानी साझेदारी अवधारणा ल्याएको उपप्रधानमन्त्री सिंहले जोड दिए। पाल्पामा आएर ब्यूँताए अर्थमन्त्री पौडेलले तिनाउ डाइभर्सन परियोजना पाल्पा बगनासकालीको नयाँ भवन शुभारम्भ कार्यक्रममा पुगेका उपप्रधान तथा अर्थमन्त्री विष्णुप्रसाद पौडेलले विगतमा विवादित रुपमा रहेको कालीगण्डकी तिनाउ डाइभर्सन कार्यान्वयन गरिने बताएका छन्। पौडेलले लुम्बिनी प्रदेशलाई आर्थिकरुपमा माथि उठाउन सुखी र सम्मृद्ध प्रदेश निर्माण गर्न कालीगण्डकी डाइभर्सन परियोजना अगाडि बढाइने दाबी गरेका हुन्। राम्दी क्षेत्रमा ड्याम बाँधेर २७ किलोमिटर सुरुङ पाल्पाको दोभान तिनाउमा खसाल्ने, तिनाउमा विद्युत उत्पादनसहित रुपन्देही, नलपरासी र कपिलवस्तुमा सिचाई सुविधा पुर्याउने अर्थमन्त्री पौडेलले बताए। कालीगण्डकी तिनाउ डाइभर्सन परियोजनाको गण्डकी प्रदेशसँगै पाल्पाको रामपुर नगरपालिका, रम्भा गाउँपालिका र निस्दी गाउँपालिकाले विरोध गर्दै आएका छन्। उपप्रधान तथा अर्थमन्त्री पौडेलले मृत्युमार्गबाट चिनिएको सिद्धबावा क्षेत्रलाई जिवनमार्गको रुपमा सुरुङमार्गले पहिचान दिएको बताए। अब केहि समयमै बुटवलदेखि पोखरासम्म सिद्धार्थ राजमार्गलाई डवल डिडिकेटेट सडकको रुपमा विस्तार गरिने अर्थमन्त्री पौडेलले बताए। सिद्धार्थ डेडिकेटेट सडक निर्माणका क्रममा राजमार्गको विभिन्न ठाउँमा ससाना सुरुङ, पुल तथा घुम्ती सुधार गरी स्तरीय सडक निर्माण गरी सडक यातायातलाई छिटो छरितो र सजिलो बनाइने अर्थमन्त्री पौडेलले बताए। तानसेनको खानेपानी पूर्णरुपमा समाधान गर्न कालीगण्डकी खानेपानी योजना सञ्चालनमा रहेको, अधुरो माडी चक्रपथ निर्माण र लुम्बिनीको हिल स्टेशनको रुपमा विकास गर्न सरकारले अग्रसरता देखाउने अर्थमन्त्री पौडेलले बताए। अर्थमन्त्री पौडेलले सरकारले आवश्यकता अनुसार अध्यादेश ल्याई अनेकौँ अवरोधहरू हटाउँदै देशमा लगानी र उत्पादकत्व वृद्धि गर्न सहयोग पुग्ने बताए। कार्यक्रममा भौतिक यातायात तथा पूर्वाधारमन्त्री देवेन्द्र दाहाल, प्रदेश मुख्यमन्त्री चेतनारायण आचार्य लगायतको सहभागिता रहेको थियो। बगनासकाली गाउँपालिकाको भवन निर्माणको जिम्मा पाएको न्यू ड्रयागन आर एण्ड आ जेभीले २०७८ फागुन ८ गते निर्माण सुरुगरी २०८० फागुन २ गते निर्माण सम्पन्न गरेको बगनासकाली गाउँपालिकाको नवनिर्मित ४ तले भवनमा १९ वटा कोठा रहेका छन्। भवन निर्माण गर्नका लागि भ्याटबाहेक ५ करोड ६७ लाख ४९ हजार १४७ रुपैयाँ लगानी लागेको छ। जसमा स्थानीय सरकारको ४० प्रतिशत र सङ्घीय सरकारको ६० प्रतिशत हिस्सा रहेको छ। प्रधानमन्त्री केपी शर्मा ओलीले पाल्पाको बगनासकाली गाउँपालिकाको प्रमुख प्रशासकीय भवन भर्चुअल माध्यमबाट उद्घाटन गरेका हुन्। ओलीको स्वास्थ्य कारण अन्तिम समयमा पाल्पा भ्रमण रद्द भएको थियो ।"
सेभ द चिल्ड्रेनले पायो ओपो मोबाइल,"काठमाडौं : अन्नपूर्ण मिडिया नेटवर्कले देशभर सञ्चालन गरिरहेको हात खाली नजाने जसले पढ्छ, अवश्य पर्छ वार्षिक ग्राहक योजनाको पहिलो साप्ताहिक विजेता सेभ द चिल्ड्रेन सिंनामगलले ओपो मोबाइल(एथ्री एक्स) उपहार प्राप्त गरेको छ। शुक्रबार तिनकुनेस्थित अन्नपूर्ण मिडिया नेटवर्कको हेडक्वार्टरमा आयोजित एक समारोहमा ओपोका सेल्स म्यानेजर कारमेलो र ब्रान्ड असिस्टेन्ड म्यानेजर ज्योति भण्डारीले विजेता सेभ द चिल्डेनका कर्मचारी धनीराम चौधरीलाई हस्तान्तरण गरेका हुन्। बिहीबार भएको पहिलो साप्ताहिक लक्की ड्रबाट अन्नपूर्णको बार्षिक ग्राहक बनेको रसिद न १०२४८१ रहेको सेभ द चिल्डेन सिंनामंगल बिजेता बनेको हो। बिजेता बनी उसले ओपोको मोबाइल फोन सहित ट्याङकुलिटी स्पाको ५ हजारको भौचर जितेको छ। अन्नपूर्ण पोस्ट् र द अन्नपूर्ण एक्सप्रेसको ग्राहक नवीकरण गर्ने र नयाँ वार्षिक ग्राहक बन्ने पाठकले ग्राहक बन्ना साथ हातहातै उपहारै उपहार पाउने छन्। वार्षिक ग्राहक शुल्क अन्नपूर्ण पोस्ट्को तीन हजार चार सय रुपैयाँ र द अन्नपूर्ण एक्सप्रेसको पनि तीन हजार चार सय रुपैयाँ रहेको छ । वार्षिक ग्राहक बन्नेले हातहातै वन्र्डरल्याण्डको १५ सय रुपैयाँको भौचर(जहाँ रोमाञ्चित खेलको मज्जा लिन सकिनेछ), साथै आईएनआई सिनेमाको मूभी भौचर पाउने छन्। यो नलिए उनीहरूले छनोट पनि गर्न पाउँछन। जसमा नगद ५ सय देखि ३४ सयसम्मको नगद छुटको स्क्रयाच कार्ड साथसाथै आईएनआई सिनेमाको मूभीभौचर र अन्नपूर्ण केबलकारको टिकट पाउनेछ। त्यसैगरी साप्ताहिक पुरस्कारमा हरेक हप्ता लक्की ड्रबाट ओपोको मोबाइल फो सहित ट्याङकुलिटी स्पाको ५ हजारको भौचर पाउने छन्। मासिक पुरस्कारमा वासिङ मेसिन सहित ट्याङकुलिटी स्पाको ५ हजारको भौचर पाउने छन्। यो वार्षिक ग्राहक योजना देशभर लागू भएको छ। ४ महिनासम्म सञ्चालन हुनेछ।"
वरिष्ठ अधिवक्ता दिनेश त्रिपाठीविरुद्ध अदालत अपहेलना मुद्दा दायर,"काठमाडौं : वरिष्ठ अधिवक्ता दिनेश त्रिपाठीविरुद्ध अदालत अपहेलना गरेको आरोपमा निवेदनपत्र दायर भएको छ। एक अन्तर्वार्तामा त्रिपाठीले अदालत र न्यायाधीशको अपमान हुनेगरी अभिव्यक्ति दिएको भन्दै कारवाहीको मागसहित सर्वोच्च अदालतमा निवेदन पत्र दायर भएको हो। अदालतप्रति भ्रामक हल्ला फिजाउने काम गरेको भन्दै निवेदक दिलबहादुर राईले त्रिपाठीविरुद्ध मुद्दा दायर गरेका हुन्। उनले त्रिपाठीमाथि हैदसम्मको सजायको माग गरेका छन्। 'न्यायाधीशको कार्यक्षमता र समग्र न्यायाधीशलाई नै शंकाको घेरामा हाल्ने र न्यायाधीशलाई बदनाम गरी अदालतप्रतिको आस्था गरिमा तथा जनविश्वासमै प्रश्न चिन्ह खडा हुने गरि दिएको अभिव्यक्तिले अदालतको गरिमामा आँच पुग्ने तथा अदालतको अवहेलनाजन्य कार्यहरू भएको हुँदा निजलाई अदालतको अपहेलनामा कारवाही गरिपाउँ,'रिट निवेदनमा भनिएको छ। सहकारी ठगी मुद्दामा लामिछानेलाई कास्की जिल्ला अदालत र काठमाडौं जिल्ला अदालतले धरौटीमा छोड्ने आदेश दिएपछि न्यायाधीशहरूको आलोचना गर्दै सञ्चारमाध्यममा अभिव्यक्ति दिएका थिए। अदालतले लामिछानेलाई धरौटीमा छोड्ने आदेश दिएपछि बहस गरेबमोजिम परिणाम नआएको भन्दै उनले न्यायाधीशकै आलोचना गरेका थिए। त्रिपाठीको उक्त अभिव्यक्तिप्रति न्यायाधीश समाज नेपालले खेद प्रकट समेत गरेको छ। स्वर्ण लक्ष्मी सहकारी ठगी मुद्दाका आरोपित लामिछानेविरुद्ध मुद्दामा पीडितको तर्फबाट बहस गरेर फर्किने क्रममा उनीमाथि आक्रमणको प्रयास भएको थियो । आक्रमण गरेको आरोपमा प्रहरीले तीनजनालाई नियन्त्रणमा लिएको छ।"
प्रधानमन्त्री ओलीले गरे बगनासकाली गाउँपालिकाको प्रशासकीय भवनको भर्चुअलरुपमा उद्घाटन,"प्रधानमन्त्री ओलीले प्रशासकीय भवनबाट स्थानीय जनताले अझ राम्रो गरी सेवा पाइ र नयाँ अनुभूति मिल्ने गरी काम गर्न आग्रह गरे । काठमाडौं : प्रधानमन्त्री केपी शर्मा ओलीले पाल्पाको बगनासकाली गाउँपालिकाको प्रशासकीय भवनको आज भर्चुअलरुपमा उद्घाटन गरेका छन्। प्रधानमन्त्री ओली आज कार्यक्रमस्थलमै पुगेर उद्घाटन गर्ने कार्यक्रम रहे पनि उनको स्वास्थ्य प्रतिकूलताका कारण बालुवाटारबाट सम्बोधनसहित उद्घाटन गरेका हुन्। प्रधानमन्त्री ओलीले ऊर्बर भूमि बगनासकाली गाउँपालिकाको कार्यक्रमस्थल चिर्तुङ्गधारामा आउने र पाल्पाली जनतासँग भेटघाट गर्ने चाहना हुँदाहुँदै रुघाखोकी लागेका कारण प्रत्यक्षरुपमा उपस्थित हुन असमर्थ भएको जानकारी गराए। प्रधानमन्त्री ओलीले प्रशासकीय भवनबाट स्थानीय जनताले अझ राम्रो गरी सेवा पाइ र नयाँ अनुभूति मिल्ने गरी काम गर्न आग्रह गरे। उनले पाल्पा एक ऐतिहासिक, रमणीय र देश जोगाउन भूमिका खेल्ने जिल्ला भएकाले यस प्रकारको छविलाई यहाँका जनताले कायमै राख्ने विश्वास व्यक्त गर्दै आफूहरूले सुरु गरेका सिद्धबाबा सुरुङलगायत विकास निर्माणका काम आफूहरूकै पालामा सम्पन्न गर्ने गरी काम भइरहेको पनि बताए। प्रधानमन्त्री ओलीले खनिज तत्वको प्रयोगमा पाल्पा अगाडि रहेको र कृषिमा उद्यमशीलता एवं समग्र विकासमा यो जिल्ला थप अग्रसर हुने अपेक्षा गरे । उद्घाटन कार्यक्रममा उपप्रधानमन्त्री एवं सहरी विकासमन्त्री प्रकाशमान सिंह, उपप्रधानमन्त्री एवं अर्थमन्त्री विष्णुप्रसाद पौडेललगायत उपस्थित भएका छन्।"
भारतको महाराष्ट्रमा भएको रेल दुर्घटनामा ७ नेपालीको मृत्यु भएको पुष्टि,"काठमाडौं : भारतको महाराष्ट्रामा भएको रेल दुर्घटनामा सात जना नेपालीको मृत्यु भएको पुष्टि भएको छ। परराष्ट्र मन्त्रालयले विज्ञप्ति जारी गर्दै उक्त दुर्घटनामा सात नेपालीले ज्यान गुमाएको जानकारी दिएको छ। मृत्यु हुनेमा कैलालीका ४३ वर्षीया कमला नविन भण्डारी, ४० वर्षीय लछिराम पासी, अछामका ११ वर्षीय हिमु नन्दराम विश्वकर्मा, ४४ वर्षीय नन्दराम पद्म विश्वकर्मा, ४२ वर्षीया मौसारा कामी विश्वकर्मा, ६० वर्षीया जोक्ला उर्फ कला कामी र बाँकेका ३२ वर्षीय राधे श्याम राध रहेका छन्। दुर्घटनामा ४ जना नेपाली घाइते भएका छन्। तीमध्ये ३ जनाको स्थानीय अस्पताल र गम्भीर घाइते भएका १ जनालाई जलगाउँको गोदावरी अस्पतालमा उपचार भइरहेको परराष्ट्र मन्त्रालयले जानकारी दिएको छ। दुर्घटनामा मृत्यु भएका नेपालीहरूको शव नेपाल ल्याउनका लागि र घाइतेहरूको शिघ्र उपचारका लागि नेपाल सरकारले काठमाडौंस्थित भारतीय दूतावासमार्फत भारत सरकारलाई आग्रह गरेको छ।"
विश्वकपमा नेपालले मलेसियालाई हरायो,"काठमाडौं : आइसीसी महिला यु१९ विश्वकपमा नेपालले मलेसियालाई पराजित गरेको छ। शुक्रबार मलेसियामा सम्पन्न खेलमा नेपालले मलेसियालाई ७ विकेटले पराजित गरेको हो। मलेसियाले दिएको ४६ रनको लक्ष्य नेपालले ११ ओभरमा ३ विकेटको क्षतिमा पूरा गरेको थियो। नेपालका लागि कप्तान पूजा महतोले अलराउन्डर प्रदर्शन गरेकी थिइन्। उनले अविजित २३ रन बनाएर नेपाललाई जित दिलाउन सफल भएकी थिइन्। पूजा र रचना चौधरीको उत्कृष्ट बलिङमा मलेसिया १६५ ओभरमै अलआउट भएको थियो। मलेसियाका लागि नुरीमानले सर्वाधिक १५ रन बनाइन्। अन्य खेलाडीले दोहोरो अंकको रन जोड्न सकेनन्। नेपालका लागि पूजाले ४ र रचना चौधरीले ३ विकेट लिए। त्यस्तै रिया शर्मा र सीमा केसी ११ विकेट लिए। नेपाल यसअघि नै समूहचरणबाट बाहिरिसकेको छ। यसअघि नेपाल बंगलादेश, स्कटल्यान्ड र अष्ट्रेलियासँग पराजित भएको थियो।"
सिम्रिक एयरको हेलिकोप्टरले आगो निभाउन महाभारतको जंगलमा पानी खन्याउँदै,काभ्रे : काभ्रेपलान्चोकको महाभारत जंगलमा लागेको आगो निभाउन सिम्रिक एयरको हेलिकोप्टरले पानी खन्याइरहेको छ। नजिकैको पोखरीबाट पानी बोकेर सिम्रिक एयरको हेलिकोप्टरले आगो निभाउने प्रयास गरेको हो। बेथानचोक गाउँपालिका वडा नम्बर १ र २ को सीमानामा पर्ने गुवा भञ्ज्याङ् र आसपासको क्षेत्रको जंगगलमा लागेको आगो निभाउन सिम्रिक एयरको हेलिकोप्टर पठाइएको हो। हेलिकोप्टरबाट पानी खन्याएर जंगलको डढेलो नियन्त्रणको प्रयास भइरहेको छ। मंगलबार दिउँसोदेखि उक्त वनमा लागेको आगो हालसम्म नियन्त्रणमा आएको छैन। सो स्थानको सेतीभिर क्षेत्रको जंगलमा लागेको डढेलो नियन्त्रणको लागि गृह मन्त्रालयमार्फत सिम्रिकको हेलिकोप्टरमा पानी बोकेर नियन्त्रणको प्रयास थालिएको बेथानचोक गाउँपालिका अध्यक्ष भगवान अधिकारीले जानकारी दिए।
सुप्रिम सहकारी ठगी प्रकरण : रविविरुद्धको मुद्दामा आज पनि थुनछेक बहस,"भैरहवा : राष्ट्रिय स्वतन्त्र पार्टीका सभापति रवि लामिछानेविरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहस आज पनि हुने भएको छ। बिहीबार बहस नसकिएपछि मुद्दा हेर्दाहेर्दैमा राखिएको थियो। थुनछेक बहस नसकिएपछि हेर्दाहेर्दैमा राखेर शुक्रबार बिहान साढे १० बजे हाजिर हुने गरी लामिछानेलाई परिवार र कानुन व्यवसायीको जिम्माजमानीमा पठाइएको थियो। बुधबार अदालतमा हाजिर भएका लामिछानेको बयान सकिएपछि परिवार र कानुन व्यवसायीको जिम्माजमानी छाडिएको थियो। थुनछेक बहस सुरु हुनु अघिनै सरकारी वकिल,जाहेरवालाका अधिवक्ताले अभियुक्तलाई प्रहरी हिरासतमा पठाउनुपर्नेमा परिवार र कानुन व्यवसायीको जिम्माजमानीमा लगाउनु अहिलेसम्म नभएको अभ्यास गरिएको भन्दै इजलासमा प्रतिवाद गरेका थिए। सुनुवाइका क्रममा थुनछेक बहस चलिरहँदा लामिछानेलाई हिरासत पठाउनुपर्नेमा बाहिरै रहने गरी श्रीमतीको जिम्मा लगाएपछि सरकार पक्षले प्रश्न उठाएको हो। बहसमा वादीका तर्फबाट जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेल, सहायक जिल्ला न्यायाधिवक्ता बसन्तराज पोखरेल, गोकर्णराज घिमिरे, सुनिल लामिछाने, पवित्र भण्डारी, सोमकान्त भण्डारी, उप न्यायाधिवक्ता रवि न्यौपाने, प्रकाश मरासिनीले बहस गरेका थिए। त्यस्तै जाहेरवालाको तर्फबाट वरिष्ठ अधिवक्ता दिनेश त्रिपाठीले बहस गरेका थिए। शुक्रबार जाहेरावाला र प्रतिवादीको तर्फबाट बहस हुनेछ। मुद्दामा जिल्ला न्यायाधीश प्रल्हाद कुमार योगीको इजलासमा थुनछेक बहस जारी छ। दुवै तर्फका कानुन व्यवसायीहरूको बहस सकिएपछि पुर्पक्षाका लागि थुनामा पठाउने , धरौटीमा छोड्ने वा साधारण तारेखमा छोड्ने भन्ने आदेश आउनेछ। बुटवलस्थित सुप्रिम बचत तथा ऋण सहकारी संस्थाको रकम अपचलन गरेको आरोपमा लामिछाने,पूर्वडीआईजी छविलाल जोशीसहित १४ जनाविरुद्ध ठगी,केहीविरुद्ध संगठित ठगी र सम्पत्ति शुद्धिकरणमा मुद्दा दर्ता भएको छ। यसअघि सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
एक तोला सुनको मूल्य १ लाख ६० हजार नाघ्यो,काठमाडौं : नेपाली बजारमा एक तोला सुनको मूल्य १ लाख ६० हजार नाघेको छ। नेपाल सुनचाँदी व्यवसायी महासंघका अनुसार आज छापावाल सुन प्रतितोला १ लाख ६० हजार ६०० रुपैयाँ कायम भएको छ। महासंघका अनुसार आज चाँदी प्रतितोला १ हजार ८८० रुपैयाँमा कारोबार भइरहेको छ।
सामाजिक इन्जिनियरिङमा ट्रम्पको वाचा,"सन् २०२५ मा पुन: अमेरिकी राष्ट्रपति पदमा निर्वाचित भएपछि डोनाल्ड ट्रम्पले तरंग ल्याएका छन्। शपथग्रहण भाषणमा जाति र लिंगका आधारमा गरिने सोसल इन्जिनियरिङ विरुद्ध कडा अडान लिएका छन्। उनले सार्वजनिक र निजी जीवनका हरेक पक्षमा सामाजिक इन्जिनियरिङको प्रभावलाई रोक्ने प्रतिज्ञा गर्दै अमेरिकामा व्यक्तिगत स्वतन्त्रताको संरक्षणलाई प्रमुख प्राथमिकता बनाउने प्रतिबद्धता जनाएका छन्। ट्रम्पको यो प्रतिज्ञा विविध प्रतिक्रिया उत्पन्न गर्ने खालको छ। उनका समर्थकले यसलाई समान अवसर र व्यक्तिगत प्रयासको सम्मानको पक्षमा एक कदमका रूपमा लिएका छन्। उनका आलोचकहरूले यसलाई विविधता र समावेशीकरणका विरुद्धको कदमका रूपमा हेरेका छन्। सोसल इन्जिनियरिङ भनेको के हो ? : सोसल इन्जिनियरिङ भनेको समाजमा रहेका मानवीय व्यवहार, सोच, विश्वास र समूहगत गतिविधिलाई प्रभाव पार्न प्रयोग गरिने रणनीति हो। जसले कुनै लक्ष्य प्राप्त गर्न मानिसको विचार, भावना वा कार्यलाई परिवर्तन गर्न सक्छ। यो विभिन्न सन्दर्भमा प्रयोग गरिन्छ, जस्तै राजनीतिक, सामाजिक, आर्थिक वा प्राविधिक क्षेत्रमा। सामाजिक इन्जिनियरिङले व्यक्तिगत वा सामूहिक स्तरमा मानिसलाई प्रभाव पार्न मनोवैज्ञानिक प्रविधि, सञ्चारका माध्यम र प्रलोभनका उपकरणहरूको प्रयोग गर्छ। यसले सकारात्मक उद्देश्यका लागि समाज सुधार गर्न सक्ने भए पनि नकारात्मक रूपमा मानिसलाई भ्रमित पारेर, विभाजन ल्याएर वा असमानता बढाउन पनि प्रयोग हुनसक्छ। अमेरिकामा विगत केही दशकमा विविधता र समावेशीकरणलाई प्रवद्र्धन गर्न नीतिहरू लागू गरिएको छ। विशेषगरी, शिक्षा, रोजगारी र सरकारी सहायता कार्यक्रमहरूमा जातीय तथा लिंगीय प्रतिनिधित्वलाई सुनिश्चित गर्न कोटा प्रणाली वा सकारात्मक भेदभावजस्ता नीति ल्याइएका छन्। तर, ट्रम्पजस्ता नेताहरूले यी नीतिहरूलाई अनावश्यक हस्तक्षेप भन्दै आलोचना गर्दै आएका छन्। उनका अनुसार, नीति निर्माणले व्यक्तिको क्षमताभन्दा पहिचान (जाति, लिंग)लाई प्रमुख स्थान दिँदा सामाजिक असमानता झन् बढ्न सक्छ। ट्रम्पको अडान र उनको प्रतिज्ञाको अर्थ : ट्रम्पले आफ्नो भाषणमा भनेका छन् कि उनले जाति र लिंगको आधारमा गरिने सोसल इन्जिनियरिङलाई पूर्ण रूपमा विफल पार्नेछन्। यसको अर्थ विभिन्न सरकारी नीतिहरू, कर्पोरेट अभ्यासहरू र शैक्षिक संस्थामा लागू गरिएका विविधता तथा समावेशीकरण कार्यक्रमहरूमा व्यापक परिवर्तन आउन सक्छ। उनको अडान तीन प्रमुख कुरामा केन्द्रित देखिन्छ : मेरिटोक्रेसी (योग्यता आधारित प्रणाली)को प्रबर्द्धन : ट्रम्पले अवसरहरूलाई व्यक्तिगत योग्यता, मेहनत र क्षमताका आधारमा उपलब्ध गराइनुपर्ने तर्क गर्दै आएका छन्। उनले जाति र लिंगका आधारमा गरिने कुनै पनि विशेष नीति अस्वीकार गर्ने प्रतिबद्धता व्यक्त गरेकाछन्। सरकारी हस्तक्षेपको अन्त्य : ट्रम्प प्रशासनले सरकारद्वारा निर्देशित सामाजिक इन्जिनियरिङ नीति हटाएर बजारको प्राकृतिक प्रक्रियालाई चल्न दिने दृष्टिकोण राख्ने सम्भावना छ। संवैधानिक समानताको प्रत्याभूति : अमेरिकी संविधान सबै नागरिकलाई समान अधिकारको ग्यारेन्टी गर्छ। ट्रम्पका अनुसार, जाति वा लिंगका आधारमा कोटा वा प्राथमिकता दिनु संविधानको मूलभावनासँग मेल खाँदैन। ट्रम्पको प्रतिज्ञाको प्रभाव : यदि ट्रम्प प्रशासनले जाति र लिंगका आधारमा गरिने सामाजिक इन्जिनियरिङ नीति हटाउने हो भने यसको विभिन्न क्षेत्रहरूमा दीर्घकालीन प्रभाव पर्न सक्छ : शिक्षा क्षेत्रमा प्रभाव : अफर्मेटिभ एक्सनअन्तर्गत शिक्षालयहरूमा भर्ना प्रक्रियामा जातीय विविधतालाई प्राथमिकता दिइन्छ। यदि ट्रम्पले यी नीतिहरू हटाए भने, विश्वविद्यालयहरूले केवल विद्यार्थीको व्यक्तिगत क्षमतालाई ध्यानमा राखेर प्रवेश प्रक्रिया निर्धारण गर्नुपर्नेछ। रोजगारी क्षेत्रमा असर : सरकारी तथा निजी क्षेत्रहरूमा विविधता तथा समावेशीकरण कार्यक्रमहरू हटाइएमा, रोजगारमा विभिन्न समुदायको पहुँच परिवर्तन हुनसक्छ। समावेशी कार्यक्रमहरू हटाउँदा अल्पसंख्यक समुदायहरूलाई चुनौती थपिन सक्छ। सामाजिक विभाजनको खतरा : केही समूहहरूले ट्रम्पको प्रतिज्ञालाई समानताको पक्षमा देखे पनि, अन्य समूहहरूले यसलाई भेदभाव हटाउने प्रक्रियालाई कमजोर पार्ने कदमका रूपमा हेर्न सक्छन्। यसले अमेरिकी समाजमा सामाजिक ध्रुवीकरण बढ्न सक्छ। समर्थन र आलोचना : ट्रम्पको प्रतिज्ञालाई समर्थन गर्नेहरूले यसलाई न्यायोचित अवसरको पुनस्र्थापनाका रूपमा लिएका छन्। उनीहरूको दाबी छ कि नीतिगत हस्तक्षेप बिना, सबै अमेरिकी समान अवसरको आधारमा अघि बढ्न सक्नेछन्। तर, आलोचकहरूले ट्रम्पको दृष्टिकोणलाई प्रगतिशील उपलब्धिहरूलाई खतरामा पार्ने भनेर आलोचना गरेका छन्। उनीहरूका अनुसार, जातीय तथा लिंगीय विविधता सुनिश्चित गर्न गरिएका प्रयासहरू अचानक हटाइएमा, ऐतिहासिक रूपमा विभेदमा परेको समूहको अवसर घट्नेछ। आगामी सम्भावित परिदृश्यहरू : यदि ट्रम्पले आफ्नो प्रतिज्ञा कार्यान्वयन गरे भने सम्भावित परिदृश्यहरू निम्नानुसार हुन सक्छन् : नवीन नीति निर्माण : ट्रम्प प्रशासनले जाति र लिंगका आधारमा गरिने कोटा प्रणाली वा प्राथमिकताहरूको सट्टा योग्यता र प्रदर्शनलाई प्राथमिकता दिने नीतिहरू निर्माण गर्न सक्छ। यसले शैक्षिक संस्था, रोजगारी र सरकारी कार्यक्रमहरूमा ठूलो फेरबदल ल्याउन सक्छ। यदि यस्तो नीति कार्यान्वयन भयो भने, शैक्षिक र रोजगारीका अवसरहरूमा प्रतिस्पर्धा बढ्नेछ। तर, यसले लामो समयदेखि वञ्चित समुदायहरूलाई समावेश गर्ने प्रयासलाई कमजोर बनाउने सम्भावना पनि रहन्छ। न्यायालयमा चुनौतीहरू : जाति र लिंगलाई सम्बोधन गर्ने सामाजिक इन्जिनियरिङसम्बन्धी नीतिहरू हटाउनुका कारण कानुनी विवाद र चुनौतीहरू सिर्जना हुन सक्छन्। नागरिक अधिकार समूहहरू र सामाजिक न्यायका समर्थकहरूले ट्रम्प प्रशासनको नीतिलाई अदालतमा लैजान सक्नेछन्। अमेरिकी संविधानले समानताका लागि गरेको प्रतिबद्धता र नागरिक अधिकार ऐनहरूले यस मुद्दालाई पेचिलो बनाउनेछन्। विशेषगरी, अदालतहरूले यसलाई कानुनी रूपमा कस्तो दृष्टिकोणले हेर्छ भन्ने कुराले भावी नीतिहरूको आधार तय गर्न सक्छ। सामाजिक तथा आर्थिक प्रभाव : जातीय र लैंगिक विविधताले अमेरिकी समाज र अर्थतन्त्रमा सकारात्मक योगदान पुर्याउँदै आएको छ। यदि सामाजिक इन्जिनियरिङलाई रोक्ने नीतिहरू लागू भए भने यो विविधतालाई खतरामा पार्न सक्छ। यो व्यावसायिक क्षेत्रमा विशेष रूपमा महŒवपूर्ण हुनेछ, जहाँ विविधता र समावेशीकरणले सिर्जनशीलता, नवप्रवर्तन र बजारको विस्तारमा ठूलो भूमिका खेल्छ। व्यवसायहरूले सरकारको निर्णयलाई कसरी लिन्छन् भन्ने कुरा पनि महŒवपूर्ण हुनेछ। केही व्यवसायहरूले विविधतालाई प्राथमिकता दिन सक्छन्, भने केहीले नयाँ नीतिलाई समर्थन गर्न सक्छन्। निष्कर्ष : डोनाल्ड ट्रम्पको जाति र लिंगका आधारमा गरिने सोसल इन्जिनियरिङ विरुद्धको प्रतिज्ञाले अमेरिकी समाज, नीति, र कानुनी प्रणालीमा गहिरो प्रभाव पार्न सक्छ। ट्रम्पले योग्यता र व्यक्तिगत क्षमतामा आधारित प्रणालीलाई प्रवद्र्धन गर्ने दृष्टिकोण लिए पनि, यसले वञ्चित समुदायहरूका लागि लामो समयदेखि भइरहेको सहायताका प्रयासहरूलाई कमजोर पार्ने जोखिम रहेको छ। यस कदमले शैक्षिक र रोजगारी क्षेत्रमा नयाँ प्रतिस्पर्धा सिर्जना गर्न सक्छ, तर सामाजिक विविधता र समावेशीकरणका प्रयासहरूलाई असर पुर्याउने सम्भावना छ। यसबाहेक, नीतिगत परिवर्तनहरूमाथि कानुनी चुनौतीहरू र सामाजिक विवाद पनि सिर्जना हुन सक्छन्। यो विषयले समानता, न्याय, र व्यक्तिगत स्वतन्त्रताको सन्तुलनलाई कसरी सम्बोधन गर्ने भन्नेबारे नयाँ बहसलाई जन्म दिनेछ। यसले अमेरिकी समाजको भविष्यलाई कस्तो दिशा दिनेछ भन्ने कुराले मात्र यसको दीर्घकालीन प्रभावलाई पूर्ण रूपमा निर्धारण गर्ने छ।"
सुप्रिम सहकारी ठगी प्रकरण : रविविरुद्ध मुद्दामा थुनछेक बहस जारी,"भैरहवा : राष्ट्रिय स्वतन्त्र पार्टीका सभापति रवि लामिछानेविरुद्ध जिल्ला अदालत रुपन्देहीमा दर्ता भएको सहकारी ठगी र संगठित अपराध मुद्दाको थुनछेक बहस सुरू भएको छ। जिल्ला न्यायाधीश प्रल्हाद कुमार योगीको इजलासमा मुद्दामा थुनछेक बहस जारी छ। आज जाहेरवाला र प्रतिवादीको तर्फबाट बहस हुनेछ। दुवै तर्फबाट बहस सकिए आजै थुनछेकको आदेश आउने संभावना छ। बिहीबार बहस नसकिएपछि मुद्दा हेर्दाहेर्दैमा राखिएको थियो। बिहीबार वादीका तर्फबाट जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेल,सहायक जिल्ला न्यायाधिवक्ता बसन्तराज पोखरेल, गोकर्णराज घिमिरे, सुनिल लामिछाने, पवित्र भण्डारी, सोमकान्त भण्डारी, उप न्यायाधिवक्ता रवि न्यौपाने, प्रकाश मरासिनीले बहस गरेका थिए। त्यस्तै जाहेरवालाको तर्फबाट वरिष्ठ अधिवक्ता दिनेश त्रिपाठीले बहस गरेका थिए। बुधबार अदालतमा हाजिर भएका लामिछानेको बयान सकिएपछि परिवार र कानुन व्यवसायीको जिम्माजमानी छाडिएको थियो। दुवै तर्फका कानुन व्यवसायीहरूको बहस सकिएपछि पुर्पक्षाका लागि थुनामा पठाउने ,धरौटीमा छोड्ने वा साधारण तारेखमा छोड्ने भन्ने आदेश आउनेछ। बुटवलस्थित सुप्रिम बचत तथा ऋण सहकारी संस्थाको रकम अपचलन गरेको आरोपमा लामिछाने,पूर्वडीआईजी छविलाल जोशीसहित १४ जनाविरुद्ध ठगी,केहीविरुद्ध संगठित ठगी र सम्पत्ति शुद्धिकरणमा मुद्दा दर्ता भएको छ। यसअघि सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
इभी मार्टमा सबै स्कुटरहरू पाइने,"ललितपुर : ललितपुरको सातदोबाटोस्थित मेनरोडमा सबै ब्राण्डका (प्रिमियम मोडलहरु) स्कुटरहरु पाइने इभी मार्ट खुलेको छ । श्री अटो इन्कर्पोरेट प्रालिले बजारमा उपलब्ध, राम्रो सर्भिस सेवाहरु भएको ब्राण्डहरुको मात्र बिक्री वितरण गर्ने कम्पनीका डाइरेक्टर रोशनकुमार श्रेष्ठले बताए। अहिले बजारमा इण्डियन र चाइनिज गरी लगभग ७०८० ब्राण्डका कारण उपभोक्ताहरु अन्योलमा परेका छन् । त्यसैले हामीले सर्भिसलाई फोकस गरेर राम्रो तथा छिटो सुविधा दिने उद्देश्यले यो शोरुम खोलेका छौं । यहाँ विक्री वितरण मात्र हैन, स्कुटर सम्बन्धी जानकारी, परामर्श तथा सर्भिसमा समस्या भएका ग्राहकहरुले पनि सम्पर्क गर्न सक्नेछ । ललितपुरमा ईभी स्कुटरहरुको ग्राहकहरु निकै धेरै छन्, यहाँ हामी विभिन्न ब्राण्डका र ग्राहकहरुको माग अनुसारको जुनसुकै मोडलका सवारीसाधनहरु विक्री गर्ने कम्पनीका प्रबन्ध निर्देशक क्रिष्टिना ताम्राकारले बताए। शोरुम खुलेकै अवसरमा हामीले मोडलमा स्मार्ट फोन उपहारको व्यवस्थासमेत गरिएको डाइरेक्टर रोशनकुमार श्रेष्ठले बताए।"
"गाउँको झगडा, सदनमा रोइलो","जनकपुरधामसिरहा : प्रदेशसभाको मंगलबार बसेको बैठकमा विशेष समय मागेर बोल्न गएकी मधेस प्रदेशसभाकी सांसद सहिदा खातुन फ्लोरमा बोल्दाबोल्दै रोइन्। सिरहा जिल्लाबाट जसपा नेपालको तर्फबाट समानुपातिक सांसद रहेकी खातुनले आफू अन्याय र हिंसामा परे पनि प्रदेश सरकार र प्रशासनले कुनै सहयोग नगरेको गुनासो पोखिन्। मेरो र मेरो परिवारको ज्यान नै असुरक्षित छ। म भर्खरमात्रै अस्पतालबाट फर्केर सदन आएकी हुँ। तर, मेरो सुरक्षाका निम्ति प्रदेश सरकारलाई कुनै मतलव छैन, सभामुखले कुनै खोजखबरसमेत लिएका छैनन्। स्थानीय प्रशासनले मेरो फोनसमेत उठाउँदैन के यही हो कानुनी राज्य, सांसद खातुनले रुँदै सदनमा आक्रोश पोखेकी थिइन्। शिक्षा सुधारका लागि पहल गर्दा आफू गाउँलेहरूको निसानामा परेको सांसद खातुनले सदनमा जानकारी गराएकी हुन्। खातुनका अनुसार पुस ८ गते सिरहा गोलबजार नगरपालिका १३ दुर्गापुरमा आफ्नो घरमा बसिरहेको बेला उनको परिवारमाथि नै गाउँको एक पक्षबाट सांघातिक हमला गरियो। जसमा उनीसहित उनको पूरा परिवारै घाइते हुन पुग्यो। तर, यस्तो घटना हुँदासमेत प्रहरी प्रशासन र प्रदेशसभाले कुनै चासो नदेखाएको उनको आरोप थियो। खातुनले सदनमा उठाएको यस विषयलाई लिएर बुधबार जसपाका सांसदहरू र सदनमा प्रतिनिधित्व गर्ने केही महिला सांसदहरूले उनलाई न्याय दिलाउन माग गर्दै केहीबेर सदनको कारबाहीमा अवरोधसमेत गरेका थिए। तर, सदनमै रोइलो गर्न पुगेकी सांसद खातुनले गाउँमा भएको असली विवाद र उनीसँग भएको झैंझगडामा आफ्नो पनि संलग्नता रहेको कुरा कहीँ कतै खुलाइनन्। घटनाका विषयमा थप बुझ्दै जाँदा गाउँको झगडालाई पहुँचकै आधारमा सदनमा पुयाइएको तथ्य बाहिरिएको छ। विवाद १ असोज २७ गते गोलबजार नगरपालिका१३ दुर्गापुरका २१ वर्षीय कृष्णकुमार महरा साथीसँगै गाउँनजिकै रहेको सुखीपुर नगरपालिका१० शिवचौकमा दुर्गापूजा अवसरमा लागेको मेला हेर्न पुगेका थिए। उनी मेलामा पुग्दा अन्य साथीहरूसँग भेटे। कृष्णले आफ्नो चिनेको केटी साथीलाई फोन गरेर भेट्न बोलाए। उनका अन्य केटा साथीहरूले पनि ती केटीलाई भेट्ने प्रस्ताव राखे। तर, कृष्णले नमान्दा लागूऔषध सेवन गरेकाहरूले कृष्णलाई यातना दिएर हत्या नै गरिदिएको प्रहरीले जनाएको छ। त्यसमा घटनाका ६ आरोपितहरू ज्यान मुद्दामा थुनामा छन्। त्यही घटनामा मोहम्मद कासिमको पनि नाम रहेको र आफूले प्रहरीलाई भनेर मुद्दाबाट नाम कटाउन लगाएको भन्दै जसपाका मधेस प्रदेशसभा सदस्य सहिदा खातुनले कासिमका आमा दिपर खातुनसँग ४० हजार रुपैयाँ माग गर्न थाले। गाउँबाट कासिमलाई भगाउन पनि उनले भन्दै आए। तर, दिपरले पैसा दिएनन्। गाउँका केही व्यक्तिलाई आफूसँग सांसद खातुनले पैसा मागेको कुरा सुनाइन्। उनका पक्षका गाउँलेहरूले अन्य नेतासँग भनसुन गरे। कासिमको नाउँमा मुद्दामा नभएको र सांसदले झुटो बोलेको भन्दै दिपरलाई सुनाए। केही दिनपछि सांसदका पति मोहम्मद हकिमले फेरि पैसा मागेको स्थानीय मोहम्मद रजाबुलको भनाइ छ। दिपर खातुन गरिब हो। उनी गाउँमा ठेलामा सानो व्यवसाय गरेर गुजारा चलाउँदै आएका छन्। गरिबसँग सांसदले पैसा माग्दा अन्य गाउँले त्यसको खोजबिनमा लाग्यो, रजाबुलले भने, पुस ७ गते सांसद ठेलामै पुगेर पैसा माग्यो। त्यसपछि भोलिपल्ट गाउँका मानिसहरू भेला भयो। कहाँ खर्च गरेको छ सांसदले पैसा भनेर माग गर्न थाल्यो र सांसदलाई भेलामा बोलाउन लगायौं तर, सांसद आउन मानिनन् उल्टै गाली गर्न थाल्यो। गालीगलौज सुरु भएपछि कुटाकुट भएको उनले सुनाए। विवाद २ यो गाउँमा ४० घर मुस्लिम समुदायको बसोबास छ। उनीहरूको बालबालिका गाउँकै मदरसा अहले सुन्नत ताजदारे मदिनामा पढ्छन्। मदरसाका अध्यक्ष हुन्, मोहम्मद शोवरत। यहाँ मौलवी मोहम्मद आसिक शेखले ती बालबालिकालाई पढाउँदैछन्। मौलवीका अनुसार ७२ जनाको नामांकन भए पनि ३५ जना जतिमात्रै नियमित पढ्न आउँछन्। यसमा नगरपालिकाबाट बर्सेनि दिवा खाजा, पाठ्यपुस्तक, छात्रवृत्ति, इन्टरनेट जडान र परम्परागत विद्यालय वार्षिक एकमुष्ट अनुदानमा ५ लाख रुपैयाँ आउने गरेको छ। अनुदान आएको रकम यहाँ सदुपयोग नभइरहेको सांसद खातुनले आरोप लगाउँदै आएकी छिन्। पटकपटक हिसाब सार्वजनिक गर्न दबाब बढाउँदै पनि आएकी थिइन्। त्यही विषयलाई लिएर शोवरत र सांसद खातुनबीच विवाद हुँदै आएको थियो। स्थानीयका अनुसार सांसद खातुनले मदरसा बनाउन बजेट ल्याइदिने भन्दै गाउँमा जग्गा किन्न लगाएकी थिइन्। गाउँमा चन्दा उठाएर १० धुर जग्गा किनियो। बजेट आउन त आयो तर, सांसदले भने जस्तो आएन। गाउँलेहरू त्यो देखेर रिसाएका थिए। १२ लाख आउँदा मदरसामै कम्पाउन्ड वाल लगाइयो। उपभोक्ता समितिमा पनि सांसद पक्षका मानिसलाई समावेश नगरेको स्थानीयले सुनाए। मदरसा विषयमा कुनै विवाद छैन। सांसदले घटनालाई अर्को मोडतिर धकेल्न यो कुरा उठाएको छ। बालबालिकालाई सबै सुविधा दिइएको छ, सोवरतले भने, आफू सांसद भएको सान देखाउन खोज्दा गाउँमा पटकपटक सांसद खातुनकै कारण झैझगडा हुने गरेको छ। गाउँमै अझै सांसदकै कारण कुटाकुट हुने हो कि भनेर त्रास बढेको उनले सुनाए। पटकपटक विभिन्न मुद्दामा सांसदले गाउँलेहरूलाई त्रसित बनाउने कार्य गर्दै आइरहेको उनको आरोप छ। विवाद ३ सांसद खातुन र हाल स्वास्थ्य तथा जनसंख्यामन्त्री शत्रुधनप्रसाद सिंह पहिले जसपामै थिए। पछि सिंह जसपा छोडेर एमाले प्रवेश गरे। प्रदेशसभामा प्रत्यक्षतर्फ चुनाव पनि जिते। मधेस सरकारमा मन्त्री छन्। सिंह एमालेमा गए पनि सहिदा गइनन्। त्यहाँका कार्यकर्ता दुई पक्षमा बाँडिए। कार्यकर्ता बाँडिएपछि पटकपटक यहाँ विवाद हुने गरेको स्थानीयले सुनाए। सांसद खातुनले मागेको भनेको रकम, मदरसाको बजेट र जसपाएमालेबीच विवादले कुटाकुटसम्म भएको प्रहरीको भनाइ छ। प्रहरी प्रतिवेदनअनुसार कुटपिट घटनामा मोहम्मद आलम, मोहम्मद रजाबुल, मोहम्मद अजिज अभद्र व्यवहार मुद्दा दर्ता गरी कारबाही बढाइएको थियो। उनीहरू २१ दिन थुनामा बसेर धरौटी राखी रिहा भएका छन्। तर, सांसद खातुन पक्षले ज्यान मार्ने मुद्दा दिएका छन्। ज्यान मार्ने दाबी गरिए पनि प्रहरीले अभद्र व्यवहार मुद्दा चलाएका छन्। ९ जनालाई प्रतिवादी बनाएका छन्। घाँउ जाँच प्रतिवेदनअनुसार थप मुद्दा दर्ता गर्ने जिल्ला प्रहरी कार्यालय सिरहा प्रवक्ता डीएसपी वीरेन्द्र पासवानले जानकारी गराए। सांसदले ज्यान मार्ने मुद्दा दर्ता गर्न र अझै केही व्यक्तिहरूलाई पक्राउ गर्न माग गरेको उनले सुनाए। सांसद खातुनसँग विवाद भएको अर्को पक्ष जाहिर मियाँ मनसुर पक्षका घाइतेहरूले पनि ज्यान मार्ने उद्योगमा खातुनसमेतलाई विपक्षी बनाई इलाका प्रहरी कार्यालय गोलबजारमा जाहेरी दिएका छन्। पुस ८ गते भएको कुटपिटमा सांसद खातुन पक्षका उक्सार खातुन, सलमा खातुन, जलासिका खातुन, धनुषाका रहिम मियाँ, सहिदा खातुन, रहना खातुन, खैरुण खातुन, रुकसना खातुन र हकिम मोहम्मद घाइते भएका थिए। उनीहरू उपचार पछि घर फर्केका छन्। जाहिर मियाँ मनसुर पक्षमा मोहम्मद सोवरत मियाँ, तेतरी खातुन, हजारा खातुन, छेदुनी खातुन, धजिला खातुन, जाहिर मियाँ मन्सुर, नसिमा खातुन, रबिना खातुन घाइते भएका थिए। उनीहरू पनि उपचारपछि घर फर्किसकेका छन्।"
हिउँको पर्खाइमा मुस्ताङका किसान,"जोमसोम : हिमाली जिल्ला मुस्ताङमा अनुकूल मौसममा समेत हिउँ नपर्दा मुस्ताङका किसान चिन्तित देखिएका छन्। विगत वर्षहरूमा कात्तिक महिनामै हिउँ पर्ने गरे पनि यसवर्ष माघको पहिलो साता बितिसक्दा पनि मुस्ताङमा हिउँ पर्ने छनक देखिएको छैन। हिमाली क्षेत्रमा हिउँदयाममा हिउँ पर्नु प्राकृतिक बरदान मानिन्छ, तर अनुकूल समय घर्किन लाग्दासमेत यो सिजन हिउँ नपर्दा मुस्ताङका किसान आश्चर्यमा छन्। स्याउलगायत हिउँदेबाली व्यवस्थापन कार्य अन्तिम चरणमा पुगिसक्दासमेत मुस्ताङमा हिउँ पर्न सकिरहेको छैन। हिउँदयाममा परेको हिउँले शीतोष्ण फलफूल तथा तरकारी बालीलाई फाइदा पुग्ने भएकाले मुस्ताङका किसान हिउँको पर्खाइमा छन्। अनुकूल मौसममा हिउँ नपरी बेमौसममा परेमा स्याउलगायतका अन्नबाली नष्ट हुने र उत्पादन घट्ने चिन्ता मुस्ताङका किसानलाई छ। कृषि ज्ञान केन्द्र मुस्ताङका कार्यालय प्रमुख राजेश गुरुङले हिउँदयामको मौसममा परेको हिउँले किसानले लगाएको अन्नबाली सप्रिने बताए। विगतमा कात्तिकमै हिउँ पथ्र्यो, यसवर्ष माघको पहिलो साता बित्यो अझै पर्ने छनक छैन, केन्द्र प्रमुख गुरुङले थपे, अनुकूल मौसमको हिउँले जमिनको उर्वराशक्ति वृद्धि गर्ने र अन्नबालीमा लाग्ने रोगकिरा नियन्त्रणमा समेत टेवा पुग्छ, हिउँकै कारण किसानले लगाएको अन्नबाली उत्पादन तथा गुणस्तरमा राम्रो हुने थियो। उनले बेमौसममा हिमपात भएमा शीतोष्ण फलफूलहरूको फूल झर्ने र उत्पादन घट्ने बताए। जोमसोमका किसान अजित थकालीले जलवायु परिवर्तनका कारण अनुकूल समयमा हिउँ पर्न छाडेको बताए। १० वर्षअघि र अहिलेको अवस्थामा मौसममा निकै धेरै फेरबदल भइरहेको छ, उनले भने, तापक्रम बढ्दो छ, उत्पादन घट्दो छ। यसले दीर्घकालीन रूपमा यहाँको स्याउ खेती प्रचलन तापमान वृद्धिका कारण विस्थापित हुने भय छ। उनले माघ महिनामा कम्तीमा तीन, चार पटकसम्म भारी हिमपात हुनुपर्ने थियो, तर यस वर्ष हिउँको अनुभव गर्न पाइएको छैन। त्यसो त गत पुस महिनामा दुई पटकसम्म मुस्ताङको मुक्तिनाथ क्षेत्र आसपास आंशिक छिटफुटमात्रै हिउँ परेको थियो। त्यसबेला मुक्तिनाथ क्षेत्रमा नगण्य हिउँ परे पनि मुस्ताङका अन्य स्थानमा हिउँ पर्न सकेन। अनुकूल समयमा समेत हिउँ नपरेपछि मुस्ताङका डाँडाकाँडा फुस्रा र नांगा देखिएका छन्। हिउँले सेताम्मे हुने हिमालको सौन्दर्यमा खासै चमक आउन सकेको छैन। विगतमा मुस्ताङको तल्लो क्षेत्र घाँसादेखि उपल्लो मुस्ताङको कोरलानाकासम्मै हिउँदयाममा दुई फिटभन्दा बढी बाक्लो हिउँ पर्ने गथ्र्यो। हिउँले स्थानीय नागरिकको जीवन केही असहज हुने भए पनि हिउँले कृषि र स्नो टुरिजममा भने निकै ठूलो योगदान दिन्थ्यो। मुस्ताङमा जारी सिजन हिउँ नपर्दा मुस्ताङका डाँडाकाँडा फुस्रो र नांगा छन्। विगतमा यस समयमा मुस्ताङका डाँडाकाँडा हिउँले पूरै सेताम्मे हुन्थे।"
भैरहवा विमानस्थलमा आरएनपीएआर प्रणाली,"भैरहवा : भैरहवास्थित गौतमबुद्ध अन्तर्राष्ट्रिय विमानस्थलमा जहाज उडानअवतरणका लागि आरएनपीएआर (रिक्वायर्ड नेभिगेसन पर्फर्मेसनअथोराइजेसन रिक्वायार्ड) प्रणाली लागू भएको छ। विमानस्थल निर्माणको क्रममा बाक्लो हुस्सुकुहिरोमा पनि विमान सहज रूपमा उडान र अवतरणमा आइएलएस प्रणाली जडान गरिएको थियो। तर, सञ्चालनका लागि भारतले अनुमति नदिँदा उक्त प्रणाली प्रयोगमा ल्याउन नसकिएपछि त्यसको विकल्पमा बिहीबारदेखि उनका अनुसार आरएनपीएआर प्रणालीको सहायताले गौतमबुद्ध विमानस्थलमा न्यूनतम ९ सय मिटरको भिजिबिलिटीमा पनि जहाजहरू सहजरूपमा उडानअवतरण हुनसक्ने छन्। भूउपग्रहमा आधारित रहेका यो प्रणालीले भिजिबिलिटीको कारणले उडान र अवतरणमा आइरहने अवरोध हटाउने विश्वास गरिएको छ। अहिले विमानस्थलमा यान्त्रिक प्रविधिमार्फत जहाज उडानअवतरण हुँदै आएका छन्। यसमा कम्तीमा १ हजार ८ सय मिटर भिजिबिलिटी आवश्यक छ, उनले भने, अब, त्यो आधा घट्नेछ। विमानस्थलमा आरएनपीएआर प्रणाली लागू गरिए पनि विमान, पाइलट, एटिसीका कर्मचारी लगायतले तालिम लिएपछि कार्यान्वयनमा आउने उनको भर्ना छ। साथै, उक्त विधिबाट उडान गर्न अन्तर्राष्ट्रिय वायुसेवाले आफ्नो देशको नियामक निकायबाट अनुमति लिनुपर्ने र नेपालको नियामक निकायबाट पनि प्रमाणीकरण गरेको हुनुपर्छ। भैरहवामा उडान गर्न इच्छुक र विगतमा उडान गरेका जहाजमा पनि यो प्रविधि भएकाले केही सहजता हुने तिवारीले बताए। त्रिभुवन अन्तर्राष्ट्रिय विमानस्थलमा रहेको आरएनपीएआर प्रणालीले ११ सय मिटरको न्यूनतम भिजिबिलिटीमा काम गर्छ भने गौतमबुद्ध अन्तर्राष्ट्रिय विमानस्थलमा ९०० मिटरको भिजिबिलिटीमा काम गर्ने प्राविधिकहरूको भनाइ छ। मंसिर पहिलो सातादेखि उडान सुरु गरेका कतार एयरवेज, थाई एयर एसिया र जजिरा एयरवेजले भिजिबिलिटीको समस्या देखाउँदै एक महिना मात्रै उडान गरेर सेवा बन्द गरेका छन्। हाल भैरहवा विमानस्थलबाट फ्लाई दुबई र नेपाल एयरलाइन्सले उडान भर्दै आएका छन्।"
युवाले गाउँमै खोले पानी उद्योग,"गुल्मी :पछिल्लो समय रोजगारीको खोजीमा परदेशीने युवाको संख्या दैनिक बढ्दो छ । स्वदेशमा राम्रो रोजगारको अवसर नहुँदा वैदेशिक रोजगारी नेपाली युवाका लागि अहिले बाध्यता जस्तै भएको छ । बसाइँसराइका कारण गाउँ सुनसान बन्न थालेका छन् । गाउँका विद्यालयमा विद्यार्थी संख्या घट्दै गइरहेका छन् । तर,आजभोलि गाउँका कुना कन्दरामा विकास पुगिरहेको छ । पहिले हिँड्न असहज हुने ठाउँमा अहिले मोटर पुगेका छन् । विद्यृतको अभावमा अँध्यारो बनेका बस्ती अहिले उज्यालो बनिरहेका छन् । तीन नै तहका सरकार गाउँको बसाइँसराइ रोक्न र विकासको आयाम दिन लागि परेका छन् । स्थानीय सरकार नागरिकको घरदैलोमा छ । निर्वाचित जनप्रतिनिधि गाउँमै छन् । पहिले दुर्गम भनिने गाउँबस्ती आजभोलि सुगममा परिणत भइरहेका छन् । सरकारले खानेपानी,स्वास्थ्य,शिक्षालगायत विकासका पूर्वाधारको क्षेत्रको थुप्रै काम गरेको छ त कति योजना सम्पन्न हुने चरणमा छन् । नागरिकले गरेको अपेक्षा र पछिल्लो समय परिवेश अनुरुप भने विकासले गति लिन सकेको अवस्था छैन । भौतिक संरचना निर्माण, सामाजिक विकासका लागि राज्यले करोडौं लागनी गरिरहेको छ। यद्यपी सरकारले लगानी अनुरुपको प्रतिफल भने हाँसिल गर्न सकिरहेको छैन। पहिलेको तुलनामा गाउँमा केही न केही त रुपान्तरण भएको छ । तर, सरल र सुविधाजनक जीवनशैली यापनका लागि विभिन्न बहाना बनाएर सहर पस्ने मानिस बढिरहेका छन् । कोरोना कहरपछि देशका ठूला सहरमा सञ्चालनमा रहेका व्यापार व्यवसाय र उद्योग विस्तारै सुस्ताइ रहेका छन् । कतिपय व्यापार व्यवसाय बन्दको चरणमा छन् । तर,गुल्मीमा भने केही युवा गाउँमै फर्किएर पानी उद्योग सञ्चालनमा ल्याएका छन् । जिल्लाको रेसुङ्गा नगरपालिका३ को बेहोरे स्थित छल्दी खोला किनारमा तीन युवाले शुद्ध पिउने पानी उद्योग सञ्चालनमा ल्याएका हुन् । जिल्लामै पहिलो पटक रेसुङ्गा नगरपालिका २ का विश्वास पुन,रेसुंगा३ का सन्तोष कुँवर र ६ का राम पन्थी मिलेर पिउने पानी उद्योग सञ्चालनमा ल्याएका छन् । गुल्मीको धार्मिक ऐतिहासिक तथा पर्यटकीय क्षेत्र रेसुङ्गाको काखमा रहेको पानीको मुलबाट उद्योगका लागि आवश्यक पानी निकालिएको छ । पुस १७ गतेदेखि सञ्चालन भएको पानी उद्योगमा मुलबाट आएको पानीलाई प्रशोधन गरेर जिल्लाको सदरमुकाम तम्घास बजारलगायत आसपासका क्षेत्रमा पानी बिक्री भइरहेको छ । पानीलाई रेसुङ्गा जल उद्योग प्रालि नामक कम्पनीले अहिले बजारीकरण गरिरहेको छ । रेसुङ्गा जल उद्योग प्रालिका अध्यक्ष सन्तोष कुँवरका अनुसार उद्योगको प्रतिघण्टा २ हजार लिटर पानी उत्पादन गर्ने क्षमता रहेको छ । उद्योगले अहिले १४ सय लिटर प्रतिघण्टा उत्पादन गरिरहेको छ । उद्योगबाट १ लिटर, आधा र २० लिटरको जारमा प्याकिङको काम धमाधम भइरहेको उनले बताए । कुँवर सिभिल इन्जिनियर समेत हुन् । चार वर्ष पहिले आफ्नै ठाउँमा केही गरौं भन्ने लागेको थियो, हामीले जिल्लामा केही नयाँ व्यवसाय खोजिरहेका थियौं,कुँवरले भनेकेही वर्षपछि गुल्मीमा रेसुंगाको पानी प्रशस्त रहेको तर उद्योग नभएको पायौं र हामीले यो व्यवसाय उत्तम लागेर गाउँमै पानीको उद्योग सञ्चालन गरेका हौं । हामी अहिले सुरुवाती चरणमा छौं,यहाँ उत्पादन भएको पानी गुल्मीका विभिन्न स्थानमा पुर्याएका छौं,पानी खाएपछि उपभोक्ता र व्यवसायी दुवैको राम्रो प्रतिक्रिया पाएकाले अब हामीले उद्योगलाई थप व्यवस्थित बनाएर अगाडि बढ्ने योजना बनाएका छौं,'उनले भने यहाँ उत्पादित पिउने पानी जिल्ला भर नै बिक्रीका लागि पठाइएको उद्योगले जनाएको छ । रेसुंगाको पानी मिठो र शुद्ध भएकाले पनि उपभोक्ताको माग बढिरहेको उद्योगका सञ्चालक राम पन्थीले जानकारी दिए । उनले पहिलो चरणमा गुल्मी र त्यसपछि अन्य जिल्लामा पनि पठाउने तयारी उद्योगले गरिरहेको बताए । मेकानिकल इन्जिनियर समेत रहेका पन्थीले शुद्ध पिउने पानीको प्रति बोतल खुद्रा २० रुपैयाँ र दर्जनको प्याकेटलाई १६० रुपैयाँ होलसेल मुल्य निर्धारण गरिएको बताए । पानीको रेसुंगा एक्वा नाम दिइएको छ । यसक्षेत्रबाट उत्पादनी पानी शुद्ध र पहाडी स्वादले भरिपूर्ण भएकाले पनि यसको माग बढ्न सक्ने उनको भनाइ छ । गुल्मीमा बार्षिक करोडौंको मुल्यमा अनेत्र जिल्लाबाट पानी भित्रने गर्दछ । तर,अन्य क्षेत्रको भन्दा यहाँको पानीको स्वाद फरक र मिठो छ। जिल्लामा माग बढिरहेको व्यवसायी बताउँछन् । जिल्लामा साना तथा घरेलु उद्योग मात्रै रहेका छन् । गुल्मी जस्तो पहाडी जिल्लामा ठूला उद्योग स्थापना जिल्लाकै लागि उत्साहजनक रहेको एक व्यवसायीले बताए । उद्योगमा चिनियाँ प्रविधिको अत्याधुनिक मेसिन प्रयोग गरिएको छ । अहिले उद्योगमा स्थानीय १५ जनाले रोजगारी पाएका छन् । रेसुङ्गा जल उद्योग प्रालिले उद्योग निर्माणदेखि सञ्चालनमा ल्याउनसम्म करिब २ करोड बढी लगानी गरिसकेको छ । उद्योगलाई थप व्यवस्थित र विस्तार गरेर शुद्ध पिउने पानी अनेत्र जिल्लामा पुर्याउने योजना बनाएको सञ्चालक बताउँछन् । उद्योगलाई नियमित सञ्चालनका निम्ति अनुमान मासिक साढे सात लाख खर्च हुने अनुमान गरिएको छ।अहिले उद्योगबाट दैनिक तीन सय कार्टुनसम्म पानी विक्री भइरहेको छ । दैनिक जिल्लाभर ५६ सय कार्टुन पानी खपत हुने अपेक्षा गरिएको छ ।"
"प्रधानमन्त्री ओली अस्वस्थ, पूर्वनिर्धारित कार्यक्रममा भर्चुअल सम्बोधन","काठमाडौं : प्रधानमन्त्री केपी शर्मा ओली रुघाखोकीले ग्रस्त भएपछि काठमाडौं उपत्यका बाहिरका पूर्वनिर्धारित कार्यक्रमलाई भर्चुअल सम्बोधन गरेका छन्। चिसोका कारण रुघाखोकीले प्रधानमन्त्री ओलीलाई ग्रस्त बनाएको र चिकित्सकले आराम गर्न सुझाव दिएपछि पूर्वनिर्धारित कार्यक्रममा भौतिक उपस्थिति रद्द गरिएको प्रेस संयोजक प्रकाश सिलवालले जानकारी दिए। उनका अनुसार बालुवाटारबाटै ओलीले भर्चुअलरुपमा कार्यक्रमलाई सम्बोधन गरेका छन्। शुक्रबार प्रधानमन्त्री ओलीका चार वटा कार्यक्रम तय भएका थिए। प्रधानमन्त्री ओलीले बिहान ११ बजे पाल्पाको बगनासकाली गाउँपालिकाको प्रशासकीय भवन उद्घाटन, दिउँसो १२ बजेपछि तिनाउ गाउँपालिकाको भवन उद्घाटन, सिद्धबाबामा निर्मित सुरुङ मार्गको ब्रेक थ्रु र बुटवलगोरुसिंगे सडक स्तरोन्नतिको शिलान्यास गर्ने कार्यक्रम तय भएको हो। प्रेस संयोजक सिलवालले भने,प्रधानमन्त्रीज्यूले पाल्पाको बगनासकाली गाउँपालिकाको प्रशासकीय भवनको आज भर्चुअलरुपमा उद्घाटन गर्नुभएको छ। सिद्धबाबा सुरुङमार्गको ब्रेक थ्रु कार्यक्रमको केही समयपश्चात उद्घाटन हुनेछ। भर्चुअलरुपमा उद्घाटनका लागि तयारी पूरा भइसकेको उनको भनाई छ। गत मंगलबार बेलुकाबाट प्रधानमन्त्री ओलीको घाँटीमा हल्का समस्या देखिएको छ। त्यसपश्चात ओलीलाई चिकित्सकले आराम गर्न सुझाव दिएका हुन्। कार्यक्रममा भौतिकरुपमा उपप्रधानमन्त्रीद्वय प्रकाशमान सिंह र विष्णु पौडेल सहभागी भएका छन्। सिद्धार्थ राजमार्गको बुटवलपाल्पा सडक खण्डअन्तर्गत निर्माणाधीन १ हजार १ सय २६ मिटर लामो सिद्धबाबा सुरुङ राष्ट्रिय गौरवको आयोजना हो। सिद्धार्थ राजमार्गअन्तर्गत सिद्धबाबा क्षेत्रको सडक अत्यन्त जोखिमपूर्ण मानिन्छ। सो सडकमा बारम्बार पहिरो जाँदा सडक जोखिमपूर्ण भई धेरै मानिसले ज्यान गुमाएका छन्। सडकको झण्डै चार किलोमिटर क्षेत्रलाई अति जोखिमपूर्ण मानिन्छ। सोही जोखिम टार्न सुरुङ मार्ग बनाइएको हो। यता एसियाली विकास बैंकको सहयोगमा बुटवलगोरुसिङ्गे सडक चार लेनको बन्न लागेको हो। पहिलो चरणमा ५० किलोमिटर सो सडक स्तरोन्नति भएपछि दोस्रो चरणमा गोरुसिङ्गेबाट चन्द्रौटासम्मको १९ किलोमिटर सडक निर्माण गर्ने योजना रहेको छ।"
"दोधाराचाँदनी सुक्खा बन्दरगाह : भारतले टेन्डर खोल्यो,नेपालमा रुख काट्नै बाँकी","महेन्द्रनगर : कञ्चनपुरको दोधाराचाँदनी नगरपालिका१ स्थित निर्माण हुने सुक्खा बन्दरगाह निर्माणका लागि भारतले टेन्डर आह्वान गरेको छ। नेपाली पक्षले बन्दरगाह निर्माणस्थलको साइट क्लियरेन्स गरेपछि भारतले निर्माणको काम सुरु गर्ने हो। तर, भारतीय पक्षले निर्माणका लागि टेन्डर आह्वान गरिसक्दासमेत नेपालका तर्फबाट निर्माणस्थलको साइट क्लियरेन्स हुन सकेको छैन। बन्दरगाह निर्माणस्थलमा भएका रूख कटानको लागि राष्ट्रिय निकुञ्ज तथा वन्यजन्तु संरक्षण विभाग र नेपाल इन्टरमोडल यातायात विकास समितिबीच सम्झौता भए पनि रूख कटान आदेश आउन सकेको छैन। जसका कारण निर्माण कार्यमा ढिलाइ हुँदै गएको छ। भारतीय पक्षले बन्दरगाह निर्माणका लागि २ अर्ब ५४ करोड ३१ लाख ९९ हजार भारतीय रुपैयाँ लागतमा टेन्डर आह्वान गरेको छ। नेपाल इन्टरमोडल यातायात विकास समितिका कार्यकारी निर्देशक आशिष गजुरेलले सुक्खा बन्दरगाह निर्माणका लागि भारतीय पक्षले टेन्डर खोलेको जानकारी दिए। भारतीय पक्षले टेन्डर खोलसिकेको छ। हाम्रोतर्फ पनि रुख कटानका लागि अन्तिम पटक रुख गणना गर्ने काम भइरहेको छ, उनले भने, आइतबारसम्म अन्तिम रिपोर्ट आउँछ त्यसपछि रुख कटानका लागि टेन्डर आह्वान गर्छौं। उनले रुख कटानको आदेश आउनेबित्तिकै समितिले रुख कटानका लागि टेन्डर आह्वान गर्ने बताए। नेपालले निर्माणस्थलको साइट क्लियरेन्सको कार्य सम्पन्न गरेपछि मात्रै भारतीय पक्षबाट एकीकृत जाँचचौकी निर्माणको कार्य सुरु हुने हो। सुक्खा बन्दरगाह छिटो निर्माणका लागि भारतीय पक्षबाट पटकपटक ताकेता भइरहेको छ तर नेपालबाट प्रक्रियागत अल्झनले निर्माणको काम लम्बिँदै गएको छ। भारत सरकारको आर्थिक तथा प्राविधिक सहयोगमा निर्माण हुने सुक्खा बन्दरगाहका लागि नेपाल सरकार र भारत सरकारबीच जुन १, २०२३ मा समझदारीपत्रमा हस्ताक्षर भएको थियो। सुक्खा बन्दरगाह निर्माणका लागि यस क्षेत्रका उद्योगी व्यवसायीहरूले निरन्तर आवाज उठाउँदै आएका छन्। बन्दरगाहका लागि प्रयोग हुने ४२३६ हेक्टर क्षेत्रफलमा दुईवटा गोदाम भवन, भन्सार चेक जाँच भवन, क्वारेन्टाइन भवन, इमिग्रेसन भवन, सुरक्षा भवनलगायतका पूर्वाधार निर्माण हुने इन्टर मोडल यातायात विकास समितिले जनाएको छ। सुक्खा बन्दरगाह निर्माण सँगै पश्चिममी नाका सञ्चालनमा आए सुदूरपश्चिमको सम्भावनाको ढोका खुल्ने नेपाल उद्योग वाणिज्य महासंघका केन्द्रीय सदस्य जंगबहादुर मल्लले बताए। उनले भारतको राजधानी नयाँदिल्ली र उत्तराखण्डस्थित औद्योगिक क्षेत्र रुद्रपुरसम्म सहज पहुँच हुने हुँदा सुदूरपश्चिमको विकासमा ठूलो योगदान मिल्ने अपेक्षा गरिएकाले नेपाल सरकारले यथाशीघ्र काम सुरु गर्नुपर्ने बताए। रुद्रपुर भारतकै ठूलो औद्योगिक क्षेत्र हो, नेपालको गड्डाचौकी नाकादेखि भारतको औद्योगिक क्षेत्र पुग्न दुई घण्टा लाग्छ तर यति छोटो दूरीमा रहेको औद्योगिक क्षेत्रसँग सुदूरपश्चिमले अहिलेसम्म व्यापारिक कारोबार गर्न पाएको छैन, मल्लले भने, सुक्खा बन्दरगाह र एकीकृत जाँच चौकी निर्माणसँगै पश्चिमी नाका सञ्चालनमा आएपछि यस क्षेत्रको व्यापार विस्तारको ढोका खुल्छ। दोधाराचाँदनीमा सुक्खा बन्दरगाहको स्थापनापछि छिमेकी मुलुक भारतमा रहेका उद्योगहरूका शाखाहरूसमेत नेपालमा खुल्न सक्ने र यहाँबाट उत्पादन गर्न सक्ने सम्भावना रहेको नेपाल उद्योग वाणिज्य महासंघका निर्देशक गोकर्ण अवस्थीको भनाइ छ। बन्दरगाहको काम सुरु भइसकेको छ, अब हामीले त्यहाबाट आयात मात्रै गर्ने कि निर्यात पनि गर्ने यसको पूर्वतयारीमा लाग्न जरुरी छ, उनले भने, यो नाका सुचारु भए नेपाल भारतको सहज आवागमन हुन्छ, लामो दूरीबाट आवतजावत गर्नुपर्ने बाध्यता हट्छ। उनले यो नाकाबाट आयात मात्रै नभएर निर्यात गर्ने उद्देश्य अनुरूप सरकारले काम गर्नुपर्ने बताए। छिमेकी मुलुक भारतका सबैभन्दा ठूला औद्योगिक सहरहरू र महŒवपूर्ण आर्थिक गतिविधि र औद्योगिक करिडोर भएका सहरहरूसँग सुदूरपश्चिमको कञ्चनपुर नजिकबाट जोडिएको जिल्ला हो। त्यसकारण पनि यो नाका सञ्चालनमा आए सुदूरपश्चिमको समृद्धिको ढोका खुल्ने अपेक्षा गरिएको छ। त्यतिमात्र नभई उत्तरतर्फ चीनको सीमासम्म सरल र प्राकृतिक सौन्दर्यको दृश्यावलोकन गर्दै जान सकिने ठाउँछ। सुदूरपश्चिमको कञ्चनपुरमा पश्चिमी नाका खोलेर नेपाललाई भारत र चीनसँग जोड्ने र दुवै छिमेकी मुलुकबाट लाभ लिन सकिने सम्भावना छ।"
क्यानडा करबाट बच्न अमेरिकाको 'एक राज्य' बन्न सक्छ : ट्रम्प,"वासिङटन डिसी : अमेरिकी राष्ट्रपति डोनाल्ड ट्रम्पले फेरि एक पटक क्यानडालाई करबाट बच्न अमेरिकाको 'एक राज्य' बन्न सुझाव दिएका छन्। ट्रम्पले भने, 'क्यानाडासँग हाम्रो ठूलो व्यापार घाटा छ। हामी यसलाई अब निरन्तरता दिन सक्दैनौं। मैले सधैं क्यानडा अमेरिकाकै एक राज्य बन्न सक्ने बताउँदै आएको छु।' यदि क्यानडा अमेरिकाकै एक राज्य बने व्यापार घाटा नहुने र क्यानडालाई शुल्क पनि नलगाउने उनले बताए। अमेरिकी राष्ट्रपति ट्रम्पले व्यापार घाटको कारण क्यानडासँग व्यवहार गर्न गाह्रो भएको बताएका छन्। ट्रम्पले भने, '२०० अर्ब डलर वा २५० अर्ब डलरको व्यापार घाटा हुनु उचित होइन। हामीलाई हाम्रा कार बनाउन क्यानडाको आवश्यकता छैन।' उनले क्यानडाबाट अमेरिकाला ल र ग्यास पनि नचाहिएको जनाए। ट्रम्पले पहिले नै क्यानडा अमेरिकाको ५१ औं राज्य बने कर ६० प्रतिशतभन्दा बढीले घटाउन सकिने बताएका थिए। डोनाल्ड ट्रम्पले केही अघि मात्र जबसम्म अमेरिकी सीमाना पारीबाट अवैध आप्रवासी र अवैध रूपमा उत्पादन हुने फेन्टानिलको प्रवाह रोकिँदैन, तबसम्म क्यानडाबाट आउने सामानहरूमा २५ प्रतिशत कर लगाइने बताएका थिए। बीबीसी"
सवारी ज्यान मुद्दाका फरार प्रतिवादी गोदार पक्राउ,तनहुँ : सवारी ज्यान मुद्दाका फरार प्रतिवादी ब्यास नगरपालिका९ गजौडेका ३७ वर्षीय धर्मराज गोदारलाई प्रहरीले पक्राउ गरेको छ । जिल्ला अदालत तनुहँको २०८० माघ २८ गतेको फैसलाले उक्त मुद्दामा फरार रहेका उनलाई बिहीबार जिल्ला प्रहरी कार्यालय तनहुँबाट खटिएको प्रहरीले पक्राउ गरेको हो । उनलाई फैसला कार्यान्वयनको लागि जिल्ला अदालत तनहुँमा पेश गरिएको छ ।
कांग्रेस संसदीय दलको बैठक आइतबार बस्ने,"काठमाडौं : सत्तारुढ दल नेपाली कांग्रेस संसदीय दलको बैठक बोलाएको छ। आइतबार दिउँसो २ बजे संसद भवनको लोत्से हलमा बैठक बस्ने गरी आह्वान भएको प्रमुख सचेतक श्याम घिमिरेले जानकारी दिए। बैठकमा संसद्को हिउँदे अधिवेशनमा कसरी अघि बढ्ने भन्ने विषयमा छलफल केन्द्रित हुनेछ। बैठकमा संसदमा विचाराधीन विधेयक, अध्यादेश लगायतका विषयमा पनि छलफल हुनेछ। एमाले र कांग्रेसको कार्यदलले संसदमा पेश हुने विधेयकलाई प्राथमिकतामा राखेर अध्ययन गरिरहेका छन्। सरकारको सिफारिसमा राष्ट्रपतिबाट संसद बैठक १८ माघमा बस्ने गरी बैठक आह्वान भएको छ।"
सरकारले जनतामा आशा जगाउन सकेन : लिङ्देन,"काठमाडौं : राष्ट्रिय प्रजातन्त्र पार्टी (राप्रपा)ले सरकारविरुद्धको जनसंघर्षलाई सशक्त बनाउने जनाएको छ । शुक्रबारबाट काठमाडौंमा सुरु राप्रपा केन्द्रीय कार्यसमितिको बैठकले विभिन्न माग राख्दै पार्टीले गरिरहेको आन्दोलन र जनसंघर्षलाई ठोस स्वरुप दिएर सशक्त बनाउने अध्यक्ष राजेन्द्र लिङ्देनले जानकारी दिए। बैठकमा सरकारको कार्यशैलीको समीक्षा,पार्टीका आगामी रणनीति,प्रतिपक्षको भूमिका र अन्य सहकार्यलगायतका विषयमा समेत छलफल हुने उनले बताए। कांग्रेसएमालेजस्ता ठूला दल मिलेर बनेको सरकारले जनतामा आशा जागृत गर्न नसकेको,निराशा पैदा भएको र अर्थतन्त्र समेत शिथिल हुँदै गएको लिङ्देनले बताए । उनले सरकारले प्रजातन्त्रलाई समेत कमजोर बनाउने गरि संसदलाई छलेर अध्यादेशमार्फत मुलुक सञ्चालन गर्ने परिस्थितिमा समेत बैठकमा समीक्षा हुने अध्यक्ष लिङ्देनले उल्लेख गरे। त्यस्तै पार्टीको जिल्ला अधिवेशनको समीक्षा गर्दै तीव्रता दिन आवश्यक निर्देशन समेत बैठकले दिने राप्रपाले जनाएको छ । बैठक शनिबार सम्पन्न हुने बताइएको छ ।"
अब एकताबद्ध एमाले,"२०४६ को जनआन्दोलनपछि नेकपा (माक्र्सवादी) र नेकपा (माले)का बीचमा एकीकरण भई नेकपा (एमाले) स्थापना भएको थियो। त्यसको केही वर्षपछि नै आन्तरिक एवं बाह्य शक्ति संघर्षको चपेटामा पर्दै आएको छ। खासगरी विगतमा एमालेले मुट्ठीभर नेताहरूको व्यक्तिवादी प्रवृत्ति, चरम गुटबन्दी र सत्ताकांक्षाका कारण थुप्रै पटक विभाजनको पीडा खेप्दै आयो। पार्टीमा हुँदै आएको टुटफुट र विभाजन नेताहरूको भूमिकामा मात्रै सीमित रहेको ठानिँदैन। केही हदसम्म बाह्य शक्ति केन्द्रको दबाब र प्रभावमा समेत पार्टी विभाजन हुन पुगेको चर्चा राजनीतिक वृत्तमा छ। यद्यपि लामो समयदेखि एमालेभित्र विकसित भएको आन्तरिक संघर्ष, गुटउपगुट र नेताहरूको महŒवांकाक्षा नै पार्टी विभाजनको मूल जिम्मेवार कारक थिए। तर व्यक्ति एवं गुटगत समूहरूको एमालेबाट बेलाबेला भइरहेको अलगीकरण तथा बर्हिगमन सैद्धान्तिकवैचारिक र नीतिगतकार्यक्रमिक विमतिका कारण भएको पाइँदैन। बरु, ती परिघटनाहरूलाई नितान्त सत्तास्वार्थ, पदीय आकांक्षा र शक्तिसंघर्षको परिणामको रूपमा बुझ्नु नै वस्तुवादी हुन्छ। आफैंमा केन्द्रदेखि टोलबस्तीसम्म बलियो संगठन, इमान्दार कार्यकर्तापंक्ति, पार्टीको युग सुहाउँदो सैद्धान्तिकवैचारिक मार्गदर्शन र दूरदर्शी नेतृत्व रहेको एमालेले राष्ट्रवादीविकासप्रेमी पार्टीको छवि बनाएको छ। एमालेले समानता, समृद्धि र सामाजिक न्यायप्रतिको दृढ संकल्प बोकेको छ। देशमा विभिन्न कालखण्डमा विशिष्ट र निर्णायक राजनीतिक भूमिका खेल्दै आएको पार्टीले पटकपटक विभाजन र टुटफुटका बाबजुद पनि राष्ट्रनिर्माणको प्रक्रियामा अपेक्षित योगदान गर्दै आएको छ। बलियो राजनीतिक शक्तिबिना लोकतन्त्रको रक्षा, स्थिरता, क्षेत्रीय शान्ति, समृद्धि र सामाजिक न्यायको सुनिश्चितता हुन सक्दैन। बरु अराजकता, द्वन्द्व र अस्थिरता पैदा हुन जान्छ। विकास विरोधी र पश्चगमनकारीहरू सल्बलाउने खतरा हुन्छ। लोकतन्त्र र मानवाधिकारमाथि धावा उत्पन्न हुन पुग्छ। यद्यपि विभाजन र टुटफुटको बाबजुद कयौं आरोहअवरोहलाई चिर्दै निरन्तर शक्तिशाली कम्युनिस्ट पार्टीको निर्माणमार्फत मुलुकको समृद्धिको अभियानमा निरन्तर क्रियाशील हुनु एमालेका निम्ति कम चुनौतीपूर्ण छैन। वामदेव नेतृत्वमा एमाले विभाजन : एमालेका संस्थापक अध्यक्ष मनमोहन अधिकारीको नेतृत्वमा २०५१ सालमा नेपालमा कम्युनिस्ट पार्टीको पहिलो अल्पमतको सरकार गठनपश्चात् पार्टीको लोकप्रियता ह्वात्तै बढ्यो। आफ्नो गाउँ, आफैं बनाऔं र सामाजिक सुरक्षासँग सम्बन्धित महŒवपूर्ण कार्यक्रमहरू लागू भएसँगै एमालेले प्रमुख राष्ट्रिय शक्तिको रूपमा लामो समयसम्म देशमा शासन गर्ने स्थिति देखा पर्यो। त्यससँगै राष्ट्रिय एवं अन्तर्राष्ट्रिय तहमा एमालेको शक्ति र संगठनविरुद्ध षड्यन्त्र भए। त्यहीबेला वामदेव गौतम समूहले विभाजनको नेतृत्व गर्यो। तब मनमोहन नेतृत्वको सरकारले गरेका विकासका कार्यहरूबाट अत्तालिएका एमालेविरोधी शक्तिहरूका निम्ति विभाजनले राहत प्रदान गर्यो। वामदेव नेतृत्वको समूहले देशको बलियो राजनीतिक शक्तिको रूपमा स्थापित एमालेलाई २०५४ सालमा विभाजित गरेको घटना एमालेजनका निम्ति भने निकै पीडादायी थियो। उनीहरूले महाकाली नदीका विषयमा नेपालभारतका बीचमा भएको द्विपक्षीय सम्झौतालाई राष्ट्रघाती करार गरे। उक्त सम्झौतामाथि प्रश्न गर्दै वामदेव समूहले तत्कालीन नेकपा (एमाले) को मूल नेतृत्वको निर्णयप्रति चर्को आलोचना गरेको थियो। अन्तत्वोगत्वा: नेकपा (एमाले) बाट वामदेव समूह आफूलाई राष्ट्रवादी र क्रान्तिकारी घोषित गर्दै अलग भयो। जबकि उनीहरूले छोटो अवधिमै ठूलो तामझामका साथ नेकपा (माले) नामको पार्टी स्थापना गरे। संसदीय चुनावमा पार्टीले सबैजसो निर्वाचन क्षेत्रहरूमा उम्मेदवार उठायो। तर एक सिट पनि जित निकाल्न सकेन। पार्टीको महासचिव रहेका वामदेव गौतमसमेत निर्वाचनमा पराजित हुन पुगे। तब राष्ट्रिय राजनीतिमा उनको प्रभाव विस्तारै कमजोर हुँदै गयो। त्यसपछि उनी २०५७ सालमा पुन: एमालेमै फर्किए। यद्यपि एमालेका तत्कालीन नेता सीपी मैनालीको नेतृत्वमा रहेको (माले) नामको पार्टी यद्यपि अस्थित्वमै छ। तर मैनाली र माले दुवैको राजनीतिक जीवन घर न घाटको स्थितिबाट गुज्रिरहेको छ। वामदेव भने पुन: शक्ति आर्जनका लागि प्रयासरत देखिन्छन्। अशोक राई समूहद्वारा एमाले परित्यागको घटना : एमालेका तत्कालीन उपाध्यक्ष रहेका अशोककुमार राईको समूह (पाँच सयभन्दा बढी) ले पार्टीमा ब्राह्मणवाद हाबी रहेको आरोप लगाउँदै २०६९ मा पार्टी परित्याग गर्यो। जसको मूल मुद्दा पहिचान र समावेशिताको थियो। त्यससँगै उनीहरूले संघीय समाजवादी नामको पार्टी गठन गरे। परिणामत: राई नेतृत्वको पार्टीको २०७० को संसदीय चुनावमा प्रत्यक्ष निर्वाचनतर्फ शून्य परिणाम आयो। केवल पाँच सिट मात्रै प्रतिनिधिसभामा समानुपातिकतर्फ हात लाग्यो। पार्टीलाई बलियो संगठनमा रूपान्तरण गर्न र स्पष्ट सैद्धान्तिक राजनीतिक दृष्टिकोणको विकास गर्न नसकेकैले मधेस आधार क्षेत्र रहेको उपेन्द्र यादव नेतृत्वको जसपासँग एकता गर्न बाध्य भयो। अहिले उनै राई जसपाबाट समेत अलग रही आफ्नै नेतृत्वको पार्टी गठन गरेका छन्। परिस्थितिमा यसरी बदलाव आयो कि २०७९ को प्रतिनिधिसभाको निर्वाचनमा एमालेजसपाको गठबन्धन भएकाले सुनसरीमा एमालेकै मतबाट राई निर्वाचित हुन पुगे। एमालेबाट बाहिरिएको यो १२ वर्षको अवधिमा उनको पार्टी कहिले कुन पार्टीसँग विलय त कहिले पुन: विभाजनको अन्त्यहीन शृंखलाबाट निरन्तर गुज्रिँदैछ। यो समूहले एमाले परित्याग गर्नुको औचित्यता अझै पुष्टि गर्न सकेको देखिँदैन। नेकपा विभाजनपश्चात् गौतमको एमालेसँग पुन: विच्छेद : २०५४ सालमा एमाले विभाजनपश्चात् छोटो अवधिमै पुरानोघर फर्किएका गौतम नेकपा विभाजनपश्चात् पुन: एमालेको कित्ता बाहिर उभिए। अदालतको फैसलाले दुवै पार्टीलाई पूर्ववत् अवस्थामै फर्काई दिएपश्चात् पुरानै स्वरूपमा एमाले र माओवादी केन्द्र ब्युँतिए। तर गौतम भने एमाले र माओवादी केन्द्र दुवैतर्फ बस्न अस्वीकर गरी अलग्गै बसे। उनले आफ्नै नेतृत्वमा नेकपा एकता राष्ट्रिय अभियान नामको संगठन बनाए। त्यही संस्थामार्फत उनी राष्ट्रिय राजनीतिमा आफ्नो भूमिका खोजी रहेका देखिन्छन्। उनी पूर्ववत् अवस्थामा भोग गरी आएको सत्ताशक्तिको रवाफ पुन: हासिल गर्ने ध्याउन्नमा छन्। त्यसकै सिलसिलामा अहिले आफ्नै पूर्वघर एमालेमा फर्कने निष्कर्षमा पुगेका छन्। नेपालखनाल समूहको फुट : एमालेका तत्कालीन संस्थापक महासचिव मदन भण्डारीको दुर्घटनापश्चात् महासचिव बनेका माधव नेपाल पार्टीभित्र करिब १५ वर्षसम्म निरन्त एक्लै हाबी रहे। एमालेले बहुपदीय प्रणालीलाई अंगीकार गरेसँगै सम्पन्न भएको पार्टीको आठौं महाधिवेशनबाट झलनाथ खनाल पार्टीको अध्यक्षमा आए। जबकि एमालेकै राजनीतिबाट माधव नेपाल र झलनाथ खनाल दुवै जना देशको कार्यकारी प्रधानमन्त्री पनि बने। विडम्बना, एमालेको पार्टी संरचनाको सबैभन्दा माथिल्लो तह मानिने महासचिवअध्यक्ष र देशकै प्रधानमन्त्री भइसकेका नेपालखनाल दुवैजनाको नेतृत्वमा २०७८ सालमा एमाले विभाजित हुन पुग्यो। पार्टी विभाजनलगत्तै भएको संसदीय निर्वाचनमा नेपाल नेतृत्वको पार्टीले जम्मा प्रत्यक्षतर्फ १० सिटमात्रै प्राप्त गर्यो। यत्तिसम्मकि राष्ट्रिय दलको मान्यता प्राप्त गर्न आवश्यक पर्ने ३ प्रतिशत थ्रेसहोल्डको सीमासमेत कटाउन सकेन। यसरी एमालेको राजनीतिको केन्द्रमा दशकौं बिताएर केपी ओली एमालेको नेतृत्वमा आए। त्यसपछि पार्टी नै विभाजन गरेर अलग पार्टी गठन गरेका नेपालखनालको निर्णयलाई जनताले अनुमोदन गरेको देखिँदैन। अझ खनाल पक्षले त एमालेमै फर्किने चाहना बेलाबेला व्यक्त गर्दै आएको समेत देखिन्छ। भीम रावलको निष्कासन : एमालेमा पाँच दशक सक्रिय राजनीति गरेका नेता भीम रावललाई केही हालैमात्र अनुशासनविपरीत काम गरेको भनी पार्टीले निष्कासन गर्यो। उनीमाथि अनुशासनको नाममा पार्टीले चलाएको कारबाहीको डण्डाबारे अनेकौं कोणबाट बहस र टीकाटिप्पणी भइरहेका छन्। केहीले दसौं महाधिवेशनमा पार्टीको अध्यक्ष पदमा केपी ओलीको चाहनाविपरीत उनको प्रतिस्पर्धीको रूपमा रावलले उम्मेदवारी दिएपछि मूल नेतृत्वसँग असमझदारीको परिणामको रूपमा निष्कासनको घटनालाई अतिरञ्जित बनाएर व्याख्या गर्ने गरेका छन्। तर सत्यचाहिँ के देखिन्छ भने उनलाई निर्वाचनपश्चात् सक्रिय राजनीतिमै रहन र पार्टी नेतृत्वले विभिन्न पदहरूमा बस्न निरन्तर आग्रह गरिरहेको थियो। त्यसका विपरीत रावलले पार्टी कमिटीका सबै निर्णय र आग्रहहरूलाई अस्वीकार गर्दै पार्टीपंक्ति र नेतृत्वलाई नै चुनौती दिने कार्य गरे। उनको त्यस किसिमको व्यवहारबाट पार्टी नेतृत्व झस्किनु अस्वाभाविक थिएन। प्राय: रावलले सार्वजनिक मञ्चहरूमा पनि पार्टीको मूल नेतृत्व र एमालेप्रति निरन्तर असन्तुष्टि र तिक्तताहरू पोख्दै आएका थिए। त्यसपश्चात् पार्टीले रावललाई स्पष्टीकरण सोध्नु कसैगरी नाजायज देखिँदैन। तब रावलले पार्टीले सोधेको स्पष्टीकरणको बदला पार्टीको मूल नेतृत्वलाई नै स्पष्टीकरण सोध्नु आफैंमा प्रणालीगत हिसाबले चल्ने पार्टीका निम्ति अनौठो थियो। तसर्थ, एमालेले रावललाई गरेको निष्कासनको निर्णयप्रति आश्चर्य मान्नुपर्ने कारण देखिँदैन। अन्त्यमा : मूलत: एमाले स्थापना एताको अवधिमा पार्टीका ठूला र प्रभावशाली भनिएका नेताले नै पार्टी विभाजन र फुटको शृंखला चलाएको देखिन्छ। यद्यपि एमालेलाई त्यस्ता फुट, विभाजन र वर्हिगमनले ठूलो क्षति पुगेको चाहिँ देखिँदैन। बरु फुटपरस्त प्रवृत्ति नै उनीहरूका निम्ति घातक सावित हुँदै आएको छ। पार्टी विभाजन गर्नेहरूले त्यसको औचित्यता पुष्टि गर्न सकेको देखिँदैन। न त जनताले नै फुट परस्त प्रवृत्तिलाई स्वीकार गरेको देखिन्छ। पटकपटकको पार्टी विभाजन, टुटफुट र वैयक्तिक एवं सामूहिक रूपमा हुने नेताहरूको अलगीकरणले एमालेले देशको पहिलो राजनीतिक शक्ति बन्ने अवसर चाहिँ गुमाउँदै आएको सत्य हो। त्यसबाट पार्टी अनुकूलको सरकार निर्माण हुन नसक्नुले एमालेले लिएको नीति र योजना अनुरूपको परिणाममुखी विकास गर्न सकेको पाइँदैन। अन्ततोगत्वा: देशमा जन अपेक्षित आर्थिक उन्नति र राजनीतिक स्थायित्व कायम हुन सकेको छैन। अर्कोतर्फ, कम्युनिस्ट पार्टीहरूमा भइरहेको लगातारको विभाजनको शृंखलाका कारण जनताको कम्युनिस्ट पार्टीहरूप्रतिको बुझाइमा नकारात्मक दृष्टिकोण र नैराश्यता विकास हुने खतरा बढ्दै गएको छ। केही नेताहरूको सन्कीपन, महत्वाकांक्षा र व्यक्तित्वको टकरावका कारण पार्टी नै विभाजनको तहसम्म पुर्याउने अराजनीतिक चरित्र र गलत प्रवृत्तिमाथि कार्यकर्ता र जनताले औंला उठाइरहेका छन्। यस्ता विषयप्रति एमालेको वर्तमान नेतृत्वले सचेततापूर्वक राइट पर्सन, राइट प्लेसको नीतिलाई अनुसरण गर्नुपर्ने देखिन्छ। जहाँ पुन: विभाजन र फुटको पीडा सहनु नपरोस्। यसरी प्रगतिशील, लोकतान्त्रिक र समृद्धिको वाहक मानिएको एमालेजस्तो बलियो राष्ट्रिय राजनीतिक शक्ति आगामी दिनमा गुटबन्दी, सत्ताकांक्षा र आन्तरिक शक्ति संघर्ष चपेटाबाट मुक्त हुन सकेमा पहिलो राजनीतिक शक्ति बन्न कसैले रोक्न नसक्ने निश्चित छ।"
सिद्धबाबा सुरुङ मार्गको आज 'ब्रेकथ्रु ',काठमाडौं : प्रधानमन्त्री केपी शर्मा ओली आज दिनभरि पाल्पा र बुटवल रहने कार्यक्रम छ। प्रधानमन्त्री ओली शुक्रबार दुई जिल्लाका चारवटा औपचारिक कार्यक्रममा सहभागी हुने उनको सचिवालयले जनाएको छ । प्रधानमन्त्रीले बिहान ११ बजे पाल्पाको बगनासकाली गाउँपालिकाको प्रशासकीय भवन उद्घाटन गर्ने कार्यक्रम रहेको छ । त्यस्तै दिउँसो १२ बजेपछि तिनाउ गाउँपालिकाको भवन उद्घाटन गर्ने कार्यक्रम हरेको छ । तिनाउ दोभानमा नवनिर्मित प्रशासकीय भवन कार्यक्रमलाई प्रधानमन्त्रीले सम्बोधन गर्ने कार्यक्रम रहेको छ । आज दिउँसो नै प्रधानमन्त्रीले सिद्धबाबामा निर्मित सुरुङ मार्गको ब्रेकथ्रु गर्ने कार्यक्रम छ । सिद्धार्थ राजमार्गमा निर्मित सो सुरुङको निर्माणकार्य अन्तिम चरणमा पुगेपछि आज ब्रेकथ्रु गर्न लागिएको हो । सिद्धार्थ राजमार्गको बुटवलपाल्पा सडक खण्डअन्तर्गत निर्माणाधीन १ हजार १ सय २६ मिटर लामो सिद्धबाबा सुरुङ राष्ट्रिय गौरवको आयोजना हो । सिद्धार्थ राजमार्गअन्तर्गत सिद्धबाबा क्षेत्रको सडक अत्यन्त जोखिमपूर्ण मानिन्छ । सो सडकमा बारम्बार पहिरो जाँदा सडक जोखिमपूर्ण भइ धेरै मानिसले ज्यान गुमाएका छन् । सडकको झण्डै चार किलोमिटर क्षेत्रलाई अति जोखिमपूर्ण मानिन्छ । सोही जोखिम टार्न सुरुङ मार्ग बनाइएको हो । प्रधानमन्त्रीले आज दिउँसो बुटवलगोरुसिङ्गे सडक स्तरोन्नतिको शिलान्यास गर्ने कार्यक्रम पनि रहेको छ । एसियाली विकास बैङ्कको सहयोगमा बुटवलगोरुसिङ्गे सडक चार लेनको बन्न लागेको हो । पहिलो चरणमा ५० किलोमिटर सो सडक स्तरोन्नति भएपछि दोस्रो चरणमा गोरुसिङ्गेबाट चन्द्रौटासम्मको १९ किलोमिटर सडक निर्माण गर्ने योजना रहेको छ ।
"प्रचण्ड दाङमा, खबरदारी सभालाई सम्बोधन गर्दै",तुलसीपुर : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' विभिन्न कार्यक्रमलाई सम्बोधन गर्न दाङ पुगेका छन्। उनले आज तुलसीपुरको अरनिको मैदानमा हुने पार्टीको नगर अधिवेशन उद्घाटन तथा खबरदारी सभालाई सम्बोधन गर्ने कार्यक्रम रहेको छ। बिहान तुलसीपुरको बटोलपुरमा सहिद परिवारसँग भेटघाट गरी त्यही खाना खाएर सभामा सहभागी हुने कार्यक्रम तय भएको छ। अध्यक्ष प्रचण्डले तुलसीपुरको सभापछि सहिदस्मृति आवासीय माविमा पुगेर सहिद सन्ततिसँग भेटघाट गर्ने र साझ घोराहीमा उद्योगी व्यापारीसँगको भेटघाट तय भएको छ। अध्यक्ष प्रचण्ड भोलि घोराही र देउखुरीमा हुने कार्यक्रमलाई सम्बोधन गरी काठमाडौं फर्कने कार्यक्रम छ।
गोरखाका हिमाली क्षेत्रमा हिउँ पर्ने समयमा हावाहुरीको वितण्डा,"गोरखा : सिजनमा हिउँ नपरेर हावाहुरी अत्याधिक चल्न थालेपछि उत्तरी गोरखाको चुमनुव्री गाउँपालिकाका बासिन्दामा समस्यामा पर्न थालेका छन् । हावाहुरीले धुलो उँडाएपछि गाउँभरि बिरामीको संख्या बढेको स्थानीयहरूको भनाइ छ । हावाहुरी अत्याधिक चलेपछि बिहिबार वडा नं६ ताजुस्थित कुन्साङ लामाको तीनवटा घर जलेर नष्ट भएको छ । बिहीवार दिउँसो करिव साढेँ चार बजेतिर भएको आगलागीबाट लामाको जस्ताले छाएको दुई वटा कच्ची घर र भूकम्पपश्चात निर्माण भएको एउटा घर जलेर पूर्ण रूपमा नष्ट भएको प्रहरीले जनाएको छ । खाना पकाउन चुल्होमा बालेको आगो हावाहुरीले धुरीमा पुर्याएपछि आगलागी भएको प्रहरी निरीक्षक ध्रुवप्रसाद शर्माले बताए । घरभित्रको लत्ता कपडा, अन्नपात र भाँडाकुँडा पनि सबै जलेका छन्, उनले भने, घरको भुइ तलामा रहेका ११ वटा पशुचौपाय पनि मरेका छन् । प्रहरीका अनुसार आठ वटा गाई र तीन वटा गोरु जलेर मरेका हुन् । त्यस्तै हावाहुरीले दुईजनाको घर उडाएको छ । ताजुका पासाङ लामा र धावा रिञजिन लामाको घर उँडाएको हो । सोही गाउँमा हावाहुरीले मङ्गङ गुम्बाको जस्ता उडाएको स्थानीय गोपाल लामाले जानकारी दिए । हावाहुरीले माने दुङ्गुर समेत उडाएको उनले बताए । हावाहुरीका कारण उडेको धुलोले स्थानीयहरु बिरामी परेका छन्, उनले भने, धेरै जसोलाई रुघाखोकी लागेको छ ।'"
विवाहको उमेर हद २० वर्ष नै कायम गर्न सुझाव,"सिन्धुपाल्चोक : विवाहको उमेर हद २० वर्ष नै कायम गर्न सुझावसहित सिन्धुपाल्चोकका नागरिक समाजले प्रमुख जिल्ला अधिकारीलाई ज्ञापनपत्र बुझाएका छन्। प्रतिनिधिसभाको कानुन, न्याय तथा मानव अधिकार समितिअन्तर्गत गठित उपसमितिले विवाहको उमेर हद १८ वर्षमा झार्न सुझाव दिएको विषयमा सिन्धुपाल्चोकका नागरिक समाजले २० वर्ष नै कायम गर्न सुझावसहित प्रमुख जिल्ला अधिकारी किरण थापा समक्ष ज्ञापनपत्र पेस गरेको ग्रामीण महिला सिर्जनशील परिवारका कार्यकारी निर्देशक राजु घतानीले जानकारी दिए। नेपाल पत्रकार महासंघ, गैरसरकारी संस्था महासंघ, ग्रामीण महिला सिर्जनशील परिवार, आदिवासी जनजाति महिला उत्थान केन्द्र, जनहित ग्रामीण सेवा समिति, महिला आत्मनिर्भरता केन्द्र मेलम्ची, टुकी संघ सुनकोशी, सामुदायिक विकास तथा वातावरण संरक्षण मञ्च, समाज परिवर्तन अभियान नेपाल, चौतारा वृद्धा श्रम सेवा समिति, सिन्धु उत्थान केन्द्र, इन्द्रावती र महिला तथा बालबालिका समाजको हस्ताक्षरसहित विवाहको उमेर हद २० वर्ष नै कायम गर्न सुझावसहित ध्यानाकर्षण गराएका हुन्। विगतमा भएका विभिन्न अध्ययन, अनुसन्धान अनुसार बालबालिकाको शिक्षा, स्वास्थ्य, मानसिक परिपक्वतालगायतका दृष्टिकोणले विवाहको उमेर २० कायम गरी नीति नियम र ऐन, कानुनहरू तय गरिएको विज्ञप्तिमा स्मरण गराइएको छ। ज्ञापनपत्रमा कम उमेरमा विवाह हुँदा छिटो गर्भवती हुने र त्यसो हुँदा बालबालिकाको मृत्यु हुन सक्ने, गर्भवती आमा र बच्चा दुवैको स्वास्थ्यमा असर पुग्ने जोखिम रहनुका साथै कम उमेरमा विवाह हुँदा किशोरकिशोरी, महिला तथा युवाको स्वास्थ, शिक्षामा समेत प्रत्यक्ष असरदेखि बालविवाहले बालबालिका तथा किशोरकिशोरीलाई आधारभूत अधिकारबाट वञ्चित गराउने र उनीहरू आफ्नो भविष्यको छनोट गर्ने अधिकार तथा सो सम्बन्धमा निर्णय लिने प्रक्रियामा सहभागी हुने अवसरबाट पनि वञ्चित हुने उल्लेख छ। बालविवाह अन्त्य गर्ने उद्देश्यले महिला, बालबालिका तथा ज्येष्ठ नागरिक मन्त्रालयले बालविवाह अन्त्यका लागि राष्ट्रिय रणनीति २०८१ ल्याउन लागेको अवस्थामा यो विषयमा बहस हुनु अपरिहार्य रहेको ध्यानाकर्षण पत्रमा जनाइएको छ। नेपालको संविधान, राष्ट्रिय बालबालिका नीति २०८०; बालबालिकासम्बन्धी ऐन २०७५, मुलुकी अपराधसंहिता २०७४, तथा बालबालिकासम्बन्धी नियमावली २०७८, स्थानीय सरकार सञ्चालन ऐन २०७४, बालविवाहविरुद्धको रणनीति २०७२ लगायत अन्य कानुन पनि बालविवाह अन्त्यका लागि कार्यान्वयनमा रहेको छ, ज्ञापनपत्रमा भनिएको छ। विगतमा नेपाल सरकार, शिक्षा, स्वास्थ्य र कानुन विज्ञहरू, सामाजिक संघसंस्था, विभिन्न राजनीतिक पार्टीका व्यक्तिहरू, जनप्रतिनिधिहरू, नागरिक समाज, बाल क्लब, किशोरकिशोरी, युवा क्लबलगायत सम्पूर्ण सरोकारवालाको बृहत् छलफलबाट विवाहको उमेर २० पुयाइएको र सो विषयलाई अहिले आएर फेरि १८ वर्षमा झार्ने कुरा बाल अधिकारको दृष्टिकोणले गलत हुने नागरिक समाजको बुझाइ छ। बालमैत्री, पोषण मैत्री, बाल श्रममुक्त स्थानीय तह घोषणा गर्ने लगायतका अभियानमासमेत यसले थप प्रभाव पार्न सक्ने मात्र नभई समग्र मानव विकास सूचांकमा नै असर पार्न सक्ने भएको हुँदा यस विषयलाई थप बहसको विषय नबनाई २० वर्षलाई नै कायम गरी कार्यान्वयनका पक्षमा आउन सक्ने समस्याहरूका लागि स्थानीय तह लगायत तिनै तहका सरकार, नागरिक समाज, सम्बन्धित सरोकारवालाहरूबीच छलफल गरेर ठोस कार्यक्रम, बजेट तथा नीति तर्जुमा गरी अगाडि बढ्न सम्बन्धित सबैमा अपिल गर्दछौं, नागरिक समाजद्वारा बुझाइएको ज्ञापनपत्रमा भनिएको छ।"
इनरुवापूर्णिया र दोदुधाराबरेली प्रसारणलाइनको मोडालिटीमा सहमति,"काठमाडौं : नेपालभारत ऊर्जा सहसचिवस्तरीय संयुक्त कार्यदल (जेडब्लूजी) को बैठकले दुई अन्तरदेशीय प्रसारणलाइन निर्माणको मोडालिटी (प्रारूप) टुंगो लगाएको छ। जेडब्लूजीको बुधबार भारतको नयाँदिल्लीमा सम्पन्न बैठकले इनरुवापूर्णिया र दोदुधाराबरेली ४ सय केभी प्रसारणलाइन निर्माणको मोडालिटिमा सहमति जनाएको हो। बैठकले सेयर अनुपात ५१ र ४९ प्रतिशत हुने गरी प्रसारण लाइन निर्माण अघि बढाउने सहमति जनाएको ऊर्जा मन्त्रालय स्रोतले भन्यो। नेपालको तर्फबाट ऊर्जा मन्त्रालयका सहसचिव सन्दिव देवले नेतृत्व गरेको उक्त बैठकले दुई वर्षदेखि टुंगो लगाउन नसकेको यी प्रसारणलाइन निर्माणको मोडालिटी टुंगो लगाएको हो। सहमति अनुसार नेपालभारत संयुक्त कम्पनी बन्ने र आआफ्नो क्षेत्रको प्रसारणलाइनमा ५१ प्रतिशत सेयर रहनेछ। निर्माण हुने प्रसारणलाइनको नेपाल खण्डमा प्राधिकरणको ५१ प्रतिशत र भारतको पावरग्रिड कर्पोरेसन लिमिटेड (पीजीसीएल) को ४९ प्रतिशत हुने र भारत खण्डमा भारतको ५१ र नेपालको ४९ प्रतिशत हुने भएको छ। यो निर्णयलाई अब चाँडै बस्ने दुवै देशको ऊर्जा सचिवस्तरीय संयुक्त सञ्चालन समिति (जेएससी)को बैठकले अनुमोदन गर्ने जनाइएको छ। गत वर्षको जेडब्लूजी बैठकमा नै टुंगो लगाउन खोजिएको यी प्रसारणलाइनको मोडालिटीमा नेपालभारत सहमति जुट्न सकेको थिएन। बुटवलगोरखपुर प्रसारणलाइनको मोडालिटी ५०५० सेयर स्वामित्वमा नजाने नेपाल पक्षको अडान र यसमा नै अघि बढ्ने भारतीय पक्षको अडानका कारण गत वर्ष यो विषय अघि बढ्न सकेको थिएन। गत वर्षको जनवरी २ र ३ (२०८० साल पुस १७ र १८ गते) मा भएको जेएससी बैठकले नै आगामी बैठक पहिला जेडब्लूजीको हुने र त्यहाँबाट प्रसारणलाइन निर्माणको मोडालिटी टुंगो लागेमात्र जेएससीको बैठक बसेर अनुमोदन गर्ने निर्णय भएको थियो। यो विषयमा ऊर्जामन्त्री दीपक खड्काको पछिल्लो भारत भ्रमणका क्रममा पनि विषय उठान भएको थियो। मन्त्री खड्काले भारत भ्रमणको क्रममा भारतीय विद्युत् मन्त्री मनोहरलाल खट्रसँगको भेटवार्तामा यो दुई प्रसारणलाइनको विषय टुंग्याउन पहल गरेको मन्त्रालय स्रोत बताउँछ। नेपाल भारत प्रसारणलाइन गुरुयोजनाले नेपालका विभिन्न ६ वटा प्रसारणलाइन करिडोरहरूमा ११ वटा ४ सय केभी प्रसारणलाइन बनाउने भनिएको छ। त्यसमा ढल्केवरमुज्जफपुर अन्तरदेशीय प्रसारणलाइन निर्माण भएर सञ्चालनमा छ। दोस्रो बुटवलगोरखपुर ४ सय केभी प्रसारणलाइन निर्माणाधीन रहेको छ। एमसीसी परियोजनाले सन् २०२६ मा सम्पन्न हुने गरी यसको निर्माण सुरु गरिसकेको छ भने भारततर्फको लाइन निर्माणको काम पनि अघि बढिरहेको छ। तेस्रो भनेको ढल्केवरदेखि सीतामणिसम्मको अन्तरदेशीय प्रसारणलाइन हो, जुन अरुण तेस्रो जलविद्युत् आयोजना निर्माण गरिरहेको सतलज जलविद्युत् निगमले बनाइरहेको छ। तर, ढल्केवर सबस्टेसनको नजिकैको २१ किलोमिटर राइट अफ वे (आरओडब्लू) को मुद्दाका कारण केही समयदेखि अघि बढ्न सकेको छैन। चाँडै नै त्यो सम्पन्न हुने चरणमा छ। यो प्रसारणलाइनको क्षमता पनि २ हजार मेगावाट हो। तर, ९ सय मेगावाटको अरुण तेस्रो निर्माणको चरणमा छ भने भारतले नै निर्माण जिम्मा पाएको अरुण ४, तल्लो अरुण आदिका आयोजना बन्न अझै समय लाग्ने भएकोले नेपालले व्यावसायिक समझदारी गर्दै ह्विलिङ चार्ज तिरेर नेपालले प्रयोग गर्न सक्ने गरी काम अघि बढाइएको छ। त्यसपछिको प्रसारणलाइन भनेको सन् २०२७०२८ र २०२८०२९ सम्म निर्माण सम्पन्न गर्ने गरी पूर्वमा इनरुवादेखि पूर्णियासम्म र सुदूरपश्चिममा लम्कीको दोदुधारादेखि भारतको बरेलीसम्म ४ सय केभी प्रसारणलाइनहरू बनाउने भन्ने प्रस्ताव छ। गत वर्षको जेएससी बैठकले यो समय निर्धारण गरेको थियो तर, नेपाल र भारतको आआफ्ना अडानहरूले गर्दा अघिल्लो वर्षको ११ औं बैठकले यो टुंगो लाग्न सकेको थिएन। यो टुंगो नलागीकन सचिवस्तरीय बैठक गर्दा त्यसको औचित्य नहुने भन्दै यस पटक दुई देशको सहसचिवस्तरीय बैठकमात्र भएको हो। उक्त बैठकले यी दुई प्रसारणलाइन निर्माण सम्पन्नको समय पनि एक वर्षपछि सार्न सहमति जनाएको छ। भारतीय पक्षले निर्माण सम्पन्न गरे पनि हाम्रो जग्गा, मुआब्जा, वनलगायतका समस्याका कारणले उक्त समयमा निर्माण सम्पन्न महŒवाकांक्षी भएको मन्त्रालय स्रोत बताउँछ। तर नेपालले आफूले निर्माण गर्नुपर्ने खण्ड तोकिएको समयमा सम्पन्न गर्न सकेन र भारतले सम्पन्न गयो भने उल्टै नेपालले वर्षको करिब २ अर्ब भारतलाई पेनाल्टी तिर्नुपर्ने हुन्छ। यसका लागि पनि नेपालले यी प्रसारण निर्माणको कामलाई तीव्रता दिन जरुरी छ। सन् २०१४ मा नेपालभारतबीच भएको पावर टेड एग्रिमेन्टको एउटा दफाले दुई देशको ऊर्जा क्षेत्रमा निर्णय लिन सक्ने अघिकार दिएको समितिको रूपमा यी समितिलाई मान्यता दिएको छ। ढल्केवरमुज्जफपुरको क्षमता एक हजार मेगावाट पुयाइयो नेपालले भारत विद्युत् आयात तथा निर्यात गर्दै आएको अन्तरदेशीय प्रसारणलाइन ढल्केवरमुज्जफपुर ४ सय केभी प्रसारणलाइनको क्षमता प्रयोग एक हजार मेगावाट बनाइएको छ। जेडब्लूजीको बैठक बस्नु अघिल्लो दिन बसेको प्राविधिक समितिको बैठकले उक्त प्रसारणलाइनको क्षमता एक हजार मेगावाटमा प्रयोग गर्न सक्ने सहमति जनाएको हो। अहिले उक्त प्रसारणलाइनबाट नेपालले विद्युत् आयात गर्दा ८ सय मेगावाट र बिक्री गर्दा एक हजार मेगावाट क्षमता गर्ने प्राधिकरणले अनुमति दिएको थियो। अब भने एक हजार मेगावाटसम्म आयात तथा निर्यात गर्न सक्नेछ। यस्तै, निर्माणाधिन ढल्केवरसीतामणि प्रसारणलाइन सञ्चालनमा आएपछि ढल्लकेवरमुज्जफपुरबाट ११ सय मेगावाट विद्युत् आयात तथा निर्यातका लागि बाटो खुलेको छ। थप २ अन्तरदेशिय प्रसारणलाइनको अध्ययन हुने जेडब्लूजीको यस पटकको भारतको नयाँदिल्लीमा भएको बैठकले थप दुई अन्तरदेशीय प्रसारणलाइनको अध्ययन गर्ने पनि सहमति गरेको छ। गत वर्षको बैठकमा नेपाल विद्युत् प्राधिकरणले प्रस्ताव गरेको निजगढबाट भारतको मोतीहारी र कोहलपुरबाट लखनउ ४ सय केभी प्रसारणलाइन निर्माण गर्न प्रस्ताव गरेको थियो। सो सम्बन्धमा यस पटकको बैठकले यी प्रसारण लाइनको अध्ययन अघि बढाउन सहमति जनाएको हो।"
सरकारद्वारा समपूरक र विशेष अनुदान विवरणको सीमा परिवर्तन,"काठमाडौं : राष्ट्रिय योजना आयोगले समपूरक र विशेष अनुदानको वितरण कार्यविधि निर्धारण गरी यसबारे मापदण्ड बनाएको हो। सम्बन्धित स्थानीय सरकारको विकासको स्थिति अर्थात् कम विकसित भएको क्षेत्रमा न्यूनतम २० प्रतिशतदेखि अधिकतम ८० प्रतिशतसम्म दिन कार्यविधि बनाइएको आयोगको भनाइ छ। अनुदान वितरणको कार्यविधि परिवर्तन गर्नुको मुख्य उद्देश्य समानता कायम गर्न खोजिएको बताइएको छ। यसअनुसार अब वितरण फरक हुने भएको हो। स्थानीय तह र प्रदेशको विकासको स्तर हेरेर केन्द्रले अनुदान निर्धारण गर्छ। आयोगले समपूरक र विशेष अनुदान कार्यविधिमा सीमा परिवर्तन गरेर आगामी आवको बजेटबाट कार्यान्वयनमा लैजाने बताएको छ। समानताका लागि अहिलेको व्यवस्था कायम गरेको राष्ट्रिय योजना आयोगका सदस्य डा प्रकाशकुमार श्रेष्ठ बताउँछन्। जबकी हालसम्म कुनै पनि परियोजनामा कुल बजेटमा केन्द्रीय सरकारले ५० प्रतिशत अनुदान र बाँकी ५० प्रतिशत स्थानीय तहले छुट्ट्याउने व्यवस्था छ। तर, आगामी आर्थिक वर्षको बजेटमार्फत यस्तो खाले अनुदान दुर्गम र सुगमको आधारमा न्यूनतमदेखि अधिकतमको सीमा तोकेको राष्ट्रिय योजना आयोगका सदस्य डा प्रकाशकुमार श्रेष्ठ बताउँछन्। उनका अनुसार स्थानीय तहको कम र धेरै विकास भएको मापदण्ड निर्धारणका लागि विकासका करिब २० वटा सूचक छुट्ट्याइएको छ। यसले अनुदान वितरणको पारदर्शिता हुने उनको दाबी छ। किनभने कार्यविधिले निश्चित मापदण्ड तोकेको छ। यसमा रहेर अनुदान वितरण गर्ने भएकाले पारदर्शी हुन्छ। अहिलेसम्मको ५०५० प्रतिशतले काठमाडौं, ललितपुर र भक्तपुर जस्ता सहरी क्षेत्र, जहाँ राजस्व संकलनको सम्भावना अधिक भएकोलाई पनि ५० प्रतिशत अनुदान र जुम्ला हुम्ला, रोल्पा जस्ता दुर्गम पालिका, जोसँग आम्दानीको स्रोत नै छैन तिनीहरूलाई पनि ५० प्रतिशत अनुदान दिँदै आएको थियो, उनले अन्नपूर्णसँग भने। दुर्गम पालिका र महानगरले पाउने अनुदान अनुपात उस्तै भएकाले कम विकसति भएका पालिका अन्यायमा परेकाले यो असमानता हटाउन यस्तो व्यवस्था गरेको आयोग सदस्य डा श्रेष्ठले प्रष्ट्याए। आयोगले यसबारे जानकारी दिन आयोजना गरेको कार्यक्रममा राष्ट्रिय योजना आयोगले समपूरक अनुदान र विशेष अनुदानमार्फत स्रोतको वितरणमा समानतामा आधारित प्रणाली लागू गरेको जनाएको छ। यसले दुईवटा मुख्य प्रभाव पार्नेछसमानता र वित्तीय संघीयता। यस प्रणालीमा पालिकाहरू र प्रदेशहरूलाई उनीहरूको राजस्व क्षमताको स्तर, समृद्धि र भौतिक पूर्वाधारको आधारमा श्रेणीकरण गरिएको छ। स्रोत वितरण गर्दा यो श्रेणीकरणलाई आधार मानिन्छ। जसले गर्दा तुलनात्मक रूपमा स्रोतमा गरिब पालिकाहरूले केन्द्र सरकारबाट समपूरक अनुदान तुलनात्मक रूपमा बढी हिस्सा पाउँछन्, आयोग भन्छ, वित्तीय संघीयताको दृष्टिले, स्रोत परिचालनको आधारमा स्थानीय सरकारहरूको स्वतन्त्रताको स्तरलाई उक्त सूचकांकमार्फत प्रस्तुत गरिएको छ। यो प्रणालीको मार्गनिर्देशनले मानव विकास, रोजगारी सिर्जना र उत्पादकत्व वृद्धिमा प्राथमिकता दिन्छ, केवल भौतिक विकासमा मात्र होइन। यस प्रणालीले स्रोतमा समतामूलक पहुँच सुनिश्चित गर्दै देशभर वित्तीय संघीयतालाई सुदृढ गर्न मद्दत गर्ने छ। अनुदानको आधार तोक्दा शून्यदेखि २९ सूचकांक हेरिने अब सरकारले अनुदानको आधार तोक्दा स्थानीय तहको शून्यदेखि २९ सूचकांक हेर्ने भएको छ। आयोगका अनुसार सबै ७५३ स्थानीय तहको सूचकांक निर्माण गर्दा शून्यको नजिकदेखि २९ सम्म रहेको देखिन्छ। यस सम्भावित आन्तरिक राजस्व परिचालन सूचकांकले आन्तरिक स्रोत परिचालन गर्ने क्षमता र सम्भावनामा स्थानीय सरकारहरू बीचको असमानतालाई उजागर गर्छ। प्रत्येक स्थानीय तहको स्थानीय सरकार आन्तरिक राजस्व सम्भावित सूचकांक तयार गरी सानोदेखि ठूलो आकारको सूचकांक हुने गरी क्रमबद्ध गरियो। यसरी क्रमबद्ध गरेपछि तथ्यांकीय विधिबाट सातवटा परिवर्तित बिन्दुहरू पत्ता लगाइएको आयोगले बताएको छ। त्यही परिवर्तित बिन्दुहरूको आधारमा स्थानीय तहहरूलाई सात भागमा विभाजन गरिएको छ । समपूरक अनुदानका लागि लागत सहभागिता विवरणलाई क देखि छ सम्म भनेर ७ वर्गमा निर्धारण गरिएको छ। जसअनुरूप अब कम विकसित भएका, राजस्व अर्थात् आम्दानी कम भएका दुर्गम क्षेत्रका स्थानीय तह क वर्गमा पर्ने छन्। यस्तो वर्गका सरकारमार्फत स्थानीय तहले सबैभन्दा धेरै अनुदान अर्थात् ८० प्रतिशतसम्म पाउने छन्। जस्तै, तोकिएको सूचकांकको आधारमा हेर्दा सबैभन्दा बढी अनुदान डोल्पाले पाउने देखिन्छ। यस्तो खालको क्षेत्रमा कुनै १ करोड रुपैयाँको परियोजना मागेको छ भने ८० लाख केन्द्रबाट अनुदान पाउनेछ र बाँकी २० लाख तलले राख्ने छ। तर, सुगम स्थानीय तह छ भने त्यो छ वर्गमा पर्ने भएकाले १ करोडको परियोजना माग गर्दा २० लाख मात्रै अनुदान पाउने छ भने ८० लाख आफैंले बेहोर्नुपर्ने छ। यसबीचमा पर्ने अन्य वर्गहरू क्रमशः ख वर्गमा पर्नेले ७० प्रतिशत अनुदान र बाँकी ३० प्रतिशत आफैंले, ग वर्गमा पर्नेले ६० अनुदान, घ मा पर्नेले ५० प्रतिशत, ङ मा पर्नेले ४० प्रतिशत, च मा पर्नेले ३० प्रतिशत अनुदान र छ मा पर्नेले २० प्रतिशतमात्रै अनुदान पाउने छन्। यसैगरी आयोगले आर्थिक, सामाजिक, र पूर्वाधार अवस्था तथा राजस्व क्षमताअनुसार प्रदेशको वर्गीकरणसमेत गरेको छ। यो व्यवस्थासँगै आयोगले १६औं विकास योजनाको कार्यान्वयन योजना तयार गरेको हो। यसले समृद्ध नेपाल, सुखी नेपाली को आधारशिलामा तयार भएको आयोगको भनाइ छ। यसैक्रममा आयोगका उपाध्यक्ष प्राडा शिवराज अधिकारी यस योजनाले सुशासन, सामाजिक न्याय र समृद्धिलाई केन्द्रमा राख्दै आर्थिक वृद्धिलाई प्रबद्र्धन र जनताको जीवनस्तर सुधार गर्नका लागि मार्गदर्शन प्रदान गर्ने बताउँछन्। उनका अनुसार राष्ट्रिय योजना आयोगले १६औं विकास योजनाको कार्यान्वयन कार्ययोजना तयार गरिरहेको छ। उनी भन्छन्, १६औं योजना संकेतात्मक र विषयगत योजना हो, जसले देशको समग्र विकासका लागि १३ वटा विषयगत क्षेत्रलाई पहिचान गरेको छ। तर, यस योजनाको प्रभावकारी कार्यान्वयनका लागि विषयगत योजनालाई क्षेत्रीय कार्यान्वयन रणनीतिमा रूपान्तरण गर्नु आवश्यक छ। यसै परिप्रेक्ष्यमा, योजना आयोगले विषयगत र क्षेत्रगत नीतिहरू र कार्यक्रमहरूबीचको सम्भावित सम्बन्धलाई विश्लेषण गर्दै समन्वयात्मक अतिरिक्त लाभ र विरोधाभाषहरू पहिचान गरेको उनको भनाइ छ। उनका अनुसार समन्वयात्मक अतिरिक्त लाभ र विरोधाभाष योजना र नीति निर्माणमा महत्वपूर्ण अवधारणाहरू हुन्। सिनर्जी भन्नाले विभिन्न क्षेत्र वा गतिविधिहरूबीचको सकारात्मक अन्तरक्रियालाई उल्लेख गरेको छ। जहाँ कार्यक्रमहरूको संयुक्त प्रभाव एउटा कार्यक्रमको प्रभावहरूको योगफलभन्दा बढी हुन्छ। उदाहरणका लागि, नवीकरणीय ऊर्जा क्षेत्रमा गरिएको लगानीले वातावरणीय हानि घटाउनुका साथै रोजगारी सिर्जना गर्न सक्छ। विरोधाभाष भन्नाले एउटा क्षेत्रमा सकारात्मक परिणाम प्राप्त गर्दा अर्को क्षेत्रमा केही सम्झौता वा नकारात्मक प्रभावहरू हुन सक्ने अवस्थालाई जनाउँछ। उदाहरणका लागि, पूर्वाधारको विस्तारले आर्थिक वृद्धि बढाउन सक्छ, तर त्यसले यदि सही रूपमा व्यवस्थापन नगरेमा वातावरणीय समस्याहरू सिर्जना गर्न सक्छ, आयोगले बताएको छ। सिनर्जीको पहिचानबाट के प्रष्ट हुन्छ भने केही कार्यक्रम र नीतिहरूले एकअर्कालाई समर्थन मात्र गर्दैनन्, अतिरिक्त फाइदा पनि सिर्जना गर्न सक्छन्। रोजगारी सिर्जना, आर्थिक गतिविधिहरूमा वृद्धि, र समग्र आर्थिक वृद्धिमा सिनर्जीको ठूलो भूमिका हुन सक्छ। समन्वयात्मक अतिरिक्त लाभको सही उपयोगले मन्त्रालयहरूबीचका कार्यक्रमहरूको स्वामित्व र साझेदारीलाई बलियो बनाउँछ, जसले कार्यान्वयन प्रक्रियालाई थप प्रभावकारी बनाउँछ। यसले समन्वयलाई बलियो बनाउँछ, योजनाको साझेदारी स्वामित्वलाई प्रोत्साहन गर्छ, र यसको सफल कार्यान्वयन सुनिश्चित गर्दछ। एउटा मन्त्रालयको कार्यले अर्को मन्त्रालयको लक्ष्यमा बाधा नपुग्ने सुनिश्चित गर्न मद्दत पुर्याउँछ। यसका साथै, विरोधाभाषको पहिचानले नीति एवं कार्यक्रमहरूबीच रहेको सम्भावित विरोधाभाषलाई न्यूनीकरण गर्न र अनपेक्षित प्रभावहरूलाई रोक्न मद्दत गर्छ। कतिपय अवस्थामा एउटा मन्त्रालयको नीति वा कार्यक्रमले अर्को मन्त्रालयको लक्ष्यलाई बाधा पुर्याउने जोखिम रहेको देखिन्छ। यस किसिमका प्रयासले नीतिहरू र कार्यक्रमहरूको समन्वय सुनिश्चित गर्दछ, जसले गर्दा कार्यान्वयन प्रक्रिया सहज र प्रभावकारी बन्छ। यस किसिमको नयाँ अवधारणा र विश्लेषणले मन्त्रालयहरूबीचको सहकार्य र स्वामित्वले कार्यान्वयनलाई प्रभावकारी बनाउँछ। १६औं विकास योजनालाई प्रभावकारी रूपमा कार्यान्वयन गर्न समन्वयात्मक अतिरिक्त लाभ र विरोधाभाषको पहिचानले ठोस मार्गनिर्देशन प्रदान गरेको छ। योजनालाई केवल दूरदर्शी मात्र होइन, व्यावहारिक र कार्यान्वयन गर्न सजिलो बनाउँछ, जसले देशको समग्र विकासका लागि ठोस फाइदा सुनिश्चित गर्दछ। दिगो विकास लक्ष्य स्थानीयकरण आयोगले १६औं विकास योजनाको कार्यान्वयन कार्ययोजना तयार गर्दा दिगो विकास लक्ष्यको स्थानीयकरण र अतिकम विकसित देशबाट स्तरोन्नति हुने प्रक्रियालाई प्राथमिकताका साथ समेटेको छ। आयोग भन्छ, यी तीनवटा दस्तावेजहरू १६औं विकास योजना, एसडीजी र एलडीसी ग्राजुएसनअलगअलग रूपमा मात्र कार्यान्वयन हुने होइनन्, यी परस्पर अन्तक्र्रियात्मक छन् र एकअर्कालाई सहयोग गर्ने गरी विकसित गरिएको र कार्यान्वयनमा लागिएको छ। यसले योजनाको प्रभावकारिता र दिगोपनामा महत्वपूर्ण योगदान पुर्याउनेछ। दिगो विकासको लक्ष्यको कसैलाई पनि पछि नछोड्ने भन्ने सिद्धान्तको आधारमा योजना तथा कार्यक्रमहरू तयार गरिएको छ। १६औं योजनाको डिजाइन र कार्यान्वयनमा स्रोतको कुशल उपयोग र प्राविधिक कुशलता सुनिश्चित गर्न ध्यान केन्द्रित गरिएको छ। योजनाले संघीय, प्रादेशिक, र स्थानीय सरकारबीचको समन्वयलाई बलियो बनाउँदै योजनाको सफल कार्यान्वयनमा योगदान दिने उद्देश्य राखेको बताइएको छ। योजना आयोगले दिगो विकासको लक्ष्यको कसैलाई पनि पछि नछोड्ने भन्ने सिद्धान्तको आधारमा योजना तथा कार्यक्रमहरू तयार गरेको छ। कार्यान्वयनमा सहजीकरण गरेको छ। योजना कार्यान्वयनमा विशेषगरी सामाजिक न्याय, समावेशी विकास र दिगो आर्थिक वृद्धिलाई प्राथमिकता दिइएको छ। यसकारण तीनवटा मुख्य पक्षलाई विशेष जोड दिइएको बताएको छ। जसअन्तर्गत तीन तहका सरकारबीचको समन्वय र सहकार्यः तीन तहका सरकारसंघीय, प्रादेशिक र स्थानीय सरकारबीच सहकार्य र समन्वयलाई प्रभावकारी बनाउँदै योजनाको कार्यान्वयनलाई सहज बनाइनेछ। यसले कार्यान्वयन प्रक्रियामा स्वामित्वको भावना सिर्जना गर्ने छ। यस्तै, योजनाहरूको एकीकरण र अन्तरसम्बन्ध, १६औं योजना, एसडीजी, र एलडीसी ग्राजुएसनका लक्ष्यहरूबीचको अन्तरसम्बन्धलाई स्पष्ट पार्दै, योजनाको समन्वय र कार्यान्वयनलाई व्यवस्थित बनाउने काम भइरहेको छ। योजनाहरूको एकीकरणले दिगो विकासका लक्ष्यहरूलाई साकार पार्न सहयोग गर्ने बताइएको छ। यससँगै, समानता र न्यायको सुनिश्चितता कायम गर्न सामाजिक न्याय र समान विकासलाई सुनिश्चित गर्न सबै वर्ग र समुदायलाई योजनाको फाइदा पुर्याउने गरी कार्यक्रमहरू निर्माण र कार्यान्वयन गरिने भएको छ। १६औं योजना कार्यान्वयन कार्ययोजना केवल आर्थिक वृद्धिमा मात्र केन्द्रित छैन। यो योजना दिगो विकासका साथै सामाजिक न्याय, समावेशिता र समान विकासका सिद्धान्तहरूलाई कार्यान्वयन गर्ने दिशामा केन्द्रित छ। आयोजना बैंकलाई व्यवस्थित र अध्यावधिक गरिँदै राष्ट्रिय योजना आयोगले आन्तरिक सुधारका महत्वपूर्ण कदमहरू चालेको दाबी गरेको छ। आयोगका अनुसार परियोजनाहरूको संख्या अत्यधिक धेरै छ, स्रोत साधन छरिएका छन्। साधनको कुशल उपयोग कायम गर्न कठिनाइ सिर्जना गरिरहेको छ। आयोजनाहरू स्पष्ट रूपमा परिभाषित छैनन्। अधिकांश क्रियाकलापहरू परियोजना बैंकमा सूचीकृत गरिएका छन्, तर तीमध्ये धेरै परियोजनाहरू बिना तयारी समावेश गरिएका छन्। यसले परियोजनाहरूको संख्या अनावश्यक रूपमा बढाएको छ, आयोगले प्रष्ट्याएको छ, अहिले आयोजना बैंकलाई व्यवस्थित बनाउन र अद्यावधिक गर्ने काम गरिरहेको छ। यसअन्तर्गत आयोजना बैंकको मापदण्डलाई अद्यावधिक गर्ने कार्य भइरहेको बताइएको छ। आयोगले दुई प्रमुख रणनीति अपनाउँदै परियोजनालाई व्यवस्थित र विश्लेषण गरिरहेको जनाएको छ। पहिलो सही कार्यहरू गर्नुपर्छ । यसले प्राथमिकताका आयोजना छनोट गर्नमा ध्यान केन्द्रित गर्दछ। दोस्रो सही तरिकाले कार्यान्वयन गर्नुपर्छ। यसले कार्यान्वयन प्रक्रियालाई कुशल र प्रभावकारी बनाउन जोड दिन्छ, आयोगले उल्लेख गरेको छ। यससँगै आयोगले स्रोतको प्रक्षेपण, बजेट सीमा र मध्यमकालीन खर्च संरचना तयार गर्न पनि सक्रियताका साथ काम गरिरहेको बताएको छ। यसले बजेट प्रणालीलाई व्यवस्थित गर्न र स्रोत साधनको कुशल उपयोग सुनिश्चित गर्न मद्दत गर्ने विश्वास लिइएको छ। आयोजना कार्यान्वयनको दक्षता सुधार गर्न, आयोजनाहरूको प्रभावकारिता बढाउन, स्रोत व्यवस्थापनलाई व्यवस्थित गर्न र पुँजीगत खर्चलाई सही ढंगले परिचालन गर्न आवश्यक नीतिगत सुधारहरूका पहल भइरहेको समेत आयोगले जनाएको छ। समन्वय नहुँदा एउटा मन्त्रालयले गरेको काम अर्काले नचिन्ने भएर नचाहेको उपलब्धि प्राप्त भइरहेको रहेछ। यसकारण समन्वय गरेर अतिरिक्त लाभ कसरी सिर्जना हुन्छ भनेर काम गर्न लागेको हो। प्राडा शिवराज अधिकारी, उपाध्यक्ष, राष्ट्रिय योजना आयोग दुर्गम पालिका र महानगरले पाउने अनुदान अनुपात उस्तै भएकाले कम विकसति भएका पालिका अन्यायमा परेकाले यो असमानता हटाउन यस्तो व्यवस्था गरेको हो। डा प्रकाशकुमार श्रेष्ठ, सदस्य, राष्ट्रिय योजना आयोग, कार्यकारी निर्देशक, नेपाल राष्ट्र बैंक अनुगमन प्रणाली बढी व्यावहारिक गर्न सकिएन भने धेरै रकम जाने ठाउँमा पूर्ण सदुपयोग हुन्छ भन्न सकिँदैन। यसर्थ यसबारे सजग हुन पनि जरुरी छ। डारमेश पौडेल, अर्थविद् तथा पूर्वसदस्य, राष्ट्रिय योजना आयोग के हो समपूरक र विशेष अनुदान भनेको ? समपूरक र विशेष योजना भनेको राष्ट्रिय योजना आयोगले स्थानीय पालिकाहरूमा नेपाल सरकारको तर्फबाट पठाउने बजेटमध्ये प्रमुख हुन्। समपूरक अनुदानमा केन्द्रले राख्ने पैसा र स्थानीय पालिकाहरूले आयोजनामा राख्ने पैसा बराबर हुने भएको त्यो बजेटलाई सम्मपूरक भनिएको हो। यसैगरी विशेष अनुदान अर्थात् बजेट भन्नाले निश्चित तोकिएको क्षेत्रको आधारमा कमजोर पालिकाहरूलाई दिइने उनीहरूको पूर्वाधार र शैक्षिक गुणस्तरका कुराहरू सामाजिक सुधारका कुराहरूलाई अगाडि बढाउनका लागि दिइने बजेट हो। विशेष अनुदानसम्बन्धी कार्यविधि, २०८१ अनुसार सरकारले प्रदेश वा स्थानीय तहवाट सञ्चालन हुने कुनै क्षेत्रमा विशेष अनुदान प्रदान गरिने क्षेत्र र आधारहरू (शैक्षिक विकासको लागि सेवाको गुणस्तर अभिवृद्धि, आधारभूत स्वास्थ्य सेवाको गुणस्तर अभिवृद्धि, आधारभूत खानेपानी तथा सरसफाइ सुविधाबाट वञ्चित, दलित, लोपोन्मुख तथा आर्थिक सामाजिक रूपले पिछडिएको समुदाय लक्षित गरी सञ्चालन गरिने खानेपानी तथा सरसफाइ, आर्थिक, सामाजिक वा अन्य कुनै प्रकारले विभेदमा परेका पर्याया काठमाडौं क्षेत्रको उत्थान तथा विकासको लागि लक्षित गरी सञ्चालन गरिने उत्पादन र उत्पादकत्व वृद्धि, आयआर्जन तथा जीविकोपार्जन सुधार, विपद् जोखिम न्यूनीकरण तथा नेपाल सरकार र प्रदेश सरकारको कार्यक्रममा नसमेटिएका विपद्बाट क्षतिग्रस्त सार्वजनिक पूर्वाधार पुनर्निर्माण, लोपोन्मुख, विपन्न तथा सीमान्तकृत समुदायका लागि नमुना आवास, एकीकृत बस्ती विकास तथा जोखिमयुक्त वस्ती स्थानान्तरण २) प्रदेश वा स्थानीय तहले विशेष अनुदानका लागि आयोजना वा कार्यक्रम प्रस्ताव गर्दा त्यस्तो आयोजना वा कार्यक्रमको कुल लागत अनुमान देहायबमोजिमको बजेट सीमाभित्र रहेको हुनु पर्ने छ: गाउँपालिका वा नगरपालिकाबाट कार्यान्वयन गरिने आयोजना वा कार्यक्रमको कुललागत अनुमान २५ लाख रुपैयाँदेखि तीन करोड रुपैयाँसम्म, उपमहानगरपालिका वा महानगरपालिकाबाट कार्यान्वयन गरिने आयोजना वा कार्यक्रमको कुल लागत अनुमान २५ लाख रुपैयाँदेखि पाँच करोड रुपैयाँसम्म, प्रदेश सरकारबाट कार्यान्वयन हुने आयोजना वा कार्यक्रमको कुल लागत अनुमान पाँच करोड रुपैयाँदेखि १० करोड रुपैयाँसम्म। समपूरक अनुदानसम्बन्धि कार्यविधि, २०८१ अनुसार प्रदान गरिने क्षेत्र र रकमका सीमामा सरकारले प्रदेश वा स्थानीय तहबाट कार्यान्वयन गरिने भौतिक पूर्वाधार विकाससँग सम्बन्धित यस्ता आयोजना वा कार्यक्रमको लागि समपूरक अनुदान उपलब्ध गराउन सक्नेछ। आयोजना वा कार्यक्रम प्रस्ताव गर्दा त्यस्तो आयोजना कार्यक्रम बढीमा तीन वर्षभित्र सम्पन्न गर्ने गरी प्रस्ताव गर्नुपर्ने छ। कृषि उपजको प्रशोधन, भण्डारण र बजारीकरण, खानेपानी तथा सरसफाइ, सिँचाइ तथा नदी नियन्त्रण, नवीनतम प्रविधिको प्रयोग गरी फोहोरमैलाको प्रशोधन र व्यवस्थापन, सामुदायिक विद्यालय भवन निर्माण, स्थानीय आर्थिक विकासमा प्रत्यक्ष योगदान पुर्याउने पर्यटन पूर्वाधार निर्माण, मध्यवर्ती क्षेत्रमा मानववन्यजन्तु द्वन्द्व व्यवस्थापनका लागि गरिने पूर्वाधार निर्माण, सौर्य, वायु, जैविक लगायतका वैकल्पिक ऊर्जा उत्पादन र विज्ञान तथा प्रविधिसँग सम्बन्धित पूर्वाधार, स्थानीय तहको केन्द्र र वडा कार्यालय, विद्यालय, स्वास्थ्य संस्था जस्ता सेवा केन्द्र, औद्योगिक ग्राम वा क्षेत्र र बजार जोड्ने स्थानीय सडक तथा प्रदेश लोकमार्ग र सोअन्तर्गतको सडक पुल, स्वास्थ्यचौकी, अस्पताल तथा सोसँग सम्बन्धित पूर्वाधार, विद्युत् सेवाबाट बञ्चित रहेको तथा राष्ट्रिय प्रसारण लाइनको पहुँच नभएको क्षेत्रमा कार्यान्वयन गरिने विद्युत् उत्पादन तथा प्रसारण, नेपाल सरकारको नीति तथा कार्यक्रम र बजेटमा संघ, प्रदेश र स्थानीय तहबीच सहकार्य र संयुक्त लगानीमा कार्यान्वयन गर्ने गरी निर्धारण गरिएको आयोजना वा कार्यक्रम। (२) प्रदेश वा स्थानीय तहले समपूरक अनुदानको लागि आयोजना वा कार्यक्रम गर्दा त्यस्तो आयोजना वा कार्यक्रमको कुल लागत अनुमान देहाय बमोजिमको बजेट भित्र रहेको हुनुपर्ने छः गाउँपालिका वा नगरपालिकाबाट कार्यान्वयन गरिने आयोजना वा कार्यक्रमको कुल लागत अनुमान एक करोड रुपैयाँदेखि सात करोड रुपैयाँसम्म, उपमहानगरपालिका वा महानगरपालिकावाट कार्यान्वयन गरिने आयोजना वा कार्यक्रमको कुल लागत अनुमान तीन करोड रुपैयाँदेखि पन्ध्र करोड रुपैयाँसम्म, प्रदेश सरकारबाट कार्यान्वयन हुने आयोजना वा कार्यक्रमको कुल लागत अनुमान दश करोड रुपैयाँदेखि ३० करोड रुपैयाँसम्म।"
"मुस्ताङमा बुधवारदेखि निरन्तर हावाहुरी, स्थानीय जनजीवन प्रभावित","जोमसोम : हिमाली जिल्ला मुस्ताङमा बुधवार बिहानदेखि निरन्तर बेजोडको हावाहुरी चल्ने क्रम रोकिएको छैन । निरन्तरको हावाहुरीले स्थानीय नागरिकको दैनिकी प्रभावित बनेको जिल्ला प्रहरी कार्यालय मुस्ताङले जनाएको छ । मुस्ताङमा बेजोडको उत्तरी हावाहुरीका कारण जोमसोम स्थित पर्यटन तथा उद्योग कार्यालयको जस्ताको छानो उडाएको मुस्ताङका प्रहरी प्रमुख डिएसपी सूर्यबहादुर बोगटीले जानकारी दिए । कार्यालयको जस्ताले छाएको छानो हावाहुरीले उडाएपछि नेपाल प्रहरी, सशस्त्र प्रहरी र नेपाली सेनाको संयुक्त टोलीले डोरीको सहायतले पुन छानोलाई यथास्थानमा फिट गरिएको मुस्ताङका डिएसपी बोगटीले बताए । हावाहुरीले सरकारी कार्यालयको छानो उडाएको भए पनि त्यहाँ रहेका सरकारी अभिलेख तथा भौतिक सम्पत्तीमा कुनै क्षति नभएको डिएसपी बोगटीको भनाइ छ । यसैगरी मुस्ताङमा निरन्तको उन्मादको बेजोड हावाहुरीको असरले घरपझोङ३ पुथाङ एयरपोर्टको एक होटल र घरपझोङ३ स्याङमा रहेको यात्रु प्रतिक्षालयको छानो उडाएर आशिंक क्षति तुल्याएको जिल्ला प्रहरी कार्यालय मुस्ताङले उल्लेख गरेको छ । प्रहरी श्रोतका अनुसार मुस्ताङमा २४ घण्टा अघि बेजोडको हावाहुरी चलेको र सो क्रम अझै नरोकिएको जनाएको छ । मुस्ताङमा उन्मादको बेजोड हावाहुरी चलिरहेको छ, नागरिकहरु हावाहुरीका कारण घर बाहिर निस्कन नसक्ने अवस्था सृजना भएको छ, डिएसपी बोगटीले थपे,हिउँदयाममा हावा चल्नाने मानवीय तथा भौतिक जोखिम बढेको छ, हामीले स्थानीय नागरिकलाई हावाहुरीबाट बच्न र क्षति हुन नदिन सर्तक गर्न सूचित गरेका छौं । मुस्ताङमा अत्यधिक हावाहुरीको प्रभावले बिद्युत् र इन्टरनेट सेवा नियमित हुन नसकेको डिएसपी बोगटीले उल्लेख गरे । हावाहुरीबाट घर र वस्तीमा क्षति हुन सक्ने र आगलागीका घटना हुनसक्ने भएकाले सर्तक रहन जिल्ला प्रहरी कार्यालय मुस्ताङले अनुरोध गरेको छ । प्रहरीले हावाहुरीबाट कुनै विपदजन्य घटना भएमा तुरुन्तै नजिकैको प्रहरी इकाइ वा जिल्ला प्रहरी कार्यालयमा खबर गर्नसमेत अनुरोध गरेको छ । मुस्ताङमा ढुंगा र माटोले बनेका घरहरुमा जस्ता र सख्खर माटोले छानो छाउने भएको र यसप्रकारका घरहरुमा हावाहुरीबाट विपदजन्य घटना निम्तिन सक्ने डिएसपी बोगटीले स्पष्ट पारे । मुस्ताङमा हिउँदयामको अनुकुल मौसममा समेत हिमपात हुन सकिरहेको छैन । हावाहुरी चलेपछि हिउँ पर्न मौसम बाधक बन्छ । विगतका वर्षहरूमा माघ महिनासम्म ३४ पटकसम्म हिमपात हुन्थ्यो । तर यसपटक हिमपात हुने लक्षण देखिँदैन । अन्य जिल्लामा हिमपात भए पनि मुस्ताङमा हिउँ नपरेकोले स्थानीय किसान आश्चार्यचकित भएका छन् । हिउँ परेमा अन्नबाली सप्रिने र हिउँकै कारण हिउँ पर्यटनमा टेवा पुग्ने बताइन्छ । यसवर्ष हिउँ नपर्दा कृषि र पर्यटनमा असर पुगेको छ । हिउँदयामको हिउँ कृषकका लागि वरदान सावित हुने भए पनि उत्तरी हावाहुरीले गर्दा मुस्ताङमा हिउँ पर्न बाधा पुगेको छ । तस्बिर : निरज थकाली (ठिनी)।"
१२ वर्षको बालकद्वारा तीन वर्षीया बालिकाको हत्या,जाजरकोट : जाजरकोटको बारेकोटमा १२ वर्षीय बालकले तीन वर्षीया बालिकाको हत्या गरेका छन् । प्रहरीका अनुसार बारेकोट गाँउपालिकाकी तीन वर्षीया बालिकाको घाँटी रेटेर हत्या गरिएको हो । बारेकोट गाँउपालिका ६ टाँसीका सर्जन सार्कीका १२ वर्षीय छोरा विरेन्द्र नेपालीले ती बालिकाको हत्या गरेको प्रहरीले जनाएको छ । बिहीवार साँझ खेल्ने क्रममा ती बालिकाको हत्या भएको थियो । आफन्तले राती १० बजे मात्र घटनाबारे जानकारी पाएका थिए । बालकलाई शुक्रवार नै प्रहरीले नियन्त्रणमा लिएर अनुसन्धान सुरु गरिसकेको जिल्ला प्रहरी प्रमुख डिएस्पी पुरुषोत्तम प्रसाद पाण्डेले बताए । डिएस्पी पाण्डेका अनुसार बालकले बालिकालाई धारिलो हतियार प्रयोग गरेर हत्या गरेको देखिन्छ । घाँटीमा करीब ६ सेन्टीमिटर गहिरो गरि काटिएको छ । चार कक्षामा अध्ययनरत बालक भिनाजुको घरमा पाहुन गएका थिए । हत्या गरिएकी बालिका आफन्त नै हुन् । हत्यापछि भागेर बालक आफ्नो घर गएका थिए । प्रहरीले उनलाई नियन्त्रणमा लिएर बालनिगरानी कक्षमा राखेको छ ।
डाक्टरको लाइसेन्समा ६८ फेल,"काठमाडौं : चिकित्सा शिक्षामा स्नातक तह एमबीबीएस र बीडीएसको चिकित्सक दर्ता प्रमाणपत्र (लाइसेन्सिङ) परीक्षामा झन्डै ६८ प्रतिशत परीक्षार्थी फेल भएका छन् । नेपाल मेडिकल काउन्सिलले लिएको लाइसेन्सिङ परीक्षामा सहभागीमध्ये दुईतिहाइभन्दा बढी परीक्षार्थी अनुत्तीर्ण भएका छन् । मंगलबार र बुधबार चिकित्सक दर्ता प्रमाणपत्रको परीक्षा भएको थियो । काउन्सिलका रजिष्ट्रार डासतिसकुमार देवका अनुसार, एमबीबीएस र बीडीएसतर्फ कुल ८ सय ४४ जना परीक्षामा सहभागी थिए । जसमध्ये २ सय ६२ जना (३१ दशमलव शून्य ४ प्रतिशत) मात्र उत्तीर्ण भएका छन् । कुल ५ सय ८२ जना (६८ दशमलव ९६ प्रतिशत) अनुत्तीर्ण भएको काउन्सिलले जनाएको छ । एमबीबीएसतर्फ ६७ दशमलव ९९ र बीडीएसतर्फ ७६ दशमलव ९२ प्रतिशत परीक्षार्थी लाइसेन्सिङ परीक्षामा अनुत्तीर्ण भएका छन् । मेडिकलतर्फ ७ सय ७० जनाले लाइसेन्सिङ परीक्षामा फारम भरेका थिए । जसमध्ये १७ जना अनुपस्थित थिए । ७ सय ५३ जनाले परीक्षामा सहभागिता जनाउँदा २ सय ४१ जना (३२ दशमलव शून्य १ प्रतिशत) मात्र उत्तीर्ण भए । मेडिकलतर्फ ७ जनाको नतिजा रोकिएको छ । ५ सय १२ जना अनुत्तीर्ण भएका छन् । डेन्टल (बीडीएस) तर्फ ९१ जना परीक्षामा सहभागी भएकोमा २१ जना मात्र (२३ दशमलव ०८ प्रतिशत) मात्र उत्तीर्ण भएका छन्। ७० जना परीक्षार्थी असफल भएका छन्। परीक्षामा सहभागीमध्ये अधिकांश विद्यार्थी अनुत्तीर्ण हँुदा मेडिकल र डेन्टल कलेजको शैक्षिक गुणस्तर कमजोर रहेको पुष्टि भएको छ। विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीका लागि समेत लाजमर्दो विषय भएको चिकित्सा शिक्षाका अभियन्ताहरू बताउँछन्। किन फेल भए ? नेपाल मेडिकल काउन्सिलका अध्यक्ष प्राडा चोपलाल भुसालका अनुसार, विगतमा पटकपटक परीक्षामा सहभागी भएका पुराना परीक्षार्थीहरू यसपटक पनि लाइसेन्सिङ परीक्षामा असफल भएका छन्। लाइसेन्सिङ परीक्षामा उत्तीर्ण नभएसम्म सहभागी हुन पाइन्छ। नेपाल चिकित्सक संघका अध्यक्ष डा अनिल विक्रम कार्की नेपालबाहिर पढेर आएका विद्यार्थीहरू बढी फेल भएको हुन सक्ने बताउँछन्। चिकित्सा शिक्षामा गरिएको लगानी सही छछैन ? राज्यसँगै अभिभावकहरूले पनि गम्भीर हुनुपर्ने अवस्था आइसकेको छ, डा कार्की भन्छन्, लाइसेन्सिङ परीक्षामा पटकपटक असफल हुनेलाई के गर्ने ? यो चिन्ताको विषय हो। लाइसेन्सिङ परीक्षामा असफल हुनेहरूमा कहाँ र कुन मेडिकलडेन्टल कलेजमा अध्ययन गरेका विद्यार्थीहरू हुन् भन्ने यकिन विवरण काउन्सिलसँग नभएको डा भुसालले जानकारी दिए। चिकित्सा शिक्षाका प्राध्यापकहरूका अनुसार, अभिभावकको दबाबमा चिकित्सा पढेका औसत विद्यार्थीहरू लाइसेन्सिङ परीक्षामा असफल हुने गरेको पाइएको छ। परीक्षामा प्रश्नपत्र प्राध्यापक एवं सहप्राध्यापकले बनाउँछन्। पाठ्यक्रमबाट वस्तुगत प्रश्न सोध्ने गरिएको काउन्सिलका पदाधिकारीहरूको भनाइ छ। ५० प्रतिशत प्रश्न मिलाएमा परीक्षामा उत्तीर्ण हुन्छन्। चिकित्साशास्त्र अध्ययन संस्थान (आईओएम)का पूर्वडिन प्राडा जगदीश अग्रवाल औसत विद्यार्थीहरू पनि चिकित्सा शिक्षा अध्ययन गरिरहेको बताउँछन्। चिकित्सा शिक्षा पढ्न रुचिसहित योग्य छ छैन मतलवै नगरी अभिभावकहरू सन्तानलाई डाक्टर बनाउन लागिपरेका छन्, प्राडा अग्रवाल भन्छन्, कमजोर विद्यार्थीलाई पनि भर्ना गर्दाको परिणाम लाइसेन्स परीक्षामा देखिँदै छ। एमबीबीएस या बीडीएस पास गरेपछि डाक्टरका रूपमा काम गर्न लाइसेन्स लिनुपर्छ। तर, धेरै जना लाइसेन्स परीक्षामा अनुत्तीर्ण हुने गरेका छन्। कतिपय त पटकपटक परीक्षा लेख्दा पनि उत्तीर्ण हुँदैनन्। यसले हाम्रो मेडिकल (चिकित्सा) शिक्षाको कमजोर अवस्था देखाउँछ। काउन्सिलका अध्यक्ष प्राडा भुसालका अनुसार, पटकपटक लाइसेन्सिङ परीक्षामा दिंदा पनि असफल भएका परीक्षार्थीलाई के गर्ने ? भन्ने विषयमा गम्भीर हुनुपर्ने बेला भएको छ। लाइसेन्स प्राप्त नगर्दासम्म एमबीबीएस(बीडीएस पढेका व्यक्तिको योग्यता प्लस टु सरह हुन्छ। जति पटक दिँदा पनि असफल हुने विद्यार्थीलाई के गर्ने ? भन्ने सम्बन्धमा सरोकारवाला निकायहरूले गम्भीररुपमा छलफल गर्नु पर्ने बेला भएको छ, डा भुसाल भन्छन, विद्यार्थीहरूलाई छनौट गर्दा कमीकमजोरी भयो कि ? पठनपाठनमा कमीकमजोरी हो कि ? यसमा सरोकारवालाहरूले समिक्षा गर्नुपर्ने बेला भएको छ।"
प्रदेशमा बजेट खर्चको न्यूनता,"प्रदेश सरकारहरूले सधैं गुनासो हुन्छ बजेट पाइएन। तीतो सत्य के छ भने उनीहरू पाइरहेको बजेट पनि खर्च गर्न असमर्थ भइरहेका छन्। संघ सरकारले बजेट खर्च नसकेको दसकौं भयो। कुनै पनि सरकारले विकास बजेट पूराका पूरा खर्चन सकेका छैनन्। मुलुकको अर्थतन्त्र चलायमान हुन नसक्नुको एउटा कारण सरकारले बजेट खर्च गर्नै नसक्नु पनि एउटा र मुख्यमध्ये हो। संघ सरकारमा जुन रोग छ, त्यही रोग प्रदेशमा पनि देखिएको छ। कोशी, बागमती, मधेस, गण्डकी, लुम्बिनी, कर्णाली र सुदूरपश्चिम प्रदेश सरकारले आर्थिक वर्षको आधा समय बितिसक्दा आधा बजेट खर्चन सकेका छैनन्। चौथाइभन्दा कममात्रै खर्चन सकेका छन्। यसको मतलब पूरा वर्ष सकिँदा उनीहरूको खर्च आधा हुन पनि गाह्रोगाह्रो पर्नेछ। कोशी प्रदेशमा पुससम्म २४८५ प्रतिशत बजेट खर्च हुँदा मधेस प्रदेशमा मात्र ६ प्रतिशत बजेट खर्च भएको छ। यो अति निराशाजनक उपलब्धि हो। संघीय संरचनामा गएपछि झन् जनताका आवश्यकताको सम्बोधन होला भन्ने जनअपेक्षा हो। विकास निर्माणले गति लेला भन्ने पनि अपेक्षा स्वाभाविक हो। तर, विकासको गति भने धीमा नै छ प्रदेशहरूमा पनि। यस्तो हालतले प्रदेशहरूको औचित्यमाथि प्रश्न उठाउनेहरूलाई बल दिएको छ। त्यसो त पुँजीगत खर्च गर्न सरकारहरू चुक्नुमा थुप्रै नीतिगत बाधाहरू पनि छन्, जसको समाधान खोज्ने जिम्मेवारी भने संघ सरकारको हो। यो केवल कुनै खास सरकार वा नेतृत्वको असमर्थताको उपजमात्रै होइन, तिनीहरूले समाधान खोज्ने प्रयास नगर्नुचाहिँ अकर्मण्यता पक्कै हो। बजेट खर्चन राजनीतिक नेतृत्वमा दृढ इच्छाशक्ति हुनुपर्छ र राज्य बलियो बन्नुपर्छ ता कि निर्माण व्यवसायीले पनि विकासका योजनाका काममा ढिलासुस्ती नगरुन्। प्रक्रियागत गाँठाहरू पनि फुकाउनु पर्छ। बजेटको प्राथमिकता एकातिर हुने तर खर्चचाहिँ हुन नसक्ने भनेको योजना छनोटदेखिकै त्रुटि पनि हो। पुँजीगत बजेट खर्चमा जसरी ठूलो कमजोरी देखिएको छ, यसलाई एक कोणबाट मात्रै हेरेर समाधान निकाल्न सकिन्न। बजेट निर्माणदेखि नै पुनरावलोन सहितको परिवर्तन नगरी तथा विभिन्न नीतिगत अप्ठेराहरू नफुकाई बजेट खर्च वृद्धि हुन सम्भव छैन।"
अमेरिकामा जन्मसिद्ध नागरिकता हटाउने ट्रम्पको आदेश अदालतद्वारा रोक,"वासिङटन डिसी : गैरअमेरिकी आमाबाबुका सन्तानलाई जन्मकै आधारमा अमेरिकी नागरिकता दिने प्रावधान अन्त्य गर्ने अमेरिकी राष्ट्रपति डोनाल्ड ट्रम्पको कार्यकारी आदेशमाथि अदालतले १४ दिनका लागि रोक लगाएको छ। संघीय अदालतका न्यायाधीश जोन कोफेनरले वासिङ्टन, एरिजोना, इलिनोइस र ओरेगन राज्यबाट दायर गरिएको निवेदनमा यो फैसला सुनाएका हुन्। सीएनएनका अनुसार बहसको क्रममा न्यायाधीश जोन कफेनरले न्याय विभागका वकिललाई रोक्दै सोधे, 'यो आदेशलाई कसरी संवैधानिक मान्न सकिन्छ? यो त दिमाग नै हल्लाउने खालको छ। यो स्पष्ट रूपमा असंवैधानिक आदेश हो।' न्यायाधीश कफेनरले ४० वर्षभन्दा बढी समयदेखि बेन्चमा बसे पनि आजसम्म यति असंवैधानिक मुद्दा नदेखेको बताए। मुद्दाको अर्को सुनुवाइ फेब्रुअरी ५ मा हुनेछ। ट्रम्पले शपथ ग्रहणको दिन जनवरी २० मा एक कार्यकारी आदेशमा हस्ताक्षर गरेर जन्मसिद्ध नागरिकतामाथि प्रतिबन्ध लगाएका थिए। यो फैसलाले अमेरिकामा प्रत्येक वर्ष जन्मिने १५ लाख नवजात शिशुहरूको नागरिकता खतरामा परेको आलोचकहरुले जनाएका छन्। उक्त आदेश कार्यान्वयन गर्न ३० दिनको अवधि, अर्थात् फेब्रुअरी १९ सम्म समय दिइएको छ। ट्रम्पसँग संवैधानिक अधिकार नभएको दावी ट्रम्पको उक्त निर्णयपछि मंगलबार २२ राज्यका महान्यायाधिवक्ताहरूले दुई संघीय जिल्ला अदालतमा उक्त आदेश उल्टाउन माग गर्दै मुद्दा दायर गरेका थिए। संयुक्त राज्य अमेरिका जन्मसिद्ध नागरिकता वा जस्ट सोली (माटोको अधिकार) को सिद्धान्त लागू हुने ३० देशहरू मध्ये एक हो। उनीहरुले राष्ट्रपति र कांग्रेस (संसद) सँग १४ औं संशोधन अन्तर्गत जन्मसिद्ध नागरिकतामाथि प्रतिबन्ध लगाउने संवैधानिक अधिकार नभएको मुद्दा दायर गरेका छन्। न्यु जर्सीका महान्यायाधिवक्ता म्याथ्यू प्लेट्किनले राष्ट्रपति शक्तिशाली व्यक्ति भए पनि राजा नभएको बताए। उनले संविधान पुनर्लेखन गर्न नसक्ने बताए। अमेरिकामा जन्मसिद्ध नागरिकता बढ्दै १८६५ मा अमेरिकी गृहयुद्ध समाप्त भएपछि जुलाई १८६८ मा अमेरिकी कांग्रेसले १४ औं संशोधनलाई अनुमोदन गरेको थियो। त्यसमा देशमा जन्मेका सबै अमेरिकीहरू नागरिक हुन् भनिएको थियो। यस संशोधनको उद्देश्य दासत्वको शिकार भएका अश्वेत मानिसहरूलाई अमेरिकी नागरिकता प्रदान गर्नु थियो। संशोधनमा संयुक्त राज्य अमेरिकामा जन्मेका सबै बालबालिकाहरूलाई समावेश गर्ने गरी व्याख्या गरिएको छ। उनीहरूका आमाबाबुको आप्रवासन स्थिति जेसुकै भए पनि अमेरिकामा जन्मेकै आधारमा सबैले नागरिकता पाउने गरेका छन्। यस कानूनको फाइदा उठाउँदै धेरै देशका मानिसले अमेरिका गएर बच्चा जन्माउने प्रचलन बढेको छ। यो पनि पढ्नुहोस राष्ट्रपति डाेनाल्ड ट्रम्पले लिए सपथ, सम्हाले अमेरिकाकाे बागडाेर उद्घाटन भाषणमा ट्रम्पले भने : अमेरिकामा भर्खरै स्वर्ण युग सुरु भयो अमेरिकामेक्सिको सीमामा राष्ट्रिय आपतकाल घोषणा गरिने गैरकानुनीरूपमा बसेका तीन नेपालीलाई अमेरिकाले गर्यो निष्कासन ट्रम्प प्रशासन आक्रामक, अमेरिकामा पहिलो दिन करिब ५ सय आप्रवासी पक्राउ"
२३ स्थानीय तहमा कनिष्ठलाई दिइएको प्रशासकीय जिम्मेवारी खारेज,"काठमाडौं : सिनियर (वरिष्ठ) हुँदाहँुदै जुनियर (कनिष्ठ)लाई जिम्मेवारी दिएपछि देशभरका २३ स्थानीय तहका निमित्त प्रमुख प्रशासकीय अधिकृतको जिम्मेवारी रद्द गरिएको छ। संघीय मामिला तथा सामान्य प्रशासन मन्त्रालयले देशभरका १० नगरपालिका र १३ गाउँपालिकामा निमित्त भै कार्य गर्न प्रदान गरिएको आर्थिक तथा प्रशासनिक जिम्मेवारी रद्द गरिएको छ। अख्तियार दुरुपयोग अनुसन्धान आयोगमा यो विषयमा उजुरी परेको थियो। अख्तियारले जुनियर कर्मचारीलाई के कारणले निमित्त दिएको भनेर सोधेपछि मन्त्रालय यो निर्णयमा पुगेको हो। मन्त्रालयका प्रवक्ता एवं सहसचिव कालीप्रसाद पराजुलीले सिनियर भएको स्थानमा जुनियरलाई राखेको भन्दै अख्तियारले सिनियरलाई जिम्मेवारी दिएको निर्देशनअनुसार नै मन्त्रालयले यो निर्णय गरेको जानकारी दिए। कतिपय स्थानीय तहले आफू अनुकूल काम गराउन अहेवलाई समेत निमित्त बनाएर राखेका थिए। प्रशासन सेवाको कर्मचारी नै प्रमुख प्रशासकीय अधिकृत हुने मान्यता भए पनि कृषि, स्वास्थ्य लगायतका सेवाका कर्मचारीलाई पनि यो जिम्मेवारी दिइएको पाइएको छ। मन्त्रालयबाट पठाएका कर्मचारीसँग जनप्रतिनिधिहरू काम गर्न हच्किने भएको कारणले उनीहरू आफैले अनुकूल कर्मचारी छानेर निमित्त बनाएका थिए। स्थानीय तहले आफू खुसी नियमविपरीत त्यहाँ कार्यरत कर्मचारीलाई निमित्त प्रमुख प्रशासकीय अधिकृत भएर कामकाजको लागि खटाएका थिए। धनुषाको धनुषाधाम नगरपालिकामा संजितप्रसाद दास, सप्तरीको कञ्चनरुप नगरपालिका नवराज खड्का, सिरहाको सिरहा नगरपालिकामा बलिराम यादव, महोत्तरीको लोहरपट्टी नगरपालिकामा बदरुल अन्सारी र भँगाहा नगरपालिकामा विजयकुमार यादवलाई निमित्त बनाएर सम्बन्धित नगरपालिकाले नै खटाएको थियो। उनीहरू स्थानीय तहका छैटौं अधिकृत हुन्। बाराको महागढीमाई नगरपालिकामा विजयप्रसाद कुशवाहा, पर्साको पोखरियाका अजयकुमार श्रीवास्तव, जाजरकोटको छेडागाडका गंगबहादुर रोकाय, अछामको मंगलसेनका खकेन्द्रबहादुर सोडारी र दार्चुलाको महाकाली नगरपालिका नरसिंह बडालको जिम्मेवारी खोसिएको छ। उनीहरू स्थानीय तहको सातौं तहका अधिकृत हुन्। सिनियर हुँदाहुँदै उनीहरूलाई नगरपालिकाले जिम्मेवारी दिइएको थियो। त्यस्तै खोटाङको दिप्रुङ चुइँचुम्मा गाउँपालिकाका पिएस्पी चाम्लिङ(प्रशासन), धनुषाको औरही गाउँपालिका अशोककुमार यादव(स्वास्थ्य),र मुखयापट्टी मुसहरियाका रामपुकार दास(स्वास्थ्य)को जिम्मेवारी पनि रद्द गरिएको छ। उनीहरू छैटांै तहका अधिकृत हुन्। सर्लाहको धनकौला गाउँपालिकामा सिनियर अहेव कृष्णमोहनप्रसाद साह निमित्त प्रमुख प्रशासकीय अधिकृत बनाइएको थिो। उनको जिम्मेवारी पनि मन्त्रालयले खोसेको छ। सर्लाहीकै ब्रहपुर गाउँपालिकाका उपेन्द्र राउत(स्वास्थ्य), बाराको सवर्ण गाउँपालिकाका सुजितकुमार यादव(स्वास्थ्य), मुगुको सोरु गाउँपालिकाका तिर्थराज शाही, मुगुकै खत्याड गाउँपालिकाका बासुदेव कार्की(कृषि), हुम्लाको ताँजाकोट गाउँपालिकाका राजेन्द्र स्याङकु(स्वास्थ्य), अदानचुली गाउँपालिका हंस महतरा(स्वास्थ्य), सिमकोट गाउँपालिकाका उजिर रोकाया, अछामको चौरपाटी गाउँपालिकाका धनबहादुर थापा(स्वास्थ्य), बझाङको दुर्गाथली गाउँपालिका झलकबहादुर दौल्यालको निमित्तको जिम्मेवारी रद्द गरिएको छ। यही माघ ९ गतेको मन्त्रालयको निर्णयअनुसार उनीहरूको जिम्मेवारी रद्द गरिएको हो। कर्मचारी प्रशासन शाखाका प्रमुख एवं सहसचिव बलराम रिज्यालले ती स्थानीय तहले लामो समयदेखि वरिष्ठतमालाई जिम्मेवारी नदिएर कनिष्ठतमलाई दिएको पाइएपछि रद्द गरिएको बताए। लामो समयदेखि यीनीहरूले कनिष्ठलाई जिम्मेवारी दिइएको पाइयो, यसबाट अनियमितता भयो भन्ने गुनासो पनि आयो, उनले भने, मन्त्रालयबाट प्रमुख प्रशासकीय अधिकृत पठाउनुपर्ने हो, तर विभिन्न कारण पठाउन नसकिएको अवस्था वरिष्ठतमलाई निमित्तको जिम्मेवारी दिनुपर्ने व्यवस्था छ। तर, यसरी कनिष्ठतमलाई दिएको रद्द गरिएको हो। थप कनिष्ठतमलाई दिएको पाइएमा अन्य स्थानीय तहको पनि रद्द गर्दै जाने उनले बताए। रद्द गरिएको स्थान सकेसम्म मन्त्रालयबाटै प्रमुख प्रकासशीय अधिकृत खटाउने नभएमा वरिष्ठतमलाई जिम्मेवारी दिने पनि उनले स्पष्ट पारे। अझै ७५३ स्थानीय तहमध्ये २५० निमित्तकै भरमा छन्। सरकारले त्यहाँ प्रमुख प्रशासकीय अधिकृत पठाउन सकेको छैन। कतिपय महानगरपालिका र उपमहानगरपालिका समेत निमित्तका भरमा नै छन्। काठमाडौं महानगरपालिकामा नै हाल प्रमुख प्रशासकीय अधिकृत छानबिनको क्रममा छन्। प्रमुख प्रशासकीय अधिकृत सरोज गुरागाईंलाई मेयर बालेन साहले अनियमितताको आरोप लगाउँदै छानबिन गरिरहेका छन्।"

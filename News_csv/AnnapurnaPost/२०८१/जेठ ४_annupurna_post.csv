शीर्षक,विवरण
पौडी खेल्ने क्रममा डुबेर दुईजनाको मुत्यु,"गोरखा : गोरखामा छुट्टाछुट्टै स्थानमा पौडी खेल्ने क्रममा डुबेर आज दुई जनाको मृत्यु भएको छ। सिरानचोक गाउँपालिका१ बिरौटास्थित चेपेखोलामा पौडी खेल्ने क्रममा डुबेर १६ वर्षीय मेष तामाङको मुत्यु भएको जिल्ला प्रहरी कार्यालय गोरखाका सूचना अधिकारी एवं प्रहरी नायब उपरीक्षक रमेशकुमार श्रेष्ठले जानकारी दिए। यस्तै गोरखा नगरपालिका१० छेवेटारस्थित दरौदी नदीको पौडी खेल्ने क्रममा झापा जिल्ला कमला गाउँपालिका५, पाडाजुङ्गे घर भएका १८ वर्षीय समीर श्रेष्ठको मृत्यु भएको प्रनाउ श्रेष्ठले जानकारी दिए।"
रातो मच्छिन्द्रनाथको मर्मत सुरु,"काठमाडौं : ललितपुरको रातो मच्छिन्द्रनाथको मर्मत सुरु गरिएको छ। मच्छिन्द्रनाथको रथ जात्रा चलिरहेका बेला निकै ढल्किएकाले केही दिन रथ तान्ने क्रमलाई रोकेर मर्मत कार्य सुरु गरिएको हो। रथ तान्ने क्रममा चक्काको माथि हुने मलाखे भाँचिएका कारण तान्न समस्या भएको थियो। त्यसपछि ललितपुर गुठी संस्थानले सूचना जारी गरी मर्मत कार्य गर्नुपर्ने भन्दै केही दिन रथजात्रा स्थगित हुने जनाएको थियो। रथको पूर्णरुपमा मर्मत भएपछि पुन तान्न सुरु गरिने र लगनखेल पुराइने स्थानीयले बताएका छन्। मच्छिन्द्रनाथको रथयात्रा वैशाख शुक्ल प्रतिपदामा सुरु भएर आषाढ शुक्ल चतुर्थी (दुई महिना)सम्म चल्छ। रातोमच्छिन्द्रनाथ जात्रालाई पाटनको सबैभन्दा महत्वपूर्ण तथा उपत्यकाकै सबैभन्दा लामो जात्राका रूपमा लिइन्छ। हिन्दू धर्मावलम्बी मछिन्द्रनाथलाई ऐतिहासिक करुणामयका रूपमा पुज्छन् भने बौद्ध धर्मावलम्बी पद्मपाणि अर्थात् पञ्चबुद्धमध्येका चौथो बुद्धका रूपमा पूजा गर्छन्। मछिन्द्रनाथको रथ यात्राको अन्तिम दिन भोटो देखाउने जात्रा हुन्छ। पुल्चोकमा रथारोहण गरी सुरु भएको मच्छिन्द्रनाथको रथयात्रा गाःबाहल, मंगलबजार, सुन्धारा, लगनखेल, इटिटोल हुँदै जावालाखेलमा पुर्याएर भोटो देखाइन्छ। पौराणिक कथन अनुसार १२ वर्षसम्म अनिकाल लागेपछि भक्तपुरका तत्कालीन राजा नरेन्द्रदेवले यो जात्राको सुरुवात गराइएको किंवदन्ती छ।"
"शिवशिखर र इमेज सहकारीका सञ्चालकविरुद्ध सम्पत्ति शुद्धीकरणले दायर गर्यो मुद्दा, करिब २८ अर्ब बिगो माग","काठमाडौं : सम्पत्ति शुद्धीकरण अनुसन्धान विभागले भक्तपुरको शिवशिखर सहकारी संस्था र बागलुङको इमेज सहकारी संस्थाका सञ्चालकविरुद्ध मुद्दा दायर गरेको छ। सहकारी ठगी गरी अकुत सम्पत्ति आर्जन गरेको आरोपमा विभागले शिवशिखर सहकारीका केदारनाथ शर्मा, गीता शर्मा र तेजबहादुर तामाङ तथा इमेज सहकारीका देवकुमारी नेपालीविरुद्ध मुद्दा दायर गरेको हो। शिवशिखरको देशभरी र इमेज सहकारीको गण्डकी प्रदेशभरी शाखा रहेको छ। विभागका निर्देशक शिवहरि पोखरेल, रमेश श्रेष्ठ, शाखा अधिकृत भानुभक्त बरालले तयार पारेको प्रतिवेदनका आधारमा विभागले सहकारीको रकम अपचलन गरेको र विभिन्न निजी कम्पनीहरूमा लगानी गरेको आरोपमा उनीहरूविरुद्ध मुद्दा दायर गरेको हो। शिवशिखर सहकारीका सञ्चालक केदारनाथ शर्माले मात्रै सहकारीको २३ देखि २५ अर्ब रुपैयाँ अपचलन गरेको आरोप पत्रमा उल्लेख छ। जसमा केदार शर्माका नाममा ११ अर्ब १४ करोड बढी, उनकी श्रीमती गीता शर्मा र कम्पनी गरी ८ अर्ब र थप ५ अर्ब गरी कूल २३२५ अर्ब रुपैयाँ अपचलन गरेको आरोप पत्रमा उल्लेख छ। यसअघि सम्पत्ति शुद्धीकरण अनुसन्धान विभागका महानिर्देशक (डिजी) पुष्पराज शाहीसमक्ष शिवशिखर सहकारीको ९ अर्ब रुपैयाँ अपचलन भएको प्रतिवेदन पेस भएको थियो। अनुसन्धानमा खटिएका मोहनप्रसाद ढकाल, सचितकुमार वाइवा, मोलीलाल सापकोटा र डीएसपी मधुसुधन न्यौपानेले उक्त प्रतिवेदन गत कात्तिकमा डिजी शाहीलाई बुझाएका थिए। डिजी शाहीले नयाँ अनुसन्धान अधिकृत तोकेर यस विषयमा थप अनुसन्धान गराएका थिए। उनले ६ महिना लगाएर तयार पारेको प्रतिवेदनमा थप १६ अर्ब रुपैयाँ बराबरको सम्पत्ति लुकाएको खुलेको छ। केदार शर्मामाथि सहकारीबाट विना धितो अर्बौं रुपैयाँ ऋणमार्फत् अपचलन गरेको, आफ्नो प्रत्यक्ष हित नियन्त्रण रहेको कम्पनी खडा गरेर ५ अर्ब बढीको कृत्रिम ऋण लेखांकन गरेको, विभिन्न कम्पनीहरूमा अर्ब बढीको सेयर लगानी गरेको, सञ्चालक सापटी भनी अर्ब बढी रुपैयाँ लगेको, अग्रिम सेयरबापत करोडौं रुपैयाँ लगेको, तुलसी सहकारीबाट समेत विना धितो ऋण अपचलन गरेको आरोप लगाइएको छ। केदारले विराटनगर, दमक र गाईघाटमा रहेको तुलसी सहकारीबाट पनि करोडौं रुपैयाँ अपचलन गरेको पाइएको छ। त्यस्तै केदारकी श्रीमती गीतालाई विना धितो ऋण अपचलन गरेको, विभिन्न कम्पनीमा करोडौं रुपैयाँको सेयरमा लगानी गरेको, सहकारीको रकम सापटी लगी अपचलन गरेको, आफ्नो नाममा आलिशान घरहरू जोडेको आरोप प्रतिवेदनमा लगाइएको छ। त्यस्तै तेजबहादुर तामाङको हकमा पनि करोडौं रूपैयाँ विना धितो ऋण लगी अपचलन गरेको, केदार शर्मासँग मिलेर निजी कम्पनीमा लगानी गरेको, अग्रिम सेयरबापत रकम अपचलन गरेको आरोप लगाइएको छ। त्यस्तै इमेज सहकारीका सञ्चालक देवकुमार नेपालीले ३ अर्ब ३ करोड बढी रकम ठगी गरेको आरोप पत्रमा उल्लेख छ। उनले पोखरा र बागलुङमा रहेको सहकारीबाट उक्त रकम घरजग्गामा लगानी गरेको, सवारी साधन खरिद गरेको, निजी कम्पनीमा लगानी गरेको पाइएको आरोप पत्रमा उल्लेख छ। देवकुमारले सहकारीको रकमबाट १५६ रोपनी जग्गासमेत खरिद गरेको पाइएको आरोप पत्रमा भनिएको छ। अभियोजनमा उनीहरूलाई सम्पत्ति शुद्धीकरण (मनी लाउन्डरिङ) निवारण ऐन, २०६४ (संशोधनसमेत)को दफा ३० को उपदफा (७) बमोजिमको थप सजाय हुनुका साथै कसुरबाट प्राप्त शुद्धीकरण गरिएको सम्पत्ति र सोबाट बढे बढाएको समेत सोही ऐनको दफा ३४(१) बमोजिम जफत गर्न माग गरिएको छ। डिजी शाहीले सहकारी ठगहरूलाई कानुनी दायरमा ल्याउन प्रक्रिया अगाडि बढाएका छन्। उनले सहकारीमा सर्वसाधारणको अर्बौं रकम अपचलन भएको भन्दै आरोपीलाई कानुनी कारबाही गर्नुपर्ने बताए। देशभरी नै सहकारीबाट आम नेपालीहरू ठगिएका छन्। सहकारीको अर्बौं रकम व्यक्तिगत विलासी सम्पत्ति आर्जन गर्ने काममा लगाएको देखिएको छ। अन्य सहकारी विषयमा पनि हामी निष्पक्ष भएर अनुसन्धान गरिरहेका छौं, उनले भने।"
त्रिशूली थ्री बी हबसहित दुई सबस्टेशनको उद्घाटन,"नुवाकोट : जलविद्युतको हबका रुपमा रहेको त्रिशूली नदी किनारामा निर्मित त्रिशूली थ्री बी हबसहित दुई वटा सबस्टेशनको एकैसाथ उद्घाटन गरिएको छ। नुवाकोटको उत्तरी भेगमा रहेको किस्पाङ गाउँपालिका५ पहिरेबेंसीमा चिलिमेत्रिशूली २२० केभी प्रसारण प्रणाली आयोजनाअन्तर्गत निर्माण गरिएको त्रिशूली थ्री बी हब २२०१३२३३ केभी सबस्टेसन उद्घाटन गरिएको हो। नुवाकोट र रसुवाका प्रसारण लाइन र सबस्टेसनबाट प्रभावित तथा यस आसपासका क्षेत्रमा विद्युत् पहुँच विस्तार र आपूर्तिलाई भरपर्दो तथा गुणस्तरीय बनाउन छिमेकी विद्युतीकरण कार्यक्रममार्फत ३३ तथा ११ केभी लाइन र वितरण सबस्टेसन निर्माण गरिएको हो। आयोजनाको कर्पोरेट सामाजिक उत्तरदायित्वअन्तर्गत छिमेकी विद्युतीकरण कार्यक्रमबाट किस्पाङ गाउँपालिकाकै भाल्चेमा निर्माण गरिएको ३३११ केभी विद्युत् वितरण सबस्टेसन पनि शुक्रबारै उद्घाटन गरिएको छ। ऊर्जा जलस्रोत तथा सिँचाइमन्त्री शक्तिबहादुर बस्नेत तथा युरोपेली आयोगकी अन्तर्राष्ट्रिय साझेदारी उपमहानिर्देशक मिरियम फेरन युरोपेली युनियनकी राजदूत भेरोनिक लोरेञ्जो जर्मन राजदूत थोमस प्रिन्ज र युरोपेली लगानी बैंक (इआइबी)की निर्देशक थौउराया ट्रिकीले संयुक्त रुपमा त्रिशूली थ्री बी हब र भाल्चे सबस्टेसन उद्घाटन गरेका हुन्। १०४ रोपनी जग्गामा निर्माण गरिएको त्रिशूली थ्री बी हब सबस्टेसनको लागत १ अर्ब ९७ करोड रुपैयाँ रहेको छ। त्रिशूलीकाठमाडौं २२० केभी प्रसारण लाइनबाट त्रिशूली थ्री बी हब सबस्टेसन मातातीर्थ सबस्टेसनसँग जोडिएको छ। भाल्चे सबस्टेसन तथा त्रिशूली थ्री बी हबभाल्चे ३३ केभी प्रसारण लाइनसहित छिमेकी विद्युतीकरण कार्यक्रमको लागत ४२ करोड ९३ लाख रुपैयाँ रहेको छ। चिलिमेत्रिशूली २२० केभी प्रसारण प्रणाली आयोजनाअन्तर्गत नुवाकोटसँगै जोडिएको रसुवाको आमाछोदिङ्मो गाउँपालिकाको थाम्बुचेतस्थित चिलिमे हव २२० केभी सबस्टेसनदेखि त्रिशूली थ्री बी हबसम्मको २८ किलोमिटर २२० केभी डबल सर्किट प्रसारण लाइन र चिलिमे हव २२० केभी सबस्टेसन निर्माण अन्तिम चरणमा छन्। अनुमानित लागत ६ अर्ब १९ करोड रुपैयाँ रहेको चिलिमेत्रिशूली २२० केभी प्रसारण प्रणाली आयोजना नेपाल सरकार तथा नेपाल विद्युत प्राधिकरणको लगानी र जर्मन विकास बैक (केएफडब्लू) तथा इयूको अनुदान सहयोग रहेको छ। ईयूले स्थापना गरेको इआइबीले आयोजनामा सहुलितपूर्ण ऋण उपलब्ध गराएको छ। त्रिशूली नदी र त्यसका सहायक नदी, खोलाहरूमा निर्माणाधीन तथा निर्माण हुने जलविद्युत आयोजनाहरूको विद्युत राष्ट्रिय प्रणालीमा प्रवाह गर्न चिलिमेत्रिशूली २२० केभी प्रसारण लाइन र चिलिमे तथा त्रिशूली थ्री बी हब सबस्टेसन निर्माण गरिएको हो। प्रसारण लाइन तथा सबस्टेसनबाट करिब १ हजार २ सय मेगावाट विद्युत् प्रवाह हुन सक्छ। कूल २८ किलोमिटर प्रसारण लाइनमा पर्ने ७५ वटा टावरहरूमध्ये ७० वटाको जग हालिएको छ। बाँकी ५ टावरको आंशिक जग हालिएको छ भने ६० वटा टावर खडा गरिएको छ। यसका साथै १० वटाको काम धमाधम भइरहेको छ भने १५ किलोमिटर तार तानिएको छ। खडा गरिएका टावरमा तार तान्ने काम भइरहेको र चिलिमे त्रिशूली थ्री बी हब प्रसारण लाइन अन्तर्गत चिलिमेमैलुङ खण्ड २० किलोमिटर डबल सर्किट र मैलुङत्रिशूली थ्री बी हबसम्म ८ किलोमिटर चार (मल्टी) सर्किट लाइन निर्माण गरिएको छ। प्रसारण लाइन निर्माण एक महिनाभित्र सम्पन्न गर्ने लक्ष्यका साथ तीब्रताका साथ काम भइरहेको विद्युत प्राधिकरणले जनाएको छ। कोरियन कम्पनीहरूको अगुवाइमा निर्माणाधीन २१६ मेगावाटको माथिल्लो त्रिशूली१ जलविद्युत प्रसारण लाइन र सबस्टेसन निर्माणका लागि चिनियाँ कम्पनी पिङगाओ ग्रुप अफ कम्पनीसँग २०७४ को कात्तिकमा ठेक्का सम्झौता भएको थियो। ठेक्का सम्झौता गत २०७४ पुसमा कार्यान्वयनमा आएको थियो।"
बुटवलमा मापदण्ड विपरीतका दुई मासु पसललाई जरिवाना,"बुटवल : बुटवल उपमहानगरपालिकाले मापदण्ड मिचेर मासु बिक्री गर्ने दुई पसललाई कारबाही गरेको छ। शुक्रबार गरिएको अनुगमनका क्रममा खसी बोकाको भनेर बाख्रीको मासु बिक्री गर्ने र अनुमति नलिएको स्थानमा बध सञ्चालन गर्ने मासु पसललाई १०१० हजार रुपैयाँ जरिवाना गरिएको हो। पुरानो बसपार्क नजिकै रहेको न्यु मेहेदी मासु पसल र बुटवल१ स्थित पप्पु मासु पसलले मापदण्डविपरीत मासु पसल सञ्चालन गरेको पाइएको उपमहानगरपालिकाका अनुगमन शाखा प्रमुख ठगिश्वर पोखरेलले जानकारी गराए। उपप्रमुख सावित्रादेवी अर्यालको नेतृत्वमा गएको अनुगमन टोलीले मापदण्डविपरीत घरमा मासु बधस्थल बनाएको, खसीबोका भनेर बाख्रीको मासु बेच्ने गरेको र दुर्गन्ध फैलाएको भन्दै पहिलोपटक नगदसहित जरिवाना गराइएको बताइन्। अनुगमन समितिको बैठकले दुई मासु पसललाई व्यवस्थित गर्न सचेत गराउँदै एक हप्ताभित्र व्यवस्थित गर्न र तिनाउ पुलमुनिबाट पसल अन्यत्र सार्न निर्देशन समेत दिएको छ। मासु बिक्री वितरण गर्दा मानव स्वास्थ्यमा प्रतिकूल असर पर्ने गरी व्यवसाय सञ्चालन हुँदै आइरहेको बारे गुनासो आइरहेको उपप्रमुख अर्यालको भनाइ छ। बुटवल उपमहानगरपालिकाको पशु बधशाला व्यवस्थापन र सञ्चालन ऐन् २०७९ अनुसार बुटवलमा रहेका मासु पसलहरूले खसीबोकाको मासु बिक्री गर्दा पशु बधशालामा बध गरी प्रमाणीकरण गरेको मासु मात्रै बिक्री गर्न पाउने प्रावधान बनाइएको छ।"
सबै घरमा संकेत नम्बर टाँस,"सिन्धुपाल्चोक : सिन्धुपाल्चोकको बाह्रबिसे नगरपालिका७ घुम्थाङ वडाभित्रका सबै घरधुरी र सार्वजनिक भवनमा नम्बर राख्ने पहिलो वडा बनेको छ। वडा घरधुरी सर्वेक्षण, आवश्यक सूचना संकलन तथा सार्वजनिक सम्पत्तिको पहिचान कार्यमा यो वडा पहिलो बनेको हो। वडाका सबै घरमा तथा मन्दिर, गुम्बा, चर्च, विद्यालयहरूमा नम्बर प्लेट राख्ने कार्य गरिएको छ। कोबो कलेक्ट सफ्टवेरमार्फत जीपीएस लोकेसनसमेत राखेर गरेको घरधुरी तथा सार्वजनिक सम्पत्ति पहिचानबाट संकलित तथ्यांकका आधारमा सेवा प्रवाह गरिने वडाअध्यक्ष ङिमा शेर्पाको भनाइ छ। राष्ट्रिय जनगणनाबाट आएको तथ्यांकमा थपघट भइसकेको, वडाका लागि मात्र चाहिने कतिपय तथ्यांक थप्नुपरेको र वडामा रहेका सबै घरधुरीको नक्सांकन समेत गर्नुपर्ने भएकाले यो आर्थिक वर्षमा पहिचानको काम गरिएको उनले जानकारी दिए। घरधुरी सर्वेक्षणपश्चात प्राप्त तथ्यांकले वडावासीलाई सेवा प्रवाहमा सहजता प्रदान गर्ने उनको विश्वास छ। घरधुरी तथा सार्वजनिक सम्पत्ति सर्वेक्षणमा कूल १ हजार १ सय ५८ घरधुरीमा नम्बर प्लेट जडान गरिएको वडाध्यक्ष शेर्पाले बताए। यस्तै २१ वटा मन्दिर, ९ वटा विद्यालय, ८ वटा चर्च, ८ वटा सार्वजनिक भवन र ४ वटा गुम्बा समेत पहिचान गरी नम्बरप्लेट लगाइएको वडाले जनाएको छ। जनगणनाअनुसार यो वडाको जनसंख्या ३ हजार ३ सय २२ छ। जसमा पुरुषको संख्या १ हजार ६ सय ४२ र महिलाको संख्या १ हजार ६ सय ८० छ। सर्वेक्षणको तथ्यांक अनुसार यहाँका ८४ दशमलव ६३ प्रतिशत घर कच्ची छन् भने १५ दशमलव ३७ मात्र पक्की घर रहेको पाइएको छ। यस क्षेत्रमा ४७ दशमलव ६७ प्रतिशत परिवारले हिन्दु धर्म मान्ने गरेको पाइएको छ भने ४३ दशमलव ८७ प्रतिशत परिवारले बौद्ध धर्म मान्ने गरेको पाइएको छ। यस्तै ८ दशमलव २९ प्रतिशत घरपरिवार क्रिश्चियन धर्ममा आवद्ध रहेको तथ्यांकले बताएको छ। यस्तै शून्य दशमलव १७ प्रतिशतले अन्य धर्म पनि मान्ने गरेको पाइएको छ। यहाँका १ हजार १ सय ५८ घरधुरीमध्ये ५१ दशमलव ५७ प्रतिशत परिवारले नेपाली भाषा, २१ दशमलव ४२ प्रतिशतले शेर्पा भाषा, १७ दशमलव ९६ प्रतिशतले तामाङ भाषा, ८ दशमलव ६४ प्रतिशतले नेवारी भाषा र बाँकीले अन्य भाषा बोल्ने गरेको पाइएको वडाध्यक्ष शेर्पाले जानकारी दिए। वडाका सबै घरमा बिजुली पुगेको र सबै घरमा चर्पी रहेको पाइएको छ।"
काभ्रेमा पोलियो खोप जेठ १३ देखि,काभ्रे : पोलियो विरुद्धको खोप लगाउन छुटेका बालबालिकालाई काभ्रेमा जेठ १३ देखि २६ गतेसम्म खोप लगाउने तयारी गरिएको जिल्ला जनस्वास्थ्य कार्यालय काभ्रेले जनाएको छ। जिल्ला जनस्वास्थ्य कार्यालय काभ्रेले १३ वटै स्थानीय तहमा छुट भएका बालबालिकाहरूलाई खोप लगाउनका लागि तयारी पूरा गरिएको कार्यालय प्रमुख राघि श्री कक्षपतिले जानकारी दिइन्। जनस्वास्थ्य कार्यालय काभ्रेका खोप अधिकृत पार्थमणि न्यौपानेले काभ्रेमा १७ हजार ७ सय ५९ बालबालिकालाई खोप लगाउने अभियान रहेको बताए। खोप अभियान जिल्लाभर सञ्चालन हुने खोप केन्द्रका लागि २ सय ६१ खोपकर्मी र ५ सय ११ शिक्षकलाई अनुशिक्षण कार्यक्रम सकिएको उनले बताए।
"प्रधानमन्त्री दाहाल र कांग्रेस सभापति देउवाबीचको बैठक स्थगित, भोलि ८ बजे बस्ने","काठमाडौं : प्रधानमन्त्री पुष्पकमल दाहालले कांग्रेस नेताहरूसँग बस्ने भनिएको बैठक भोलिलाई सरेको छ। सहकारी हिनामिना प्रकरणमा संसदीय छानबिन समिति बनाउने विषयमा प्रधानमन्त्रीले नेपाली कांग्रेसका सभापति शेरबहादुर देउवालगायत नेताहरूसँग ६ बजे छलफल गर्दैथिए। तर, समय अभावका कारण बैठक भोलि विहान ८ बजेलाई सरेको नेपाली कांग्रेसका प्रमुख सचेतक रमेश लेखकले बताए। उनका अनुसार प्रधानमन्त्री दाहाल दाँतको उपचारका लागि अस्पताल जानुपर्ने भएकाले आजको बैठक सरेको हो। प्रमुख प्रतिपक्षी दल कांग्रेसले गृहमन्त्री रवि लामिछानेविरुद्ध संसदीय छानबिन समिति बनाउनुपर्ने माग गर्दै निरन्तर संसद अवरोध गर्दै आएको छ। संसदीय छानबिन समिति बनाउने विषयलाई लिएर बिहीबार संसदमा सत्तापक्ष र प्रतिपक्षबीच धकेलाधकेलको अवस्था सिर्जना भएको थियो। आज ११ बजेको लागि बोलाइएको बैठक संसदीय छानबिन समिति बनाउने विषयमा सहमति नजुट्दा २ बजेलाई सर्दै अन्त्यमा बैठक नबसी स्थगित भएको थियो। संसद बैठक आइतबार ११ बजेका लागि बोलाइएको छ। कांग्रेसले यसबीचमा संसदीय छानबिन समिति बनाउने विषयमा सहमति जुट्ने अपेक्षा गरेको छ।"
पावर फिटनेस जिल्ला लिगको फाइनलमा प्रवेश,बागलुङ : बागलुङ जिल्ला लिग फुटबल प्रतियोगितामा पावर फिटनेस क्लब फाइनलमा प्रवेश गरेको छ। पावर फिटनेसले शुक्रबार रुद्रेपिपल युवा क्लबलाई २० गोलअन्तरले पराजित गर्दै फाइनलमा प्रवेश गरेको हो। शुक्रबारको जितसँगै पावर फिटनेसले तीन खेलमा दुई खेलमा जित र एक खेलमा बराबरी खेल्दै ७ अंकसहित समूह कको शीर्ष स्थानमा रहँदै फाइनल प्रवेश गर्यो। पावर फिटनेसको फाइनल यात्राका लागि खेलको २७ औं मिनेटमा वरदान थापाले गोल गर्दै अग्रता दिलाएका थिए। टिटश विकले ५८ औं मिनेटमा गोल गर्दै फाइनल यात्रा सुनिश्चित गरेका थिए। पावर फिटनेसले आगामी आइतबार हुने फाइनल खेलमा समूह खको शीर्ष स्थानमा रहने टोलीसँग प्रतिस्पर्धा गर्नेछ। यस्तै शुक्रबार नै भएको समूह कको खेलमा बागलुङ कालिका युवा क्लब (बागलुङ सुधार केन्द्र)ले कालिका भगवती युवा क्लबलाई ४२ गोलअन्तरले पराजित गरेको छ। बागलुङ कालिकाको जितका लागि खेलको ३० औं मिनेटमा अर्जुन खत्रीले गोल गरेका थिए भने मनिक श्रेष्ठले खेलको ३२ औं र अतिरिक्त समयको दोस्रो मिनेटमा गोल गरेका थिए। यस्तै ३५ औं मिनेटमा पुकार फगामीले गोल गरे। कालिका भगवतीका लागि खेलको ३७ औं र ५६ औं मिनेटमा रोशन लामिछानेले दुई गोल गरेका थिए। बागलुङ कालिकाले तीन खेलमा दुई जित र एक हार सहित ६ अंकको साथ समूह कको दोस्रो स्थानमा रहेको छ भने कालिका भगवती युवा क्लब दुई हार र एक बराबरी सहित १ अंकको साथ समूहको पुछारमा रह्यो। शनिबार लिगको समूह खका अन्तिम दुई खेल हुनेछन्। शनिबार समूह खको शीर्ष स्थानमा रहेको बाल जीवन खेलकुद क्लब (चिल्ड्रेन लाईफ)ले रेलिगेशन जोनमा रहेको रामरेखा फुटबल क्लबसँग खेल्नेछ। चिल्ड्रेन लाइफले जित वा बराबरी खेलेमा फाइनल प्रवेश गर्नेछ। दुई खेलमा नमिठो हार व्यहोरेको रामरेखाले रेलिगेशनबाट जोगिन जित्नुपर्ने बाध्यतामा रहेको छ। यस्तै शनिबार समूह खको अन्तिम खेल गुठी युनाइटेड क्लब र वीर गोर्खाली युवा क्लबबीच हुनेछ।
विभाजित सांसदहरूलाई पार्टीमा फर्किन उपेन्द्र यादवको आह्वान,"काठमाडौं : जनता समाजवादी पार्टी (जसपा) नेपालले पार्टी विभाजन गरेका नेता तथा सांसदहरूलाई मूलपार्टीमा फर्किन आग्रह गरेको छ। जसपा नेपालका अध्यक्ष उपेन्द्र यादवले आज आह्वानपत्र जारी गरी पूर्ववत् पार्टीमा फर्किन विभाजित सांसदहरूलाई आग्रह गरेका हुन्। आह्वानपत्रमा भनिएको छ, पार्टीको काँधमा रहेको ऐतिहासिक अभिभाराप्रति सचेत रहँदै समाजवादी आन्दोलन, पहिचान, सङ्घीयता र लोकतान्त्रिक गणतन्त्रलगायतका सवालमा प्रतिबद्ध भएर पनि भ्रमवश फरक पार्टीमा जानुभएका साथीहरूलाई गलत बाटो छाडेर मूलधारको पार्टीमा फर्किन हुन हार्दिक आह्वान गर्दछौं। निर्वाचन आयोगले गत वैशाख २४ गते अशोक राई नेतृत्वको जनता समाजवादी पार्टीलाई दर्ता गर्ने निर्णय गरेको थियो। सो पार्टीमा राईसँगै सङ्घीय सांसदहरू वीरेन्द्र महतो, प्रदीप यादव, सुशीला श्रेष्ठ, हसिना खातुन, रञ्जु ठाकुर र नवलकिशोर साह सुडी गरी सात जना छन्। जसपा अध्यक्ष यादवले पार्टी दर्ता गर्ने निर्वाचन आयोगको निर्णयविरुद्ध सर्वोच्च अदालतमा मुद्दा दायर गरेका थिए। सर्वोच्चले अल्पकालीन अन्तरिम आदेश दिँदै जनता समाजवादी पार्टीलाई नयाँ दलका रूपमा दर्ता गर्ने निर्वाचन आयोगको निर्णय यथास्थितिमा राख्न आदेश गरिसकेको छ भने यही जेठ ८ गते दुवै पक्षलाई छलफलका लागि बोलाएको छ।"
साझा मुद्दामा कर्णालीका प्रमुख दल एकै ठाँउमा,"वीरेन्द्रनगर : कर्णाली प्रदेशका साझा मुद्दा सम्बोधन गर्न कर्णालीका प्रमुख राजनीतिक दलहरू एकै ठाँउमा उभिएका छन्। मुख्यमन्त्री यामलाल कडेलले शुक्रबार आह्वान गरेको सर्वदलीय बैठकमा सिद्धान्त र विचार जे भए पनि कर्णालीका साझा मुद्दामा सबै एकै ठाँउमा उभिने प्रतिबद्धता जनाएका हुन्। सर्वदलीय बैठकमा मुख्यमन्त्री कडेलले कर्णालीको विकास र समृद्धिको सपना पूरा गर्न सबैको साथ आवश्यक रहेको बताए। उनले एक्लै हिंडेर कुनै गन्तव्यमा पुग्न नसकिने भन्दै सबैको साथ खोजेको बताए। विचारमा विविधता भए पनि सबै राजनीतिक दलको उद्देश्य विकास, सुशासन र समृद्धिमा केन्द्रित भएकाले आफूले विकासलाई सबैको साझा बनाएर लैजाने अभियानको थालनी गरेको उनले बताए। उनले भने, सबैको एकमतबाट मात्र कर्णालीका साझा सबाललाई केन्द्रसम्म लैजान सकिन्छ। कर्णालीको विकासका लागि सबै राजनीतिक दलहरू एक ठाँउमा उभिन जरुरी छ। बैठकले संघीय सरकारसँग सरोकार राख्ने विभिन्न ६ वटा विषयमा ध्यानाकर्षण गराउने निर्णय गरेको छ। जसमा कर्णाली करिडोर (सुर्खेतदेखि हुम्लासम्म), भेरी करिडोर (सुर्खेतदेखि डोल्पासम्म), कर्णाली राजमार्ग (कालिकोटदेखी मुगुरारा हुँदै नाञ्चेनाग्लासम्म) आयोजनालाई राष्ट्रिय गौरवको आयोजना घोषणा गरी कार्यान्वयन गर्न, पर्याप्त बजेट विनियोजन गर्न, सुर्खेतको वीरेन्द्रनगरमा रहेको सुर्खेत विमानस्थलको विस्तार, थप पूर्वाधारको विकास गर्न, सुर्खेतबाट कर्णालीका अन्य जिल्लामा नियमितरूपमा हवाइ सेवा सञ्चालन गर्न तथा प्रदेश प्रवेशद्धारको रूपमा रहेको कोहलपुरसुर्खेत सडकलाई चार लेन बनाउने योजना कार्यान्वयन गर्न संघीय सरकारका विषयगत मन्त्रालयको ध्यनाकर्षण गराइएको छ। त्यस्तै भेरीबबई डाइभर्सन आयोजनाको प्रत्यक्ष लाभान्वित हुने लुम्बिनी प्रदेशको बाँके र बर्दिया भएकाले त्यस आयोजनाबाट उत्पादन हुने बिजुलीको रोयल्टी कर्णाली प्रदेशले पाउने कानुनी र नीतिगत व्यवस्था गर्न, जाजरकोट र रुकुम पश्चिमका भुकम्प पीडितहरुको लागी अस्थायी आवासका लागि छुट्याइएको दोस्रो किस्ताको रकम तत्काल वितरण गर्न र पुनःनिर्माणको काम तत्काल प्रभावकारीरूपमा सञ्चालन गर्न तथा वीरेन्द्रनगरमा खानेपानीको दीर्घकालीन समस्या समाधानका लागी भेरी लिप्टिङ खानेपानी आयोजनालाई द्रुत गतिमा आगाडी बढाउन माग गर्ने निर्णय भएको छ। त्यस्तै बैठकले प्रदेश सरकारलाई संस्थागत, पारदर्शी, परिणाममुखी हुने गरी योजना छनौट गर्न र कार्यान्वयन पक्ष कमजोर भएकोले बजेटको प्रभावकारी कार्यान्वयनको लागि ध्यानाकर्षण गर्ने निर्णय गरेको छ।"
बुटवल उपमहानगरपालिकालाई पूर्ण खोप दिगोपना सुनिश्चितता घोषणा,बुटवल : बुटवल उपमहानगरपालिकालाई पूर्ण खोप दिगोपना सुनिश्चितता घोषणा गरिएको छ। शुक्रबार बुटवलमा आयोजित एक कार्यक्रमका बीच जिल्ला खोप समन्वय इकाईबाट प्राप्त पत्रअनुसार नगर प्रमुख खेलराज पाण्डेयले बुटवल पूर्ण खोप दिगोपना सुनिश्चित भएको घोषणा गरेका हुन्। उनले बुटवललाई स्वास्थ्य क्षेत्रमा अब्बल बनाउनका लागि आवश्यक काम भइरहेको बताए। यसअघि जिल्ला समन्वय समितिका प्रमुख उमाकान्त चपाइँले बुटवलले सबै सूचकहरू पूरा गरेर पूर्ण खोप सुनिश्चित भएको बताउँदै बुटवललाई प्रमाणपत्र हस्तान्तरण गरेका थिए। पहिलो चरणमा पालिकाका सबै वडालाई पूर्ण खोप सुनिश्चितता गरिएको र हाल सोही तथ्यांक र सूचकका आधारमा पूर्ण खोप सुनिश्चितता नगर घोषणा गरिएको स्वास्थ्य शाखा प्रमुख युवराज पाण्डेले जानकारी दिए। स्वास्थ्य शाखाले दिगोपना र पूर्ण खोप सुनिश्चितताका लागि हरेक वर्ष चैतमा नियमित खोपको घरभेट सर्वेक्षण गरी उमेरअनुसार खोप पाएनपाएको यकिन गरेर खोप लगाउन छुटेको पाइएमा खोप दिने प्रक्रियाअनुरुप खोप दिने व्यवस्था गरेको छ। सबै सर्तहरू पूरा गरी बुटवललाई पूर्ण खोप सुनिश्चितता उपमहानगरपालिका घोषणा गरिएको हो।
"सत्तापक्षको चाहना के हो थाहा छैन, कांग्रेस अध्यादेशबाट बजेट चाहँदैन : प्रवक्ता महत","काठमाडौं : नेपाली कांग्रेसका प्रवक्ता प्रकाशशरण महतले आफूहरूले अध्यादेशबाट बजेट नचाहेको बताएका छन्। सत्तापक्षको मनसाय भने अध्यादेशबाटै बजेट ल्याउने रहेको उनले बताए। 'हामी अध्यादेशबाट बजेट चाहँदैनौं। उहाँहरू (सत्तापक्ष)ले चाहनुहुन्छ भने हामीलाई थाहा छैन। उहाँहरूको मनसाय त्यस्तै देखिन्छ,' उनले भने। उनले संसदीय छानबिन समिति बनाउने कुरामा सहमति नजुटेपछि प्रतिनिधिसभा बैठक स्थगित भएको बताए। उनले गृहमन्त्री रवि लामिछानेसहित सहकारीको रकम हिनामिना गर्नेहरूविरुद्ध छानबिन समिति बनाउनुपर्ने माग यथावत रहेको बताए। उनले आइतबारसम्म सहमति हुने विश्वास पनि गरे। आशा गरौं, आइतबारसम्म सहमति जुट्नेछ। तर संसदीय छानबिन समिति बनाउने हाम्रो माग यथावत छ, उनले भने। उनले सहकारीको रकम हिनामिना गर्ने व्यक्ति नै गृहमन्त्री बनिरहँदा अनुचित प्रभाव पर्ने स्पष्ट पारे। संसदीय छानबिन समितिको जुन मर्म छ, सहकारी हिनामिना प्रकरणमा संलग्न रहेकाहरू सत्ताकै कारण अनुसन्धानमा नआउने र अरुलाई आउने भन्ने कुरा हुँदैन। गृहमन्त्रीको संलग्नता देखिएरै उनको पनि छानबिन हुनुपर्छ भनेका हौं, उनले भने। उनले कांग्रेसको माग सत्तामा नभएर मुद्दा केन्द्रित भएको प्रस्ट पारे।"
नीति अनुसन्धान र भवन निर्माण कोष स्थापना,"काठमाडौं : स्वतन्त्र ऊर्जा उत्पादकहरुको संस्था, नेपाल (इप्पान)ले नीति अनुसन्धान र जग्गा खरिद तथा भवन निर्माण कोष स्थापना गरेको छ। खोज र अनुसन्धानमूलक कार्यद्वारा इप्पानलाई थिंक ट्यांकका रुपमा विकास गर्न तथा आफ्नै भवनबाट इप्पानका गतिविधि सञ्चालन गर्ने उद्देश्यसहित कोष स्थापना गरिएको हो। काठमाडौमा शुक्रबार भएको इप्पानको २२ औं साधारणसभाबाट दुवै कोष स्थापनाको निर्णय पारित भएसँगै औपचारिक रुपमा दुवै कोष स्थापना भएको इप्पानका कोषाध्यक्ष नरेन्द्र बल्लभ पन्तले जानकारी दिए। उनका अनुसार इप्पान सम्पूर्ण ऊर्जा क्षेत्रको नेतृत्वदायी संगठन भएकोले सम्बन्धित क्षेत्रमा अध्ययन गरी आवश्यक तथ्यांक, जानकरी, राष्ट्रिय र अन्तर्राष्ट्रिय मानक र विश्लेषणहरु संस्थागत रुपमा संकलन गर्ने उद्देश्यले यो कोष स्थापना गरिएको हो। तीन करोड रुपैयाँ संकलन गर्ने लक्ष्यसहित स्थापना गरिएको कोषको छुट्टै कार्यविधि बनाई अघि बढ्ने इप्पानले लक्ष्य राखेको छ। ऊर्जा प्रवर्द्धक कम्पनी, विभिन्न राष्ट्रिय तथा अन्तर्राष्ट्रिय संस्था र निकायहरुबाट रकम संकलन गर्ने लक्ष्य राखिएको कोषको रकमबाट ऊर्जासँग सम्बन्धित विभिन्न अध्ययन, अनुसन्धान र प्राज्ञिक कार्य गर्ने लक्ष्य लिइएको छ। इप्पानले ऊर्जा क्षेत्रले, सामाजिक, कुल ग्राहस्थ उत्पादन (जीडीपी), बैंक तथा वित्तीय संस्थाले ऊर्जामा गरेको लगानीको अवस्था, ऊर्जाले रोजगारी सृजनामा पुर्याएको योगदान, ऊर्जा आयोजनामा सर्वसाधारणको सेयर लगानीको अवस्था, निर्माण सम्पन्न र निर्माणधीन आयोजनाहरुमा देखिएका समस्याहरुको पहिचानसहित ऊर्जासँग सम्बन्धित तथ्य, तथ्यांक र सामाग्रीहरु प्रकाशन लगायतका कार्य गर्ने लक्ष्य राखेको छ। कोषमा इप्पानको २२ औं बार्षिक साधारणसभामा सम्मानित भएका पूर्व ऊर्जा सचिव सुमन शर्माले आफूले ऊर्जा ज्योती सम्मान वापत पाएको एक लाख रुपैयाँमा थप एक लाखसहित दुई लाख रुपैयाँ दिने घोषणा गरेका छन्। यसैगरी यस कोषमा इप्पान सदस्य टीएन आचार्यले भिजन इनर्जीको तर्फबाट एक लाख रुपैयाँ प्रदान गर्ने घोषणा गरेका छन्। उनले भवन निर्माण कोषमा पनि एक लाख रुपैयाँ दिने घोषणा गरेका छन्। यसैगरी पाँच बर्षभित्र आफ्नै जग्गा खरिद गरेर भवन निर्माण गर्ने लक्ष्यसहित स्थापना गरिएको जग्गा तथा भवन निर्माण कोषका लागि छुट्टै कार्यविधि र भवन निर्माण समिति गठन गरिने कोषाध्यक्ष पन्तले जानकारी दिए। भवन निर्माणका लागि यस अघि इप्पान पूर्व अध्यक्ष डा सुवर्णदास श्रेष्ठले दुई लाख तथा अन्य विभिन्न स्रोतबाट जम्मा नभएको ३४ लाख रुपैयाँसमेत यसै कोषमा राखिने इप्पानले जनाएको छ। इप्पान अध्यक्ष गणेश कार्कीले कार्यविधि बनाएपछि इप्पान पदाधिकारी र कार्य समितिबाट दुवै कोषमा सहायता संकलन गर्नुका साथै सबै ऊर्जा प्रवर्द्धक कम्पनीहरुबाट सहायता लिएर अध्ययन अनुसन्धान तथा भवन निर्माणको कार्य अघि बढाउने बताए।"
काभ्रेमा मोटरसाइकल चोरी गरेको आरोपमा चार पक्राउ,"काभ्रे : जिल्ला प्रहरी कार्यालय काभ्रेले मोटरसाइकल चोरी गरेको आरोपमा ४ जना पक्राउ गरेर सार्वजनिक गरिएको छ। चोरीको आरोपमा जिल्लाको महाभारत गाउँपालिका६ का होइसेर थिङ, सोही स्थानका मोहन स्याङतान, अनिल स्याङतान र रामेछाप खाडादेवी १ का गर्जन दियाली रहेका छन्। इलाका प्रहरी कार्यालय बनेपाबाट खटिएको प्रहरीले टोलीले बनेपा बसपार्कमा बिना हेल्मेट मोटरसाइकल चलाइरहेको अवस्थामा पक्राउ गरेको हो। दियाली बनेपाको धनेश्वार क्षेत्र बाट मोटारसाइकल ल्याउँदै गर्दा प्रहरीले पक्राउ गरिएको जनाएको छ। पक्राउ परेका चार जनालाई चोरी कसुरमा काभ्रे जिल्ला अदालतबाट ५ दिनको म्याद थप भई थप अनुसन्धान भइरहेको डीएसपी राजकुमार श्रेष्ठले जानकारी दिए। बागमती प्रदेश ०२०१७ प ११०२ नम्बरको २२० सीसीको पल्सर मोटरसाइकल र बा ४६ प ३३६ नम्बरको मोटरसाइकल प्रहरीले बरामद गरिएको जनाएको छ।"
नेपाल चार्टर्ड एकाउन्टेन्ट्स संघको नयाँ कार्यसमिति सदस्यहरूले लिए शपथ,"काठमाडौं : नेपाल चार्टर्ड एकाउन्टेन्ट्स संघको नयाँ कार्यसमिति पदाधिकारी तथा सदस्यहरूको शपथ ग्रहण कार्यक्रम सम्पन्न भएको छ। बिहीबार बानेश्वरस्थित एभरेस्ट होटलमा निर्वाचन अधिकृत गोपाल प्रसाद श्रेष्ठले तीनै तहका पदाधिकारी तथा सदस्यहरूलाई शपथ ग्रहण गराएका हुन्। नवनिर्वाचित केन्द्रीय कार्यसमितिको अध्यक्षमा अरुण राउत, उपाध्यक्षमा अनुप नेपाल, महासचिवमा संजिता नेपाल, कोशी प्रदेश प्रमुखमा तीर्थ यादव, मधेश प्रदेश प्रमुखमा प्रमोद साह, बागमती प्रदेश प्रमुखमा निशान पौडेल, गण्डकी प्रदेश प्रमुखमा अनिल लामिछाने, लुम्बिनी प्रदेश प्रमुखमा छबिलाल पोखरेल, कर्णाली प्रदेश प्रमुखमा छविलाल आचार्य, सुदूरपश्चिम प्रदेश प्रमुखमा टेक पनेरु, उपत्यका विशेष प्रदेश प्रमुखमा राजन अधिकारी, कोषाध्यक्षमा दिलिप खनालसहित सदस्यहरुमा भरत सुवेदी, नवराज गौतम, सौरव अधिकारी, अनुप अर्याल उपाध्याय, घनश्याम ओली र दृस्टी पौडेल निर्वाचित भएका छन्। मनोनीत सदस्य प्रेम प्रसाद देवकोटा रहेका छन्। कार्यक्रममा बोल्दै संघका नवनिर्वाचित अध्यक्ष अरुण राउतले     बनाउने प्रतिबद्धता जनाउँदै सम्पूर्ण उम्मेदवारहरूको एजेन्डालाई एकीकृत गरी स्ट्राटेजिक प्लान तथा टाइमबाउन्ड कार्ययोजना बमोजिम उद्देश्य हासिल गर्ने जानकारी गराए। सोही सन्दर्भमा नेपाल चार्टर्ड एकाउन्टेन्टस् संस्था, नेपाल अडिटर्स एशोसिएसन, नेपाल लेखामान बोर्ड, नेपाल परीक्षणमान बोर्ड तथा अन्य नियामक निकाय, पेसागत तथा व्यावसायिक संघ संस्था बीचमा समन्वयकारी कार्यक्रम गरी समग्र आर्थिक तथा लेखा क्षेत्रको विकासमा टेवा पुर्याउने समेत प्रतिबद्धता जनाए। सोही कार्यक्रमबीच  का सम्पूर्ण सक्रिय सदस्यहरूको ५ लाखसम्मको दुर्घटना तथा मृत्यु बिमा एभरेस्ट हिमालयन जेनेरल इन्स्योरेन्स मार्फत गरिने घोषणा गरिएको छ।"
संसदीय छानबिन समितिको माग गर्दै संसद् भवन अगाडि नेविसंघको प्रदर्शन,काठमाडौं : नेपाल विद्यार्थी संघ (नेविसंघ) ले छानबिन समिति गठनको माग गर्दै प्रदर्शन गरेको छ। नेविसंघले बानेश्वरस्थित संसद् भवन अगाडि विरोध प्रर्दशन गरेको हो। प्रदर्शनमा सहभागीहरूले टाउकोमा कालोपट्टी बाँधेर विरोधस्वरुप कालोझण्डा देखाएका थिए। सहकारी ठगीमा मुछिएका उपप्रधान एवं गृहमन्त्री रवि लामिछानेमाथि अनुसन्धान गर्न संसदीय छानबिन समिति गठनको माग गर्दै उनीहरूले प्रदर्शन गरेका हुन्। उनीहरूले सहकारी पीडितहरूलाई न्याय दिनुपर्ने माग गरेका थिए। प्रदर्शनका क्रममा केही प्रदर्शनकारीलाई प्रहरीले नियन्त्रणमा लिएको छ। संसदीय छानबिन समिति गठनको माग गर्दै प्रमुख प्रतिपक्षी दल नेपाली कांग्रेसले संघीय सदनका दुवै बैठकमा अवरोध जनाउँदै आएको छ। कांग्रेसले अवरोध जनाएपछि आजका लागि बसेको राष्ट्रियसभा बैठक आइतबारसम्मका लागि स्थगित भएको छ भने प्रतिनिधिसभा बैठक बस्न सकेको छैन।
पर्सामा दुईवटा मोटरसाइकल ठोकिँदा युवकको मृत्यु,वीरगन्ज : पर्साको बैररियामा बिहीबार राति दुईवटा मोटरसाइकल आपसमा ठोकिएर भएको दुर्घटनामा एक जनाको मृत्यु भएको छ। अरू तीन जना घाइते भएका छन्। मृत्यु हुने पर्साकै वीरगन्ज महानगरपालिका१९ केहुनियाँका २२ वर्षीय इरफान मियाँ रहेका छन्। प्रहरीका अनुसार पोखरिया नगरपालिका९ बैरियामा मधेस प्रदेश ०३०३१ प ९६७५ नम्बरको मोटरसाइकल र ना २८ प ९४४३ नम्बरको मोटरसाइकल बिहीबार राति सवा १० बजे आपसमा ठोकिएका थिए। दुर्घटनामा मधेस प्रदेश ०३०३१ प ९६७५ नम्बरको मोटरसाइकलमा सवार मियाँको मृत्यु भएको पर्साका प्रहरी प्रवक्ता प्रहरी नायब उपरीक्षक कुमार विक्रम थापाले जानकारी दिए। दुर्घटनामा गम्भीर घाइते भएका उनलाई उपचारका लागि वीरगन्जको नीलकण्ठ अस्पतालमा ल्याउने क्रममा बाटोमै मृत्यु भएको थापाले बताए। उक्त दुर्घटनामा घाइते भएका मधेस प्रदेश ०३०३१ प ९६७५ नम्बरको मोटरसाइकलका चालकसहित सवार ३ जना घाइते भएका छन्। ति मध्ये उक्त मोटरसाइकलका चालक वीरगन्ज१९ केहुनियाँकै ३५ वर्षीय रामु पासवान अवस्था गम्भीर रहेको र उनको परवानीपुरको एलएस न्यूरो अस्पतालमा उपचार भइरहेको थापाले जानकारी दिए। ना २८प ९४४३ नम्बरको मोटरसाइकलका चालक आशीष कुमार गुप्तालाई भने प्रहरीले नियन्त्रणमा लिएर राखेको थापाले बताए।
कोशीका नवनियुक्त मन्त्री र राज्यमन्त्रीले लिए शपथ,"विराटनगर : कोशी प्रदेशका नवनियुक्त पाँच मन्त्री र दुई राज्यमन्त्रीले पद तथा गोपनियताको शपथ लिएका छन्। प्रदेश प्रमुखको कार्यालयमा शुक्रबार नवनियुक्त मन्त्री र राज्यमन्त्रीले शपथ लिएका हुन्। मुख्यमन्त्री हिक्मतकुमार कार्कीले नेकपा एमालेका तीन मन्त्री र एक राज्यमन्त्री तथा नेकपा माओवादी केन्द्रका एक दुई मन्त्री र एक राज्यमन्त्रीलाई समावेश गरेर दोस्रोपटक मन्त्रीमण्डल विस्तार गरेका हुन्। उनले एमालेका लीलाबल्लभ अधिकारी, एकराज कार्की र पाँचकर्ण राईलाई मन्त्री बनाएका छन् भने एमालेकै सिर्जना राईलाई राज्यमन्त्री बनाएका छन्। त्यस्तै नेकपा माओवादी केन्द्रका राजेन्द्रकुमार कार्की र नारायण बुर्जा मगर मन्त्री बन्दा बन्दना झाँगड राज्यमन्त्री बनेकी हुन्। उनीहरूलाई प्रदेश प्रमुख परशुराम खापुङले पद तथा गोपनियताको शपथ ग्रहण गराएका हुन्। गत वैशाख २७ गते मुख्यमन्त्रीमा नियुक्त भएका कार्कीले विस्तार गरेको मन्त्रिमण्डलअनुसार आर्थिक मामिला तथा योजना मन्त्रालयमा रामबहादुर मगर, भौतिक पूर्वाधार विकास मन्त्रालय गणेश उप्रेती, आन्तरिक मामिला तथा कानुन मन्त्रालयमा लिलाबल्लभ अधिकारी, स्वास्थ्य मन्त्रालयमा राजेन्द्र कार्की छन्। त्यसैगरी खानेपानी, सिंचाइ तथा ऊर्जा मन्त्रालयमा एकराज कार्की, सामाजिक विकास मन्त्रालयमा पाँचकर्ण राई, उद्योग, कृषि तथा सहकारी मन्त्रालयमा मुख्यमन्त्री आफैं र पर्यटन, वन तथा वातावरण मन्त्रालयमा नारायण बुर्जा मगर मन्त्री नियुक्त भएका छन्। दुई राज्यमन्त्रीहरू सिर्जना राई मुख्यमन्त्री कार्यालय र बन्दना झाँगडलाई पर्यटन, वन तथा वातावरण मन्त्रालयको जिम्मेवारी दिइएको हो। संविधानको धारा १६८ (५) अनुसार अघिल्लो बिहीबार मुख्यमन्त्रीमा नियुक्त भएका कार्कीले उपधारा ४ अनुसार वैशाख ३१ गते विश्वासको मत लिएका थिए।"
"भारतमा चट्याङ लागेर १२ को मृत्यु, केही घाइते","एजेन्सी : भारतको पूर्वी राज्य पश्चिम बङ्गालमा चट्याङ पर्दा कम्तीमा १२ जनाको मृत्यु भएको छ। चट्याङबाट अन्य धेरै घाइते भएको अधिकारीहरूले बताएका छन् । पश्चिम बङ्गालको राजधानी कोलकाताबाट करिब तीन सय २७ किलोमिटर उत्तरमा रहेको माल्दा जिल्लामा चट्याङ परेको हो। चट्याङ परेको समयमा घरबाहिर, बगैँचा तथा खेतमा काम गरिरहेकाहरूमाथि चट्याङ परेको अधिकारीहरूले बताएका छन्।"
५ लाख बराबरको कपडा बरामद,"परासी : नवलपरासीको महेशपुर भन्सार कार्यालयले ५ लाख बराबरको कपडा बरामद गरेको छ। भारतबाट ल्याएका उक्त कपडा भन्सार छलेर लैजाँदै गरेको अवस्थामा शुक्रबार दिउँसो गएको भन्सार कार्यालयको गस्ती टोलीले बर्दघाट नगरपालिकाको चिसापानीबाट बरामद गरेको भन्सार कार्यालयका प्रमुख बुद्धिबहादुर चुडालले जानकारी दिए। चिसापानी हस्पिटल पछाडिको सडक किनारमा रोकी राखेको जीपमा लोड गरी अन्यत्र पठाउने उद्देश्यले जीप नजिक रहेको खाली ठाउँमा बोरामा लुकाएर राखेको अवस्थामा कपडा बरामद गरिएको चुडालले बताए। कपडा लोड गर्नका लागि बसेका व्यक्तिहरू भन्सारको गाडी देखेपछि भागेको उनले बताए। बरामद भएका कपडामा रेडिमेड लेडिज कुर्ता सुरुवाल, लुङ्गी, ब्लाउजका थान कपडा रहेका छन्। बरामद कपडाको मूल्य ४ लाख ९० हजार कायम गरी लिलाम प्रक्रिया अघि बढाइएको भन्सार कार्यालयले जनाएको छ। पछिल्लो पटक भारतीय सीमावर्ती क्षेत्र भूजहवा, बलिनगर, झोलनीपुरलगायतका नाकाबाट कपडा, कुखुरा र खाद्यान्नको तस्करी बढेको स्थानीयले बताएका छन्। तस्करी बढेको गुनासो आएपछि कार्यालयबाट गस्ती गर्ने कार्यलाई बढाइएको भन्सार कार्यालयले दाबी गरेको छ।"
मुस्ताङमा करेन्ट लागेर युवाको मृत्यु,"जोमसोम : मुस्ताङमा करेन्ट लागेर युवाको मृत्यु भएको छ। थासाङ गाउँपालिका४ घाँसा बस्ने २१ वर्षीय युवा अमर छन्त्यालको विद्युत पोलको तारमा करेन्ट लागेर शुक्रबार बिहान मृत्यु भएको जिल्ला प्रहरी कार्यालय मुस्ताङले जनाएको छ। शुक्रबार बिहानै घरबाट निस्किएर घर नजिकै केही तल बेनीजोमसोम राममार्ग सडकको पाखोमा घाँस काट्ने क्रममा उनी करेन्ट लागेर घाइते भएका थिए। करेन्ट लागेर घाइते भएका उनलाई जिल्ला प्रहरी कार्यालय मुस्ताङ र प्रहरी चौकी घाँसाको टोलीले उपचारका लागि थासाङ गाउँपालिका३ लेतेस्थित लेते प्राथमिक स्वास्थ्य केन्द्रमा पुर्याइएको थियो। करेन्ट लागेर घाइते युवाको लेते प्राथमिक स्वास्थ्य केन्द्र पुर्याउँदा चिकित्सकले मृत घोषणा गरेका थिए। जिल्ला प्रहरी कार्यालय मुस्ताङका डीएसपी भोजराज पाण्डेले करेन्ट लागेर मृत्यु भएका युवाको घटनाको विवरणसहित मुचुल्का गरेर थप अनुसन्धान भइरहेको जानकारी दिए। यता, मृतकका मामा अमिर छन्त्यालले नेपाल विद्युत प्राधिकरणले केन्द्रीय प्रशारण लाइन असावधानीपूर्वक विद्युत पोल विस्तार गरेकाले दुर्घटना हुन पुगेको दावी गरे। बिजुलीको पोलहरू होचो गरी विस्तार गरिएको छ, बिजुलीका पोलहरू व्यवस्थित रुपमा सुधार गर्नुपर्छ, उनले भने,कोप्चेपानीदेखि लेतेसम्म बिजुलीका तारहरू रुखहरूमा छुन खोज्छन्, यसले थप विद्युत जोखिम निम्त्याएको छ।"
"कोशीमा मन्त्रिपरिषद् विस्तार, कसले कुन मन्त्रालय पाए?","विराटनगर : कोशी प्रदेशका मुख्यमन्त्री हिक्मतकुमार कार्कीले दोस्रोपटक मन्त्रिमण्डल विस्तार गरेका छन्। मुख्यमन्त्री कार्कीले शुक्रबार ७ मन्त्री र २ राज्यमन्त्रीसहित सरकार विस्तार गरेका हुन्। गत वैशाख २७ गते मुख्यमन्त्रीमा नियुक्त भएका कार्कीले विस्तार गरेको मन्त्रिमण्डलअनुसार आर्थिक मामिला तथा योजना मन्त्रालयमा रामबहादुर मगर, भौतिक पूर्वाधार विकास मन्त्रालय गणेश उप्रेती, आन्तरिक मामिला तथा कानुन मन्त्रालयमा लिलाबल्लभ अधिकारी, स्वास्थ्य मन्त्रालयमा राजेन्द्र कार्की छन्। त्यसैगरी खानेपानी, सिंचाइ तथा ऊर्जा मन्त्रालयमा एकराज कार्की, सामाजिक विकास मन्त्रालयमा पाँचकर्ण राई, उद्योग, कृषि तथा सहकारी मन्त्रालयमा मुख्यमन्त्री आफैं र पर्यटन, वन तथा वातावरण मन्त्रालयमा नारायण बुर्जा मगर मन्त्री नियुक्त भएका छन्। दुई राज्यमन्त्रीहरू सिर्जना राई मुख्यमन्त्री कार्यालय र बन्दना झाँगडलाई पर्यटन, वन तथा वातावरण मन्त्रालयको जिम्मेवारी दिइने भएको हो। संविधानको धारा १६८ (५) अनुसार अघिल्लो बिहीबार मुख्यमन्त्रीमा नियुक्त भएका कार्कीले उपधारा ४ अनुसार वैशाख ३१ गते विश्वासको मत लिएका थिए।"
गृहमन्त्री संलग्न सहकारीको नाम राखेर छानबिन समिति बनाउन सकिन्छ : राजेन्द्र पाण्डे,काठमाडौं : नेकपा एकीकृत समाजवादीका नेता राजेन्द्र पाण्डेले गृहमन्त्रीको नाम उल्लेख नगरी सहकारी प्रकरणमा संसदीय छानबिन समिति गठन गर्न सकिने बताएका छन्। शुक्रबार संसद भवनमा सञ्चारकर्मीसँग कुरा गर्दै पाण्डेले गृहमन्त्रीको नाम नभइ संलग्न भएको सहकारीको नाम उल्लेख गरी समिति बनाउन सकिने बताए। अहिलको अवस्थामा संसदीय समिति गठन गर्नैपर्ने उनले बताए। उनले सबैको छानबिन गर्दा गृहमन्त्री संलग्न रहेको पुष्टि भए पनि नभए पनि निकास निस्कने बताए। प्रधानमन्त्रीको विश्वासको मतको विषयमा पार्टीले छलफल गरेर आवश्यक निर्णय गर्ने उनको भनाइ छ।
सरकारको नीति तथा कार्यक्रम र बजेट संसदबाट पारित गराएरै छाड्छौं : ओली,"वीरगन्ज : नेकपा एमालेका अध्यक्ष केपी शर्मा ओलीले नेपाली कांग्रेसले नमाने पनि सरकारले नीति तथा कार्यक्रम र बजेट संसदबाट पारित गर्ने बताएका छन्। वीरगन्जमा शुक्रबार आयोजित नेकपा एमाले पर्साको नवनिर्वाचित जिल्ला कमिटीका पदाधिकारी र सदस्यहरुको शपथ ग्रहण कार्यक्रमलाई सम्बोधन गर्दै एमाले अध्यक्ष ओलीले भने, सहमतिमा आएर कांग्रेस मान्छ भने मान्छ। मान्दैन भने हामीले नीति तथा कार्यक्रम जसरी हुन्छ पारित गरेर बजेट संसदमा पेस गरेरै छाड्छौं। सरकारबाट बाहिरिनुपरेको पीडाको कुण्ठामा कांग्रेस आफैं रुमल्लिएको र देशलाई पनि अल्झाएर राखेको आरोप ओलीले लगाए। उनले गृहमन्त्री तथा रास्वपा अध्यक्ष रवि लामिछानेलई एमालेले बोक्नुपर्ने कुनै आवश्यक नभएको भन्दै ओलीले एमाले भ्रष्टचारीहरूको आखडा नभएको बताए। एमालेले आफूले पनि भ्रष्टचार नगर्ने र अरुलाई पनि भ्रष्टचार गर्न नदिने पार्टी भएको ओलीको भनाइ थियो। ओलीले भने, सरकारबाट बाहिरिनुपर्दा कांग्रेसले खिसियाइ बिल्ली खम्बा नोचे भनेझैँ संसदमा वितण्डा मच्चाइरहेको छ। खाँबो चिथोर्ने कुरा बिरालोलाई सुहाउँछ, कांग्रेसलाई सुहाउँदैन। कांग्रेसलाई मरो यही आग्रह छ। बुधबार संसद बैठकमा कांग्रेसका सांसदहरू आफू बसेकै ठाँउमा हुल बाँधी आएर हातपातै गर्नेजस्तो गर्न थालेपछि आफूले त्यसो नगर्न आग्रह गर्दा अझ उग्रता प्रदर्शन गरेको उनले बताए। त्यसपछि कांग्रेस महामन्त्री गगन थापाले पत्रकार सम्मेलन गरेर केपी ओलीले वातावरण बिगारेको भनेर झुट र बेइमनी कुरा गरेको उनले आरोप लगाए। उनले एमाले पार्टीमा अब गुटबन्दी नचल्ने पनि बताए। ओलीले भने, एमाले मिसन ८४ को नारा लिएर अगाडि बढेको छ। त्यसका कारण विपक्षीसँग लड्ने बेलामा यदि पार्टीभत्र कसैले गुटबन्दी गर्यो भने सोझै कारबाही हुन्छ। मिसन ८४ को नारालाई निर्णायक तहमा पुर्याउने संकल्प लिएर एकजुटताका साथ अगाडि बढ्न नेताकार्यकर्तालाई निर्देशन दिँदै ओलीले पर्साका चारवटै संसदीय निर्वाचन क्षेत्र, आठ वटै प्रदेश सभा निर्वाचन क्षेत्र र १४ वटै पालिकामा एमालेले २०८४ को निर्वाचन जित्नुपर्ने बताए।"
"कांग्रेसलाई छानबिन समिति होइन, सरकार चाहिएको छ : केपी ओली","वीरगन्ज : नेकपा एमाले अध्यक्ष केपी शर्मा ओलीले नेपाली कांग्रेसलाई सहकारी ठगीको छानबिन समिति नभई सरकार चाहिएको बताएका छन्। बाराको प्रसौनी गाउँपालिकाको नवनिर्मित प्रशासनिक भवनको शुक्रबार उद्घाटन गर्दै एमाले अध्यक्ष ओलीले भने, गृहमन्त्री रवि लामिछानेविरुद्ध संसदीय छानबिन समितिको माग गरिरहेको कांग्रेसलाई छानबिन समिति चाहिएको होइन। उसलाई त सरकार चाहिएको छ। सरकारबाट बाहिरिएर छट्पटाइरहेको कांग्रेस अहिलेको सरकारले गरिरहेका राम्रा कामबाट अत्तालिएको टिप्पणी पनि उनले गरे। संसदमा विभिन्न निहुँ खोजेर कांग्रेसले संसद चल्न नदिएको ओलीले बताए। ओलीले भने, अहिलेको सरकार अरु कसैले पनि बनाएको होइन। नेपालीले बनाएको सरकार हो। यो कुरा कांग्रेसलाई पचेको छैन। भ्रष्टचारको कसूरमा अदालतबाट दोषी प्रमाणित भइसकेका कांग्रेस सांसदहरूले नै संसदमा भ्रष्टचारको छानबिन हुनुपर्छ भनेर नारा लगाउनु हास्यास्पद रहेको बताए। आफूलाई लोकतन्त्रको मसिहा भनाउँदो कांग्रेसबाट संसदमा भइरहेको अराजकता अशोभनीय रहेको उनको भनाइ छ। एमालेले मसिन ८४ को नारा लिएर अगाडि बढिरहेको भन्दै एमाले अध्यक्ष ओलीले देशको विकास गर्नका लागि एमालेले नयाँ समीकरणको सरकार बनाएको जिकिर गरे। उनले भने, जनता एमालेका साथमा छन्। किनकि सरकारमा मौका पाउँदा एमालेले देशको विकास गरेको छ। मधेसको विकास गरेको छ। देश विकासको जिम्मा एमालेले लिएको छ। आगामी दिनमा पनि जिम्मा लिन्छ। उनले दल र संगठन निर्माणमा मात्र नभई गरिब, किसान, मजदुरको आर्थिक जीवनस्तर उकास्ने काममा लाग्न पार्टीका नेताकार्यकर्तालाई निर्देशन पनि दिए। उद्घाटन कार्यक्रमलाई भौतिक विकासमन्त्री रघुवीर महासेठ, कृषिमन्त्री ज्वाला साह लगायतलेपनि सम्बोधन गरेका थिए ।"
प्रधानमन्त्री र मन्त्रीहरूको सम्पत्ति विवरण सार्वजनिक गरिने,"काठमाडौं : सरकारले सदनको अवरोध हटाउनका लागि गम्भीर भएर लाग्न प्रतिपक्षी दललाई आग्रह गरेको छ। शुक्रबार सिंहदरबारमा मन्त्रिपरिषदका निर्णय सार्वजनिक गर्न आयोजित पत्रकार सम्मेलनमा सरकारका प्रवक्ता रेखा शर्माले समस्या समाधानका लागि सरकार गम्भीर भएर लागिरहेको भन्दै जिम्मेवार प्रतिपक्षी भएर सहमति खोज्न आग्रह गरिन्। उनले संबादबाटै समाधान निस्कनेमा सरकार विश्वस्त रहेको बताइन्। त्यस्तै वर्तमान मन्त्रिपरिषदका सदस्यहरूले प्रधानमन्त्री कार्यालयमा पेस गरेको सम्पत्ति विवरण सार्वजनिक गर्ने निर्णय भएको उनले बताइन्। बैठकले राजनीतिक दलसम्बन्धी ऐन २०७३ लाई संशोधन गर्न बनेको विधेयक फिर्ता लिन स्वीकृति दिने र फौजदारी कसुर तेस्रो संशोधन नियमावली स्वीकृत गर्ने निर्णय गरेको प्रवक्ता शर्माले बताइन्। त्यस्तै मन्त्रिपरिषदले स्टाण्डर्ड नाप र तौल छैटौं संशोधन नियमहरू स्वीकृत गर्ने, अन्तर्राष्ट्रिय श्रम संगठनको एक संयन्त्रमा नेपालको सहभागिताका लागि स्वीकृति प्रदान गर्ने निर्णय पनि गरेको छ।"
संसद्को गतिरोध अन्त्यबारे छलफल गर्न प्रधानमन्त्रीले बोलाए कांग्रेसलाई,काठमाडौं : प्रधानमन्त्री पुष्पकमल दाहाल 'प्रचण्ड'ले संसदको गतिरोध अन्त्यबारे छलफलका लागि प्रमुख प्रतिपक्षी दल नेपाली कांग्रेसलाई बोलाएको छ। प्रधानमन्त्री प्रचण्डले छलफलका लागि शुक्रबार साँझ ६ बजे कांग्रेसलाई बोलाएको प्रधानमन्त्रीको सचिवालयले जनाएको छ। सहकारी ठगी प्रकरणमा उपप्रधान एवं गृहमन्त्री रवि लामिछाने मुछिएको र उनीमाथि छानबिन गर्न संसदीय छानबिन समितिको माग गर्दै कांग्रेसले संघीय संसदका दुवै बैठकमा अवरोध गर्दै आएको छ। छानबिन समिति गठनबारे सत्तापक्ष र प्रतिपक्षीबीच पटकपटक छलफल भएपनि सहमति जुट्न सकेको छैन। सत्तापक्ष छानबिन समिति नबनाउने पक्षमा छ भने प्रतिपक्ष आफ्नो अडानबाट पछि नहट्ने अडानमा छ। प्रतिपक्षको अडानका कारण आज बस्ने भनिएको प्रतिनिधिसभा बस्दै नबसी स्थगित भएको छ भने कांग्रेसको अवरोध पछि राष्ट्रियसभा बैठक पनि आइतबारसम्मका लागि स्थगित भएको छ।
कांग्रेसका कारण संसदीय छानबिन समिति बन्न सकेन : रास्वपा नेता झा,काठमाडौं : रष्ट्रिय स्वतन्त्र पार्टी (रास्वपा)का नेता मनिष झाले कांग्रेसको एकपक्षीय अडानका कारण संसदीय समिति गठन हुन नसकेको बताएका छन्। शुक्रबार बानेश्वरमा सञ्चारकर्मीसँग कुरा गर्दै झाले संसदीय समिति गठनका लागि टिओआरमा सहमति जुटिसकेको अवस्था कांग्रेसले एकपक्षीयरूपमा विभिन्न सर्तहरू थपेर पठाएको आरोप लगाए। उनले आफूहरूले सदनमा जवाफ दिन पाउनुपर्ने र सबै समस्याको एकमुष्ट समाधान खोज्नुपर्ने मात्रै रास्वपाको अडान रहेको बताए। समिति गठनका लागि टिओआरमा आफ्ना नेताहरूसमेत सहभागी भएको अवस्थामा रास्वपा संसदीय समितिका लागि तयार छैन भनेर भन्न नमिल्ने उनको भनाइ छ। झाले विगतको ३४ वर्षमा कांग्रेसले केके गर्यो भन्ने सबै जानकारी रहेको भन्दै रास्वपामाथि लागेको दाग राजनीतिक विषय नभएको बताए।
नहरमा नुहाउने क्रममा डुबेर बालकको मृत्यु,"गुलरिया : बर्दियाको ठाकुरबाबा नगरपालिका४ खैलार स्थित बबई नदीको नहरमा नुहाउने क्रममा डुबेका बालकको मृत्यु भएको छ। स्थानीय १३ वर्षीय अनिस थारुको डुबेर मृत्यु भएको हो। नुहाउन गएका ६ जनामध्ये थारु नहरको पुलबाट हाम फाल्ने क्रममा बेपत्ता भएका बालकको पुलदेखि ५० मिटर तल स्यावलिमा बेरिएको अवस्थामा शव फेला परेको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले जानकारी दिए। प्रहरी टोली, स्थानीय नागरिकहरूको संयुक्त प्रयासले खोजतलासका क्रममा शव भेटिएको उनले बताए। शव पोस्टमार्टमपश्चात घटनाको अनुसन्धान भइरहेको प्रहरीले जनाएको छ।"
संसदीय छानबिन समितिमा सहमति नजुटेपछि प्रतिनिधिसभा बैठक बस्दै नबसी स्थगित,काठमाडौं : संसदीय छानबिन समिति बनाउने विषयमा सहमति नजुटेपछि प्रतिनिधि सभा बैठक स्थगित भएको छ। बैठक जेठ ६ गते ११ बजे बस्नेगरी बैठक स्थगित भएको हो। यसअघि बैठक आज ११ बजेका लागि बोलाइएको थियो। सत्तापक्ष र प्रतिपक्षी दल छुट्टाछुट्टै छलफलमा जुटेपछि बैठक २ बजेका लागि सारिएको थियो। सभामुखको सचिवालयका अनुसार प्रधानमन्त्री पुष्पकमल दाहालले विपक्षी दलका नेताहरूसँग छलफल गर्ने भएपछि बैठक स्थगित गरिएको हो। सभामुख देवराज घिमिरेले आगामी बैठक सौहार्दपूर्ण वातावरणमा सञ्चालन हुने विश्वास व्यक्त गरेको उनको सचिवालयको भनाइ छ।
पर्साको पटेर्वासुगौलीमा मधेसकै पहिलो थारु संग्राहलय बन्दै,"वीरगन्ज : पर्साको पटेर्वासुगौली गाउँपालिका२ मा मधेस प्रदेशकै पहिलो थारु संग्राहलय निर्माण गर्न थालिएको छ । वडा नम्बर २ स्थित भुमरीमाई पार्क परिसरमा गाउँपालिकाले थारु संग्राहलय निर्माण गर्न थालेको हो । बिहीबार थारु जातिका अगुवा एंव जेष्ठ नागरिक प्रमेश्वर गौरोले थारु संग्राहलय निर्माण कार्यको शिलान्याश गरे । पहिलो चरणमा गाउँपालिकास्तरीय २० लाख रुपैयाँको बजेटमा संग्राहलय निर्माणको काम सुरु गरिएको गाउँपालिकाकी उपाध्यक्ष ममता महत्तो थारुले जानकारी दिइन् । उनका अनुसार, संग्राहलयमा तीन वटा ब्लक बन्नेछ । त्यसमध्ये अहिले पहिलो चरणमा २० लाख रुपैयाँको लागतमा फस्ट ब्लक बनाउन थालिएको उपाध्यक्ष थारुले बताइन् । उनले भनिन्, चालु आर्थिक वर्षमा फस्ट ब्लकका लागि २० लाख रुपैयाँ बजेट विनियोजन गरिएको छ । थप दुई ब्लकका लागि आगामी आर्थिक वर्षमा रकम विनियोजन गरेर काम अगाडि बढाइन्छ। २०८४ सालभित्र बृहत थारु संग्राहलय निर्माण गरी सञ्चालनमा ल्याउने लक्ष्य आफूहरुको रहेको उनले बताइन् । उनले पटेर्वा सुगौलीमा निर्माण गर्न लागिएको थारु संग्राहलय मधेस प्रदेशकै पहिलो थारु संग्राहलय रहेको बताइन् । गाउँपालिका अध्यक्ष दिनेश चौधरीका अनुसार, सग्राहलयमा थारु जातिको पहिचान र रितिसंस्कृति झल्किने घरका नमूना, थारुका पूर्वजले प्रयोग गरेका पहिरन, कृषि उपकरण,खानपानका सामग्री,थारु जातिका कूल देउताका मूर्ती लगायतका सामाग्री प्रदर्शनीका लागि राखिने छ । पटेर्वासुगौली गाउँपालिका वडा नम्बर २ स्थित भूमरीमाई पार्कलाई पर्यटकीय गन्तव्यको केन्द्र बनाउने योजनाका साथ काम भइरहेको र त्यसमै यो थारु संग्राहलयपनि बनाउन लागिएको उपाध्यक्ष महत्तोले बताइन् । पार्क परिसरमै आधुनिक कृषि बजार निर्माणको कामपनि भइरहेको उनले जानकारी दिइन् । बिहीबारको शिलाान्यास कार्यक्रममा गाउँपालिका अध्यक्ष चौधरी, उपाध्यक्ष महत्तो, वडाध्यक्ष विजय गैरेका साथै गाउँपालिकाका कर्मचारी,थारु जातिका अगुवा लगायतकोपनि उपस्थिति रहेको थियो ।"
रसुवागढी नाकाबाट सवारी साधनको आयात बढ्दो,"रसुवा : नेपालको उत्तरीनाका रसुवागढीबाट आयात हुने चिनियाँ सवारी साधनको सङ्ख्या बढ्न थालेको छ। ठूलो सङ्ख्यामा विद्युतीय कार र केही ठूला तथा मझौला सवारी साधन आयात हुने गरेको भन्सार कार्यालयको तथ्याङ्कले देखाएको छ। चालु आर्थिक वर्षको साउनदेखि चैत मसान्तसम्म चार हजार सात सय छ सवारी साधन आयात भएका छन्। तीमध्ये चार हजार छ सय ७९ विद्युतीय कार रहेका रसुवा भन्सार कार्यालय टिमुरेले जनाएको छ। विसं २०७२ को मङ्सिरपश्चात् रसुवागढी नाकाबाट पाँच हजार आठ सय ५० सवारी साधन भन्सार प्रक्रिया पूरा गरी आफ्नो गन्तव्यतर्फ प्रस्थान गरिसकेका कार्यालयका सूचना प्रविधि अधिकृत निर्मल कँडेलले जानकारी दिए। उनका अनुसार भन्सार क्षेत्रभित्र प्रवेश गरी काठमाडौँतर्फ प्रस्थान गर्नका लागि दर्जनौँ सवारी साधनले प्रक्रिया गरिरहेका छन्। विद्युतीय कारको खरिद मूल्य भने चिनियाँ उत्पादक कम्पनीमा रु २८ लाख ५१ हजार र भन्सार शुल्क रु ११ लाख ९८ हजार पर्ने बताइएको छ। भन्सार कार्यालयले चालु आवमा नियमानुसारको दररेटबाट मनग्य कर असुली गरेको जनाएको छ। प्रमुख भन्सार अधिकृत रामप्रसाद पाठकका अनुसार चालु आवको नौ महिनामा रु १५ अर्ब ७७ करोड राजस्व असुली भएको हो। तुलनात्मक हिसाबले एक सय ६६ प्रतिशत राजस्व वृद्वि भएको उनले जानकारी दिए। गत वर्षको यस अवधिमा रु पाँच अर्ब ९४ करोड मात्र असुली भएको थियो। ठूलो सङ्ख्यामा चीनबाट सवारी साधन आयात भएकाले चालु आवमा करबापतको राजस्व बढेको भन्सारका कर्मचारी बताउँछन्। चालु आवको नौ महिनामा रु ४८ अर्ब ५९ करोड बराबरको सामग्री आयात भएको थियो। आयातीत सामग्रीहरूमा सानाठूला सवारी साधन, इलेक्ट्री सामान, जुत्ता, चप्पल, स्याउ, ओखरलगायत दैनिक उपभोग्य सामग्री रहेका भन्सार अधिकृत पाठकले जानकारी दिए। सबैको प्रयासबाट राजस्वको असुली उत्साहजनक भइरहेको, व्यवसायीले सामान ल्याएर पालैपालो परीक्षणका लागि समन्वय गरिरहेकाले काम चाँडो भइरहेको कर्मचारीको भनाइ छ। सबैले आआफ्नो जिम्मेवारी पूरा गरेकाले कुनै समस्या नभएको सेवाग्राही बताउँछन्। गत वर्षको तुलनामा ८९ प्रतिशतले आयात बढेको भन्सार तथ्याङ्कले देखाएको छ। उता सवारी चालकले भने सडक मार्ग व्यवस्थित हुन नसक्दा रसुवा खण्डको सडकमा मालवाहक कन्टेनर डिब्बा तथा नयाँ विद्युतीय सवारी साधन गुडाउन असहज भएकाले सडक मार्ग राम्रो मर्मतसुधार गरिदिन सवारी चालकले अनुरोध गरेका छन्। सुधारका लागि भइराखेका सडकका दायाँबायाँका ढुङ्गामाटो बीचमा राखी रोलरले पेले मात्रै नि सहज हुन्थ्यो, सहज बनाउने मनस्थिति बनाइदिन सडक प्राविधिकसँग सवारी चालकले अनुरोध समेत गरेका छन्। राजस्व चुहावटको नियन्त्रणका लागि सामान परीक्षण गर्ने पार्किङदेखि कार्यालयसम्म सिसिटिभी जडान गर्नाका साथै परीक्षणस्थलमा सामान खुल्ला रूपले परीक्षणका लागि ट्रस भवन निर्माण भइसकेकाले झरीबादल जुनसुकै अवस्थामा पनि काम गर्न सकिने सेवाग्राहीले बताएका छन्। भन्सारको हातामा मालसामग्री परीक्षणका क्रममा केरुङद्वाट कन्ट्रेनर डिब्बाले ल्याएका सामग्री झिक्ने र राख्नका लागि पाँच सयभन्दा बढी मजदुरले रोजगारी पाएका छन्। यसले उनीहरुको जीविकोपार्जनमा सहयोग पुगेको सेवाग्राहीको भनाइ छ। चीन सरकारको सहयोगमा निर्माणाधीन टिमुरे सुक्खा बन्दरगाहको काम तीव्र गतिमा भइरहेको छ। काममा संलग्न ठेकेदार कम्पनी तिब्बतफुलीका प्राविधिकले दिएको जानकारीअनुसार भोटेकोसीको बगरलाई तटबन्ध गर्ने र भन्सार हाताभित्र आगमन तथा बाहिरिने छोटो सडक मार्ग निर्माणसम्पन्न भइसकेको छ। मैदान पुरेर सम्म बनाउने, सुक्खा बन्दरगाह स्थलमा माटो भर्ने तथा सोही स्थानमा भन्सार कार्यालय निर्माण अगाडि बढिरहेकाले अबको एक वर्षमा सबै निर्माण पूरा गर्ने लक्ष्य राखिएको निर्माण कम्पनीको भनाइ छ। चिनियाँ प्रविधिकले हालसम्म ५५ प्रतिशत समग्रको प्रगति भएको जनाएका छन्। रासस"
सरकारबाट मैले नै हटाइदिएको भन्ने लागेर कांग्रेसका सांसदले ममाथि आक्रोश पोखे : अध्यक्ष ओली,काठमाडौं : नेकपा एमालेका अध्यक्ष केपी शर्मा ओलीले संसदमा कांग्रेसले असभ्य व्यवहार देखाएको बताएका छन्। शुक्रबार संसद भवन नयाँ बानेश्वरमा सञ्चारकर्मीसँग संक्षिप्त कुरा गर्दै ओलीले संसदमा भिडन्त नभइ कांग्रेसले उत्ताउलोपन देखाएको बताए । आफू बसेको ठाउँमा कांग्रेस सांसदहरु आएर अनेक अपशब्दहरू बोलेको र असभ्य व्यवहार देखाएको उनले बताए। उनले सरकारबाट आफूले हटाइदिएको भन्ने लागेर आफूमाथि कांग्रेस सांसद आक्रोशित देखिएको हुनसक्ने टिप्पणी गरे। बिहीबारको प्रतिनिधि सभा बैठकमा संसदीय छानबिन समितिको विषयलाई लिएर सत्तापक्ष र प्रतिपक्षी दलका सांसदबीच घम्साघम्सी भएको थियो। बैठकमा सभामुख देवराज घिमिरेले गृहमन्त्री रवि लामिछानेलाई बोल्न समय दिएपछि कांग्रेस सांसदहरूले चर्को नाराबाजी गर्दै वेल घेराउ गर्न गएका थिए। सोही क्रममा उपसभामुख इन्दिरा राना मगरको कुर्सी नजिक पुगेका कांग्रेस सांसद धनराज गुरूङलाई त्यहाँ जान पाइँदैन भन्दै ओलीले हप्काएका थिए। सोही विषयलाई लिएर एमालेका सांसदहरूले आफ्ना अध्यक्षमाथि अभद्र व्यवहार गरेको भन्दै आक्रोश व्यक्त गरेका थिए।
"राष्ट्रियसभामा कांग्रेसको अवरोध, कार्यसूचीमा प्रवेश नगरी बैठक स्थगित",काठमाडौं : राष्ट्रिय सभा बैठकमा नेपाली कांग्रेसले अवरोध जनाएको छ। कांग्रेसले विरोध जनाएपछि कार्यसूचीमा प्रवेश नगरी बैठक आइतबार अपरान्ह १ बजेर १५ मिनेटका लागि स्थगित भएको छ। बैठक सुरू हुनेवित्तिकै प्रमुख प्रतिपक्षी दल नेपाली कांग्रसका सांसद सिटबाट उठेर विरोध जनाएका हुन्। सहकारी ठगी प्रकरणमा उपप्रधान एवं गृहमन्त्री लामिछानेमाथि अनुसन्धान गर्न संसदीय छानबिन समितिको माग गर्दै कांग्रेसले संघीय सदनका दुवै बैठक अवरोध जनाउँदै आएको छ। राष्ट्रियसभा अध्यक्ष नारायण दाहालले सदनको कामकारवाही अघि बढाउन सहयोग गर्न आग्रह गरेका थिए। तर आफ्नो अडानबाट कांग्रेस पछि नहटेपछि बैठक स्थगित भएको जानकारी गराएका छन्।
राष्ट्रपतिले गरे कानुन व्यवसायी राष्ट्रिय सम्मेलनको उद्घाटन,"काठमाडौं : राष्ट्रपति रामचन्द्र पौडेलले १६औं अखिल नेपाल कानुन व्यवसायी राष्ट्रिय सम्मेलनको उद्घाटन गरेका छन्। सक्षम कानुन व्यवसायी, मर्यादित बारः न्यायापालिकाको पुनःसंरचना लोकतन्त्र सुदृढीकरणको आधार भन्ने नाराका साथ नेपाल प्रज्ञा(प्रतिष्ठान काठमाडौँमा शुक्रबारदेखि सुरू भएको तीनदिने सम्मेलनको राष्ट्रपति पौडेलले उद्घाटन गरेका हुन्। उद्घाटन समारोहमा प्रधानमन्त्री पुष्पकमल दाहाल प्रचण्ड, प्रधानन्यायाधीश विश्वम्भरप्रसाद श्रेष्ठ, न्यायाधीशहरू, वरिष्ठ अधिवक्ता तथा अधिवक्ताहरू उपस्थिति थिए। नेपाल बार एशोसिएशनका अनुसार जेठ ४ देखि ६ गतेसम्म चल्ने सम्मेलनमा देशभरका करिब सात हजार कानुन व्यवसायीको सहभागिता रहनेछ ।"
रुखबाट लडेर पाल्पामा महिलाको मृत्यु,तानसेन : पाल्पाको रम्भा गाउँपालिका५ ढाकरडाँडामा काब्रोको रुखबाट लडेर महिलाको मृत्यु भएको छ। शुक्रबार बिहान आफ्नै बारीमा काब्रोको रुखमा चढेर घाँस काट्ने क्रममा ३१ वर्षीया मीना कुमारी लामिछाने मगरको लडेर मृत्यु भएको हो। रुखमा चढेर घाँस काट्दै गर्दा लडेर गम्भीर घाइते भएकी उनको उपचारका क्रममा लुम्बिनी मेडिकल कलेजमा मृत्यु भएको जिल्ला प्रहरी कार्यालयका प्रहरी नायक उपरीक्षक सुगन्ध श्रेष्ठले जानकारी दिए।
विपक्षी दलको बैठकमा राप्रपाको प्रस्ताव गृहमन्त्रीलाई बोल्न दिउँ,काठमाडौं : राष्ट्रिय प्रजातन्त्र पार्टीले संसदमा गृहमन्त्रीलाई बोल्न रोक्न नहुने जनाएको छ। संसद भवन नयाँ बानेश्वरमा शुक्रबार बसेको बिपक्षी दलको बैठकमा राप्रपाले गृहमन्त्रीलाई सदनमा बोल्न दिन सुझाव दिएको राप्रपाका नेता ज्ञानेन्द्र शाहीले बताए। उनले सदनमा गृहमन्त्रीलाई बोल्ने अवसर दिए पनि सहकारी प्रकरणमा भने संसदीय छानबिन बनाउनुपर्ने पार्टीको धारणा रहेको जानकारी दिए। सहकारी प्रकरण एक जना गृहमन्त्रीको मात्रै नभइ लाखौं जनताको विषय भएकाले यस विषयमा छानबिसन गर्न समिति बन्नुपर्ने बताए। सदनमा सभामुख तटस्थ हुन नसकेको उनको भनाइ छ। उनले कसैले सैले आफ्नो माग राख्दै गर्दा सभामुखले सदनलाई त्यहीअनुसार व्यवस्थापन गर्नुपर्ने उनले बताए।
मौद्रिक नीति समीक्षा : सवारी कर्जाको जोखिमभार घट्यो,काठमाडौं : नेपाल राष्ट्र बैंकले चालु आर्थिक वर्ष २०८०८१ को मौद्रिक नीतिको तेस्रो त्रैमासिक समीक्षा गर्दै सवारी कर्जाको जोखिमभार घटाएको छ भने घरजग्गा कर्जा केही सहज बनाएको छ । मौद्रिक नीतिको तेस्रो त्रैमासिक समीक्षामार्फत बैंक तथा वित्तीय संस्थाले प्रवाह गर्ने विद्यमान एक सय २५ प्रतिशत जोखिमभार रहेका हायर पर्चेज प्रकृतिका कर्जाको जोखिमभार घटाई एक सय प्रतिशत कायम गरिएको छ । त्यसैगरी घर जग्गा खरिद प्रयोजनका लागि ऋण भुक्तानी आम्दानी अनुपात (डेब्ट सर्भिस टु ग्रस इनकम रेसियो) लाई सहजीकरण गरी कर चुक्त प्रमाण पेस गरेका आधारमा विद्यमान ५० प्रतिशतबाट ७० प्रतिशत कायम गरिने व्यवस्था ल्याइएको राष्ट्र बैंकले जनाएको छ । बैंक तथा वित्तीय संस्थाको एक वर्ष अवधि व्यतित भइसकेका लगानीमध्येबाट एक आर्थिक वर्षमा आफ्नो प्राथमिक पुँजीको २० प्रतिशतसम्म बिक्री गर्न पाउने व्यवस्था मौद्रिक नीतिको समीक्षाबाट ल्याइएको छ । ब्याजदर करिडोरलाई प्रभावकारी बनाउन स्थायी निक्षेप सुविधा प्रदान गर्ने व्यवस्थामा आवश्यक पुनरावलोकन गरिने राष्ट्र बैंकले जनाएको छ । साथै बैंक तथा वित्तीय संस्थाको पुँजीकोष थप सुदृढ गर्ने सम्बन्धमा अतिरिक्त उपकरण प्रयोगमा ल्याउन आवश्यक सहजीकरण गरिने जनाइएको छ । त्यसैगरी बैंक तथा वित्तीय संस्थाबाट प्रवाहित असल वर्गमा वर्गीकरण भएका कर्जाका लागि गर्नुपर्ने विद्यमान कर्जा नोक्सानी व्यवस्था एक दशमलव २५ प्रतिशतबाट घटाई एक दशमलव २० प्रतिशत कायम गरिएको छ । चाँदी आयात तथा बिक्रीवितरणसम्बन्धी विद्यमान व्यवस्थामा पुनरावलोकन गरिने पनि नेपाल राष्ट्र बैंकले जनाएको छ ।
संसदीय छानबिन समिति बनाउन विपक्षी दलहरू एकजुट,"काठमाडौं : संसदीय छानबिन समिति बनाउन विपक्षी दलहरू एकमत भएका छन्। शुक्रबार नेपाली कांग्रेसले बोलाएको विपक्षी दलको बैठकमा छानबिन समिति बनाउन शीर्ष नेताहरू सहमत भएका हुन्। सहकारी प्रकरणमा संसदीय छानबिन समिति गठन हुनुपर्नेमा विपक्षी दलहरू सहमत भएको छलफलमा सहभागी एक नेताले जानकारी दिए। ती नेताले भने,'संसदीय छानबिन समिति गठन हुनुपर्छ भन्ने निष्कर्ष निकालिएको छ।' बैठकमा कांग्रेसहित राष्ट्रिय प्रजातन्त्र पार्टी,जनता समाजवादी पार्टी नेपाल,लोकतान्त्रिक समाजवादी पार्टी,राष्ट्रिय जनमोर्चा सहभागी थिए। बिहीबार प्रतिनिधिसभामा विरोधकै बीच सभामुख देवराज घिमिरेले पेलेर सदन अगाडि बढाएपछि कांग्रेस झनै आक्रामक बनेको छ। उसले सभामुखको भूमिका तटस्थ नभएको निष्कर्ष निकालेको छ। सहकारी ठगी प्रकरणमा उपप्रधान एवं गृहमन्त्री रवि लामिछाने मुछिएको आरोप लगाउँदै संसदीय छानबिन समितिको माग गर्दै आएको छ। समिति नबनेसम्म आफू पछि नहट्ने उसले अडान लिएको छ।"
इन्टरपोलबाट रेड नोटिस जारी भएका दुईजना फरार व्यक्ति युएईबाट पक्राउ,काठमाडौं : ज्यानसम्बन्धी कसूर मुद्दा र विद्युतीय कारोवार कसूरसम्बन्धी मुद्दामा इन्टरपोलबाट रेड नोटिस जारी भएका दुईजना फरार प्रतिवादीहरू पक्राउ परेका छन् । पक्राउ पर्नेमा मोरङ लेटाङ नगरपालिका३ ठेगाना भएका ४१ वर्षीय बलबहादुर लिम्बू र नवलपरासी पूर्व मध्यबिन्दु नगरपालिका१३ ठेगाना भएका २३ वर्षीय सन्तोष न्यौपाने रहेका छन् ।एनसीबी अबुधावी युएईको समन्वयमा युएईमा पक्राउ परेका उनलाई सम्बन्धित मुद्दामा कारवाही गर्नेगराउने प्रयोजनार्थ बिहीबार नेपाल फिर्ता ल्याइएको हो । पक्राउ परेकामध्ये ज्यानसम्बन्धी कसूर मुद्दामा बलबहादुर उपर जिल्ला अदालत मोरङबाट पक्राउ पूर्जी जारी भइ वैदेशिक रोजगारको सिलसिलामा युएईमा रहेका खुल्न आएपछि उनलाई अन्तर्राष्ट्रिय स्तरमा खोजतलास एवं पक्राउ गर्नका लागि इलाका प्रहरी कार्यालय लेटाङ मोरङबाट अनुरोधपछि एनसीबी काठमाडौंको अनुरोधमा इन्टरपोल महासचिवालयबाट सन् २०२४ फेब्रुअरी ७ मा रेड नोटिस जारी भएको थियो । यसैगरी विद्युतीय कारोवार कसूरसम्बन्धी मुद्दामा सन्तोष उपर जिल्ला अदालत काठमाडौंबाट पक्राउ पूर्जी जारी भई वैदेशिक रोजगारको सिलसिलामा युएईमा रहेका खुल्न आएपछि उनलाई अन्तर्राष्ट्रिय स्तरमा खोजतलास एवं पक्राउ गर्नको लागि साइबर ब्यूरोबाट अनुरोध भएपश्चात एनसीबी काठमाडौंको अनुरोधमा इन्टरपोल महासचिवालयबाट सन् २०२३ जुलाई १० मा रेड नोटिस जारी भएको थियो । बल बहादुरलाई इलाका प्रहरी कार्यालय लेटाङ मोरङ र सन्तोषलाई नेपाल प्रहरी प्रधान कार्यालय साइबर ब्यूरोमा आवश्यक अनुसन्धान एवम् कारवाहीका लागि बुझाइएको नेपाल प्रहरी प्रधान कार्यालय इन्टरपोल शाखाले जनाएको छ ।
एक सयभन्दा बढी युक्रेनी ड्रोन रोकेको रुसको दाबी,"मस्को : रुसको मस्कोस्थित रक्षामन्त्रालयले गए राति दक्षिणी क्षेत्रमा एक सयभन्दा बढी युक्रेनी ड्रोन रोकेको दाबी गरेको छ । रुसले क्रिमियाका ५१ वटा, क्रास्नोडार क्षेत्रमा ४४ वटा, बेलगोरोड क्षेत्रमा छ वटा, ब्ल्याक सिमा छ वटा र क्रुक्स क्षेत्रमा एउटा ड्रोन नष्ट गरेको जनाएको छ । मस्कोस्थित रक्षामन्त्रालयले युक्रेनद्वारा गए राति गरिएको सबैभन्दा ठूलो ड्रोन आक्रमण भएको दाबी गरेको छ । जुन रुसी सेनाले पछिल्लो १८ महिनामा अग्रस्थानमा रहेर प्राप्त गरेको ठूलो भूभाग थियो । रुसले गत मे ९१५ को अवधिमा दुई सय ७८ वर्ग किलोमिटर युक्रेनी भूभाग नियन्त्रणमा लिन सफल भएको जनाएको छ । अध्ययन संस्थान (आइएसडब्ल्यू)काअनुसार सन् २०२२ को डिसेम्बरको मध्यदेखि हालसम्म गरिएका आक्रमणमध्ये एउटै आक्रमणबाट प्राप्त ठूलो भूभाग हो ।"
प्रतिनिधिसभा बैठक २ बजे बस्ने,"काठमाडौं : प्रतिनिधिसभा बैठक २ बजेका लागि सारिएको छ। निर्धारित समयमा बस्न नसकेपछि सूचना टाँसेर दिउँसो २ बजे बैठक बस्नेगरी समय निर्धारण गरिएको सभामुखको सचिवालयले जनाएको छ। बैठक बिहान ११ बजेका लागि बोलाइएको थियो। तर, सत्ता पक्ष र विपक्षी दलहरू आन्तरिक छलफलमा जुटेपछि बैठक समयमा बस्न नसकेको हो। सहकारी ठगी प्रकरणमा उपप्रधान एवं गृहमन्त्री रवि लामिछाने मुछिएको आरोप लगाउँदै प्रमुख प्रतिपक्षी दल नेपाली कांग्रेसले संसदीय छानबिन समिति गठनको माग गर्दै संसदमा अवरोध गर्दै आएको छ। सोही विषयमा सहमति जुटाउन सत्ता पक्ष र प्रतिपक्ष आन्तरिक छलफलमा जुटेका छन्। सभामुख देवराज घिमिरेले प्रमुख सचेतक र सचेतकसँग छलफल गरेका छन्। तर, सहमति जुट्न सकेको छैन।"
संगठित अपराध कसुरका फरार प्रतिवादी पक्राउ,"काठमाडौं : संगठित अपराध कसुरका फरार प्रतिवादी पक्राउ परेका छन्। पक्राउ पर्नेमा वीरेन्द्रनगर नगरपालिका१ ३३ वर्षीय सन्तोष गिरी रहेका छन्। २०८० फागुन १२ सुर्खेतको वीरेन्द्रनगर नगरपालिका१ गैरीचोकमा त्यही बस्ने ३७ वर्षीय विनोद गिरीलाई लक्षित गरी गोली प्रहार गरेको घटनामा ज्यान मार्ने उद्योग, हातहतियार तथा खरखजना र संगठित अपराध कसुरमा मुद्दा दर्ता भएको थियो। त्यसपछि उनी फरार भएका थिए। फरार रहेका उनलाई काठमाडौं उपत्यका अपराध अनुसन्धान कार्यालयको टोलीले भक्तपुरको सूर्यविनायकबाट पक्राउ गरेको हो। पक्राउ परेका उनलाई आवश्यक अनुसन्धान तथा कारबाहीका लागि जिल्ला प्रहरी कार्यालय सुर्खेत पठाइएको छ।"
न्यायिक प्रणालीबाट मात्रै देशमा सुशासन र अमनचयन कायम हुन्छ : राष्ट्रपति,"काठमाडौं : राष्ट्रपति रामचन्द्र पौडेलले विधिसम्मत न्यायिक प्रणालीबाट मात्रै देशमा सुशासन र अमनचयन कायम हुने बताएका छन्। शुक्रबार काठमाडौंमा अखिल नेपाल कानुन व्यवसायी राष्ट्रिय सम्मेलनको उद्घाटन गर्दै राष्ट्रपति पौडेलले देशमा सुशासन कायम हुनुपर्ने भन्दै यसका लागि न्यायिक प्रणालीको भूमिका महत्वपूर्ण हुने बताएका हुन् । संवैधानिक व्यवस्थाले विधिको शासन, लोकतन्त्र, मानवअधिकार,प्रेस तथा अभिव्यक्ति स्वतन्त्रता, शक्ति पृथकीकरण, स्वतन्त्र, निष्पक्ष र सक्षम न्यायपालिका, कानुनी राज्य तथा मौलिक अधिकारप्रति विशेष चनाखो र सचेत हुन निर्देश गर्ने उनले बताए । न्यायपालिकाप्रतिको जनआस्था र विश्वास नै यसको जीवन भएको भन्दै उनले न्यायपालिकालाई आधुनिक र प्रविधिमैत्री बनाई चुस्त बनाउने कुरामा ध्यान दिइनुपर्ने धारणा राखे। उनले लोकतान्त्रिक प्रणालीभित्र नै न्यायपालिका सक्षम हुने जिकिर गरे।"
न्यायपालिकाको पुनःसंरचना र संविधानको कार्यान्वयनमा सरकार प्रतिबद्ध : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले न्यायपालिकाको सुदृढीकरण र बारलाई अझ सक्षम बनाउनका निम्ति सरकार प्रतिबद्ध रहेको बताएका छन्। १६ औँ अखिल नेपाल कानुन व्यवसायी राष्ट्रिय सम्मेलनलाई सम्बोधन गर्दै प्रधानमन्त्री प्रचण्डले न्यायपालिकाको पुनः संरचना, संविधानको कार्यान्वयनमा सरकार क्रियाशील रहँदै आएको स्पष्ट पारेका हुन्। 'न्यायपालिकाको पुनः संरचना र संविधान कार्यान्वयनमा सरकार निरन्तर क्रियाशील छ,'प्रधानमन्त्री प्रचण्डले भने,'न्यायपालिकाको सुदृढीकरण र बार एशोसियसनलाई अझ सक्षम बनाउन सरकार प्रतिबद्ध भएर लाग्नेछ।' लोतकन्त्र र कानुनको शासन सभ्य समाजको पहिचान भएको उल्लेख गर्दै प्रधानमन्त्री प्रचण्डले न्यायपालिकाले कानुनी शासनको रक्षा गर्नैपर्ने जिकिर गरे। नेपालको लोकतन्त्रलाई राष्ट्रिय एवं अन्तर्राष्ट्रियरूपमा महत्त्वका साथ हेरिँदै आएको उल्लेख गर्दै प्रधानमन्त्री प्रचण्डले नेपालमा शान्ति र लोकतन्त्र स्थापनाका निम्ति नेपाल बार एशोसियसनले खेलेको भूमिका स्मरणीय रहेको बताए। प्रधानमन्त्रीले भने,'संविधानवादको रक्षा र यसको सुदृढीकरणका निम्ति बारको भूमिका महत्त्वपूर्ण छ । संविधानको मूलभूत मर्म र मान्यताको रक्षाका निम्ति बारले महत्त्वपूर्ण भूमिका खेको छ । 'संविधानवाद, लोकतन्त्र र मानवअधिकारका पक्षमा दृढतापूर्वक उभिने बारेको साहस गरेको उल्लेख गर्दै प्रधानमन्त्री प्रचण्डले स्वतन्त्र,सक्षम र उत्तरदायी न्यायपालिका विधिको शासन, लोकतन्त्र, मानवअधिकार प्रेस स्वतन्त्रता,शक्ति पृथकीकरणका लागि नेपाल बारले खेलेको भूमिका महत्त्वपूण रहेको औंल्याए।"
"आज सुनको मूल्य घट्यो, कतिमा हुँदै छ कारोबार?","काठमाडौं : नेपाली बजारमा आज सुनको मूल्यमा सामान्य गिरावट आएको छ । बिहीबार हालसम्मकै उच्च बिन्दुमा पुगेको सुनको मूल्य आज सामान्य घटेको हो । नेपाल सुनचाँदी व्यवसायी महासङ्घका अनुसार, छापावाला सुन बिहीबार प्रतितोला एक लाख ४० हजारमा कारोबार भएकामा आजका लागि एक लाख ३९ हजार तीन सय निर्धारण भएको छ । यस्तै तेजाबी सुन बिहीबार तोलामा एक लाख ३९ हजार तीन सयमा कारोबार भएकामा आज एक लाख ३८ हजार छ सय ५० तय भएको छ । चाँदीको मूल्य पनि तोलामा पाँचले घटेको छ । बिहीबार तोलामा एक हजार आठ सय पाँचमा कारोबार भएको चाँदीको भने एक हजार आठ सय निर्धारण भएको छ ।"
रुसी र चिनियाँ सदाका लागि दाजुभाइ हुन् : राष्ट्रपति पुटिन,"बेइजिङ : रुसी राष्ट्रपति भ्लादिमिर पुटिनले आफ्नो दुई दिने चीन भ्रमणको समापन दिनमा दुई देशबीचको सम्बन्धको उच्च प्रशंसा गर्दै रुसी र चिनियाँबीच सदाका लागि भाइचारा रहेको बताएका रुसी समाचार एजेन्सी तासले जनाएको छ । दुई देशबीच कूटनीतिक सम्बन्ध स्थापनाको ७५औँ वर्षगाँठ र अन्तरसांस्कृतिक वर्ष प्रारम्भका अवसरमा आयोजित समारोहमा पुटिनले दुई देशबीच सौहार्दपूर्ण सम्बन्ध जारी रहने विश्वास व्यक्त गरे। 'यो कार्यक्रम कूटनीतिक सम्बन्ध स्थापनाको ७५औँ वार्षिकोत्सवलाई समर्पित छ । पचहत्तर वर्षअघि सिर्जना गरिएको त्यस समयको एउटा प्रसिद्ध गीत जुन प्रायजसो आजसम्म गाइन्छ । यसमा एक प्रसिद्ध पङ्क्ति छ : रूसी र चिनियाँ सदाका लागि भाइहरू हुन्, पुटिनले भने। तासका अनुसार उनले रुसचीन साझेदारीको भ्रातृभावलाई बढावा दिने विश्वास व्यक्त गरेका छन्। 'म विश्वस्त छु कि हामी सौहार्दपूर्ण रूसीचिनियाँ साझेदारीको भ्रातृ भावनालाई बलियो बनाउने पहल जारी राख्नेछौँ', रुसी राष्ट्रपतिले भने। राष्ट्रपति पुटिन आफ्नो चीनको राजकीय भ्रमणका क्रममा शुक्रबार हार्बिन आइपुगेका हु्। रूसी राष्ट्रपतिले हार्बिनमा आठौँ रूसीचिनियाँ प्रदर्शनी र अन्तरक्षेत्रीय सहकार्यको चौथो रूसचीन फोरमको उद्घाटन गरे। रूसी राष्ट्रपतिले चीनको उत्तरपूर्वी हेइलोंगजियाङ प्रान्तको राजधानी पनि भ्रमण गर्ने अपेक्षा गरिएको छ । त्यहाँ उनले व्यापार र सहयोग फोरममा भाग लिनेछन् । तासका अनुसार चीन र रुसबीचको सीमा तनावले ऐतिहासिकरूपमा ग्रस्त यस क्षेत्रले हालैका वर्षहरूमा कनेक्टिभिटी बढेको देखेको छ, जसले दुई छिमेकीबीच घनिष्ठ आर्थिक र सांस्कृतिक सम्बन्धलाई बढावा दिएको पाइन्छ ।"
विधिको शासनको अभावमा लोकतन्त्र सुदृढ हुँदैन : प्रधानन्यायाधीश,काठमाडौं : प्रधानन्यायाधीश विश्वम्भर प्रसाद श्रेष्ठले विधिको शासनको अभावमा लोकतन्त्र सुदृढ हुन नसक्ने बताएका छन्। शुक्रबार अखिल नेपाल कानुन व्यवसायी राष्ट्रिय सम्मेलनको उद्घाटन कार्यक्रममा बोल्दै प्रधानन्यायाधीश श्रेष्ठले समृद्धिको आधार समेत रहेको विधिको शासन कायम गर्नुपर्नेमा जोड दिए। उनले समग्र न्यायप्रणालीप्रतिको दृष्टिकोण कायम गरी सहजरुपमा न्याय पाउने अधिकारलाई स्थापीत गर्नुपर्ने बताए। उनले आगामी साउनदेखि लागू हुनेगरी पाँचौं पञ्चवर्षीय रणनीतिक योजनाको तर्जुमा भइरहेको बताउँदै त्यसमा सुझाव दिन पनि नेपाल बारलगायत सम्वद्ध सबैमा आग्रह समेत गरे। उनले आम नागरिक विश्वस्त हुनसक्ने वातावरण निर्माण गर्ने ठोस र नतिजामूलक कार्य सम्पादन अहिलेको आवश्यकता भएको औंल्याए। जेठ ६ गतेसम्म चल्ने सम्मेलनमा देशभरबाट करिब सात हजार कानुन व्यवसायीको सहभागी थियो। कार्यक्रममा वरिष्ठ अधिवक्ता तथा पूर्वमहान्यायाधिवक्ता सर्वज्ञरत्न तुलाधरलाई अभिनन्दन गरिएको छ।
राहुघाटमा सबस्टेशन निर्माण सुरु,"बेनी : म्याग्दीको रघुगंगा गाउँपालिका३ राहुघाटमा सबस्टेशन निर्माणको काम सुरु भएको छ। ठेक्का सम्झौता भएको २७ महिनापछि सबस्टेशन निर्माण थालिएको हो। नेपाल विद्युत प्राधिकरणले मालिका गाउँपालिका७ विमदेखि रघुगंगा गाउँपालिका३ राहुघाटको अम्वाङ जोड्ने १३२ केभी क्षमताको प्रशारण लाइन र दुवै ठाउँमा सबस्टेशन निर्माणका लागि सन २०२१ को डिसेम्बर ३१ मा भारतीय कम्पनी लार्सन एण्ड टियुब्रो (एलएनटी) सँग २६ मिलियन अमेरिकी डलरमा ठेक्का सम्झौता भएको थियो। जनप्रतिनिधि र सरोकारवालाहरुको दवाव तथा आयोजनाको ताकेतापछि ठेकेदार कम्पनीले सम्झौता भएको २७ महिनापछि राहुघाटमा सबस्टेशन निर्माणको काम थालेको डाडाखेतराहुघाट प्रशारण लाइन आयोजनाका प्रमुख रोशन अग्रवालले जानकारी दिए। धेरै प्रयासपछि ठेकेदारले राहुघाट सब स्टेशन निर्माणको काम थालेका छन्, उनले भने दैनिक १५० जना मजदुर परिचालन गरेका छन्। २२०१३२३३ केभी, २०० एमभिए क्षमताको उपकरण जडान हुने जिआइएस प्रविधिको राहुघाट सबस्टेशनमा भौतिक पूर्वाधार निर्माणका लागि प्रारम्भिक चरणको काम थालिएको छ। सबस्टेशनका उपकरण राख्ने र कार्यालयको भवन बनाउन जग्गाको प्लट बनाउने काम भइरहेको छ। पानी व्यवस्थापन गर्न पक्की नाला निर्माणलाई तीव्रता दिइएको छ। अम्बाङमा सब स्टेशन बनाउन ५ वर्षअघि ९० रोपनी जग्गा अधिग्रहण भएको थियो। सब स्टेशनमा निर्माणमा भएको ढिलाइका कारण राहुघाट र म्याग्दी नदीमा निर्माणाधीन जलविद्युत आयोजना अन्यौलमा परेका थिए। ढिलै भए पनि सबस्टेशन निर्माण सुरु भएकामा जलविद्युत आयोजनाका प्रवर्द्धक आशावादी बनेका छन्। ३० महिना ठेक्का अवधि भएको आयोजनाको हालसम्मको समग्र भौतिक प्रगति ५० प्रतिशत रहेको आयोजना प्रमुख अग्रवालले बताए। म्याग्दी र राहुघाट नदीमा निर्माणाधीन तथा निर्माणका क्रममा रहेका आयोजनाबाट उत्पादन हुने विद्युतलाई राष्ट्रिय प्रणालीमा आवद्ध गराउन एशियाली विकास बैंकको ऋणमा सबस्टेशन र प्रशारण लाइन बनाउन लागिएको हो। १३३३३ केभी, ३० एमभिए क्षमता र एआइएस प्रविधिको उपकरण जडान गरिने डाँडाखेत सबस्टेशनको सिभिल तर्फको ६० प्रतिशत भौतिक प्रगति भएको छ। डाडाखेतमा ५१ रोपनी जग्गा अधिग्रहण भएको थियो। दुवै ठाउँका सबस्टेशनमा जडान गर्ने उपकरण आयात भइसकेको ठेकेदार कम्पनी एलएनटीका आयोजना व्यवस्थापक सुवासचन्द्र शर्माले बताए। २५ किलोमिटर दूरीको १२ केभी क्षमताको डबल सर्किट प्रशारण लाइनको ७९ वटा टावरमध्ये हालसम्म ३५ वटा निर्माण सकिएको र १५ वटा निर्माणाधीन रहेका उनले बताए। रघुगंगा गाउँपालिकाको वडा नम्बर ३, बेनी नगरपालिकाको ९, १०, मंगला गाउँपालिकाको वडा नम्बर १, मालिकाको वडा नम्बर ६ र ७ मा प्रशारण लाइनको टावर निर्माण हुनेछन्। भूमिगत पानी र पहिरोको समस्या रहेको राहुघाटमा सबस्टेशनको डिजाइनमा समस्या भएकाले निर्माणमा ढिलाइ भएको शर्माको भनाइ छ। सहायक ठेकेदार डिएल स्ट्रक्चरले राहुघाट सबस्टेशन निर्माणको काम गर्न थालेको हो। डिएल नेपाली ठेकेदार कम्पनी हो। १५ महिनाभित्र आयोजना सम्पन्न गरिने शर्माले बताए। दुवै ठाउँमा यसअघिनै जग्गा व्यवस्थापन, घेराबार, पहुँचमार्गका साथै डाँडाखेतमा गार्ड र कर्मचारी आवास गृह भवन समेत निर्माण भएको छ। म्याग्दी नदीमा १७२८ मेगावाट क्षमताको चार वटा जलविद्युत आयोजना निर्माण सुरु भएका छन्। राहुघाटमा ३५५ मेगावाटको राहुघाट मंगले र ४८५ मेगावाट क्षमताको अपर राहुघाट, २१३ मेगावाट क्षमताको ठुलोखोला र ४० मेगावाट क्षमताको राहुघाट जलविद्युत आयोजना निर्माणाधीन छन्। ५५ मेगावाट क्षमताको बगरखोला, ४७५ मेगावाटको स्यानोखोला, ४९० मेगावाटको अपर ठुलोखोला र १५ मेगावाटको माथिल्लो ठुलोखोला जलविद्युत आयोजना निर्माणको अन्तिम चरणमा छन्।"
संसद बैठक अनिश्चित,काठमाडौं : संसद बैठक अनिश्चित बनेको छ। सत्तापक्ष र प्रतिपक्षबीच सहमति नजुट्दा २ बजेका लागि सारिएको बैठक अझैसम्म बस्न सकेको छैन। यसअघि सभामुख देवराज घिमिरेले ११ बजेका लागि बैठक बोलाएका थिए। सत्तापक्ष र प्रतिपक्षी दलहरूले छुट्टाछुट्टै छलफलमा जुटेपछि बैठक २ बजेका लागि सारिएको थियो। यसैबीच संसदीय छानबिन समिति बनाउने विषयमा विपक्षी दलहरू एकजुट भएका छन् भने सत्तापक्ष दलहरू निष्कर्षमा पुग्न सकेका छैनन्। बिहीबार बसेको संसद बैठकमा सत्तापक्ष र प्रतिपक्षबीच धकेलाधकेल भएको थियो। सोही विषयलाई लिएर सत्तापक्ष र प्रतिपक्ष आक्रोशित बनेका छन्।
गोरुसिंगेसन्धिखर्क सडक निर्माण तीव्र गतिमा,"अर्घाखाँची : सुपा देउराली मन्दिर आउने धार्मिक पर्यटकलाई लक्षित गरि नयाँ प्रविधिबाट सडक विस्तारको कार्य भइरहेको छ। कडा चट्टान भएपछि यसको नयाँ प्रविधि प्रयोग गरेर ड्रिल गरेर बाटो विस्तारको कार्य भइरहेको शिवपुर सडक डिभिजन कार्यालयका इन्जिनियर अर्जुन पाण्डेले बताए। यस स्थानमा सडकलाई झण्डै ९ मिटरको बनाउने गरी काम भएको छ। जिल्ला सदरमुकाम जोड्ने जिल्लाको पुरानो र महत्वपूर्ण गोरुसिङे सन्धिखर्क सडकको लाउरे बजारदेखि सुपा मन्दिरसम्म करिब २ सय मिटर कडा चट्टान र भिरालोका कारण साघुरो भइ यातायात आवागमनमा निकै कठिनाइ बेहोर्नु परेको छ। सडक डिभिजन शिवपुर, कपिलवस्तुबाट यसै आवमा सम्पन्न गर्ने लक्ष्यका साथ रक एन्चोर्ज सहित वाल निर्माणको काम भइरहेको छ। अर्घाखाँचीमा यो कार्य नौलो र चुनौतीपूर्ण रहेको छ। पूर्वपश्चिम राजमार्गबाट अर्घाखाँचीको सदरमुकाम सन्धिखर्क जोड्ने गोरुसिँगे सन्धिखर्क सडक विस्तार तथा मर्मत कार्य तीव्र गतिमा अघि बढेको छ। साघुँरो सडक, खाल्टा खुल्टीका कारण र पुरानो पिच भएका कारण जीर्ण बनेको गोरुसिँगे सन्धिखर्क सडकलाई फराकिलो बनाउने, नाली निर्माण गर्ने र कालोपत्रे गर्ने गरी काम अगाडि बढेको हो। गोरुसिँगेबाट सदरमुकाम सन्धिखर्कसम्म सडकको दूरी ६८ किलोमिटर छ। गोरुसिँगेबाट पिरापानीसम्म झण्डै १५ किलोमिटर सडक विस्तार तथा मर्मतको कार्य सम्पन्न भएको छ । बाँकी रहेको सडकमा ५ वटा निर्माण कम्पनीले मर्मत तथा सडक विस्तार र निर्माणको कार्य गरिरहेको शिवपुर सडक डिभिजन कार्यालयका इन्जिनियर अर्जुन पाण्डेले बताए। यस आर्थिक वर्षको अन्त्यसम्ममा झण्डै १७ किलोमिटर सडकमा नयाँ पिच हुने भएको छ। सडक निर्माण तथा विस्तारको काम समयमै सम्पन्न गर्नका लागि सडकलाई खण्ड, खण्ड गरी निर्माण व्यवसायीसँग ठेक्का सम्झौता भएको छ। नरपानीदेखि घुम्तीसम्मको सडकमा झन्डै ५ किलोमिटरमा नाली निर्माण तथा कालोपत्रेको काम सिद्धार्थ सुदर्शन विल्डर्सले गरिरहेको छ। घुम्तीदेखि फुद्बांग सडकमा अम्मर लेकाली जेभीले काम गरेको छ। जस अनुसार पनि झन्डै ५ किमी बाटो सम्पन्न हुने इन्जिनियर पाण्डेको भनाइ छ। फुद्बांग सन्धिखर्क सडकमा इन्द्र निर्माण कम्पनिले सडक विस्तार तथा मर्मतको काम गरेको छ। यसले झन्डै ४ किमी सडकमा नाली तथा पिचको काम सम्पन्न गर्नेछ। हिलेखोलादेखि पत्थरकोटसम्म खनाल निर्माण सेवाले कालोपत्रे तथा नालीको काम सम्पन्न गरेको छ। पिरापानीदेखि नरपानीसम्म श्रीकृष्ण कमल निर्माण सेवाले स्टकचर, सेलेभ निर्माण तथा पिचको काम गरिरहेको छ। ७ मिटर सडक निर्माण गरी दुईतर्फी सवारीसाधनहरू बिनारोकतोक सञ्चालन हुने गरी सडक निर्माण कार्य भइरहेको छ। यस वर्ष झन्डै ३३ करोडको सडक निर्माण कार्यको काम भइरहेको छ। तर, निर्माण व्यवसायीले घटिघटाउमा योभन्दा कम लागतमा सडक निर्माणको सम्झौता गरी सडक निर्माण कार्य भइरहेको छ। गोरुसिङे सन्धिखर्क सडकअन्तर्गत नरपानी फुद्बाङ खण्डको करिब ९ किमि सडक सहित जिल्लाका अन्य सडकहरू कालोपत्रे गर्नका लागि अर्घाखाँचीमा पहिलोपटक स्थाइ रूपमा अस्फाल्ट प्लान्ट स्टल गर्ने कार्यको सुरुवात गरिएको छ। यसले ठूलो परिमाणमा सडक कालोपत्रे गर्न सहज हुने भएको छ।"
ढोरपाटनमा भीरबाट लडेर एक पुरुषको मृत्यु,बागलुङ : बागलुङको ढोरपाटनमा भीरबाट लडेर एक पुरुषको मृत्यु भएको छ । बिहीबार ढोरपाटन२ हेलखर्कबाट घर फर्कने क्रममा ढोरपाटन नगरपालिका वडा नम्बर १ हलगाडे बस्ने ५८ वर्षीय चन्द्र बहादुर दमाईको मृत्यु भएको जिल्ला प्रहरी कार्यालय बागलुङका प्रहरी नायव उपरीक्षक (डिएसपि) विजय यादवले जानकारी दिए । दमाई गोरटो बाटोबाट अन्दाजी ३ सय मिटर तल खसेको डिएसपि यादवले जानकारी दिए । घटनाको विषयमा थप अनुसन्धान भई रहेको प्रहरीले बताएको छ ।
मरिण बगरको ३५ बिघामा सामूहिक खेती,"सिन्धुली : कुनै बेला नदी पसेर खेतीयोग्य जमिन कटान गर्दा बगरमा परिणत भएको सिन्धुलीको मरिण गाउँपालिका३ नक्कलीको बगर अहिले हरियाली बनेको छ। मरिण नदीले कटान गरेर बगर बनेको नक्कली छेउछाउमा खर्बुजा, फर्सी, लौका, बोडीलगायतका मौसमी र बेमौसमी खेतीले हरियाली भएको हो। स्थानीय ६ युवाहरूले सामूहिक रूपमा खर्बुजा र तरकारी खेती गर्दा मरिणको सुक्खा बगर हरियालीमात्र देखिएको छैन, उनीहरूले मनग्ये आम्दानीसमेत गर्न थालेका छन्। मरिण गाउँपालिका ७ का खिलहरी गिरीको नेतृत्वमा ६ युवाहरूको सामूहिक लगानीमा मरिण नदीले बनाएको करिब ३५ बिघा सुक्खा बगरमा झन्डै ३० लाख रुपैयाँको खर्बुजा उत्पादन भएको छ। यसबेला २० लाख रुपैयाँबराबरको बढीको फर्सी, लौका, घिरौंला, बोडी, करेला उत्पादन भइरहेको छ। उनीहरूले उत्पादित खर्बुजा र तरकारीलाई चैत्रको अन्तिम सातादेखि बिक्रीका लागि बजारमा ल्याएका छन्। हालसम्म करिब २० लाखको खर्बुजा र ७ लाख रुपैयाँ बढीको तरकारी बिक्री गरिसकिएको किसान खलिहरि गिरीको भनाइ छ। नक्कलीमा यसरी पहिलो पटक बगर खेती गरिएको हो। उनीहरूले बगर खेतीका लागि हालसम्म एक करोड रुपैयाँ बढीको लगानी भएको बताएका छन्। पाँच बिघामा फर्सी, २० बिघामा बोडी, १० बिघा क्षेत्रफलमा करेला, लौका, घिरौंलालगायतको तरकारीको खेती गरिएको गिरीले बताए। पहिलो वर्ष नै करिब २५ देखि ३० लाख रुपैयाँको खर्बुजा उत्पादन हुने हाम्रो अनुमान छ। नदी, खोलानजिकै भएकाले सिँचाइको पनि खासै समस्या छैन। मौसमले साथ दियो भने उत्पादन अझ बढ्न सक्छ, गिरीले भने। बगरमा उत्पादन भएको खर्बुजा ४० रुपैयाँ प्रतिकेजी, सय रुपैयाँ मुठा फर्सीको मुन्टा, ३० रुपैयाँ केजी हरियो फर्सी, ७० रुपैयाँ केजी बोडी बिक्री हुँदै आएको छ। यहाँको उत्पादनले मरिण बजारका साथै सिन्धुली र हेटौंडाको बजार पाएको छ। यसअघि सिन्धुली र मरिण क्षेत्रमा तराईका साथै हेटौंडा बजारबाट खर्बुजा तथा तरकारी आयात हुने गरेको थियो। राम्रो उत्पादन भएपछि फलफूल तथा तरकारी खरिद गर्न व्यापारीहरू बगरमै आउन थालेका छन्। अहिलेसम्म खर्बुजा बिक्रीका लागि कुनै समस्या छैन। बढ्दै गएको गर्मीसँगै स्थानीय बजारमा चिसो फलको माग बढेकाले आफ्नो उत्पादन बजारसम्म पुयाउन समस्या नहुने उनीहरूको भनाइ छ। अन्य पेसामा भन्दा छिटो र राम्रो आम्दानी हुने भएपछि बगरखेतीमा लागेको युवाहरूको भनाइ छ। हामीले रोजगारको अवसरको खोजी गर्दा स्थानीय स्तरमै सामूहिक खेतीलाई रोजेका छौं। पहिलो वर्षमै राम्रो आम्दानी हुने देखिन्छ यसलाई आगामी वर्ष थप विस्तार गर्नेछौं, उनीहरूले भने। नक्कलीमा उत्पादन भएको तरकारी तथा खर्बुजा राम्रो हावापानी भएकाले उत्पादन राम्रो, गुणस्तरीय, तराईतिरको भन्दा पनि स्वादिलो भएको बताइन्छ। आधुनिक प्रविधिसहित खेती थालेका युवाहरूले आगामी दिनमा २० बिघा क्षेत्रफलमा अकबरे खुर्सानी खेती गर्ने योजना बनाएका छन्। जसका लागि अछामबाट २० लाख रुपैयाँ अकबरे खुर्सानीका बिउ झिकाएर बेर्ना उत्पादन गरिएको छ। नेट जातको पाँच हजार बिरुवा त्रिशूलीबाट झिकाइएको छ। त्यसका लागि २० टनेल निर्माण गरिएको छ भने थप ३० वटा निर्माण भइरहेको छ। कृषिबाटै राम्रो आम्दानी गर्न सक्ने सम्भावना देखिएपछि युवाहरूले आगामी वर्षसम्ममा एक सय बिघामा कृषि खेतीलाई विस्तार गर्ने योजना बनाएका छन्। कृषि बालीका लागि आवश्यक पर्ने मलमूत्रका लागि गाईपालन र माछापालनसमेत थपेर बागमती प्रदेशकै नमुना फर्मको रूपमा विकास गर्ने योजना बनाएको किसान नीलकुमार विकले बताए। एक्लै व्यवसाय गर्नुभन्दा सामूहिक लगानी गर्दा सहज हुने भएपछि बैंकबाट ऋण लिएरै भए पनि व्यवसाय विस्तार गर्दै लगिएको हो। आगामी वर्षबाट वार्षिक रूपमा तीनदेखि पाँच करोडसम्म आम्दानी गर्ने गरी तरकारी र फलफूल उत्पादन गर्ने लक्ष्य छ, उनले भने। युवाहरूको सामूहिक फर्ममा आंशिक र पूर्णकालीन गरेर हाल ४८ जनाले रोजगारसमेत पाएका छन। उक्त कृषि फर्ममा बागमती प्रदेशका मन्त्रीदेखि पालिकाका जनप्रतिनिधिले समेत नियमित अवलोकन गर्ने गरेका छन्। उता सीप र मेहनतले सुक्खा बगरमा पनि रसिलो खर्बुजा तथा अर्गानिक तरकारी फलाएर युवाले उदाहरण प्रस्तुत गरेको मरिण गाउँपालिकाका अध्यक्ष विमर्श मोक्तानको भनाइ छ। यो बगरखेती पालिकाकै उत्कृष्ट उत्पादन हो। वर्षौंदेखि प्रयोगविहीन बगरमा खर्बुजा तथा तरकारी खेती गरेर किसानले आफ्नो जाँगर मात्र देखाएका छैनन्, राम्रो आम्दानी गरेर गाउँपालिकामै सफल कृषकका रूपमा उदाहरण प्रस्तुत गरेका छन, उनले भने। अध्यक्ष मोक्तानले गाउँपालिकालाई कृषि उत्पादनका दृष्टिले पकेट क्षेत्रको रूपमा विकास गर्ने योजनालाई थप सार्थक बनाउने गरी युवा किसानहरूले व्यावसायिक कृषि खेती सुरु गरेकोमा खुसी व्यक्त गरे। अध्यक्ष मोक्तानले गाउँपालिकाको तर्फबाट यस्ता किसानलाई लगानीमा अनुदान, प्रविधिमा यान्त्रीकरण र बजारीकरणजस्ता क्षेत्रमा प्रोत्साहन गरिने स्पष्ट पारे। उनले भने, हाम्रो पालिकाको निति अनुरूप कृषि तथा तरकारी, फलफूल, दूध र मासु उत्पादनको क्षेत्रमा व्यावसायिक रूपमा लाग्ने कृषकलाई प्रोत्साहन गरिनेछ। मरिण गाउँपालिकाले कृषि उत्पादनमा आधारित अनुदान दिने नीतिगत व्यवस्था गरेको छ। किसानहरूले उत्पादन गरेका यस्ता कृषि उत्पादनलाई बजारीकरण गर्न गाउँपालिकाले अनुदानमा कृषि एम्बुलेन्स उपलब्ध गराएको छ। कृषि उत्पादनलाई सुरक्षित गर्न चिस्यान केन्द्र, व्यवस्थित कृषि हाटबजार र अत्याधुनिक वधशालाको व्यवस्थापन गरिएको पनि अध्यक्ष मोक्तानले बताए। यस्तै पालिकाले स्थानीय उत्पादनलाई प्रोत्साहन गर्ने गरी तरकारीजन्य वस्तुको आयातलाई बन्द गर्ने नीतिगत निर्णय गरेको छ। गाउँपालिकालाई दूध उत्पादनमा आत्मनिर्मर बनाउन पालिकाले १ सय ७४ क्रस मुर्रा जातका पाडीहरू किसानलाई अनुदानमा वितरण गरेको छ। मासु उत्पादका लागि ९ सयवटा बंगुर वितरण गरेको छ। पालिकाले दूधमा लिटरको ५ रुपैयाँ र मासुमा किलोको ५ रुपैयाँ अनुदान सहयोग गर्दै आएको छ।"
बेलायतमा ९ वर्षभन्दा कम उमेरका बालबालिकाका लागि यौन शिक्षामा प्रतिबन्ध,"नयाँ सरकारी प्रस्तावअनुसार इङ्गल्यान्डका विद्यालयहरूमा नौ वर्षभन्दा कम उमेरका बालबालिकालाई यौन शिक्षा र लिङ्ग पहिचान शिक्षामाथि प्रतिबन्ध लगाइने भएको छ । यसले प्राथमिक उमेरका स्कुले बालबालिकाका लागि पाठको विषयवस्तुमा चिन्ता दर्शाएको शिक्षा मन्त्रालयको विज्ञप्तिमा उल्लेख छ । 'आफ्ना बालबालिकालाई विद्यालय पठाउँदा उनीहरूलाई सुरक्षित राखिन्छ र बालबालिकाको उमेरका लागि अनपयुक्त विचलित सामग्रीको सम्पर्कमा आउँदैनन भन्नेबारे अभिभावकले भरोसा गरेका हुन्छन्', कन्जरभेटिभ प्रधानमन्त्री ऋषि सुनकलाई उद्धृत गर्दै विज्ञप्तिमा भनिएको छ, 'त्यसैले गत वर्ष हाम्रा कक्षाहरूमा यस्तो भएको खबर सुनेर म भयभीत भएको थिएँ ।' नौ वर्षभन्दा कम उमेरका बालबालिकाका लागि यौन शिक्षामाथि प्रतिबन्धका साथै लिङ्ग पहिचानको विवादित सिद्धान्त पनि नपढाइने मन्त्रालयले बताएको छ । लैङ्गिक पहिचानका मुद्दाहरूसँग जुधिरहेका युवाहरूलाई नारी बनाउने हर्मोन उपचारहरू सिफारिस गर्नमा अत्यन्त सावधानी उपाय चाल्न आग्रह गर्ने गत महिना भएको ऐतिहासिक समीक्षापछि यस्तो कदम चालिएको हो । प्रस्तावको विषयमा नौ साता परामर्श हुनेछ र अन्तिम रूप दिइएपछि वैधानिक हुनेछ ।"
"रास्वपा र कांग्रेसबीच समझदारी भएको खुलासा, तर पछि अस्वीकार भएका विषय केके हुन् ?","काठमाडौं : प्रमुख प्रतिपक्षी नेपाली कांग्रेस र राष्ट्रिय स्वतन्त्र पार्टी (रास्वपा) बीच तीन बुँदे सहमति भएको खुलासा भएको छ । बिहीबार संसद बैठक अघि दुई पार्टीका नेताबीच मोटो सहमतिभएको रास्वपा नेता एवम् पूर्वमन्त्री शिशिर खनालले जानकारी दिए। संसद्को गतिरोध अन्त्य गर्ने प्रयास स्वरूप भएको कांग्रेसराष्ट्रिय स्वतन्त्र पार्टीबीचको समझदारी बिहीबारको बैठकले थप गिजोलिएको हो । प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिएपनि लामिछाने बोल्न पाएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। शुक्रबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको हो। कांग्रेससँग लामिछानेमाथि संसद लागेको आरोपबारे कम्तीमा पनि पार्टी सभापति तथा गृहमन्त्रीले बोल्न पाउनपर्छ हाम्रो न्यूनतम अडान रहेको खनालले प्रष्ट पारे। उनले संसदीय छानबिन समिति बनाउन रास्वपा तयार रहेको उल्लेख गरे। सहमति अनुसार अगाडि बढ्न सकेको भए बिहीबार धकालाधकालको परिस्थिति नपुग्ने अवस्था रहेको उनको भनाई छ। उनले समाधानमुखी बाटोमा भन्दा पनि इगो को बाटोमा सांसदहरु गएको बताए। लामो समयदेखि चलिराखेको संसद्को गतिरोध अन्त्य होस भन्ने हामी चाहन्थ्यौँ । संसद लागेको आरोपको बारे कम्तिमा पनि पार्टी सभापति तथा गृहमन्त्रीले बोल्न पाउनपर्छ हाम्रो न्यूनतम अडान हो । त्यसबाट आवश्यक परे समिति सम्मको बाटोमा जान सकिन्छ भन्ने थियो।उनले भने,हिजो बिहान नेपाल काँग्रेस का तर्फबाट एक जना र रास्वपाको तर्फबाट एक जना बसेर एउटा ""मोटो समझदारी"" बनेको थियो। यही आधारमा अगाडि बढ्न सकेको भए सायद  संसदमा हिजो देखिएको ""धकालाधकाल"" को परिस्थितिमा हामी पुग्दैन थियौँ। तर दुर्भाग्य समाधानमुखी बाटोमा भन्दा पनि ""इगो"" को बाटोमा गयो। खनालका अनुसार रास्वपा सहमत भएको तर नेपाली काँग्रेसले अस्वीकार गरेको तीन बुँदा  १ सहकारी संस्थाहरूमा देखिएको सङ्कटको समाधानार्थ संसदीय छानबिन समिति बनाउने । २ विगत केही समयदेखि प्रमुख प्रतिपक्षी दल लगायतका सांसदहरूले उठाउनुभएका सहकारी बचतकर्ताहरूको रकम अपचलन तथा दुरुपयोगका सम्बन्धमा मौजुदा कानुनी र संस्थागत प्रयोजनको तथ्यगत विश्लेषण गर्ने। ३ अनुचित लाभ लिने व्यक्ति, संस्था र कम्पनीबारे समेत अध्ययन गरी कानुनी कारबाही सम्बन्धी सुझाव र सिफारिस गर्ने ।"
शिक्षाको रूपान्तरण,"कार्यगत योजना बनाई विद्यमान शैक्षिक प्रणालीलाई विश्वस्तरको बनाएनौं भने इतिहासको पानामा सीमित हुनेछौं। परापूर्वकालदेखि आजको युगसम्म शिक्षाको अवस्था, व्यवस्था, एवं परिस्थिति अविछिन्न रूपले रूपान्तरण हुँदै जानु समाज, देश र अन्तर्राष्ट्रिय जगत्को आवश्यकता हुनुपर्छ। विश्वको कुनै कुनामा छिटो विकास भएको हुन सक्छ भने कुनैमा ढिलो। तर यथार्थमा मानव सभ्यतासँगै शिक्षाको ज्योतिको प्रकाश त्यही रफ्तारमा हँुदै गयो। पाँचौं शताब्दीमा ग्रिसका प्लेटो तथा सुकरातलगायतले शिक्षाको महŒवलाई दर्शाउँदै त्यहाँका जनतालाई शिक्षित गर्दै जानेमा ठूलो योगदान गरेका थिए। औपचारिक विद्यालयको अवधारणा २०६१ सालमा खेतीको निर्देशनमा इजिप्टमा भएको पाइन्छ। भारतको शिक्षाको विकासलाई हेर्ने हो भने वैदिक, बौद्ध तथा संस्कृत भाषा तथा धर्मसँगै हुर्केको पाउन सकिन्छ। शिक्षालाई खासगरी तीन चरणमा लिने गरिन्छ। श्रवण, मनन् र निदिध्यासना। सुनेर शिक्षा प्राप्त गर्नु श्रवण, सोच्ने विचार गर्ने, विश्लेषण गर्ने गरी शिक्षा प्राप्त गर्नु मनन् गर्नु हो भने आफ्नो वास्तविक जीवनमा प्रयोग गर्दै जानु निदिध्यासना शिक्षा हो। जति पनि विद्यालयको औपचारिक अवधारणाको कुरा गर्ने हो भने ईसापूर्व ५०० देखि १५०० सम्ममा युरोपदेखि सुरु भएको पाइन्छ। छैटौं शताब्दीतिर रोमन क्याथोलिक चर्च, मोनास्तिक स्कुल, क्याथेड्रल स्कुलजस्ता शिक्षाका अग्रणी संस्थाबाट अगाडि बढेको पाउन सकिन्छ। इटाली, फ्रान्स तथा इङ्ल्यान्डमा एघारौं र बाह्रांै शताब्दीतिर कला, कानुन, औषधि विज्ञान, धर्मशास्त्रसँग सम्बन्धित शिक्षाका रूपहरू प्रादुर्भाव भएको पाउन सकिन्छ। नेपालको कुरा गर्ने हो भने जंगबहादुर राणाको बेलायत भ्रमणपश्चात् आफ्ना परिवारजनमा शिक्षा दिनुपर्छ भन्ने हेतुले दरबारभित्र विदेशबाट शिक्षकहरू झिकाई अध्यापन गराएकोबाट सुरु भएको पाइन्छ। बिस्तारै आफन्त हँुदै जनताका छोराछोरीले पनि पढ्न पाउनेगरी दरबार हाइस्कुलको स्थापना भएको थियो। संयुक्त राष्ट्रसंघले सन् १९६६ मा एक बृहत् सम्मेलन गरी कुनै पनि व्यक्तिले शिक्षा प्राप्त गर्न पाउने नैसर्गिक अधिकारलाई सुनिश्चित गरिएको थियो। नेपालको संविधानको कुरा गर्ने हो भने एक आधारभूत अधिकारको रूपमा शिक्षा प्राप्त गर्ने भनी उल्लेख छ। राष्ट्रिय शिक्षा नीति २०७६ मा पनि सोहीअनुसार नेपालको संविधानको धारा ३१ मा शिक्षासम्बन्धी हकलाई प्रत्याभूत गर्न प्रत्येक नागरिकलाई राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क पाउने, अपांगता भएका र आर्थिक रूपले विपन्न नागरिकलाई कानुनबमोजिम निःशुल्क उच्च शिक्षा पाउने व्यवस्था गरिएको छ। हाल आएर परापूर्वकालको वैदिक शिक्षादेखि धार्मिक सांस्कृतिक हुँदै सूचना प्रविधि तथा विज्ञानका हरेक अंगको शिक्षान्तर रूपान्तरित हँुदै आम भूगोलभन्दा पर विश्वलाई नै एउटा सानो गाउँको रूपमा लैजाने कार्य पनि शिक्षाको देन मान्नुपर्छ। जस्तोसुकै विकास भए पनि अन्तमा व्यक्तिको व्यक्तित्व विकास, चारित्रिक अभ्यास र सामाजिक अपनत्वलाई शिक्षाभन्दा अत्युक्ति नहोला। शिक्षाको अन्तरभावलाई बुझ्ने हो भने ज्ञानभावको अन्तरवस्तु बुझ्दै जानु र त्यसलाई खण्डखण्डमा मानव जातिको ब्रह्म माथि स्खलित गर्दै जानु नै भन्ने बुझिन आउँछ। चराचुरुंगीदेखि जनावरसम्मकाले आफ्नो ज्ञान भावलाई आफ्नो अस्तित्व जोगाइराख्न पनि आफूभन्दा मुनिकालाई शिक्षित र दीक्षित गर्दै लगेको पाइन्छ। त्यसमाथि हामी मानव जाति त्यसै पनि सर्वश्रेष्ठ चेतनशील प्राणी झनै अन्तरकुन्तरका ज्ञानहरूलाई सर्वज्ञान नबनाई रहन नसक्ने हुन्छ। जसलाई शिक्षा भन्छौं। जीवन जिउन अपनाइने कला, भाषा, माध्यम जेसुकै होस्, त्यसको ज्ञान प्राप्त गर्नु गराउनु नै शिक्षाको मूल मर्म हुन आउँछ। युगीन कालखण्डमा त्यसलाई वस्तुगत ढंगले लिइने गरिन्थ्यो भने बहुआयामिक कालखण्डसम्म आउँदा अनगिन्ती अन्तरनिहित गर्भमा रहेका प्रकृतिले लुकाइराखेका धेरै विषयवस्तुलाई मानव जातिले नै खोज, अनुसन्धान, उत्खनन, अध्ययनले आजको सहज जीवनशैली या जीवनयापन गर्न हामीलाई मद्दत गरेको कुरामा कसैको दुई मत हुनै सक्दैन। हवाईजहाजको आविष्कार नभएको भए आजको संसार कल्पना बाहिरको हुन्थ्यो। टेलिफोनको विकास नभएको भए आजको आईटी विश्व कल्पना बाहिरको हुन्थ्यो। परिवर्तनको संवाहक, समाजको रूपान्तरण, ज्ञानको भण्डारण, असीम प्राकृतिक अन्वेषणको शृंखला स्थिर नभई गतिशील हुनुमा प्रत्येक पुस्तान्तरण जिम्मेवार हुन्छ। जसमा शिक्षा नै प्रमुख कारक हुन आउँछ। पुरातन शिक्षाको शिक्षण सिकाइ प्रणालीलाई नवीनतम शिक्षाको शिक्षण प्रणालीले बिस्तारैबिस्तारै ओझेलमा ल्याइराखेको पाइन्छ। कुनै निश्चित चौघेराभित्र विद्यार्थीलाई नराखी अन्तर्राष्ट्रिय ब्याकेलोरियत डिग्री दिनेमा प्रवेश गर्दैछौं। सन् १९६८ मा गैरनाफामूलक शैक्षिक फाउन्डेसनको स्थापना भई अन्तर्राष्ट्रिय स्तरको शिक्षा जसले बौद्धिक, व्यक्तिगत, भावनात्मक र सामाजिक जीवनशैली अध्ययन र बदलिँदो विश्वबजारमा काम गर्न सक्ने विद्यार्थी निर्माण गर्ने उक्त मान्यता प्राप्त विद्यालयहरू स्थापना गर्दै जाने लक्ष्य लिइएको छ। जुन आजको शैक्षिक क्रान्ति हो। यति भन्दै गर्दा मेडिकल, इन्जिनियरिङ, आयुर्वेदजस्ता विज्ञानका बलिया खम्बाहरूलाई नवीनतम शिक्षा प्रणालीले त्यति साथ दिएको पाइँदैन। यद्यपि नवीनतम खोजमूलक शिक्षा प्रणालीलाई विज्ञानका यी खम्बाले सधैं पछ्याइरहनेछ। विश्व महामारी कोभिड१९ को भ्याक्सिनको व्यापक अनुसन्धानात्मक अध्ययन नभएको भए यति छिट्टै विश्वले शान्ति पाउने थिएन। यसलाई शिक्षा र ज्ञानको अभूतपूर्व उपलब्धि मान्नुपर्छ। जुन कालखण्डमा जसरी शिक्षालाई चलाई आएता पनि एउटा अनुकरणीय विषय के रहेको देखिन्छ भने यसले अग्रमनको दिशा अँगालेकै हुन्छ। रूपान्तरण कसैले चाहेर पनि नरोकिने गतिशील हुँदो रहेछ। मानव जाति यस गतिशीलताको संवाहक मात्र हुँदोरहेछ। समयसँगै जिउन सिक्नु सिकाउनु कुनै स्थान विशेष, भाषा र क्षेत्र विशेषभन्दा माथि उठेर विश्वबजारमा त्यसलाई समायोजन गर्दै जानु शिक्षाको आजको आवश्यकता हो। नेपालको आजको शैक्षिक रूपान्तरणलाई हेर्ने हो भने प्राचीन शैक्षिक प्रणाली नै देखिएको भए पनि विश्वबजारको आवश्यकतालाई ध्यान दिने हो भने आधुनिक तथा वैज्ञानिक शैक्षिक प्रणालीमा जानुको विकल्प नै छैन। तर यथार्थ के हो भने नेपाल सरकारको शिक्षाप्रति हेर्ने दृष्टिकोण, पाठ्यपुस्तकदेखि पाठ्यक्रम विकाससम्म सैद्धान्तिकभन्दा जीवन उपयोगी विश्वबजारमा खपत हुने खालको छैन। पाठ्यक्रम विकास, पाठ्यपुस्तक लेखन, कक्षाकोठामा दिइने शिक्षण सिकाइमा अन्तर्राष्ट्रिय आवश्यकताको अनुभूत हुने खालको बनाइनुपर्ने चौतर्फी दबाब छ। यदि त्यसो नगर्ने हो भने शैक्षिक पलायनलाई रोक्न सरकार चुक्नेछ। जसको मूल्य भावी सन्ततिले चुकाउनु पर्नेछ। यदि ती पुस्तालाई सहज बनाइदिने हो भने बदलिँदो समयमा आफूलाई परिवर्तन गर्नुबाहेक अरू उपाय नहुन सक्छ। एकै चोटी ठूलो परिवर्तन हुन गाह्रो हुन्छ। त्यसैले कार्यगत योजना बनाई विद्यमान शैक्षिक प्रणालीलाई विश्वस्तरको बनाएनौं भने हामी इतिहासको पानामा मात्र सीमित हुनेमा दुई मत नहोला।"
विद्युत उत्पादनका लागि लगानीमैत्री वातावरण बनाउन सरकार प्रतिबद्ध : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले १० वर्षमा १० हजार मेगावाट विद्युत निर्यात गर्नेगरी सम्झौता भएकाले निजी क्षेत्रलाई ढुक्क भएर विद्युत उत्पादनमा लाग्न आग्रह गरेका छन्। स्वतन्त्र ऊर्जा उत्पादकहरूको संस्था, नेपाल (इप्पान) को २२ औँ वार्षिक साधारणसभाका अवसरमा आयोजित कार्यक्रमलाई सम्बोधन गर्दै प्रधानमन्त्री प्रचण्डले १० हजार मेगावाट विद्युत निर्यात गर्ने अवस्था समृद्धिको यात्राका लागि ऐतिहासिक उपलब्धी हुने विश्वास व्यक्त गरेका हुन्। 'छिमेकी राष्ट्र भारतसँग १० वर्षमा १० हजार मेगावाट बिजुली निर्यातका लागि दीर्घकालीन सम्झौता गरेका छौँ । त्यसैगरि भारतको प्रशारण लाइन हुँदै बङ्गलादेशसँग विद्युत् व्यापार गरिनेछ,'प्रधानमन्त्री प्रचण्डले भने,'मेरो कार्यकालमा यति महत्त्वपूर्ण सम्झौता गर्ने अवसर मिलेको छ । यो नेपालको जलविद्युत क्षेत्रको इतिहासमा मात्र नभएर समृद्धिको यात्रा सङ्कल्प र अभियानका दृष्टिले समेत ऐतिहासिक सफलता हो ।' बिजुली निर्यातको दीर्घकालीन सम्झौता ऊर्जा विकासका लागि कोशेढुङ्गा सावित हुनेमा आफू विश्वस्त रहेको बताउँदै प्रधानमन्त्री प्रचण्डले छिमेकी मुलुक भारत मात्र होइन,अर्को छिमेकी मुलुक बङ्गलादेशले समेत नेपालको बिजुली लैजानेगरी छिट्टै सम्झौता हुने विश्वास व्यक्त गरे। विद्युत् निर्यात मात्र होइन स्वदेशभित्रै विद्युत् खपतका लागि समेत धेरै योजना र कार्यक्रम अघि बढाइरहेको उल्लेख गर्दै प्रधानमन्त्री प्रचण्डले पेट्रोलियम पदार्थको आयात घटाउँदै जाने र विद्युतीय उपकरण र सवारीसाधनलाई प्रोत्साहन गरी विद्युतको खपत बढाउँदै जाने सरकारको योजना रहेको बताए । उनले भने,'देशको विकास र समृद्धिका निम्ति सबैभन्दा महत्त्वपूर्ण र सम्भावनायुक्त क्षेत्र विद्युत नै हो भन्ने वैचारिक स्पष्टताका साथ सरकारले काम गरिरहेको छ ।' प्रधानमन्त्री प्रचण्डले कुनै बेला दैनिक १६ घण्टाको चरम लोडसेडिङको अवस्थामा रहेको मुलुकमा अहिले वर्षायाममा विद्युत निर्यात गर्ने अवस्थामा पुगेको स्मरण गर्दै यो अवस्था सिर्जना गर्नमा निजी क्षेत्रको भूमिका प्रशंसनीय रहेको उल्लेख गरे।। 'अहिले निजी क्षेत्रले ३ हजार मेगावाट क्षमताका आयोजना निर्माण गरिरहेको र करिब २० हजार मेगावाट बराबरका आयोजना निर्माणको विभिन्न चरणमा रहेका छन्,'प्रधानमन्त्रीले भने,'यसले समेत निजी क्षेत्रको ऊर्जा विकासको भूमिका र महत्त्वलाई दर्शाएको छ ।' आन्तरिक खपत तथा निर्यातका लागि ऊर्जा उत्पादनमा विशेष ध्यान दिनुपर्ने बताउँदै प्रधानमन्त्रीले ऊर्जा उत्पादनमा इप्पानको भूमिका महत्त्वपूर्ण रहने बताए। उनले विद्युत उत्पादनका लागि लगानीमैत्री वातावरण सिर्जना गर्न सरकार प्रतिबद्ध रहेको जिकिर गरे। तेस्रो लगानी सम्मेलन सफलतापूर्वक सम्पन्न भएको र यसले लगानी भित्र्याउनका लागि स्वदेशी, विदेशी लगानीकर्तामाझ सकारात्मक सन्देश प्रवाह भएको उल्लेख गर्दै प्रधानमन्त्री प्रचण्डले लगानी प्रवर्द्धनमा बाधक देखिएका ऐनहरू अध्यादेशमार्फत् संशोधन गरिएका कारण पनि अब लगानीका लागि दुविधा राख्नुपर्ने परिस्थितिको अन्त्य भएको स्पष्ट पारे । उनले निजी क्षेत्रले उठाउँदै आएका कतिपय मागहरू सम्बोधन भएको र बाँकी मागहरूलाई समेत क्रमशः सम्बोधन गरिँदै जाने बताए।"
"सिंहदरबारमा प्रचण्ड,ओली र रविबीच छलफल","काठमाडौं : संसद्मा देखिएको गत्यावरोध अन्त्य गर्न प्रधानमन्त्री पुष्पकमल दाहाल प्रचण्डले सत्ता पक्षका नेतासँगको परामर्श गरेका छन्। प्रधानमन्त्री दाहालले सिंहदरबारमा सत्तामा रहेको नेकपा (एमाले), नेकपा (माओवादी केन्द्र) र राष्ट्रिय स्वतन्त्र पार्टीका नेताहरुलाई अहिले छलफलमा बोलाएका हुन्। छलफल जारी रहेको प्रधानमन्त्रीको सचिवालयले जनाएको छ । प्रतिनिधिसभाका सभामुख देवराज घिमिरेले पनि सत्तापक्ष र प्रतिपक्षका नेता तथा सचेतकसँग छलफल गरेका छन्। यसैगरी सभालाई नियमित सञ्चालन गरी कार्यसूचीमा प्रवेश गराउन अभिभावकका हैसियतले सभामुख घिमिरेले सत्तापक्ष र प्रतिपक्षका नेता र सचेतकसँग पटकपटक छलफल गर्दै आएका हुन् । अवरोधको अवस्थामा रहेको सभाको बैठक सञ्चालन गर्ने विषयमा राजनीतिक दलबीच छलफल भइरहेको र प्रतिपक्षले केही समय माग गरेकाले आजको बैठक सुरु हुन विलम्ब भएको जानकारी दिए। प्रतिनिधिसभाको बैठक बिहान ११ बजे र राष्ट्रियसभाको बैठक १:१५ बजे बोलाएको थियो । प्रमुख प्रतिपक्षी कांग्रेस विपक्षी दलका नेताहरुसँग छलफल गरिरहेको छ । बैठकमा प्रमुख प्रतिपक्षी दल नेपाली कांग्रेसले सहकारी अनियमिततामा संसदीय छानबिन समिति गठनको माग गर्दै अवरोध गर्दै आएको छ । कांग्रेसले सभामुख घिमिरेको भूमिका तटस्थ र निष्पक्ष हुनुपर्ने माग पनि गरेको छ।"
शिवसँग ॐको सम्बन्ध,"ब्रह्माण्डसम्बन्धी कार्यमा सृष्टि, स्थिति, संहार, तिरोभाव र अनुग्रह पर्छन्। ब्रह्माण्ड अर्थात् संसारको संरक्षण गर्ने कार्य भनेकै भगवान् शिवको हो। सृष्टिपछि विनाश हुन्छ, जसलाई संहार भनिन्छ। जीवात्माको प्राण तिरोभाव हो। यी सबैबाट छुटकारा मिल्नु अनुग्रह हो। यसैलाई मोक्ष भनिन्छ। त्यो मोक्ष भगवान् शिवबाटै नै प्राप्त हुन्छ। त्यसैले भनिन्छ ॐ नमः शिवाय ! वरदायी देवाधीदेव साक्षात् भगवान् शंकर (शिव)को वाचक मन्त्र नै ॐ नमः शिवायलाई मानिएको छ। ॐ कारसहितका ७ करोड अरू सबै मन्त्र त्यही पञ्चाक्षरी मन्त्रमै विलिन हुन्छन् र फेरि त्यसैबाट निस्कन्छन्। अन्य मन्त्रभन्दा यो ॐ नमः शिवाय मन्त्र सर्वाधिक शक्तिशाली मानिन्छ। सबैको रक्षा गर्न, सबैको कल्याण गर्न यो मन्त्र समर्थ छ भन्ने कुरा श्री शिवमहापुराणको सातौं वायवीयसंहिताअन्तर्गत पूर्व खण्डमा उपमन्युको तपस्या वर्णनक्रममा उल्लेख गरिएको पाइन्छ। त्यसकारण पनि सबैले शिव पञ्चाक्ष्।र मन्त्रको जापमा तत्पर हुनु र मोक्ष प्राप्ति गर्नु नै पर्छ। तब मात्र जन्म लिएको सार्थक हुन्छ। शिव भगवान् पशुपतिनाथका नामले पनि प्रसिद्ध हुनुहुन्छ। जसका पाँच मुख छन्। चार दिशामा चार मुख छन्। पाँचांै मुख यी सबैको बीचमा छ। पञ्चमुखी शिवजीको प्रार्थना गरेर नै ब्रह्मा र विष्णुले सृष्टि र पालनाको अभिभारा लिएको पाइन्छ। रुद्र र महेश्वर शिवको दुई विभूति स्वरूप हो। ॐ कार वाचक हो। शिवजी वाच्य हुन्, ॐ शिव स्वरूप हुन्। हरेक दिन ॐ स्मरण गर्नाले मानिसहरू शिव शक्ति प्राप्त गर्न सक्छन् भन्ने मान्यता छ। मानिस कल्याणमयी हुन्छन्। अनि भनिन्छ सर्व कल्याणम् भवन्तु। मानिसको उदारभाव नै शिव कृपा हो। त्यो शिव प्राप्त भएपछि मानिसमा क्रोध, लोभ, रिस, वैमनश्यता स्वतः हटेर जान्छ। अब शिवको पाँच मुखको बारेमा बुझौं। उत्तर मुखले अ कार, पश्चिम मुखले उ कार, दक्षिण मुखले म कार, पूर्व मुखले ॐ कार र बीचको मुखले नादको संकेत दिन्छन्। जसलाई स्वर भनिन्छ। शिवको स्वरूप नै ॐ कार हो। अ, उ, म र बिन्दु तथा नाद स्वरबाट नै यो संसार जगत् सञ्चालित छ। ॐ एकक्षर प्रणव मन्त्र भनिन्छ। यो मन्त्रले शक्ति र शिव दुवैको संकेत गर्दछ। जीव र जगत् ईश्वर नश्वर सबै ॐ भित्र नै छन्। यी मन्त्रहरू कार्य सिद्घिका लागि प्रयोग हुन्छन्। मानिसको मनोरथ पूर्ति मन्त्रबाट नै हुन्छ। जीवात्माका आआफ्ना मनोरथहरू हुन्छन्। ती मनोरथ पनि दुई थरीका हुन्छन् भुक्ति र मुक्ति। इहलौकिक सुख आनन्द भुक्ति हो भने मृत्युपछि भव र बन्धनबाट छुट्ने कार्य मुक्ति हो। जसलाई हामी मोक्ष भन्दछौं। त्यो मोक्ष प्राप्त गर्न शिवत्व नै चाहिन्छ। त्यसैले भन्नै पर्दछ ॐ नमः शिवाय ! शिव सबैका आत्मा हुन् ! शिव ब्रह्म हुन् ! जसको शक्ति अनन्त छ। भगवान् शिव सद्गुरु पनि हुन्। त्यसैले उनलाई शम्भु पनि भनिन्छ। शून्य नै शिव हो। हरेक चिज शून्यबाट नै आउँछ र शून्यमै समाहित हुन्छ। त्यही नै शिवत्व हो। शून्यमै समर्पित नगरी कुनै जीवात्माको अर्को कुनै विकल्प छैन।"
प्रांगारिक मल अनुदानमा जोड,"काठमाडौं : आगामी आर्थिक वर्षको बजेटको अन्तिम तयारीमा जुटिरहेका बेला आन्तरिक कृषिजन्य उत्पादनलाई प्राथमिकतामा राख्दै निर्यातका लागि सहज वातावरण तयार गर्न कृषि उद्यमीहरूले सरकारको ध्यानाकर्षण गरेका छन्। यद्यपि सरकारले नीति तथा कार्यक्रममार्फत पनि कृषिमा लगानी दशक मनाउन उद्घोष गरिसकेको छ। यसैक्रममा उद्यमी पवनकुमार गोल्यानले राजधानीमा आयोजित एक कार्यक्रममा बोल्दै अब सरकारले प्राथमिकतामा प्रांगारिक मललाई राखेर अनुदान बढाउन अनुरोध गरे। उनका अनुसार रासायनिक मललाई विस्थापन गर्नका लागि प्रांगारिक मलमा अनुदान बढाउने तथा रासायनिक मलमा अनुदान घटाउन अनुरोध गरे। उनी भन्छन्, विभिन्न रिपोर्टअनुसार रासायनिक मलको प्रयोगबाट माटोको उत्पादन शक्ति घट्ने र सोबाट भएको उत्पादनसमेत स्वास्थ्यका लागि हानिकारक हुने भएकाले, रासायनिक मलको सट्टामा बायोफर्टिलाइजरको प्रयोगलाई प्रोत्साहन गर्न नीतिनियम ल्याउन आवश्यक भएको छ। जनता एग्रो एन्ड फरेस्टीका अध्यक्ष रहेका गोल्यानले नेपाल कृषि प्रधान देश हो त ? भनेर प्रश्न गर्दै कृषिमा भएका समस्या समाधान र अवसरका दिशाबारे सम्बद्ध निकायको ध्यानाकर्षणसमेत गराएका छन्। कृषि सशक्तीकरणमा जोड दिँदै आएको यो कम्पनीले माटो ब्रान्डको गोल्यान एग्रो, आशापुरी फार्म गोल्यानको ८ फार्म कम्पनी सहायक कम्पनीको रूपमा सञ्चालन गर्दै आएको छ। उक्त कम्पनीलाई प्राथमिक साधारण सेयर (आईपीओ) निकाल्ने योजनामा पनि रहेको उनले जानकारी दिए। उनका अनुसार कुल पुँजीको २५ प्रतिशत अर्थात् ५० करोड रुपैयाँबराबरको आईपीओ निकाल्ने योजना छ। यसैक्रममा नेपालमा कृषिजन्य वस्तुको पर्याप्त अवसरहरू भएको उजागर गर्दै अध्यक्ष गोल्यानसहितका कृषि उद्यमीहरूले कृषि तथा वनसम्बन्धीका उत्पादन र निर्यातका लागि दर्जनौं नीतिगत व्यवस्था संशोधन गर्न सुझाव दिएका छन्। जसअन्तर्गत काठको निर्यात भन्सार दरको व्यवस्थालाई संशोधन गर्न जरुरी भएको औंल्याइएको छ। अब काठको निर्यातमा भन्सार दर शून्य लागू गरिनेछ। हाल काठको निर्यातदर दुई सय प्रतिशत रहेकोले त्यसलार्ई शून्य गर्नुपर्ने ठहर गरिएको छ। आगामी आव २०८१०८२ को बजेट तथा आर्थिक ऐन २०८१ बाट समाहित गर्न सकिने व्यवस्था तथा सोको औचित्यबारे प्रस्ट्याइएको छ। जसमा करार खेती, एकद्वार प्रणाली, भूमि बैंक, नेपाली उत्पादनलाई प्रोत्साहन, रैथानेबाली, नगदे बाली, जडीबुटी तथा व्यावसायिक प्रयोजनका लागि प्रयोग हुने वन पैदावार, कृषि क्षेत्रमा लगानीसँग सम्बन्धित, अनिवार्य लगानी, करको दर, कृषि सुधार शुल्क र निर्यातमा अनुदानलगायतलाई समाहित गर्र्नु औचित्यपूर्ण भएको बताइएको छ। विशेष गरेर स्वदेशी उत्पादनलाई प्रवद्र्धन र विस्तार गर्नका लागि निजामती कर्मचारी सञ्चय कोष, नेपाली सेना, सशस्त्र प्रहरी बललगायतका सरकारी निकायले नेपाली उत्पादन विदेशी उत्पादनको तुलनामा २० प्रतिशतसम्म बढी भएको खण्डमा नेपाली उत्पादन खरिद गर्ने व्यवस्था छ। कृषि सुधार शुल्क आर्थिक ऐनमार्फत हाल केही वस्तुमा कृषि सुधार शुल्क ५ प्रतिशत र केहीमा ९ प्रतिशत कायम छ। देशको राजस्व बढाउनका लागि आवश्यक भएकाले आगामी आर्थिक वर्षका लागि कृषि सुधार शुल्क ९ प्रतिशत कायम गर्दा उचित हुने उद्यमी गोल्यानले सुझाव दिएका छन्। यस्तै, निर्यातमा अनुदानको व्यवस्थामा हाल शतप्रतिशत नेपालमा नै उत्पादित कृिष तथा जडीबुटीजन्य वस्तुको निर्यातमा ८ प्रतिशत अनुदान दिन सुझाइएको छ।"
कोशी प्रदेशसभा कानुन निर्माणमा कमजोर,"विराटनगर : कोशी प्रदेशसभाको दोस्रो कार्यकाल कानुन निर्माणमा कमजोर देखिएको छ। स्पष्ट बहुमतको अभावमा प्रदेशसभा सरकार बनाउने र भत्काउने कार्यमा मात्र प्रयोग हुँदा कानुन निर्माणको पक्ष कमजोर बनेको हो। कोशी प्रदेशसभाको पहिलो कार्यकालमा चलेका १० अधिवेशनबाट ६२ विधेयक र दुइटा नियमावली पारित भयो। उक्त प्रदेशसभाले तीन वटा सरकारसमेत निर्माण गर्यो। तर, दोस्रो कार्यकालमा भने कोशी प्रदेशसभाको रफ्तार कमजोर देखिएको छ। सरकार गठन र विघटनमा अल्झिएर प्रदेशसभाले नियमितबाहेकका अन्य कुनै काम गर्न सकेको छैन। आफ्नै नियमावलीसमेत बनाउन नसकेको कोशी प्रदेशसभाको दोस्रो कार्यकालको हालसम्म मात्र आठवटा विधेयक पारित भएका छन्। कोशी प्रदेशसभाको दोस्रो कार्यकालको पछिल्लो १८ महिनाको अवधिमा पाँचवटा प्रदेशसभा अधिवेशन सम्पन्न हुँदा जम्मा ४८ वटा बैठक बस्यो। जसमा १२ वटा विधेयक दर्ता हुँदा आठ वटा प्रमाणीकरण भएका हुन् भने चारवटा विधेयक निष्क्रिय भएका छन्। प्रदेशसभा सचिवालयका सूचना अधिकारी निरोज ढकालले प्रदेशसभाको हिउँदे अधिवेशनमा १३ वटा बैठक बस्दा तीन वटा विधेयक दर्ता भएकोमा दुईवटा पारित भएको बताए। प्रथम अधिवेशनमा प्रदेश निजामती सेवाको गठन, सञ्चालन र सेवाका सर्तहरू सम्बन्धमा व्यवस्था गर्न जारी भएको अध्यादेशलाई प्रतिस्थापन गर्न बनेको विधेयक र केही प्रदेश ऐनलाई संशोधन गर्न जारी भएको अध्यादेशलाई प्रतिस्थापन गर्न बनेको विधेयक पारित हुँदा प्रचलित प्रदेश ऐनमा प्रदेशको नाम संशोधन गर्न बनेको विधेयक निष्क्रिय बनेको थियो। यसैगरी, बजेट अधिवेशनमा ६ वटा बैठक बस्दा दुइटा विधेयक दर्ता भएकोमा एउटा प्रमाणीकरण भयो। प्रचलित प्रदेश ऐनमा प्रदेशको नाम संशोधन गर्न बनेको विधेयक सर्वसम्मतले पारित भई प्रमाणीकरण भएपश्चात् साविक प्रदेश नम्बर १ लाई विस्थापित गरी सबै ऐनमा कोशी प्रदेश कायम भएको थियो। तर, स्थानीय सेवाको गठन, सञ्चालन र सेवाका सर्तहरू सम्बन्धमा व्यवस्था गर्न जारी भएको अध्यादेशलाई प्रतिस्थापन गर्न बनेको विधेयक निष्क्रिय बनेको सचिवालयले जनाएको छ। तेस्रो अधिवेशनमा पाँचवटा बैठक बस्दा चार विधेयक दर्ता भएका थिए, जसमध्ये दुइटा विधेयक पारित भएको थियो। सूचना अधिकारी ढकालले यस अधिवेशनमा प्रदेश निजामती सेवा ऐन, २०७९ लाई संशोधन गर्न बनेको विधेयक र स्थानीय सेवाको गठन, सञ्चालन र सेवाका सर्तहरू सम्बन्धमा व्यवस्था गर्न बनेको विधेयक पारित भयो भने आव ०८०८१ को सेवा र कार्यका लागि प्रदेश सञ्चित कोषबाट केही रकम बिनियोजन र खर्च गर्ने सम्बन्धमा व्यवस्था गर्न बनेको विधेयक निष्क्रिय भएको बताए। २३ वटा बैठक बसेर समापन भएको चौथो अधिवेशनमा तीन वटा विधेयक दर्ता भएकोमा सबै पारित भएको प्रदेशसभा सचिवालयका सूचना अधिकारी ढकालले बताए। पाँचौं अधिवेशन भने नवनियुक्त मुख्यमन्त्री हिक्मतकुमार कार्कीले विश्वासको मत लिने प्रयोजनका लागि बोलाइएको थियो। यसरी हेर्दा अघिल्लो कार्यकालको तुलनामा यो कार्यकाल कानुन निर्माणमा कोशी प्रदेशसभा कमजोर देखिएको छ। सदन पनि न्यून समय मात्र सञ्चालन भएको देखिएको प्रदेशसभा सचिवालयले जनाएको छ। राजनीतिक अस्थिरताका कारण प्रदेशसभाले फुल फेजमा काम गर्न पाएको छैन। जनताको आवाज उठ्ने प्रमुख थलोका रूपमा रहेको प्रदेशसभामा सांसदहरूले जनताको समस्या उठाउनै पाएका छैनन्। सभापतिविहीन छन् विषयगत समिति कोशी प्रदेशसभाको दोस्रो कार्यकालको १८ महिना बितिसक्दा पनि प्रदेशसभाबाट विषयगत समितिहरूले नेतृत्व पाएका छैनन्। विषयगत समितिहरू गठन भएको यत्रो समयसम्म अझै पनि ज्येष्ठ प्रदेशसभा सदस्यको नेतृत्वमा चलिरहनुपरेको छ। गत वर्षको पुस १७ गते प्रदेशसभाको पहिलो अधिवेशनको पहिलो बैठक बसेको थियो। त्यसयता छैटौंपटक सरकार गठन र तीनपटक सभामुखको निर्वाचन गरेको कोशी प्रदेशसभामा हाल कुनै पनि विषयगत समितिले नेतृत्व पाएका छैनन्। ज्येष्ठ प्रदेशसभा सदस्यका आधारमा न्याय, प्रशासन तथा विधायन समितिको सभापतिमा शीलादीक्षित कार्की, सार्वजनिक लेखा समितिको सभापतिमा किशोरचन्द्र दुलाल, अर्थ समितिको सभापतिमा रोहितबहादुर कार्कीले नेतृत्व गरिरहेका छन्। यस्तै, सामाजिक विकास समितिको सभापतिमा गयानन्द मण्डल, उद्योग पर्यटन तथा वातावरण समितिको सभापतिमा गोपालबहादुर विश्वकर्मा, प्राकृतिक स्रोत तथा पूर्वाधार समितिको सभापतिमा रामप्रसाद महतो र सुशासन तथा योजना समितिको सभापतिमा मालतीकुमारी लिम्बुले नेतृत्व गरिरहेका छन्। प्रदेशसभा गठन भएको १० महिनापछि विषयगत समितिहरू निर्माण भए पनि समितिहरू भने अझै सभापतिविहीन अवस्थामा छन्। यद्यपि, ढिलै भए पनि विषयगत समितिहरूलाई आगामी दुई साताभित्रै पूर्णता दिने तयारी भइरहेको कोशी प्रदेशसभाका सभामुख अम्बरबहादुर विष्ट बताउँछन्। दलहरूको सहमतिमा नभए निर्वाचन गरेरै भए पनि विषयगत समितिको सभापति चयन गर्ने तयारी रहेको उनको भनाइ छ। विषयगत समितिको सभापति चयनमा ढिलाइ भइरहेको छ, उनले भने, यो बीचमा म आएको केही दिनमै सभापति चयन गर्न प्रयास भएको हो। तर, राजनीति यस्तै भएको कारण सहमति गरेरै गर्ने भनेर ढिला भयो। यसलाई हामीले जेठको दोस्रो हप्तासम्ममा सकौं भनेका छौं। १३ गतेदेखि नीति तथा कार्यक्रम तथा बजेट अधिवेशन छ। त्योबीचमा सबै दलका नेताहरूसँग कुरा गरेर जेठको तेस्रो हप्तासम्ममा सबैको सल्लाहले सकौं भनेर लागेका छौं। त्यति गर्दा पनि सहमति भएन भने विधानसम्मत ढंगले निर्वाचनको समय तोक्छु। त्यसपछि निर्वाचन हुन्छ र सभापतिहरू चयन हुन्छन्। कोशी प्रदेशसभामा प्रति वर्ष २० करोड ५४ लाखको हाराहारीमा खर्च हुने गरेको छ। प्रदेशसभाको पहिलो पाँच वर्षमा जम्मा १ अर्ब दुई करोड ७० लाख ३४ हजार खर्च भएको थियो। यसमा प्रदेश पदाधिकारी, प्रदेशसभा सदस्य, सचिवालयका कर्मचारी, स्वकीय सचिव, प्रदेश सभा सचिवालयका कर्मचारीको पारिश्रमिक, सुविधा, कार्यालय सञ्चालन जस्ता चालु प्रकृतिका खर्च समावेश छन्।"
"रातु नदीको दोहन तीव्र, अन्तरिम आदेश खारेजीविरुद्ध रिट","काठमाडौं : महोत्तरीको बर्दिबासस्थित रातु नदी सभ्यताअन्तर्गतको रातु खोला क्षेत्रबाट तस्करहरूले नदीजन्य पदार्थको दोहन तीव्र पारेका छन्। क्रसर माफियाहरू प्राकृतिक स्रोतको दोहन गरेर मालामाल भइरहेका छन्। अन्न र पानी नपाएर नागरिक त्राहीमाम भएर पिरोलिएका छन्। तस्करहरूले दिनदाहाडै रातु खोलाको वरिपरबिाट २०३० फिट गहिरो खाल्टो हजारौं घनमिटर नदीजन्य पदार्थ खनेर तस्करी गरिरहेका छन्। नशालु पदार्थको सेवन गर्दै माफियाहरूले गुन्डागर्दी गर्दै स्थानीयलाई त्रासमा राखेर रातदिन नदीजन्य पदार्थको दोहन गरिरहेका अनुगमनका खटिएकाहरू नै बताउँछन्। सूचना पाएर अवैध उत्खननको अनुगमन गर्न पुगेका जिल्ला समन्वय समिति महोत्तरीका प्रमुख सुमनलाल कर्ण र पत्रकार विशाल बस्नेतमाथि गएको वैशाख १३ गते किसानगरस्थित रातु नदीको तटबन्धनजिकै माफियाले आक्रमणको प्रयास गरेका थिए। आफूलाई मनकामना क्रसर उद्योगको सञ्चालक बताउने प्रकाश खड्काले आक्रमणको प्रयास गर्दै समाचार संकलनमा अवरोध गर्नुका साथै सञ्चारसामग्री समेत खोस्ने प्रयास गरेको पीडित पत्रकारले प्रहरीमा दिएको उजुरीमा उल्लेख छ। बर्दिबास नगरपालिकाले चालु आवका लागि मुख्य बहाव क्षेत्रबाट नदीजन्य पदार्थ उत्खननका लागि ठेक्का लगाएको थियो। त्यस ठेक्काविरुद्ध स्थानीय शंकर महतोसहितले सर्वोच्च अदालतमा दिएको रिटमाथि असोज ६ गतेलाई पूर्ण सुनुवाइका लागि तोकिएको छ। फागुन २० गते अदालतले अल्पकालीन आदेश जारी गर्दै रातु खोला उत्खनन बन्द गर्न भनेको थियो। तर, तस्करहरूले कानुन हातमा लिँदै रातारात खोला र बगर खनिरहेका छन्। रातु खोला र त्यस वरिपरिको बगरबाट माफियाहरूले युद्धस्तरमा बालुवागिटी निकालिरहेका छन् । त्यही रोक्न हामीले सर्वोच्च अदालतमा रिट दिएका छौं । अहिले एक प्रकारले सार्वजनिक सम्पत्तिको डकैती भइरहेको छ । स्थानीय सरकार चुप लागेर बसेको छ । शंकर महतो, रिट निवेदक यसैबीच तत्कालीन रातु खोला उत्खनन नगर्न नगराउन सर्वोच्च अदालतले दिएको अन्तरिम आदेश खारेजीको माग गर्दै विपक्षीले रिट निवेदन दिएको छ। बर्दिवास नगरपालिकाको तर्फबाट शुक्रबार बर्दिवास नगरपालिकाबाट अख्तियार प्राप्त अधिकृत दीपकराज पौडलको वारेसमा काठमाडौं मनपा११ का हरिप्रसाद खनालले सो निवेदन दर्ता गराएका हुन्। निवेदन पत्रमा बर्दिबास नगरपालिका१ का शंकर महतोसमेतलाई विपक्षी बनाइएको छ। अदालतमा रिट निवेदन हालेका समूहका शंकर महतोका अनुसार रातु खोला र बगरबाट गहिरो खाल्टो खन्दै बालुवा, गिट्टीको दोहन गरिरहेका छन्। कानुनी राज्यमा पनि माफिया र गुन्डाहरूको साम्राज्य २५ वर्षदेखि चल्दै आएको छ। खोला उत्खनन रोक्न नागरिकहरू सर्वोच्च अदालतमा छन्। अवैध रूपमा लगाएको खोला उत्खननको ठेक्काविरुद्धमा हामी अदालत गएका छौं, महतोले भने, हाम्रो दाबीलाई मध्यनजर गरेर सर्वोच्चले तत्कालका लागि उत्खननमा रोक लगायो। तर, त्यसको पनि कार्यान्वयन भएको छैन। उल्टै अदालतको अन्तरिम आदेश खारेजीको निवेदन दिनु दुखद् रहेको बताए । त्यसको आफूहरूले कानुनी रूपमा सामना गरिरहेको महतोले बताए । खोला दोहन गर्नेहरूलाई कानुनी दायरामा ल्याउन हामी कसैको डराउँदैनौं कानुनी व्यवस्थाको डर नभएसम्म नीति नियमको परिपालन हुँदैन । कानुन कार्यान्वयनमा जाँदा धेरै अवरोधहरू आउँछन् । हामी सबै एक भएर त्यसको सामना गर्दै समस्याको समाधान गर्छौं । सुमनलाल कर्ण, प्रमुख, जिसस महोत्तरी अदालतले आफूहरूलाई न्याय दिलाउने भन्दै बर्दिबासबासी न्यायको पर्खाइमा छन्। तर, रातु खोला र त्यस वरिपरिको बगरबाट माफियाहरूले युद्धस्तरमा बालुवागिटी निकालिरहेको रिट निवेदक महतोले बताए। उनले भने, एक प्रकारले सार्वजनिक सम्पत्तिको डकैती भइरहेको छ। तर, प्रहरी प्रशासन र स्थानीय सरकार चुप लागेर बसेको छ। यसबारे महोत्तरीका राजनीतिक दलहरूले जिल्ला समन्वय समितिका प्रमुख, सीडीओ, एसपीलाई ध्यानाकर्षण गराएको उनले बताए। नेकपा माओवादी केन्द्रका महोत्तरी जिल्ला इन्चार्ज राजु खड्काले रातु खोलामा सार्वजनिक सम्पत्तिको ब्रह्मलुट धन्दा फस्टाएको बताए। हात्तीका हात्ती डुब्ने र बस्तीका बस्ती बिलाउने खाल्टो खनिँदैछ। यति भनेपछि प्रहरीप्रशासन र स्थानीय जनप्रतिनिधिहरूको सेटिङ बारे भन्नुपर्छ र ? उनले प्रश्न गर्दै भने, रातु खोलाको बालुवागिट्टी हिरा जस्तै बहुमूल्य छ। त्यसैले माफियाहरूले त्यसको दोहन गरिरहेका छन्। गाउँगाउँमा प्रहरी, प्रशासन, स्थानीय सरकारका प्रतिनिधि हुँदा हुँदै माफियाहरूले सार्वजनिक सम्पत्तिको डकैती गर्नु सोचनीय विषय बनेको उनले बताए। स्थानीय सरकार सञ्चालन ऐन २०७४ ले खोलाको नदीजन्य पदार्थ उत्खनन, उपयोग र संरक्षणको जिम्मा स्थानीय सरकारलाई दिएको छ। त्यसको अनुगमन गर्ने निकाय जिल्ला समन्वय समितिको हो। बर्दिबास नगरपालिकामा प्रवक्ता बिजयकुमार महतोका अनुसार अहिले खोला उत्खनन बन्द छ। नदी वरिपरी पनि खनिएको छैन। उनले भने, हामी अनुगमनमा जाँदा कहिँकतै नदीजन्य पदार्थको उत्खनन भएको पाइएन। रातिराति चोरेर उत्खनन हुन्छ भने त्यो थाहा छैन। अढाई दशकदेखि रातु नदी सभ्यताको तीव्र दोहनले नदी वरिपरीका २५ हजार विघा उब्जाउ भूमि मरुभूमिकरण बनिसकेको छ। ३५ वटा बस्तीका ७५ हजार स्थानीय बर्सेनि प्राकृतिक प्रकोप बाढीको कटान, डुबानले पीडित छन्। चुरे क्षेत्रबाट बग्ने खोला दोहनले अन्न अभाव र पिउने पानीको चरम हाहाकार भइरहेको चुरे विज्ञ डा विजयकुमार सिंहले बताए। उनले भने, चुरे क्षेत्रका वन, नदीनाला, खाला संरक्षण नभए मधेस मरुभूमिकरण बन्दै जान्छ। जिल्ला समन्वय समिति महोत्तरीका प्रमुख सुमनलाल कर्णले खोला दोहन गर्नेहरूलाई कानुनी दायरामा ल्याउन प्रहरी प्रशासनलाई जानकारी गराएको बताए। हामी कसैको डर, त्रासले डराउँदैनौं, अध्यक्ष कर्णले भने, कानुनी व्यवस्थाको डर नभएसम्म नीति नियमको परिपालन हुँदैन। कानुन कार्यान्वयनमा जाँदा धेरै अवरोधहरू आउँछन्। हामी सबै एक भएर त्यसको सामना गर्दै समस्याको समाधान गर्छौं।"
"छानबिन समितिमा कांग्रेसको अडान कायमै,आज पनि संसद चल्न नदिने",काठमाडौं : प्रमुख प्रतिपक्षी दल नेपाली कांग्रेसले गृहमन्त्री रवि लामिछानेमाथि संसदीय समिति गठनको मागमा अडिग रहने निर्णय गरेको छ । शुक्रबार बिहान बसेको कांग्रेस संसदीय दलको बैठकले आफ्नो अडानबाट पछि नहट्ने निर्णय लिएको सहमहामन्त्री एवं सांसद बद्री पाण्डेले जानकारी दिए। उनका अनुसार बैठकले हिजोको संसद बैठकमा सभामुखको भूमिका तटस्थ र निष्पक्ष नरहेको ठहर समेत गरेको छ। सहकारी ठगी प्रकरमा उपप्रधान तथा गृहमन्त्री रवि लामिछानेमाथि संसदीय छानबिन समितिको अडानमा रहेको कांग्रेसले आफ्नो माग पूरा नभएसम्म संसद चल्न नदिने अडान लिएको हो। बिहीबार पनि प्रतिनिधिसभा बैठकमा सत्तापक्ष र प्रतिपक्षी दलका सांसदहरूबीच धकेलाधकेल भएको थियो। मुठभेडको स्थिति आउने देखिएपछि सभामुख देवराज घिमिरेले बैठक स्थगित गरेका थिए। प्रतिनिधिसभा बैठक अहिले ११ बजेका लागि डाकिएको छ।
"हजका लागि १५० नेपाली साउदीमा, यसपालि ७६५ जना जाने","साउदी : मुस्लिम धर्मावलम्बीको आस्था र भरोसाको रूपमा चिनिने साउदीमा रहेको मक्का, मदिनामा वर्षैपिच्छे हजका लागि हजयात्रीहरू आउने गर्छन्। नेपालबाट पनि सन् २०२४ को हजका लागि जेठ ३ गतेका दिन १५० जना नेपाली यात्रु साउदी अरेबिया पुगेका छन्। सन २०२४ को लागि १२ सय कोटा तोकिएकोमा ६ उडान मार्फ़त जम्मा ७ सय ६५ जना हजयात्रु मक्का मदिनाको लागि आउने भएका छन्। पहिलो समूहका हजयात्रीहरूलाई स्वागत र सहजीकरण गर्नका लागि नेपाली राजदुत नवराज सुबेदी, वाणिज्य दुत शत्रुघ्वन पोखरेल, दुतावास परिवार , सामाजिक व्यक्तित्व राजु शहिद लगायत विभिन्न निकायका प्रतिनिधिहरूले स्वागत गरेका थिए। हजका लागि साउदीमा नेपाल लगाएत विभिन्न मुलुकबाट २५ लाखभन्दा बढी मुस्लिम धर्मावलम्बीहरू साउदी स्थित मक्का मदिना आउने गरेका छन्।"
मिथिलामा धुमधामका साथ जानकी नवमी मनाइँदै,"महोत्तरी : प्राचीन मिथिला क्षेत्रमा आज धुमधामका साथ जानकी नवमी मनाइँदैछ। आदर्श नारी सीता प्रकट भएको वैशाख शुक्ल नवमीमा यो पर्व मनाइने परम्परा छ। बिहीबारदेखि नै यो पर्वका अवसरमा आयोजित विविध धार्मिक अनुष्ठान आज सम्पन्न हुँदैछन्। सीता, वैदेही, जनकनन्दिनी, मिथिला, रामिणी र किशोरीजीलगायत धेरै नाउँले जानकीलाई पुकारिन्छ। हिन्दू परम्परा र मान्यतामा देवीस्वरुपा मानिने जानकी अघि त्रेता युगमा वैशाख शुक्ल नवमीका दिन प्रकट भएकी विश्वास गरिन्छ। पर्वका अवसरमा मिथिलाका मठ, मन्दिरमा यो पर्व वैशाख शुक्लपक्ष सुरु भएसँगै नौ दिनसम्म विभिन्न विधिका साथ मनाउने चलन छ। जानकी नवमी पर्व सम्पूर्ण हिन्दू समुदाय, नेपालीहरुका लागि उत्तिकै महत्वपूर्ण भएपनि सीता प्राचीन मिथिलाकी छोरी भएकी हुँदा यहाँका बासिन्दामा यस पर्वको भावात्मक सम्बन्ध रहेको महोत्तरीको मटिहानीस्थित लक्ष्मीनारायण मठका सन्त तथा मिथिला परम्परा तथा संस्कृतिका ज्ञाता रवीन्द्रदास वैष्णव बताउँछन्। पर्वका अवसरमा प्राचीन मिथिलाका सबैजसो मठमन्दिरमा विशेष भजनकीर्तन हुँदै आएका छन्। त्यसैगरी सीताजी प्रकट हुनु भएको पौराणिक कथाका आधारमा ती विषय समेटिएको भावका मङ्गलगान आज जताततै गुञ्जिरहेका छन्। मटिहानीस्थित लक्ष्मीनारायण मठ, लक्ष्मीनारायण मन्दिर, जलेश्वरको ब्रह्मचारीकुटीस्थित रामजानकी मन्दिर, बर्दिबासस्थित रामजानकी मन्दिर र जिल्लाका सबैजसो मठमन्दिरमा जानकी नवमीका अवसरमा विशेष धार्मिक अनुष्ठान भएका छन्। यस अवसरमा सीता जन्म कथा, सीता स्वयंवर, रामलीला र रासलीलासहितका कार्यक्रम मञ्चन भएका छन्। यसैबीच, प्राचीन मिथिलाको राजधानी जनकपुरधाम र त्यहाँका मठमन्दिरमात्र नभएर घरघरमा हिजो बिहीबार साँझदेखि नै दीपावली गरिएको छ। तिथिको घटबढले हिजोको साँझ र रात नवमी तिथि परेको हुँदा हिजो न दीपावली गरिएको थियो। जनकपुरधामस्थित दुधमती नदीमा आज बिहानै शाहीस्नान सम्पन्न भएको छ। यस अवसरमा महोत्तरीको मटिहानीस्थित लक्ष्मीसागर, जलेश्वरस्थित भार्गव, पुरन्दर र वरुणसरलगायत तलाउमा स्नान गर्ने श्रद्धालुको भीड लागेको छ। यसैगरी आज मध्याह्न १२ बजे विशेष आरती महोत्सव गरी जानकीको डोला जनकपुर नगर परिक्रमा गराई सन्ध्या आरतीपश्चात् पर्व सम्पन्न गरिने तयारी रहेको जानकीमन्दिरका महन्थ रामतपेश्वर दासले जानकारी दिएका छन्।"
"रास्वपाका मन्त्रीको प्रश्न :संसदमा कसका लागि आएको हो ? नागरिक, आफ्नो दल वा आफ्नै लागि मात्र ?","काठमाडौं : शिक्षा, विज्ञान तथा प्रविधि मन्त्री सुमना श्रेष्ठले संसदमा कसका लागि आएको हो ? भन्दै प्रश्न गरेकी छन्। शुक्रबार उनले संसद् नागरिक, आफ्नो दलको लागि वा आफ्नै लागि मात्र भन्दै प्रश्न गरेकी हुन्। उनले विधि, नीति नबनाउने भावुक गफ दिने,जनताको अपेक्षामाथि खेलवाड गर्ने र आफ्नो जिम्मेवारी मतलबै नगर्ने भन्दै आक्रोश व्यक्त गरेकी हुन्। संसदमा कसका लागि आएको हो ? नागरिकको लागि, आफ्नो दलको लागि या आफ्नै लागि मात्र ? रास्वपाकी सहमहामन्त्रीसमेत रहेकी श्रेष्ठले प्रश्न गर्दै भनिन्,मेरो पुस्ता वाक्कदिक्क भइसक्यो यो घृणित क्रियाकलापबाट। न विधि बनाउन लागेको छ, न नीति बनाउन लागेको छ। भावुक गफ दिने, जनताको अपेक्षामाथि खेलवाड गर्ने, आफ्नो जिम्मेवारी मतलबै नगर्ने ? वर्षको एकचोटी आफ्नो चुनावी क्षेत्रका लागि मन्त्रीकोमा गएर योजना मागिदिने बाहेक देशको भविष्यप्रति जनप्रतिनिधिको कुनै जिम्मेवारी हुँदैन त भन्दै उनले प्रश्न गरिन्। सांसदको काम आफ्नो निर्वाचन क्षेत्रमा बजेट लग्ने अनि पत्रिकाको हेडलाइन पढ्ने मात्र हो त भन्दै आक्रोश व्यक्त गरेकी छन्। वर्षको एकचोटी आफ्नो चुनावी क्षेत्रका लागि मन्त्रीकोमा गएर योजना मागिदिनेबाहेक देशको भविष्यप्रति जनप्रतिनिधिको कुनै जिम्मेवारी हुँदैन त ? श्रेष्ठले भनेकी छन्,सांसदको काम आफ्नो निर्वाचन क्षेत्रमा बजेट लग्ने अनि पत्रिकाको हेडलाइन पढ्ने मात्र हो त ? प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिएपनि लामिछाने बोल्न पाएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। शुक्रबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको हो। बिहीबार संसद्का दुई ठुला दल नेपाली कांग्रेस र नेकपा (एमाले)का सांसद आमनेसामने भएका थिए। दुई कार्यसूचीपछि नाराबाजीकैबीच सभामुख घिमिरेले उपप्रधानमन्त्री एवं गृहमन्त्री रवि लामिछानेले बोल्न पाएनन्। लामिछानेलाई रोस्ट्रममा जान सहजीकरणका लागि एमाले अध्यक्ष केपी शर्मा ओली, उपसभामुख इन्दिरा रानामगर, एमाले संसदीय दलका प्रमुख सचेतक महेश बर्तौलालगायतले इसारा गरेका थिए। लगत्तै ओलीकैको अगाडि रहेका कांग्रेस उपसभापति धनराज गुरुङले सत्ता पक्षको बेञचमा पुगेर अभद्र व्यवहारसमेत गरेका थिए। कांग्रेसकै देवप्रसाद तिमिल्सिनाले रोक्ने प्रयासगरेपनि नरोकिएका गुरुङलाई सञ्चार तथा सूचना प्रविधिमन्त्री रेखा शर्माले रोक्दा समेत रोकिएका थिएनन्। त्यसपछि एमालेका प्रमुख सचेतक बर्तौला, ठाकुर गैरे,सूर्य थापा,हरिप्रसाद उप्रेती, दामोदर पौडेललगायत समन्वय गर्न पुगेपछि धकेलाधकेल भएको थियो। राष्ट्रिय स्वतन्त्र पार्टी (रास्वपा)सहप्रवक्ता मनीष झाले संसदमा गृहमन्त्री मन्त्रीलाई बोल्न नदिएको र संसद्मा कांग्रेसको व्यवहार गर्दा अब संसदीय समिति नबन्ने बताए। संसद् बैठकपछि उनले भने, अब समिति त्यो बेलामा मात्र बन्छ, जब कांग्रेस आफ्ना पदाधिकारीहरूको फाइल खोल्न तयार हुन्छ। उनले कांग्रेस सभापति शेरबहादुर देउवाका, उनका श्रीमती र छोराको पनि छानबिन गर्नुपर्ने बताए।"
पछिल्लो राजनीतिक घटनाक्रमबारे छलफल गर्न देउवाले बोलाए विपक्षी दलको बैठक,"काठमाडौं : नेपाली कांग्रेसका सभापति शेरबहादुर देउवाले विपक्षी दलको बैठक बोलाएका छन्। संसदीय दलको बैठक सकिए लगत्तै संयुक्त छलफल गर्न विपक्षी दलहरूलाई बोलाएको कांग्रेस सांसद बद्रीप्रसाद पाण्डेले जानकारी दिए। बानेश्वरस्थित संसद भवनको ल्होत्से हलमा छलफल जारी छ। कांग्रेसले राष्ट्रिय प्रजातन्त्र पार्टी,जनमत पार्टी,जनता समाजवादी पार्टी,लाोकतान्त्रिक समाजवादी पार्टीलगायतलाई छलफलका लागि बोलाएको छ। पछिल्लो सृजित राजनीतिक घटनाक्रमका बारेमा विपक्षी दलहरूबीच छलफल हुने बताइएको छ। आजै बिहान बसेको संसदीय दलको बैठकले संसदीय छानबिन समितिबाट पछि नहट्ने निर्णय गरेको छ। बिहीबार बसेको प्रतिनिधिसभा बैठकमा कांग्रेसले संसदीय छानबिन समिति गठनको माग गर्दै नाराबाजी गरेको थियो। विरोधकै बीच सभामुख देवराज घिमिरेले संसदको कार्यसूची अगाडि बढाएपछि कांग्रेस थप आक्रामक बनेको थियो। सोही क्रममा सत्ता पक्ष र प्रतिपक्षबीच घम्साघम्सी समेत भएको थियो। सहकारी ठगी प्रकरणमा उपप्रधान एवं गृहमन्त्री रवि लामिछाने मुछिएको भन्दै कांग्रेसले संसदीय समितिको माग गर्दै आएको छ। समिति गठन नभएसम्म संघीय संसदका दुवै सदनमा अवरोध जारी राख्ने कांग्रेसको अडान छ।"
वीरगन्जमा धार्मिक पर्यटनको प्रचुर सम्भावना छ,"वीरगन्ज : भगवान् श्रीरामको जन्मभूमि भारतको अयोध्यास्थित राम मन्दिरका मुख्य आचार्य दुर्गा गौतमले वीरगन्ज आएर यहाँका हिन्दू मठमन्दिहरूको दर्शन गरेका छन्। अयोध्या धामबाट बुधबार वीरगन्ज आइपुगेका राम मन्दिरका मुख्य आचार्य गौतमले वीरगन्जको घडीअर्वास्थित श्रीराम जानकी मन्दिर र गीता मन्दिरमा पुगेर दर्शन गरेका हुन्। करिब चार दशकदेखि निजी व्यक्तिको कब्जामा रहेको घडीअर्वास्थित रामजानकी मन्दिरलाई वीरगन्ज महानगरपालिकाले हालै अतिक्रमणमुक्त गराएको हो। अयोध्यामा नवनिर्मित राम मन्दिरको उद्घाटन भएकै दिन गत माघ ८ गते भव्य धार्मिक अनुष्ठान गरेर भगवान् राम, माता सिता र हनुमानको मूर्ति प्राणप्रतिष्ठा गराएको थियो। उक्त रामजानकी मन्दिरको दर्शन गर्दै मुख्य आचार्य गौतमले वीरगन्जका धार्मिक मठमिन्दरको संरक्षण र सौन्दर्यकरणमा यहाँका मेयर राजेशमान सिंहले देखाएको अग्रसरताको प्रशंसा गरे। उनले भने, वीरगन्जमा भइरहेको हिन्दु धार्मिक स्थल, मठमन्दिरको संरक्षण तथा सौन्दर्यकरणको काम अत्यन्तै प्रसंशनीय छ। मेयर सिंहको चर्चा अयोध्यासम्म पनि पुगेको छ। त्यहाँ पुग्ने दर्शनार्थीहरूले पनि यहाँका मेयर साबको खूबै प्रसंशा गर्नुहुन्छ। धार्मिक स्थलहरूलाई अतिक्रमण मुक्त गर्नु र संरक्षण तथा प्रबद्र्धन गर्नमा वीरगञ्ज महानगरले थालेको कदम अनुशरणीय रहेको बताउँदै उनले वीरगन्जमा धार्मिक पर्यटनको बलियो सम्भावना रहेको पनि बताए। उनले वीरगन्ज महानगर अयोध्याको स्थानीय तथा प्रदेश सरकारसँग आपसी समन्वय गरेर अघि बढ्नुपर्नेमा जोड दिए।"
"सभामुखको भूमिका तटस्थ देखिएन,सरकार जनहितविरोधी कार्यमा उद्दत : कांग्रेस","काठमाडौं : नेपाली कांग्रेसले सभामुख देवराज घिमिरेको भूमिकालाई लिएर प्रश्न उठाएको छ। कांग्रेसले तटस्थता र निष्पक्षताका साथ सदन चलाउन सभामुख घिमिरेलाई अनुरोध समेत गरेको छ। शुक्रबार संसदीय दलको बैठकपछि सञ्चारकर्मीसँग कुरा गर्दै प्रमुख सचेतक रमेश लेखकले सदनमा सभामुखको भूमिका निष्पक्ष नदेखिएको र तटस्थ र निष्पक्ष भएर सदन सञ्चालन गर्न समेत आग्रह गरे। 'हिजोको प्रतिनिधिसभा बैठक सञ्चालनको विषयलाई लिएर गम्भीररुपले ध्यानाकर्षण भएको छ। विपक्षी दल उभियो भने मात्रै पनि संसद अवरोध मानिन्छ। तर सिंगो प्रतिपक्ष नारा लगाउँदै गर्दा बैठक सञ्चालन गर्नेकुरा उचित होइन। सभामुखको पद तटस्थता र निष्पक्षताको पद हो। सभामुख सबै दलको सभामुख हो,'उनले भने,'हामीले सभामुखलाई तटनस्थता र निष्पक्षताका साथ बैठक सञ्चालन गर्न आग्रह गरेका छौं।' उनले सहकारी ठगीमा संलग्न भएका व्यक्तिहरूलाई बचाउन सरकार नै उद्दत भएको आरोप लगाए। उनले जनहितविरोधी काममा नलाग्न सरकारको ध्यानाकर्षण समेत गराए। उनले संसदीय छानबिन समिति कांग्रेसको बटमलाइन रहेको बताए। उनले भने,'छानबिन समिति हाम्रो बटमलाइन हो। यसबाट पछि हट्दैनौं।' बिहीबारको प्रतिनिधिसभा बैठकमा छानबिन समितिको विषयलाई लिएर कांग्रेसले अवरोध जनाएको थियो। अवरोधकै बीच सभामुख घिमिरेले सदन अगाडि बढाएपछि कांग्रेस थप आक्रमक बनेको थियो। सोही क्रममा सत्ता पक्ष र विपक्षी दलका सांसदबीच धकेलाधकेल समेत भएको थियो।"
कांग्रेसले सभामुखसँग समय मागेपछि प्रतिनिधिसभा बैठक बस्न ढिलाइ,काठमाडौं : प्रमुख प्रतिपक्षी दल नेपाली कांग्रेसले समय मागेपछि प्रतिनिधिसभा बैठक बस्न ढिला भएको सभामुख देवराज घिमिरेको सचिवालयले जनाएको छ। प्रतिपक्षी दलले केही समय माग गरेकाले प्रतिनिधिसभा बैठक बस्न ढिलाइ भएको सभामुखका प्रेस सल्लाहकार शेखर अधिकारीले जानकारी दिएका छन्। शुक्रबार बिहान संसदीय दलको बैठक सकिएलगत्तै कांग्रेस विपक्षी दलसँग छलफलमा जुटेको हो। कांग्रेसले अहिले सिंहदरबारमा विपक्षी दलहरूसँग छलफलमा जुटेको छ। उसले पछिल्लो समय सृजित राजनीतिक घटनाक्रमका बारेमा विपक्षी दलहरूसँग संयुक्त रुपमा छलफल गरिरहेको जनाइएको छ। बिहान बसेको कांग्रेस संसदीय दलको बैठकले छानबिन समितिको अडानबाट पछि नहट्ने निर्णय गरेको छ। यसअघि बिहीबारको प्रतिनिधिसभा बैठकमा कांग्रेसले नाराबाजी गरेपछि बैठक आज बिहान ११ बजेसम्मका लागि स्थगित भएको थियो। छानबिन समिति गठनमा सत्ता पक्ष र प्रतिपक्षी दलहरूबीच सहमति जुट्न सकेको छैन। कांग्रेस आफ्नो अडानबाट हट्ने पक्षमा छैन भने सत्ता पक्ष छानबिन समितिमा सहमत छैन।
खानेपानी र लालपुर्जा खोज्दै भूमिहीनको काठमाडौं पदयात्रा,"ढल्केबर (धनुषा): धनुषाको जनकपुरधाम उपमहानगरपालिका१९ पुल्चोकका ५७ वर्षीय नन्दा मुखिया १८ दिनदेखि पैदल हिँडिरहेका छन्। चुरे, वनजंगल बचाऔं का नारा लिएर आफ्नो न्यायसमेतका लागि उनी पैदल काठमाडौंं हानिएका हुन्। सडक किनारमा सुस्ताइरहेका नन्दाले सानो स्वरमा भने, थोरे चलैछी तैयो दम फुल लगैय बौवा, जायके त काठमाण्डुल हैं हमरा सबके (अलिक हिँड्दा पनि मेरो दम बढ्छ बाबु, जानु त काठमाडौंं छ हामीलाई)। झोलाबाट औषधि निकालेर देखाउँदै उनले दबाइ खाँदै बाटो काटिरहेको सुनाए। काठमाडौंं नपुगेसम्म न्याय नपाउने निश्चित भएपछि आफूहरू अन्तिम संघर्षमा उत्रिएको उनी सुनाउँछन्। उनी जनकपुरको पुलचोकस्थित ऐलानी जग्गामा झुप्रो बनाएर बस्दै आएका छन्। गत जेठ महिनामा वडाध्यक्षले डोजर लगाएर घर भत्काइदिएपछि प्लास्टिकको छानोले टहरा बनाएर बस्दै आएको नन्दा बताउँछन्। त्यही टहरामा उनले ६ जनाको परिवार पालिरहेका छन्। अहिले पनि उठिबासको धम्कीले त्रासमा बाँचिरहेको उनले दुखेसो पोखे। नन्दा भन्छन्, रोडमा आइसकेका छौं हामी। सरकारले हामीलाई दुई धुरको भए पनि लालपुर्जा देओस्। त्यसमा सानो घर बनाएर चैनले बाँच्ने रहर छ। लालपुर्जाभन्दा नन्दा पानीका लागि चिन्तित छन्। मधेसका गाउँघरमा आगो निभाउने दमकलबाट पिउने पानी वितरण भइरहेको उदाहरण दिँदै नन्दाले भने, हेर्नुभयो होला फोटो। कति दर्दनाक छ अवस्था ? कल इनार सबै सुकिसक्यो। पानीका लागि चुरे संरक्षणको अन्य कुनै विकल्प नरहेको उनले जिकिर गरे। चुरे बचाउ जंगल जोगाउ। अनि खोलामा पानी आउँछ। त्यसले कल इनारलाई सुक्न दिँदैन। अहिले त अनिकाल लागिसक्यो। हे भगवान्, हातले टाउकोमा पिट्दै नन्दाले भने। उनले चुरे संरक्षणको अभियान र भूमिहीनको आन्दोलन सँगसँगै काठमाडौंं लगिरहेको बताए। गएको वैशाख १७ गतेदेखि सप्तरीको भारदहबाट पैदल यात्रा सुरु गर्ने नन्दा एक्ला व्यक्ति होइनन्। उनीसँगै दुई दर्जन बढी व्यक्ति संघीय राजधानी काठमाडौंं पुग्न पैदल हिँडिरहेका छन्। चुरे तथा वन जंगल संरक्षण अभियानका संयोजक सुनील यादवको नेतृत्वमा सप्तरीबाट १७ दिन पैदल हिँडेर बिहीबार साँझ मकवानपुरको मनहरि आइपुगेका उनीहरू सिंहदरबार पुग्दासम्म न्याय पाउनेमा विश्वस्त छन्। अबको ६ दिनपछि उनीहरूको काठमाडौं आइपुग्ने योजना छ। पदयात्रामा सहभागी सिरहाको लहान नगरपालिका२ मटिहर्वाका ५३ वर्षीया गेनादेवी सदा आफ्नो दाइको मृत्युले शोकमग्न छन्। सुरुकै दिन घरबाट दाजुको अवस्था खराब भयो भनेर खबर आएपछि घर फर्के। दाइलाई पानी खुवाउन पाएँ। बचाउन सकिएन।, गेनाले भनिन्, हामी पनि लासजस्तै बाँचिरहेका छौं। पीडा भनिसाध्य छैन। सरकार गुहार्नुको विकल्प भेटिएन। भभरा नदी किनारको ऐलानी जग्गामा बनाएको घरमा पनि उठिबासको सूचना टाँस हुँदा बाँच्नै कठिन भएको उनले दुखेसो पोखिन्। नगरपालिका, नगरप्रहरीले ज्यादति गरेपछि उच्च अदालत राजविराजमा सार्वजनिक मुद्दा हालेको उनले सुनाइन्। मुद्दाको पनि कुनै सुनुवाइ छैन। उठीबासको धम्की आएकोआई छ, बोल्दाबोल्दै भक्कानिएकी गेनाले भनिन्। अहिले नेताहरू घर पुगेरै धम्की दिन थालेपछि न्यायको खोजीमा घर छोडेको उनले सुनाए। यो पदयात्रालाई अन्तिम संघर्षका रूपमा लिएको बताउँदै उनले न्याय नपाएसम्म घर नफिर्किने बताइन्। पदयात्रामा सहभागीहरूको पीडा कोहीभन्दा कसैको कम छैन। उनीहरू भूमिहीनसँगसँगै खानेपानीका लागि लडिरहेका छन्। सहभागीहरूले माटो र प्लास्टिकको भाँडोमा पानी दे सरकार, चुरे र वनको संरक्षण गर लगायतका नाराहरू लेखेर सरकारमाथि दबाब बढाउँदै राजधानीतिर पाइला सारिरहेका छन्। सप्तरीको भारदहबाट सुरु गरिएको पदयात्रा बर्दिबास, पथलैया, चितवन हुँदै काठमाडौंसम्म पुग्ने चुरे तथा वनजंगल संरक्षण अभियानका संयोजक सुनील यादवले बताए। उनले चुरे तथा वनजंगल संरक्षण अभियान र भूमिहीन सुकुम्बासीको मुद्दामा तीनैतहको सरकार बहिरो बनेको टिप्पणी गरे। चुरे क्षेत्रको अतिक्रमित जग्गा खाली गराएर वन क्षेत्रमा फर्काउनुपर्ने, संघीय सरकारले ल्याएको ढुंगा, गिट्टी र बालुवा निकासी गर्ने विधेयक तत्काल खारेज गर्नुपर्ने, भूमि आयोग गठन गरी भूमिहीन तथा अव्यवस्थित बसोबासीहरूका लागि भूमिको व्यवस्था गर्नुपर्ने तथा मधेस प्रदेश वन प्रशासनलाई प्रभावकारी काम गर्ने योग्य बनाउनुपर्नेजस्ता मागहरू अघि सारिएको उनको भनाइ छ। मधेस प्रदेशको सप्तरीदेखि पर्सा जिल्लामा पर्ने नदीलाई प्रदूषण, अतिक्रमण र अवैध उत्खननमुक्त बनाउनुपर्ने, ओमप्रकाश महतो भन्ने दिलीप महतोलाई पर्यावरण सहिद घोषणा गरी घरका सदस्यलाई रोजगार दिनुपर्ने, विभिन्न परियोजना तथा विकासका नाममा चुरे तथा वनजंगल मास्ने कार्य बन्द हुनुपर्ने, मधेस प्रदेश वन तथा वातावरण मन्त्रालयका विभिन्न योजनामा भएको भ्रष्टाचारको छानबिन हुनुपर्नेलगायतका ११ बुँदे पुरानै मागलाई लिएर पदयात्रामा उत्रिएको संयोजक यादवले बताए। करिब एक दशकदेखि आन्दोलन गर्दै आएको स्मरण गर्दै संयोजक यादवले विगतमा मधेस सरकारले सम्झौता गरेको सातबुँदे सहमति कार्यान्वयनमा बेइमानी गरेको आरोप लगाए। यसपटकको आन्दोलन सशक्त हुन्छ। सरकार नबिउँझिएसम्म हाम्रो संघर्ष चलिरहन्छ। आधार र विश्वासको वातावरण नबनाएसम्म फर्किंदैनौं, संयोजक यादवले भने।"
"आगामी दुई दिन गर्मी बढ्ने र तातो हावा चल्ने, सावधानी अपनाउन आग्रह","काठमाडौं : विगत केही दिनदेखि देशका अधिकांश भूभागको अधिकतम तथा न्यूनतम तापक्रम क्रमिक रूपमा वृद्धि भइरहेको छ । आगामी दुई दिन अत्यधिक गर्मी हुने र तातो हावा चल्ने जोखिम रहेको जनाउँदै जल तथा मौसम विज्ञान विभागले सावधानी अपनाउन अनुरोध गरेको छ । विभागले बिहीबार अपराह्न जारी गरेको तातो दिन तथा तातो लहरसम्बन्धी विशेष बुलेटिन अनुसार तराईमा धेरै गर्मी र हावासमेत तातो हुनेछ । 'विगत केही दिनदेखि देशका अधिकांश भागको अधिकतम तथा न्यूनतम तापक्रम क्रमिक रुपमा वृद्धि भइरहेको देखिन्छ ।सुदूरपश्चिम र लुम्बिनी प्रदेशका तराई भागका केही स्थानमा विगत केही दिनदेखि अधिकतम तापक्रम ४० डिग्री सेल्सियस वा सोभन्दा बढी मापन गरिएको छ,' बुलेटिनमा भनिएको छ । आगामी केही दिनसम्म देशभरको तापक्रमको अवस्थाको विश्लेषणअनुसार तराईका भूभागमा अत्यधिक गर्मीको सम्भावना रहकाले आवश्यक तयारी गर्नुहुन तथा आवश्यक सतर्कता अपनाउन अनुरोध गरिएको छ । साथै विभागले तातो लहरको असरबाट बच्न गर्मीको समयमा घरभित्र नै रहन, घरबाहिर नजान, हलुका र सुतीका कपडा लगाउन, घरबाहिर निस्कँदा टाउको छोप्ने, टोपी लगाउने, नियमित र पटक पटक पानी तथा झोल पदार्थ पिउने सुझाव दिएको छ । तातो हावा तथा तातो लहर (लू)बाट थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेसीहरू दुख्ने, बान्ता हुनसक्ने भएकाले लूबाट बच्न सुझाएको छ ।"
कार्यान्वयनको कसीमा योजना,"कतिपय देशहरूले योजनाबद्ध विकासको अवधारणा त्यागिसके । हाम्रोमा भने १६औं पञ्चवर्षीय योजना सरकारले पारित गरेको छ । योजना बनाउने आयोग छ, कार्यान्वयन गर्नुपर्ने सरकारले हो । तर परिपार्टी त्यस्तो छैन । आयोगको योजना एकातिर र सरकारको काम गराई अर्काेतिर हुने गरेको छ । बजेट निर्माणकै सन्दर्भमा योजना आयोग एकथरी सुझाव दिन्छ, अर्थ मन्त्रालय सांसद, मन्त्री र प्रधानमन्त्रीका रुचि र खल्तीका योजना हाल्छ । कर्मकाण्डी पारामा योजना बन्ने र देखाउनेमात्रै हुँदै आएको छ । कुनै पनि पञ्चवर्षीय योजनाका लक्ष्यहरू कहिल्यै पूरा भएका छैनन् । लक्ष्य केन्द्रित न बजेट बन्छ न सरकारले त्यसरी काम गर्छ । पञ्चायतकालीन लक्ष्यहरू अहिले आएर बल्लतल्ल पूरा हुँदैछन् । यसै सिलसिलामा बुधबार सरकारले पारित गरेको १६औं पञ्चवर्षीय योजनालाई विगतको कसीमा घोटेर हेर्दा थोरैमात्रै आशा गर्न सकिन्छ । सनातनी पाराले कतिपयले भनिदिन्छन् नेपालमा योजना त निकै राम्रा बन्छन् तर कार्यान्वयन पो हुँदैनन् । तर त्यसो होइन, त्यो योजना राम्रो होइन, जुन कार्यान्वयन हुँदैन वा हुन सक्दैन । महŒवाकांक्षी लक्ष्य राखेर जनता ढाँट्ने राजनीतिक नेतृत्वको जुन प्रवृत्ति छ, त्यसैको छाया योजनाहरूमा देखिन्छ । महŒवाकांक्षी होइनन् योजना भने धेरै पुरानामा नजाऔं १२, १३ वा १४ देखि १५औं पञ्चवर्षीय योजनाको लक्ष्यअनुसारमा नेपालमा किन आर्थिक वृद्धि हुन सकेन । फेरि १६औंमा ७३ प्रतिशतको आर्थिक वृद्धिको लक्ष्य राखिएको छ । तर त्यो प्राप्तिको आधार छ ? सरकारहरू फेरिरहने र व्यावसायिक तथा औद्योगिक वातावरण बिथोल्ने क्रमको निरन्तरता रोकिने छेकछन्द छैन । त्यसैले लक्ष्यप्राप्ति मुस्किल हुन सक्छ । २०१३ सालदेखि अहिलेसम्म नेपालको आर्थिक वृद्धिदर औसतमा ४ प्रतिशत छ, अब कसरी नयाँ लक्ष्य हासिल हुन्छ ? विश्वसनीय आधार छैन । देशमा राजनीतिक स्थिरताको संकेत पैदा भएको २०७२७३ सालमा नेपालको आर्थिक वृद्धि ७२ प्रतिशत थियो । त्यसलाई आधार मान्दा आशा गर्ने ठाउँ पनि देखिन्छ । तर फेरि पनि सर्तचाहिँ राजनीतिक स्थिरता र सरकारको प्राथमिकता सत्ता कि समृद्धि भन्ने नै हो । सरकारमा बस्नेहरूबाट इमान्दार प्रयास भए योजनाहरू कार्यान्वयन हुन सक्छन् । नभए योजना कागजमै सीमित हुन्छ ।"
यातायातमा अनलाइन सिस्टम : सचेतना आवश्यक,"बागमती प्रदेश सरकारले आफ्ना मातहतका सबै यातायात कार्यालयका कामलाई अनलाइन सिस्टममा लगिसकेको छ। यसले सेवा प्रभाव र सुशासन कार्यान्वयनमा महत्वपूर्ण भूमिका खेलिरहेको छ। अब सिस्टम प्रयोग गरे सेवा लिन कार्यालयमै आउनुपर्दैन। सचेतना वा जानकारीको कमिले होला १ सय जनामध्ये २० जनाले मात्रै अनलाइनबाट सेवा लिन्छन्। पटके, कर भुक्तानी, यातायात नवीकरण, लाइसेन्सको नवीकरणजस्ता सबै कामहरू अनलाइनबाटै भइरहेको छ। मेडिकल जाँच र बायोमेट्रिक दिन मात्रै कार्यालयमा आउनुपर्छ। सेवाग्राहीले बुझ्न नसकेर हो वा अभ्यास गर्न नजानेर अधिकांश सेवाग्राही कार्यालयमै आएर सेवा लिन्छन्। अनलाइन सेवा प्रतिविश्वस्त नभएर पनि होला, रसिद हातमा लिने बानी परेरै होला, नत्र कार्यालयमा आएर सेवा लिनुपर्ने बाध्यता छैन। घरबाटै अनलाइनमार्फत सरकारी सुविधा लिन सक्ने अवस्था आइसक्यो। सरकारले सचेतना कार्यक्रम ल्याएर अनलाइन सिस्टमप्रति विश्वस्त र अभ्यास गर्न सिकाउनुपर्ने आवश्यकता छ। पहिला जस्तो भीडभाड अनि बिचौलियाको बिगबिगी हुने अवस्था छैन। सेवामा धेरै सुधार भयो। सिस्टमले समयको बचत अनि थोरै कर्मचारीबाट धेरै काम गर्न सक्ने अवस्था आयो। सुरक्षाको हिसाबले सिस्टम राम्रो र भरपर्दो छ। अब विस्तारै सबै अनलाइनमै जानुको विकल्प छैन। अब सिस्टम कार्यान्वयनको पाटोमा सरकारले ध्यान दिनुपर्छ। (बस्नेत, यातायात व्यवस्था कार्यालय राधे राधे, भक्तपुरका कार्यालय प्रमुख हुन्।)"
"प्रतिनिधिसभा बैठक बस्दै, केके छन् सम्भावित कार्यसूची ?","काठमाडौं : प्रतिनिधिसभाको बैठक आज बिहान ११ बजेका लागि बोलाइएको छ। बिहीबार प्रतिनिधिसभाको बैठक सुरु हुनासाथ प्रतिपक्षी कांग्रेसले अवरोध गरेपछि आज बिहान ११ बजेसम्मका लागि स्थगित गरिएको हो। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिएपनि लामिछाने बोल्न पाएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। शुक्रबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको हो। दलहरुबीच सहमति नहुँदा आजको बैठक पनि नियमित सुचारु हुनेमा आशंका छ। कांग्रेसको गतिविधि असंसदीय भएकाले समग्र सहकारीको समस्या समाधान र कारबाही गर्न समिति बन्ने तर एक व्यक्तिलाई तोकेर संसदीय छानबिन समिति नबाउने एमाले र रास्वपाले अडान लिएका छन्। समग्र सहकारीको समस्या समाधान गर्न प्रधानमन्त्री समेत सकारात्मक छन्। संसद सचिवालयका अनुसार आजको बैठकमा सभामुख घिमिरेले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार थप सम्बन्धी पत्रको ब्यहोरा पढेर सुनाउने, प्रधानमन्त्री पुष्पकमल दाहालले सङ्घीय संसद्को दुवै सदनको संयुक्त बैठकलाई राष्ट्रपतिले गरेको सम्बोधनको प्रति टेबुल गर्ने, सभामुखले राष्ट्रपतिलाई धन्यवादको प्रस्ताव प्रस्तुत गर्ने लगायतका कार्यसूची तय भएको छ। अडान आआफ्नै माओवादी केन्द्रका सांसद माधव सापकोटाले कांग्रेसले माफी माग्नुपर्ने बताएका छन्। संसद् बैठकपछि माओवादी सांसद सापकोटाले कांग्रेसका उपसभापति धनराज गुरुङले उपसभामुखलाई उठाएर उहाँको आसनमा गएर उभिनु असंसदीय गतिविधि भएको बताए। मर्यादालाई भुलेर जे गर्नुभयो, त्यो राम्रो भएन, उनले भने, कांग्रेसका सिनियर नेताहरूबाट जे क्रियाकलाप भयो, यसमा क्षमा मागेर आइन्दा संसद्लाई शोभनीय बनाउँछौं भनेर कमिटमेन्ट गर्नुपर्छ। राष्ट्रिय स्वतन्त्र पार्टी (रास्वपा)सहप्रवक्ता मनीष झाले उपप्रधान तथा गृहमन्त्री रवि लामिछानेलाई बोल्न नदिएकाले अब संसदीय समिति नबन्ने बताए। संसद् बैठकपछि उनले भने, अब समिति त्यो बेलामा मात्र बन्छ, जब कांग्रेस आफ्ना पदाधिकारीहरूको फाइल खोल्न तयार हुन्छ। उनले कांग्रेस सभापति शेरबहादुर देउवाका, उनका श्रीमती र छोराको पनि छानबिन गर्नुपर्ने बताए। नेपाली कांग्रेसका सहमहामन्त्री एवं प्रवक्ता डा प्रकाशशरण महत सांसदहरूबीच धकेलाधकेलको स्थिति सभामुख घिमिरेको व्यवहारका कारणले आएको आरोप लगाए। एमाले प्रमुख सचेतक महेशकुमार बर्तौलाले कांग्रेस सांसदहरूद्वारा असंसदीय गतिविधि गरेको आरोप लगाए। हौसिएर सरकारको रोमा आएर अवरोध गर्ने, उपसभामुखको चेयरमा आएर बस्ने असंसदीय व्यवहार गर्नुभयो। हाम्रा संसदीय दलका नेतामाथि अपमानजक व्यवहार गर्नुभयो, उनले भने, कांग्रेसले आजको संसद्मा घोर अलोकतान्त्रिक र असंसदीय व्यवहार प्रदर्शन गर्नुभयो। हेर्नुहोस् सम्भावित कार्यसूची ?"
"कांग्रेस संसदीय दलको बैठक बस्दै, आजको संसद् बैठकमा प्रस्तुत हुने रणनीति तय गर्ने","काठमाडौं : उपप्रधानमन्त्री तथा गृहमन्त्री रवि लामिछानेले संसद्मा बोल्न पाउनुपर्ने अडान सत्तापक्षले राखेपछि कांग्रेसले संसदीय दलको बैठक बोलाएको छ। संसद्को गतिरोध र सहकारी ठगी प्रकरण र आजको संसद् बैठकको रणनीति तय गर्न कांग्रेसको संसदीय दल कार्यसमितिको बैठक ८:३० बजे र संसदीय दलको बैठक ९ बजे बोलाइएको प्रमुख सचेतक रमेश लेखकले जानकारी दिए। गृहमन्त्री लामिछानेमाथि सहकारी अपचलन गरेको आरोप लगाउँदै अध्ययन गर्न संसदीय छानबिन समितिको माग पूरा नभए संसद् अवरोध जारी राख्ने अडान लिएपछि लामिछानेले आफूले संसद्मा बोल्न पाउनुपर्ने माग राखेका छन्। गृहमन्त्री लामिछानेलाई सभामुखले बोल्न समय पनि दिएपनि कांग्रेसले निरन्तर अवरोध गरेपश्चात जवाफ दिन पाएका छैनन्। शुक्रबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। आजको बैठकमा हिजोको संसद्मा भएको घटनाबारे पनि समीक्षा हुनेछ। सत्तारूढ दल नेकपा एमालेले आफ्ना संसदीय दलका नेता केपी शर्मा ओलीमाथि भएको दुर्व्यवहारप्रति भर्त्सना गरेको छ। एमालेका प्रमुख सचेतक महेश बर्तौलाले प्रमुख प्रतिपक्षी दल कांग्रेसले बिहीबार ओलीमाथि अपमानजनक व्यवहार देखाएको भन्दै आपत्ति जनाउँदै भर्त्सना गरेका हुन्। माओवादी केन्द्रका सांसद माधव सापकोटाले कांग्रेसले माफी माग्नुपर्ने बताएका छन्। संसद् बैठकपछि माओवादी सांसद सापकोटाले कांग्रेसका उपसभापति धनराज गुरुङले उपसभामुखलाई उठाएर उहाँको आसनमा गएर उभिनु असंसदीय गतिविधि भएको बताए। नेपाली कांग्रेसका महामन्त्री गगनकुमार थापाले गृहमन्त्रीसमेत रहेका राष्ट्रिय स्वतन्त्र पार्टीका सभापति लामिछानेले सहकारीबाट ऋण लिएको होइन, ठगी गरेको दाबी गरेका छन्।सहकारीबाट ऋण लिएका छैनौं भनिराखेका छन् नि। हामीले नि ऋण भनेका छैनौं। ऋण त सहकारीका सदस्यले लिने हो। उनले त सहकारीबाट ठगेका हुन्। सहकारीको रकम निजी कम्पनीमा खर्च गरेका हुन्, उनले भने। राष्ट्रिय स्वतन्त्र पार्टी (रास्वपा)सहप्रवक्ता मनीष झाले उपप्रधान तथा गृहमन्त्री रवि लामिछानेलाई बोल्न नदिएकाले अब संसदीय समिति नबन्ने बताए। संसद् बैठकपछि उनले भने,अब समिति त्यो बेलामा मात्र बन्छ, जब कांग्रेस आफ्ना पदाधिकारीहरूको फाइल खोल्न तयार हुन्छ। उनले कांग्रेस सभापति शेरबहादुर देउवाका श्रीमती र छोराको पनि छानबिन गर्नुपर्ने बताए। कांग्रेस सांसदमाथि पनि आरोप लाग्न थालेपछि आजको बैठक उक्त विषयले पनि प्रवेश पाउने बताइएको छ। दलहरुबीच सहमति नहुँदा आजको बैठक पनि नियमित सुचारु हुनेमा आशंका छ। कांग्रेसको गतिविधि असंसदीय भएकाले समग्र सहकारीको समस्या समाधान र कारबाही गर्न समिति बन्ने तर एक व्यक्तिलाई तोकेर संसदीय छानबिन समिति नबाउने एमाले र रास्वपाले अडान लिएका छन्। समग्र सहकारीको समस्या समाधान गर्न प्रधानमन्त्री समेत सकारात्मक छन्।"
प्रधानमन्त्री प्रचण्डले चौथो पटक जेठ ७ गते विश्वासको मत लिने,"काठमाडौं : प्रधानमन्त्री पुष्पकमल दाहाल प्रचण्ड चौथो पटक जेठ ७ गते विश्वासको मत लिने भएका छन्। जनता समाजवादी पार्टी नेपालले सरकारलाई दिएको समर्थन फिर्ता लिएकाले प्रधानमन्त्री प्रचण्डले चौथो पटक विश्वासको मत लिन लागेका हुन्। प्रधानमन्त्री प्रचण्डले प्रतिनिधिसभाको बैठकमा विश्वासको मत लिनका लागि व्यवस्था मिलाउन संघीय संसद् सचिवालयलाई पत्र पठाएको सभामुखका प्रेस सल्लाहकार शेखर अधिकारीले जानकारी दिए। विश्वासको मत लिनका लागि प्रधानमन्त्री कार्यालयबाट सङ्घीय संसद्का महासचिवलाई सम्बोधन गरेर संसदको कार्यसूचीमा राख्न पत्र आएको छ। प्रतिनिधि सभा नियमावली, २०७९ को नियम १५५ बमोजिम प्रधानमन्त्रीले प्रतिनिधि सभाबाट विश्वासको मत लिनका लागि प्रस्ताव पेश गर्ने सूचना महासचिवलाई दिनुभएको हो। अधिकारीले भने, सभामुखले कार्यव्यवस्था परामर्श समितिमा छलफल गरेर सम्भवतः प्रधानमन्त्रीले मागेकै दिनलाई तोक्नुहुनेछ। सरकारमै रहेर वर्तमान सत्ता गठबन्धनका दलसँगको सहकार्यलाई निरन्तरता दिन नसकिने भएकाले जसपा नेपाल (उपेन्द्र यादव पक्ष)ले प्रचण्ड सरकारलाई दिएको समर्थन वैशाख ३१ गते फिर्ता लिएको थियो। संसदको गतिरोध कायम रहेको, नीति तथा कार्यक्रम र बजेट पारित गर्नुपर्ने भएकाले त्यस अगावै प्रधानमन्त्री प्रचण्डले विश्वासको मत लिन लागेका हुन्। जेठ १ गते सरकारले नीति तथा कार्यक्रमा ल्याएको छ तर छलफल हुन सकेको छैन। जेठ १५ गते बजेट ल्याउनै पर्ने संवैधानिक व्यवस्था छ। संविधानको धारा १०० को उपधारा (२)मा सरकारमा सहभागी दलले समर्थन फिर्ता लिएमा प्रधानमन्त्रीले ३० दिनभित्र विश्वासको मत लिनुपर्ने संवैधानिक व्यवस्था छ। प्रधानमन्त्रीलाई विश्वासको मत प्राप्त गर्न १३८ सांसदको समर्थन आवश्यक पर्छ। सरकारमा हाल एमाले (७९ सभामुखसमेत),माओवादी केन्द्र (३०), रास्वपा (२१), जसपा (७), एकीकृत समाजवादी (१०) सहभागी छन्। नागरिक उन्मुक्ति र र स्वतन्त्र तीन सांसदको समर्थन रहेको छ। प्रचण्डले पछिल्लोपटक २०८० फागुन ३० गते विश्वासको मत पाएका थिए । प्रधानमन्त्री प्रचण्डले आफूलाई प्रतिनिधिसभामा तेस्रो पटक विश्वासको मतका लागि पेश गरेको प्रस्तावको पक्षमा १५७ मत र विपक्षमा ११० मत खसेको थियो। प्रधानमन्त्री प्रचण्डलाई नेकपा एमाले,माओवादी केन्द्र,रास्वपा, जसपा, नेकपा एकीकृत, नागरिक उन्मुक्ति र तीनजना स्वतन्त्र सांसद ( प्रभु साह,अमरेश कुमार सिंह र योगेन्द्र मण्डल) ले विश्वासको मत दिएका हुन्। कांग्रेस,राप्रपा,लोसपा,जनमतलगायतले मत दिएका थिएनन्। प्रचण्डले त्यसअघि २६ पुस २०७९ मा पहिलो पटक र ६ चैत्रमा दोस्रो पटक विश्वासको मत लिएका थिए। पहिलो पटक बैठकमा उपस्थित २७० सांसदमध्ये २६८ जनाले प्रचण्डलाई मत दिएका थिए। दोस्रो पटक बैठकमा उपस्थित २६२ सांसदमध्ये १७२ जनाले मत दिएका थिए। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रचण्ड प्रधानमन्त्री नियुक्त भएका हुन्।"
"नेताज्यू, अरू कुनै कामै छैन ?","काठमाडौं : प्रतिनिधिसभामा सत्तापक्ष र प्रतिपक्षबीच तनावपूर्ण अवस्थाको सिर्जना भयो। सभामुख देवराज घिमिरेले उपप्रधानमन्त्री तथा गृहमन्त्री रवि लामिछानेलाई बोल्न समय दिएपछि नेपाली कांग्रेस र नेकपा एमालेका सांसदबीच धकेलाधकेल भएको छ। कांग्रेसले प्रतिनिधिसभामा नाराबाजी पनि गरेको छ। गृहमन्त्री लामिछाने बोल्नका लागि रोस्टम जान खोज्दा कांग्रेसले रोकेको छ। जसले गर्दा लामिछानेले संसद्मा बोल्न पाएनन्। यसैक्रममा एमाले अध्यक्ष केपी शर्मा ओली र कांग्रेस उपसभापति धनराज गुरुङ आमनेसामने भएका थिए। धकेलाधकेलका क्रममा गुरुङ अध्यक्ष ओलीमाथि जाइलागेका थिए। एमालेका प्रमुख सचेतक महेशकुमार बर्तौला, ठाकुर गैरेलगायतले गुरुङलाई रोकेका थिए। एमालेले कांग्रेस सांसदद्वारा अध्यक्ष ओलीमाथि आक्रमणको प्रयास भएको आरोप लगाएका छन्। प्रमुख प्रतिपक्ष दल कांग्रेसले भने सभामुख पार्टीको निर्देशनमा चलेको आरोप लगाएको छ। उता माओवादी केन्द्रले संसद्मा कांग्रेसले गरेको गतिविधिमा माफी माग्नुपर्ने बताएको छ। कांग्रेसको अवरोध र नाराबाजीपछि शुक्रबार बिहान ११ बजे बस्ने गरी स्थगित भएको सभामुख घिमिरेद्वारा जानकारी गराइएको छ। वैशाख २८ गतेदेखि बजेट अधिवेशन सुरुवात भएदेखि संसद् सुचारु गर्न प्रयास भए पनि सफल हुन सकेको छैन। दिनहुँजसो नै संसद् अवरुद्ध भएका भयै छन्। कांग्रेसमाओवादी केन्द्रसहितको गठबन्धन भत्किएर ओली प्रचण्डसहितको गठबन्धन बनेको ७५ दिन(अढाइ महिना) भएको छ तर योबीच सरकारले गति नै लिन सकेको छैन। पार्टीहरू टुटफुट भएका छन्, जनता समाजवादी पार्टी फुट्यो नै। नागरिक उन्मुक्ति पार्टी अध्यक्ष रञ्जिता श्रेष्ठ र संस्थापक रेशम चौधरीबीचमा विवाद चुलिँदो अवस्थामा छ। नेकपा एकीकृत समाजवादीका अध्यक्ष माधवकुमार नेपाल र सम्मानित नेता झलनाथ खनालबीच फरकफरक धारणा सार्वजनिक भइरहेका छन्। लामो समयदेखि संसद् अबरुद्ध छ। उपप्रधान तथा गृहमन्त्री रवि लामिछानेको सहकारी ठगी प्रकरण संसदीय छानबिन समिति बनाउनुपर्ने अडानसहित कांग्रेसले संसद् अबरुद्ध गरिरहेको छ। संसद् खुलाउनका लागि पटकपटक प्रयास भए पनि सफल भएको छैन। संसदीय समिति बनाउने अडानबाट कांग्रेस टसमस नभएपछि सत्तारुढ गठबन्धनको टाउको दुखाइ भएको छ। गठबन्धन ओलीले चोरेपछि  २०७९ फागुन २१ गते नेपाली कांग्रेसमाओवादी केन्द्रसहितको गठबन्धन भत्कियो र एमालेमाओवादी केन्द्ररास्वपासहितको नयाँ गठबन्धन बन्यो। एमाले अध्यक्ष केपी शर्मा ओलीले कांग्रेस माओवादी गठबन्धन भत्काइदिए। प्रधानमन्त्री भने माओवादी केन्द्रका अध्यक्ष पुष्पकमल दाहालप्रचण्ड यथावत् रहे। गुपचुपमा नयाँ गठबन्धन बन्यो। सुरुवातमा यो गठबन्धन चार दलीय थियो। एमाले माओवादी केन्द्र रास्वपा र जसपा नयाँ गठबन्धनमा थिए। त्यसको लगत्तै नेकपा एकीकृत समाजवादी पनि यो गठबन्धनमा थपियो र पाँच दलीय गठबन्धन बन्यो। एमाले महासचिव शंकर पोखरेल र माओवादी केन्द्रका उपमहासचिव वर्षमान पुनको लगातार २२ दिनको प्रयासपछि एमाले माओवादीसहितको गठबन्धनको ब्रेक थु्र भएको थियो। अर्को गठबन्धनको कसरत गुपचुपमा नै एमाले माओवादी केन्द्रसहितको गठबन्धन बनेपछि कांग्रेस हतास स्थितिमा पुग्यो। पाँचै वर्ष माओवादीसहित गठबन्धन जान्छ भन्ने विश्वस्त रहेकोे कांग्रेस एकाएक भत्किएपछि बिचलित भयो। त्यसपछि कांग्रेस पनि यो नयाँ गठबन्धनले विश्वासको मत नै नलिइ अर्को गठबन्धनको कसरतमा लाग्यो। कांग्रेसले २१ सिटधारी रास्वपाका सभापति रवि लामिछानेलाई प्रधानमन्त्रीको प्रस्ताव गरेको थियो। लामिछानेले यो प्रस्ताव अस्वीकार गरेका कारण आफूमाथि कांग्रेस खनिएको बताउँदै आएका छन्। त्यसपछि कांग्रेसले लगातार गृहमन्त्री लामिछानेको सहकारी हिनामिनाको विषय उठाइरहेको छ। प्रधानमन्त्री पुष्पकमल दाहाल, एमाले अध्यक्ष केपी शर्मा ओलीदेखि रास्वपा नेताहरू लामिछानेलाई प्रधानमन्त्रीको अफर आएको बताउँदै आएका छन्। तर, कांग्रेसले लामिछानेलाई प्रधानमन्त्रीको अफर गरेको भन्ने कुरालाई अस्वीकार गर्दै आएको छ। सहकारी छानबिनको अडान प्रमुख प्रतिपक्ष दल कांग्रेसले अहिलेसम्म ५ दिन पूर्णरूपमा सदन अवरोध गरेको छ। हिउँदे अधिवेशनदेखि कांग्रेसले सहकारी ठगीका विषयमा संसदीय छानबिन समिति बनाउनुपर्ने भन्दै संसद् अवरोध गरिरहेको छ। कांग्रेसकै अवरोधका कारण हिउँदे अधिवेशन पनि सरकारले अन्त्य गरेको थियो। अहिले पनि कांग्रेसले संसदीय छानबिन समिति नबनेसम्म उक्त अवरोध जारी राख्ने निर्णय गरेको छ। कांग्रेसले गृहमन्त्री रवि लामिछानेको विषयलाई समेटेर संसदीय छानबिन समिति नबनेसम्म संसद् अवरोध कायमै राख्ने निर्णय गरेको हो। कांग्रेस प्रवक्ता डा प्रकाशशरण महतले सत्तापक्ष रवि लामिछानेबाहेक सहकारीका विषयमा मात्रै छानबिन गर्ने भन्दै पन्छिन् खोजेको आरोप लगाए। उनले भने, सत्तापक्षले सहकारीका विषय मात्र हेर्ने भन्दै पन्छिन् खोजेको छ। सहकारीका विषयमा छानबिन हुनुपर्छ। तर, रविजी पनि सहकारीको रकम हिनामिना प्रकरणमा मुछिनुभएको छ। त्यस मुद्दालाई प्रहरीले पनि अगाडि नबढाएको अवस्था छ। त्यसैका लागि त हामीले संसदीय छानबिन समिति माग गरेका हौं। यो विषयलाई ओझेलमा पारेर सामान्यीकरण गर्न खोजिन्छ भने त्यो स्वीकार्य हुँदैन।, महतले भने। उनले कांग्रेसले संसद् अवरोध गरेको सुरुको दिनदेखि एउटै मागमा अडिग रहेको भन्दै संसदीय छानबिन समिति बनाउँदा लामिछानेको विषय पनि समेटिनुपर्ने हाम्रो माग हो। सहकारी हिनामिना प्रकरणमा गृहमन्त्रीसमेत रहेका रवि लामाछानेसहितका विषय समेटेर लैजानुपर्ने हाम्रो माग हो। त्यो कुरामा सत्तापक्ष तयार छैन, उनले भने। महतले अगाडि भने, हिजो हामी लोकतन्त्रको पक्षमा कोही नउभिँदा एक्लै त उभियौं, २००७ सालदेखि लोकतन्त्रको पक्षमा कांग्रेस लडिरहेको छ, कानुनी शासनका लागि लडिरहेको छ भने भोलि पनि लड्छौं। उनले सभामुख पार्टीको निर्देशनमा चलेको आरोपसमेत लगाएका छन्। कांग्रेस सबैभन्दा शान्तिप्रिय पार्टी, संसदीय मर्यादामा रहने पार्टी भएकाले संसद्मा आफ्नो दलबाट कसैप्रति आक्रामक व्यवहार नगरिएको भन्दै समग्र सहकारीको विषयका साथै रवि लामिछानेमाथि पनि छानबिन हुनुपर्ने बताए। संसद् रोकियो, फेरि खोलियो हिउँदे अधिवेशनदेखि नै कांग्रेसले संसद् अबरुद्ध गर्दै आएको छ। कांग्रेसले सहकारी ठगीका विषयमा संसदीय छानबिन समिति गठन नभएसम्म संसद् सुचारु गर्न मानेको छैन तर राष्ट्रपति रामचन्द्र पौडेलद्वारा प्रस्तुत नीति तथा कार्यक्रम प्रस्तुत गर्दा भने कांग्रेसले संसद् खोलिदिएको छ। पौडेल कांग्रेसका तर्फबाट निर्वाचित राष्ट्रपति हुन्। बन्ला त संसदीय छानबिन समिति ? कांग्रेस अडानबाट हलचल नभएपछि प्रधानमन्त्री दाहाल संसदीय समिति बनाउने विषयमा सकारात्मक भएका छन् तर गृहमन्त्री लामिछाने र एमाले अध्यक्ष ओली अझै संसदीय छानबिन समिति बनाउने विषयमा सकारात्मक भएका छैनन्। बिहीबार पनि संसदीय छानबिन समिति बनाउने विषयमा पटकपटक छलफल भयो। समिति बनाउने विषयमा सत्तापक्ष सहमत भएको हल्ला पनि बाहिर आयो। तर अन्ततः संसदीय छानबिन समिति बनाउने विषयमा सहमति भएन। गृहमन्त्री लामिछानेमाथि संसदीय समिति गठनमा सहमति नभए संसद् चल्न नदिने विषयमा कांग्रेस हलचल भएन। सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले गृहमन्त्रीलाई बोल्न दिइने सहमति भए पनि प्रतिपक्षी दलले अन्त्यमा भाँडेको आरोप लगाइन्। आरोप लागेपछि स्पष्ट गर्न पाउनुपर्छ। गृहमन्त्रीलाई बोल्न दिइने सहमति पनि भएको थियो। तर, उहाँहरूले किन भाँड्नुभयो थाहा भएन, उनले भनिन्। कांग्रेसले सत्तापक्षले प्रतिपक्षलाई झुक्याउन खोजेको आरोप लगाएको छ। रास्वपाले अब संसदीय छानबिन समिति नै बन्ने बताएको छ। नेताहरूको टाउको दुखाइ जेठ १ मा सरकारको नीति तथा कार्यक्रम राष्ट्रपति रामचन्द्र पौडेलद्वारा प्रस्तुत भइसकेको छ। जेठ १५ मा बजेट पेस गर्नुपर्ने संवैधानिक व्यवस्था छ। लामो समयको राजनीतिक खिचातानीले बजेटमा प्रभाव पर्ने देखिएको छ। लामिछानेको सहकारी ठगी प्रकरणका लामो समयदेखि हुँदै आएका अहिले आएर नेताहरूकै टाउको दुखाइ बनेको छ। गृहमन्त्री लामिछाने मुछिएको सहकारी ठगी प्रकरण पार्टीहरूको शीर्ष नेताहरूकै टाउको दुखाइ भएको छ। देशको नीति निर्माण गर्ने स्थान लामो समयदेखि अवरुद्ध हुँदा नयाँ ऐन कानुन बन्न सकिरहेका छैनन्। जसपा फुट र नेपालयादवको प्रधानमन्त्री बन्ने कसरत यहीबीचमा जसपा नेपाल विभाजित भएको छ। एमाले माओवादी गठबन्धनबाट बाहिर खोज्दा पार्टी नै विभाजनको अवस्थामा पुगेको हो। जसपा अध्यक्ष उपेन्द्र यादव र एकीकृत समाजवादीका अध्यक्ष माधवकुमार नेपाल एमाले माओवादी गठबन्धनबाट बिच्किएका थिए। उनीहरू प्रधानमन्त्री बन्ने लोभमा यो गठबन्धन छोड्न हल्ला चलिरहेको थियो। त्यही बेला जसपा विभाजनको शिकार भयो। अशोक राईको नेतृत्वमा जसपा नयाँ पार्टी बन्यो। उपेन्द्र यादवले संघीयता रक्षाका लागि गठबन्धनभित्र संघर्ष गर्दा जनता समाजवादी पार्टी नेपाललाई फुटाएको त्यस पार्टी प्रवक्ता मनीष सुमनले जनाएका छन्। उनका अनुसार प्रधानमन्त्री प्रचण्डले पछिल्लो समय संघीयतालाई कमजोर बनाउनतिर कदम चालेका थिए। त्यसलाई गठबन्धनभित्र र सरबारबाटै पनि १६ महिनादेखि उपेन्द्र यादवले विरोध गर्दै आएका थिए। त्यसै रिसले गर्दा यादवलाई सत्ता र सरकारबाट निकालिएको हो। ओलीप्रचण्ड गठबन्धन सरकारको ७५ दिन बेकामे बनेको जसपा नेपालको निष्कर्ष छ। यो अवधिमा प्रचण्ड नेतृत्वको सरकारले खासै काम गर्न नसकेको पार्टी प्रवक्ता सुमनले सुनाए। ७५ दिनको सरकारको मूल्यांकन गर्ने हो भने सरकारले खासै उल्लेख्य काम गरेको छैन। यो सरकारले आफ्नो संगी पार्टी विभाजन गर्न उद्धत भयो, उनले भने, प्रचण्डजीले ठूलो राजनीतिक कुकृत्य गर्नुभएको छ। यो निचताको प्रकाष्ठा पनि हो। वैशाख ३१जेठ २ गतेसम्म चलेको पार्टी केन्द्रीय समिति बैठकले पार्टीभित्रको विवादको फाइदा उठाउँदै प्रधानमन्त्री प्रचण्डले सत्ता जोगाउन खेल खेलेको निष्कर्ष निकालिएको थियो। प्रवक्ता सुमनले भने, प्रधानमन्त्रीले आफ्नै भाइको घर फुटाउने काम गर्नुभयो। उहाले नागरिक उन्मुक्ति पार्टी पनि फुटाउन लाग्नुभएकै थियो। अझै पनि सत्ता गठबन्धका दलहरू फुटाउने प्रयास भइरहेकै छ। उपेन्द्र यादवको एकलौटिपनविरुद्ध जनता समाजवादी पार्टी नेपालमा असन्तुष्टि थियो। राजनीतिवृत्तमा हल्ला थियो, उपेन्द्र यादव र माधवकुमार नेपाल मिलेर प्रचण्ड नेतृत्वको सरकार ढाल्दै छन्। उनीहरू कांग्रेससँग मिलेर प्रधानमन्त्रीको दौडमा थिए। जुन बेला यादव अमेरिका थिए। त्यो बेला जसपा नेपाल विभाजित भयो। प्रचण्ड सत्ताको खेलमा लागेको जसपा नेपालले दाबी गरेको छ। प्रधानमन्त्री प्रचण्डलाई उथलपुथल बडो मन पर्छ। उहाँले सिन्धुलीको कार्यक्रममा गठबन्धन सरकार जोगाउन मैले नै जसपा नेपाल फुटाइदिएको हँु भन्ने आशयको कुरो गर्नुभयो। त्यसले हामीले सत्ता त्याग गयौं। सरकारबाट समर्थन फिर्ता लियौं, प्रवक्ता सुमनले भने। वैशाख २३ गते अशोक राई नेतृत्वमा जसपा नेपाल फुटेर जसपा गठन भयो। वैशाख २७ गते जसपा नेपालबाटै प्राडा महेन्द्र लावती पनि निस्किए। उसले पहिचानवादी मोर्चा घोषणा गरेका थिए। प्रधानमन्त्रीले उपेन्द्र यादवलाई बर्खास्त गर्ने तयारी गर्दै गर्दा वैशाख ३१ गते उनी सरकारबाट बाहिरिए। सरकारलाई दिएको समर्थन पनि फिर्ता लिए। पार्टी प्रवक्ता सुमन भन्छन्, हामीले सदनको विपक्षी बेन्च रोजेका छौं। नेपाली कांग्रेस, लोसपा, जसपा नेपाललगायतका पार्टीसँग सहकार्य गरेर अघि बढ्छौं। जसपा नेपालका नेता राजकिशोर यादवले यसपालिको जसपा नेपाल फुटको घटनाले इतिहास नै कायम गरेको नेता यादवले उल्लेख गरे। उहिले हामीसँग न सांसद् थियो, न सत्ता थियो, न मन्त्री थियो। हामी सप्तरीको राजविराज र सिरहाको लाहानबाट औंला उठाउँदा सिंहदरबार हल्लिन्थ्यो। शासकहरूको छातीमा कम्पन पैदा हुन्थ्यो, मधेस आन्दोलनको राफताप सम्झिँदै भने, आज हामी अनुभवी भयौं, सबै थोक हुँदा पनि हामी किन कमजोर भयौं ? कमजोर हुनुको एउटै कारण हो, नश्लीय सत्ताको इशारामा चल्न थाल्यौं। पार्टी फुट र गुटका कारणले मधेस आन्दोलनमै धक्का लागेको जसपा नेता यादवकोे ठहर छ। पार्टी नेतृत्वले छलफल नगरिकनै निर्णय गर्दा पूरा आन्दोलननै बदनाम हुने अवस्थामा पुगेको उनले दाबी गरे। संसद् बैठक अबरोधपछि नेताले के बोले ? माओवादी केन्द्रका सांसद माधव सापकोटाले कांग्रेसले माफी माग्नुपर्ने बताए। संसद् बैठकपछि माओवादी सांसद सापकोटाले कांग्रेसका उपसभापति धनराज गुरुङले उपसभामुखलाई उठाएर उहाँको आसनमा गएर उभिनु असंसदीय गतिविधि भएको बताए। मर्यादालाई भुलेर जे गर्नुभयो, त्यो राम्रो भएन, उनले भने, कांग्रेसका सिनियर नेताहरूबाट जे क्रियाकलाप भयो, यसमा क्षमा मागेर आइन्दा संसद्लाई शोभनीय बनाउँछौं भनेर कमिटमेन्ट गर्नुपर्छ। राष्ट्रिय स्वतन्त्र पार्टी (रास्वपा)सहप्रवक्ता मनीष झाले अब संसदीय समिति नबन्ने बताए। उपप्रधान तथा गृहमन्त्री रवि लामिछानेलाई बोल्न दिनुपर्ने र सबै सहकारीको समस्यालाई हेर्ने गरी आफूहरू संसदीय समिति गठन गर्न तयार हुँदा पनि सहमति हुन नसकेको उनको आरोप छ। संसद् बैठकपछि उनले भने, अब समिति त्यो बेलामा मात्र बन्छ, जब कांग्रेस आफ्ना पदाधिकारीहरूको फाइल खोल्न तयार हुन्छ। उनले कांग्रेस सभापति शेरबहादुर देउवाका, उनका श्रीमती र छोराको पनि छानबिन गर्नुपर्ने बताए। नेपाली कांग्रेसका सहमहामन्त्री एवं प्रवक्ता डा प्रकाशशरण महत सांसदहरूबीच धकेलाधकेलको स्थिति सभामुख घिमिरेको व्यवहारका कारणले आएको आरोप लगाएका छन्। उनले सभामुख घिमिरे संसद् सञ्चालनसम्बन्धी नियम र व्यवस्थाविपरीत अगाडि बढेको बताए। एमाले सांसदहरूले फ्लोरबाट अगाडि बढ्न भनेपछि नाराबाजीकाबीच सभामुख अगाडि बढ्दा समस्या भएको उनको आरोप छ। बैठकपछि डा महतले भने, तलबाट सिधैं अगाडि बढ्दा भन्ने र सभामुखले जबर्जस्ती बेलमा विपक्षी दल निस्किएको र कतिपय दल उभिइरहेको अवस्थाका बाबजुद सभा सञ्चालन गर्न थाल्नुभयो। एमाले प्रमुख सचेतक महेशकुमार बर्तौलाले कांग्रेस सांसदहरूद्वारा असंसदीय गतिविधि गरेको आरोप लगाए। हौसिएर सरकारको रोमा आएर अवरोध गर्ने, उपसभामुखको चेयरमा आएर बस्ने असंसदीय व्यवहार गर्नुभयो। हाम्रा संसदीय दलका नेतामाथि अपमानजक व्यवहार गर्नुभयो, उनले भने, कांग्रेसले आजको संसद्मा घोर अलोकतान्त्रिक र असंसदीय व्यवहार प्रदर्शन गर्नुभयो। कांग्रेसले संसद्लाई मुठभेडमा लैजान खोजेको आरोप लगाए। अराजकता मच्चाउने जे काम भयो, यसको एमाले संसदीय दलको तर्फबाट भत्र्सना गर्न चाहन्छु। आगामी दिनमा यसप्रकारका असंसदीय व्यवहार प्रदर्शन नगर्न आग्रह गर्न चाहन्छु, उनले भने। एमाले र माओवादीको सहकार्य किन ? : गिरिराजमणि पोखरेल, उपमहासचिव, नेकपा माओवादी केन्द्र नेकपा एमाले र माओवादीको सहकार्य देशको आवश्यकताले भएको हो। नेपालको राजनीतिक, सांस्कृतिक, आर्थिक रूपान्तरण र विकासको प्रक्रियालाई अगाडि बढाउनुपर्ने आवश्यकता थियो। यो काम उदारवादी, निरंकुश, पुराना शक्तिहरूबाट भएन। कम्युनिस्टहरूको नेतृत्वमा मात्रै यो सम्भव छ भन्ने आयो। २०७४ मा वामपन्थी गठबन्ध भयो। दुवै दल मिलेरै चुनावमा गयो। अनि नेकपा पनि बनेको थियो। अस्वाभाविक ढंगले त्यो टुट्यो। २०७० को चुनावसम्म आउँदा पनि ५० प्रतिशतमाथि वामपन्थीकै पक्षमा देखियो। यो धरातलीय यथार्थता र मागको आधारमा नेकपा एमाले र माओवादीको गठबन्धन सरकार पुष्पकमल दाहाल प्रचण्डको नेतृत्वमा बन्यो। पहिले हतारहतारमा एमाले र माओवादीले पार्टी एकता गर्नुहुँदैन थियो। सहकार्य गर्दैगर्दै, एकअर्काले बुझ्दैबुझ्दै, एकअर्कालाई सहयोग गर्दैगर्दै एकता गर्दा राम्रो हुन्थ्यो। गणतन्त्र, संघीयता मात्रै होइन् हाम्रो धर्मनिरपेक्षता, समानुपातिक समावेशीता, समाजवाद उन्मुखता सहितको गणतन्त्र पनि समस्यामा छ। अहिलेको गणतन्त्र समाजवाद उन्मुख गणतन्त्रण हो। यो ल्याउनका लागि एमाले, माओवादी पार्टीहरूको महत्वपूर्ण भूमिका छ। यो उपलब्धिलाई टिकाउने र रक्षा गर्ने कोणबाट पनि एमाले र माओवादीको सहकार्य भयो। प्रधानमन्त्री प्रचण्ड अलिकति नयाँ ढंगले जान खोजेका छन्। नेपाली कांग्रेसले संसद् अबरुद्ध गरेर अर्कै दिशामा लान खोजेका छन्। सरकारमा रहेका कतिपय नेताहरूका विवादहरूले पनि एक खालको जनतामा भ्रम सिर्जना गरेको छ। एमाले र माओवादी गठबन्धन सरकारले विद्यमान परिस्थितिमा ७५ दिनभित्र नीति तथा कार्यक्रम ल्याउन सफल भयो। आर्थिक रूपान्तरण, उत्पादकत्व, रोजगारी, उद्यमशीलताको दृष्टिकोणले एकदमै राम्रै कार्यक्रम आएको छ। यसको प्रतिबिम्ब बजेटमा हुन्छ। राजनीतिक परिवर्तनमा मात्रै हाम्रो ध्यान गयो। आर्थिक परिवर्तनमा निराशा छ। देशभित्र युवालाई टिकाउन सकिएको छैन। युवालाई टिकाउने रोजगारीको अवसर ल्याउनुपर्छ। आर्थिक रूपान्तरणको दिसामा अहिलेको नीति तथा कार्यक्रम आएको छ। दिनहुँ जस्तो सरकार ढाल्न खोज्ने, बन्न नपाउँदै प्रधानमन्त्रीहरू बाँडेर खेल भइरहेको बेलामा गठबन्धनलाई टिकाउँदै, दलहरूका आन्तरिक कुरा मिलाउँदै प्रधानमन्त्री प्रचण्डलाई जानु परेको छ। यस्तो बेला पार्टीहरू अर्को मोर्चामा जाने तयारी गर्छन््। त्यसले कैयौं समस्या सिर्जना गरेको छ। सरकारलाई सफल बनाउनका लागि केपी ओलीले पनि ठीक ढंगले भूमिका खलेको छ। लो प्रोफाइलमा बसेर उनी निरन्तर काम गरिरहेका छन्। कतिपयले कांग्रेस र एमाले मिल्छ भनेर प्रचार गरेको पाइन्छ। घटना क्रमलाई हेर्दा त्यो कुप्रचार जस्तै छ। गठबन्धन भत्काउन, सरकार गिराउन, कर्मचारीलाई दिगभ्रमित बनाउन, सेवाप्रभावमा समस्या सिर्जना गर्न भित्रपट्टि धेरै खेलहरू भइरहेका छन्। त्यसका बाबजुद पनि सरकारले बजेट ल्याउने तयारी गरेको छ। बजेट पास भए पनि साउन १ गतेदेखि त्यसको प्रक्रिया सुरु हुन्छ। बाह्य सन्तुलन पनि कायम गर्नुपर्छ। आन्तरिक खिचातानी पनि मिलाउनुपर्छ। सुशासन, समाजिक न्याय, सेवा प्रवाह, विकास र समृद्धिको मुद्दामा सरकारले परिमाणमुखी काम गर्नुपर्छ। सुरुवात भएको छ। ७५ दिनमै रिजल्ट आइहालने अवस्था छैन। निश्चित अबधि सरकारलाई काम गर्न दिनुपर्छ। स्थिर सरकार देशको आवश्यकता : वीरेन्द्र महतो, जसपा सचिव जनता समाजवादी पार्टीका सचिव वीरेन्द्र महतोले देशमा स्थिर सरकार रहोस् भन्ने चाहना राखेर प्रचण्ड सरकारलाई समर्थन दिएको बताएका छन्। उनले अस्थिर सरकारले देशमा विकास निर्माण, सुशासन दिन सक्दैन त्यसैले स्थिर सरकार चाहिने बताए। नेपालमा ६६ महिनामा सरकार बनाएर भएन। स्थिर सरकारले काम गर्नुपर्छ। अनि मात्रै जनताले सरकारको अनुभूति गर्छ, उनले भने, नत्र सरकार बनाउने, बदल्ने मात्रै काम भयो भने कुनै सरकारले काम गर्न सक्दैन। उनका अनुसार स्थिर सरकार चलोस् भनेर जसपाले प्रचण्ड नेतृत्वको सरकारलाई समर्थन दिएका। कुनै पनि गठबन्धन सरकारले अहिलेसम्म राम्रोसँग काम गरेको छैन। यस्तै त हो नि !, कुन सरकारको कति बेलाका गठबन्धनमा काम कारबाही भएको छ ? यस्तै छ हो नि के गर्ने ? जो सरकार आए पनि काम गर्न कोसिस गर्ने हो ? नवगठित दल जसपाले संघीयताका बाँकी अधिकार प्रदेश र स्थानीय तहमा दिनुपर्ने बताएका छन्। संघीयतालाई स्वायत्त बनाउनुपर्छ, सचिव महतोले भने। लोकतन्त्रको मजाक उडाउन मिल्दैन : प्रदीप ज्ञवाली, एमाले उपमहासचिव सहकारीको समग्र समस्याको समाधानका लागि छानबिन समिति बन्नुपर्छ भन्ने नेकपा एमालेको पनि धारणा हो। तर, व्यक्तिमा मात्र समास्याको समाधान खोजेर समाधान हुँदैन। जिद्धि र हठले कुनै पनि मुद्दा निष्कर्षमा पुग्दैन। अख्तियारले बयान दिन बोलाएको मान्छेलाई कांग्रेसले संसद्मा ल्याउने अगाडि सार्ने। अनि उल्टै लोकतन्त्रको मजाक उडाउन मिल्दैन। रास्वपाले जवाफ दिन पाउनुपर्छ : मनिष झा, रास्वपा सांसद राष्ट्रिय स्वतन्त्र पार्टी (रास्वपा) ले सहकारी ठगीमा संसदीय छानबिनबारे पार्टीको दुइटा अडान रहेको भनेको छ। प्रश्न उठेपछि सम्बन्धित व्यक्तिले संसद्मै जवाफ दिन पाउनुपर्ने रास्वपाको पहिलो अडान छ। यस्तै रवि लक्षित नभई सम्पूर्ण संकटग्रस्त सहकारीको छानबिन गर्नुपर्ने आफूहरूको अडान रहेको रास्वपाका सांसद मनिष झाले बताए। उनले भने, संसदीय छानबिन समिति गठनबारे हाम्रो दुइटा बटमलाइन छ। संसदीय प्रणालीमा प्रश्न उठेपछि आरोप लागेको व्यक्तिले सफाइ दिन पाउनुपर्छ। झाले भने, रवि लामिछानेले बोल्न पाउनुपर्छ भन्ने हो। संसदीय प्रणालीको रेकर्डमा बस्ने गरी हामी पनि जवाफ दिन चाहान्छौं। लामिछानेले संसद्मा बोलेपछि समिति गठन गर्न सत्तापक्ष तयार भएको छ। झाले अगाडि भने, रवि लक्षित होइन सम्पूर्ण संकटग्रस्त सहकारी छानबिन गर्नुपर्छ भन्ने हाम्रो धारणा हो। जतिबेला सहकारीमा समस्या निस्कियो त्यतिबेला रास्वपा जन्मेको पनि थिएन। रास्वपा जन्मेको भर्खर २३ महिना हुँदै छ। अनि देशभरिका सहकारीका समस्या रास्वपाकै कारण सिर्जना भए जस्तो किन गरिएको छ ? एउटा व्यक्तिलाई यसरी निरन्तर प्रहार गर्नु अपराधिक मानसिकता पनि हो।"

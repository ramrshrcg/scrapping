शीर्षक,विवरण
राष्ट्रिय सहमतिमा संविधान संशोधन,"असार १७ गते नेपाली कांग्रेस र नेकपा एमालेबीच भएको सरकार परिवर्तनको सहमतिले पहिलो दृष्टिमै सकारात्मक सन्देश प्रवाह गर्यो। दुई ठूला दल मिलेर देशलाई राजनीतिक स्थिरता दिन लागेको सन्देशले पछिल्लो समय फैलिएको निराशालाई चिर्ने आशा सुरु भइसकेको छ। सँगसँगै निर्वाचन प्रणालीलगायत कतिपय संवैधानिक जटिलता र कमजोरीको पनि हल गर्न संविधान संशोधनको प्रयत्न यी प्रमुख दलबाट हुँदैछ भन्ने कोणले पनि उनीहरूको सहमतिलाई सकारात्मक दृष्टिले हेरिएको छ। संविधान संशोधन सजिलो छैन, तर प्रमुख दलहरूले अरूलाई पनि विश्वासमा लिन सक्दा मुलुकलाई सकारात्मक दिशामा अगाडि बढाउन कठिन हुने छैन। संसद्को तेस्रो ठूलो दलका नेता पुष्पकमल दाहाललाई कहिले कांग्रेस र कहिले एमालेले बोकेनन् मात्रै स्वयं दाहालमा आफू सर्वशक्तिमान भएको अहंकार जो चढेको थियो। प्रधानमन्त्रीका हैसियतमा जुन कार्यभार उनले पूरा गर्नुपर्ने थियो, त्यसलाई उनले कत्ति सम्बोधन गर्न नसक्दा र दुई वर्षमा चार पटक सत्ता साझेदारी हेरफेरको गोलचक्करमा रमाउँदा नागरिकमा ठूलो निराशा पैदा मात्रै भएन, तमाम राजनीतिक असंगति प्रदेशहरूसम्मै फैलियो र संघीय शासन व्यवस्था नै तारो बन्यो। कसैको बहुमत नआउने र ससाना दल नै सत्ता निर्माणमा निर्णायक बन्ने, तिनले मोलमोलाइ गर्ने हुँदा अहिलेको व्यवस्था नै धरापमा पर्ने जोखिम बढेको पनि थियो। सत्ता साझेदार एमालेले कांग्रेससँग सहमति गरिसकेको हुँदा प्रधानमन्त्री दाहालले राजनीतिक नैतिकता गुमाइसकेका छन्, हाला कि उनलाई दिएको समर्थन फिर्ता र विश्वासको मत लिने संवैधानिक व्यवस्थाले सत्तामा अस्थायी पाहुना बन्न दिन्छ। तर नैतिक रूपमा दाहाल सत्ताच्युत भइसकेका छन्। जति सक्दो चाँडो उनले मार्ग प्रशस्त गर्दा केही न केही उनैलाई राजनीतिक नैतिकताको लाभ हुन्छ। त्यसो नगरे पनि अब उनी सत्तामा नरहने र एमाले अध्यक्ष केपी ओलीले प्रधानमन्त्रीको जिम्मेवारी सम्हाल्ने पक्कापक्की छ। कांग्रेस र एमालेले सत्ताको बागडोर आलोपालो गर्ने सहमति गरेको सार्वजनिक भए पनि उनीहरू के साँच्चिकै संविधान संशोधनको निष्कर्षमा पुगेका हुन् भन्ने चाहिँ यकिन छैन। उत्तरदायी बन्ने हो भने सहमति सार्वजनिक गर्नुपर्छ। चर्चामा आएजस्तो गरी संविधान संशोधन गर्ने हो भने गणतन्त्र, संघीयता, धर्मनिरपेक्षता र समावेशिता अहिलेको संविधानको परिवर्तन गर्न नहुने विशेषता हुन् भन्ने ख्याल गर्नुपर्छ। तीबाहेक संशोधन गर्नुपर्ने ठाउँ धेरै छन्। पहिलो त निर्वाचन प्रणाली नै हो, तर समावेशिताको सिद्धान्त र व्यवस्थाचाहिँ नफेर्ने गरी नै परिवर्तन गर्नुपर्छ। एक त संविधान संशोधन संघीय संसदको दुईतिहाइबाट मात्रै सम्भव हुन्छ, जुन एमाले र कांग्रेसको संख्याबाट मात्रै सम्भव छैन। त्यसमाथि संविधानमा सबैको अपनत्वका लागि पनि राष्ट्रिय सहमति गरिनुपर्छ, अबको चुनौती त्यही हो। त्यस मामलामा खरो उत्रन सकेमात्रै कांग्रेस, एमाले साँच्चिकै देशकै हितका लागि एकजुट भएको पुष्टि हुन्छ। होइन फेरि पनि सत्ताकै रोटेपिङ घुमाइरहने हो भने त्यसको मूल्य उनीहरूले मात्रै होइन, देश र जनताले समेत चुकाउनुपर्ने दिन आउन सक्छ। आशा गरौं र उनीहरूलाई शंकाको सुविधा दिऊँ, पक्कै सुखद सुरुआतको अन्त्य पनि सुखद हुनेछ।"
"सुनको मूल्य १६ सयले बढ्यो, तोलाको कति पुग्यो?","काठमाडौं : स्थानीय बजारमा पहेँलो धातुको मूल्य तोलामा एक हजार छ सयले वृद्धि भएको छ। नेपाल सुनचाँदी व्यवसायी महासङ्घका अनुसार छापावाला सुन बुधबार प्रतितोला एक लाख ४२ हजार सात सयमा कारोबार भएकोमा आजका लागि भने एक लाख ४४ हजार तीन सय निर्धारण भएको छ। यसैगरी, तेजाबी सुन बुधबार प्रतितोला एक लाख ४२ हजारमा कारोबार भएकामा सोही परिमाणको तेजाबी सुन आजका लागि एक लाख ४३ हजार छ सय तोकिएको छ । यसैगरी, चाँदीको मूल्य तोलामा ४० ले बढेको छ। बुधबार प्रतितोला एक हजार आठ सय २५ मा कारोबार भएको चाँदीको मोल आजका लागि भने एक हजार आठ सय ६५ निर्धारण भएको छ।"
गृहमन्त्री रवि लामिछानेको राजीनामाबारे दुई न्यायाधीशको यस्तो छ फरक मत,"काडमाडौं : गृहमन्त्री रवि लामिछानेको मुद्दामा दुई न्यायाधीशको राय बाझिएको छ। सर्वोच्च अदालतका न्यायाधीशद्वय सपना प्रधान मल्ल र शारङ्गा सुवेदीको फरकफरक राय आएपछि अन्तिम सुनुवाई हुन नसकेको हो। न्यायाधीश मल्लले सहकारी ठगीजस्तो मुद्दामा पीडितको न्यायको हक, कानुनको सर्वोच्चता, मानव अधिकारको मूल्य मान्यता र दण्डहीनताको अवस्थाप्रति अदालत सधैं गम्भिर रहेको उल्लेख गर्दै आफ्ना मातहतका अनुसन्धान गर्ने निकायलाई निर्धक्क, निष्पक्ष र स्वतन्त्र भएर अनुसन्धान गर्न दिनु उपप्रधानमन्त्री तथा गृहमन्त्रीको नाममा परमादेश जारी गरेकी छन्। 'निजविरुद्ध रहेको जाहेरी अनुसन्धान अगाडि बढे नबढेको विषयको अनुगमन गर्नू, गराउनू भनी महान्यायाधिवक्ताको कार्यालयका नाउँमा समेत यो आदेश जारी गरिएको छ। साथै, अनुसन्धान गर्ने निकायमा प्रभाव, दबाब वा असहयोग भए नभएको समेत विवरण सम्बन्धित प्रहरी कार्यालय तथा जाहेरवाला पीडितहरुसमेतबाट लिई महान्यायाधिवक्ताको कार्यालयमार्फत यस अदालतअन्तर्गत रहेको फैसला कार्यान्वयन निर्देशनालयसमक्ष पेस गर्नू गराउनू,' न्यायाधीश मल्लले राय दिएकी छन्। त्यस्तै मल्लको रायमा न्यायाधीश सुवेदीले आम नागरिकप्रतिको जिम्मेवारी र जवाफदेहिताप्रति प्रतिवद्धता व्यक्त गर्दै नैतिक कर्तव्य बोध गरी गृहमन्त्रीले मार्ग प्रशस्त गर्न परमादेशको आदेश जारी हुने ठहर्ने उल्लेख गरेकी छन्। 'जाहेरी दरखास्तमा जाहेरवालाले लेखेको व्यहोरा र आशंका व्यक्तगरी किटान गरिएको व्यक्ति मात्र अपराधमा संलग्न हुन्छ भन्न मिल्दैन। जाहेरी वा उजुरी व्यहोरा अपराध बारेको सूचनासम्म हुने भएबाट जाहेरी व्यहोरामा मात्र सिमित रहेर अपराध अनुसन्धान तहकिकात हुने होइन। स्वच्छ, निष्पक्ष अपराध अनुसन्धान तहकिकातको वृहत्तर मूल्य मान्यता स्थापीत गर्दै कसूरदारलाई कानुनको दायरामा ल्याउने र पीडितलाई कानुनबमोजिम न्यायको प्रत्याभुत दिने दिलाउने कार्यमा संवेदनशील भई संविधान र कानुनका वैध अपेक्षाहरूको सम्मान गर्दै सार्वभौमसत्ता सम्पन्न आम नागरिक प्रतिको जिम्मेवारी र जवाफदेहिता प्रति प्रतिवद्धता व्यक्त गर्दै नैतिक कर्तव्य बोध गरी गृहमन्त्रीले मार्ग प्रशस्त गर्न परमादेशको आदेश जारी हुने ठहर्छ,' सुवेदीले रायमा भनेकी छन्। न्यायाधीश मल्लको लिखित राय यस्तो छजहाँसम्म (महान्यायाधिवक्ता दीनमणि पोखरेलले रवि लामिछानेविरूद्ध कतै मुद्दा र जाहेरी नरहेको भन्ने) पत्रले गृहमन्त्रीलाई क्लिन चिट दिइएको हो र यसले सत्ताको दुरुपयोग भएको र स्वार्थ बाझिने गरी मन्त्री पद लिएको हुँदा अब्स्ट्रक्सन अर रोड ब्लक टु जस्टिस (न्यायमा अवरोध) को अवस्था सिर्जना भएको प्रश्नमा विचार गर्दा, गृहमन्त्रीले आफूउपर सहकारी ठगीको मुद्दा रहेको प्रश्न उठेपश्चात् जानकारीको निमित्त महान्यायाधिवक्ताको कार्यालयमा पत्राचार गरेको देखिन्छ। महान्यायाधिवक्ताको कार्यालयको मिति २०८१।०१।२४ को उक्त पत्रले प्रत्यर्थी (लामिछाने) विरुद्ध कुनै जाहेरी दर्ता नभएको अनुसन्धान तथा अभियोजन नभएको जानकारी दिएको देखिन्छ। नेपालको संविधानको धारा २७ अनुसार ""प्रत्येक नागरिकलाई आफ्नो वा सार्वजनिक सरोकारको कुनै पनि विषयको सूचना माग्ने र पाउने हक हुने"" व्यवस्था गरेको छ। साथै संविधानको धारा २०(८) मा प्रत्येक व्यक्तिलाई निजको विरुद्ध गरिएको कारवाहीको जानकारी पाउने हक हुनेछ"" भन्ने व्यवस्था रहेको छ। महान्यायाधिवक्ताको कार्यालयको अभियोजन नीति तथा मागदर्शन, २०७७ को बुँदा २२१५ ले गोपनीयता राख्नुपर्ने विषय बाहेक सरोकारवालाले माग गरेमा मुद्दाको कारवाही सम्बन्धी सूचना जानकारी दिनुपर्ने व्यबस्था रहेको देखिन्छ। उपरोक्त कानूनी व्यवस्थाअनुसार महान्यायाधिवक्ताको कार्यालयले जाहेरी अभियोग दर्ता रहे नरहेको विषयमा प्रत्यर्थीलाई जानकारी गराउन नसक्नेनपाउने भन्न मिल्ने देखिएन। तर मिति २०६१।०१।१६ सम्म मुद्दा दर्ता नभएको जिल्ला प्रहरी कार्यालयको जानकारीअनुसार महान्यायाधिवक्ताको पत्रबाट प्रत्यर्थीलाई जानकारी दिनुको अर्थ त्यसपछि मुद्दा दर्ता नहुने वा सो दर्ता भएको जाहेरीमा कारवाही नहुने वा तत्पश्चात् अनुसन्धान अभियोजन हुन नसक्ने अर्थमा बुझ्न मिल्दैन। उक्त पत्रलाई क्लिन चिट दिएको अर्थमा बुझ्न मिल्दैन। यो पत्र जानकारी मागे पश्चात सूचना दिएको अर्थमा मात्र बुझ्न पर्दछ। यस्तो सूचना जानकारी दिँदा गृहमन्त्रीलाई मात्र नभई सामान्य नागरिकको हकको पनि सुनिश्चितता गर्नुपर्ने दायित्व महान्यायाधिवक्ताको कार्यालयको रहन्छ। तसर्थ उक्त पत्र महान्यायाधिवक्ताको कार्यालयबाट प्रदान गरिएको जानकारीको पत्र हो, निर्णय होइन, उत्प्रेषणको आदेशले बदर गरिराख्नुपर्ने प्रकृतिको देखिएन। जहाँसम्म सहकारी ठगी मुद्दामा गृहमन्त्रीको स्वार्थ बाँझिएको अवस्था छ प्रत्यर्थीले सार्वजनिक पद धारण गर्न नहुने, जाहेरी दरखास्त दर्ता भएपछि पदमा रहिरहन मिल्दैन, तत्कालै निलम्बित हुनुपर्दछ भन्ने विषयमा विचार गर्दा, शुशिल प्याकुरेलसमेत विरुद्ध प्रधानमन्त्री झलनाथ खनालसमेतका (२०६८१०९४) मुद्दामा समेत जाहेरी दरखास्तको आधारमा मात्र कसैलाई अपराधी भन्न नमिल्ने विधिशास्त्रीय मान्यता रहेको देखिन्छ। जाहेरी घटनाको पहिलो जानकारी अर्थात अपराधको सूचनासम्म मात्र हो। जाहेरीको आधारमा मात्रै कसैलाई अभियुक्त कायम गर्न मिल्दैन। जाहेरीमा अनुसन्धान गरी आवश्यक प्रमाणबाट कसूर कायम हुने अवस्था देखिएमा मात्र अभियोग दर्ता हुने हो। अभियोग दर्तापछि मात्र अभियुक्त कायम हुने हो। तसर्थ अभियोग दर्ता नभई सकेकोर जाहेरी दर्ता भएकै आधारमा सार्वजनिक पद धारण गर्न नहुने र सार्वजनिक पदमा रहन नमिल्ने वा निलम्बित हुने कानूनी अवस्था र आधार रहे भएको नरहे तापनि ऐ (२०६८ १०९४) को मुद्दामा नै आफूउपर कुनै आरोप लगाई जाहेरी दरखास्त मात्र परेको अवस्थामा सार्वजनिक पद धारण गर्न र सो सार्वजनिक पदमा कार्यरत रहिरहन नैतिकता, सदाचार, सरकारी संयन्त्र प्रति विश्वसनियता कायम राख्ने र मानव अधिकारसम्बन्धी विश्वव्यापी मान्यताको दृष्टिकोणबाट उपयुक्त हुने वा नहुने भन्ने सो पदमा नियुक्त भएको व्यक्ति स्वयंको विवेकबाट निर्देशित हुने विषय हो भनी सिद्धान्त प्रतिपादन भएको छ। यसर्थ सार्वजनिक पदमा रहने नरहने राजिनामा दिने भन्ने विषय नैतिकतासँग जोडिएको र सम्बन्धित व्यक्तिको आफ्नै विवेकबाट निर्णय गर्ने विषय हो। अब प्रत्यर्थीको सार्वजनिक पद धारणबाट सहकारी ठगी मुद्दाको जाहेरी दर्ता र अनुसन्धानमा स्वार्थ बाँझिएको भन्न मिल्छ वा मिल्दैन ? भन्ने प्रश्नमा विचार गर्दा, मुलुकी देवानी संहिता २०७४ को दफा ५० ले ""संस्था वा सदस्य वा सञ्चालकको हैसियतले निजी स्वार्थ हित बिषयमा निर्णय प्रकृयामा भाग लिन नहुने विषय उल्लेख रहेको मुलुकी फौजदारी कार्यविधि संहिता, २०७४ को दफा १७६ तथा मुलुकी देवानी कार्यविधि संहिता, २०७४ को दफा २७१ ले न्यायाधीशले स्वार्थ बाझिने मुद्दा नहेर्ने विषय रहेको देखिन्छ। सुशासन व्यवस्था तथा सञ्चालन ऐन, २०६४ को दफा ८ ले सुशासन कायम गर्नु सम्बन्धित पदाधिकारीको कर्तव्य हुने व्यवस्था गरेको छ। साथै ऐ ऐनको दफा ९ (२) मा सर्वसामान्यतामा प्रतिकूल नहुनेगरी सम्बन्धित मन्त्रीले आफ्नो मन्त्रालय र अन्तर्गत कर्मचारीलाई आवश्यक निर्देशन दिन सक्ने व्यवस्था रहेको छ। साथै ऐ ऐनको दफा १८ ले स्वार्य बाँझिएमा निर्णय गर्न नहुने व्यवस्था गरेको छ। प्रस्तुत मुद्दामा रिट निवेदक स्वयं उपप्रधानमन्त्री तथा गृहमन्त्री रहेको र निज अन्तर्गत नै नेपाल प्रहरी रहेको र नेपाल प्रहरीले जाहेरी दर्ता र अनुसन्धान गर्ने हुँदालाई प्रभावमा पर्न सक्ने तथ्य सार्वजनिकरूप मै संसदको राज्य व्यवस्था समितिको उपस्थिति र अभिव्यक्तिबाट समेत मन्त्रीको प्रभाव आफूमातहतको नेपाल प्रहरीमा रहेभएको देखिन्छ। प्रत्यर्थी गृहमन्त्रीसमेत जोडिएको सहकारी संस्थामा समेत सहकारी ठगीमा छानवीन गर्न मिति २०८१।०२।१५ को प्रतिनिधिसभाको बैठकबाट सहकारी संस्थाको बचत रकम दुरुपयोग सम्बन्धमा छानविन विशेष समिति गठन भई कार्यरत रहेको देखिन्छ। प्रस्तुत विशेष समितिलाई सुप्रिम बचत तथा ऋण सहकारी, सूर्यदर्शन बचत तथा ऋण सहकारीलगायतका संस्थाबाट गोर्खा मिडिया नेटवर्क प्रालि लगायत अन्य कम्पनी वा संस्थाहरुमा प्रवाह गरेको रकमको स्थिति, सो रकम गैरकानूनीरूपमा प्रवाह भए नभएको र त्यस्तो गैरकानूनी वा अनूचित कार्यमा केही संलग्नता देखिएमा त्यस्ता व्यक्तिहरुको बारेमा अध्ययन छानविन गरी जोखिममा परेको रकमको असुलिको उपाय र संलग्न देखिएका व्यक्तिहरूलाई कानूनबमोजिम कारवाहीको लागि आवश्यक सिफारिस गर्नसमेत कार्यक्षेत्र रहेभएको देखियो। यो अत्यन्त राजनीतिक प्रकृतिको संयन्त्र र नीतिगत सुझाव दिने प्रकृतिको समिति हुँदा यो समिति गठन हुनुको अर्थ नियमित न्याय प्रणाली निलम्बीत हुने वा अवरुद्ध हुने भन्ने अर्थमा बुझ्न मिले देखिएन। कसैलाई पनि अपराधीकरण नगरियोस् भन्ने अधिकार (    ) रहने, कसूर कायम नभएसम्म शंकाको सुविधा अभियुक्तले प्राप्त गर्ने (      ),   गर्न नहुने जस्ता प्रश्न प्रत्यर्थीको कानून व्यवसायीबाट उठाइएतापनि प्रस्तुत मुद्दामा उठाइएको विवादको विषयवस्तुबाट स्वच्छ, निष्पक्ष, स्वतन्त्र सुनुवाईको हकमा न्यायको हकमा असर पर्नसक्ने गम्भिर प्रश्न उठेको छ। नेपालको संविधानको धारा २०( ८ ) ले प्रत्येक व्यक्तिलाई स्वतन्त्र, निष्पक्ष र सक्षम अदालतमा न्यायिक निकायबाट स्वच्छ सुनुवाईको हकको सुनिश्चितता गरेको छ। मुलुकी अपराध संहिता, २०७४ को दफा १० ले पनि स्वच्छ सुनुवाईबाट बञ्चित नहुने अधिकारको सुनिश्चितता गरेको छ। सहकारी ठगीजस्तो मुद्दामा पीडितको न्यायको हक, कानूनको सर्वोच्चता, मानव अधिकारको मूल्य मान्यता र दण्डहिनताको अवस्था प्रति अदालत सधै गम्भिर हुन्छ। तसर्थ आफ्ना मातहतका अनुसन्धान गर्ने निकायलाई सहकारी ठगीमा जाहेरीसूचनाप्रतिवेदनमा निर्धक्क, निष्पक्ष र स्वतन्त्र भएर अनुसन्धान गर्न दिनु, दिलाउनू भनी उप प्रधानमन्त्री तथा गृहमन्त्रीको नाममा परमादेश जारी गरिदिएको छ। निजविरुद्ध रहेको जाहेरी अनुसन्धान अगाडि बढे नबढेको विषयको अनुगमन गर्नू, गराउनू भनी महान्यायाधिवक्ताको कार्यालयका नाउँमा समेत यो आदेश जारी गरिएको छ। साथै, अनुसन्धान गर्ने निकायमा प्रभाव, दबाब वा असहयोग भए नभएको समेत विवरण सम्बन्धित प्रहरी कार्यालय तथा जाहेरवाला पीडितहरुसमेतबाट लिई महान्यायाधिवक्ताको कार्यालयमार्फत यस अदालतअन्तर्गत रहेको फैसला कार्यान्वयन निर्देशनालयसमक्ष पेस गर्नू गराउनू। प्रचलित कानूनमा मन्त्रीहरुको स्वार्थ बाझिने विषय सम्बन्धी स्पष्ट कानून रहेको नदेखिँदा सुशासन व्यवस्था तथा सञ्चालन ऐन, २०६४ ले उठाएको मूल्य मान्यता अनुरुप मन्त्रीहरुको स्वार्थ बाझिने विषयमा आवश्यक कानून निर्माणको पहलको निमित्त कानून, न्याय तथा संसदीय मामिला मन्त्रालय र प्रधानमन्त्री तथा मन्त्रीपरिषद्को कार्यालयसमेतको नाममा निर्देशनात्मक आदेश जारी गरिएको छ। प्रस्तुत आदेशको प्रतिलिपि सहित प्रत्यर्थीलाई जानकारी गराउनू। प्रस्तुत आदेश विद्युतीय प्रणालीमा अपलोड गरी रिट निवेदनको दायरीको लगत कट्टा गरी मिसिल नियमानुसार बुझाइदिनू। न्यायाधीश सुवेदीको लिखित राय यस्तो छनिवेदन मागबमोजिम महान्यायाधिवक्ताको कार्यालयको मिति २०६१।०१।२४ चनं ३२५ को पत्र उत्प्रेषणको आदेशद्वारा बदर हुनुपर्ने हो वा होइन? भन्नेतर्फ विचार गर्दा त्यसमा महान्यायाधिवक्ताको कार्यालयसमक्ष मिति २०५०।०१।१० द नं १४०५१ को अनुसन्धान एवं अभियोजनको बारेमा जानकारी पाउँ भनी निवेदन दिएको देखिन्छ। सो निवेदन हेर्दा रुपन्देही जिल्ला अदालतमा दायर भएको सुप्रिम बचत तथा ऋण सहकारी संस्था, चितवनको साहारा सहकारी र पोखराको सुर्यदर्शन सहकारी संस्थाको रकम हिनामिनामा संलग्नता छ भनी विभिन्न पत्रपत्रिका र सामाजिक सञ्जालमा म उपर लाञ्छना लगाइएको र त्यसैलाई आधार मानी संसदमासमेत प्रश्न उठाइएकोले उक्त विषयमा कुनै उजुर परेको, अनुसन्धान भएको वा अभियोजन भएको भए कानुनबमोजिम सामना गर्न तत्पर छु। म सार्वजनिक पद धारण गरेको व्यक्ति भएको कारण उठेका विषयमा सार्वभौम नेपाली नागरिक र संसदलाई मेरो बारेमा सत्य तथ्य बताउनु मेरो जिम्मेवारी भएकाले उक्त मुद्दामा मउपर कुनै उजुरी परेको, अनुसन्धान भएको वा अभियोगपत्र दायर भएको भए सोही कुरा र सो सम्बन्धमा मेरो कुनै संलग्नता नदेखिएको भए सोही कुराको जानकारी पाउँ भनी निवेदन दिएको अवस्था देखिन्छ। महान्यायाधिवक्ताको कार्यालयको मिति २०८१।०१।२४ चनं ३२७५ को पत्र हेर्दा जिल्ला सरकारी वकील कार्यालय, रुपन्देही, चितवन र कास्कीमा बुझी पठाउँदा त्यहाँ उपर हालसम्म कुनै उजुरी जाहेरी, अनुसन्धान तथा अभियोजन समेत भएको नदेखिएको जबाफ प्राप्त हुन आएकोले सोही व्यहोरा आदेश अनुसार अनुरोध गरिन्छ भनी उल्लेख भएको देखिन्छ। सर्वप्रथमतः त्यसरी सूचना माग्न र दिन मिल्ने हो वा होइन भन्नेतर्फ नै विवेचना गर्नुपर्ने हुन आयो। सूचना माग गर्ने पक्ष र सूचना दिने पक्षले सो सूचना के कुन कानुनको आधारमा माग गरेको हो? र कुन कानुनको आधारमा दिइएको हो भन्ने उक्त सूचना माग गरिएको निवेदन पत्र र जानकारी दिइएको पत्रबाट खुल्न आएको देखिँदैन। महान्यायाधिवक्ताको कार्यालयको लिखित जवाफ व्यहोराबाट संविधानको धारा २७ सूचनाको हक सम्बन्धी ऐन, २०६४ को दफा ४ को उपदफा (१) र ऐ दफा ४ को उपदफा (२) को खण्ड (ख) बमोजिमको संविधान र कानुनद्वारा प्रदत्त हकको कार्यान्वयन तथा परिपालना गर्नू महान्यायाधिवक्ताको कर्तव्य भएकोले सो जानकारी दिईएको भन्ने देखिन्छ। नेपालको संविधानको धारा २७ बमोजिम प्रत्येक नागरिकलाई आफ्नो बा सार्बजनिक सरोकारको कुनै पनि सूचना माग्ने र पाउने हक हुने स्पष्ट व्यवस्था छ। सोही धाराको प्रतिबन्धात्मक वाक्यांशले कानुनबमोजिम गोप्य राख्नुपर्ने सूचनाको जानकारी दिन कसैलाई बाध्य पारिने छैन भन्ने समेत स्पष्ट गरिएको पाइन्छ। सूचनाको हक सम्बन्धी ऐन, २०६३ को दफा २ को खण्ड (ङ) मा सूचनाको हकको परिभाषा गरिएको पाइन्छ। सोही ऐनको दफा ३ को उपदफा (३) को खण्ड (ख) बमोजिम अपराधको अनुसन्धान तहकिकात तथा अभियोजनमा प्रत्यक्ष असर पार्ने सूचना प्रवाह गरिने छैन भन्ने स्पष्ट कानूनी व्यवस्था रहेको पाइन्छ। महान्यायधिवक्ताको कार्यालयको अभियोजन नीति तथा मार्गदर्शन २०७० को बुँदा नं २२१५ ले गोपनियता राख्नु पर्ने विषय बाहेक सरोकारवालाले माग गरेमा मुद्दाको काम कारवाहीसम्बन्धी सूचना जानकारी दिनुपर्ने व्यवस्था रहेको देखिन्छ। मुलुकी फौजदारी कार्यविधि संहिता, २०७४ को दफा ९ को उपदफा ५ बमोजिम कसूरसँग सम्बन्धित व्यक्ति पक्राउ नपरेसम्म सार्वजनिक गरिने छैन भनी व्यवस्था गरेको पाइन्छ। उपरोक्त बमोजिमको संवैधानिक एवं कानूनी व्यवस्थाले केही वैधानिक अपेक्षाहरू राखेको पाइन्छ। उपरोक्त संवैधानिक व्यवस्था, कानूनी प्रावधानहरूको वैधानिक अपेक्षा ( ) को बर्खिलाप हुने गरी सूचना माग गर्ने र दिने कार्य भए गरेको अवस्था देखिन आयो। कसैका विरुद्ध कानूनी कारबाही गरिएको अवस्थामा कारवाहीको जानकारी पाउने हकलाई सम्बन्धित व्यक्तिको मौलिक हकको रुपमा नेपालको संविधानको धारा २० को उपधारा (८) ले परिभाषित गरेको पाइन्छ। प्रस्तुत सन्दर्भमा सो धारा २० को उपधारा (८) को अवस्था विद्यमान रहेको पाइँदैन। प्रस्तुत निवेदनमा निवेदकले प्रश्न उठाएको सूचना वा जानकारी माग्ने वा दिने न्यायको मर्म र भावनाको सम्मान गर्दै न्यायोचित तवरले भयो वा कसैलाई व्यक्तिगत रूपमा कुनै सहुलियत वा फाइदा दिने लिने दिलाउने उद्देश्यले सूचना दिए लिएको हो भन्ने प्रश्न न्यायको रोहमा संवेदनशील विषय हुन्छ। रवि लामिछानेले सूचना माग गरेको मिति २०६१।०१।१०, दर्ता नं १४०५१ को पत्र व्यहोराबाट नै सहकारीको रकम हिनामिना सम्बन्धमा आफ्नो विरुद्ध उठेका प्रश्नहरूको सन्दर्भमा प्रतिरक्षा गर्नु रहेको भन्ने देखिन आएबाट स्वच्छ तवरले सूचना माग गरिएको भनी विश्वास गर्न मिल्ने अवस्था समेत देखिएन। प्रस्तुत सन्दर्भमा महान्यायाधिवक्ताको कार्यालयबाट मिति २०६१।०१।२४ मा चनं ३२७५ द्वारा अपराध अनुसन्धान अभियोजनको जानकारी सम्बन्धमा दिइएको पत्रको आधारमा कुनै पनि फौजदारी कसूको सम्बन्धमा उजुरी निवेदन वा जाहेरी दरखास्त दर्ता गर्ने प्रचलित कानुन बमोजिम अपराध अनुसन्धान तहकिकात गर्ने, अभियोजन गर्ने समेतका कार्य गर्न कुनै किसिमले अवरोध नपुग्ने भएबाट र कानुन बमोजिमको वैद्यता नै नभएको महान्यायाधिवक्ताको कार्यालयबाट मिति २०६१।१।२० मा चनं ३२७५ को पत्रले आम नागरिकको न्याय प्राप्त गर्ने अधिकारमा कहिंकतैबाट अवरोध पुग्न नसक्ने हुँदा त्यस्तो पत्र बदर गरिरहनु औचित्यपूर्ण समेत नहुने भएकाले निवेदन माग बमोजिम उत्प्रेषणको आदेश जारी गरिरहनु पर्ने देखिएन। सहकारी ठगी जस्तो अहम् विषयमा बचतकर्ताले न्यायको याचना गर्न व्यक्ति विशेषले धारण गरेको पदको बेवास्ता गरी जाहेरी सूचना लिई अपराध अनुसन्धान गर्नु गराउनु भनी विपक्षी महान्यायाधिवक्ता तथा महान्यायाधिवक्ताका नाउँमा परमादेशको आदेश जारी गरी पाउँ भन्ने निवेदन माग बमोजिम परमादेश जारी गर्नुपर्ने हो वा होइन भन्ने तर्क हेदी प्रस्तुत निवेदन पीडित व्यक्तिले दर्ता गरेको अवस्था नभई सार्वजनिक सरोकारको विषयको रोहमा पेश आएको देखिंदा न्यायको याचना लिई आउने सार्वभौमसना सम्पन्न आम नागरिकले कुनै पनि फौजदारी कसूर सम्बन्धमा सूचना वा जाहेरी लिई आएमा राज्यका तर्फबाट त्यसलाई सम्वेदनशीलता पूर्वक ग्रहणगरी विधिको शासनको सिद्धान्तलाई सर्वोपरी मानी कानुन बमोजिम छानविन गरी न्यायिक प्रक्रियाबाट नै त्यसको समाधान गरी सर्वसाधारणलाई न्यायप्रदान गर्न सम्बन्धित निकाय सक्षम छ र संविधान र कानुनको मर्म र भावना अनुरूप न्यायको प्रत्याभूति दिन प्रतिवद्ध छ भन्ने कुरामा यो अदालत विवास गर्दछ। तसर्थ अनुमानको आधारमा निवेदन माग बमोजिम सूचना दर्ता गरी अनुसन्धान गर्नु गराउनु भनी परमादेश जारी गर्न मिल्ने देखिएन। सहकारी संस्थाको रकम हिनामिना सम्बन्धमा छानविन गर्न संसदीय समिति गठन भएको कार्यले विधिको शासनको सिद्धान्तलाई निस्तेज पार्ने वा कानुन बमोजिम अख्तियार प्राप्त निकायबाट हुने अपराध अनुसन्धान तहकिकातको कार्यलाई अवरुद्ध गर्ने वा प्रतिकूल वा अनुकूल प्रभाव पर्ने कार्य हुने अवस्था समेत हुँदैन। संसदीय समितिले स्वच्छता, निस्पक्षता कायम गरी सर्वसाधारणलाई न्यायको प्रत्याभूति दिलाउने कार्यमा सहयोगी भूमिका निर्वाह गर्ने भएबाट त्यस्तो संसदीय समिति गठन भएकोसम्म कारणले कसूरजन्य कार्यको अनुसन्धान तहकिकात नै गरिरहनु पर्ने अवस्था हुँदैन भन्न मिल्दैन। उपप्रधानमन्त्री तथा गृहमन्त्रीको पद धारण गरेको व्यक्तिको जिम्मेवारीले निजको बिरुद्ध हुनुपर्ने अपराध अनुसन्धान प्रक्रियामा अनुचित र प्रतिकूल प्रभाव पर्नजाने, प्राकृतिक न्यायको सिद्धान्त विपरीत हुनजाने भएकाले निजलाई गृहमन्त्रीको पदबाट निलम्बन गर्नू भनी नेपाल सरकार प्रधानमन्त्री तथा मन्त्रीपरिषद्का नाउँमा उपयुक्त आदेश जारी गरी पाउँ भन्ने निवेदन माग बमोजिम आदेश जारी गरी रहनु पर्ने हो वा होइन भन्ने तर्फ हेर्दा, अपराध बारेको पहिलो सूचना ग्रहण गरी अनुसन्धान तहकिकात गर्ने निकाय गृहमन्त्रालय अन्तर्गत रहने भएबाट सम्बन्धित मन्त्रालयका गृहमन्त्री के विरुद्ध निज पदमा बहाल रहेकै अवस्थामा फौजदारी कसूर सम्बन्धमा उजुरी जाहेरी दर्ता गर्ने वा अपराध अनुसन्धान तहकिकात गर्ने कार्य गर्न   ,      र   का मान्य सिद्धान्तको दृष्टिकोणबाट विचार गर्दा पीडितको न्यायमा अवरोध हुँदैन भन्न मिल्दैन। न्यायमा त्यस्तो अवरोध हुन नदिने नैतिक कर्तव्य र जिम्मेवारी सम्बन्धित मन्त्रीको समेत हुन्छ। तर निजका विरुद्ध जाहेरी वा उजुरी दर्ता गर्ने प्रयोजनका लागि वा जाहेरी परी कसूर सम्बन्धमा अनुसन्धान तहकिकात हुँदैगर्दा नै पदबाट निलम्बन हुने वा निलम्बन गर्नुपर्ने वाध्यात्मक कानूनी व्यवस्था रहेको पाइँदैन। प्रस्तुत सन्दर्भमा गृहमन्त्री जननिर्वाचित जनप्रतिनिधि समेत भएकाले सार्वभौम नागरिक प्रति निजको उत्तरदायित्व र जवाफदेहिता रहने तथ्यलाई इन्कार गर्न भने मिल्दैन। सहकारीको रकम हिनामिना भए गरेको कार्यबाट पीडित भएका भनिएका हजारौं सर्व साधारणले उजुरी, निवेदन वा जाहेरी दर्ता गर्न जाँदा कै अवस्था देखिनै निष्पक्ष र स्वच्छ तवरले सम्बन्धित निकाय तथा अधिकारीबाट कार्य सम्पादन भएको छ भन्ने कुरामा विश्वस्त हुने वातावरणको प्रत्याभूती दिनू राज्यको कर्तव्य हुन्छ। मन्त्रीपरिषद्को सदस्य समेत रहने गृहमन्त्री तथा महान्यायाधिवक्ताको कार्यालयले सो राज्यको कर्तव्यलाई कुनै पनि बहानामा उपेक्षा गर्न मिल्दैन।  को दृष्टिकोणबाट पनि संविधान तथा प्रचलित कानुनद्वारा निर्दिष्ट गरिए बमोजिम जाहेरी वा उजुरी दर्ता, अपराध अनुसन्धान तहकिकात, अभियोजन तथा न्याय निस्पादन समेतका सबै चरणमा स्वच्छता एवं निष्पक्षताको प्रत्याभूती हुने गरी कार्य गर्न कुनै पनि तवरले अवरोध नहुने गरी गृहमन्त्रीको पदमा आसिन व्यक्ति स्वयंले जिम्मेवारी बोध गरी नैतिक रुपमा मार्ग प्रशस्त गर्नु नै न्यायोचित हुन्छ। जाहेरी दरखास्तमा जाहेरवालाले लेखेको व्यहोरा र आशंका व्यक्तगरी किटान गरिएको व्यक्ति मात्र अपराधमा संलग्न हुन्छ भन्न मिल्दैन। जाहेरी वा उजुरी व्यहोरा अपराध बारेको सूचनासम्म हुने भएबाट जाहेरी व्यहोरामा मात्र सिमित रहेर अपराध अनुसन्धान तहकिकात हुने होइन। स्वच्छ, निष्पक्ष अपराध अनुसन्धान तहकिकातको वृहत्तर मूल्य मान्यता स्थापीत गर्दै कसूरदारलाई कानुनको दायरामा ल्याउने र पीडितलाई कानुनबमोजिम न्यायको प्रत्याभुत दिने दिलाउने कार्यमा संवेदनशील भई संविधान र कानुनका वैध अपेक्षाहरूको सम्मान गर्दै सार्वभौमसत्ता सम्पन्न आम नागरिक प्रतिको जिम्मेवारी र जवाफदेहिता प्रति प्रतिवद्धता व्यक्त गर्दै नैतिक कर्तव्य बोध गरी गृहमन्त्रीले मार्ग प्रशस्त गर्न परमादेशको आदेश जारी हुने ठहर्छ। माननीय न्यायाधीश श्री सपना प्रधान मल्लको रायसँग फरक मत भएकोले सर्वोच्च अदालत नियमावली, २०७४ को नियम २३ ( २ ) (क) बमोजिम सुनुवाइको लागि पूर्ण इजलासमा पेस गर्नू।"
राजीनामा दिन रास्वपाका मन्त्री बालुवाटारमा,"काठमाडौं : राष्ट्रिय स्वतन्त्र पार्टीका मन्त्रीहरूले आज राजीनामा दिने भएका छन्। आज बिहान बालुवाटारमा प्रधानमन्त्री पुष्पकमल दाहाल प्रचण्डलाई भेटेर राजीनामा बुझाउन रास्वपाका सभापति रवि लामिछानेसहितका मन्त्रीहरु पुगेका हुन्। रास्वपाबाट लामिछाने उपप्रधान तथा गृहमन्त्री, उपसभापति डोलप्रसाद अर्याल श्रम तथा रोजगार मन्त्री, सहमहामन्त्री सुमना श्रेष्ठ शिक्षा मन्त्री र संसदीय दलको उपनेता विराजभक्त श्रेष्ठ युवा तथा खेलकुदमन्त्री छन्। एमाले र नेपाली कांग्रेसको नयाँ सत्ता गठबन्धन बनेपछि अल्पमतका परेका प्रचण्ड नेतृत्वको सरकारमा बस्नुको औचित्य नभएको भन्दै रास्वपाले राजीनामा दिन लागेका हुन्। यस अगाडि प्रचण्डले राजीनामा नदिएसम्म सरकारमै बस्ने निर्णय गरेपनि सभापति रवि लामिछानेका निकटवर्तीहरुलेसमेत राजीनामा दिन सुझाव दिएका थिए। यद्यपी बालुवाटारमा प्रधानमन्त्री प्रचण्डसँग छलफल गरेर निष्कर्षमा पुग्ने एक नेताको भनाई छ। यता सहकारी ठगी प्रकरणमा मुछिएका उपप्रधानमन्त्री तथा गृहमन्त्री लामिछानेलाई पदबाट निलम्बन गर्न माग गर्दै सर्वोच्च अदालतमा परेको रिटमाथि आज फेरि सुनुवाइ हुँदैछ। नेकपा एमाले र कांग्रेसबीच नयाँ सत्ता समीकरण बनाएर एमाले अध्यक्ष केपी शर्मा ओलीलाई प्रधानमन्त्री बनाउने निर्णय गरेको छ। एमालेले बुधबार नै सरकारलाई दिएको समर्थन फिर्ता लिएको छ भने मन्त्रीहरुले राजीनामा दिइसकेका छन्। राष्ट्रिय स्वतन्त्र पार्टीको मंगलबार बसेको बैठकले भने कांग्रेसएमाले गठबन्धनमा सहभागी नहुने निर्णय गरेको थियो। राजीनामा दिएर केपी ओली नेतृत्वको सरकारमा जान समेत लबिङ गर्ने तयारीमा लामिछाने रहेका उच्चस्रोतले जनाएको छ। संसदका प्रमुख दुई दलका शीर्ष नेता एमाले अध्यक्ष केपी शर्मा ओली र कांग्रेस सभापति शेरबहादुर देउवाले ओली नेतृत्वमा नयाँ सरकार बनाउने गरी सहमति पत्रमा हस्ताक्षर भएसँगै प्रचण्ड सरकार संकटमा परेको हो। हाल २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। दुई तिहाई बहुमतको सरकार निर्माण गर्ने कसरतमा एमालेकांग्रेस लागेका छन्।"
"मुकुल ढकाल प्रतिवेदनको ८ बुँदे व्याख्या, जसले रास्वपालाई तरंगित बनायो","काठमाडौं : राष्ट्रिय स्वतन्त्र पार्टी (रास्वपा)का महामन्त्री मुकुल ढकाल आफ्नो प्रतिवेदनका कारण पार्टीबाट निलम्बित हुनुपर्यो। उनले गत जेठ ६ देखि असार ५ गतेसम्म ३८ जिल्ला पुगेर 'समीक्षा यात्रा फोक्सुन्डो' प्रतिवेदन तयार पारेका थिए। उक्त प्रतिवेदनमा उनले नेतृत्वमाथि चर्को आलोचना गरेका छन्। सभापति रवि लामिछानेलगायत नेतृत्वको आलोचना गरेकै कारण आफू ह्यारेसमेन्टसम्म हुनुपरेको महामन्त्री मुकुलको भनाइ छ। बुधबार मध्यरातसम्म बसेको केन्द्रीय कमिटीको बैठक चलिरहेका बेला उनले बीचमै बैठकस्थल छाडका थिए। 'बोल्दिनँ' भन्दा पनि जबर्जस्ती बोल्न लगाएको भन्दै आफूमाथि 'ह्यारेसमेन्ट' भएको उनले सञ्चारकर्मीलाई बताएका थिए। अबेर राति सकेको बैठकले मुकुललाई हप्ता दिनका लागि निम्बन गर्यो भने सहमहामन्त्री कबिन्द्र बुर्लाकोटीलाई कार्यबाहक महामन्त्री बनाए। महामन्त्री ढकालले प्रतिवेदनमा त्यस्तो के लेखे, जसका कारण उनी निलम्बनमा पर्नुपर्यो? सभापति रवि लामिछानेमाथि नै उठ्यो प्रश्नसमीक्षा यात्राका क्रममा सबैभन्दा बढी प्रश्न नै सभापति रवि लामिछानेमाथि उठेको उनको प्रतिवेदनमा उल्लेख छ। प्रतिवेदमा भनिएको छ, 'चेसमा रानी धेरै चल्दैन, तर हाम्रो पार्टीमा किन सभापति नै धेरै चलेको? सभापति आफैं गृहमन्त्री भएर किन गएको? सिके राउतजस्तो ब्याकमा किन नबसेको? जिबी राई कहिले समातिन्छन्? समात्न सकिँदैनथ्यो भने प्रतिपक्षीमा हुँदा किन म्याद नै तोकेर बोलेको?' 'सभापतिसँग भेट्नभन्दा नरेन्द्र मोदीलाई भेट्न सजिलो' रहेकोजस्ता प्रश्न लामिछानेमाथि उठेको प्रतिवेशनमा उल्लेख छ। 'सभापतिको सचिवालयमा मृदुभाषी भएनन्। यही सचिवालयबाट अगाडि बढे सभापतिबाट राजनीति सम्भव छैन। किन ग्यालेक्सीको टिम धेरै भयो? सभापतिले विश्वासको दायरा बढाउन नसकेको हो? सरकारमा गएपछि सोचे अनुरूप फाइल किन खोलिएन? निर्मला पन्तलाई न्याय कहिले मिल्छ? ब्लु बस र रोजगारीको कुरा कता पुग्यो? सभापतिमा त्यागको भावना छैन'जस्ता प्रश्नहरू उठेको प्रतिवेदनमा भनिएको छ। यी प्रश्नको जवाफ सभापति लामिछाने स्वयंले दिनुपर्ने महामन्त्री ढकालको माग छ। नेताहरू सुविधाभोगी भएमहामन्त्री ढकालले रास्वपाका नेताहरू सुविधाभोगी भएको आरो लगाएका छन्। उनले प्रतिवेदनमा भनेका छन्, 'केन्द्रबाट बाहिर निस्कँदा केन्द्रीय नेताहरू जसले गाडी चढाउन सक्छ उसैसँग मात्र हिँड्ने, ठूला होटलमा जसले बसाउन सक्छ, उसैकोमा मात्र बस्नेजस्ता सुविधाभोगी देखिए। पार्टी एलिटहरूको मात्र हो कि जस्तो आभास हुन थालेको छ। आम जनता नेताहरूबाट टाढा हुँदै गएको र धनी वा दलालहरूले नेताहरूलाई घेर्दै गएको विषय उठान भएको छ। पार्टीका नेतालाई प्लेनको टिकट तिरेर पार्टीको कामका लागि बोलाउनुपर्यो।' पार्टी एनजिओ जस्तो भयोउनले रास्वपा पार्टीभन्दा पनि गैरसरकारी संस्थाजस्तो भएको प्रतिवेदनमा उल्लेख गरेका छन्। उनले भनेका छन्, 'पार्टीमा राजनीतिक संस्कार, बुझाईमा अतन्यन्त कमी देखियो। विभिन्न विचारबाट आएका साथीहरू हुँदा र प्रत्येक विषयमा अल्पमत र बहुमत के हुनसक्छ भनेर निर्णय गर्दा पार्टीको मूल विचार नै छायाँमा पर्यो। राजनीतिक पार्टीको मूल विचार एउटै हुनपर्छ र मूल विचारको बाटोमा हिँड्दा, कता कहीँ जानेमा दुविधा भएमा छलफलअनुसार निर्णय गर्नुपर्नेमा, एउटा एनजिओ जसरी चल्न खोज्दा त्यसले पार्टीका कदमहरू राजनीतिक देखिन सकेन। पार्टी यसैका कारण तथटस्थवाद, यथास्थितिवाद र तदर्थवादमा फसेको छ। राजनीतिक रणनीतिको कमी देखियो। सामान्यभन्दा सामान्य कुरामा कार्यविधि खोज्ने, नेता र कर्मचारीको फरक छुट्याउन नसक्नु, विचारभन्दा मत सङ्ख्या प्रधान हुनु आदि एनजिओको प्रारूपमा आएका रोग हुन्।'उनले नेताहरू पनि पार्टीको कार्यक्रमभन्दा एनजिओआइएनजिओकै कार्यक्रममा बढी सहभागी भएको आरोप लाएका छन्। ' हरू सबै खराब छन् भनेको होइन तर नेपालमा धेरै खराब छन् र तीनका पैसामा मोजमस्ती हुने गरी कार्यक्रमहरू राखिने गरेका छन् । उदाहरणका लागि केही  हरूले मधेसमा जाडो बढ्यो सिरक बाँड्ने भनेर ५०० रूपैयाँ भन्दा बढी त कफी कै पर्ने ठाउँमा कार्यक्रम राख्छन्, जबकी ३०० रूपैयाँमा सिरक नै आउँछ। यस्ता बेथितिलाई नियन्त्रणमा लिन पार्टीमा आउने प्रत्येक त्यस्ता निम्तोलाई उल्टै पत्र लेखी ३ वर्षसम्मको वार्षिक लेखा रिपोर्ट लगायतका त्यस संस्थाले समाजमा गरेका कामहरूको विवरण माग्छौं। तर पार्टी नीति विपरीत जुनसुकै संस्थाले जेसुकै गरेको होस्, पार्टीका नेताहरू गए। त्यस्ता कार्यक्रमहरूका आडमा देशमा भ्रष्टाचार मौलाएको केही अध्ययनहरूले भनेका पनि छन् । कतिपय संस्थाले जनताको जीवनसँग जोडिएर केही पनि कार्यक्रम नगर्ने र पाँच तारे होटलमा मात्र कार्यक्रम गर्ने, बहस गर्ने कार्यक्रम राख्नेहरूका कार्यक्रममा पनि पार्टीका नेताहरूको उपस्थिति देखियो। ५ तारे होटलमा कार्यक्रम राखेर कर्णालीमा छौपडी प्रथा कसरी अन्त्य गर्न सकिन्छ (उदाहरण) जस्ता कार्यक्रममा पनि पार्टीका नेताले भाग लिए,' प्रतिवेदनमा भनिएको छ। सहकारको भ्रम चिर्न सकिएनउनले सहकारीको भ्रम चिर्न नसकेको समेत प्रतिवेदनमा लेखेका छन्। 'समीक्षा यात्राका क्रममा सहकारीसम्बन्धी भ्रम त्लो ग्राउन्ड स्तरसम्म फैलिएको पाइयो र सबैभन्दा बढी इलाममा यो भ्रम स्थापित गरिएको रहेछ। इलामका जनतामा यो भ्रम स्थापित गर्न पुराना दले सबै तिकडम अपनाएको बुझ्न सकिन्छ,' प्रतिवेदनमा भनिएको छ। पैसा नभएको मान्छेलाई पार्टीमा स्थान भएनपैसा भएका मान्छे मात्र पार्टीमा आकर्षित भइरहेको महामन्त्री ढकालको आरोप छ। उनले प्रतिवेदनमा भनेका छन्, गरिबहरूले राजनीति गर्ने होइन, अलिकति कमाइ छैन भने राजनीतिमा किन लाग्नु पर्यो भन्ने भनाइ पार्टीको उपल्लो तहको नेतृत्वबाट नै सुनियो। पार्टीलाई एलिट वर्गको पार्टीको रूपमा मात्र स्थापित गराउन यी भनाइहरूले काम गरेका छन्। वास्तवमा आज पार्टी एलिट वर्गको कब्जामा गइसक्यो । गरिब मान्छेले राजनीति गर्न हुँदैन भन्ने जबर्जस्त भाष्य पार्टीमा स्थापित गराइएको छ । यस हिसाबमा कार्ल मार्क्सले यदि जीवित भएको भए पनि रास्वपामा स्थान नहुने रहेछ। गरिब नेपालीलाई पनि यो देशको प्रधानमन्त्री हुने अधिकार छ र यो तथ्यलाई पार्टीले स्वीकार गर्नपर्छ । विगतमा राखिएका गरिब विरोधी भनाइका लागि पार्टी तत् तत् नेतृत्वले माफी माग्नु पर्छ । रास्वपा गरिबहरूको पनि पार्टी हो, गरिबहरूको एजेण्डा बोक्ने मात्र नभएर गरिबहरू सहजै नेतृत्वमा पुग्न सक्छन् भन्ने ग्यारेण्टी गरिनपर्छ । पार्टी भनेको सामूहिक प्रयास हो । कसैसँग भाषण गर्ने सीप छैन होला, कसैसँग लेख्ने सीप छैन होला, कसैसँग धन छैन होला, तर एकले अर्काका कमजोरी पूरा गर्दै जाने हो भने सामूहिकताले पार्टीलाई सबै पक्षमा सबल बनाउँछ । पैसा नहुनेहरूलाई पैसा हुनेहरूबाट प्राप्त सामूहिक कोषले हेरिदिनपर्छ । चाहे धनी होस् वा गरिब, क्षमताका आधारमा मात्र अघि बढ्ने वातावरण सिर्जना गर्नपर्छ । केन्द्रमा श्रमिक र किसानको उपस्थिति अनिवार्य हुनपर्छ । आजको दिनमा पार्टी केन्द्रमा एकजना पनि श्रमिक र किसान छैनन् । यसले पनि पार्टी धनीहरूको मात्र पार्टी रहेको पुष्टी गर्छ । यसर्थ क्षमतावान श्रमिक र किसानलाई तत्काल पार्टी केन्द्रमा स्थान दिनपर्छ,' प्रतिवेदनमा भनिएको छ। राष्ट्रिय स्वतन्त्र पार्टी स्वतन्त्रहरूको पार्टी हो वा होइन?महामन्त्री ढकालले १३ बुँदामा पार्टीले गर्नुपर्ने विषय पनि समावेश गरेका छन्। उनले भनेका छन्, 'राष्ट्रिय स्वतन्त्र पार्टीको नामको स्वतन्त्र शब्दले केही अर्थ बोक्छ वा बोक्दैन? हिजोका रवि लामिछानेहरूलाई अबका दिनमा पार्टीमा स्थान हुने छ कि छैन? राष्ट्रिय स्वतन्त्र पार्टी स्वतन्त्रहरूको पार्टी हो वा होइन? राष्ट्रिय स्वतन्त्र पार्टीले ठ्याक्कै नयाँ पार्टी बनाउने कि सुधारिएको पुरानो पार्टी तहको मात्र बनाउने? आर्थिक पारदर्शिता, लेबी प्रणाली, आन्तरिक आर्थिक अनुशासन, आचरण, कार्यसम्पादन मूल्याङ्कन आदिमा पार्टीले बोल्ड निर्णय गर्न पर्छ। काम गर्नेलाई अघि बढाउनपर्छ भने काम नगर्नेलाई पनि दण्ड सजायको भागीदार बनाउने प्रणाली स्थापना गर्नपर्छ। केन्द्रीय नेताहरूलाई भूगोलका काम, संवाद कक्ष, गुनासो व्यवस्थापन लगायतमा रोष्टर नै बनाइ खटाइनपर्छ। घण्टी टाइमको पालना गर्दै आफैबाट सुधार गर्नपर्छ। पार्टी बाहिर राखिने फरक मतमा के गर्ने, निर्धारण गर्नपर्छ। पार्टी सरकारमा गएको औचित्य पुष्टि गर्नपर्छ। ढिला नगरी हाइ प्रोफाइल भ्रष्टाचार र बेथितिका फाइलहरू खोलिनपर्छ।' पार्टीको अभियान रवि लामिछानेको मात्रै हुनु भएन?महामन्त्री ढकालले पार्टीको अभियान सभापति रवि लामिछानेको एकल अभियान हुन नसक्ने बताएका छन्। 'सभापतिले पार्टी स्थापनाका बेलामा नै सुरू गरेको नेपालमा नै बनेको लुगा लगाउने अभियानलाई पार्टी सदस्यहरूमा व्यापक बनाउनपर्छ। त्यही सोचेर, पार्टीभित्र उत्पादन प्रवर्द्धन विभाग पनि गठन गरियो, घण्टी मार्ट खोल्ने अवधारणा पनि ल्याइयो तर पार्टीको जोखिम मोल्ने क्षमता कमजोर देखिएकाले ल्याइएका अवधारणा त्यहीं तुहियो। तर, यो अवधारणालाई तुहिन दिन हुन्न। घण्टी मार्ट खोली, पार्टी सदस्यलाई नेपाली सामान नै प्रयोग गर्न प्रोत्साहन गर्नपर्छ। पार्टीका नेताहरूमा आत्मनिर्भर अभियान अनिवार्य रूपमा लागू गर्न जरूरी छ। अनिवार्य रूपमा लागू गर्न सकिन्न भने पनि को कति आत्मनिर्भर छ भनेर लेखा जोखा हुने व्यवस्था गर्नपर्छ। बिहान उठेको साबुन नेपाली प्रयोग गर्नपर्छ, टुथब्रस र टुथपेस्ट नेपाली प्रयोग गर्न पर्छ, चामल र दाल नेपाली माटोमा उम्रिएको हुनपर्छ, आदि इत्यादि, जति सकिन्छ त्यति। नेपाली सामानको उपलब्धता उत्पादन प्रवर्द्धन विभागले घण्टी मार्टमार्फत गर्न सक्छ। मुलुकलाई आत्मनिर्भर बनाउने अभियान एकल रवि लामिछानेको मात्र हुनु हुँदैन, यो सामूहिक अभियान हुनपर्छ, सुरूमा यो पार्टीको अभियान हुनपर्छ र त्यसपछि यो देशको अभियान हुनपर्छ,' प्रतिवेदनमा भनिएको छ। बालेनसँग मिल्ने मत बलियोमहामन्त्री ढकालले केपी ओली र प्रचण्डभन्दा काठमाडौं महानगरपालिकाका मेयर बालेनसँ मिल्ने मत बलियो रहेको प्रतिवेदनमा उल्लेख गरेका छन्। 'ओली र प्रचण्डसँग मिल्नुभन्दा बालेनसँग मिल्नु जाती। समीक्षा बैठकमा सहभागी अधिकांशको पनि बालेनसँगको सहकार्यलाई लिएर थियो। बालेनको टिमसँग हामी नियमित सम्पर्कमा रहे पनि, बालेन आफैंको भनाइ अनुसार उनी राजनीतिमा छैनन्। स्थानीय निकायका प्रमुख हुन् र उनको विचारमा यो एक गैरराजनीतिक पद हो। बालेन राजनीतिमा आउँछन् वा आउँदैनन्, आए फरक दल खोलेर आउँछन् कि आउँदैनन्? आउँदा स्थानीय निकाय गैरदलीय हुनपर्छ भनेर बोकेको राजनीतिक एजेण्डा त्याग्छन् कि त्याग्दैनन्? २०८४ को स्थानीय चुनावमा स्वतन्त्रहरूको छुट्टै टोली बनाएर, स्थानीय निकाय गैरदलीय हुनपर्छ भन्ने आफ्नो अभियानलाई बालेनले अघि बढाउन सक्छन् र २०८९ 'चुनाव ताका मात्र पार्टी खोल्ने सम्भावना छ। बालेनसँगको सहकार्यको कुरा गरेरमात्र पुग्दैन, बालेनले उठाएका राजनीतिक एजेण्डामा हाम्रो सहमति छ वा छैन पनि महत्वपूर्ण छ। हामी स्थानीय निकायलाई गैरदलियरूपमा अघि बढाउन तयार छौं वा छैनौं? अराजनीतिकरणको मूल मुद्दा रास्ट्रिय स्वतन्त्र पार्टीको पनि भएकाले स्थानीय निकाय गैरदलीय नै हुन पर्ने पार्टीको मुल मुद्दासँग मेल खान्छ। तर पछिल्ला दिनमा अराजनीतिकरणको मुद्दा हामीले बिर्सिएका छौं र हामीले पनि सानादेखि ठूलासम्म ठाउँहरूमा राजनीति कता न कता शुरू गरिसकेका छौं। हामी हाम्रो मूल मुद्दा अराजनीतिकरणको मुद्दामा फर्कने, स्वतन्त्र पार्टी स्वतन्त्रहरूको पार्टी बनाउने, स्थानीय निकाय गैरदलीय बनाउनेमा सहमत हुँदै स्थानीय निकायलाई गैरदलीय बनाउने अभियान चलाउने र स्वतन्त्र पार्टी पनि स्थानीय निकायको चुनावमा भाग नलिने हिम्मत सहितको निर्णय गर्न सके, बालेनसँगको सहकार्य त्यति पर छैन। बालेनले उठाउँदै आएको नदी किनारको अनाधिकृत बस्तीका विषयमा सरकारमा रहेको बेला सहयोग गर्दै अघि बढ्ने हो भने बालेनसँगको सहकार्यको बाटो खोल्न सकिन्छ। बालेन, गोपी हमाल र हामी मिल्ने हो भने २०८४ मा स्पष्ट बहुमतको सङ्केत छ तर यो मिलन २०८३ तिर मात्र हुँदा पुरानाले हामी विरूद्ध त्यति धेरै खेल्न सक्दैनन् तर माहोल अहिलेबाट बनाउन जरूरी छ। बालेनसँग दूरी बढाएर अघि बढ्दा त्यसले हामीलाई थप क्षति मात्र हुन्छ । आजको दिनमा ओली र प्रचण्डसँग सम्झौता गर्नको साटो बालेनसँगको सहकार्यलाई प्राथमिकता दिनु हाम्रा लागि हितकर छ,' प्रतिवेदनमा भनिएको छ।"
सहकारी ठगी प्रकरण : गृहमन्त्री लामिछानेविरुद्धको रिटमा आज आउला त फैसला ?,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमाथि आज सुनुवाइ हुँदैछ। न्यायाधीशद्वय सपना मल्ल प्रधान र सारंगा सुवेदीको संयुक्त इजलासमा सुनुवाइ जारी रहेको उक्त रिटमा आज फैसला आउने संभावना छ। आज लामिछाने पक्षका कानुन व्यवसायीहरूले जवाफी बहस गर्नेछन्। जवाफी बहस सकिए आजै फैसला आउन सक्नेछ। असार ७ गतेदेखि रिटमाथि सुनुवाइ भइरहेको हो। यसअघि असार १८ गते रिट 'हेर्दाहेर्दै' मा राखिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरेका थिए। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
रवि लामिछानेको मुद्दामा दुई न्यायाधीशको राय बाझियो,काठमाडौं : गृहमन्त्री रवि लामिछानेको मुद्दामा दुई न्यायाधीशको राय बाझिएको छ। सर्वोच्च अदालतका न्यायाधीशद्वय सपना प्रधान मल्ल र शारङ्गा सुवेदीको फरकफरक राय आएपछि अन्तिम सुनुवाई हुन नसकेको हो। गृहमन्त्रीविरुद्धको मुद्दा अब तीन न्यायाधीश सम्मिलित पूर्ण इजलासबाट अन्तिम फैसला हुने छ। सहकारीको रकम अपचलनको आरोप लागेका गृहमन्त्री लामिछानेलाई निलम्बनको माग गर्दै सर्वोच्च अदालतमा रिट दायर भएको थियो। गृहमन्त्री लामिछाने पदमा रहेर सहकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्।
"महामन्त्रीबाट निलम्बनपछि मुकुल ढकाल भन्छन् : जनताको आवाज बोल्दा रवि लामिछानेविरुद्ध भयो,अब चरित्र हत्याको प्रयास गर्छन्","काठमाडौं : राष्ट्रिय स्वतन्त्र पार्टीका महामन्त्री डामुकुल ढकालले जनताको पक्षमा बोल्दा आफूमाथि कारबाही भएको दाबी गरेका छन्। पार्टीको केन्द्रीय कमिटीले कारबाही गरेपछि सामाजिक सञ्जालमार्फत डा ढकालले बोलेकै आधारमा आफूमाथि निलम्बनको पत्र थमाइएको स्पष्ट पारेका हुन्। बुधबार बसेको केन्द्रीय समितिको बैठकले डाढकाललाई पार्टी अनुशासनविपरीत कार्य गरेको भन्दै ७ दिन महामन्त्री पदबाट निलम्बन गर्ने निर्णय गरेको छ। जनताको आवाज बोल्दा रवि लामिछानेको विरूद्ध बोलेको हुने भएकाले ढकालले जनताको पक्षमा बोल्नपर्छ भनेर सत्यको पक्षमा बोलिदिएको दाबी गरे। २ वर्षदेखि सभापतिको कुरासाई किन गलत भनिनस् भनेर सोधिन्छ। मलाई लाग्यो उहाँले देश बनाउनु हुन्छ , उहाँको कुरा मान्नुपर्छ। कति कुरा गलत लाग्दा लाग्दै मानिदिए, केन्द्रीय समितिको बैठकमा केहि कुरा पेलेरै लागू गरिदिए। पेल्ने मान्छे म थिए, वा म केवल एक पात्रको रूपमा थिए र त्यसको पछाडि अरू कोहि थियो , त्यो आजको बैठकले छर्लङ्ग भएको छ। प्रचण्डसँग सहमति गरेर आइसकेपछि, मलाई सरकारमा जाने भन्नु भयो। उनले भनेका छन्, मैले उहाँको आदेश अनुसार प्रस्तुति दिए, मैले सोचे , मेरो कर्तव्य हो , र यो मान्छेले देश बनाउँछ साथ दिनपर्छ। तर सरकारमा पुगेपछिका कुराहरूका कारण, मलाई शङ्का लाग्यो  यो मान्छेले देश बनाउँछ वा बनाउँदैन। जनताले जे भने , त्यहि बोलिदिए। सोचे , कुर्सीको न्यानोले छोपेको , गाडीको कालो सिसाहरूले घेरिएको हुनुहुन्छ , सचेत गराउनपर्छ। मैले सोचे, नेता होइन, राजनेता बनाउनपर्छ , नेता मात्र त चङ्गुलमा फँसे। लामिछानेले अब आफ्नो चरित्र हत्या हुने गरि केही हल्ला फैलाउने प्रयास गर्ने उनले दाबी गरेका छन्।अरू पनि भनिदिऔँ, अरू के के गर्नुहुन्छ अब भनेर। अब उहाँको एउटा फेसबुक स्ट्याटस आउन सक्छ। केहि परिचालित व्यक्तिहरू छन् , पक्षमा स्ट्याटसहरू लेख्न लगाउन सक्नुहुन्छ। एक स्टेप अघि बढेर मिडियामा ""प्रमाणसहित"" यो , त्यो भनेर मेरो चरित्र हत्या हुने गरि केहि हल्ला फैलाउने प्रयास गर्नुहुन्छ। आज बैठकमै भनिसक्नु भयो , मिडिया क्षेत्रको हेडमास्टर हो म।उनले लेखेका छन्,सबै प्रकारका प्रश्नहरूको जवाफ, आरोपहरूको जवाफ दिन सक्छु। पर्यो भने ""लाइ डिटेक्सन टेस्ट"" दिन पनि तयार छु। पदिय मर्यादामा रहँदा केहि राजनीतिक व्यक्तिको नाताले गरेको छु , त्यो पनि आदेशले , हल्ला फैलाउने हो भने डिफेन्सका लागी म तयार छु। त्यसपछि ,पत्रकारहरूको प्रश्नमा उहाँले जवाफ दिनुहुन्छ , कहाँ मैले कार्वाहि गरेको , सम्पूर्ण केन्द्रीय समिति सदस्यको मतले कारवाहि गरेको। मैले लोकतन्त्र मान्न पर्छ, पार्टीको विधि, पद्धति मान्न पर्छ। फेरि विधान उहाँ महामन्त्री आफैँले लेखेको। यता केन्द्रीय अनुशासन आयोगको सिफारिस बमोजिम केन्द्रीय समितिले महामन्त्री तथा प्रवक्ता पदबाट तत्काल लागू हुने गरी ७ दिनका लागि निलम्बन गरिएको रास्वपाका उपसभापति डोल प्रसाद अर्यालको भनाई छ। अर्यालले ढकाललाई दिएको निलम्बनको पत्रमा भनिएको छ, केन्द्रीय समितिको बैठकमा तपाईंले पार्टी अनुशासन विपरीत अभद्र, अशोभनीय, अमर्यादित र अनुशासनहीन व्यवहार प्रदर्शन गर्नुका साथै पार्टीको छविमा प्रतिकूल प्रभाव पार्ने अभिव्यक्ति दिंदै हिंड्नुभएकाले राजनीतिक दल सम्बन्धी ऐन २०७३ को दफा १८, राष्ट्रिय स्वतन्त्र पार्टीको विधानको धारा ५५७ (क) र (ख) तथा धारा ५६ (१) तथा केन्द्रीय अनुशासन आयोगको नियमावली, २०८० को नियम ५२ र परिच्छेद ७ को नियम १४ बमोजिम एवं केन्द्रीय अनुशासन आयोगको सिफारिस बमोजिम केन्द्रीय समितिले महामन्त्री तथा प्रवक्ता पदबाट तत्काल लागू हुने गरी ७ दिनका लागि निलम्बन गरिएको व्यहोरा जानकारी गराइन्छ।"
केन्द्रीय समिति टुंगो लगाउँदै जसपा नेपाल,"काठमाडौं : जनता समाजवादी पार्टी नेपालले केन्द्रीय समितिको नामावली टुंगो लगाउने भएको छ। पार्टीको महाधिवेशनले अध्यक्ष उपेन्द्र यादवलाई निर्विरोध चयन गरेर बाँकी पदाधिकारी र सदस्य टुंगो लगाउने जिम्मेवारी उनलाई दिएको थियो। सोहीअनुसार यादवले २०१ सदस्यीय केन्द्रीय समिति टुंगो लगाउन लागेको प्रचार विभाग प्रमुख पूर्ण बस्नेतले जानकारी दिए। उनका अनुसार पार्टीको विधानमा १५१ सदस्यीय समितिको व्यवस्था भएपनि जसपा नेपालले महाधिवेशनबाट विधान संशोधन गरि २०१ सदस्यीय केन्द्रीय समिति बनाउने निर्णय गरेको हो। जसपा नेपालको महाधिवेशन अध्यक्षबाहेकका अन्य पदमा भने उम्मेदवारी परेको थियो। जसअनुसार १ सहअध्यक्ष पदका लागि ३ जना, ५ उपाध्यक्ष पदका लागि २३ जना, २ महासचिवका लागि ६ जना र ३ उपमहासचिवका लागि १३ जनाले उम्मेदवारी मनोनयन दर्ता गरेका थिए। ७ सचिव पदका लागि ३४ जना र १ कोषाध्यक्षका लागि ३ जनाको उम्मेदवारी परेको थियो। निर्वाचनले पार्टीलाई नोक्सान पुर्याउने देखिएपछि निर्वाचन प्रक्रिया स्थगित गरी महाधिवेशन हलबाट समिति टुंगो लगाउने जिम्मेवारी अध्यक्ष यादवलाई दिएको थियो। पार्टीले महाधिवेशनबाट भए गरेका निर्णयको जानकारी निर्वाचन आयोगलाई गराउने तयारी गरेको छ।"
"रास्वपाको कार्यवाहक महामन्त्रीको जिम्मेवारी बुर्लाकोटीलाई, प्रवक्तामा झा","काठमाडौं : राष्ट्रिय स्वतन्त्र पार्टीको कार्यवाहक महामन्त्रीको जिम्मेवारी सहमहामन्त्री कविन्द्र बुर्लाकोटीले पाएका छन्। बुधबार बसेको केन्द्रीय समितिको बैठकले कार्यवाहक महामन्त्रीको जिम्मेवारी बुर्लाकोटीलाई दिएको सहप्रवक्ता मनिष झाले जानकारी दिए। बैठकले डामुकुल ढकाललाई पार्टी अनुशासनविपरीत कार्य गरेको भन्दै महामन्त्री र प्रवक्ताको पदन ७ दिन निलम्बन गर्ने निर्णय गरेको थियो। यसैगरी पार्टी कार्यवाहक प्रवक्ताको जिम्मेवारी झालाई दिइएको छ। ढकालले बुधबार बसेको केन्द्रीय समितिको बैठकमा मुखमा टेप लगाएर विरोध जनाएका थिए। केन्द्रीय अनुशासन आयोगको सिफारिस बमोजिम केन्द्रीय समितिले महामन्त्री तथा प्रवक्ता पदबाट तत्काल लागू हुने गरी ७ दिनका लागि निलम्बन गरिएको उपसभापति उपसभापति डोलप्रसाद अर्यालको भनाई छ। अर्यालले ढकाललाई दिएको निलम्बनको पत्रमा भनिएको छ, केन्द्रीय समितिको बैठकमा तपाईंले पार्टी अनुशासन विपरीत अभद्र, अशोभनीय, अमर्यादित र अनुशासनहीन व्यवहार प्रदर्शन गर्नुका साथै पार्टीको छविमा प्रतिकूल प्रभाव पार्ने अभिव्यक्ति दिंदै हिंड्नुभएकाले राजनीतिक दल सम्बन्धी ऐन २०७३ को दफा १८, राष्ट्रिय स्वतन्त्र पार्टीको विधानको धारा ५५७ (क) र (ख) तथा धारा ५६ (१) तथा केन्द्रीय अनुशासन आयोगको नियमावली, २०८० को नियम ५२ र परिच्छेद ७ को नियम १४ बमोजिम एवं केन्द्रीय अनुशासन आयोगको सिफारिस बमोजिम केन्द्रीय समितिले महामन्त्री तथा प्रवक्ता पदबाट तत्काल लागू हुने गरी ७ दिनका लागि निलम्बन गरिएको व्यहोरा जानकारी गराइन्छ। बुधबारको बैठकमा महामन्त्री ढकालले ३९ जिल्ला घुमेर तयार पारिएको समीक्षा प्रतिवेदनमाथि छलफल गर्दा केन्द्रीय समितिको बैठक लाइभ गर्न माग गरेका थिए। तर केन्द्रीय सदस्यहरुले लाइभ गर्न नहुनेमा जोड दिएका थिए। त्यसको विरोध गर्दै उनले भनेका थिए बैठक लाइभ नगर्ने निर्णय गराएकाले आफ्नो लोकतान्त्रिक अधिकार,बोल्न पाउने अधिकार हनन् भएकाले पार्टी बैठकमा मुखमा कालो टेप लगाएर उपस्थिति जनाइराखेको छु। ढकालले केन्द्रीय कमिटी बैठकबाट बाहिरिँदै गर्दा सभापति रवि लामिछानेप्रति आक्रामक अभिव्यक्ति दिएका थिए। उनले आफूमाथि बैठकमा ह्यारेसमेन्ट भएको दाबी गरेका थिए। सभापति लामिछानेलाई गोर्खा मिडियासँग जोडेर आरोपित गरेका थिए।"
राजीनामा नदिइ बालुवाटारबाट फर्किए रास्वपाका मन्त्रीहरू,"काठमाडौं : राजीनामा बुझाउन प्रधानमन्त्री निवास बालुवाटार पुगेका राष्ट्रिय स्वतन्त्र पार्टी (रास्वपा) का मन्त्रीहरू राजीनामा नदिइ फर्किएका छन्। कांग्रेस र एमालेबीच नयाँ सरकार गठन गर्ने सहमति भएसँगै सरकार अल्पमतमा परेपछि उनीहरू राजीनामा बुझाउने तयारीका साथ बिहीबार बिहान बालुवाटार पुगेका थिए। तर, प्रधानमन्त्री पुष्पकमल दाहाल 'प्रचण्ड' सँगको छलफलपछि राजीनामा नदिइ उनीहरू फर्किएका हुन्। प्रधानमन्त्रीले आफूले संसद 'फेस' गर्ने र त्यसमा सहयोग गर्नुपर्छ भनेपछि राजीनामा नदिइ फर्किएको रास्वपाका प्रमुख सचेतक सन्तोष परियारले जानकारी दिए। 'रास्वपाका तर्फबाट सरकारमा सहभागी मन्त्रीहरू राजीनामा दिने भनेर आज बालुवाटार आएका थियौं। प्रधानमन्त्रीले अलिकति छलफल गर्नुपर्छ भनेर भन्नुभयो। पछिल्लो परिस्थितिको समग्र विश्लेषण भयो। प्रधानमन्त्रीले राजनीतिक घटनाक्रम जसरी बढेको छ। त्यसमा मैले आफ्नो संवैधानिक अधिकारको प्रयोग गर्छु। संसदलाई फेस गर्छु। जनताका प्रतिनिधिहरूले मलाई प्रधानमन्त्री बनाएका हुन्। मैले संसदलाई जवाफ दिनुपर्छ। संसदलाई फेस गरिरहँदा तपाईंहरूले साथ दिनुपर्छ भन्नुभयो। हामीले पनि उहाँको संवैधानिक अधिकारलाई सम्मान गर्दै फर्कियौं,'उनले भने। जतिसक्दो चाँडो विश्वासको मत लिने वातावरण बनाउन प्रधानमन्त्रीसँग आग्रह गरिएको उनको भनाइ छ। उनले रास्वपा नयाँ गठबन्धनमा सहभागी नहुने दावी गरे। सरकारमा रास्वपाबाट रवि लामिछाने उपप्रधानमन्त्री एवं गृहमन्त्री, डोलप्रसाद अर्याल श्रम तथा रोजगार मन्त्री ,सुमना श्रेष्ठ शिक्षा मन्त्री र विराजभक्त श्रेष्ठ युवा तथा खेलकुद मन्त्री छन्। बुधबार नेकपा एमालेले प्रचण्ड सरकारलाई दिएको समर्थन फिर्ता लिनुका साथै मन्त्रीहरूले पनि राजीनामा बुझाइ सकेका छन्। एमाले र कांग्रेसबीच गठबन्धनसहितको राष्ट्रिय सरकार बनाउने सहमति भएसँगै प्रचण्ड सरकार संकटमा परेको छ। एमाले र कांग्रेसले प्रधानमन्त्रीलाई राजीनामा दिएर नयाँ सरकार गठनका लागि मार्ग प्रशस्त गरिदिन आग्रह गरेका छन्। तर, प्रधानमन्त्रीले राजीनामा नदिने संसद 'फेस' गर्ने मुडमा छन्। हाल २ सय ७५ सदस्यीय प्रतिनिधिसभामा कांग्रेसको ८८ र एमालेको ७९ सिट छ।"
"सहकारी ठगी प्रकरण : गृहमन्त्री लामिछानेविरुद्धको रिटमा बहस सकियो, फैसला आउँदै","काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमाथिको बहस सकिएको छ। बहस सकिएकाले सर्वोच्चले आजै फैसला सुनाउने तयारी छ। न्यायाधीशद्वय सपना मल्ल प्रधान र सारंगा सुवेदीको संयुक्त इजलासले रिटलाई अन्तरिम आदेश दिने कि नदिने भन्नेबारे निर्णय गर्नेछ। आज लामिछाने पक्षका कानुन व्यवसायीहरूले जवाफी बहस गरेका थिए। असार ७ गतेदेखि रिटमाथि सुनुवाइ सुरू भएको हो। यसअघि असार १८ गते रिट 'हेर्दाहेर्दै' मा राखिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरेका थिए। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
एकीकृत समाजवादीको अध्यक्षमा माधव नेपाल र महासचिवमा घनश्याम भुसाल चयन,काठमाडौं : नेकपा एकीकृत समाजवादीको अध्यक्षमा माधव कुमार नेपाल सर्वसम्मत चयन भएका छन्। काठमाडौंमा जारी महाधिवेशनबाट नेपाल पुनः अध्यक्षमा चयन भएका हुन्। त्यस्तै महासचिवमा घनश्याम भुसाल सर्वसम्मत चयन भएको समाजवादी प्रेस संगठनका अध्यक्ष विश्वमणि सुवेदीले बताए। उनका अनुसार सम्मानित नेतामा पनि झलनाथ खनाल दोहोरिएका छन्। बाँकी रहेका पदमा शुक्रबार विहानसम्म टुंगो लगाइने बताइएको छ। भुसालले अध्यक्ष पदमा दाबी गर्दै आए पनि अन्त्यमा नेपाल नेतृत्वमा जान उनी सहमत भएका थिए। असार १६ गतेदेखि सुरू भएको पार्टीको १०औं महाधिवेशन आज सकिँदैछ। ५ दिन चलेको महाधिवेशनले मुख्य तीन पदको छिनोफानो गरे पनि बाँकी पदाधिकारी र केन्द्रीय सदस्य छान्न भने सकेको छैन। भोलिसम्म सहमतिकै आधारमा पदाधिकारी र केन्द्रीय सदस्य चयन गर्नेगरी नेतृत्वपंक्ति छलफलमा रहेको नेताहरूको भनाइ छ। एकीकृत समाजवादीले १०औं महाधिवेशनबाट २१ पदाधिकारीसहित २९९ सदस्यीय केन्द्रीय कमिटी बनाउने निर्णय गरेको थियो। एक हजार आठ सय ४९ प्रतिनिधि सहभागी भएको महाधिवेशनमा विभिन्न प्रतिवेदनहरू पनि पेस भएको थियो। प्रतिवेदनमाथि १२ समूह बनाएर छलफल गरिएको थियो। केन्द्रीय कमिटी चयन भएपछि महाधिवेशनको घोषणा पत्र सार्वजनिक गरिने बताइएको छ।
"मन्त्रिपरिषद् बैठकमा प्रधानमन्त्रीको ब्रिफिङ सरकारले राजीनामा पनि दिँदैन, ३० दिन पनि काट्दैन","काठमाडौं : प्रधानमन्त्री पुष्पकमल दाहालले संवैधानिक प्रावधानअनुसार ३० दिनभित्र विश्वासको मत लिने तयारी गरेका छन्। बिहीबार बसेको मन्त्रिपरिषद् बैठकमा उनले कानुनी प्रावधानअनुसार आफूले संसदबाट विश्वासको मत लिने जानकारी दिएको सञ्चार तथा सूचना प्रविधिमन्त्री रेखा शर्माले बताइन्। प्रधानमन्त्रीको ब्रिफिङ सुनाउँदै उनले भनिन्, 'सरकारले राजीनामा पनि दिँदैन, ३० दिन पनि काट्दैन। संवैधानिक प्रावधानअनुसार संसद फेस गर्नुहुन्छ। राजीनामा दिने त्यस्तो केही कुरा छैन।' उनले संसदबाट विश्वासको मत लिने मिति तय नभए पनि सकेसम्म छिट्टै विश्वास मत लिने बताइन्। कांग्रेसएमालेले राष्ट्रिय सहमतिको सरकार बनाउने घोषणा गरेसँगै दाहाल नेतृत्वको सरकार संकटमा पुगेको हो। सत्ता साझेदार दल एमालेले त हिजै सरकारलाई दिएको समर्थन फिर्ता लिएको थियो। एमालेका ८ जना मन्त्रीले पनि बुधबारै राजीनामा दिइसकेका छन्। कांग्रेसएमाले दुवै पार्टीले प्रधानमन्त्री दाहाललाई राजीनामा दिएर मार्ग प्रशस्त गर्न आग्रह गर्दै आएको छ। एमाले महासचिव शंकर पोखरेलले बिहीबार विज्ञप्ति जारी गरेर दीर्घकालीन असर पर्ने निर्णय नगर्न दाहाल नेतृत्वको सरकारलाई आग्रहसमेत गरेका छन्।"
मुकुल ढकाललाई रास्वपाले गर्यो महामन्त्री पदबाट निलम्बन,"काठमाडौं : राष्ट्रिय स्वतन्त्र पार्टी (रास्वपा) ले महामन्त्री डा मुकुल ढकाललाई पदबाट निम्बलन गरेको छ। बुधबार बसेको केन्द्रीय समितिको बैठकले डाढकाललाई पार्टी अनुशासनविपरीत कार्य गरेको भन्दै ७ दिन निलम्बन गर्ने निर्णय गरेको उपसभापति डोल प्रसाद अर्यालले जानकारी दिए। ढकालले बुधबार बसेको केन्द्रीय समितिको बैठकमा मुखमा टेप लगाएर विरोध जनाएका थिए। केन्द्रीय अनुशासन आयोगको सिफारिस बमोजिम केन्द्रीय समितिले महामन्त्री तथा प्रवक्ता पदबाट तत्काल लागू हुने गरी ७ दिनका लागि निलम्बन गरिएको अर्यालको भनाई छ। अर्यालले ढकाललाई दिएको निलम्बनको पत्रमा भनिएको छ, केन्द्रीय समितिको बैठकमा तपाईंले पार्टी अनुशासन विपरीत अभद्र, अशोभनीय, अमर्यादित र अनुशासनहीन व्यवहार प्रदर्शन गर्नुका साथै पार्टीको छविमा प्रतिकूल प्रभाव पार्ने अभिव्यक्ति दिंदै हिंड्नुभएकाले राजनीतिक दल सम्बन्धी ऐन २०७३ को दफा १८, राष्ट्रिय स्वतन्त्र पार्टीको विधानको धारा ५५७ (क) र (ख) तथा धारा ५६ (१) तथा केन्द्रीय अनुशासन आयोगको नियमावली, २०८० को नियम ५२ र परिच्छेद ७ को नियम १४ बमोजिम एवं केन्द्रीय अनुशासन आयोगको सिफारिस बमोजिम केन्द्रीय समितिले महामन्त्री तथा प्रवक्ता पदबाट तत्काल लागू हुने गरी ७ दिनका लागि निलम्बन गरिएको व्यहोरा जानकारी गराइन्छ। यस अगाडि महामन्त्री ढकालले पार्टीलाई प्रतिवेदन नबुझाइ मिडियामा विषय छरपस्ट पारेको भन्दै उनलाई स्पष्टीकरणसमेत सोधिएको थियो। महामन्त्री ढकालले पार्टी अनुशासनविपरीत गतिविधि गरेको भन्दै रास्वपाको अनुशासन समितिले उनलाई स्पष्टीकरण थमाएको हो। बुधबारको बैठकमा महामन्त्री ढकालले ३९ जिल्ला घुमेर तयार पारिएको समीक्षा प्रतिवेदनमाथि छलफल गर्दा केन्द्रीय समितिको बैठक लाइभ गर्न माग गरेका थिए। तर केन्द्रीय सदस्यहरुले लाइभ गर्न नहुनेमा जोड दिएका थिए। त्यसको विरोध गर्दै उनले भनेका थिए बैठक लाइभ नगर्ने निर्णय गराएकाले आफ्नो लोकतान्त्रिक अधिकार,बोल्न पाउने अधिकार हनन् भएकाले पार्टी बैठकमा मुखमा कालो टेप लगाएर उपस्थिति जनाइराखेको छु। ढकालले केन्द्रीय कमिटी बैठकबाट बाहिरिँदै गर्दा सभापति रवि लामिछानेप्रति आक्रामक अभिव्यक्ति दिएका थिए। उनले आफूमाथि बैठकमा ह्यारेसमेन्ट भएको दाबी गरेका थिए। सभापति लामिछानेलाई गोर्खा मिडियासँग जोडेर आरोपित गरेका थिए। सरकारमा गएपछि पार्टीको इमेज र क्रेज डाउन भएको स्वीकार गरेर अगाडि बढ्नुपर्ने थियो। मन्त्रीहरुले आफ्नो अक्षमताको भारी महामन्त्रीको रुपमा मलाई बोकाउन खोज्नुभएको छ।उनले भनेका थिएगोरखा मिडियाको प्रवन्ध निर्देशक र रास्वपा महामन्त्री उस्तै पद हो। एउटै मानक हो। उहाँ प्रबन्ध निर्देशक हुँदा अध्यक्ष जिवी राई दोषि, आज उहाँ सभापति र म महामन्त्री हुँदा सम्पूर्ण कुराको दोषि महामन्त्री भन्ने आयो। जब पत्रकार हुनुहुन्थ्यो नेता दोषि, जब नेता हुनुहुन्छ पत्रकार दोषि। जब प्रतिपक्ष हुनुहुन्थ्यो सत्तापक्ष दोषी, जब सत्तापक्ष हुनुहुन्छ प्रतिपक्ष दोषि।"
एमालेले प्रधानमन्त्रीलाई भन्यो  दीर्घकालीन असर पर्ने कुनै पनि काम नगर्नू,"काठमाडौं : नेकपा एमालेले अल्पमतमा परेको सरकारबाट दीर्घकालीन असर पर्ने कुनै पनि काम नगर्ननगराउन प्रधानमन्त्रीको ध्यानाकर्षण गराएको छ। एमालेले बिहीबार एक विज्ञप्ति जारी गर्दै प्रधानमन्त्री पुष्पकमल दाहाल 'प्रचण्ड'ले विश्वासको मत पाउने अवस्था नरहेको र अल्पमतमा परेको सरकारबाट दिर्घकालीन असर पर्ने कुनै पनि काम नगर्न नगराउन भनेको हो। एमाले महासचिव शंकर पोखरेलको हस्ताक्षरमा जारी विज्ञप्तिमार्फत् राष्ट्रिय सहमतिको सरकार गठनको प्रक्रियामा सहभागी हुन र सहयोग गर्न समेत प्रधानमन्त्री 'प्रचण्ड' लाई अनुरोध गरिएको छ। 'ससंसदका दुई ठूला दल नेकपा (एमाले) र नेपाली कांग्रेस नयाँ सरकार गठनका लागि सहमत भएको अहिलेको परिस्थितिमा वर्तमान प्रधानमन्त्री पुष्पकमल दाहाल 'प्रचण्ड'ले विश्वासको मत पाउने अवस्था नरहेको हुँदा अल्पमतमा परेको सरकारबाट दीर्घकालीन असर पर्ने कुनै पनि काम नगर्ननगराउन नेकपा (एमाले) सम्माननीय प्रधानमन्त्री पुष्पकमल दाहाल 'प्रचण्ड' को ध्यानाकर्षण गर्दछ, 'विज्ञप्तिमा भनिएको छ, 'राष्ट्रिय सहमतिको सरकार गठनको प्रक्रियामा सहभागी हुन र सहयोग गर्न पुनः अनुरोध गर्दछ ।' एमाले र कांग्रेसबीच गठबन्धनसहितको राष्ट्रिय सरकार बनाउने सहमति भएसँगै प्रचण्ड नेतृत्वको सरकार राजनीतिक संकटमा परेको छ। एमाले र कांग्रेसले राजीनामा दिएर नयाँ सरकार गठनमा सहयोग गर्न आग्रह गरेपनि प्रधानमन्त्री प्रचण्ड भने राजीनामा नदिने,संसदको 'फेस' गर्ने तयारीमा छन्। राजीनामा दिन एमालेले गरेको आग्रह अस्वीकार गरेपछि प्रचण्ड सरकारलाई दिएको समर्थन फिर्ता लिँदै एमालेले आफ्ना मन्त्रीहरूलाई बोलाइसकेको छ। प्रधानमन्त्रीले आफूले संसद फेस गर्ने र त्यसका लागि सहयोग गर्न आग्रह गरेपछि राजीनामा बुझाउन बिहीबार बालुवाटार पुगेका राष्ट्रिय स्वतन्त्र पार्टीका मन्त्रीहरू राजीनामा नबुझाइ फर्किएका छन्। कांग्रेस र एमालेबीच आलोपालो सरकारको नेतृत्व गर्ने सहमति भएको छ। पहिलो चरणमा सरकारको नेतृत्व एमाले अध्यक्ष केपी शर्मा ओलीले गर्नेछन्। त्यसपछि बाँकी समय कांग्रेस सभापति शेरबहादुर देउवाले नेतृत्व गर्ने सहमति भएको छ। उनीहरूबीच संविधानको धारा ७६ (२) अनुसार नै सरका गठन गर्ने सहमति भएको हो।"
अल्पमतमा परिसकेकाले प्रचण्डले प्रधानमन्त्री पदबाट राजीनामा दिनुपर्छ : गगन थापा,काठमाडौं : नेपाली कांग्रेसका महामन्त्री गगन थापाले स्पष्ट रुपमा अल्पमतमा परिसकेपछि प्रधानमन्त्रीबाट पुष्पकमल दाहाल 'प्रचण्ड'ले राजीनामा दिएर मार्गप्रशस्त गर्नुपर्ने बताएका छन्। बिहीबार विराटनगर विमानस्थलमा सञ्चारकर्मीसंग कुरा गर्दै थापाले संविधान अनुसार विश्वासको मत लिने अधिकार प्रधानमन्त्रीलाई भएपनि अल्पमतमा परेपछि प्रधानमन्त्रीले राजीनामा दिएर मार्गप्रशस्त गर्नुपर्ने बताएका हुन्। समावेशी र समानुपातिक प्रतिनिधित्व लगायतका विषयका साथै संघियतालाई कार्यान्वयन गर्न संविधान संशोधन गर्नुपर्ने आवश्यकता विगत ७ वर्षमा सबैले महसुस गरेकाले संविधान संसोधन गर्न लागिएको उनको भनाई छ। उनले संघीय लोकतान्त्रिक गणतन्त्रको संविधानलाई थप परिमार्जित र परिष्कृत गरेर अझै मजबुत बनाउने उद्देश्यले नेपाली कांग्रेस र एमाले बीच नयाँ सहकार्य शुरु गरिएको पनि उनले बताए। त्यस्तै थापाले एमालेसँगको नयाँ गठबन्धन बनाइसकेपछि पनि प्रधानमन्त्री प्रचण्डको अस्थिर चरित्रका कारण उनको नेतृत्वको सरकार ढलेको स्पष्ट पारे। संविधान संशोधनका लागि नेपाली कांग्रेस र एमालेका संख्याले मात्र नपुग्ने भएकाले अन्य दलहरु सहितको राष्ट्रिय सहमतिको सरकार बनाउने उनको भनाइ छ।
घरदैलोकै सिंहदरबारका मनछुने नीति कार्यक्रम,"बुटवल : नागरिकको घरदैलोमै सिंहदरबार पुगेको छ भन्ने अनुभूति त्यहाँका स्थानीय तहले ल्याउने वार्षिक नीति तथा कार्यक्रमले देखाउँछ। जनताको सबैभन्दा नजिकको सरकारसमेत हुन् देशभरका पालिकाहरू। तर, उनीहरूसँग पर्याप्त बजेट छैन। साँघुरो बजेटको घेराबाटै पनि देशका कतिपय पालिकाहरूले नागरिकको मनछुने नीति, तथा कार्यक्रम ल्याएका छन्। पानी, तरकारी र फलफूलको शुद्धता परीक्षण गर्ने, योजना बैंक, जनतालाई निःशुल्क रगत, एक घर, एक सीपयुक्त जनशक्ति, पहिले उत्पादन अनिमात्र अनुदान, छोरी पढाऔं, समाज बनाऔँ, गर्भवती र सुत्केरीलाई निःशुल्क ल्याब सेवा जस्ता कार्यक्रमले नागरिकको मन तानेको छ। तिलोत्तमामा पानी, तरकारी र फलफूलको शुद्धता परीक्षण हाम्रो नगरपालिका क्षेत्रमा उत्पादन हुने र बाहिरबाट आउने तरकारी, फलफूलहरू यहाँमात्रै सीमित हुँदैनन्, नगरप्रमुख रामकृष्ण खाणले भने, समग्र तराई क्षेत्र र लुम्बिनी प्रदेशका पहाडी जिल्लाहरूमा समेत उत्पादन पुग्छ। आम नागरिकहरूको स्वास्थ्यलाई ध्यानमा राखेर प्रयोगशाला परीक्षणको नीति तथा कार्यक्रम ल्याएका छौं। नगरपालिकाले अघिल्लै वर्ष ल्याएको एक वडा, एक किलोमिटर सडक कालोपत्रे गर्ने नीति तथा कार्यक्रम नगरबासीहरूले सबैभन्दा बढी रुचाएको योजना हो। यस कार्यक्रमलाई पाँच वर्षसम्मै सञ्चालन गर्ने योजना नगरपालिकाको छ। १७ वटा वडामा एक आर्थिक वर्षमा १७ किलोमिटर सडक कालोपत्रे गरिने प्रमुख प्रशासकीय अधिकृत नारायण अर्यालले जानकारी दिए। बस्तीस्तरबाट योजना छनौट भएका योजनाहरूलाई मात्र नगरपालिकाले यस योजनामा समेट्ने गर्छ। पाँच आर्थिक वर्षसम्म यस योजनाअन्तर्गत ८५ किलोमिटर सडक कालोपत्रे हुने अर्यालले बताए। प्रत्येक वडामा फरकफरक उत्पादनले पहिचान गराउने योजना नगरपालिकाको छ। वडा नम्बर ६ मा दुग्ध, ८ मा तेलहन, ११ र १२ मा बाख्रा र १४ नम्बर वडामा तरकारीको राम्रो उत्पादन हुन्छ। नगरमुख शैक्षिक सुधार, कुन्जपार्कमा नेपालमा नै पहिलो म्युजिकल वाटर फाउन्टेन, युवामैत्री नगरपालिका र लैंगिकमैत्री नगरपालिका घोषणाले पालिकाको पहिचान बनाएका छन्। योजना बैंक स्थापनातिलोत्तमा नगरपालिकाले आयोजनालाई तीन भागमा वर्गीकरण गरेर सञ्चालन गर्ने गरेको छ। एक करोडसम्म प्राथमिकता प्राप्त आयोजना, एक करोडदेखि पाँच करोडसम्मलाई गौरवको आयोजना र पाँच करोडभन्दा माथिकालाई स्वर्णिम आयोजनाको रूपमा अघि सारिएको छ। १७ वटै वडामा गरिने सडक कालोपत्रे, सूचना केन्द्र निर्माण, सूचना प्रविधि तथा राष्ट्रिय झन्डा निर्माणलाई प्राथमिकता प्राप्त, मातृशिशु अस्पताल, सभाहल निर्माण, वडा नम्वर ६ र १६ को कार्यालय भवन निर्माणलाई गौरवको योजनाका रूपमा अघि सारिएको छ। चारवटा विद्यालयका भवन निर्माण, १५ शय्याका अस्पताल भवन र मंगलापुरकान्छीबजार सडकलाई स्वर्णिम योजनाको रुपमा संचालन गरिएको प्रमुख प्रशासकीय अधिकृत अर्यालले बताए। पहिले उत्पादन, अनिमात्र अनुदानधेरैजसो पालिका सहित प्रदेश सरकारले कृषि क्षेत्रमा दिने अनुदानको दुरुपयोग बढिरहेका बेला प्यूठानको दुर्गम क्षेत्रमा पर्ने नौवहिनी गाउँपालिकाले किसानलाई उत्पादनको आधारमा मात्र अनुदान दिने नीति तथा कार्यक्रम ल्याएको छ। यस कार्यक्रमलाई नागरिकहरूले समेत रुचाएका छन्। गाउँपालिकाका प्रमुख प्रशासकीय अधिकृत शिवराज पौडेलका अनुसार मासुजन्य उत्पादनमा किसानलाई प्रति किलो ८० रुपैयाँका दरले अनुदान दिइने छ। घरमै खसी बोका पालेर वार्षिक एक सय किलो मासुजन्य उत्पादन गर्ने किसानलाई किलोमा ८० रुपैयाँका दरले अनुदान दिने कार्यक्रम छ, पौडेलले भने, समूहगत रुपमा खसीबोका पालेमा एक हजार किलोको ५० रुपैयाँ अनुदान छ। कार्यविधि बनाएर योजना कार्यान्वयन गरिने उनले जानकारी दिए। दुग्ध उत्पादक किसानले समेत प्रति लिटर पाँच रुपैयाँका दरले अनुदान पाउने छन्। त्यसका लागि गाउँपालिकाले दूध संकलन केन्द्र समेत सञ्चालन गर्नेछ। ढुवानी र बजारीकरणमा पनि पालिकाले अनुदान दिने कार्यक्रमलाई विशेष प्राथमिकतामा राखेको छ। पालिकाको वडा नं १ स्याउलीबाङमा स्थानीय पहाडी आलु, बाहाने, फोप्ली, लुप्लुङ र डाम्रीमा अदुवा, खबाङमा कोदो, लुङमा सुन्तला, मैरामारे र फोप्ली टिमुर उत्पादनको पकेट क्षेत्र हुन्। नगरवासीलाई रगत निःशुल्करुपन्देहीको बुटवल उपमहानगरपालिकाले नगरबासीहरूलाई उपचारका लागि आवश्यक पर्ने रगत र रगतजन्य पदार्थ निःशुल्क उपलब्ध गराउने भएको छ। वार्षिक नीति तथा कार्यक्रममै राखेर उपमहानगरपालिकाले पहिलोपटक यस्तो योजना ल्याएको हो। लुम्बिनी प्रादेशिक अस्पतालसहित प्रदेसस्तरका ठूला अस्पतालहरू यही उपमहानगरपालिकाभित्र पर्छन्। लुम्बिनी प्रदेशका १२ वटै जिल्लाका नागरिकहरूको उपचार गर्ने प्रमुख सहरसमेत बुटवल हो। सार्वजनिक निजी साझेदारी कार्यक्रममार्फत उपमहानगरपालिकाको वडा नम्बर ११ मा एक सय शय्याको अस्पताल स्थापना गर्ने नीतिसमेत अघि सारिएको उपप्रमुख सावित्रादेवी अर्यालले जानकारी दिइन्। अस्पताल निर्माणका लागि चालु आर्थिक वर्षमा पाँच करोड रुपैयाँ बजेट विनियोजन गरिएको छ। ज्येष्ठ नागरिक लक्षित बाआमासँग नगरप्रमुख कार्यक्रममार्फत ज्येष्ठ नागरिकको स्वास्थ्य हेरचाह गर्ने, उपप्रमुख सुरक्षित मातृत्व कार्यक्रम अन्तरर्गत गर्भवती महिलालाई निःशुल्क प्रयोगशाला सेवा दिने नीति तथा कार्यक्रमसमेत ल्याइएको छ। छोरी पढाऔं, समाज बनाऔं कार्यक्रम अन्तरगत बुटवल टेक्निकल इन्स्टिच्युटसँगको सहकार्यमा ४० जना छात्राहरूलाई निःशुल्क प्राविधिक शिक्षा उपलब्ध गराउने उदेश्यले २५ लाख रुपैयाँ बजेट विनियोजन भएको छ। सञ्चार क्षेत्र सबलीकरण, सञ्चारग्राम स्थापना, किसानलाई पाडी वितरणमा अनुदान, परम्परागत सीप आरन खरिद तथा सञ्चालनमा अनुदान दिने कार्यक्रम उपमहानगरपालिकाले अघि सारेको छ। बुटवललाई रोजगार र स्वरोजगारका समेत स्थापित गर्न गृहिणी महिलाहरूलाई रोजगार, स्वरोजगार बनाउँदै उत्पादन तथा बिक्रीसँग जोड्न नगरप्रमुख गृहिणी महिला स्वरोजगार कार्यक्रमका लागि ३ करोड, बिक्री केन्द्र स्थापनामा प्रोत्साहन गर्न एक करोड र महिला उद्यमी आत्मनिर्भर कार्यक्रमका लागि ५० लाख बजेटको व्यवस्था गरिएको छ। यस उपमहानगरपालिकाले आगामी आर्थिक वर्षमा आन्तरिक स्रोतबाट ८५ करोड राजस्व संकलन गरिने लक्ष्य लिएको छ। यो पालिका प्रदेशकै ठूलो र पुरानो पालिका हो। एक घर, एक सीपयुक्त जनशक्ति प्यूठानको दुर्गम क्षेत्रमा पर्ने गौमुखी गाउँपालिकाले एक घर, एक सीपयुक्त जनशक्तिको नीति ल्याएको छ। युवाहरू दिनानुदिन विदेश पलायन भइरहेको बेला पालिकाले यस कार्यक्रमलाई विशेष प्राथमिकतामा राखेर कार्यक्रमअघि सारेको गाउँपालिका उपाध्यक्ष महावीर रानाले जानकारी दिए। उनका अनुसार यस कार्यक्रम अन्तर्गत सीपयुक्त जनशक्ति तयार पारेर रोजगार र स्वरोजगार बनाउने पालिकाको नीति छ। विद्यार्थीहरूको सिर्जनात्मक क्षमतालाई अभिवृद्धि गर्नका लागि सिर्जनाका लागि शुक्रबार कार्यक्रम ल्याइएको छ। पालिकाको केन्द्र ठूलाबँेसीमा रहेको गौमुखी माविलाई नमुना विद्यालयका रूपमा अघि सार्ने योजना छ। यो पालिका प्यूठानको दुर्गम क्षेत्रमा पर्छ। जहाँ अर्गानिक उत्पादन हुन्छ। पालिकाले रैथाने वाली अन्तर्गत कोदो र फापरलाई प्रबद्र्धन गर्ने नीति तथा कार्यक्रम ल्याएको छ। पूर्ण संस्थागत सुत्केरी सुनिश्चत भएको पालिका घोषणा गर्ने पालिकाको योजना छ। प्यूठानका नौ स्थानीय तहमध्ये झिमरुक गाउँपालिका बाहेक सबैले वार्षिक नीति, कार्यक्रम र बजेट प्रस्तुत गरेका छन्। उत्पादनले चिनिने छन् वडाहरूकृषि र पशुजन्य उत्पादनबाट मात्र पालिकाको समृद्धि हासिल गर्न सकिने निष्कर्षका साथ पाल्पाको बगनासकाली गाउँपालिकाले अब प्रत्येक वडालाई उत्पादनको हिसावले पहिचान गराउने नीति अघि सारेको छ। एक वडा, एक उत्पादन कार्यक्रमअन्तर्गत ९ वटै वडालाई पकेट क्षेत्र बनाउने योजना ल्याइएको प्रमुख प्रशासकीय अधिकृत बद्रीनाथ लम्सालले जानकारी दिए। जसअन्तर्गत वडा नम्बर १ मा मकै, २ मा अदुवा, ३ र ४ मा सुन्तला, ५ मा हलेदो, ६, ७, ८ मा अदुवा, माहुरी, कुरिलो र ९ मा बाख्राको पकेट क्षेत्रका रूपमा तोकिएको छ। पकेट क्षेत्र तोकिएको वडामा उत्पादन भएका कृषि तथा पशुजन्य उत्पादलाई बजारीकरणको व्यवस्थापनसमेत पालिकाले मिलाउने लम्सालले बताए। वार्षिक बजेट खर्च गर्नका लागि असार मसान्त नै कुर्नुपर्ने संस्कारलाई यस पालिकाले तोडेको छ। जेठ १५ गतेभित्रै पालिकाका ९५ भन्दा बढी योजनाहरूको सम्पन्न भएर भुक्तानीसमेत दिइएको लम्सालले जानकारी दिए। छोरी जन्मदा ५ सय, बेसहारालाई १ हजारप्यूठानको सरुमारानी गाउँपालिकाले छोरी पेवा कार्यक्रमलाई निरन्तरता दिएको छ। यस कार्यक्रमअन्तर्गत छोरी जन्मिएपछि गाउँपालिकाले ५ सय रुपैयाँ खातामा हुन्छ। आर्थिक वर्ष २०७५०७६ देखि सञ्चालन भएको यस कार्यक्रमअन्तर्गत करिब ५० लाख रुपैयाँ छोरीहरूको नाममा जम्मा गरिएको गाउँपालिका अध्यक्ष झगबहादुर विश्वकर्माले जानकारी दिए। पालिकाका दुई वटा सहकारीहरूमार्फत उनीहरूलाई रकम दिने गरिएको उनले बताए। पालिकाले बेसहारा बालबालिका र ग वर्गका अपांगतालाई पढ्नका लागि मासिक एक हजार रुपैयाँ दिने गरेको छ। आगामी आर्थिक वर्षका लागि सामूहिक रूपमा कृषि खेती गर्ने व्यवसायिक फर्महरूलाई विद्युत्त महसुलमा २५ प्रतिशत अनुदान दिने कार्यक्रम पालिकाले ल्याएको छ। बजेट र अधिकारले पालिकालाई बलियो बनाउनुपर्छ गाउँपालिका राष्ट्रिय महासंघ नेपालका लुम्बिनी प्रदेश सचिवसमेत रहेका सरुमारानी गाउँपालिका अध्यक्ष झगबहादुर विश्वकर्माले संघ सरकार संघीयताको मर्मअनुसार नचलेको टिप्पणी गरेका छन्। वित्तीय समानीकरण अनुदान बर्सेनि कटौती हुँदै गएको छ, विश्वकर्माले भने, जनतालाई गुणस्तरीय सेवा दिने हो भने स्थानीय सरकारलाई बोलियो बनाउनैपर्छ। राष्ट्रिय प्राकृतिक स्रोत तथा वित्त आयोगले गरेको स्रोतको बाँडफाँडलाई कुल्चेर संघ सरकारले बजेट पठाउने गरेको समेत उनले गुनासो गरे। कार्यविस्तृतीकरण प्रतिवेदनलाई समेत संघले लागू नगरेको उनले जानकारी गराए। संघ र प्रदेश सरकारले टुक्रे योजनाहरू पालिकामा पठाउँछन्, उनले भने, सानातिना योजनाहरू किन माथिबाट पठाउनुपर्यो ? बजेट पठाए त हामी संचालन गरिहाल्छौँ नि ? ती योजनाहरू त वडा सरकारले गर्नुपर्ने हो। झिनामसिना कुरामै संघ र प्रदेस सरकार अल्झिरहेको उनको ठम्याइँ छ। स्थानीय तहको प्रमुख प्रशासकीय अधिकृत पालिकाकै छैठौँ तहका कर्मचारीबाटै नियुक्ति हुनुपर्ने व्यवस्था गर्नसमेत उनले सुझाव दिए। इस्माले निःशुल्क पढाउने गुल्मीको इस्मा गाउँपालिकाले जीवराज आश्रित बहुप्राविधिक शिक्षालयमा विद्यार्थीलाई निःशुल्क पढाउने नीति, कार्यक्रम र बजेट ल्याएको छ। पालिकाले वडा नम्वर ५ मा शिक्षालय स्थापना गरेको छ। अध्ययनरत सबै विद्यार्थीहरूको शुल्क गाउँपालिकाले बेहोर्ने गरी योजना अघि सरेको गाउँपालिकाका लेखा अधिकृत अशोककुमार खड्काले जानकारी दिए। यस शिक्षालयमा तीन वर्षे सर्वेक्षकतर्फको पढाइ हुन्छ। हाल १५ जना विद्यार्थीहरू अध्ययनरत छन्। स्वर्गीय एमाले नेता जीवराज आश्रित गुल्मीको चन्द्रकोट गाउँपालिकाका हुन्। उनकै नामबाट इस्मा गाउँपालिकाले पाँच वर्षअघिदेखि बहुप्राविधिक शिक्षालय सञ्चालनमा ल्याएको छ। ४०६ पालिकाले बजेटै ल्याएनन्तर, यस्ता पालिकाहरू पनि छन्, जसले नीतिगत व्यवस्थाअनुसार असार १० मा ल्याउैपर्ने बजेट नल्याएर कानुनकै धज्जी उडाए। देशभर ४ सय ६ वटा पालिकाहरूले बजेट तोकिएको मितिमा बजेट ल्याएनन्। ७ सय ५३ मध्ये ३ सय ४७ वटाले मात्र बजेट ल्याएको संघीय मामिला तथा सामान्य प्रशासन मन्त्रालयको वेबसाइटमा उल्लेख छ। मधेस प्रदेशमा दुईतिहाइ पालिकाहरूले बजेट प्रस्तुत गर्न नसकेको देखिएको छ। बजेटमा अध्यक्ष, उपाध्यक्षको मनोमानी प्यूठानको झिमरुक गाउँपालिका अध्यक्ष पितबहादुर महतरा क्षेत्री र उपाध्यक्ष प्रमोद पोख्रेलले मनोमानी ढंगले बजेट विनियोजन गरी योजना ल्याउन खोजेपछि वडा अध्यक्षहरूले विरोध गरेका छन्। उनीहरूको विरोधपछि पालिकाले बजेट ल्याउन सकेन्। नीति तथा कार्यक्रम सार्वजनिक गरियो तर त्यो पनि पास भएको छैन्। विषयगत समिति र एकीकृत योजना तर्जुमा गोष्ठीमा समेत छलफल नगरी अध्यक्ष र उपाध्यक्षले बजेट ल्याउन थालेका थिए। अर्को बजेट भाषण असार २८ गतेलाई तोकिएको छ। वडा नम्वर १ का अध्यक्ष धु्रवराज खनालले मनोमानी रुपमा अध्यक्ष र उपाध्यक्षले बजेट बनाएर ल्याउँदा आफूहरूले विरोध गरेको प्रतिक्रिया दिए। राम्रो गर्नेलाई पुरस्कृत देशभरका स्थानीय तहहरूले गरेको कार्यसम्पादनलाई मूल्यांकन गरेर नेपाल नगरपालिका संघ र गाउँपालिका राष्ट्रिय महासंघले वार्षिक रूपमा पालिकाहरूलाई सम्मान गर्ने गर्छ। उनीहरूले समयमै लिएको बजेट, वार्षिक नीति तथा कार्यक्रम, सामाजिक विकास, स्थानीय पूर्वाधार, स्थानीय आर्थिक, वन वातावरण तथा विपद् व्यवस्थापन र संस्थागत विकास तथा सुुशासनको क्षेत्रमा उत्कृष्ट काम गर्नेहरूलाई महासंघले सम्मान गर्ने गर्छ। गाउँपालिका राष्ट्रिय महासंघका प्रमुख कार्यकारी अधिकृत राजेन्द्र प्याकुरेलका अनुसार देशभरका ४ सय ६० गाउँपालिकाहरूमध्येबाट उत्कृष्ट पालिकाहरू छनौट गर्ने कार्यक्रम अघि बढिरहेको छ। मूल्यांकनको काम भइरहेको छ, प्याकुरेलले भने, छनौट प्रक्रिया सकिदाबित्तिकै सम्मानको कार्यक्रम राख्छौं। महासंघले पहिलोपटक पालिकाहरूलाई सम्मानित गर्दै छ। सातै प्रदेशबाट एकएकवटा पालिका छनोट गर्ने योजना रहेको उनले सुनाए। गाउँपालिकाहरूबीच सकारात्मक प्रतिस्पर्धाका माध्यमबाट मुलूकमा स्थानीय शासन प्रक्रियालाई सुदृढीकरण गर्न, उत्कृष्ट गाउँपालिका छनोट कार्यविधि समेत जारी गरिएको छ। तर, नगरपालिका राष्ट्रिय महासंघले कार्यसम्पादनका आधारमा २०७४ सालदेखि देशभरबाट उत्कृष्ट पालिकाहरू सम्मान गर्ने कार्यक्रमलाई निरन्तरता दिइरहेको छ। हालसम्म ३० भन्दा बढी नगरपालिकालाई उत्कृष्ट घोषणा गरिएको छ। समयमै बजेट नल्याउनेको मूल्यांकन हुन्छसंघीय मामिला तथा सामान्य प्रशासन मन्त्रालयका सहप्रवक्ता एवं सूचना अधिकारी अश्विनकुमार पोखरेलले नीतिगत व्यवस्थाले तोकेको समयमा बजेट नल्याउने पालिकाहरूको मूल्यांकन गरिने बताएका छन्। साउन १ गतेसम्म बजेट नल्याउने पालिकाहरूको संघ सरकारबाट जाने बजेट रोक्का हुन्छ, उनले भने, ती पालिकाहरूले राजस्व पनि उठाउन पाउँदैनन्। स्थानीय सरकार भएपछि वित्तीय अनुशासन पूरा गर्नुपर्छ। समयमै बजेट प्रस्तुत हुनुलाई पनि उत्कृष्ट पालिका घोषणा गर्ने एउटा महत्वपूर्ण सूचकका रूपमा मानिने उनको भनाई छ। स्थानीय तह संस्थागत क्षमता स्वमूल्यांकन (लिजा) र स्थानीय तह सुशासन जोखिम मूल्यांकन कार्यविधि जस्ता क्षेत्रमा उनीहरूको मूल्यांकन हुने गर्छ। स्थानीय सरकार सञ्चालन ऐन, अन्तरसरकार वित्तीय व्यवस्थापन ऐन र सुशासन ऐनअनुसार ती पालिका चलेका छन्, छैनन् भन्ने विषयलाई मन्त्रालयले अनुगमन गर्ने गरेको समेत उनले सुनाए। साउन १ गतेसम्म बजेट नल्याउने पालिकाहरूको संघ सरकारबाट जाने बजेट रोक्का हुन्छ। समयमै र नागरिकको मनछुने कार्यक्रम ल्याउने पालिकाहरूको पनि मूल्यांकन हुन्छ। तोकिएको समयमा बजेट नल्याउने पालिकाहरूले राजस्व पनि उठाउन पाउँदैनन्। स्थानीय सरकार भएपछि उनीहरूले वित्तीय अनुशासन पूरा गुर्नपर्छ। समयमै बजेट प्रस्तुत हुनुलाई पनि उत्कृष्ट पालिका घोषणा गर्ने एउटा महत्वपूर्ण सूचकका रूपमा मानिने गरिन्छ। स्थानीय तह संस्थागत क्षमता स्वमूल्यांकन (लिजा) र स्थानीय तह सुशासन जोखिम मूल्यांकन कार्यविधि जस्ता क्षेत्रमा उनीहरूको मूल्यांकन हुने गर्छ। अश्विनकुमार पोखरेल, सहप्रवक्ता एवं सूचना अधिकारी, संघीय मामिला तथा सामान्य प्रशासन मन्त्रालय संघ सरकार संघीयताको मर्मअनुसार चलेको छैन। वित्तीय समानीकरण अनुदान बर्सेनि कटौती हुँदै आएको छ। जनतालाई गुणस्तरीय सेवा दिने हो भने स्थानीय सरकारलाई बोलियो बनाउनैपर्छ। राष्ट्रिय प्राकृतिक स्रोत तथा वित्त आयोगले गरेको स्रोतको बाँडफाँडलाई कुल्चेर संघ सरकारले बजेट पठाउने गर्छ। कार्य विस्तृतीकरण प्रतिवेदन लागू भएको छैन। संघ र प्रदेश सरकारले टुक्रे योजनाहरू पालिकामा पठाउने होइन्। सानातिना योजनाहरू किन माथिबाट पठाउनुपर्यो ? बजेट पठाए हामी सञ्चालन गरिहाल्छौं। ती योजनाहरू वडाले गर्छ। झिनामसिना कुरामै संघ र प्रदेश सरकार अल्झिरह्यो। स्थानीय तहको प्रमुख प्रशासकीय अधिकृत पालिकाकै छैटौं तहका कर्मचारीबाटै नियुक्ति हुनुपर्छ ।झगबहादुर विश्वकर्मा, सचिव, गाउँपालिका राष्ट्रिय महासंघ नेपाल, लुम्बिनी प्रदेश नगरपालिकाले अघिल्लै वर्षदेखि ल्याएको एक वडा, एक किलोमिटर सडक कालोपत्रे नगरवासीहरूले सबैभन्दा बढी रुचाएको योजना हो। यस कार्यक्रमलाई पाँच वर्षसम्मै सञ्चालन गर्ने योजना नगरपालिकाको छ। बस्तीस्तरबाट योजना छनौट गर्छौं। पाँच आर्थिक वर्षसम्म कम्तीमा ८५ किलोमिटर सडक कालोपत्रे यस योजनाअन्तर्गत हुन्छ। आयोजनालाई तीन भागमा वर्गीकरण गरेका छौं। एक करोडसम्म प्राथमिकता प्राप्त आयोजना, एक करोडदेखि पाँच करोडसम्मलाई गौरवको आयोजना र पाँच करोड भन्दा माथिकालाई स्वर्णिम आयोजनाको रुपमा अघि सारिएको छ ।नारायण अर्याल, प्रमुख प्रशासकीय अधिकृत, तिलोत्तमा नगरपालिका, रुपन्देही"
राजनीतिक अस्थीरताले मन्त्रालयमा गएर सहज रुपमा काम गर्न सकिएन : सामान्य प्रशासनमन्त्री जोशी,स्थानीय तहमा प्रमुख प्रशासनकीय अधिकृत पठाउदा आफुले निकै दबाब महशुस गरेको उनको भनाइ छ । काठमाडौं : संघीय मामिला तथा सामान्य प्रशासनमन्त्री भानुभक्त जोशीले संघीय निजामती सेवा ऐन समयमा नै आउन नसक्दा कर्मचारी व्यवस्थापनमा समस्या देखिएको बताएका छन्। राष्ट्रियसभाको बिहीबारको बैठकमा विनियोजन विधेयक २०८१ माथिको छलफलमा उठेका प्रश्नको जवाफ दिँदै मन्त्री जोशीले मुलुक संघीयतामा गएको लामो समय हुदा पनि आवश्यक ऐन समयमा नै ल्याउन नसक्दा संघ र प्रदेशको कर्मचारी व्यवस्थापन गर्न कठिन भएको बताएका हुन् । स्थानीय तहमा प्रमुख प्रशासनकीय अधिकृत पठाउदा आफुले निकै दबाब महशुस गरेको उनको भनाइ छ । उनले निश्चित मापदण्ड नहुँदा स्थानीय तहमा खटाएका कर्मचारी कार्यस्थलमा जान नखोज्ने र गएका कर्मचारीहरुलाई पनि हाजिर गर्न नदिने प्रवृतिहरु देखापरेको धारणा राखे। मुलुकको राजनीतिक अस्थीरताका कारण पनि मन्त्रालयमा गएर सहज रुपमा काम गर्न नसकेको उनको भनाइ छ ।
"सहकारी समितिले बोलायो गृहसचिव र प्रहरी महानिरीक्षक, सोचेको भन्दा भिन्न तस्बिर प्राप्त भएको संयोजक थापाको भनाइ","काठमाडौं : सहकारीसम्बन्धी संसदीय छानबिन समितिका संयोजक सूर्य थापाले अनुसन्धानका क्रममा सोचेको भन्दा भिन्न तस्बिर प्राप्त भएको बताएका छन्। समितिको बिहीबार बसेको बैठकपछि सञ्चारकर्मीसँग कुरा गर्दै उनले अनुसूचीमा रहेका सहकारीहरूका बारेमा भिन्न तस्बिर प्राप्त भएको बताएका हुन्। अनुसन्धानकै क्रममा समितिले भोलि गृहसचिव एकनारायण अर्याल र प्रहरी महानिरीक्षक वसन्तबहादुर कुँवरसँग छलफल गर्दैछ। संयोजक थापाका अनुसार गृह मन्त्रालयअन्तर्गत बनेका विभिन्न समितिको प्रतिवेदन र प्रहरीका विभिन्न निकायहरूले अनुसन्धान गरिरहेको सहकारीसम्बन्धी मुद्दाका बारेमा उनीहरूसँग छलफल गरिने छ। यसैक्रममा समितिले बिहीबार महालेखापरीक्षक तोयम राया, सम्पत्ति सुद्धीकरण विभागका महानिर्देशक कमलप्रसाद भट्टराई र सहकारी विभागका रजिस्ट्रार पिताम्बर घिमिरेसँग छलफल गरेको थियो। महालेखापरीक्षकको पछिल्ला प्रतिवेदनहरूमा पनि सहकारी समस्याका बारेमा उल्लेख भएकाले छलफलका लागि बोलाइएको संयोजक थापाले बताए। महालेखापरीक्षक रायाले २०७५ सालदेखि नै सहकारीसम्बन्धी समस्या आएको बताएका थिए। उनले ६० र ६१औं प्रतिवेदनमा सहकारी समस्याका बारेमा उल्लेख गरिएको र त्यस क्षेत्रलाई व्यवस्थित बनाउन सम्पत्ति सुद्धीकरण गर्नुपर्ने र कैफियत देखिएका सहकारीहरूको बारेमा अनुसन्धान हुनुपर्ने बताएका थिए। त्यस्तै सम्पत्ति सुद्धीकरण विभागका महानिर्देशक भट्टराईले ३९ वटा सहकारीबारे उजुरी प्राप्त भएको बताए। उनले तीमध्ये ११ वटा सहकारीलाई पहिलो प्राथमिकताअन्तर्गत अनुसन्धान गरिरहेको बताए। ११ मध्ये पनि ४ वटाको अनुसन्धान सकाएर अभियोजनका लागि सरकारी वकिलको कार्यालय पठाइएको विभागका महानिर्देशक भट्टराईले बताए। सहकारी क्षेत्रलाई नियमन गर्ने थुप्रै निकाय भए पनि स्रोत र दक्ष जनशक्तिको अभाव रहेको संयोजक थापाको भनाइ छ। 'विभिन्न क्षेत्रले सहकारी क्षेत्रलाई कसरी हेरेको छ भन्ने कुराको जानकारी समितिले लिइरहेको छ। त्यसमा सोचेको भन्दा भिन्न तस्बिर पनि प्राप्त भएका छन्। नियमनकारी निकाय छ तर स्रोत र दक्ष जनशक्ति छैन। वित्तीय विषय हेर्नुपर्ने छ तर प्रशासनिक जनशक्ति छ। कानुनबमोजिम संयन्त्र बनेको छैन,' संयोजक थापाले भने। उनले देशविदेश जहाँ भए पनि सहकारी सञ्चालकहरूलाई समितिको सम्पर्कमा आउन आह्वान गरेको छ। उनले जहाँसुकैबाट पनि समितिलाई सूचना दिन सकिने बताए।"
एकीकृत समाजवादीले सरकारबाट समर्थन फिर्ता नलिने,काठमाडौं : नेकपा एकीकृत समाजवादीका महासचिव घनश्याम भुसालले प्रधानमन्त्रीले सदनमा विश्वासको मत लिए पक्षमा मतदान गर्ने बताएका छन्। बिहीबार पार्टीको महाधिवेशनस्थल प्रज्ञा भवनमा सञ्चारकर्मीसँग कुरा गर्दै भुसालले विश्वासको मत लिने वा नलिने अधिकार प्रधानमन्त्रीलाई रहेको भन्दै प्रधानमन्त्रीले सदनमा विश्वासको मत लिए पक्षमा मतदान गर्ने बताए। उनले प्रधानमन्त्री पुष्पकमल दाहालले सरकार नछाडेसम्म सरकारलाई दिएको समर्थन फिर्ता नलिने स्पष्ट पारे। कांग्रेसएमालेबीचको सहमतिलाई सतकर्ताका साथ हेरिरहेको उनको भनाइ छ। उनले संविधान संशोधनको मुद्दा स्पष्टरूपमा बाहिर नआइसकेको भन्दै स्पष्टरूपमा आए पार्टीमा छलफल गर्ने जिकिर गरे। उनले पार्टी नेतृत्व चयनका विषयमा सकारात्मकरूपमा सहमतिको प्रयास भइरहेको भन्दै निरास हुनुपर्ने अवस्था नरहेको बताए।
"जसपाले नयाँ गठबन्धनलाई समर्थन गर्ने, मन्त्रीहरूले राजीनामा दिने तयारी","काठमाडौं : नयाँ सत्ता समीकरणका लागि नेपाली कांग्रेस र नेपाल कम्युनिष्ट पार्टीबीच भएको सहमतिलाई अशोक राई नेतृत्वको जनता समाजवादी पार्टी (जसपा)ले समर्थन गर्ने भएको छ । वर्तमान सरकारमा पार्टीका तर्फबाट सहभागी मन्त्रीहरूलाई आजै राजीनामा दिन निर्देशन दिइने पार्टीका महासचिव मोहम्मद इस्तियाक राईले जानकारी दिए । प्रतिनिधिसभाका ठूला दुई दलबीच भएको सहमतिलाई जसपाले समर्थन गर्ने उनले बताए। 'परिवर्तित राजनीतिक घटनाक्रमअनुसार वर्तमान सरकार अल्पमतमा परिसकेकाले आफ्नो पार्टीको तर्फबाट सरकारमा सहभागी मन्त्रीलाई राजीनामा गर्न लगाएर नयाँ परिस्थितिअनुरुप पार्टी अगाडि बढ्ने छ । पदाधिकारी बैठक आजै साँझसम्म वा भोलि बिहान बस्नेछ,'उनले भने।' कांग्रेसएमाले गठबन्धनलाई राप्रपा, लोसपा, जसपा,जसपा नेपालले समर्थन गर्ने जनाएका छन् । हालसम्म नागरिक उन्मुक्ति,जनमत र जनमोर्चा अनिर्णित छन्।"
एसईईमा अछामका ५ विद्यालयको नतिजा शून्य,"अछाम : माध्यमिक शिक्षा परीक्षा (एसईई)मा अछाममा ५ वटा विद्यालयको नतिजा शून्य आएको छ। एसईई सहभागी भएका एक सय विद्यालयमध्ये ५ वटा सामुदायिक विद्यालयहरूको नतिजा शून्य आएको शिक्षा विकास तथा समन्वय इकाई अछामका प्रमुख अम्बादत्त जोशीले बताए। नतिजाअनुसार सबैभन्दा बढी पञ्चदेवल विनायक नगरपालिकाका ३ विद्यालयको नतिजा शून्य आएको छ। चौरपाटी गाउँपालिकाको १ र साँफेबगर नगरपालिकाका १ विद्यालयको नजिता शून्य छ। पञ्चदेवल विनायक नगरपालिकाको ३ वटा विद्यालयहरू अम्बिका, महेन्द्र, र सरस्वती माविको नतिजा शून्य छ। चौरपाटी गाउँपालिकाको गगुडा माविको नतिजा शुन्य छ भने साँफेबगर नगरपालिका ११ देविस्थानको हंशबाहिनी माविको नतिजा शून्य छ। पञ्चदेवलको अम्बिका माविबाट एसईई परीक्षामा ३४,महेन्द्र माविबाट १८,सरस्वती माविबाट ३२,गगुडा माविबाट ९ र हंसबाहिनी माविबाट २२ जना विद्यार्थी सहभागी थिए। यी सबै विद्यार्थी अनुत्तीर्ण भएका छन्। अछाममा एसईइमा २८८५ प्रतिशत उत्तीर्ण भएका छन्। परीक्षा नियन्त्रक कार्यालयले सार्वजनिक गरेको २०८० को एसईई परीक्षामा २८८५ प्रतिशत अर्थात् १ हजार ४१४ उत्तीर्ण भएका शिक्षा इकाई कार्यालय अछामले जनाएको छ। अछाममा एसईई परीक्षामा सामान्य र प्राविधिक तर्फबाट कुल ४ हजार ९ सय विद्यार्थी सहभागी भएका थिए। यस्तै सामान्य तर्फ ३ हजार ४ सय ४४ र प्राविधिक तर्फका ४२ जना गरि कुल ३ हजार ४ सय ८२ जना अनुत्तीर्ण भएका छन।"
आपराधिक घटनामा संलग्न ७ जना पक्राउ,"महोत्तरी : विभिन्न समयमा आपराधिक घटनामा संलग्न ७ जना पक्राउ परेका छन्। जिल्ला प्रहरी कार्यालय महोत्तरीले बुधबार पत्रकार सम्मेलन गरी सार्वजनिक गरिएको हो। पक्राउ पर्नेमा महोत्तरी औरहि नगरपालिका२ को चेपक्टका २२ वर्षीय राजाबाबु भन्ने राजा राम यादव, महोत्तरी औरही नगरपालिका१ का सुनिल कुमार यादव, महोत्तरी भंगाहा नगरपालिका२ बखरी टोलका ३० वर्षीय आशिष कुमार कंठ, महोत्तरी सोनमा गाउँपालिका२ तरहारी घर भई धनुषा जिल्लाको जनकपुरधाम उपमहानगरपालिका७ जिरोमाइलमा डेरा कोठा लिई बस्ने मुखचन्द्र दास तत्मा र आशिष कुमार कंठ, महोत्तरी औरही नगरपालिका१ का वर्ष ४० को श्रवन कुमार कापर, जिल्ला धनुषा सवैला नगरपालिका ९ भटिहन का ४७ वर्षीय शशी शंकर कापर रहेका छन्। जिल्ला प्रहरी कार्यालय महोत्तरीका प्रहरी प्रवक्ता डीएसपी सन्तुलाल प्रसाद जयसवारका अनुसार प्रहरीले उनीहरूको साथबाट कटुवा पेस्तोल थान१ थान, लाइभ राउण्ड बुलेट ४ थान, ज ८ प २६२१ र ज ३ प ५०२३ नम्बरको मोटरसाईकल, सिमकार्ड १ थान, विभिन्न दरका १ लाख ७३ हजार ३ सय २० रुपैयाँ नगद, एक थान नागरिकताको प्रतिलिपि १ थान, शिक्षक परिचयपत्र १ थान, १ थान ल्यापटप बरामद गरेको छ।"
रारा तालमा डुबेर युवकको मृत्यु,मुगु : रारा तालको किनारमा पौडी खेल्ने क्रममा तालमा डुबेर युवकको मृत्यु भएको छ। रारा तालको पूर्वी भागमा पर्ने ठाकुर नाथस्थित तालको किनारमा पौडी खेल्ने क्रममा छाँया नाथ रारा नगरपालिका५ का २१ वर्षीय शिशिर जंग रावलको डुबेर मृत्यु भएको प्रहरीले बताएको हो। मृतक रावल रारा ताल किनारमा निर्माणाधीन साइकल लेनमा मजदुरी गर्दै थिए। अरू चार जना साथीहरूसँग घर फर्कने क्रममा उनी सहित अरू साथीहरूले तालको छेउमा पौडी खेल्दा रावलको मृत्यु भएको उनका काका नरेन्द्र रावलले जानकारी दिएका हुन। दिउँसो २ बजे घटेको घटना जानकारी पाउन बित्तिकै नेपाली सेनाको हनुमान ध्वज गुल्मबाट दुईवटा डुंगाबाट नेपाली सेना घटनास्थलमा पुगेको थियो। रारा विमानस्थल र जिल्ला प्रहरी कार्यालयबाट थप प्रहरी टोली पुगी शव तालबाट बाहिर निकालेका थिए। घटनाको मुचुल्कापछि शवको पोस्टमार्टमका लागि जिल्ला अस्पताल ल्याउन लागिएको जिल्ला प्रहरी कार्यालयका प्रहरी नायब उपरीक्षक वीरेन्द्र थापाले जानकारी दिए।
नुवाकोटको केउरेनीमा एक घर एक धारा,"नुवाकोट : नुवाकोटको केउरेनीमा एक घर एक धारा कार्यक्रम सञ्चालन गरिएको छ। विदुर नगरपालिका८ मा केउरेनी बृहत खानेपानी तथा सरसफाई उपभोक्ता समितिमार्फत एक घर एक धारा कार्यक्रमको सुरुवात गरिएको छ। मेयर राजन श्रेष्ठ, उपमेयर प्रभा वोगटीलगायतले सो कार्यक्रमको उद्घाटन गरे। सबै नगरबासीको घरमा स्वच्छ पिउने पानी पुर्याउने नगरपालिकाको लक्ष्यलाई पूरा गराउन बनाइएको धाराको उद्घाटन गरिएको हो। यसका साथै स्थानीय ८१ घर परिवारलाई फिल्टर वितरण गरिएको छ।"
भद्रपुरका विद्यालयमा पढ्दै कमाउँदै कार्यक्रम,"झापा : विद्यार्थीहरूलाई व्यावहारिक, व्यावसायिक र सिपमुलक शिक्षा प्रदान गर्ने उद्देश्यले झापाको सदरमुकामस्थित भद्रपुर नगरपालिकाले विद्यालयमा पढ्दै कमाउँदै कार्यक्रमको सुरुवात गरेको छ। नगर शिक्षा शाखाले नगरमै पहिलो पटक भद्रपुर१ पृथ्वीनगरस्थित हिमाली माविमा पढ्दै कमाउँदै कार्यक्रमको सुरुवात गरेको हो। विद्यालयमा बिहीबार आयोजित एक कार्यक्रमबीच नगर प्रमुख गणेश पोखरेल र उपप्रमुख राधा कार्कीले पढ्दै कमाउँदै कार्यक्रमको उद्घाटन गरेका छन्। २०७३ सालदेखि हिमाली माविले प्राविधिक धारतर्फ पशु विज्ञान शिक्षा प्रदान गरिरहेको छ। प्राविधिक शिक्षाको पढाई हुने विद्यालयको रुपमा हिमाली माविलाई छनोट गरी चालु आर्थिक वर्षमा १० लाख बजेट विनियोजन गरी पढ्दै कमाउँदै कार्यक्रमको शुभारम्भ गरिएको नगर प्रमुख पोखरेलले बताए। यस विद्यालयमा माछा, बाख्रा, बङ्गुर, कुखुरा र गाई पालन गरिनुका साथै तरकारी खेती गर्ने योजनासहित अघि बढेको पाइएको बताउँदै नगर प्रमुख पोखरेलले भने, विद्यार्थीहरूलाई व्यावहारिक, व्यावसायिक र सिपमुलक शिक्षा प्रदान गर्न यसले मदत पुर्याउनेछ। विद्यालय स्तरबाटै विद्यार्थीलाई उद्यमशील बनाउने र देशमै केही गर्न सकिन्छ भनेर भावनाको विकास गराउने उद्देश्यले पढ्दै कमाउँदै कार्यक्रमको सुरुवात गरिएको हो। यो कार्यक्रम अन्य विद्यालयहरूमा पनि क्रमशः विस्तार गर्दै लैजाने नगरपालिकाको योजना रहेको उनले बताए। त्यस्तै उपप्रमुख राधा कार्कीले अहिलेको आवश्यकता नै प्राविधिक शिक्षा भएको बताइन्। एसइई वा कक्षा १२ पास हुने बित्तिकै वैदेशिक रोजगारीमा जाने युवायुवतीहरूको सङ्ख्या बढ्दो रहेको बताउँदै उनले भनिन्, प्राविधिक शिक्षाले उनीहरूलाई वैदेशिक रोजगारीमा जान रोक्नुका साथै व्यावसायिक र सिपमुलक बनाउन मदत पुर्याउँछ। त्यसैले यस वर्षदेखि नगरपालिकाले विद्यालयमै पढ्दै कमाउँदै कार्यक्रम ल्याएको उनको भनाई छ। हिमालीमा पशु विज्ञान शिक्षा सञ्चालन भइरहेकोले पढ्दै कमाउँदै कार्यक्रम सुरुवात गर्न सहज भएको विद्यालयका प्रधानाध्यापक दीपक दाहाले जानकारी दिए। पढ्दै कमाउँदै कार्यक्रमको बजेटबाट यस वर्ष माछा पोखरी सञ्चालनमा ल्याएको, टनेल खेती, पशुपालन, दान बनाउने मेसिन खरिद लगायतका काम गरिएको उनले बताए। यो विद्यालय १० बिगाहा जमिनमा फैलिएको छ। अगाडि पट्टी विद्यालयको भवन रहेको छ। भवन पछाडि केही जमिनमा पशुपालनका लागि खोर बनाएका छौँ। ५ कट्ठा जमिनमा माछा पोखरी खनेका छौ, उनले भने, कृषिजन्य खेतीका लागि पनि जमिन छुट्टाएको र च्याउ खेतीका लागि विद्यालयको एउटा कक्षा कोठा प्रयोगमा ल्याउने तयारी गरेका छौँ। प्राविधिक धारतर्फ ८० जना विद्यार्थी अध्ययनरत छन्। विद्यार्थीहरू यस शिक्षाप्रति उत्साहित देखिएका छन्। उनीहरूले पढ्दै कमाउँदै शिक्षामा रमाइरहेको उनको भनाई छ। विद्यालय व्यवस्थापन समितिका अध्यक्ष नवीन भट्टराईको अध्यक्षता भएको कार्यक्रममा भद्रपुर १ नम्बर वडा अध्यक्ष रामप्रसाद अधिकारी लगायतले मन्तव्य राखेका थिए।"
नवलपरासीमा ८० प्रतिशत रोपाइँ सकियो,"परासी : नवलपरासी खाद्यान्नमा आत्मनिर्भर रहेको छ। हरेक वर्ष वार्षिक २ अर्ब बढीको धान उत्पादन हुने गरेको कृषि ज्ञान केन्द्रले जनाएको हाम्रो जिल्ला धानसहित अन्य खाद्यान्नमा आत्मनिर्भर रहेको छ, ज्ञान केन्द्र प्रमुख डा रविन्द्रनाथ चौवेले भने। विगतको तुलनामा धान उत्पादन बढ्दो छ। आवश्यकताभन्दा बढी भएको धान किसानहरूले बिक्री गर्ने गरेका छन्। ज्ञान केन्द्रको तथ्यांकअनुसार जिल्लामा प्रति व्यक्ति प्रति वर्ष १८१ केजी खाद्यान्न आवश्यक रहेकोमा २२४ केजी उत्पादन हुने गरेको छ। फलफूलतर्फ केरामा पनि जिल्ला आत्मनिर्भर रहेको छ। तरकारी, दलहन र तेलहनमा भने जिल्ला परनिर्भर रहेको ज्ञान केन्द्र प्रमुख चौवेले जानकारी दिए। तथ्यांकअनुसार जिल्लामा वार्षिक १ लाख ३४ हजार ७५ मेट्रिक टन खाद्यान्न उत्पादन हुने गरेको छ। त्यस्तै तरकारी ३२ हजार ४५८, फलफूल ६१ हजार ३६७, दलहन ६ हजार ४६७ र तेलहन ४ हजार ९६५ मेट्रिक टन उत्पादन हुने गरेको ज्ञान केन्द्रले जनाएको छ। यसैबीच अहिलेसम्म ७० प्रतिशत रोपाइँ सकिएको छ। जिल्लामा ३० हजार १२३ हेक्टर खेतीयोग्य जमिनमध्ये अहिलेसम्म २७ हजार बढी हेक्टरमा धान रोपाइँ सकिएको कृषि ज्ञान केन्द्रका प्रमुख रविन्द्रनाथ चौवेले बताए। धान रोपाइँ हुने क्षेत्रफलमध्ये ७६ प्रतिशतमा सिँचाई सुविधा पुगेको छ। बाँकी क्षेत्रफलमा पम्पसेट, बोरिङ लगायतबाट धान खेती हुँदै आएको छ। जिल्लामा जेठको दोस्रो सातादेखि रोपाइँ सुरु भएको हो। अहिले पनि धमाधम रोपाइँ भइरहेको कृषि ज्ञान केन्द्रले जनाएको छ। समयमा पानीको उपलब्धता र मल पाएका कारण रोपाइँ छिट्टै सुरु भएको हो। बोरिङको उपलब्धताले पानी सहज हुँदा पहिलाभन्दा अहिले रोपाइँ छिट्टै सुरु भएको र पानी पनि समयमा परेकाले समस्या भएन त्यसैले अहिलेसम्म ७० प्रतिशत क्षेत्रफलमा रोपाइँ सकिएको छ , चौवेले भने।"
वैदेशिक रोजगारीमा पठाइदिने भनेर ठगी गर्ने २ जना पक्राउ,काठमाडौं : वैदेशिक रोजगारीमा पठाइदिने भनेर ठगी गर्ने २ जना पक्राउ परेका छन्। पक्राउ पर्नेमा ताप्लेजुङ सिदिङवा गाउँपालिका६ घर भई काठमाडौंको मैतीदेवी बस्ने ३३ वर्षीय जीवन कडरिया र रामेछापको मन्थली नगरपालिका८ घर भई हाल काठमाडौंको धुम्बाराही बस्ने ४६ वर्षीय चुडा बहादुर खड्का रहेका छन्। बेरोजगार युवा युवतीहरूलाई आकर्षक तलबको प्रलोभनमा पारी वैदेशिक रोजगारीमा पठाउने भनी रकम लिएर विदेश नपठाई उनीहरू सम्पर्कविहीन भएका थिए। कडरियाले क्यानडा पठाउने भनेर चार लाख २० हजार रुपैयाँ र खड्काले कोरिया पठाउने भनेर १७ लाख रुपैयाँ लिएर फरार भएका उनीहरूविरुद्ध पीडितले जाहेरी दिएपछि पक्राउ गरिएको काठमाडौं उपत्यका अपराध अनुसन्धान कार्यालयका सूचना अधिकारी काजी कुमार आचार्यले बताए। पक्राउ गरी थप अनुसन्धान तथा कारबाहीका लागि वैदेशिक रोजगार विभागमा पठाइएको छ।
म्याग्दीमा नौ करोड राजस्व संकलन,"बेनी : म्याग्दी स्थित संघीय र प्रदेश सरकार मातहतका कार्यालयहरूले चालु आर्थिक वर्ष २०८००८१ को हालसम्म ९ करोड १२ लाख ३७ हजार ६८५ रुपैयाँ राजस्व संकलन गरेका छन्। संघीय कार्यालयले ६ करोड ९९ लाख ६७ हजार ९३९ र प्रदेश कार्यालयले २ करोड १२ लाख ६९ हजार ७४६ राजस्व संकलन गरेका कोष तथा लेखा नियन्त्रकको कार्यालयले जनाएको छ। कार्यालयले मदिरा तथा सुर्तिजन्य पदार्थको इजाजतपत्र जारी र नवीकरण वापत चालु आर्थिक वर्षमा ३० लाख १९ हजार ५०० रुपैयाँ राजस्व संकलन गरेको छ। २३८ वटा मदिरा र सुर्तिजन्य पदार्थ बिक्री वितरण गर्ने व्यवसायीहरूबाट सो राजस्व संकलन भएको कोष तथा लेखा नियन्त्रक बिनोद सुवेदीले बताए। उनका अनुसार मदिरा व्यवसायबाट २५ लाख २६ हजार ७५० रुपैयाँ र सुर्तिजन्य व्यवसायबाट ४ हजार ९२ हजार ७५० रुपैयाँ राजस्व संकलन भएको हो। जिल्लाभर ३३६ जनाले मदिरा तथा सुर्तिजन्य पदार्थको व्यापारका लागि इजाजत लिएकोमा २३८ जनाले नवीकरण गरेका छन्। इजाजतपत्र नवीकरण नगरेका ९८ जना व्यवसायीहरूलाई नवीकरणका लागि म्याग्दी उद्योग वाणिज्य संघ मार्फत सहजिकरण गरिएको अध्यक्ष सुविन श्रेष्ठले बताए। म्याग्दीमा यस वर्ष भित्रिएको पुँजीगत (विकास) बजेटको ५७ प्रतिशत खर्च भएको छ। कुल १ अर्ब ७ करोड ६७ लाख ११ हजार ८६० बजेट भएका संघीय र प्रदेशका कार्यालयहरूले बिहीबारसम्म ५७०६ प्रतिशत अथवा ६१ करोड ४४ लाख ११ हजार ७८९ रुपैयाँ बजेट खर्च गरेका कोष तथा लेखा नियन्त्रकको कार्यालयले जनाएको छ। कार्यालयका कोष नियन्त्रक विनोद सुवेदीले गण्डकी प्रदेश सरकारले विनियोजन गरेको ९४ करोड ८२ लाख १ हजार रुपैयाँ मध्य ५६६७ प्रतिशत अथवा ५३ करोड ७४ लाख २९ हजार ३०४ रुपैयाँ खर्च भएको बताए। संघीय सरकारका कार्यालयहरूलाई पुँजीगत शीर्षकमा प्राप्त भएको १२ करोड ८५ लाख १० हजार ८६० रुपैयाँ बजेट विनियोजन भएको मध्य ५९९ प्रतिशत अथवा ७ करोड ६९ लाख ८२ हजार ४८५९७ रुपैयाँ खर्च भएको छ। चालुतर्फ कुल ३ अर्ब ४८ करोड १८ लाख ४२ हजार ९७८ रुपैयाँ बजेट मध्य हालसम्म ९६३७ प्रतिशत अथवा ३३ करोड ५५ लाख ६८ हजार १०२ रुपैयाँ खर्च भएको छ। संघीय र प्रदेशको चालु बजेटमा तलब भत्ता, प्रशासनिक खर्चका साथै स्थानीय तहलाई दिइने अनुदान समेत समेटिएको छ। संघीय र प्रदेश सरकारको चालु, पुँजीगत दुवै शीर्षकमा ४ अर्ब ५५ करोड ८५ लाख ५४ हजार ८३८ रुपैयाँ विनियोजन भएकोमा ३ अर्ब ९७ करोड ९१ हजार ८९१ खर्च रुपैयाँ भएको छ। पुँजीगत शीर्षकको बजेटको ठूलो मात्रा असार महिनामा खर्च गर्ने प्रवृत्ति सुधार नहुनु बजेट परिचालनको प्रमुख चुनौतीका रुपमा रहेको कोष तथा लेखा नियन्त्रक कार्यालयका प्रमुख अशोक खनालले बताए। जेठ मसान्तसम्म म्याग्दीमा कुल पुँजीगत बजेटको ४० प्रतिशत मात्र खर्च भएको थियो। असार महिनाको २० दिनमा १७ प्रतिशत बजेट खर्च भएको छ। हरेक वर्षको पुँजीगत बजेटको आधा हिस्सा असार महिनामा खर्च हुन्छ। असार आर्थिक वर्षको अन्तिम महिना हो। आर्थिक वर्षको अन्तिम महिनामा हुने खर्च आर्थिक अनुशासन विपरीत हुने सरोकारवाला बताउँछन्। जनशक्ति कमी, ठेक्का प्रक्रिया, अख्तियारी र बहुवर्षीय ठेक्काको सहमति पाउन ढिलाई हुनु र कतिपय निर्माण व्यवसायीले समयमा काम नगर्दा बजेट परिचालनमा समस्या भएको पूर्वाधार विकास कार्यालय म्याग्दीका प्रमुख विष्णुप्रसाद बताए।"
वर्षाले पुष्पलाल लोकमार्गमा क्षति,"बागलुङ : वर्षाका कारण मध्यपहाडी पुष्पलाल लोकमार्गअन्तर्गत पर्ने बागलुङ खण्डको विभिन्न स्थानमा क्षति पुगेको छ। कालोपत्रे सम्पन्न भइसकेको गलकोट र बडिगाड खण्डमा पहिरो खसेको छ। बागलुङ बजारदेखि पातिहाल्नेसम्मको एक सय ४२ किलोमिटरमध्ये सबैभन्दा बढी क्षति गलकोट खण्डमा पुगेको छ। असार १५ गते परेको पानीले लोकमार्गको १२ ठाउँमा क्षति पुगेको थियो। उक्त स्थानमा निरन्तर पहिरोले क्षति पुर्याएको छ। उक्त सडक अहिले एकतर्फ खुलाइए पनि यात्रा जोखिमपूर्ण रहेको छ। ठाउँ ठाउँमा खसेको पहिरोले लोकमार्गको कालोपत्रे सडक, ग्याविन, पर्खाल र नालीमा क्षति पुर्याएको हो। कतिपय स्थानमा सडकको कालोपत्रे बगाएको र पहिरोले सडक नै बगाएर क्षति पुर्याएको मध्यपहाडी पुष्पलाल लोकमार्ग आयोजना कार्यालय पर्वतले जनाएको छ। आयोजना कार्यालय पर्वतका इञ्जिनियर उज्वल शर्माले गलकोट खण्डमा वर्षाले पहिरो, बाढी र गेग्रान ल्याउँदा ठूलो क्षति भएको जानकारी दिए। उनले क्षतिको विवरण संकलन गर्न प्राविधिकको समूह परिचालन गरिसकेको बताए। हटिया बजारदेखि मनेवा पाटासम्मको १५ किमी सडकमा २० वटा साना पहिरो खसेको छ। गलकोट खण्डको गल्याङ, मनेवापाटा, भालुपाइले, बतासे डाँडा र बाँसखोला क्षेत्रमा पनि पहिरो खसेको छ। एकतर्फ सडक खुलाइए पनि उक्त सडकको कालोपत्रे पहिरोले पुरेको छ। काठेखोला गाउँपालिका६ इनारपानी, बडिगाड गाउँपालिका२ हाँडीखोलालगायतका स्थानमा पहिरो खसेर लोकमार्गमा क्षति पुर्याएको छ। बर्सात्ले सडक हिलाम्मे हुँदा मध्यपहाडी पुष्पलाल लोकमार्गको बागलुङघोडाबाँधे खण्डमा यात्रु सास्ती खेप्न बाध्य छन्। राष्ट्रिय गौरवको आयोजनामध्येको एक मध्यपहाडी लोकमार्ग आयोजनामा कालोपत्रे हुन नसक्दा बर्खायाममा हिलाम्मे र सुक्खा याममा धुलाम्मे भएर हिँड्नुपर्ने बाध्यता भएको हो।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार सबै प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी र लुम्बिनी प्रदेशका एकदुई स्थानमा भारी वर्षाको पनि सम्भावना रहेको छ। शुक्रबार राति देशभर साधारणतयादेखि पूर्णतया बदली रहने छ। सबै प्रदेशका धेरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश, गण्डकी, लुम्बिनी र सुदूरपश्चिम प्रदेशका थोरै स्थानहरू तथा बाँकी प्रदेशका एकदुई स्थानमा भारीदेखि धेरै भारी वर्षाको सम्भावना रहेको छ।"
"बाढी बस्तीमा पस्यो, भजनीका ९ वडा जलमग्न","टीकापुर : कन्द्रा र काढा नदीको बाढी बस्तीमा पसेपछि कैलालीको भजनी नगरपालिका जलमग्न भएको छ । घर डुबानमा परेपछि भजनीवासीको विचल्ली भएको छ । भजनीमा सबै वडा बाढीले जलमग्न भएका नगर प्रमुख केवल चौधरीले जानकारी दिए। बाढी बस्तीमा पसेपछि तीन हजार बढी घर डुबानमा परेका उनले जानकारी दिए। 'वडा नं १ देखि ९ सम्म सबै वडामा रहेका घर डुबानमा परेका छन्, यसरी बाढी घरमा पसेपछि नागरिक आफन्तको घर, उच्च घर, सडकमा निस्केका छन्', नगरप्रमुख चौधरीले भने, 'डुबान क्षेत्रका केही परिवार वनमा बसेका थिए, केही दिनअघि वन विभागले टहरा हटायो, अब कहाँ बस्नुस् भन्ने । पालिकाले हजारौँ परिवार उद्धार गर्नसक्ने अवस्था पनि छैन ।' हरेक वर्ष बाढी आउने भजनीमा सबै वडा डुबानमा परेपछि पालिकालाई उद्धारमा समेत समस्या हुने गरेको छ । भजनी नगरपालिका मोहना, पथरैया, कन्द्रा र काढा नदीको चपेटामा पर्ने गर्दछ । 'अहिलेसम्म धनजनको क्षतिको खबर छैन, घरमा पानी पसेकाले मानिसका लुगाकपडा, भाडाकुँडा, खाद्यान्न भिजेका, बगेकाजस्ता क्षति भएका छन्', नगर प्रमुख चौधरी भन्छन्, 'पालिका मात्रले कहाँकहाँ उद्धार गर्ने, कसरी व्यवस्था गर्ने ? हामी त समस्यामा पयौँ ।' बाढी घरमा पसेपछि वडा नं २ का सन्देश चौधरीको परिवार बुधबार दिउँसोदेखि सडकमा बसेको छ । 'घरमा भएमा सबै सामान भिजेर नष्ट भए, हामी ज्यान बचाउन घर छोडेर निस्कियौँ', उनले भने, 'सरकारले हामीलाई सुरक्षित बस्ने वातावरण बनाउनुपर्यो ।' लगातारको वर्षासँगै आएको बाढीले जोशीपुर गाउँपालिका ३ भितरियामा पौने दुई सय घर डुबानमा परेका छन् । काडा नदीमा आएको बाढी बस्तीमा पसेपछि भितरिया गाउँका एक सय ७० बढी घर डुबानमा परेको स्थानीय भागीराम डगौराले बताए। बाढीको सतह बढ्दै गएपछि कोही परिवार सडकमा निस्केको र कोही घरभित्रै बसिरहेको उनले जानकारी दिएको समाचार राससमा रहेकोछ। यसैगरी लगातारको वर्षापछि कैलारी गाउँपालिका७ रामपुरमा बाढीको उच्च जोखिम रहेका घरपरिवार र सरसामानलाई सुरक्षित स्थानमा सार्ने काम भइरहेको प्रहरीले जनाएको छ । रामपुरमा तीन दर्जन बढी घरमा पानी पसेको छ ।"
जङ्गली विषालु च्याउ खाँदा एकै परिवारका सातजना बिरामी,"बागमती : जङ्गली विषालु च्याउ खाँदा मकवानपुरको भिमफेदी गाउँपालिकामा एकै परिवारका सातजना बिरामी परेका छन्। जङ्गलबाट ल्याएको च्याउ खाँदा भिमफेदी६ उर्लाघारी निवासी ६५ वर्षीया मङ्गली स्याङतान, उनका ३२ वर्षीय छोरा बुद्धिबहादुर स्याङतान, बुहारी ३० वर्षीया पासाङमाया स्याङतान, नाति सात वर्षीय लासाङ स्याङतान, बुद्ध स्याङतानकी छोरी १९ वर्षीया लक्ष्मीमाया स्याङतान, १५ वर्षीया पार्वती स्याङतान र सात वर्षीया छोरी आरती स्याङतान सिकिस्त बिरामी परेका जिल्ला प्रहरी कार्यालयका प्रवक्ता प्रहरी नायब उपरीक्षक लक्ष्मी भण्डारीले जानकारी दिए। प्रनाउ भण्डारीका अनुसार विषालु च्याउ खाएर बिरामी परेको सूचना पाएलगत्तै जिल्ला प्रहरी कार्यालयबाट खटिएको प्रहरीको टोलीले उद्धार गरी पाँच जनालाई उपचारका लागि चितवनस्थित भरतपुर अस्पताल पठाएको छ। बिरामीमध्ये मङ्गली र लक्ष्मीमायाको हेटौँडास्थित अस्पतालमा उपचार भइरहेको उनले जानकारी दिए। यसअघि यही असारको पहिलो साता जङ्गली विषालु च्याउ खाँदा जिल्लाका विभिन्न ठाउँमा तीनजनाको मृत्यु भएको थियो। रासस"
बेनीका ७ विद्यालयको कक्षा घटुवा,"बेनी : म्याग्दीको बेनी नगरपालिकाले चालु शैक्षिक सत्रमा विद्यार्थी संख्या न्यून भएका ७ वटा विद्यालयको कक्षा घटुवा गरेको छ। ७ जना भन्दा कम विद्यार्थी संख्या भएका विद्यालयहरूको कक्षा घटुवा गरेर त्यहाँ कार्यरत १७ जना शिक्षकलाई विद्यार्थीको चाप भएका विद्यालयमा व्यवस्थापन गरिएको नगरपालिकाको शिक्षा शाखाले जनाएको छ। बेनी नगरपालिकाको शिक्षा शाखाका उपसिचव हेमचन्द्र पौडेलले कक्षा घटुवा हुने अधिकांश विद्यालय आधारभूत तहका रहेका बताए। सुविधायुक्त भवन, इन्टरनेट, विद्युत, खानेपानी, शौचालय, कम्प्युटरसहितका पूर्वाधार उपलब्ध भए पनि बसाइँ सराइका कारण ग्रामीण भेगका सामुदायिक विद्यालयमा बर्सेनि विद्यार्थी संख्या घट्दै जानुलाई चुनौतीका रुपमा लिएका छौं, उनले भने कक्षा सञ्चालनका लागि विद्यार्थी नभएपछि गत शैक्षिक वर्षमा ११ विद्यालयको तह समायोजन (कक्षा घटुवा) भएको थियो। कक्षा ४ सम्मको पढाइ हुने चेतना आधारभूत विद्यालयमा कक्षा १ सम्म झारेर १ जना शिक्षकलाई बेनी सामुदायिक माविमा व्यवस्थापन गरिएको छ। बेनपा९ को पद्यमबराह आधारभूतलाई १५ बाट कक्षा १ सम्म झारेर त्यहाँका शिक्षकलाई बराह आधारभूतमा पठाइएको छ। १५ बाट १३ मा झारिएको ढोलथान आधारभूतका २ जना शिक्षकको दरबन्दी भने सोही विद्यालयमा कायम गरिएको छ। १८ बाट १५ कक्षामा झरेको बेनपा२ को हंशबाहिनी आधारभूत विद्यालयका १ जना शिक्षकलाई बालमन्दिर र १ जनालाई सरस्वती आधारभूत विद्यालयमा व्यवस्थापन गरिएको शिक्षा उपचिव पौडेलले बताए। १५ बाट १३ मा झारिएको गणेश आधारभूत विद्यालय बेनपा५ का २ जना शिक्षकलाई प्रकाश मावि र सरस्वती मावि तातोपानीमा व्यवस्थापन गरिएको छ। १५ बाट १३ मा झारिएको जगन्नाध आधारभूत विद्यालयमा २ जनामा शिक्षक राखिएको छ। १५ बाट १३ मा झरेको बेनपा४ थामडाडाको भृकुटी आधारभूतका १ जना शिक्षकलाई भूमे आधारभूतमा स्थानान्तरण गरिएको छ। अर्का एक जना शिक्षक अनिवार्य अवकास लिने तयारीमा भएकाले सोही विद्यालयमा राखिएको छ। समायोजन भएका विद्यालयका विद्यालयका विद्यार्थीलाई नजिकैको अर्को विद्यालयमा पठनपाठन गर्ने व्यवस्था मिलाइएको र नजिकै अर्को विद्यालय नभएका ठाउँका बालबालिका शिक्षाबाट बञ्चित नहोउन भनेर कक्षा समायोजन नगरिएको बेनी नगरपालिकाका प्रमुख सुरत केसीले बताए। तीव्र बसाइँ सराई, निजी विद्यालय तर्फको आकर्षण, अभिभावकको विश्वास जगाउन नसक्नु, अंग्रेजी माध्यमबाट पठनपाठन गर्नु नसक्नुले सामुदायिक विद्यालय संकटमा पर्न थालेका छन् भने विषयगत शिक्षक नपाउनु अर्को समस्या भएको छ।"
दिनदहाडै गोली प्रहार गर्ने दुई युवक पक्राउ,महोत्तरी : गौशालामा दिनदहाडै गोली प्रहार गर्ने दुई युवकलाई प्रहरीले पक्राउ गरेको छ। पक्राउ पर्नेमा धनुषाको सबैला नगरपालिका९ भटिहनका ४७ वर्षीय शशी शंकर कापर र महोत्तरीको भंगाहा नगरपालिका२ बखरी टोलका ३० वर्षीय आशिष कुमार कंठ छन्। गत जेठ २८ गते गौशाला नगरपालिका५ मरहा खोलामा साँझ साढे ५ बजे वडा नम्बर ११ बस्ने विनय कुमार सिंहमाथि गोली प्रहार गरी सुनको सिक्री लुटपाट भएको थियो। घटना महतो घाइते भएका थिए। घटनास्थलबाट दुईवटा गोली र दुईवटा गोलीको खोका बरामद भएको थियो। दुवै जनालाई महोत्तरी प्रहरीले आज सार्वजनिक गरेको छ। दुवैजना जेलबाट छुटेका साथी रहेको खुलेको महोत्तरीका प्रहरी प्रवक्ता डीएसपी सन्तुलाल जयसवारले बताए। दुवै जना प्र २००९ प २८६१ नम्बरको मोटरसाइकलमा पेस्तोलसहित लुटपाटमा संलग्न भएको प्रहरीले जनाएको छ। उनीहरूबाट लोड भएका कटुवा पेस्तोल र मोटरसाइकल बरामद भएको छ। घटनापश्चात् शशी शंकर कापर र आशिषले लगाएको कपडा पहिचान लुकाउनका लागि महोत्तरी पिपरा गाउँपालिका६ रतौलीस्थित खेतमा पेट्रोल छरी जलाई नष्ट गरेको प्रहरी जनाएको छ। पक्राउ परेका शशी शंकर कर्तव्य ज्यान मुद्दामा सर्वस्वसहित कैद भएकोमा १० वर्ष कैद भुक्तान गरी जलेश्वर कारागारबाट ५ भदौ २०७९ मा रिहा भएको छ। आशिष भने चोरी तथा डाँका मुद्दामा ३० महिना कैद सजाय भुक्तान गरी जलेश्वर कारागारबाट ७ फागुन २०७९ मा रिहा भएका थिए। शशिशंकर र आशिषसहित लुटपाटका विभिन्न आपराधिक घटनामा संलग्न यसै गिरोहका अन्य तीन जनालाई पनि प्रहरीले सार्वजनिक गरेको छ।
मकैबालीलाई फौजी कीराले नष्ट गर्दा किसान चिन्तित,"बैतडी : अमेरिकन फौजी कीराले मकैखेतीलाई नष्ट गरिदिँदा यहाँका किसान चिन्तित भएका छन्। जिल्लाको दोगडाकेदार गाउँपालिकाको रिम, कालागाउँ, न्वाली, श्रीकेदारलगायतका स्थानमा फौजी कीराले मकैखेतीलाई असर पुर्याएको हो। कीराले मकैको बोट सखाप पारेको दोगडाकेदार५ न्वालीका किसान मदनसिंह कार्कीले जानकारी दिए। उनले भने, 'कीराले मकैको पातमा पसेर गाबोसमेत खाने गरेको छ। कीराले खेतमा लगाइएको मकैबाली नष्ट गर्न थालेपछि समस्या भएको छ। कीरा नियन्त्रणका लागि विषादी उपलब्ध गराइदिन गाउँपालिकाको कृषि शाखालाई अनुरोध गरेका छौँ।' विभिन्न ठाउँका किसानले मकैबालीमा फौजी कीराको जोखिम देखिएको भन्ने गुनासो आएपछि अनुगमन र विषादी वितरण गर्ने कार्य भइरहेको कृषि प्राविधिक भुवनेश्वरी भट्टले बताउनुभयो। उनले भने, 'किसानले फौजी कीराले मकैबालीलाई नष्ट गरेको गुनासो गरेपछि अनुगमन गरेर आवश्यक सुझाव सल्लाहका साथै विषादी वितरण गर्ने गरेका छौँ।' समयमा वर्षा नहुँदा तथा खडेरीका कारण फौजी कीरा बढी सक्रिय हुने गरेको छ। मकैको पकेट क्षेत्रमै कीराले मकैबाली नोक्सान गरेको हो। दिनभरि मकैको बोटमा लुक्ने र रात परेपछि कीराले मकैको घोघा, डाँठ, पात र टुप्पा खाएर थोरै समयमा पनि धेरै बाली नष्ट गर्ने गर्दछ। पालिकाका विभिन्न वडामा अमेरिकन फौजी कीराको जोखिम देखा परेको भन्ने जानकारी आएको दोगडाकेदार गाउँपालिकाका कृषि शाखा अधिकृत सन्तोष भट्टले बताए। रिम, कालागाउँलगायतका किसानले फोन गरेर फौजी कीराको जोखिम देखिएको जानकारी गराएका छन्। उनले भने, 'मकैमा फौजी कीराको आक्रमणबारे जानकारी पाएपछि वडास्तरबाटै कृषि प्राविधिक पठाएर अनुगमन कार्य गरी विषादीको व्यवस्था गरेको छौँ।' फौजी कीरा रातको समयमा बढी सक्रिय हुने गरेकाले जोखिम देखिएको ठाउँमा विषादीको प्रयोग गर्न आवश्यक रहेको शाखा अधिकृत भट्टको भनाइ छ। गएको चार वर्षयता हरेक वर्ष फौजी कीराको जोखिम देखिने गरेको कृषि ज्ञान केन्द्रका प्रमुख घनश्याम चौधरीले बताए। उनले भने, 'मकैमा फौजी कीराको जोखिम प्रत्येक याममा देखा पर्ने गरेको छ, माटोमा अण्डा भइरहने र लार्भा उत्पन्नको तहबाटै मकैको बोट खान थाल्छ। नियन्त्रणका लागि मुस्किल हुने गरेको छ।' पालिकाको कृषि शाखाको समन्यमा किसानहलाई ज्ञानकेन्द्रले बिषादी वितरण गर्ने गरेको छ। इमामेक्टिन वेन्जोएट, अल्टाकोर नामक विषादी वितरण गर्ने र एक किसानले मात्रै विषादी प्रयोग गरेर नहुने भएकाले जोखिम देखिएका सबै बारीमा विषादी छर्केपछि मात्रै कीराको जोखिम नियन्त्रण हुने जनाइएको छ। माटोको उपचार गरेर पनि फौजी कीराको जोखिम हटाउन सकिने प्रमुख चौधरीको भनाइ छ। फौजी कीराको जोखिम देखा परेकाले यस वर्ष मकै उत्पादनमा ह्रास आउने देखिएको छ। बैतडीमा १३ हजार हेक्टर क्षेत्रफलमा मकैखेती हुने गरेको भए पनि जङ्गली जनावर, विभिन्न रोगकीरा, बसाइँसराइका कारण हाल पाँच हजार चार सय हेक्टर क्षेत्रफल जमिनमा मात्रै मकैखेती गरिएको केन्द्रले जनाएको छ। रासस"
"आज कोशी,बागमती,गण्डकी,लुम्बिनी र सुदूरपश्चिमका केही स्थानमा भारी वर्षा हुने","काठमाडौं: जल तथा मौसम विज्ञान विभागले आज दिउँसो देशभर साधारणदेखि पूर्णतया बदली रहने बताएको छ । विभागका अनुसार आज अपराह्न कोशी, बागमती, गण्डकी , लुम्बिनी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको तथा राति देशभर साधारणतयादेखि पूर्णतया बदली रहने छ । कोशी र गण्डकी प्रदेशका एकदुई स्थानमा भारी वर्षाको सम्भावना छ । आगामी २४ घण्टामा कोशी,बागमती,गण्डकी, लुम्बिनी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको जनाउँदै विभागले ती क्षेत्रमा हुनसक्ने गेग्रान बहाव,बाढीपहिरोको जोखिम वा क्षतिबाट बच्न आग्रह गरेको छ । भारी वर्षाबाट ती क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकाले सतर्कता अपनाउन पनि विभागले अनुरोध गरेको छ ।"
"खोटाङका ८५ घर बाढी, चार सय ३९ घर पहिराको उच्च जोखिममा","खोटाङ : जिल्ला प्रहरी कार्यालय खोटाङले बाढी र पहिराको उच्च जोखिममा रहेका घर तथा प्रभावित हुनसक्ने मानिसको सङ्ख्या सर्वेक्षण गरेको छ। मनसुनजन्य प्रकोपबाट हुने जनधनको क्षतिबाट जिल्लावासीलाई जोगाउन जिल्ला प्रहरी कार्यालयले प्रहरी परिचालन गरेर बाढी र पहिरोको उच्च जोखिममा रहेका परिवार तथा प्रभावित हुनसक्ने मानिसको सङ्ख्या सर्वेक्षण गरेको हो। प्रहरीले गरेको सर्वेक्षणअनुसार १० स्थानीय तह रहेको जिल्लामा बाढीबाट ८५ परिवारका तीन सय २० र पहिरोबाट चार सय ३९ परिवारका एक हजार सात सय ६१ जना उच्च जोखिममा रहेका छन्। मनसुन सुरु भएसँगै प्रहरी परिचालन गरेर उच्च जोखिममा रहेका स्थानीयलाई सतर्कता अपनाउन आग्रह गरिएको जिल्ला प्रहरी कार्यालयका प्रमुख प्रहरी नायब उपरीक्षक पुरुषोत्तम खड्काले बताए। उनका अनुसार दुई नगरपालिका र आठ गाउँपालिका रहेको जिल्लामा चारवटा स्थानीय तह बाढी र डुबानको उच्च जोखिममा रहेको प्रहरीको सर्वेक्षणले देखाएको छ। ऐसेखुखर्क गाउँपालिका१ राखाबाङ्देल र वडा नं ३ ऐसेलुखर्क, रावाबेँसी गाउँपालिका१ कुभिण्डे र वडा नं ६ हौँचुर, हलेसी तुवाचुङ नगरपालिका७ महादेवस्थान र वडा नं ९ सल्ले तथा केपिलासगढी गाउँपालिका४ बाक्सिला र वडा नं ७ सुङ्देल बाढी तथा डुबानको उच्च जोखिममा रहेका प्रनाउ खड्काले जानकारी दिए। पहिरोको उच्च जोखिममा जिल्लाका १० वटै स्थानीय तहका अधिकांश वडा रहेका प्रहरीले जनाएको छ। दिक्तेल रुपाकोट मझुवागढी नगरपालिका११ खार्मी र वडा नं १५ विजयखर्क, ऐसेलुखर्क५ जलेश्वरी, केपिलासगढी५ सप्तेश्वरको दामथला, जन्तेढुङ्गा गाउँपालिकाका सबै वडा, बराहपोखरी२ सुन्तले, वडा नं ३ साउनेचउर र वडा नं ४ फाक्टाङ, खोटेहाङ६ को इन्द्रेणीपोखरी पहिरोको उच्च जोखिममा रहेका प्रनाउ खड्काले जानकारी दिए। उनका अनुसार खोटाङ बजारमा भने पहिरोको जोखिम छैन। रावाबेँसी गाउँपालिकाको वडा नं १ कुभिण्डे र वडा नं ३ लामीडाँडा, वडा नं ६ हौँचुर, दिप्रुङ चुइचुम्मा गाउँपालिकाको वडा नं १ याम्खा, वडा नं ५ सप्तेश्वर छितापोखरी र वडा नं ६ छितापोखरी, साकेला गाउँपालिकाको वडा नं १ बाँझेच्यानडाँडा, वडा नं २ रतन्छा, वडा नं ३ खिदिमा, वडा नं ४ मात्तिमको आहाले र वडा नं ५ कात्तिके पहिरोको उच्च जोखिममा छन्। हलेसी तुवाचुङ नगरपालिकाको वडा नं १ बाहुनीडाँडास्थित ट्यामटुकु, फर्चेपु, खर्क र ठुल्ढुङ्गा, वडा नं ७ महादेवस्थानको महादेवबेँसी र गैरीगुठ, वडा नं ८ धितुङको दीपखर्क, दियाले, गैरी, रातेखोला, गराबु, वडा नं ९ सल्लेको चिचिङ्गा र लुगु तथा वडा नं १० अर्खौलेको डुक्सेली र नवलपुर पहिरोको उच्च जोखिममा रहेका प्रहरीको सर्वेक्षणमा उल्लेख गरिएको छ। बाढी र पहिरोको उच्च जोखिममा रहेका जिल्लावासीलाई विपद् आइपरेको खण्डमा तत्काल उद्धार गरेर सुरक्षित स्थानमा सार्नका लागि सम्भावित ठाउँको समेत पहिचान गरिएको प्रहरीले जनाएको छ। विपद् आइपरेको खण्डमा उनीहरूलाई उद्धार गरेर जिल्लामा सञ्चालित विद्यालय तथा सार्वजनिक भवनमा छ हजार आठ सय ५५ जनालाई राख्न सकिने ठाउँ रहेको प्रनाउ खड्काले जानकारी दिएका छन्। प्रहरीले जिल्लामा हुनसक्ने विपद्जन्य जोखिमलाई घटाउन २४ घण्टे आपत्कालीन सेवा सुरु गरेको जनाएको छ। मनसुन सुरु भएसँगै जिल्ला प्रहरी कार्यालयले १०० नम्बरको हटलाइन सेवा सञ्चालन गरेर २४ घण्टे आपत्कालीन सेवा सुरु गरेको प्रनाउ खड्काले जानकारी दिए। यसैबीच, जिल्लामा हुनसक्ने प्राकृतिक प्रकोपलाई तत्काल उद्धार तथा राहत उपलब्ध गराउन जिल्ला विपद् व्यवस्थापन समिति तयारी अवस्थामा रहेको समितिका संयोजक एवं प्रमुख जिल्ला अधिकारी शिवकुमार कार्कीले बताए। मनसुनजन्य विपद् व्यवस्थापन गर्न तीनवटै सुरक्षा निकाय तथा रेडक्रसलाई तयारी अवस्थामा रहन निर्देशन दिइएको उनले जानकारी दिए। उद्धार तथा राहत वितरणका लागि जिल्लास्थित सबै स्थानीय तहलाई आआफ्नो क्षेत्रमा तयारी अवस्थामा रहन पत्राचार गरिएको विपद् व्यवस्थापन समितिले जनाएको छ। विपद् आइपरेको खण्डमा समितिले जिल्लास्थित स्थानीय तहसँग सहकार्य गरेर उद्धार तथा राहत वितरण गर्ने निर्णय गरिएको समितिका संयोजक एवं प्रजिअ कार्कीले जानकारी दिए। रासस"
बालिका बलात्कार आरोपी पक्राउ,"कालीकोट : १३ वर्षीया दृष्टिविहीन बालिका बलात्कृत भएकी छन्। घर परिवारका सदस्य रोपाइँमा गएको मौका छोपी आँखा देख्न नसक्ने बालिकालाई घरमा एक्लै भएको बेला ५० वर्षीय मानिसले बलात्कार गरेको आफन्तको आरोप छ। बिहान ११ बजेतिर जबरजस्ती करणी गरेर भागेका आरोपीलाई प्रहरीले पक्राउ गरेको जिल्ला प्रहरी कार्यालय कालीकोटका प्रहरी निरीक्षक तथा सुचना अधिकारी पोषण थापाले बताए । उनले भने, 'सुस्त मनस्थिति समेत भएकी बालिकालाई बलात्कार गरेको जाहेरी परेपछि आरोपितलाई सोमबार पक्राउ गरेर मंगलबार जिल्ला अदालतबाट ७ दिनको म्याद थप भएको हो। बालिकाको स्वास्थ्य परीक्षण भइसकेको छ। दृष्टिविहीन बालिकाको घरमा कोही नभएको मौका पारेर जबरजस्तीकरणी गरेको जाहेरीमा उल्लेख भए अनुसार आरोपितलाई हिरासतमा राखेर थप अनुसन्धान गर्दैछौं। गाउँकै विद्यालयमा दृष्टिविहीन बालिका कक्षा ७ मा पढ्छिन्। उनको आँखाको उपचार गर्न आफन्तसँग सदरमुकाम मान्म हुँदै कैलालीको गेटा आँखा अस्पतालमा परीक्षण गरेर एक साताअघि मात्र घर फर्किएकी थिइन्। नागरिक समाज कालीकोटका संयोजक दमनराज बमले फरक क्षमता भएका बालबालिकाहरुको संरक्षणमा अभिभावक तथा अन्य सरोकारवालाहरूको ध्यान नपुगेको बताए। उनले भने, 'समाजमा रहेका दृष्टिविहीन बालिकाहरू यसरी असुरक्षित हुनुले थप जोखिम बढ्दै गएको छ। यस्ता घटनाको नागरिक समाज कालीकोट घोर भर्त्सना गर्दछ।' यसैगरी सामाजिक अभियन्ता हिक्मतजंग मल्लले १३ वर्षीया दृष्टिविहीन बालिका बलात्कृत गर्ने ५० वर्षीयलाई कानुन अनुसार हदै कार्वाही गर्नु पर्ने माग गरेका छन्। उनले भने ', राजनितिक दवाव तथा कुनै लोभ लाल्चामा परिवारका सदस्यलाई फसाई दोषीलाई उम्काउने प्रयास कसैले गरे राम्रो हुने छैन।' जिल्ला अस्पतालमा रहेको आपतकालीन एकद्वारा संकट व्यवस्थापन केन्द्र ओसीएमसीमा मंगलबार बालिकाको स्वास्थ्य परीक्षण गरिएको स्वास्थ्य सेवा कार्यालय कालीकोटका प्रमुख डाः संकेत विश्वकर्माले बताए।"
बाढीले बगाएर कैलालीमा एकजनाको मृत्यु,"सुदूरपश्चिम : कैलालीको गौरीगङ्गा नगरपालिका११ स्थित कटेनी नदीको बाढीमा बगेर स्थानीय २० वर्षीया सुस्मिता चौधरीको मृत्यु भएको छ । काठेपुल तर्ने क्रममा अचानक बाढीमा खसेर चौधरी बेपत्ता भएकी थिइन्। तत्कालै घटनास्थल पुगेको प्रहरीको विपद् उद्धार टोलीले घटनास्थलदेखि १० मिटर तल उनको शव फेला पारेको मसुरियास्थित इलाका प्रहरी कार्यालयले जनाएको छ । प्रदेश सरकार, प्रदेश आपत्कालीन सञ्चालन केन्द्रका अनुसार वर्षासँगै नदी तथा खोलामा बढेको पानीको बहावका कारण कैलालीको घोडाघोडी नगरपालिकाको चुड्डीकाँडा नदीको काठेपुल, र डोडा नदीको काठे पुल बगाएको छ । पुल बगाउँदा आवागमन बन्द भएको छ । वर्षासँगै भजनी नगरपालिका, कैलारी गाउँपालिका क्षेत्रमा बाढी बस्तीमा पसेपछि १५ घरपरिवार विस्थापित भएका छन् । विस्थापित परिवार नजिकैको अग्लो स्थानमा रहेको आफन्तको घरमा आश्रय लिएर बसेका छन् । धनगढी उपमहानगरपालिकाको शिवनगर, वसन्त टोललगायत बस्ती जलमग्न भई कतिपय परिवारको घरमा पानी पसेको छ । वर्षासँगैको डुबानले जिल्लाको दक्षिणी क्षेत्रको होचो भूभागका बस्ती प्रभावित भएका छन् । अविरलको वर्षापछि जिल्लाका मोहना, खुटिया, पथरैया, मुढा, गोरीगङ्गा, कान्द्रा, शिवगङ्गा र काँडा नदीमा पानीको बहाव बढेको छ । रासस"
भारतको महाराष्ट्रमा जिका भाइरसका सङ्क्रमितको सङ्ख्या आठ पुग्यो,"नयाँ दिल्ली : भारतको पश्चिमी राज्य महाराष्ट्रमा जिका भाइरस सङ्क्रमणका आठ घटना रेकर्ड गरिएको अधिकारीहरूले बुधबार जानकारी दिएका छन्। स्वास्थ्य अधिकारीहरूका अनुसार पुणेमा छ जनामा जिका भाइरस सङ्क्रमण पुष्टि भएको छ भने अहमदनगर र कोल्हापुर जिल्लामा एकएक जनामा सङ्क्रमण पुष्टि भएको छ। नेसनल इन्स्टिच्युट अफ भाइरोलोजी (एनआइभी) का अधिकारीहरूले देशभरबाट एक सय छ नमूनाहरू प्राप्त गरेको र अहिलेसम्म आठ जनामा जिका भाइरस सङ्क्रमणको लागि सकारात्मक परीक्षण गरिएको जानकारी दिए। मङ्गलबार साँझ पुणेमा ५५ वर्षीया महिलामा जिका भाइरसको सङ्क्रमण भेटिएपछि सङ्क्रमितको सङ्ख्या सात पुगेको छ। तर, पहिले पोजेटिभ भनिएको एउटा केस पछि नेगेटिभ पाइएको थियो। जुन २६ मा जिका भाइरस सङ्क्रमणको पहिलो केस एरन्डवानेमा रिपोर्ट गरिएको थियो। त्यहाँ ४६ वर्षीय चिकित्सकको रिपोर्ट पोजेटिभ आएको थियो। उनको १५ वर्षीया छोरीमा पनि पोजेटिभ देखिएको छ। सङ्क्रमितको सङ्ख्या बढेपछि स्वास्थ्य अधिकारीहरूमा चिन्ता बढेको छ। यद्यपि एनआइभीका अधिकारीहरूले महाराष्ट्रमा जिकाका केसहरू देखेर आत्तिनुपर्ने आवश्यकता नरहेको बताएका छन्। यसैबीच, पुणे नगर निगमले निगरानीलाई तीव्र पारेको र हालसम्म पुणे सहरको अपमार्केट आवासीय छिमेक कोथरुडमा १४ हजार तीन सय १४ जनामा सर्वेक्षण गरेको छ। अधिकारीहरूले दुई सय घरमा लामखुट्टे प्रजनन स्थलहरू पत्ता लगाइएको बताएका थिए। लामखुट्टेको प्रजनन रोक्न सतर्कता अपनाउन फगिङ र फ्युमिगेशनको काम थालिएको छ। राम्ररी नढाकिएका पानीको कन्टेनरहरू खाली गर्न नागरिक निकायका अधिकारीहरूले बासिन्दाहरूलाई आग्रह गरेका छन्। जिका लामखुट्टेबाट सर्ने भाइरस हो। यो रोग एक हल्का, आत्मसीमित रोग हो र यो ज्वरो, दाग र जोर्नी दुखाइसँगै सुरु हुन्छ। जिका भाइरस सङ्क्रमण लगभग ३० देशमा गम्भीर जन्म दोषहरूसँग जोडिएको छ। यसमा माइक्रोसेफली समावेश छ, जहाँ बच्चाहरू असामान्यरूपमा सानो टाउको र प्रतिबन्धित मस्तिष्क विकासका साथ जन्मिन्छन्। यो भाइरस लामखुट्टेको टोकाइबाट सर्ने भए पनि यो यौन सम्पर्कबाट पनि सर्छ।"
वीरगन्जमा सार्वजनिक धाराबाट पानी लैजान नदिने व्याक्तिको दैलोमा वडाध्यक्षले थुपारिदिए फोहोर,"वीरगन्ज : वीरगन्ज महानगरपालिका वडा नम्बर १० का वडाध्यक्ष सुशील कुमार साह कानुले सार्वजनिक स्थानमा गाडिएको डीप बोरिङको धाराबाट छिमेकीलाई पानी नदिने व्याक्तिको घर अगाडि ट्याक्टरबाट फोहोर लगेर थुपारिदिएका छन् । वरिगन्ज१० रानीघाटको गायत्री मन्दिर टोलका सन्जय कुमार कलवारको घर अगाडि बिहीबार बिहान वडाध्यक्ष कानुले वडाबाट संकलित फोहोर ट्याक्टरमा लगेर थुपारी दिएका हुन् । वडाध्यक्ष कानुका अनुसार टोलभरीकै चापाकल सुकेपछि छिमेकीहरूलाई पानी लग्ने दिने शर्तमा वडा कार्यालयबाट लिखित रुपमै अनुमति लिएर कलवारले गत वैशाख २० गते आफ्नो घर अगाडिको सडकमा डीप बोरीङ गाडेका थिए । तर उक्त डीप बोरीङबाट कलवारले छिमेकीका घरमा पानी लैजान नदिएपछि छिमेकीहरू गुनासो लिएर वडा कार्यालयमा पुगेका थिए । त्यसपछि कलवारलाई फोन गरेर छिमेकीलाई पनि पानी दिन आग्रह गर्दा कलवारले आफूसहित चार जनाले खर्च गरेर बोरीङ गाडेकोले अरुलाई पानी दिन नसक्ने ठाडो जबाफ दिएको वडाध्यक्ष कानुले बताए । वडासदस्यहरु पनि कलवारकै घरमा पठाएर सम्झाई बुझाई गर्न खोज्दा पनि अटेर गरेपछि बाध्य भएर उनको घर अगाडिको दैलोमा कचरासहितको फोहोर लगेर थुपार्न लगाएको वडाध्यक्ष कानुले बताए । वडाध्यक्ष कानुले भने, एक त वडा कार्यालयबाट कलवारले छिमेकीहरुलाई पनि पानी दिने लिखित शर्त गरेरै सडकमा बोरीङ गाडेका हुन् । अर्को कुरा उनले आफ्नो निजी जग्गामा नभई घर अगाडिको सडकमा बोरीङ गाडेका हुन् । सडक सार्वजनिक स्थान हो । सार्वजनिक स्थानमा गाडिएको धारा वा बोरीङ कसैको निजी वा पेवाको सम्पति हुनै सक्दैन । सडकमा गाडिएको बोरीङ सार्वजनिक हुन्छ । सबैले पानी प्रयोग गर्न पाउनु पर्छ । अहिले वीरगन्जभरि नै चाकलहरू सुकेर पानीको संकट भइरहेका बेला कलवारले बदमासी गरेपछि आफूले पहिलो पटक चेतावनी दिनका लागि वडाबाट संकलन गरिएको कचरासहितको फोहोर ट्याक्टरमा लगेर उनको दैलोमा खसाल्न लगाएको वडाध्यक्ष कानुले बताए । उनले भने, यो चेतावनीको संकेत मात्रै हो । यदि कलवारले छिमेकीलाई पानी दिएनन् भने सार्वजनिक स्थानमा गाडिएको बोरीङ उखेल्न लगाउँछु । त्यसपछि स्थानीयका लागि पानीको संकट टार्न अर्को विकल्पको व्यवस्थापन गर्छु । गत वैशाखदेखि वीरगन्जको शहरी क्षेत्रमा चाकलहरू सुकेर खानेपानीकै संकट सुरु भएपछि रानीघाटका कलवार छिमेकीहरूलाई आवश्यकता अनुसार बोरीङबाट पानी लैजान दिने शर्तमा वडा कार्यालयको अनुमति लिएर आफनै घर अगाडिको सडकमा डीप बोरिङ गाडेका थिए । त्यसमा लागेको खर्च कलवारसहित चार जनाले ब्यहोरेका थिए । उक्त डीप बोरीङबाट कलवार र बोरीङ गाड्न खर्च दिएका व्यक्तिहरूको घरमा मात्र अहिले पाइप जोडेर पानीको आपूर्ति भइरहेको छ । अहिले चापाकल सुकेर खानेपानीको संकट झन् बढ्दै गएपछि उक्त बोरीङमा पाइप जोडेर पानी लैजान खोज्दा कलवार र उनका साझेदारले लैजान नदिएको स्थानीय अक्षय कुमार सर्राफले बताए । ५० हजार रुपैयाँ दिएमात्र पानी लैजान दिने शर्त कलवार र उनका साझेदारले राखेको सर्राफले बताए । उनले भने, त्यत्रो पैसा हामीले कहाँबाट ल्याउने ? पैसा दिएमात्र पानी दिने नत्र नदिने यो कहाँको न्याय हो ? वडा कार्यालयमा गुनासो लिएर पुगेका सर्राफले भने,चापाकल सुकेर पानी आएको छैन । घर छेउमै डीप बोरीङ छ । तर हामीले पानी पाएका छैनौं । बोरीङमा पाइप जोड्न जाँदा कलवारसहितका मान्छेले ५० हजार दिने भए पानी लैजाउ । नत्र पानी छैन भनेर धम्क्याउँछन् । केही दिन पहिलेमात्रै पानीको संकट भएपछि कलवारकै छिमेकका राजकुमार सर्राफले कलवारलाई ४० हजार रुपैयाँ दिएपछि मात्रै बोरीङमा पाइप जोडेर पानी लैजान दिएको उनका दाजु बलिराम सर्राफले बताए । कलवारकै अर्का छिमेकी सन्तोष साह कानुले पनि कलवारले मागे अनुसारको पैसा दिन नसक्दा पानी लान नपाएको दुखेसो पोखे । उनले भने, सार्वजनिक प्रयोगका लागि वडाध्यक्षले पठाइदिएको ५ हजार लिटरको ट्यांकीमा पनि कलवारले पानी भर्न दिएका छैनन् । यो त सरासर अन्याय हो । यता कलवारले भने आफूहरूले साढे ३ लाख रुपैयाँ खर्च गरेर डीप बोरीङ गाडेकाले उक्त बोरीङबाट पाइप जोडेर अरुलाई पानी लैजान नदिने बताए । बोरीङ गाड्नका लागि खर्च दिएका व्यक्तिहरूको घरमा मात्रै पाइप जोडेर पानीको आपूर्ति गरिएको भन्दै उनले भने, बोरीङ गाड्ने बेला छिमेकका घर घरमा गएर हामीले पैसा मागेका थियौं। त्यो बेला कसैले पनि एक सुका झारेन । जसलाई पानी चाहिएको छ मेरो दैलोको धारमा आएर बाल्टी थापेर लगे हुन्छ । हामी रोक्दैनौं । तर बोरीङमा पाइप जोड्न दिंदैनौं। वडाध्यक्ष होस् वा जो सुकै होस् पाइप जोड्न दिँदैनौं । वडाध्यक्षले अब पनि दबाब दिए आफूहरूले वडाभरीकै बोरीङको पाइप उखेलेर फ्याकिदिने धम्की पनि उनले दिए । उनले भने, अब हामी पनि हेर्छौं को आएर हामीलाई टर्चर गर्छ । वडाध्यक्ष वा अरु कसैले जबरजस्ती पाइप जोडेर पानी लैजान खोज्यो भने पूरै वडाभरका बोरीङ उखलेर फालिदन्छौं । पाइप काटी दिन्छौं।"
गोली प्रहार गरेर लुटपाट गर्ने दुईजना पक्राउ,"ढल्केवर(धनुषा): महोतरीको गौशालामा गोली प्रहार गरेर लुटपाट गरेको आरोपमा दुईजनालाई प्रहरीले पक्राउ गरेको छ । पक्राउ पर्नेमा धनुषा सबैला९ का ४७ वर्षीय शशि शंकर कापर र महोत्तरी भंगहा२ का ३० वर्षिय आशिष कुमार कंठ रहेको प्रहरीले जनाएको छ । जिल्ला प्रहरी कार्यालय महोत्तरीले बिहीबार पत्रकार सम्मेलन गरी उनीहरुलाई सार्वजनिक गरेको छ । गत जेठ २८ गते खोलाको बाटो हुँदै घरतर्फ जाँदै गरेका गौशाला नगरपालिका११ का ३८ वर्षिय विनय कुमार सिंहमाथि मरहा खोलामा गोली प्रहार गरिएको थियो । सिंहलाई गोली प्रहार गरेको आरोपमा पक्राउ परेका कापर र कंठ अपराधि पृष्ठभूमिको रहेको प्रहरीले जनाएको छ । कापरले १० वर्ष र कंठले ३० महिना सजय भोगेको जिल्ला प्रहरी कार्यालय महोतरीका प्रहरी नायव उपरीक्षक सन्तुलाल प्रसाद जैसवारले जानकारी दिए । उनीहरुबीच जेलमा बस्दा आपसमा चिनजान भएको प्रहरीको अनुसन्धानबाट खुलेको हो । प्रहरी नायव उपरीक्षक जैसवारका अनुसार अपराधमा प्रयोग भएको हतियार र मोटरसाइकल समेत बरामद भएको छ । पक्राउ परेका दुबैजनालाई हातहतियार तथा खरखजना,चोरी डाका, ज्यान मार्ने उद्योग र संगठित अपराध गरि चार मुद्दा दर्ता गरि अनुसन्धान भइरहेको जिल्ला प्रहरी कार्यालय महोतरीका प्रहरी उपरीक्षक नकुल पोखरेलले बताए ।"
निरन्तरको पहिराले बेनीजोमसोम सडकमा यातायातसेवा प्रभावित,"म्याग्दी : म्याग्दीको रघुगङ्गा र अन्नपूर्ण गाउँपालिकाका विभिन्न ठाउँमा बर्षात्सँगै पहिरो खस्न थालेपछि मुस्ताङलाई राष्ट्रिय राजमार्गसँग जोड्ने बेनीजोमसोम सडकमा यातायात सेवा प्रभावित बनेको छ । सडकमाथिबाट निरन्तर पहिरो खस्न थालेपछि म्याग्दीको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोमकोरला सडकमा दैनिकजसो यातायातका साधन आवतजावत बन्द हुन थालेको हो । सडक अवरुद्ध हुँदा म्याग्दीको रघुगङ्गा, अन्नपूर्ण गाउँपालिका, मुस्ताङका सर्वसाधारणका साथै तीर्थयात्री र पर्यटक घन्टौँसम्म जाममा पर्ने गरेका अन्नपूर्ण गाउँपालिकाका अध्यक्ष भारतकुमार पुनले बताए । 'रघुगङ्गा गाउँपालिकाको बैसरी, सिरुवारी र अन्नपूर्णको गुइठेभिरको पहिरो बर्खायामको सुरुआतसँगै सक्रिय भएका छन्', बुधबार बेनीदेखि पोखरेबगर जाने क्रममा छ घन्टा बैसरीको लाममा फसेका उनले भने, 'अन्नपूर्णको नौलीबगर, खामभित्ता, तितर, रुप्से, काभ्रेभिर, घोप्टेभिरदेखि मुस्ताङको लेतेसम्म बर्खायामको यात्रा जोखिम र सास्तीपूर्ण बनेको छ ।' मुस्ताङको थासाङ गाउँपालिका४ लेतेका सोमविर परियारले बैसरीमा पहिरो खसिरहने र सडक अवरुद्ध हुने समस्याले यात्रुलाई समयमा गन्तव्यमा पुग्न समस्या भएको बताए। 'पहिरो खस्न रोकिएको मेसो पारेर वारपार गर्नुपर्छ', उनले भने, 'हिँडिरहेको अवस्थामा कुन बेला पहिरो खसेर पुर्छ भन्ने जोखिम र त्रास छ ।' रघुगङ्गा गाउँपालिकाको २ र ३ नम्बर वडामा पर्ने बैसरीमा सडकमाथिको करिब चार सय मिटर चौडाइ र पाँच सय मिटर लम्बाइको पाखो पहिरोमा परिणत भएको छ । सडकमाथि पहाडको डिल छ । पहाडमाथिको पाखो सडकबाट देखिँदैन । पाखोबाट खस्ने ढुङ्गा र पहिरोले गुडिरहेका सवारी साधनलाई क्षति पुग्ने, यात्रुलाई चोटपटक लाग्ने गरेको सवारी चालक सुरेश सेञ्चुरीले बताए। दुई वर्षअघि बैसरीमा सिर्जना भएको पहिरो गत वर्षपछि सक्रिय बनेको हो । गत वर्ष बैसरीको पहिरोमा पुरिएर एक जना सवारी चालकको ज्यान गएको थियो । मङ्गलबार जोमसोमबाट बेनीतर्फ जाँदै गरेको बा०२६च ७०५३ नम्बरको इको भ्यान पुरिएको थियो । यसअघि जेठ अन्तिम साता गुइठेभिरमा गुड्दै गरेको बोलेरो जिपमाथि पहिरो खसेर पुरिएको थियो । पहिरो प्रभावित क्षेत्रमा वैकल्पिक सडकबाट यातायात सञ्चालनको सम्भावना पनि छैन् । छैहत्तर किलोमिटर दूरीको बेनीजोमसोम सडकमा सीधा यातायात सञ्चालन नहुँदा आवतजावतका साथै आलुलगायत कृषिउपज निकासी प्रभावित भएको छ । बेनीजोमसोमकोरला सडक आयोजनाका प्रमुख धु्रुवकुमार झाका अनुसार १४ वटा पहिरो छन् । 'पहिरो र कटान रोकथामका लागि मागिएको बजेट प्राप्त नहुँदा काम गर्न समस्या भएको छ', उनले भने, 'बर्खायाममा सडक मर्मत र यातायात सञ्चालनका लागि सडक विभागको उपकरण र प्राविधिकलाई खटाएका छौँ ।' सडक निर्माण गर्दा पहिरो जाने सम्भावित क्षेत्रको अध्ययन नभएको र त्यहीअनुरुप डिपिआर निर्माण नगरिएकाले नियन्त्रणका लागि विस्तृत अध्ययन गरेर योजना सञ्चालन गर्न भौतिक पूर्वाधार विकास तथा यातायात व्यवस्था मन्त्रालयमा योजना र बजेट माग गरिएको थियो । बैसरी पहिरोको बुधबार स्थलगत निरीक्षण गर्नुभएका प्रमुख जिल्ला अधिकारी लक्ष्मण ढकालले अल्पकालीन रुपमा पहिरो नियन्त्रण, यातायात सञ्चालनका लागि सडक विभागका उपकरण, प्राविधिक, मजदुरका साथै सुरक्षा निकायलाई पनि परिचालन गरिएको जानकारी दिए । रासस"
दाफा भजन खलले गुँला पर्व आयोजना गर्ने,"भक्तपुर : नगदेशमा श्री सिद्धि गणे द्यो : दाफा भजन खलले २०८१ सालको गुँला पर्व आयोजना गर्ने भएको छ। बुधबार खलले आफ्नो संस्कृति जगेर्ना गर्नका लागि गुँला पर्व आयोजना गर्न लागेको जनाएको हो। दाफा भजन खलका गुरू तुलसी बहादुर घवाले आउने घण्टाकर्ण चतुर्दशीको भोलि पल्टबाट गुँला पर्व मनाइने जानकारी दिए। उनले बुधबार औंसीको अवसर पारी गुँला बाजा तालिम सुरु गरिएको र अब एक महिनापछि गुँला बाजा निस्किने बताएका छन्। उनले भने, घण्टाकर्ण चतुर्दशीको भोलिपल्टबाट ठ्याक्क एक महिना पछि गुँला निस्किन्छ। उनका अनुसार दाफा भजन खलले गुँला बाजा तालिम समेत सुरु गरेको छ। खलले मुख्य गरी बालबालिकाहरुलाई लक्षित गरी झ्वापुननी टोलमा धा बाजा तालिम सञ्चालन गरेको हो। दाफा भजन खलले केही दिनमा बैठक बसेर विभिन्न ख लाई तालिममा इच्छुक व्यक्तिहरूलाई सहभागी गराउन निमन्त्रणा पठाउने छ। नगदेश बौद्ध विहारको आयोजनामा गुँला पर्व नमनाएदेखि नगदेशमा नेवाः ऐतिहासिक सांस्कृतिक भजन खल र श्री सिद्धि गणे द्यो दाफा भजन खलले गुँला पर्व आयोजना गर्दै आएको छ। यसअघि २०८० सालमा नेवाः ऐतिहासिक सांस्कृतिक भजन खलले गुँला पर्व आयोजना गरेको थियो। गुँला पर्व बौद्ध धर्मावलम्बी तथा नेवार समुदायले मनाउने विभिन्न पर्व मध्येको एक हो। यस पर्वलाई सबै लामो समयसम्म मनाइने पर्वका रूपमा समेत लिइन्छ। यस पर्वमा विभिन्न परम्परागत बाज जस्तै धा बाजा, नाय खिँ बाजा, नेकु बाजा लगायतका बाजाहरू बाँसुरी, मुहालीको धुन बजाएर विभिन्न मठ मन्दिर र धार्मिक स्थलहरूको दर्शन गर्ने गरिन्छ।"
भूकम्प प्रभावित क्षेत्रका २८ बस्ती सारिनुपर्ने,"जाजरकोट : भूकम्प प्रभावित जाजरकोट र रुकुम पश्चिमका २८ बस्तीलाई तत्काल स्थानान्तरण गर्न आग्रह गरिएको छ। भूगर्भविद्ले हालै गरेको स्थलगत अध्ययनले ती बस्तीहरू बाढी पहिरोको उच्च जोखिममा रहेको भन्दै तत्काल स्थानान्तरणका लागि सम्बन्धित निकायलाई सिफारिस गरिएको हो। जाजरकोटका २२ गाउँ र रुकुम पश्चिमका ६ गाउँलाई तत्काल सुरक्षित स्थानमा नसारे ठूलो क्षति हुन सक्ने भूगर्भविद्ले चेतावनी समेत दिएका छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरण (एनडीआरआरएमए) ले जियोटेक सोलुसन्स इन्टरनेसनल प्रालिमार्फत जाजरकोट भूकम्पले निम्त्याएको पहिरोको जोखिमको विस्तृत अध्ययन गर्ने जिम्मेवारी दिएको थियो। जियोटेकले दर्जन बढी भूगर्भविद् र इन्जिनियरहरूलाई अध्ययनका लागि केही समय अघि जाजरकोट र पश्चिम रुकुम खटाएको थियो। भूगर्भविद्ले गरेको भौगर्भिक अध्ययन र स्थलगत अवलोकनका आधारमा उच्च जोखिममा रहेका बस्ती तत्काल खाली गरी सुरक्षित स्थानमा सार्न अनुरोध गरिएको भूगर्भविद् एवं इन्जिनियर अनिश खनालले बताए। उनका अनुसार भेरी१ को मैदे, चौपानी, चौर, बारेकोट गाउँपालिका६ को नाउली निमयारी, वडा नं ९ को लैखम, वडा नं ५ को तोलखाना, छेडागाड नगरपालिका२ को डेटकुले, वडा नं ३ को दलितबस्ती, लिवालबस्ती, वडा नं १२ को साँगाचौर बस्ती, वडा नं १३ को बगाहा र शिवालय गाउँपालिका२ को दुनगारा, वडा नं ३ को सीमा, वडा नं ६ को लुपपाखा, वडा नं ७ को भिउस, नलगाड१ को चिउरी, पाली, पुवाडाँडा, नलगाड२ को चैतेकाफल, रुमाली, अयाना, वडा नं ४ को औलभारी बस्ती पहिरोको उच्च जोखिममा रहेका छन्। ती बस्ती तत्काल नसारे जति बेला पनि पहिरोले बस्ती नै सखाप पार्न सक्ने भूगर्भविद् खनालको चेतावनी छ। त्यस्तै रुकुम पश्चिमका सानीभेरी गाउँपालिका १ चाइनावगर, वडा नम्बर ३ गजेटाकुरी, आठवीसकोट १३ कालापहिरा र माथिल्लो कुरीधारा बस्ती पनि पहिरोको उच्च जोखिममा छन्। ती स्थानका बस्तीलाई तीन महिनासम्म सुरक्षित स्थानमा सार्न प्राधिकरणमार्फत सरकारलाई सिफारिस गरिएको भूगर्भविद खनालले बताए। वर्षात्को समयमा आगामी तीन महिना भूकम्पले हल्लाएर कमजोर बनेको जमिन, जमिनको बनावट र भौगर्भिक अध्ययनबाट ती बस्तीहरू जुनसुकै बेला पनि खतराउन्मुख छन्। जतिवेला पनि पहिरो खस्न सक्छ त्यसैले तत्काल बस्ती सार्न सम्बन्धित निकायलाई आग्रह गरेको छौं, उनले भने, तीन महिनापछि बस्न मिल्छ कि मिल्दैन त्यसको विस्तृत अध्ययन नै गर्नुपर्छ तर प्रारम्भिक अध्ययनले रुकुम पश्चिम र जाजरकोटका तीन सय बढी बस्ती पहिरोको जोखिममा रहेपछि २८ वटा बस्ती हाई रिस्कमा छन्। बेलैमा तिनै तहका सरकारले बस्ती जोगाउन पहलकदमी लिनु आवश्यक छ। जिल्ला विपद् व्यवस्थापन समितिको बैठकमा मंगलबार दर्जनौं ठाउँमा बाढीपहिरोको जोखिम रहेको भन्दै जोखिमयुक्त ठाउँमा सजर्कता अपनाउन आग्रह गरिएको छ। भूकम्पबाट छियाछिया भएको जमिन बस्न सुरक्षित नभएकाले ती स्थानका स्थानीयलाई सुरक्षित स्थानमा राख्न आग्रह गरिएको प्रमुख जिल्ला अधिकारी उमाकान्त अधिकारीले बताए।"

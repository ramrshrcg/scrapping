शीर्षक,विवरण
अन्नपूर्णका मिडियाका कर्मचारीलाई अमेरिकाबाट नि:शुल्क अनलाइन कोर्ष,"काठमाडौं : अन्नपूर्ण मिडिया नेटवर्कमा कार्यरत रहेका कर्मचारीहरूले अमेरिकाबाट नि:शुल्क विशेषज्ञ ८ हप्ते अनलाइन कोर्ष गर्न पाउने भएका छन् । अमेरिकाको न्यूयोर्कमा रहेको अमेरिकी कम्पनी डाटा जुपिटरले अन्नपूर्ण मिडिया नेटवर्कमा कार्यरत रहेका कर्मचारीलाई नि:शुल्क विविध विधामा ८ हप्ते विशेषज्ञ कोर्षहरू दिन लागेको हो । शुक्रबार अन्नपूर्ण मिडिया नेटवर्कको हेडक्वार्टर तीनकुनेस्थित कर्पोरेट टावरमा भएको एक समारोहबीच अन्नपूर्ण कर्मचारीलाई अमेरिकाबाट नि:शुल्क कोर्ष,अमेरिकाबाटै शैक्षिक प्रमाणपत्र दिने सम्झौता भएको हो । सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत र अमेरिकी कम्पनी डाटा जुपिटरका सञ्चालक सीईओ प्रोडाराजन थपलियाले हस्ताक्षर गरे । थपलिया अमेरिकाको पेश युर्निभरसिटी, नेशनल युर्निभरसिटी, युर्निभरसिटी अफ एरिजोना, द सिटी युर्निभरसिटी अफ न्यूयोर्कमा प्रोफेसरका रुपमा डाटा साइन्स, कम्प्यूटर साइन्स र एआई पढाउँछन् । कोर्षका लागि अन्नपूर्णले कर्मचारीको नाम सिफारिस गर्नेछ । सिफारिस गरिएका कर्मचारीलाई जुपिटरले उनीहरूले रोजेको विषयमा ८ हप्ते नि:शुल्क अनलाइन कोर्षसहित शैक्षिक प्रमाणपत्र प्रदान गर्नेछ । अन्नपूर्ण मिडियासँग सहकार्य गर्न पाउँदा हामी उत्साहित छौं,'अमेरिकी कम्पनी डाटा जुपिटरका सञ्चालकसिईओ प्रोडाथपलियाले भने, हामीले दिने हरेक कोर्षहरू अमेरिकामा कार्यरत रहेका विषय विशेषज्ञ प्रोफेसरहरूले पढाउनु हुनेछ । जुपिटरले कम्प्युटर साइन्स,डाटा साइन्स,साइबर सेक्युरिटी,एआई,बिजनेश स्टडीज,अर्गनाईजेसन्स,सेल्स तथा मार्केटिङ,एआई पत्रकारितालगायतका कोर्षहरू नि:शुल्क पढाउनेछ। कम्पनीमा कार्यरत रहेका कर्मचारीहरूको क्षमता वृद्धि र अन्तर्राष्ट्रियस्तरको ज्ञानसहित प्रमाणपत्र हाँसिल गर्न यो सहकार्यले अतुलनीय भूमिका खेल्ने नेटवर्कका महाप्रबन्धक बस्नेत बताउँछन् । यो सम्झौता एक महत्वपूर्ण उपलब्धी हो, 'उनले भने, यसबाट हाम्रा कर्मचारीहरुले अन्तर्राष्ट्रियस्तरको ज्ञानसीप क्षमता पाउनेछन् ।"
स्वास्थ्यमन्त्री पौडेलले सोल्टी होटल पुगेर भेटे पोखराका खेलाडीलाई,"काठमाडौं : स्वास्थ्यमन्त्री प्रदीप पौडेलले एनपीएल सुरु हुनु एक दिनअघि सबैभन्दा महँगो टिम पोखरा एभेन्जर्सका खेलाडीलाई भेटेका छन्। आफू पनि गण्डकी प्रदेशकै प्रतिनिधित्व गर्ने बताउँदै पोखराको हस्पिटालिटी पार्टनर सोल्टी होटलमा बसेका खेलाडीहरूलाई उनले जितको अग्रिम शुभकामना दिए। म पनि तनहुँमा जन्मेको पोखरामा हुर्केको हुँ। त्यसैले मेरो समर्थन पोखरा एभेन्जर्सलाई छ। तपाईंहरू ट्रफी जितेर आउनुस्। अग्रिम शुभकामना छ, खेलाडीलाई भेटेर पौडेलले शुभकामना दिए। कार्यक्रममा पोखरा एभेन्जर्सका अध्यक्ष सुबोध त्रिपाठीले एनपीएलको ट्रफी उचाल्न टिम तयार भएको बताए। एनपीएलको ट्रफी उचालेपछि फेरि मन्त्रीज्यूबाट स्वागतका क्रममा भेट हुनेछ, त्रिपाठीले विश्वास व्यक्त गरे। एनपीएल शनिबारबाट टियु क्रिकेट मैदानमा सुरु हुँदैछ।"
नुहाउन गएका दुई युवकको डुबेर मृत्यु,रौतहट : रौतहटको गरुडा२ गेडहीगुठीस्थित लमाहा खोलामा नुहाउन गएका दुई जना युवकको डुबेर मृत्यु भएको छ। गरुडा नपा२ गेडाहीका देवालाल साहको छोरा १८ वर्षीय जितेन्द्र साह र उमेश साहको छोरा १८ वर्षीय राजीव साहको लमाह खोलामा नुहाउने क्रममा डुबेर मृत्यु भएको सशस्त्र प्रहरी बल ११ नम्बर गणका सशस्त्र प्रहरी उपरीक्षक विक्रम हुमागाईले जानकारी दिए। आज दिउँसो नुहाउन गएका दुई युवा बेपत्ता भएको खबरप्राप्त हुनासाथ सशस्त्र प्रहरी बल ११ नम्बर गण तथा सुरक्षा बेस दुधियाभार र नेपाल प्रहरीको सहयोगमा उद्धार गरेको थियो। डुबेका दुवै जना व्यक्तिलाई अचेत अवस्थामा खोलाबाट उद्धार गरी एम्बुलेन्समा बेटर नेपाल मल्टी स्पेसलिटी हस्पिटल गरुडामा उपचारको लागि पठाइएको भए पनि दुवै जनालाई अस्पतालले मृत घोषणा गरेको सशस्त्र प्रहरी उपरीक्षक हुमागाईले बताए।
शरद ऋतुमा एक हजार बढीलाई आरोहण अनुमति,"काठमाडौं : शरद ऋतुमा हिमाल आरोहणका लागि एक हजार दुई सय ९४ जनाले आरोहण अनुमति लिएका छन्। पर्यटन विभागका अनुसार यस यामको आरोहणमा विभिन्न ४६ हिमाल आरोहण गर्न एक सय ५९ आरोही समूहका दुई सय ९४ महिला र एक हजार ७२ पुरुष गरी एक हजार दुई सयभन्दा बढीले अनुमति पाएका हुन्। यस यामको आरोहण अनुमति आजदेखि सकिएको विभागका निर्देशक राकेश गुरुङले बताए। उनका अनुसार यो पटक आमादब्लम हिमाल आरोहणका लागि सर्वाधिक ४१ आरोही समूहका चार सय एकासीले अनुमति लिएका छन्। यस्तै मनास्लु हिमाल आरोहणमा २८ आरोही समूहका तीन सय आठ, हिम्लुल आरोहणका लागि १२ आरोही समूहका एक सय ४४ तथा धौलागिरीमा एक आरोही समूहका १४ आरोहीले अनुमति लिएको विभागको पर्वतारोहण शाखाले जनाएको छ। नेपालसहित ७३ देशबाट हिमाल आरोहणका लागि आरोहीले अनुमति लिएका हुन्। हिमाल आरोहणवापत रु आठ करोड ५८ लाख ८३ हजार चार सय ४६ रोयल्टी रकम सरकारी खातामा जम्मा भएको छ। मनास्लु र हिम्लुङको आरोहण सकिएको छ। अमादब्लमलगायत हिमालको आरोहण धमाधम भइरहेको छ।"
६ अभियुक्त सार्वजनिक,"जलेश्वर (महोत्तरी) : श्रङ्खलाबद्ध चोरी, डाँका तथा लुटपाट काण्डका ६ अभियुक्तलाई महोत्तरी प्रहरीले सार्वजनिक गरेको छ । शुक्रबार जिल्ला प्रहरी कार्यालयमा पत्रकार सम्मेलनको आयोजना गरी सार्वजनिक गरेको हो। पक्राउ पर्नेमा भारतको विहार सितामढी बेला थाना ग्राम पंचायत शिवनगर वडा नं १ फुलहटा घर भई हाल महोत्तरीको गौशाला नगरपालिका२ निगौल स्थित घरमा भाडा लिई बस्ने ३० वर्षीय डाक्टर भन्ने प्रमोद कुमार साह, उनकी श्रीमती सन्जुदेवी साह, गौशाला नगरपालिका९ का २८ वर्षीय ललन साह, गौशाला नगरपालिका६ का २६ वर्षीय राकेशकुमार यादव, भारतको बिहारराज्य जिल्ला सितामढी घर भई हाल महोत्तरी गौशाला नगरपालिका५ गौशाला महलिया टोल स्थित घरमा भाडा लिई बस्दै आएका ५२ वर्षीय रन्धिर साह रहेका छन्। त्यस्तै भारतको विहार राज्य सितामढी जिल्ला वेला थाना विष्णुपुर पंचायत, विष्णुपुर गाउँका २४ वर्षीय गोलु भन्ने सुधिर भण्डारी माली रहेका छन्। उनीहरुको साथबाट प्रहरीले २ थान पेस्तोल, नलकटुवा वन्दुक १ थान, म्याग्जिनमा लोड भएको गोली ५ राउण्ड, १८ थान विभिन्न साइजका गोलीहरू र फलाम काट्ने २२ इन्च लम्बाइ भएको कैंची कटर १ थान, फलामको रड १ थान बरामद भएको जिल्ला प्रहरी कार्यालय महोत्तरीले जनाएको छ । पक्राउ परेका उनीहरूमाथि हातहतियार तथा खरखजना, चोरी तथा डाँका र संगठित अपराध मुद्दामा अनुसन्धान भइरहेको महोत्तरीका प्रहरी प्रवक्ता डीएसपी सन्तुलाल प्रसाद जयसवारले बताए।"
कालीमाटीमा मृत भेटिएकी जानुकाको हत्या कसले गर्यो?,"काठमाडौं : गत मंसिर ७ गते कालीमाटी संगीतमार्गस्थित सडक छेउमा एक महिला मृत भेटिइन्। दोलखा घर भई कुलेश्वरमा बस्दै आएकी ४५ वर्षीया जानुका सुर्खेतीको शव सडकमा फालिएको अवस्थामा भेटिएको थियो। एका बिहानै सडकमा महिलाको शव भेटिएपछि स्थानीयले प्रहरीलाई खबर गरेका थिए। प्रहरी बृत्त कालीमाटी र उपत्यका अपराध अनुसन्धान कार्यालयको टोलीले घटनाको अनुसन्धान गर्यो। अनुसन्धानको क्रममा उक्त क्षेत्रको सीसीटीभी फुटेज हेर्ने क्रममा सोही रात ३:१७ बजे एक युवकले उनै महिलाको शव बोकिरहेको भेटिएको थियो। जिल्ला प्रहरी परिसर काठमाडौंका प्रवक्ता नवराज अधिकारीका अनुसार सीसीटीभी फुटेजमा ती युवकले कालीमाटीको डिभाइन कम्प्लेक्सको सडक छेउबाट उक्त महिलाको शव बोकेर सडक छेउसम्म पुर्याएर फालेका थिए। प्रहरीले हुलियाको आधारमा ती युवकलाई पक्राउ गर्यो। पक्राउ पर्नेमा बित्थडचिर गाउँपालिका९ बझाङ घर भएका २२ वर्षीय कविन्द्र मल्ल रहेका छन्। उनलाई काठमाडौं१४ कुलेश्वरबाट पक्राउ गरिएको थियो। उनीविरुद्ध ज्यानसम्बन्धी कसूरमा अनुसन्धान भइरहेको छ। उपत्यका अपराध अनुसन्धान कार्यालयका प्रवक्ता काजीकुमार आर्चायका अनुसार उक्त घटनामा मृत्यु भएकी महिलाको पोष्टमार्टम रिर्पोट आएको छ। त्रिवि शिक्षण अस्पतालका फरेन्सिक चिकित्सकले गरेको शव परीक्षण रिपोर्टअनुसार लिभरको समस्याका कारण उनको मृत्यु भएको देखिएको छ। पोस्टमार्टम रिपोर्टमा उनको मृत्युको कारणबारे लेखिएको छ, डिजिज अफ द लिभर। हत्या गरेको पुष्टि भएन पोस्टमार्टम रिपोर्टलाई आधार मान्ने हो भने कविन्द्रले ती महिलाको हत्या गरेको देखिँदैन। उनको स्वभाविक मृत्यु भएको देखिन्छ। तर, अनुसन्धानका लाग युवक प्रहरी हिरासतमै छन्। मध्यरातमा शव बोक्ने युवकको चप्पलका आधारमा पहिचान गरिएको थियो। प्रहरी बृत्त कालीमाटीका डीएसपी रुपक खड्काका अनुसार सीसीटीभी फुटेजमा ती युवकले महिलालाई कुनै कुटपिट गरेको देखिँदैन। महिलाको शरीरमा चोटपटक पनि छैन। ती युवकले बोक्नुअघि ती महिला त्यहीँको सडकमा बसिरहेको अवस्थामा सीसीटीभी फुटेजमा देखिन्छ। उनको मृत्यु कहाँ कसरी भयो भन्ने विषयमा अनुसन्धान भइरहेको डीएसपी खड्काले बताए। खड्का भन्छन्, 'प्रारम्भिक अनुसन्धानका क्रममा पक्राउ परेका युवकले आफू लागुऔषध अम्मली भएको बताएका छन्। युवकले आफू होसमा नरहेको र किन कसको शव बोकेको भन्ने केही थाहा नभएको बयान दिएका छन्। ती युवकले शव बोक्ने व्यक्ति आफू नै स्वीकारे पनि हत्या नगरेको दाबी गर्दै आएका छन्। कविन्द्र मल्ल पहिलो पटक पक्राउ परेका भने हैनन्। उनको पृष्ठभूमि आपराधिक प्रवृत्तिको छ। उनी यसअघि १० पटक विभिन्न कसूरमा हिरासत बसिसकेका छन्। उपत्यका अपराध अनुसनधान कार्यालयका प्रवक्ता काजीकुमार आर्चायका अनुसार मल्ल महिलाको हत्या आरोपमा संलग्न मल्ल १० पटक पक्राउ परिसकेका छन्। २०७७ चैतमा प्रहरी वृत्त जनसेवाले उनीविरुद्ध अभद्र व्यवहार मुद्दा चलाएको थियो। २०७८ वैशाख र भदौमा प्रहरी वृत्त कालीमाटीमा, २०७९ वैशाखमा बझाङमा, २०७९ असारमा कालीमाटीमा र २०८० जेठमा उनी सिंहदरबार बृत्तमा थुनामा परेका थिए। २०८१ कात्तिकमा उनलाई चोरी तथा डाँका मुद्दामा प्रहरी बृत्त कालीमाटीले नै पक्राउ गरेर अनुसन्धान गरेको थियो। २०८१ वैशाख र भदौमा उनी अभद्र व्यवहारसम्बन्धी कसुरमा पक्राउ परेका थिए। अब कसरी बढ्छ अनुसन्धान? उपत्यका अपराध अनुसन्धान कार्यालयका प्रवक्ता आर्चायले घटनाको अनुसन्धान पूरा नभएकाले यही नै निर्णय हुन्छ भनेर कन्फर्म गर्न नसकिने बतए। उनी भन्छन्, 'हत्या आरोपमा पक्राउ परेका उनीविरुद्ध अन्य कसूर पनि आकर्षित हुन सक्छ। पोष्टमार्टम रिर्पोट र आरोप नमिलेको अवस्थामा उनीविरुद्ध मृतक महिलाको शव गलत नियतले ओसारपसार गरेको कसूरमा पनि अनुसन्धान हुनसक्छ। पोष्टमार्टम रिर्पोट नमिल्नासाथ उनी छुटिहाल्ने भन्ने हुँदैन। प्रहरी प्रतिवेदनमा आरोपितले हत्या गरेको भन्ने प्रमाण पुष्टि भएन भनेर पनि लेख्न सकिन्छ। अनुसन्धान सकाएर मिसिल अदालतमा दर्ता गरिन्छ। अदालतको आदेशअनुसार नै ऊ निर्दोष सावित हुने वा थुनामै रहने निर्क्यौल हुन्छ।'"
मतगणनाको अद्यावधिक परिणाम आयोगको बेवसाइटमा हेर्न सकिने,"काठमाडौं : निर्वाचन आयोगले आसन्न स्थानीय तहको उपनिर्वाचनको मतगणनाको अद्यावधिक परिणाम बेवसाइटमार्फत हेर्न सकिने व्यवस्था मिलाएको छ। मतगणना परिणामबारे सहज पहुँच तथा जानकारीका लागि  लगइन गरी अपडेट लिन सकिने आयोगका प्रवक्ता सहसचिव नीता पोखरेल अर्यालले जानकारी दिए। आउँदो आइतबार नगरपालिका प्रमुख एक, उपप्रमुख एक, गाउँपालिका अध्यक्ष दुई, उपाध्यक्ष चार तथा वडा अध्यक्ष ३३ गरी जम्मा ४१ पदका लागि उपनिर्वाचन हुँदैछ। आइतबार बिहान ७ देखि अपराह्न ५ बजेसम्म तोकिएका केन्द्रमा मतदान हुनेछ। मतदान कार्य सम्पन्न भई सबै मतपेटिका तोकिएको मतगणनास्थलमा संकलन भएपछि मतगणना कार्य प्रारम्भ हुने आयोगले जनाएको छ।"
नेपाली क्रिकेटको उचाइ बढाउने कोशेढुंगा एनपीएल,"काठमाडौं : नेपाली क्रिकेटका लागि नयाँ उचाइको कोशेढुंगाको रूपमा लिइएको नेपाल प्रिमियर लिग (एनपीएल)लाई लिएर सबै खेलाडी निकै उत्साहित छन्। प्रतियोगितामा सहभागी ८ टिम र सिंगो नेपाली क्रिकेट नै यति बेला एनपीएलको चर्चामा मग्न छ। यो प्रतियोगिताले नेपाली क्रिकेटलाई नयाँ उचाइ दिनेमा सम्पूर्ण खेलाडीहरू विश्वस्त देखिए। नेपाल क्रिकेट संघ (क्यान) पनि पहिलो पटक आफ्नो आयोजनामा ठूलो प्रतियोगिता गर्न आतुर छ। नयाँ युगको सुरुवात गर्ने दिनको रूपमा एनपीएलको उद्घाटनको मितिलाई लिइने क्यानका अध्यक्ष चतुरबहादुर चन्दले बताए। नेपाली क्रिकेटले नयाँ युगको सुरुवात गर्ने दिनको रूपमा नोभेम्बर ३० को मितिलाई लिइनेछ, उनले खेलअघिको पत्रकार सम्मेलनमा भने। शुक्रबार त्रिवि क्रिकेट मैदानमा भएको पत्रकारसँगको अन्तरक्रियामा सम्पूर्ण टिमका कप्तानले तयारी पूरा भएको बताए। नेपाली टिमका समेत कप्तान रहेका रोहित कुमार पौडेलले भारतीय प्रिमियर लिग (आइपीएल)ले जस्तै नेपालको एनपीएलले नेपाली खेलाडीलाई विश्वसामु चिनाउन मद्धत गर्ने बताए। उनले नेपालमा एनपीएलले नेपाली क्रिकेटको विकासमा निकै ठूलो भूमिका निर्वाह गर्ने बताए। उनले भारतीय लिग आइपीएलको उदाहरण दिँदै भने, जसरी भारतमा आइपीएलले भारतीय क्रिकेटलाई माथि उकास्न सहयोग गर्यो। त्यसरी नै एनपीएलले नेपालमा काम गर्छजस्तो मलाई लाग्छ। यसमा काठमाडौंका कप्तान तथा नेपाली टिमका तीव्र गतिका बलर करण केसीले पनि नेपाली खेलाडीलाई राम्रो मौका भएको टिप्पणी गरे। विश्वले यो प्रतियोगिता हेरिरहेकको हुन्छ। यसका लागि राष्ट्रिय खेलाडी तथा युवा खेलाडीलाई विशेषतः आफ्नो प्रतिभा देखाउने राम्रो प्लेटफर्म हुनेछ। क्यानको आयोजनामा हुन लागेको यस प्रतियोगिता ८ वटा फरक क्षेत्रका ८ टिमले सहभागीता जनाउँदैछन्। जसमा काठमाडौं गुर्खाज, पोखरा एभेन्जर्स, चितवन राइनोज, विराटनगर किङ्गस, जनकपुर बोल्ट्स, कर्णाली याक्स, लुम्बिनी लायन्स र सुदुरपश्चिम रोयल्स छन्। यी टिमहरूले एनपीएलका लागि आफ्नो तर्फबाट सम्पूर्ण तयारी सकिएक र प्रतियोगिताका लागि निकै उत्साहित रहेको बताए। एक महिना लामो तयारीका साथ काठामाडौं गुर्खाज एक महिना लामो तयारीका साथ आफ्नो टिम प्रतियोगिताका लागि तयार रहेको काठमाडौं गुर्खाजका कप्तान करण केसीले बताए। काठमाडौंले घरेलु खेलाडीसँग विगत एक महिनादेखि तयारी गरेको उनको भनाइ छ। तयारी राम्रो भएको छ। हामी एनपिएलको लागि उत्साहित छौं, उनले भने। उनले एनपीएल राष्ट्रिय खेलाडीदेखि सम्पूर्ण युवा खेलाडीलाई आफ्नो प्रतिभा विश्वसामु देखाउने राम्रो अवसर भएको दाबी गरे। घरेलु मैदानले सहज बनाएको लुम्बिनीको यात्रा लुम्बिनी लायन्सका कप्तान रोहित पौडेलले प्रतियोगिताको तयारी निकै राम्रो रहेको बताए। एक हप्ता घरेलु मैदानमा तयारी गरेर काठमाडौं फर्किएको लुम्बिनीले मूलपानीमा जनकुपर बोल्ट्ससँग अभ्यास खेल पनि खेल्यो। जसका कारण टिम राम्रोसँग तयार रहेको रोहितको दाबी छ। तयारी हाम्रो एकदमै राम्रो भएको छ। हामीले हाम्रो तयारी एक्स्ट्राटेक ओभलमा गर्यौं। मैदान हाम्रो लागि उपलब्ध थियो। हामीले ६७ घण्टा प्रतिदिन एक हप्ता तयारी गर्यौं। हामी प्रतियोगिताका लागि तयार छौं, उनले भने। बलियो तयारीले दरिएको सुदूरपश्चिम यो प्रतियोगिताका लागि अरुजस्तै सुदूरपश्चिम टिम पनि तयार रहेको टिमका कप्तान दिपेन्द्र सिंह ऐरीले बताए। एनपीएललाई लिएर आफू निकै उत्साहित रहेको उनको भनाइ छ। हाम्रो अभ्यास राम्रो भएको छ। मूलपानीमा हामीले अभ्यास खेल पनि खेल्यौं। खेल पनि राम्रो भयो। एनपीएलका लागि हामी उत्साहित छौं। भारतीय कोचिङ स्टाफले बढाएको पोखराको आत्मविश्वास पोखरा एभेन्जर्सले आफ्नो घरेलु मैदान पोखरामा ८ दिन लामो तयारी गर्यो। जसले गर्दा टिम संयमित देखिएको कप्तान कुशल भुर्तेलले बताए। भारतीय कोचिङ स्टाफको साथ पाएर टिम दरिएको कप्तान कुशलले बताए। हामीले घरेलु मैदानमा ८ दिन तयारी गर्यौं। विशेषतः भारतीय कोचिङ स्टाफले हामीलाई धेरै सहयोग गर्नु भएको छ। अभ्यास खेल खेलेपछि टिम निकै उत्साहित भएको उनको भनइ छ। अप्ठ्यारा पन्छाउँदै एनपीलका लागि तयार विराटनगर सबै टिमहरूले आफ्नो घरेलु मैदानमा गएर ट्यालेन्ट हन्ट र केही तयारी गर्नुपरेको थियो। यो क्रममा विराटनगर किङ्गसलाई भने सुरुका दिनमा केही अप्ठ्यारोहरू आइपरेको कप्तान सन्दीप लामीछानेले बताए। सुरुका दिनहरू केही अप्ठ्यारा भए। हामी सबैले आफ्नो घरेलु मैदानमा गएर खेल्नुपर्ने थियो। तर, पछि हामी सबै जना यो वातावरणमा घुलमिल नै छौं, उनले भने। शनिबार जनकपुर बोल्ट्ससँग खेल्दै एनपीएलको उद्घाटन खेल खेल्न गइरहेको विराटनगर हालः भने निकै सन्तुलित टिमसहित तयार रहेको कप्तान सन्दीपको दाबी छ। भोलिदेखि खेल छ। हाम्रो टिम पनि सन्तुलित छ। हामी सबैजना निकै उत्साहित छौं, उनले भने। विदेशी खेलाडीको आगमनले सुदृढ जनकपुर जनकपुर बोल्ट्सको कहानी भने केही फरक बन्न आयो। यो टिमले घरेलु स्थानमा मैदान पाएन। यो टिमले काठमाडौंमा आएरमात्रै प्रशिक्षण सुरु गरेको हो। यस टिमले मार्की खेलाडी भन्दा फरक कप्तान छानेको छ। यस टिमका लागि अनिल कुमार शाहले कप्तानको भूमिका निर्वाह गर्नेछन्। राष्ट्रिय टिमका ओपनर आसिफ शेख मार्की खेलाडी रहेको जनकपुर सन्तुलित टिमसहित मैदानमा उत्रने शाहले बताए। हाम्रो टिम सन्तुलित छ। विदेशी खेलाडी आएर हाम्रो टिम अझ सन्तुलित देखिइरहेको छ, उनले भने। एनपीएल हरेक खेलाडीका लागि निकै ठूलो प्रतियोगिता रहेको अनिलको बुझाइ छ। एनपीएल निकै ठूलो प्रतियोगिता हो। जुन तरिकाको उचाइ प्रतियोगिताले पाएको छ। यसले हामीलाई प्रतियोगिताको महत्त्वबोध भएको छ, उनले भने। खेलका लागि जनकपुरको टिम तयार रहेको उनले बताए। राम्रो तयारीका साथ उत्साहित चितवन चितवन राइनोजका कप्तान कुशल मल्ल पनि आफ्नो टिमको तयारी राम्रो भएको बताउँछन्। चितवनले पनि एक हप्ता घरेलु मैदानमा नै तयारी गर्यो। एक हप्ता घरेलु मैदानमा तयारी गर्यौं। एनपीएलले हामीलाई विश्वस्तरमा चिनाउन मद्धत गर्छ,' उनले भने। यो प्रतियोगितामा आफूहरू पनि उत्तिकै दाबेदार रहेको चितवनका कप्तान कुशल मल्लले बताए। प्रतियोगितालाई लिएर हामी पनि निकै उत्साहित छौं,' उनले थपे। सम्भावना बोकेका खेलाडीको साथ कर्णालीलाई कर्णाली याक्सका कप्तान सोमपाल कामी भने आफ्नो टिममा भएको प्रतिभाहरू निकै राम्रो भएको बताउँछन्। यो टिमले घरेलु मैदान पाएन। काठमाडौंमा आएर एक हप्ता तयारी गरेको कर्णाली एनपीएलका लागि भने तयार रहेको सोमपालले बताए। कर्णालीले ड्राफ्टबाट र ट्यालेन्ट हन्टबाट ल्याएका सबै खेलाडी निकै प्रतिभाशाली छन्। उनीहरूलाई मौका चाहिएको थियो। एनपीएलले मौका राम्रो दिएको छ,' उनले भने। युवा खेलाडीको बाहूल्यता रहेको यस टिमको मुख्य उद्देश्य विदेशी स्टार खेलाडीबाट उनीहरूको अनुभव सिक्ने रहेको सोमपालले बताए। हाम्रो टिम निकै युवा खेलाडीले भरिएको छ। हाम्रो मुख्य उद्देश्य हामीले बाबर हायात, शिखर धवनजस्ता खेलाडीबाट कति सिक्न सकिन्छ भन्ने हो,' उनले भने। एनपीएलले गर्दा नेपाली क्रिकेटलाई एकदम ठूलो सहयोग गर्ने कामीले बताए। एनपीएलले नेपाली खेलाडीलाई ठूलो मौका दिएको छ। यो प्रतियोगिताबाट हामीले नेपाली टिमलाई प्रतिनिधित्व गर्ने खेलाडी हामी निकाल्न सक्नेछौं, उनले भने। सम्पूर्ण टिम तयारीका साथ कर्णाली पनि युवा खेलाडीको टोली लिएर प्रतियोगिताका लागि तयार रहेको सोमपालले बताए। प्रतियोगिताको सबै खेल कीर्तिपुरस्थित त्रिवि क्रिकेट मैदानमा हुनेछ। शनिबार हुने उद्घाटन खेलमा जनकपुर बोल्टस् र विराटनगर किंग्सबीच प्रतिस्पर्धा हुँदै पहिलो संस्करणको एनपीएलको सुरुवात हुनेछ। खेल दिउँसो १२:१५ बजेदेखि सुरु हुनेछ।"
कार्ल्सबर्ग ग्रुपद्वारा सीएसएपीएल सिंगापुरको ३३३ प्रतिशत सेयर खरिद,काठमाडौं : कार्ल्सबर्ग ग्रुपले कार्ल्सबर्ग साउथ एसिया पीटीई लिमिटेड (सीएसएपीएल)मा रहेको सीएसएपीएल (सिंगापुर) होल्डिङ्सको बाँकी ३३३ प्रतिशत सेयर खरिद गरेको छ। इन्स्योरेन्स संगै जीवन बीमा गरी कार्ल्सबर्ग ग्रुपले गत साउन तेस्रो साता ७७ करोड ४० लाख अमेरिकी डलर (१ खर्ब ३ अर्ब रुपैयाँ)मा सेयर खरिद गर्ने सम्झौता गरेको थियो। कार्ल्सबर्ग इन्डिया प्रालि (सीआईपीएल)मा सीएसएपीएलको १०० प्रतिशत सेयर स्वामित्व छ। नेपालमा पनि सीएसएपीएलले गोर्खा ब्रुअरी प्रालिमा सेयर स्वामित्व धारण गरी व्यवसाय सञ्चालन गर्दै आएको छ। सेयर खरिदसँगै कार्ल्सबर्ग ग्रुपले अब भारतमा रहेको व्यवसायको सतप्रतिशत स्वामित्व ग्रहण गरेको छ भने सीएसएपीएलमार्फत गोर्खा ब्रुअरीमा ९९९४ प्रतिशत सेयर स्वामित्व कायम गरेको छ।
नेपाल श्रीलंकासँग ५५ रनले पराजित,"काठमाडौं : नेपाल श्रीलंकासँग ५५ रनले पराजित भएको छ। यु१९ एसिया कपअन्तर्गत शुक्रबार दुबईमा भएको खेलमा नेपालले ४६२ ओभरमा अलआउट हुँदै १७८ रनमात्र बनाउन सक्यो। नेपालका लागि मयन यादवले अर्धसतकसहित ६१ रन बनाए। त्यस्तै आकाश त्रिपाठीले १९, अर्जुन कुमालले १२, सन्तोष यादवले ११, नरेन भट्टले १२, उत्तम मगरले १७ र नरेन साउदले १६ रन बनाए। यसअघि टस हारेर ब्याटिङ गरेको श्रीलंकाले ४९५ ओभरमा अलआउट हुँदै २३३ रन बनाएको थियो। श्रीलंकाका लागि सारुजन सनमुगन्थनले सर्वाधिक ६२ रन बनाए। त्यस्तै लक्भिन अवेसिंघेले ५० रन, कभिजा गमेगेले ३७ रन र भिमाथ दिन्सारा र दुलनिथ सिगेराले २४२४ रन बनाए। अन्य खेलाडीले दोहोरो अंकको रन जोड्न सकेनन्। यु१९ एसिया कपमा नेपाल बी समूहमा रहेको छ। श्रीलंकापछि नेपालले बंगलादेश र अफगानिस्तानसँग खेल्नेछ। समूह एमा भने भारत, पाकिस्तान , युएई र जापान रहेका छन्।"
सुत्केरीसँग मेयर उपमेयर,"नुवाकोट : नुवाकोटको विदुर नगरपालिकाले पोषण स्वास्थ्य कार्यक्रम सञ्चालन गरेको छ। आमा र शिशुको स्वास्थ्य अवस्था र वृत्ति विकासका लागि विदुर नगरपालिकाले सञ्चालन गरेको सुनौलो हजार दिन कार्यक्रमअन्तर्गत पोषण विशेष तथा पोषण प्याकेज वितरण गरिएको छ। सो कार्यक्रमअन्तर्गत विदुर नगरपालिका १, ३ र ४ मा पोषण तथा सुत्केरी प्याकेज वितरण गरिएको हो। मातृ शिशु पोषण स्थितिमा सुधार ल्याउने कार्यक्रम अन्तर्गत सुनौला हजार दिन कार्यक्रम सञ्चालनमा ल्याइएको हो। विदुर नगरपालिकाले सुनौलो हजार दिने आमाहरूलाई पोषण सम्बन्धी सामग्री वितरण तथा जनचेतनामुलक कार्यक्रम सञ्चालन गरेको हो। चालु आर्थिक वर्ष २०८१०८२ अन्तर्गत हालसम्म ८४ जना सुत्केरीहरूलाई पोषण सम्बन्धी जनचेतनामुलक कार्यक्रमसमेत प्रदान गरिएको छ। विदुर नगरपालिकाका मेयर राजन श्रेष्ठ, उपमेयर प्रभा वोगटी, प्रमुख प्रशासकीय अधिकृत सुभाकर खनाल तथा सम्बन्धित वडाका वडाध्यक्षले वडाको स्वास्थ्य केन्द्रमै पुगेर सुत्केरीहरूलाई पोषण सामग्रीहरू हस्तान्तरण गरेका हुन्। चालु आवमा पाँच सय जनालाई पोषण सामग्रीहरू हस्तान्तरण गर्ने लक्ष्य रहेको नगरपालिकाले जनाएको छ। पहिलो चरणअन्तर्गत चालु आर्थिक वर्षको मंसिर मसान्तसम्म विदुर नगरभित्रका दुई सय जना सुत्केरीहरूलाई पोषणयुक्त सामग्रीहरू हस्तान्तरण गर्ने लक्ष्य अनुसार वडास्तरमा पुगेर पोषण सामग्री वितरण गर्ने कार्य जारी रहेको मेयर राजन श्रेष्ठले बताए। विदुर नगरपालिकामा सो कार्यक्रम निरन्तर जारी रहने उनले बताए। विदुर नगरका स्वास्थ्य चौकीलाई केन्द्र बनाएर सञ्चालन गरिएको उक्त योजनामा सुत्केरी आमाहरूलाई नगद ३ हजार रुपैयाँसहित पोषण सामग्री वितरण गरिएको हो। गत आवमा उक्त कार्यक्रममार्फत् विदुर नगरका पाँच सय ५१ जना आमालाई नगदसहित पोषण सामग्री वितरण गरिएको थियो।"
कोशीका मुख्यमन्त्री र मन्त्रीको सम्पत्ति विवरण सार्वजनिक,"विराटनगर : कोशी प्रदेशका मुख्यमन्त्री र मन्त्रीहरुले शुक्रबार आफ्नो सम्पत्ति विवरण सार्वजनिक गरेका छन्। मुख्यमन्त्री हिक्मतकुमार कार्की र अन्य मन्त्रीले सम्पत्ति विवरण सार्वजनिक गरेका हुन्। सम्पत्ति विवरण सार्वजनिक गर्न ढिलाइ गरेको भनेर उनीहरुको आलोचना भइरहेको थियो। मुख्यमन्त्री कार्कीको सम्पत्ति विवरण अनुसार उनका झापामा २ र ललितपुरमा ३ वटा घर छन्। झापाको गौरादह नगरपालिका१ र ३ मा रहेका घर दाजु दीपक कार्कीसँगको संयुक्त हो। उक्त घर र जग्गाको स्रोत पैत्रिक सम्पत्ति भनेर कार्कीले उल्लेख गरेका छन्। ललितपुरको महालक्ष्मी नगरपालिका४ स्थित घर र जग्गा भने श्रीमती अन्जना पाण्डे कार्कीको नाममा छ। घरसँगै २३२ र २८६ वर्गमिटर जग्गा छ। उक्त घर र जग्गा २०७७ सालमा १ करोड ४० लाखमा खरिद गरेको कार्कीले उल्लेख गरेका छन्। एभरेष्ट बैंकबाट ९० लाख रुपैयाँ ऋण लिएर र बाँकी रकम अन्य लगानीबाट घर जग्गा खरिद गरेको उनले देखाएका हुन्। मुख्यमन्त्री कार्कीले २०७७ साल असोजमा ऋण लिएको उल्लेख गरेका छन्। मुख्यमन्त्री कार्कीको हाउजिङ कम्पनी, अस्पताल र निजी विद्यालयमा लगानी छ। उनका अनुसार ड्रिमल्याण्ड हाउजिङ कम्पनीमा १० हजार कित्ता सेयर छ। काठमाडौंको कलंकीस्थित सहिद मेमोरियल अस्पतालमा १ हजार ५ सय कित्ता सेयर छ। श्रीमती अञ्जनाको नाममा लिभरपुल एजुकेशन नेटवर्क प्रालिमा २१ लाख ३८ हजार लगानी छ। मुख्यमन्त्री कार्कीले सम्पत्ति विवरणमा सवारीसाधनका बारेमा खुलाएका छैनन्। जसबाट उनीसँग सवारीसाधन भएनभएको यकिन हुन सकेन। मुख्यमन्त्री कार्कीले ६ तोला सुन र १० तोला चाँदी रहेको विवरण सार्वजनिक गरेका छन्। अरु मन्त्रीको यस्तो छ विवरण प्रदेशको भौतिक पूर्वाधार विकासमन्त्री भूपेन्द्र राईले २ वटा घरसहित जग्गैजग्गा रहेको विवरण सार्वजनिक गरेका छन्। राई प्रदेशको स्वास्थ्यमन्त्रीसमेत हुन्। सम्पत्ति विवरण अनुसार राईको नाममा खोटाङको दिप्रुङ चुइचुम्मा गाउँपालिकामा २ वटा घर छन्। खोटाङमा १५ वटा छुट्टाछुट्टै कित्ता नम्बरको जग्गा छ। राईले घरजग्गाको स्रोत पैतृक देखाएका छन्। उनीसँग १५ तोल सुन र १० तोला चाँदी छ। सामाजिक विकासमन्त्री पाँचकर्ण राईसँग २ वटा घर छन्। खोटाङ र भक्तपुरमा घर रहेको उनले सम्पत्ति विवरणमा खुलाएका छन्। राईले खोटाङको दिक्तेलरुपाकोटमझुवागढी नगरपालिकामा पुर्खौली स्रोतबाट एउटा घर जोडेको विवरण पेस गरेका छन्। भक्तपुरको मध्यपुर थिमीमा भने आफ्नै स्रोतबाट खरिद गरेको उल्लेख गरेका छन्। मन्त्री राईले खोटाङमा ६६ रोपनी जग्गा र १० तोल सुन रहेको सम्पत्ति विवरण सार्वजनिक गरेका छन्। आर्थिक मामिला तथा योजनामन्त्री रामबहादुर मगरको नाममा एउटा घर छ। इलामको ६ ठाउँमा जग्गा रहेको देखाएका उनले ३ वटा कम्पनीमा सेयर छ। उनले ३८ लाख ऋण देखाएका छन्। खानेपानी सिँचाइ तथा उर्जामन्त्री एकराज कार्कीले झापाको बिर्तामोडमा एउटा घर रहेको सम्पत्ति विवरण सार्वजनिक गरेका छन्। उनले श्रीमती र आफ्नो नाममा छुट्टाछुट्टै ८ वटा कित्ता नम्बरको जग्गा रहेको देखाएका छन्। मन्त्री कार्कीले साढे १० तोल सुन, एउटा गाडी रहेको सम्पत्ति देखाएका छन्। बैंक र व्यक्तिबाट १ करोड ५ लाख रुपैयाँ ऋण लिएको उल्लेख गरेका छन्। उद्योग कृषि तथा सहकारीमन्त्री खगेनसिंह हाङगामको नाममा ताप्लेजुङको मेरिङदेन गाउँपालिका ४ मा घरजग्गा छ। ४५ तोल सुन र ४० तोला चाँदी आफूसँग रहेको विवरण उनले सार्वजनिक गरेका छन्। हाङगामको विभिन्न ७ वटा हाइड्रो पावरमा लगानी छ। पर्यटन, वन तथा वातावरणमन्त्री सदानन्द मण्डलले सुनसरीमा ६ बिघा जग्गा र घर रहेको विवरण सार्वजनिक गरेका छन्। उनले ३ करोड १९ लाखमा जग्गा खरिद गरेको उल्लेख गरे। उक्त जग्गा खरिदका लागि आफ्नो ११ बिघा जग्गा बिक्री गरेको मण्डलले खुलाएका छन्। त्यसबाहेक ३ स्थानमा खेती योग्य जमिन छ। कोशी प्रदेशकी राज्यमन्त्री सृजना राईको नाममा भोजपुरको भोजपुर नगरपालिका८ मा एउटा घर र जग्गा छ। ४ तोला सुन र २५ तोला चाँदी रहेको सम्पत्ति विवरण उनले सार्वजनिक गरेकी छन्। युनिक एण्ड युनाइडेट पब्लिक एकेडेमीमा पनि उनको लगानी छ। ७४ लाख रुपैयाँ ऋण रहेको राईले उल्लेख गरेकी छन्। भौतिक पूर्वाधार विकास राज्यमन्त्री भूमिप्रसाद राजवंशीसँग झापाको केचनकलमा एउटा घर छ। ठाउँठाउँमा जग्गा र ३० लाख बैंक मौज्दात रहेको सम्पत्ति विवरण उनले सार्वजनिक गरेका छन्। राजवंशीले २० तोला सुन र १ सय २४ तोला चाँदी खुलाएका छन्। राज्यमन्त्री राजवंशीले सम्पत्तिमा एउटा भरुवा बन्दुक आफूसँग रहेको खुलाएका छन्।"
"एनपीएल खेल्न आइपुगे शिखर धवन, भने हाम्रो आगमनले नेपाली खेलाडीलाई फाइदा हुन्छ","काठमाडौं : भारतीय क्रिकेटर शिखर धवन काठमाडौं आइपुगेका छन्। शनिबारदेखि सुरू हुने नेपाल प्रिमियर लिग (एनपीएल) खेल्न उनी शुक्रबार साँझ काठमाडौं आइपुगेका हुन्। उनी कर्णाली याक्समा आबद्ध छन्। त्रिभुवन अन्तर्राष्ट्रिय विमानस्थलमा धनवलाई कर्णाली याक्सका मालिक झनक दत्त खनाललगातले स्वागत गरेका थिए। धवनले सञ्चारकर्मीसँग सबालजवाफ पनि गरे। उनले विदेशी खेलाडीको आगमनले नेपाली खेलाडीलाई फाइदा पुग्ने बताए। 'एनपीएल खेल्न विदेशी खेलाडीहरू आएका छन्। उनीहरूले आफ्नो एक्सपेरियन्स यहाँ सेयर गर्नेछन्। यसले नेपाली खेलाडीलाई पनि फाइदा पुग्छ। हाम्रो एक्सपेरियन्सले यहाँको क्रिकेट र स्थानीय खेलाडीलाई अन्तर्राष्ट्रिय स्तरमा खेल्न सहयोग पुग्नेछ,' उनले भने। उनले नेपाल र भारतबीच ऐतिहासिक सम्बन्ध रहँदै आए पनि आफू पहिलोपटक नेपाल आएको बताए। नेपालमा रहँदा पशुपतिनाथ मन्दिरको दर्शन गर्ने बताए। भ्याएसम्म हिमालको मज्जा पनि लिने उनको भनाइ छ। उनले आइपीएल खेलेका सन्दीप लामिछानेबारे थाहा भए पनि अन्य खेलाडीको बारेमा त्यति जानकार नभएको बताए। 'यहाँ खेल्न आएको छु। पक्कै पनि अन्य खेलाडीसँगको चिनजान र कुराकानी पनि हुने विश्वास लिएको छु,' उनले भने। उनले नेपालमा क्रिकेटको लोकप्रियता धेरै रहेको बताए। 'खेलको टिकेट नै 'सोल्ड आउट' भएको थाहा पाएँ। यसले नेपालको क्रिकेट कति लोकप्रिय छ भनेर थाहा हुन्छ,' उनले भने। उनले कर्णाली याक्सबाट मैदानमा उत्रिन आफू उत्साहित रहेको बताए।"
एनपीएलको टिकटमा टियुका विद्यार्थीलाई ५० प्रतिशत छुट,"काठमाडौं : नेपाल प्रिमियर लिग (एनपीएल)का खेल हेर्न त्रिभुवन विश्वविद्यालय (टीयु)का विद्यार्थीहरूलाई ५० प्रतिशत छुटको व्यवस्था हुने भएको छ। नेपाल क्रिकेट संघ (क्यान)ले शुक्रबार विज्ञप्ति जारी गरेर एनपीएलका सम्पूर्ण खेलमा साधारणतर्फको टिकटमा विश्वविद्यालयका विद्यार्थीहरूलाई ५० प्रतिशत छुट दिने व्यवस्था गरेको हो। 'नेपाल क्रिकेट संघद्वारा नेपालको प्रमुख टी२० प्रतियोगिताको रूपमा आयोजना गर्न लागिएको नेपाल प्रिमियर लिग क्रिकेट प्रतियोगिताको आयोजनाबाट समग्र नेपाली क्रिकेटको विकाससँगै नेपाली पर्यटन, अर्थतन्त्र र रोजगारी समेतलाई ठुलो टेवा पुर्याउने र उक्त प्रतियोगिताको सम्पूर्ण खेलहरूको स्टार स्पोर्टस टेलिभिजन च्यानलबाट प्रत्यक्ष प्रशारणको व्यवस्था गरिएको हुँदा विश्वभर प्रशारण हुन गई नेपाललाई अन्तर्राष्ट्रिय क्रिकेट खेल स्थलको रूपमा चिनाउन महत्वपूर्ण सहयोग पुग्न जाने विश्वास यस संघको छ,' क्यानका प्रवक्ता छुम्बी लामाले भनेका छन्, 'प्रतियोगिता अवधिभरका लागि त्रिभुवन विश्वविद्यालय क्रिकेट मैदान, किर्तिपुरमा सञ्चालन हुने खेलहरुका लागि यस संघ र त्रिभुवन विश्वविद्यालयबीच भएको सम्झौता बमोजिम हालः कायम गरिएको साधारणतर्फको टिकट खरिदमा त्यस विश्वविद्यालयमा अध्ययनरत सम्पूर्ण विद्यार्थीहरूको लागि ५० प्रतिशत छुट कायम गरिएको छ।'"
मुस्ताङको थासाङबाट ६ दिनदेखि हराएका व्यक्ति अझै फेला परेनन्,"जोमसोम : मुस्ताङको थासाङ गाउँपालिका४ झिप्रा देउरालीका ५० वर्षीय आइतबहादुर नेपाली आइतबारदेखि परिवारसँग सम्पर्कविहीन छन्। उनको खोजतलासका लागि परिवारका सदस्यहरूबाट जिल्ला प्रहरी कार्यालय मुस्ताङमा निवेदन परेको थियो। तर, नेपालीको चारैतिर खोजी गरिँदा समेत अझै फेला परेका छैनन्। थासाङको झिप्रा देउराली बस्ने गहुँगोरो वर्ण, उचाइ ५ फिट ६ इन्च र रातो सर्ट लगाएको ५० वर्षीय नेपालीको नेपाल प्रहरी र नेपाली सेनाको टोलीले खोजीकार्य गरिरहेको भए पनि हालसम्म फेला पार्न नसकिएको मुस्ताङका प्रहरी प्रमुख डीएसपी सूर्यबहादुर बोगटीले जानकारी दिए। हराएको दिन आइतबार घरबाट मुस्ताङको थासाङ४ घाँसामा आफन्त मरेको ठाउँमा पुगेका थिए। मादक पदार्थ सेवन गरी आफन्त मरेको ठाउँबाट हिँडेका नेपाली त्यसपछि भने सम्पर्कमा नआएको प्रहरीमा पेश गरिएको निवेदनमा उल्लेख छ। घटनाका सम्बन्धमा सोही वडाका वडाध्यक्ष नगेन्द्र शेरचनले हराएको भोलिपल्ट सोमबार इलाका प्रहरी कार्यालय लेतेलाई सम्पर्क गरेर जानकारी दिएका थिए। हराइरहेका नेपालीको खोजीका लागि करिब २५ जनाभन्दा बढी स्थानीय खटिएका छन्।"
प्रहरीसँग दुर्गा प्रसाईंको बयान कम्बोडियामा प्रधानमन्त्री ओलीको लगानी दाबी गरिएको कागजात झुटो,"काठमाडौं : मेडिकल व्यवसायी दूर्गा प्रसाईंले प्रधानमन्त्री केपी शर्मा ओलीको कम्बोडियामा लगानी भएको दाबी गर्दै सार्वजनिक गरेको कागजात नक्कली (फेक) भएको भएको बयान दिएका छन्। प्रहरीको केन्द्रीय अनुसन्धान व्युरो (सिआईबी)का अधिकारीहरूसँगको बयानमा प्रसाईंले उक्त कागजातहरू नक्कली र त्यसमा कुनै सत्यता नभएको बयान दिएका हुन्। प्रसाईंले आफूलाई ह्वाट्स एपमार्फत उक्त डकुमेन्ट आएको बताएका छन्। 'मलाई कसैले ह्वाट्स एपमा उक्त डकुमेन्ट पठाएको हो। कसले पठाएको हो भन्ने पनि थाहा छैन। ह्वाट्स एपमा आएपछि मैले सार्वजनिक गरेको हुँ। यो डकुमेन्ट फेक हो। बयानमा उनले भनेका छन्,' सिआईबी स्रोतले अन्नपूर्णसँग भन्यो। विद्युतीय कारोबार ऐनअन्तर्गतको कसूरमा प्रहरीले उनीमाथि अनुसन्धानसमेत गरिरहेको छ। अनुसन्धानकै क्रममा सिआईबीको टोलीले झापा मेचिनगर नगरपालिका१३ चारआलीका नविन प्रधान भन्ने हरिचन्द्र फुयललाई समेत पक्राउ गरेको छ। दुर्गा प्रसाईंसँग लेनदेन र 'कनेक्सन' देखिएपछि सिआईबीको टोलीले ३६ वर्षीय फुयललाई भारतको आसामबाट पक्राउ गरेको हो। प्रहरी अुनसन्धानले फुयलले भारतीय नम्बरबाट नेपालमा विभिन्न व्यवसायीहरूलाई धम्काउँदै आएको देखाएको छ। सिआईबी स्रोतका अनुसार फुयलले नेपालका व्यवसायीहरूलाई आफू लरेन्स बिश्नोई समूहको सदस्य रहेको र दुर्गा प्रसाईंसँग तुरुन्त माफी नमागे ज्यान लिने धम्की दिँदै आएका थिए। फुयलले प्रसाईंसँग ५ लाख रुपैयाँ लिएको समेत प्रहरी स्रोतले बताएको छ। दुर्गा प्रसाईंबाट रकम लिएर उनकै निर्देशनमा काम गर्दै आएको देखिएको अनुसन्धानमा खटिएका प्रहरी अधिकारीहरूले दाबी गरेका छन्। 'फुयलले भारतीय आपराधिक समूहको नामबाट व्यावसायीहरूलाई धम्की दिने कार्य मेडिकल ब्यावसायी दुर्गा प्रसाईंको निर्देशनमा गर्ने गरेको र यसअघि पनि विभिन्न कसूरमा संलग्न भई फरार रहेको खुल्न आएको छ,' प्रहरी स्रोतले भन्यो। उनीहरूसँग जोडिएका केही व्यक्तिहरू दुबईमा पनि हुनसक्ने प्रहरीको अनुमान छ। 'दुबईमा पनि यो समूह सक्रिय रहेको भन्ने सूचना छ। हामी त्यस विषयमा पनि अनुसन्धान गरिरहेका छौं,' अनुसन्धानमा संलग्न प्रहरी अधिकारीले भने। सिआईबी प्रमुख एआईजी दीपक थापाले आपराधिक लाभ लिन नहुने कसूरमा फुयलमाथि अनुसन्धान भइरहेको बताए। 'अदालतबाट ५ दिनको म्याद थप गराएर फुयलविरुद्ध आपराधिक लाभ लिन नहुने कसूरमा मुद्दा दर्ता गरेर अनुसन्धान अगाडि बढाएका छौं। उनको कनेक्सनहरूबारे खोजबिन गर्दैछौं,' अन्नपूर्णसँग उनले भने। प्रसाईं र फुयलबीच लेनदेन भएको समेत देखिन आएकाले प्रसाईंमाथि समेत आपराधिन लाभ नहुने कसूरमा प्रहरीले अुनसन्धान अगाडि बढाएको छ। सर्वोच्चको आदेशपछि दुर्गा प्रसाईं भने ललितपुरको हरिसिद्धी क्यान्सर अस्पतालमा उपचार गराइरहेका छन्।"
गिरीबन्धु टी स्टेटमा कुकर बम राखेर आतंक मच्चाउने दुई जना पक्राउ,झापा : झापाको बिर्तामोडस्थित गिरीबन्धु टी स्टेटको चिया उद्योग अगाडि कुकर बम राखेर आतंक मच्चाउने दुई जना पक्राउ परेका छन्। पक्राउ पर्नेहरूमा मोरङ जिल्ला मिक्लाजुङ गाउँपालिका९ मधुमल्लाका ३६ वर्षीय राजकुमार माझी र कानेपोखरी गाउँपालिका६ शिवालय टोलका २० वर्षीय धिरज माझी रहेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। राजकुमारलाई उर्लाबारी नगरपालिका७ उर्लाबारी चोकबाट र धिरजलाई पथरीशनिश्चरे नगरपालिका१ जातेरोड चोकबाट बुधबार पक्राउ गरिएको डीएसपी चन्दले बताए। उनीहरूले नेकपा (माओवादी) पूर्व केन्द्रीय कमान्डको नामबाट गत भदौ २८ गते बिहान अन्दाजी ६:१० बजे बिर्तामोड नगरपालिका६ स्थित गिरीबन्धुकै शमशेर एन्ड गंगादेवी टी स्टेट प्रालिको पश्चिम पर्खालनजिकै क्षति पुर्याउने उद्देश्यले कुकर बम राखेका थिए। प्रहरीले घटनास्थलबाट गिरीबन्धु टी स्टेटको जग्गा कब्जा किन? लेखिएको पर्चासमेत फेला पारेका थिए। उनीहरूलाई इलाका प्रहरी कार्यालय बिर्तामोडमा राखेर झापा जिल्ला अदालतबाट विस्फोटक पदार्थसम्बन्धी कसुरमा ३ दिन म्याद थप गरी अनुसन्धान गरिरहेको डीएसपी चन्दले बताए।
कर्णाली याक्सबाट खेल्न शिखर धवन नेपाल आइपुगे,"काठमाडौं : कर्णाली याक्समा अनुबन्ध भएका भारतका खेलाडी शिखर धवन नेपाल आइपुगेका छन्। शुक्रबार अन्तर्राष्ट्रिय विमानस्थलमा झरेका धवनलाई हिमालयन विल्डर्स एन्ड इन्जियर्सको स्वामित्वमा रहेको कर्णाली याक्सका मालिक झनक दत्त खनाल, सह मालिक गृहेन्द्र घिमिरेले स्वागत गरेका थिए। ३८ वर्षीय बायाँ हाते ओपनरले भारतसँगै आईपिएलको दिल्ली क्यापिटल्स, मुम्बई इन्डियन्स, सनराइजर्स हैदरावाद र पञ्जाव किंग्सबाट खेलेका छन्। उनी विश्व क्रिकेटकै सर्वाधिक सफल खेलाडीमा चिनिन्छन्। उनले सन् २०१६ मा हैदरावादलाई आईपिएल जिताएका थिए। त्यस्तै, भारतलाई एसिसी एसिया कपको उपाधि जिताएका छन्। उनी एनपिएल खेल्ने सबैभन्दा ठूलो र चर्चित नाम हुन्। ज्ञानेन्द्र मल्ल प्रशिक्षक तथा सोमपाल कामी मार्की रहेको कर्णाली याक्सले चार विदेशी खेलाडी अनुबन्ध गरेको छ। वेस्ट इन्डिजबाट टेष्ट खेलिसकेका चादविक वाल्टन, हङकङबाट अन्तर्राष्ट्रिय खेल खेलिरहेका अनुभवी खेलाडी बाबर हायात र ओमानका पूर्व कप्तान जिसन मक्सूदलाई अनुबन्ध गरेको छ। टोलीमा नेपाल राष्ट्रिय टोलीबाट खेलिरहेका गुल्सन झा, देव खनालसहित नन्दन यादव छन्। बी श्रेणीबाट अर्जुन घर्तीसहित रित गौतम, मौसम ढकाल र भुवन कार्की छन्। सी श्रेणीबाट दीपेन्द्र रावत र युनिसविक्रमसिंह ठकुरीसँगै दीपक डुम्रे छन्। ट्यालेन्ट हन्टबाट विपिनप्रसाद शर्मालाई आइकोनिक प्लेयर्सका रूपमा छनोट गरिसकेको छ। यसअघि कर्णाली याक्सले कलाकार स्वस्तिमा खड्कालाई फेस अफ कर्णाली याक्स नियुक्त गरेको छ। युथ एम्बेस्डरमा सिसन बानियाँ छन्। हस्पिटालिटी पार्टनरमा होटल हिल्टन रहेको छ। प्रतियोगिता मंसिर १५ देखि पुस ६ सम्म हुँदै छ। कर्णाली याक्सले आफ्नो पहिलो खेलमा जनकपुरसँग खेल्नेछ।"
चिनियाँ विदेशमन्त्रीलाई नेपाल भ्रमणको निम्तो,"काठमाडौं : परराष्ट्रमन्त्री आरजु राणा देउवा र चिनियाँ विदेशमन्त्री वाङ यीबीच द्विपक्षीय भेटवार्ता भएको छ। चीनको छन्दु सहरमा शुक्रबार उनीहरूबीच वार्ता भएको हो। चिनियाँ विदेशमन्त्री वाङ यीको मैत्रीपूर्ण निमन्त्रणामा चीनको औपचारिक भ्रमण गर्न तथा प्रधानमन्त्री केपी शर्मा ओलीको आसन्न चीन भ्रमणको तयारीका सिलसिलामा मन्त्री राणा छेन्दु पुगेकी हुन्। उनीहरूबीच नेपाल चीन सम्बन्धका विविध पक्ष, आपसी हित र साझा चासोका साथै प्रधानमन्त्री केपी शर्मा ओलीको आसन्न चीन भ्रमण र त्यस अवसरमा हुने दुई देशबीचको सहयोग आदानप्रदानका विषयमा कुराकानी भएको थियो। भेटवार्तामा परराष्ट्रमन्त्री राणाले चिनियाँ विदेशमन्त्री वाङ यीलाई नेपाल भ्रमणका लागि निमन्त्रणा पनि दिएकी थिइन्। वार्ताका क्रममा चीनको ७५औं स्थापना दिवस र आगामी वर्ष नेपालचीन कूटनीतिक सम्बन्ध स्थापनाको ७०औं वार्षिकोत्सवका अवसरमा विदेशमन्त्री वाङमार्फत चीन सरकार र चिनियाँ नागरिकलाई मन्त्री राणाले बधाइ ज्ञापन गरिन्। मन्त्री राणाले पछिल्लो समय नेपाल चीन सम्बन्धमा उल्लेखनीय उपलब्धिहरू हासिल भएका र यसका कारण सम्बन्ध थप बलियो बन्दै गएको बताउँदै चीन सरकारले चीन भ्रमण गर्ने नेपाली नागरिकहरूलाई हालै भिसा शुल्क नलाग्ने घोषणा गरेकोमा चीन सरकारलाई धन्यवाद दिइन्। त्यस्तै नेपालचीनबीचका सबै परम्परागत सीमा नाका पुनः नियमित रूपमा सञ्चालनमा आइसकेका र त्यहाँ दुवै देशका नागरिक, सामान र सेवाहरूको सीमापार आवागमन निर्वाध बनेकाले यसलाई थप सहज एवं प्रभावकारी बनाउन दुवै पक्षबाट महत्वपूर्ण योगदान पुग्ने विश्वास गरिएको उनले बताइन्। पछिल्ला समयमा नेपाल र चीनबीच उच्चस्तरीय भ्रमणहरूको आदानप्रदान भइरहेको र यी भ्रमणहरुले हाम्रो निकट तथा मैत्रीपूर्ण सम्बन्धलाई सधैं सुदृढ बनाउँदै नयाँ गति प्रदान गर्दै लैजाने विश्वास उनले व्यक्त गरिन्। प्रधानमन्त्री ओलीको आसन्न चीन भ्रमणका क्रममा समझ्दारी एवं सम्झौता हुने विभिन्न आयोजना एवं सहयोग आदानप्रदानबारे पनि आवश्यक छलफल भएको थियो। प्रधानमन्त्री ओलीको चीन भ्रमणले नेपाल चीनबीच लामो समयदेखि रही आएको मैत्रीपूर्ण सम्बन्ध थप प्रगाढ बन्ने विश्वास गरिएको उनले बताइन्। प्रधानमन्त्री ओली आगामी सोमबार चीनको औपचारिक भ्रमणमा जाँदैछन्। भेटपछि परराष्ट्रमन्त्री राणाले चिनियाँ विदेशमन्त्रीसँगको द्विपक्षीय भेटवार्ताले नेपाल चीन सम्बन्धमा नयाँ उचाइ थपेको र दुई देशबीचको सम्बन्धलाई थप बलियो बनाउन सहयोग पुगेको बताइन्। भेटका क्रममा दुई देशबीचको सदियौं पुरानो सम्बन्ध, नेपालको आर्थिक सामाजिकलगायतका क्षेत्रमा चीनले पुर्याउँदै आएको सहयोग, आगामी दिनमा पनि सहयोग र सहकार्यका नयाँ क्षेत्रहरूको पहिचानका साथै आर्थिक विकासका लागि सहकार्यलाई प्राथमिकता दिने बारेमा कुराकानी भएको थियो। भेटमा मन्त्री राणाको नेतृत्वमा चीनका लागि नेपाली राजदूत डा कृष्णप्रसाद ओली, चीनको छन्दुस्थित नेपाली महावाणिज्यदूत र परराष्ट्र मन्त्रालयका अधिकारीहरू सहभागी थिए। यसैबीच आजै साँझ चिनियाँ विदेशमन्त्री वाङले मन्त्री राणा र नेपाली प्रतिनिधिमण्डलको सम्मानमा रात्रिभोजको आयोजना गरेका थिए। मन्त्री राणा भोलि शनिबार नेपाल फर्किनेछिन्।"
बसको ठक्करबाट बालिकाको मृत्यु,अर्घाखाँची : अर्घाखाँचीको सन्धिखर्क६ नरपानीमा बसको ठक्करबाट बालिकाको मृत्यु भएको छ। एकजना घाइते भएकी छिन्। गोरुसिंगे सन्धिखर्क सडकअन्तर्गत नरपानीको धारा बजारमा लु२ख १४१५ नम्बरको बसको ठक्करबाट शितगंगा४ अमराईका १२ वर्षीय बिनिता बिकको मृत्यु भएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए। आज शुक्रबार बेलुका पौने ५ बजे बसको ठक्करबाट गम्भीर घाइते भएकी बिनिताको उपचारका क्रममा अर्घाखाँची अस्पतालमा मृत्यु भएको हो। अर्की घाइते शितगंगा४ अमराई निवासी अन्दाजी १० वर्षीय एलिना बिकको अर्घाखाँचीमा अस्पतालमा उपचार पछि थप उपचारका लागि लुम्बिनी प्रादेशिक अस्पताल बुटवल रिफर गरिएको जिल्ला प्रहरी कार्यालयका प्रमुख मल्लको भनाइ छ। बस चालक र साहुलाई प्रहरीले नियन्त्रणमा लिएको र घटनाको अनुसन्धान भइरहेको प्रहरीले बताएको छ।
दुई दलीय संयन्त्रले कोशीमा पहिचान पक्षधरसँग वार्ता गर्ने,"काठमाडौं : कोशी प्रदेशको एमालेकांग्रेस दुई दलीय संयन्त्रले पहिचान पक्षधरसँग समिति बनाएर वार्ता गर्ने निर्णय गरेको छ। शुक्रबार विराटनगरस्थित मुख्यमन्त्री तथा मन्त्रिपरिषद कार्यालयमा बसेको संयन्त्रको बैठकले पहिचान पक्षधरसँग तत्काल संबाद गर्ने र यसका लागि प्रदेश सरकारले समिति बनाएर वार्ता सुरु गर्ने निर्णय गरेको हो। बैठकले ताप्लेजुङको पाथिभरा मन्दिरमा बनाउन लागिएको केबलकार निर्माणको विवाद समाधानका लागि वार्ता टोली बनाउन प्रदेश सरकारलाई आग्रह गरेको दुई दलीय संयन्त्रका संयोजक शेरधन राईले बताए। कोशी प्रदेश सरकारलाई बजेटको स्थिति, खर्चको विवरण र योजनाहरूको कार्यान्वयनको अवस्थालाई हेरेर बजेट संसोधन गर्न निर्देशन दिएअनुसार कोशी प्रदेशको बजेट पुनरावलोकन गरी संसोधन गर्ने निर्णय पनि संयन्त्रले गरेको उनले बताए। बैठकपछि कोशीका मुख्यमन्त्री हिक्मतकुमार कार्कीले बजेटअनुसार सञ्चालनमा नरहेका कार्यक्रमहरूबारे पुनःविचार गरेर बजेट संसोधन गरिने बताए। एमाले र कांग्रेसका प्रतिनिधिहरूबाहेक प्रदेश सरकारका मन्त्रीहरू र सम्बन्धित सरोकारवालाहरू सहभागी भएका थिए। बैठकमा आर्थिक मामिला तथा योजना मन्त्री रामबहादुर मगरले कोशी प्रदेशको बजेटको अवस्था, आय व्ययको विवरण, योजना कार्यान्वयनको स्थितिबारे जानकारी गराएका थिए।"
रामेछापमा सुमो दुर्घटनामा परेर वडाध्यक्षको मृत्यु (अपडेट),काठमाडौं : रामेछापमा शुक्रबार भएको सुमो दुर्घटनामा परेर वडाध्यक्षसहित ५ जनाको घटनास्थलमै मृत्यु भएको छ। दुर्घटनामा गोकुलगंगा गाउँपालिका४ का वडाध्यक्ष ४५ वर्षीय रामचन्द्र बस्नेतको मृत्यु भएको हो। काठमाडौंबाट बेतालीतर्फ जाँदै गरेको ना १ ज ७१२३ नम्बरको फोर्स गाडी गोकुलगंगा गाउँपालिका६ सिमलडाँडामा दुर्घटना भएको हो। मृत्यु भएका अन्य चार जनाको पहिचान खुलेको छैन। दुर्घटनामा घाइते भएका गाडीमा सवार अन्य ३ जनालाई उपचारको लागि मन्थलीतर्फ पठाइएको छ।
नक्कली यौनजन्य औषधि उत्पादन तथा बिक्री वितरण गर्ने तीनजना पक्राउ,"काठमाडौं : नक्कली यौनजन्य औषधि उत्पादन तथा बिक्री वितरण गर्ने कार्यमा संलग्न रहेको अभियोगमा ३ जनालाई प्रहरीले पक्राउ गरेको छ। पक्राउ पर्नेहरूमा रामेछापको दोरम्बा गाउँपालिका२ घर भई काठमाडौं कागेश्वरी मनोहरा नगरपालिका२६ बस्ने ३४ वर्षीय सुजन गौतम, काभ्रेपलाञ्चोकको नमोबुद्ध नगरपालिका२ घर भई भक्तपुर सूर्यविनायक नगरपालिका४ बस्ने २७ वर्षीय सुजन खड्का र ओखलढुंगाको सिद्धिचरण नगरपालिका४ घर भई काठमाडौं बुढानिलकण्ठ नगरपालिका११ बस्ने ४२ वर्षीय डिल्ली प्रसाद घिमिरे रहेका छन्। यार्सागुम्बाको नाममा सताबरी, अश्वगन्धा, सिलाजित जस्ता विभिन्न जडिबुटीहरूको मिश्रणबाट तयार पारिएको यौन क्षमता बढाउने, शक्ति बढाउने हिमाली जडिबुटी भनेर विभिन्न नामका बट्टाहरू र क्याप्सुलहरू देखाई फेसबुक, टिकटक जस्ता सामाजिक संजालको माध्यमबाट आकर्षक र अश्लील विज्ञापन गरी कुनै साईड ईफेक्ट नभएको, डाक्टरको सिफारिस नचाहिने भनी उल्लेख गरी सर्वसाधारणमा भ्रम सिर्जना गरी बिक्री वितरण गरेको सूचनाका आधारमा उनीहरूलाई पक्राउ गरिएको हो। केन्द्रीय अनुसन्धान ब्यूरोबाट खटिएको प्रहरीले भक्तपुर गट्ठाघरस्थित स्टोर सञ्चालन गरिरहेको ठाउँबाट सुजन गौतम र सुजन खड्का तथा ललितपुर लुभुस्थित वायो फुड्स नेपाल प्रालि नामक फुड्स सप्लीमेन्ट फ्याक्ट्रीका सञ्चालक डिल्ली प्रसादलाई पक्राउ गरेको हो। यस सम्बन्धमा आवश्यक अनुसन्धान गरिरहेको ब्युरोले जनाएको छ।"
विदेशबाट एनईओ मार्फत पठाएको पैसा ज्योति विकास बैंकबाट सजिलै झिक्न सकिने,"काठमाडौं : ज्योति विकास बैंकले आफ्ना ग्राहकलाई सुगम र प्रभावकारी रेमिट्यान्स सेवा प्रदान गर्ने उद्देश्यले एनईओ मनी ट्रान्सफरसँग नीतिगत साझेदारी गरेको छ। दुई पक्षबीच भएको सम्झौताले विदेशबाट एनईओ मनी ट्रान्सफरमार्फत पठाइएको रेमिट्यान्स रकम ग्राहकहरूले अब ज्योति विकास बैंकका नेपालभरका विभिन्न शाखाहरु मार्फत सजिलै प्राप्त गर्न सक्नेछन्। यो सहकार्यले रेमिट्यान्समा निर्भर रहने व्यक्ति र परिवारहरूले छिटो, सुरक्षित र सहज रुपमा वित्तीय सेवा लिने अपेक्षा गरिएको छ। एनईओ मनी ट्रान्सफरसँगको सम्झौताले बैंकको वित्तीय समावेशनलाई प्रवर्द्धन गर्न र वित्तीय समाधानका लागि विश्वसनीय साझेदारको रूपमा यसको स्थान सुदृढ गर्न प्रतिबद्धता प्रदर्शन गर्ने बताइएको छ। ज्योति विकास बैंकले आफ्ना ग्राहकहरूको सहजताको लागि विभिन्न सहकार्यहरू गर्दै विविध सुविधाहरू उपलब्ध गराउँदै आएको छ। साथै डिजिटलाइजेसन सेवालाई सक्रिय रूपमा प्रवर्द्धन गर्दै बैंकले ग्राहकहरूलाई सुविधाजनक र सुरक्षित पहुँच प्रदान गर्नका लागि डिजिटल बैंकिङ प्लेटफर्महरूलाई थप व्यवस्थित र उन्नत बनाउँदै आएको छ।"
अछाममा असईले आफैंमाथि गोली प्रहार गरे,अछाम : अछाममा नेपाल प्रहरीका प्रहरी सहायक निरीक्षक (असई) ले आफैंमाथि गोली प्रहार गरेका छन् । तुर्माखाद गाउँपालिका३ को भैरवस्थान प्रहरी चौकीका इन्चार्ज समेत रहेका प्रहरी सहायक निरीक्षक किसनबहादुर चन्दले बिहीबार राति आफैंमाथि गोली प्रहार गरेका हुन् । अछामका प्रमुख प्रहरी नायब उपरीक्षक (डीएसपी) ईश्वरीप्रसाद भण्डारीले चन्द आफैंले बोकेको पेस्तोल बाँया छातीको माथिल्लो भागमा प्रहार गरेको बताए । डीएसपी भण्डारीले उनको कोहलपुर मेडिकल कलेजमा उपचार भइरहेको र अवस्था सामान्य रहेको जानकारी दिए । घटनाबारे छानविन गर्न इलाका प्रहरी कार्यालय कमलबजारका प्रमुख प्रहरी निरीक्षक हर्षबहादुर चन्दको नेतृत्वमा पाँच सदस्यीय समिति गठन गरिएको डीएसपी भण्डारीले बताएका छन्।
श्रीलंकाले नेपाललाई दियो २३४ रनको लक्ष्य,"काठमाडौं : श्रीलंकाले नेपाललाई २३४ रनको लक्ष्य प्रस्तुत गरेको छ। यु१९ एसिया कपअन्तर्गत शुक्रबार दुबईमा भइरहेको खेलमा श्रीलंकाले ४९५ ओभरमा अलआउट हुँदै २३३ रन बनाएको हो। श्रीलंकाका लागि सारुजन सनमुगन्थनले सर्वाधिक ६२ रन बनाए। त्यस्तै लक्भिन अवेसिंघेले ५० रन, कभिजा गमेगेले ३७ रन र भिमाथ दिन्सारा र दुलनिथ सिगेराले २४२४ रन बनाए। अन्य खेलाडीले दोहोरो अंकको रन जोड्न सकेनन्। श्रीलंकालाई अलआउट गर्न नेपालका लागि सन्तोष यादवले ४ विकेट लिए। त्यस्तै युवराज खत्रीले २ र नरेन साउद र कप्तान हेमन्त धामीले ११ विकेट लिए। यु१९ एसिया कपमा नेपाल बी समूहमा रहेको छ। श्रीलंकापछि नेपालले बंगलादेश र अफगानिस्तानसँग खेल्नेछ। समूह एमा भने भारत, पाकिस्तान , युएई र जापान रहेका छन्।"
लुम्बिनी बौद्ध विश्वविद्यालयका २८९ जना दीक्षित,"काठमाडौं : लुम्बिनी बौद्ध विश्वविद्यालयको तेस्रो विशेष दीक्षान्तका अवसरमा आज प्रधानमन्त्री एवं कुलपति केपी शर्मा ओलीबाट एक मानार्थ विद्यावारिधिसहित विभिन्न संकायमा उपाधि प्राप्त दुई सय ८९ जना दीक्षित भएका छन्। प्रधानमन्त्री ओलीले भिक्षुणी धम्मावती गुरुमालाई मानार्थ विद्यावारिधि प्रदान गरे। यसैगरी पाँच जनालाई विद्यावारिधिको उपाधि प्रदान गरे। ललितपुर जन्मिएका ९१ वर्षका गुरुमाले बौद्ध धर्म, दर्शन र शिक्षाको विकासमा दिनुभएको अतुलनीय योगदानप्रति सम्मान गर्दै आजै सम्पन्न १७औं विश्वविद्यालयसभाले गुरुमालाई सो सम्मान प्रदान गर्ने निर्णय गरेको थियो।"
नक्कली शैक्षिक प्रमाणपत्रको आरोपमा अहेवविरुद्ध अख्तियारले हाल्यो मुद्दा,"काठमाडौं : अख्तियार दुरूपयोग अनुसन्धान आयोगले शैक्षिक योग्यताको नक्कली प्रमाणपत्र पेश गरी लाभ लिएको आरोपमा एकजना अहेवविरुद्ध आरोपपत्र दायर गरेको छ। डडेल्धुराको परशुराम नगरपालिकाअन्तर्गतको स्वास्थ्य केन्द्रमा कार्यरत अहेव रमेश बोहराको झुट्टा शैक्षिक योग्यताको प्रमाण पत्र पेश गरी लाभ लिएको पुष्टि हुन आएकाले आज विशेष अदालत काठमाडौंमा आरोप पत्र दायर गरेको अख्तियारका प्रवक्ता नरहरि घिमिरेले जानकारी दिए। उनका अनुसार अहेव बोहराको शैक्षिक योग्यताको प्रमाणपत्र नक्कली भएको भन्दै आवश्यक छानबिन गर्न उजुरी परेको थियो। सोही उजुरीका आधारमा अनुसन्धान हुँदा बोहराले अहेव पद पाउने उद्देश्यले       ,      ,  बाट जारी भएको    तहको झुट्टा प्रमाणपत्र पेश गरी राष्ट्रसेवकको ओहदा,हैसयत,लाभ र सुविधा प्राप्त गरेको पुष्टि हुन आएको आयोगको दावी छ। उनलाई भ्रष्टाचार निवारण ऐन २०५९ को दफा १६ को उपदफा (१) बमोजिमको कसुरमा सजाय माग गरिएको अख्तियारले जनाएको छ।"
नेपाल बैंक लिमिटेड र सिद्धि पोली प्याथ ल्याब प्रालि बीच सम्झौता,"काठमाडौं : नेपालको पहिलो बैंक नेपाल बैंक लिमिटेडका कर्मचारीहरू एवं ग्राहकहरूलाई काठमाडौंको डिल्लीबजार स्थित सिद्धी पोली प्याथ ल्याब प्रालिद्वारा प्रदान गरिने विभिन्न सेवाहरूमा लाग्ने शुल्कमा विशेष छुट प्रदान गर्ने सम्झौतामा हस्ताक्षर भएको छ। नेपाल बैंक लिमिटेड र काठमाडौंको डिल्लीबजार स्थित सिद्धि पोली प्याथ ल्याब प्रालिबीच मङ्सिर १२ गते भएको सम्झौता बमोजिम नेपाल बैंक लिमिटेडमा कार्यरत कर्मचारीहरू एवं ग्राहकहरूलाई सिद्धि पोली प्याथ ल्याब प्रालि द्वारा प्रदान गरिने विभिन्न सेवाहरूमा लाग्ने शुल्कमा १० प्रतिशत सम्म छुट हुने व्यवस्था गरिएको छ। उक्त सम्झौता पत्रमा नेपाल बैंकको तर्फबाट सहायक प्रमुख कार्यकारी अधिकृत श्री प्रकाश कुमार अधिकारी र सिद्धि पोली प्याथ ल्याब प्रालि को तर्फबाट प्रमुख वित्त अधिकृत श्री सुजन प्रधानले हस्ताक्षर गर्नुभएको थियो। उक्त सम्झौता बमोजिम नेपाल बैंक लिमिटेडमा कार्यरत कर्मचारीहरू र बैंकमा खाता रहेका ग्राहकहरूले क्लिनिकबाट प्रदान गरिने बायोकेमिस्ट्री, हेमाटोलोजी, एन्डोक्रिनोलोजी, माइक्रोबायोलोजी, संक्रामक रोग, हेपाटाइटिस, एचआईभी, टर्च प्यानल, सेरोलोजी, ओन्कोलोजी, ईसीजी, इको टेस्ट, डिजिटल एक्सरे, अल्ट्रासाउन्ड जस्ता स्वास्थ्य सेवाबाट लाभान्वित हुन सक्नेछन्।"
तुलसीपुर उपमहानगरका कर्मचारी आन्दोलित,"दाङ : दाङको तुलसीपुर उपमहानगरपालिकाले आफूखुसी निर्णय गर्दा कर्मचारीहरू असन्तुष्ट भएका छन् । उपमहानगरका प्रमुख प्रशासकीय अधिकृत गेहेन्द्रबहादुर डाँगीले स्थानीय सरकारले बनाएको कानुनको धज्जी उडाउँदै आफूखुसी जथाभावी गर्न खोजेको भन्दै कर्मचारी आन्दोलित भएका हुन् । ललितबहादुर घर्तीको संयोजकत्वमा संघर्ष समिति नै गठन गरेर कर्मचारीहरू आन्दोलनमा उत्रिएका छन् । नगरपालिकाको सभाहलमा पत्रकार सम्मेलनको आयोजना गरी यसबारे जानकारी दिँदै संघर्ष समितिका संयोजक घर्तीले पहिलो चरणमा सम्पूर्ण कर्मचारीले कालोपट्टी बाँधेर विरोध जनाउने,दोस्रो चरणमा पेनडाउन गरी कामकाज ठप्प पार्ने,तेस्रो चरणमा धर्ना कार्यक्रम गरी सबै पक्षलाई आन्दोलनमा सहभागी गराउने र चौथो चरणमा कार्यालयमा तालाबन्दी गरी कामकाज ठप्प पार्ने योजनाका साथ आन्दोलनमा उत्रिएको जानकारी गराए ।"
बुद्ध शिक्षाको प्रचारक र अनुयायी हुन प्रधानमन्त्रीको आग्रह,"लुम्बिनी : प्रधानमन्त्री केपी शर्मा ओलीले बुद्धका दर्शन र शिक्षाको प्रचारक र अनुयायी भएर समाजमा प्रस्तुत हुन आग्रह गरेका छन्। लुम्बिनी बौद्ध विश्वविद्यालयको तेस्रो विशेष दीक्षान्त तथा २० औँ वार्षिकोत्सव समारोहलाई सम्बोधन गर्दै कुलपति एवं प्रधानमन्त्री ओलीले सबै सुखी होऊन भन्ने बुद्धका सन्देशको अर्को रुप नै आफूहरूले अघि सारेको समृद्ध नेपाल, सुखी नेपाली को राष्ट्रिय आकाक्षा भएकाले यसलाई पूरा गर्न सबैमा आग्रह गरेका हुन्। अभिभावकको लगानी,माया र मेहनतबाट दीक्षित हुने अवस्थासम्मको सफलता प्राप्त गरेकामा अभिभावक र विद्यार्थीलाई बधाई दिँदै प्रधानमन्त्री ओलीले बुद्ध दर्शन,आचरण र शिक्षाको प्रचारक र अनुयायी भएर समाजमा प्रस्तुत हुन आग्रह गरे। 'मानवीय गुण भनेको ढाँटछल, जालझेल र प्रपञ्च होइन । मानवीय गुण भनेको शान्ति, करुणा र प्रेमको गुण हो,'प्रधानमन्त्री ओलीले भने,'घृणाले घृणा, अशान्तिले अशान्ति र शत्रुताले शत्रुता बढाउने तथा प्रेमले प्रेम,शान्तिले शान्ति र राम्रोले राम्रो नै बढाउने बुद्धदर्शनलाई हामीले पछ्याउनुपर्छ । नराम्रो मार्गमा हिँड्न हुन्न भन्ने थाहा पाइपाइकन पनि त्यस बाटोमा मान्छे हिँडिरहेको हुन्छ । त्यसबाट लाभ हुँदैन भन्ने थाहा पाएर गलत कामको लत बसाउनु हुँदैन । असल मार्गमा हिँड्न सक्नुपर्छ ।' प्रधानमन्त्री ओलीले लुम्बिनी बुद्धको जन्मथलो र बौद्ध दर्शनको पनि थलो भएको उल्लेख गर्दै यसलाई पावनभूमिका रुपमा विकासित र प्रचारप्रसार गर्न सरकारले पहल गर्दै आएको बताए । उनले आफू पहिलो पटक प्रधानमन्त्री हुँदा लुम्बिनीमा अन्तर्राष्ट्रिय बौद्ध सम्मेलनको आयोजना गरेको र दोस्रो कार्यकालमा पाँच हजार जना सहभागी हुनसक्ने ध्यान केन्द्र बनाउने काम गरेको स्मरण गरे। समारोहमा कुलपति ओलीबाट भिक्षुणी धम्मावती गुरुमालाई मानार्थ विद्यावारिधिसहित विभिन्न संकायमा उपाधिप्राप्त दुई सय ८९ जना दीक्षित भएका थिए। प्रधानमन्त्री ओलीले जीवनमा कसैको कुभलो नचिताउने तथा सधैं सकारात्मक चिन्तन र व्यवहार प्रदर्शन गर्नुहुने गुरुमाले मानार्थ विद्यावारिधिको सम्मान स्वीकार गरेर विश्वविद्यालयलाई थप सुपरिचित गराएको बताए।"
रामेछाप सवारी दुर्घटना : चार जना मृतकको पहिचान,"काठमाडौं : रामेछापमा शुक्रबार दिउँसो सुमो दुर्घटनामा परेर मृत्यु भएका पाँच जनामध्ये चारको पहिचान खुलेको छ। मृत्यु हुनेमा रामेछापको गोकुलगंगा गाउँपालिका४ का वडाध्यक्ष ४५ वर्षीय रामचन्द्र बस्नेत, मन्थली नगरपालिका१० चिसापानीका ३५ वर्षीय हिरा बहादुर कार्की र गोकुलगंगा गाउँपालिका५ का ३० वर्षीया कविता कार्की खड्का रहेका छन्। काठमाडौंबाट बेतालीतर्फ जाँदै गरेको ना १ ज ७१२३ नम्बरको फोर्स गाडी गोकुलगंगा गाउँपालिका६ सिमलडाँडामा दुर्घटना भएको हो। कास्कीको लेखनाथ नगरपालिकाका ४२ वर्षीया केशव शर्मा र गोकुलगंगा गाउँपालिका४ बेतालीकी २७ वर्षीया सरस्वती कार्की घाइते भएका छन्। एक जना घाइतेको पहिचान खुलेको छैन। दुर्घटनामा घाइते भएका ३ जनालाई उपचारको लागि मन्थली पठाइएको छ।"
पोखराबासीले आजदेखि धाराबाट सिधै शुद्ध खानेपानी पिउन पाउनेछन् : मन्त्री यादव,"पोखरा : खानेपानी मन्त्री प्रदीप यादवले पर्यटकीय नगरी पोखराबासीले आजदेखि सिधै धाराबाट आउने शुद्ध खानेपानी पिउन पाउने बताएका छन्। पोखरा महानगरपालिकामा जापान सरकारको अनुदान सहयोगमा नेपाल खानेपानी संस्थानअन्तर्गत सम्पन्न पोखरा खानेपानी सुधार आयोजनाका संरचनाहरूको उद्घाटन गर्दै मन्त्री यादवले सो कुरा बताए। 'माछापुच्छ्रेको काखबाट शुद्ध खानेपानी पोखरामा ल्याएका छौं। आजबाट शुद्ध र सुरक्षित खानेपानी वितरण सुरु भएको छ। जुन पानी शुद्ध अनि सफा छ। सिधै धाराबाट पिउन सकिने छ,' उनले भने। त्यस्तै मन्त्री यादवले यसभन्दा अघि पोखराबासीले वर्षातको समयमा हिलो मिसिएको पानी खानुपर्ने अवस्था रहेकोमा आजका मितिबाट यहाँका नागरिकहरूको उक्त पीडा सदाका लागि समाप्त भएको जिकिर गरे। उनले भने, 'सरकार पोखराबासीलाई शुद्ध खानेपानी खुवाउनका लागि तयार छ। हामीले मेलम्ची पछिको ठूलो आयोजना सम्पन्न गरी पोखराबासीलाई शुद्ध पानी खुवाउन सफल भएका छौं। अब पोखराबासीले हिलो मिसिएको पानी खानु पर्ने अवस्था आउने छैन। आजबाट हिलो मिसिएको पानी धारामा आउँछ भन्ने गुनासो पनि समाप्त भएको छ।' आज पानी वितरण गर्नका लागि उद्घाटन गरिएको यस परियोजनाले पोखरा महानगरपालिका क्षेत्रका नागरिकहरूलाई स्वच्छ, सुरक्षित, र भरपर्दो खानेपानी सेवा उपलब्ध गराउँदै जीवनस्तर सुधारमा महत्वपूर्ण योगदान पुर्याउने मन्त्री यादवले बताए। 'जापान सरकार र नेपाल सरकारबीचको यो सहकार्यले विकास निर्माणका परियोजनाहरूलाई समयमै सफलतापूर्वक सम्पन्न गर्न सम्भव भएको छ,' उनले भने, 'यसका लागि जापान सरकार जाईकाप्रति हार्दिक आभार व्यक्त गर्दै खानेपानीका क्षेत्रमा थप सुधारका लागि हाम्रो प्रतिबद्धता जारी रहनेछ।' माछापुच्छ्रे गाउँपालिकाका अध्यक्ष सहित सम्पूर्ण जनप्रतिनिधि, स्थानीयवासीको सहयोग समर्थनमा पोखरामा शुद्ध खानेपानी ल्याउन सफल भएको भन्दै मन्त्री यादवले माछापुच्छ्रेबासीलाई धन्यवाद समेत व्यक्त गरे। 'अतिथिदेवो भव: पोखरा महानगरपालिकाका १९ वडामा रहेका कम्तिमा पनि चार लाख नागरिकलाई शुद्ध खानेपानी उपलब्ध गराउनुभयो, तपाईंहरुका समस्याको समाधानका लागि म सहित सिङ्गो मन्त्रालय तयार रहेको छ,' उनले भने। आजदेखि दैनिक चार करोड लिटर शुद्ध र सुरक्षित खानेपानी यो ट्रिटमेन्ट प्लान्टले प्रशोधन गरी पठाउने भएकाले पोखरामा अब पानीको समस्या कहिले नहुने मन्त्री यादवको दाबी छ। उनले भने, 'पोखरामा आजबाट वितरण गरिएको पानीमा विश्व स्वास्थ्य सङ्गठनको मापदण्डलाई आधार मानेर खानेपानीमा हुने भौतिक, रासायनिक र सक्ष्म जैविक तत्वको मात्रा र स्तर निर्धारण गरिएको छ, ढुक्कका साथ पिउन सकिने छ।'"
पोल्याण्ड पठाइदिन्छु भनी ठगी गर्ने व्यक्ति पक्राउ,काठमाडौं : वैदेशिक रोजगारमा पोल्याण्ड पठाइदिन्छु भनी रकम ठगी गरेको अभियोगमा एक जना पक्राउ परेका छन्। पक्राउ पर्नेमा कपिलवस्तु बाणगंगा नगरपालिका८ घर भई काठमाडौं महानगरपालिका३१ नयाँबानेश्वर बस्ने ४२ वर्षीया कल्पना कुँवर रहेका छन्। कल्पनाले पोल्याण्ड पठाइदिन्छु भन्दै १ जना पीडितबाट ३ लाख ३० हजार रुपैयाँ लिई सम्पर्कबिहीन भएको भन्ने पीडितको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई काठमाडौं टेकुबाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
"घोराहीबाट तुलसीपुर जाँदै गरेको बस दुर्घटना, २२ जना घाइते",दाङ : दाङमा सवारी दुर्घटना हुँदा २२ जना घाइते भएका छ्न । तुल्सीपुर १८ बिजोरीस्थित डाँडागाउँमा भएको बस दुर्घटनामा परी २२ जना घाइते भएका हुन । घोराहीबाट तुलसीपुरतर्फ जाँदै गरेको बस दुर्घटनामा परेको हो। तीव्र गति र ओभरटेकका कारण बस अनियन्त्रित हुँदा दुर्घटना भएको इलाका प्रहरी कार्यालय तुलसीपुरले जनाएको छ। तुलसीपुर उपमहानगरपालिका १८ डाडागाँउस्थित घोराही तुलसीपुर सडक खण्डमा रा १ ख १३८२ नम्बरको बस अनियन्त्रित भइ सडकबाट २३ मिटर तल खसेको थियो । बस चालक घोराही१० बस्ने अन्दाजी २८ वर्षका मनोज चौधरीलाई नियन्त्रणमा लिएर घटनाबारे अनुसन्धान भइरहेको प्रहरीले जनाएको छ । घाइतेहरूको राप्ती स्वास्थ्य विज्ञान प्रतिष्ठान घोराही र राप्ती प्रादेशिक अस्पताल तुलसीपुरमा उपचार भइरहेको छ ।
मधेसका गृहमन्त्री लेखीलाई भूमिगत समूहको धम्की,"काठमाडौं : मधेस प्रदेशका गृह, सञ्चार तथा कानुनमन्त्री राजकुमार लेखीलाई भूमिगत समूहले 'तह लगाइदिने' धम्की दिएको छ। ह्वाट्स एपमा फोन गरेर भूमिगत समूह जनतान्त्रिक तराई मुक्ति मोर्चाका संयोजक जयकृष्ण यादवले लेखीलाई तह लगाउँछु भन्दै धम्की दिएका हुन्। आर्थिक सहयोग दिन अस्वीकार गरेपछि आफूलाई जेसुकै गरिदिने धम्की दिएको मन्त्री लेखीले बताए। 'ह्वाट्स एपमा तीनपटक फोन गरेर आर्थिक सहयोग माग्नुभयो। मैले आर्थिक सहयोग दिन सक्दिनँ भने। मन्त्री हुनुहुन्छ जसरी पनि आर्थिक सहयोग चाहिन्छ, नभए तह लगाउँछौं भन्दै धम्क्याउनुभयो,' अन्नपूर्णसँग मन्त्री लेखीले भने। उक्त समूहले तराईमा आपराधिक गतिविधि सञ्चालन गर्दै आएको उनको भनाइ छ। सप्तरी निवासी लेखी र यादव कुनै समय एमालेबाट सँगै राजनीति गर्थे। यादव सप्तरीको एमाले अध्यक्ष रहँदा लेखी काठमाडौंसप्तरी जनसम्पर्क मञ्चका नेता थिए। त्यसबेला उनीहरूबीच घनिष्टता पनि रहेको बताइन्छ। तर, आपराधिक गतिविधिमा लागेपछि उनीहरूबीच सम्पर्क विच्छेद भएको लेखीले बताए। 'सरकारमा छौं, आर्थिक सहयोग गर्नुपर्यो भन्दैमा राज्यको पैसा दिने कुरा त हुँदैन,' मन्त्री लेखीले भने। यस विषयमा मधेस प्रदेशको सुरक्षा समन्वय बैठकमा छलफल गरेको लेखीले बताए। मधेस प्रदेशको सुरक्षा व्यवस्था जटिल बन्दै गएको भन्दै बैठकमा उनले सुरक्षा निकायलाई कडा निर्देशन दिएको स्रोतले बतायो। 'मधेस प्रदेशको सुरक्षा व्यवस्था किन जटिल बन्दैछ? यहाँका जनताले किन शान्त वातावरणमा जीवनयापन गर्न सकेका छैनन्? सुरक्षा अधिकारीहरू कहाँ किन चुकिरहेका छन्?,' बैठकमा उनले प्रश्न गरेका थिए। ठीक ढंगले ड्युटी नगर्ने प्रहरी अधिकारीलाई कारबाही गर्नेसम्मको निर्देशन मन्त्री लेखीले दिएको स्रोतको भनाइ छ।"
आगलागीका कारण घर जल्दा लमजुङमा एक जनाको मृत्यु,"बेसीसहर : आगलागीका कारण घर जल्दा लमजुङमा एक युवाकाे मृत्यु भएको छ । लमजुङको मर्स्याङ्दी गाउँपालिका९ भलामचौर स्थित लुकुमारी गुरूङकाे धनसार घरमा आगलागी हुँदा ४५ वर्षीय धर्ती तामाङको मृत्यु भएको हो । चितवन घर बताउने तामाङ विगत २ बर्षदेखि कामदारको रुपमा लुकुमारीकाे घरमा बस्दै आएका थिए । बिहिबार राती करिब ११ बजेतिर लागेको आगो स्थानीयले बिहान सवा २ बजे नियन्त्रणमा ल्याएकाे स्थानीय तेजबहादुर गुरूङले बताए । उनका अनुसार आगो नियन्त्रणपछि कामदार तामाङलाई खोजी गर्दा जलेर मृत्यु भएको अवस्थामा फेला परेका थिए । उनी सुतेकाे काेठाबाट आगलागी सुरू भएकाे देखिएकाे स्थानीयले बताएका छन् । उनी चुराेट खाने भएकाले चुराेटकाे ठुटाेबाट आगलागी भएकाे हुनसक्ने स्थानीय बताउँछन् । ढुङ्गा माटोले बनेको १ तले धन्सार घर आगोलागीबाट पूर्ण रुपमा नष्ट भएको छ । लत्ताकपडा, पराललगायतका सामाग्री जलेकाे र क्षतिबारे आंकलन हुन बाँकी रहेकाे पीडित लुकुमारी गुरूङले बताइन्। घटनाको आवश्यक अनुसन्धान भइरहेको प्रहरीले जनाएको छ ।"
एनपीएल खेल्न स्कटल्यान्डका मक्मलेन नेपाल आइपुगे,"काठमाडौं : नेपाल प्रिमियर लिग (एनपीएल) खेल्न स्कटिस खेलाडी ब्रान्डन मक्मलेन नेपाल आइपुगेका छन् । मक्मलेन शुक्रबार नेपाल आइपुगेका हुन् । उनले एनपीएल टिम सुदूरपश्चिम रोयल्सबाट एनपीएल खेल्नेछन् । उनलाई सुदूरपश्चिम रोयल्सका विटम व्यवस्थापक रवि तिमल्सिनाले स्वागत गरेका थिए । दायाँ हाते ब्याटर मक्मलेनले स्कटल्यान्डबाट १६ टी २० अन्तर्राष्ट्रिय खेलिसकेका छन् । जसमा उनले ६ अर्धशतकसहित ४ सय ९७ रन बनाएका छन् । उनले २०२३ मा जमर्नीविरुद्धको खेलमा अन्तर्राष्ट्रिय खेलमा डेब्यु गरेका हुन् । उनी स्कटल्यान्डको एकदिवसीय टिमको पनि हिस्सा हुन् । उनले २६ एकदिवसीय खेलमा ३ शतक र २ अर्धशतक बनाएका छन् । सुदूरपश्चिममा स्कटल्यान्डका ब्रान्डन मक्मलेनकासहित न्युजिल्यान्डका स्कट कुगेलेइन, इङ्ग्ल्यान्डका सेफ अलि जेब, र युएईका रोहन मुस्तफा विदेशी खेलाडीहरू टोलीमा समावेश गरेको छन् । हाल सुदूरबाट खेल्ने मुस्ताफा बाहेकका सबै खेलाडी नेपाल आइपुगिसकेका छन् । सुदूरपश्चिमको मार्की खेलाडीमा अलराउन्डर दिपेन्द्र सिंह ऐरी रहेका छन् । मेन्टरमा अष्ट्रेलियाका ब्राड हज र मुख्य प्रशिक्षकमा जगत टमाटा रहेका छन् । त्यस्तै टिममा नेपाली खेलाडीहरुमा आरिफ शेख, अभिनास बोहोरा, विनोद भण्डारी,अर्जुन कुमाल, खडक बोहोरा, इशान पाण्डे, नरेश बुढाऐर, भोजराज भट्ट, नरेन साउद , अमित श्रेष्ठलाई अक्सन मार्फत टिममा भित्र्याएको थियो । अर्जुन र नरेन भने हाल यू १९ टोलीमा रहेर एसिया कपको खेलिरहेका छन् । नेपाल क्रिकेट संघ (क्यान) को आयोजनामा शनिबारदेखि पुस ६ गतेसम्म एनपीएलको पहिलो संस्करण हुँदैछ । सुदूरपश्चिमले लिगको पहिलो खेल मंसिर १८ गते विराटनगर किङ्ससँग खेल्नेछ ।"
"रामेछापमा सुमो दुर्घटना हुँदा ५ जनाको मृत्यु, ३ घाइते",काठमाडौं : रामेछापमा सुमो दुर्घटना हुँदा ५ जनाको घटनास्थलमै मृत्यु भएको छ। तीन जना घाइते भएका छन्। काठमाडौंबाट रामेछाप जाँदै गरेको सुमो गोकुलगंगा गाउँपालिका३ मा दुर्घटना भएको हो। घाइतेको उद्धार गरेर अस्पताल पठाइएको जिल्ला प्रहरी कार्यालय रामेछापले जनाएको छ। घटनाको थप विवरण आउन बाँकी छ।
चितवनबाट एनपीएल खेल्दै पाकिस्तानका सोहेल तनभिर,"काठमाडौं : नेपाल प्रिमियर लिग (एनपीएल) टोली चितवन राइनोजले पाकिस्तानका अनुभवी खेलाडी सोहेल तनभिरलाई अनुबन्ध गरेको छ। लामो समय पाकिस्तानी टोलीमा बिताएका बायाँ हाते तीब्र गतिका बलर तनभिरको बलिङ शैलीले उनी संसारभर चर्चामा रहँदै आएका छन्। राजस्थान रोयल्सबाट इन्डियन प्रिमियर लिग (आईपीएल) खेलका उनले टोलीलाई उपाधि दिलाउन महत्वपूर्ण भूमिका निर्वाह गरेका थिए। उनी आईपीएलसँगै पाकिस्तान सुपर लिग विजेता टोलीको पनि सदस्य हुन्। उनको सबैभन्दा ठूलो उपलब्धि पाकिस्तानलाई सन् २००९ मा टीट्वेन्टी विश्वकपको उपाधि दिलाउनु हो। मैले यसलाई एक चुनौतीका रुपमा लिएको छु। नेपाल गएर हजारौं नेपाली क्रिकेट फ्यानहरूका सामु चितवन राइनोजको प्रतिनिधित्व गर्दा अत्यन्त गौरवशाली अनुभूति हुनेछ। मलाई लाग्छ नेपालमा पनि पाकिस्तानी क्रिकेट टिमका धेरै फ्यानहरू छन्, तनभिरले भन्छन्। चितवन राइनोजका अध्यक्ष आयुष न्यौपानेले दक्षिण अफ्रिकाका मचेन्ट डे ल्याङको स्थानमा तनभीरलाई टोलीमा अनुबन्ध गरेको बताए। हामीलाई यस्तै कुनै खेलाडीको खाँचो थियो। हामीले डे लाङको अभावलाई खड्किन नदिन सोहेल तनभिरलाई अनुबन्ध गरी टिममा नयाँ ऊर्जा थपेका छौं। उनको उपस्थितिले टिमलाई उत्कृष्ट प्रदर्शन गर्न प्रोत्साहित गर्दछ, अध्यक्ष न्यौपानेले भने। चितवनले यसअघि इङ्ल्यान्डका लुक मार्टिन बेनकेन्स्टाइन, अफगानिस्तानका हसन इसाखिल, नामिबियाका जान निकोल लोफ्टी इटन र इङ्ल्यान्ड रवि बोपारालाई भित्र्याएको छ। चितवनको मार्की खेलाडीमा राष्ट्रिय टोलीका अलराउन्डर कुशल मल्ल छन्। टोलीले राष्ट्रिय टोलीका पूर्व प्रशिक्षक उमेश पटवाललाई प्रशिक्षकको जिम्मेवारी सुम्पिएको छ। एनपीएलको पहिलो संस्करण यही मंसिर १५ गतेदेखि आयोजना हुँदैछ। आगामी पुस ६ गते सञ्चालन हुने प्रतियोगितामा विराटनगर किङ्स, जनकपुर बोल्ट्स, चितवन राइनोज, काठमाडौं गुर्खाज, पोखरा एभेन्जर्स, लुम्बिनी लायन्स, कर्णाली याक्स र सुदूरपश्चिम रोयल्सले प्रतिस्पर्धा गर्दैछन्। प्रतियोगिताका सम्पूर्ण खेल कीर्तिपुरस्थित त्रिवि मैदानमा आयोजना हुनेछ। प्रतियोगिताको भारतीय टेलिभिजन स्टार स्पोर्ट्सले प्रत्यक्ष प्रशारण गर्नेछ।"
नेपाल बदल्ने यौटा बाटो बीआरआई,"बीआरआई नेपालका लागि आर्थिक रूपान्तरणसँगै समग्र विकास गर्ने अर्थात् कायापलटको महत्वपूर्ण साधन बन्न सक्छ। अझै पनि नेपाल धुकचुक गरिरह्यो भने कम्तीमा एक दशक पछाडि धकेलिनेछ। यसको एउटा र मुख्य कारण हो, बीआरआई। चीनले सन् २०१३ मा सुरु गरेको संसारकै सबैभन्दा ठूलो अन्तर्राष्ट्रिय पूर्वाधार र कनेक्टिभिटी परियोजना यो बीआरआर्ईको उद्देश्यमात्र विचारे थाहा हुन्छ, यो नेपालका लागि ठूलो अवसर हो चुनौतीभन्दा। एसिया, अफ्रिका र युरोपका विभिन्न देशलाई पूर्वाधार विकास, व्यापार र सांस्कृतिक सहकार्यमा जोड्नु यसको उद्देश्य हो। जुन परियोजनामा अहिले विश्वका १५० भन्दा बढी देश सहभागी छन्। भलै, परियोजनाका चुनौती थुप्रै छन् अनि आलोचनामुक्त पनि छैनन्। तथापि यसबाट विभिन्न देशले आर्थिक विकास, पूर्वाधार निर्माण र व्यापार वृद्धि गर्दै क्षेत्रीय समृद्धिका नयाँ र अनेक ढोका खोल्न दर्जनौं देश सफल भइसकेका छन्। बीआरआई र नेपालको अबको भविष्य : गाउँमा बस्ने नागरिकको तुलना सहरमा बस्नेसँग हुँदैन। भनेपछि विभिन्न देश घुमेको नागरिकसँग राजधानी बसेकै नागरिकको पनि तुलना हुँदैन। व्यक्तित्व विकासका अनेक आयाममा ठूलो परिवर्तन आइसकेको हुन्छ उसमा। त्यसैले पनि कुनै देश अन्य देशहरूसँग जोडिनुमा अर्थ अवश्य फरक हुन्छ नै। त्यसैले नेपालले भविष्यका अनेक शक्ति राष्ट्रहरूसँग कनेक्टिभिटीमा रहनुको अब विकल्प छैन। अनुदान पाए बीआरआई अघि बढाउँछौं नत्र हुन्न भन्नु नेपालले दीर्घकालीन सोच नदेखाउनु नै हो। नेपाल प्राकृतिक हिसाबले अब्बल देश हो तर भौतिक पूर्वाधार विकासले अत्यन्तै कमसल भएकाले बीआरआईको अवसर गुमाउनु बुद्धिमानी हुँदै होइन। नेपाल र नेपालीले चौतर्फी विकास खोजिरहेका छन्। स्विट्जरल्यान्डले आफ्नो प्राकृतिक भूभागलाई सन्तुलित भौतिक विकाससँग जोडेको मात्र हो जुन डेभलपमेन्ट मोडालिटी मात्र नेपालले अपनाउने हो भने विश्वको आँखा नेपालमा अवश्य पर्नेछन्। बरु यसमा सूचनाप्रविधिलाई जोड्दै लेटेस्ट टेक्नोलोजीहरूको प्रयोगमा भने अलिकति पनि चुक्न हुँदैन। अबको ५० वर्षपछिको नेपाल कस्तो हुनुपर्छ भन्ने लङ टर्म भिजनका साथ विकास निर्माणमा नेपाल दौडनु पर्छ। सँगै चीनसँग भएका पुराना सम्झौता के केमा छन् ? के के पूरा भए ? के बाँकी छन् ? बाँकी भएका आयोजनापरियोजनाको प्रगति विवरण खोजी हुन्छ हुन्न ? अरनिको राजमार्गलाई ६ लेनको बनाउनु आजको आवश्यकता हो, प्रधानमन्त्री केपी शर्मा ओली सीमा जोडिएका नाका खोल्नेसँगै यसतर्फ पनि विशेष ध्यान दिनुपर्छ कि ? वर्तमान सन्दर्भमा बीआरआई : बीआरआईमा नेपालले २०७४ सालको जेठमा हस्ताक्षर गरे पनि यसलाई आफ्नो विकासको हिस्सा बनाउन सकेको छैन। भूराजनीति दिनप्रतिदिन पेचिलो बन्दैछ। यसै पनि नेपालको राजनीतिक स्थिरता अझै पनि आफैंमा चुनौतीपूर्ण छ। भनिन्छ, फलाम तातेकै बेला पिट्नु तर समय प्रधानमन्त्री ओलीका प्रतिकूल बन्दैछ। किनकि ओली भ्रमणमा बीआरआईमा थप सम्झौता गर्ने नगर्ने विषयमा सरकार साझेदारीमा रहेका नेपालकै प्रमुख दल एमालेकांग्रेस मतैक्य नहुनु देशकै लागि घातक हो। यो किन पनि भने विश्वमा डेढ सयबढी देशले स्वीकारेको बाटो हो यो। विकासमा अग्रगामी छलाङ मारिसकेको चीन र मारिरहेको भारत जो क्षेत्रफलका दृष्टिले पनि दुई आर्थिक ठूला देशको बीचमा नेपाल भूपरिवेष्ठित देशका रूपमा रहिआएको छ। धिपधिपे दियो झैं नेपालको कूटनीतिले कुनै पनि देश नेपालसँग स्पष्ट हुन सकेका छैनन्। त्यसमा चीन र भारतसँग सन्तुलनमा रहेर आयोजना र परियोजनाहरू अघि बढाउन निकै चुनौतीपूर्ण छ। नेपालका लागि बीआरआईले पूर्वाधार विकास, व्यापार सहजीकरण र आर्थिक वृद्धिका लागि अनेक अवसरहरू दिनेमा दुईमत छैन। यद्यपि, यो साझेदारी भूराजनीतिक सन्तुलन र ऋण व्यवस्थापन लगायतका चुनौतीले भरिएको छ। बीआरआईमार्फत १५० देशमा पूर्वाधार निर्माण (रेलवे, सडक सञ्जाल, बन्दरगाह निर्माण आदि), ऊर्जाका परियोजनाहरू, व्यापार तथा सांस्कृतिक सहकार्य आदि काम चीनले गरिरहेको छ। दक्षिण एसिया हेर्ने हो भने पाकिस्तानको चाइनापाकिस्तान इकोनोमिक कोरिडोर, श्रीलंकाको हम्बनटोटा बन्दरगाह र बंगलादेशका विभिन्न ऊर्जा परियोजनाहरू नेपालका लागि आफूलाई हेर्ने ऐना हुन्। नेपालको सन्दर्भमा आठ वर्षअघि चीनसँग भएको समझदारीमा रसुवागढीकाठमाडौं रेलमार्ग, केरुङकाठमाडौं सडक र जलविद्युत् परियोजनाहरूलाई प्राथमिकतामा राखिएको थियो। तर, यी परियोजना ठोस रूपमा अघि बढ्न नसक्नुले नेपाललाई पछाडि धकेलिरहेको छ। रसुवागढीकाठमाडौं रेलमार्गको अध्ययन कार्य सुरु भए पनि आर्थिक स्रोत, भूगोल र अन्य प्राविधिक चुनौतीका कारण यो अझै अलमलमा छ। गाँठो कसरी र कहिले फुक्ला ? अन्तर्राष्ट्रिय विषय र राष्ट्रिय स्वार्थको विषयमा दल वा व्यक्तिविशेषका अडान दूरदृष्टिविपरीत हुनसक्छन्। लाग्छ, प्रधानमन्त्री ओलीको मंसिर १७ को चीन भ्रमणले पक्कै यसलाई निकास नै सबैको हितमा हुनेछ। बीआरआईमा नेपालका सम्भावना : बीआरआई नेपाललाई भौतिक, व्यापार, पर्यटन र औद्योगिक आदि अनेक विकासलाई बढावा दिने परियोजना होभन्दा अत्युक्ति नहोला। सुधारिएको कनेक्टिभिटी र पूर्वाधारमार्फत आर्थिक वृद्धिलगायतका महत्त्वपूर्ण अवसर पनि यसमा देखिन्छ। जसले नेपाललाई साझेदारीमा विविधताका अवसर दिँदै भारतमाथिको निर्भरता घटाउन र विश्वव्यापी सम्बन्धलाई फराकिलो बनाउन सक्षम बनाउनेमा पनि दुईमत नहोला। साथै, नेपालमा उन्नत चिनियाँ प्रविधिहरू भित्रिने छन् अनि यसले नवीकरणीय ऊर्जा र डिजिटलाइजेसनका थुप्रै ढोका खोल्नेछ : १ पूर्वाधार विकासको सम्भावना : बीआरआईले रसुवागढीकाठमाडौं रेलमार्ग, केरुङकाठमाडौं सडक र अन्य रणनीतिक पूर्वाधार परियोजनामा लगानी हुनेछ। जसले नेपाललाई व्यापारिक पहुँच विस्तार गर्न सजिलो हुनेछ। २ पर्यटन प्रवर्द्धन : परियोजनापछि भौतिक सम्पर्क विस्तारले चीनबाट नेपाल आउने पर्यटकको संख्या वृद्धि गर्नेछ। बर्सेनि लाखौंको संख्यामा आउने पर्यटकले नेपालको पर्यटन क्षेत्रलाई नयाँ उचाइमा पुयाउने देखिन्छ। ३ विद्युत् विकास : बीआरआईअन्तर्गत जलविद्युत् परियोजनाहरूलाई प्रोत्साहन गरेर नेपालले ऊर्जा निर्यात पनि कम्तिमा दोब्बर गर्न सक्छ। ४ क्षेत्रीय व्यापार र कनेक्टिभिटी : बीआरआईले नेपाललाई दक्षिण एसियाली बजारसँग त अवश्य जोड्छ नै, सँगै मध्यएसिया र युरोपसँग पनि व्यापारिक पहुँच विस्तार गर्नेछ। बीआरआईमा नेपालका चुनौती : बीआरआईमा संलग्न हुँदा नेपालले धेरै चुनौती र जोखिमको सामना गरिरहेको यथार्थ घाम झैं छर्लंग छ। अनुदानको सम्भावना कम भएसँगै सम्भावित ऋणको जालले चिन्ता थपेको छ। नेपालको ऋण अन्य राष्ट्रको तुलनामा सामान्य होला तर पारदर्शिता र भुक्तानी ठीक विपरीत छ, महत्त्वपूर्ण मुद्दाका रूपमा। भूराजनीतिक दृष्टिकोणबाट विश्लेषण गर्ने हो भने नेपाल बीआरआईमा अघि बढ्दा भारतले दक्षिण एसियामा चीनको प्रभाव बढाइरहेको अर्थमा समस्या हुने देखिन्छ। यसका अलावा अन्य चुनौती पनि छन् : १ आर्थिक चुनौती : अधिकांश परियोजना ऋणमा आधारित भएकाले नेपाल दीर्घकालीन ऋणको सञ्जालमा फस्न सक्छ। श्रीलंकामा हम्बनटोटा बन्दरगाहका कारण देशले आर्थिक संकटको सामना गर्नुपरेको यथार्थ सबैसामु छ। नेपालले यस्तो अवस्था आउन नदिन ठोस योजना बनाउनुपर्ने हुन्छ, परियोजनालाई वित्तीय रूपमा व्यावहारिक बनाउनुपर्ने हुन्छ। २ भौगोलिक र प्राविधिक चुनौती : नेपालको पहाडी भूगोलले भौतिक पूर्वाधार निर्माणलाई चुनौतीपूर्ण बनाइरहेकै छ। रसुवागढीकाठमाडौं रेलमार्ग निर्माण उच्च लागत र प्राविधिक चुनौतीले भरिपूर्ण छ नै। ३ राजनीतिक अस्थिरता : नेपालमा राजनीतिक अस्थिरताका कारण दीर्घकालीन विकास परियोजना प्रभावकारी रूपमा कार्यान्वयन गर्न सकेको पाइँदैन। बीआरआई परियोजनामा पनि राजनीतिक दलहरूबीच सहमतिमा ठूलो खाडल छ। ४ भूराजनीतिक दबाब : चीनले बीआरआई नेपालमा अघि बढाउन खोजेदेखि नै मूलतः भारत र पश्चिमा देशहरूले चासो बढाएका छन्। नेपालले चीनको बीआरआई र भारतसँगको सम्बन्ध दुवैमा सन्तुलन कायम गर्नुपर्ने चुनौती छ। सरकारको अबको बाटो : बीआरआई नेपालको विकासका लागि अवसर र चुनौती दुवै हो। त्यसैले पनि नेपालले यसलाई आफ्नो दीर्घकालीन विकास रणनीतिसँग जोड्नु तीन करोड नेपालीका लागि श्रेयष्कर हुनेछ। त्यसैले ठोस योजना निर्माण गरी व्यावसायिक रूपमै अघि बढाउनुको विकल्प छैन। आउँदो साता हुने प्रधानमन्त्री ओलीको भ्रमणमा कनेक्टिभिटीमार्फत आर्थिक स्वाधीनतालाई प्राथमिकता दिँदै चीननेपाल सम्बन्धलाई सुदृढ बनाउने, भारतमाथिको निर्भरता घटाउन र व्यापार तथा पारवहन अभिवृद्धि गर्न पनि बीआरआईलाई उच्च महत्त्व दिनैपर्छ। त्यसो त अघिल्लो चीन भ्रमणमा उनले जलविद्युत् विकास, सीमा नाका र पूर्वाधारको आधुनिकीकरणका लागि चिनियाँ विशेषज्ञता र वित्तीय सदुपयोगमा जोड दिएकै हुन्। जनताजनताबीचको सम्बन्धलाई प्रगाढ बनाउन र आपसी समझदारी बढाउन सांस्कृतिक र शैक्षिक आदानप्रदानलाई पनि उनले बढावा दिएकै हुन्। अब ओलीले बीआरआईलाई सके अनुदानमा नसके पनि ऋणमै सहमति गर्दै नेपालको राजनीतिक स्थिरता, वित्तीय सजगता र स्थानीय सहभागितालाई विशेष ध्यान दिनुपर्छ। विकासका अन्य थुप्रै ठुला परियोजनामा चीनलाई ढोका खोलिदिनु पर्छ ताकि सम्बन्धको नयाँ उचाइले भविष्यमा सहकार्यका अनेक आधार तयार होउन्। तर यति गरिरहँदा भारतलाई पनि नेपालले चिढ्याउने कुनै काम गर्नु हुँदैन। छिमेकी दुई देशसँग सहकार्य गर्दा भूराजनीतिक संवेदनशीलता बिर्सन भने मिल्दैन तर पनि आफ्नो राष्ट्रिय हितलाई भने प्राथमिकतामा राख्नैपर्छ। बीआरआई सम्झौतालाई सही र गलतका रूपमा बहस गरिरहनुभन्दा मुलुकको विकासका कुरामा व्यक्तिव्यक्ति र दलदलबीच मतान्तर होइन, एक मत हुनपर्छ। बेफाइदा पनि होलान्। ऋणको उच्च निर्भरतामा रहँदा आर्थिक संकटको सिकार हुन नसक्ने पनि होइन। जुन श्रीलंका र पाकिस्तानजस्ता मुलुकहरूले अनुभव गरिरहेका छन्। बेफाइदालाई देशको अवस्था अनुकूल फाइदामा प्रयोग गर्नसक्नु अवसरभित्रको चुनौती हो। वैदेशिक लगानीको प्रवाहले रोजगारी र उत्पादन क्षमतामा वृद्धि गर्दै देशले क्षेत्रीय र अन्तर्राष्ट्रिय मञ्चमा समेत सामरिक महत्वका साथ उपस्थिति जनाउन सक्छ। ऋण र अनुदानका विषयमा भन्दा प्राप्त सहयोगहरूको प्रयोग र उपलब्धिमा केन्द्रित हुनु आजको आवश्यकता हो। यसरी, बीआरआई नेपालका लागि आर्थिक रूपान्तरण अझ समग्र विकासमा कायापलटको महत्त्वपूर्ण साधन बन्न सक्छ। हो, नेपालले बीआरआईसँगको संलग्नताबाट मुलुकको दिगो विकास र नागरिक समृद्धि सुनिश्चित गर्न सक्नेछ। बीआरआई सम्झौतालाई सही र गलतका रूपमा बहस गरिरहनुभन्दा मुलुकको समग्र विकासका दृष्टिले व्याख्या गरिनुपर्छ। व्यक्तिव्यक्ति र दलदलबीच मतान्तर होइन, एक मत हुनपर्छ। बरु बेफाइदालाई देशको अवस्था अनुकूल फाइदामा प्रयोग गर्नसक्नु अवसरभित्रको चुनौती हो।"
एनपीएल : कर्णालीको मुख्य प्रयोजकमा महिन्द्राअग्नी,"काठमाडौं : आगामी नेपाल प्रिमियर लिग (एनपीएल) का लागि कर्णाली याक्सले मुख्य प्रायोजकमा अटोमोबाइल उत्पादक कम्पनी महिन्द्राअग्नी ग्रुपसँग सम्झौता गरेको छ । शुक्रबार नक्सालको हिल्टन होटलमा दुई पक्षबीच सम्झौता भएको हो । सम्झौतामा कर्णाली याक्सका तर्फबाट मालिक झनक दत्त खनाल र महिन्द्राकी उपाध्यक्ष वेदा सताशा श्रेष्ठले हस्ताक्षर गरेका हुन्। सम्झौता कार्यक्रममा हिमालयन विल्डर्स एन्ड इन्जिनियर्सका उपाध्यक्ष सुजन खनाल,कर्णाली याक्समा सहमालिक गृहेन्द्र घिमिरे,महिन्द्रा रिसर्च एण्ड डेभलपमेण्ट म्यानेजर वेदान्त श्रेष्ठ,मार्केटिङ म्यानेजर सन्तोषी नेपाल,फेस अफ कर्णाली याक्स स्वस्तिमा खड्का,योङ्गेस्ट फेस अफ कर्णाली याक्स अर्पित कार्कीको उपस्थित थियो । सम्झौतापछि बोल्दै महिन्द्राअग्नी ग्रुपका उपाध्यक्ष श्रेष्ठले कर्णाली याक्ससँग जोडिन पाउँदा खुसी भएको बताइन्। आगामी लिगको लागि कर्णाली याक्ससँग जोडिन पाउँदा खुसी छौं । कर्णाली याक्सलाई प्रतियोगिताको लागि शुभकामना,'उनले भनिन्। यसैगरी कर्णाली याक्सको स्टेन्थ पार्टनरमा टेन प्लास्ट र फेन्टासी पार्टनरमा ड्रिम ११ सँग सम्झौता भएको छ। कार्यक्रम टेन प्लास्टका अध्यक्ष धिरज अग्रवाल र ड्रिम ११ का सीईओ अनिल रिजालको उपस्थित थियो । ज्ञानेन्द्र मल्ल प्रशिक्षक तथा सोमपाल कामी मार्की रहेको कर्णाली याक्सले चार विदेशी खेलाडी अनुबन्ध गरेको छ । कर्णाली याक्सले गत साता विश्व क्रिकेटकै चर्चित खेलाडी शिखर धवनलाई टोलीमा अनुबन्ध गरिसकेको छ । उनी एनपिएल खेल्ने सबैभन्दा नाम कहलिएका खेलाडी हुन् । त्यस्तै,टोलीमा वेस्ट इन्डिजबाट टेष्ट खेलिसकेका चाडविक वाल्टन,हङकङबाट अन्तर्राष्ट्रिय खेल खेलिरहेका अनुभवी खेलाडी बाबर हायात र ओमानका पूर्वकप्तान जिसन मक्सूद अनुबन्ध भएका छन्। टोलीमा नेपाल राष्ट्रिय टोलीबाट खेलिरहेका गुल्सन झा,देव खनालसहित नन्दन यादव छन् । बीश्रेणीबाट अर्जुन घर्तीसहित रित गौतम,मौसम ढकाल र भुवन कार्की छन् । सी श्रेणीबाट दीपेन्द्र रावत र युनिसविक्रमसिंह ठकुरीसँगै दीपक डुम्रे छन् । ट्यालेन्ट हन्टबाट विपिनप्रसाद शर्मालाई आइकोनिक प्लेयर्सका रूपमा छनोट गरिसकेको छ । यसअघि कर्णाली याक्सले कलाकार स्वस्तिमा खड्कालाई फेस अफ कर्णाली याक्स नियुक्त गरेको छ । युथ एम्बेस्डरमा सिसन बानियाँ छन् । हस्पिटालिटी पार्टनरमा होटल हिल्टन रहेको छ । मंसिर १५ देखि पुस ६ सम्म हुने प्रतियोगितामा कर्णाली याक्सले आफ्नो पहिलो खेल जनकपुरसँग खेल्नेछ ।"
परराष्ट्रमन्त्री राणा छन्दुस्थित महावाणिज्यदूतावासमा,"काठमाडौं : परराष्ट्रमन्त्री डाआरजु राणा देउवाले आज चीनको सिचुवान प्रान्तस्थित छन्दुमा रहेको नेपाली महावाणिज्यदूतावासको निरीक्षण गरेकी छन्। त्यस अवसरमा उनलाई महावाणिज्यदूत सुरेश राउत र त्यहाँका कर्मचारीहरूले स्वागत गरेका थिए। मन्त्री राणालाई महावाणिज्यदूत राउतले महावाणिज्यदूताबासका काम कारबाहीका बारेमा जानकारी गराएका थिए। मन्त्री राणाले आगामी वर्ष नेपाल र चीनबीच औपचारिक कूटनीतिक सम्बन्ध स्थापनाको ७० औँ वार्षिकोत्सवको अवसर पारेर नेपाल र चीन सरकारद्वारा संयुक्तरूपमा घोषणा गरिएको नेपाल भ्रमण वर्ष २०२५ को स्मरण गराउँदै यस पृष्ठभूमिमा महावाणिज्यदूतावासलाई नेपालको पर्यटन प्रवर्द्धनका कार्यक्रमहरु सञ्चालन गर्न सुझाव दिएका थिएकी थिइन्। यस कार्यक्रमबाट दुवै देशको पर्यटन प्रवर्धन हुनुका साथै दुवै देशका जनताबीचको सम्बन्धलाई अझ सुदृढ बनाउने विश्वास गरिएको पनि उनले बताइन्। मन्त्री राणाले नेपाली चिया,कफी,औषधिजन्य तथा सुगन्धित जडीबुटीजस्ता नेपालका विशिष्ट उत्पादनहरूलाई चिनियाँ बजारमा प्रवर्द्धन गर्ने कार्यमा लाग्न पनि निर्देशन दिइन्। त्यस अवसरमा मन्त्री राणाले नेपाल चीन सम्बन्धलाई आर्थिक,सांस्कृतिक तथा जनस्तरमा थप सुदृढ बनाउनुपर्नेमा जोड दिएकी थिइन्। महावाणिज्यदूताबासमा आयोजित अन्तरक्रियामा चीनका लागि नेपाली राजदूत डाकृष्णप्रसाद ओलीलगायतको सहभागी थियो। चिनियाँ विदेशमन्त्री वाङ यीको मैत्रीपूर्ण निमन्त्रणामा चीनको औपचारिक भ्रमणका लागि परराष्ट्रमन्त्री राणा बिहीबार छेन्दु प्रस्थान गरेकी हुन्। उनले आज सिचुवान प्रान्तको छेन्दुमा चीनका विदेशमन्त्री वाङ यीसँग द्विपक्षीय भेटवार्ता गर्नेछिन्। मन्त्री राणाले प्रधानमन्त्री केपी शर्मा ओलीको चीन भ्रमणका बेला उठाउनुपर्ने मुद्दाका बारेमा विदेशमन्त्री यीसँग छलफल गर्नेछिन्।"
"गौरवका आयोजना जति ढिलाइ, उति नै लागत वृद्धि","काठमाडौं : २०६४६५ सालमा सुरु भएको पुष्पलाल मध्यपहाडी लोकमार्गको सुरुवाती लागत अनुमान थियो ३३ अर्ब ३६ करोड रुपैयाँ। मध्यपहाड हुँदै पूर्वदेखि पश्चिम जोड्ने यो सडक समयमा सम्पन्न हुन सकेन। त्यसैकारण लागत्त दुई गुना बढीले बढ्यो। अर्थात्, अब यो सडक बनाउन ८४ अर्ब ३३ करोड लागत लाग्ने अनुमान गरिएको छ। हुलाकी राजमार्गको हालत पनि उस्तै छ। राष्ट्रिय गौरवको यो आयोजनाको काम यति सुस्त छ कि, पूरा हुन कति वर्ष लाग्ने हो अनुमान गर्न कठिन छ। तर, आयोजना निर्माणमा जति ढिला हुँदै छ, त्यति नै लागत बढ्दै गएको छ। यसको सुरु लागत ४७ अर्ब २४ करोड थियो। अब १ खर्ब १ अर्ब ६३ करोड लाग्ने अनुमान गरिएको छ। उत्तरदक्षिण कोशी कोरिडर लोकमार्ग आयोजनाको लागत पनि बढेको बढ्यै छ। राष्ट्रिय गौरवको यो आयोजनाको सुरु लागत ११ अर्ब ९३ करोड थियो। आयोजनाको संशोधित लागत १६ अर्व २० करोड पुगेको छ। यो आयोजना ०६५६६ सालबाट सुरु भएको हो। उत्तरदक्षिण कालीगण्डकी कोरिडर लोकमार्ग आयोजनाको पहिलो खण्ड गैंडाकोटराम्दीमालढुंगा सडकको लागत पनि बढाइएको छ। यो आयोजनाको लागत २० अर्बबाट २५ अर्ब बनाइएको छ। दोस्रो खण्डबेनी जोमसोम कोरला सडकको पनि लागत थपिएको छ। बेनी जोमसोम कोरला सडक खण्डको लागत १० अर्बबाट १५ अर्ब पुगेको छ। उत्तरदक्षिण कर्णाली कोरिडर लोकमार्ग आयोजनाको लागत पनि थपिएको छ। जसको हिल्ला सिमिकोट खण्डको सुरु लागत ४ अर्ब १० करोड ५० लाख ३० हजार थियो। संशोधित लागत १५ अर्ब (कालोपत्रे स्तरोन्नतिसमेत) भएको छ। जसअन्तर्गत खुलालुसलिसल्ला सडक योजनाको लागत १२ अर्ब छ। राष्ट्रिय गौरवको अर्को आयोजना हो पूर्वपश्चिम रेलमार्ग। प्रधानमन्त्री केपी ओलीले पूर्वपश्चिम रेलमार्ग निर्माणका लागि पटकपटक जोड दिइरहेका छन्। तर, यसको काम निकै सुस्त छ। जसको सुरुको लागत ७० अर्ब ६२ करोड थियो। तर, अब ९ खर्ब ५५ अर्ब २२ करोड लाग्ने अनुमान छ। ऊर्जा, जलस्रोत तथा सिँचाइ मन्त्रालय अन्तर्गतका आयोजनाको लागत पनि संशोधन गरेर बढाइएको छ। सुनकोशी मरिन डाइभर्सन बहुउद्देश्यीय आयोजना, सिक्टा सिँचाइ आयोजना, महाकाली सिँचाइ आयोजना, भेरीबबई डाइभर्सन बहुउद्देशीय आयोजना, बबई सिँचाइ आयोजना, रानीजमरा कुलरिया सिक्चाइ आयोजना, बूढीगण्डकी जलविद्युत् आयोजना, माथिल्लो तामाकोशी जलविद्युत् आयोजनाको लागत पनि संशोधन गरिएको छ। अधिकांशको लागत बढेको छ। रक्षा मन्त्रालयअन्तर्गत नेपाली सेनाले निर्माण गरिरहेको काठमाडौं तराई फास्ट ट्रयाकको लागत पनि बढेको छ। संस्कृति पर्यटन तथा नागरिक उड्डयन मन्त्रालयअन्तर्गतका दुई गौरवका आयोजना पूरा भएका छन्। पोखरा र भैरहवा अन्तर्राष्ट्रिय विमानस्थल तोकिएको समयभन्दा निकैपछि निर्माण भए। भैरहवा अन्तर्राष्ट्रिय विमानस्थल सञ्चालनमा आइसकेको छ। यो विमानस्थलको निर्माण सम्पन्न हुँदा सुरुवातभन्दा लागत बढेको थियो। त्यस्तै पोखरा क्षेत्रीय अन्तर्राष्ट्रिय विमानस्थलको निर्माण कार्य सम्पन्न भएकोे छ। तर, यो विमानस्थल सञ्चालन नहुँदा सरकारलाई ऋणको बोझ थपिँदै गएको छ। पशुपति क्षेत्र विकास कोष, काठमाडौं, लुम्बिनी विकास कोषको लागत पनि बढेको छ। निजगढ अन्तर्राष्ट्रिय विमानस्थललाई गौरवको आयोजनामा समेटिएपनि यसको लगानी र सञ्चालन मोडालिटी नै तयार भएको छैन। गोपीनाथ मैनाली, पूर्वसचिव राष्ट्रिय गौरव भनेर घोषणा गर्नुपूर्व मापदण्ड बनाउनुपर्ने हो। तर, हामीले त्यसलाई सजिलो रूपमा र प्रियताको रूपमा राख्यौं। राष्ट्रिय गौरव समृद्धिका लागि हो कि पहिचानका लागि भन्ने स्पष्ट परिभाषा चाहिन्छ। पहिला थोरै आयोजनालाई यसमा राख्यौं पछि प्राथमिकताका आयोजनालाई पनि राष्ट्रिय गौरवमा नै राख्यौं। सरकारले पहिला राष्ट्रिय गौरवका आयोजना छुट्ट्याउने विधि बनाउनु पयो। त्यसपछि कार्यान्वयनको मोडालिटि नै परिवर्तन गर्न जरुरी छ। अन्य आयोजना र राष्ट्रिय गौरवका आयोजनाको कार्यान्वयन मोडालिटी नै फरक बनाउन जरुरी छ। यसले समयमा सक्न र लागत नबढाउन मदत गर्छ। राष्ट्रिय गौरवका आयोजना सीमित हुनपर्छ। थप्दै जाने भन्ने होइन। हाम्रो अहिलेको पूर्वाधार विकासको समस्या भनेको राजनीतिक प्रियरता र प्रशासनिक सतहीता हो। यसलाई घटाउन सकियो भने आयोजनाको काम अघि बढ्छ र समय लम्बिने तथा लागत बढ्ने पनि कम हुन थाल्छ। वन तथा वातावरण मन्त्रालयअन्तर्गतको राष्ट्रपति चुरे संरक्षण आयोजनाको भने बजेट घटाइएको छ। ०७१७२ मा सुरुवात भएको यो आयोजना ०९३९४ (२० वर्षे गुरुयोजना) अनुसार सम्पन्न गर्ने लक्ष्य छ। आयोजनाको कुल प्रस्तावित बजेट २ खर्ब ४९ अरव ७० करोड थियो। दोस्रो ५ वर्षको परिमार्जित बजेट २५ अर्ब ५६ करोड ५० लाख कायम गरिएको छ। राष्ट्रिय गौरवको अर्को आयोजना हो, पश्चिम सेती जलविद्युत् आयोजना। लगानी बोर्डले बनाउने भने पनि यसको काम नै सुरु भएको छैन। सरकारले ०६८०६९ सालमा ठूला र महत्वका आयोजनालाई राष्ट्रिय गौरवका आयोजना भनेर नामाकरण गयो। बिना अवरोध फटाफट काम गर्नेभन्दै राष्ट्रिय गौरव भनेर आयोजना सूचीकृत गर्दै गयो। तर, यी आयोजनाको काम यति सुस्त छ कि, गौरवका आयोजना भन्नुनै जालमर्दो अवस्था छ। उल्टै निर्माणमा ढिलाइहेलचेक्र्याइँअलमल हुँदा आयोजनाको लागत बढेको बढ्यै छ। जसकारण, आयोजना महंगो हुँदै गएका छन्। सरकारी स्रोतको दुरुपयोग बढेको छ। मुलुकको महत्वपूर्ण समय सित्तैमा खेर गइरहेको छ। देशको मुहार फेर्ने आयोजना नबन्दा राज्यले प्रतिफल पाउन सकेको छैन। आयोजनाका लागि लिइएको ऋणको ब्याज बढेर राज्यलाई बोझ थपिँदै गएको छ। हाल २७ वटा गौरवका आयोजना निर्माणको विभिन्न चरणमा छन्। पोखरा, भैरहवा अन्तर्राष्ट्रिय विमानस्थल र माथिल्लो तामाकोशी जलविद्युत् आयोजना सम्पन्न भएका छन। तीनवटा हालै थपिएका छन्। बाँकी आयोजना लामो समयदेखि होल्ड अवस्थामा छन्। कुन आयोजनाको के छ अवस्था ? डाविश्व पौडेल, उपाध्यक्ष, राष्ट्रिय योजना आयोग राष्ट्रिय गौरवका आयोजनाका लागि तोकिएको समयावधीलाई गम्भीर रूपमा नलिकन समय थप्न मिलि हाल्छ नि भनेर सजिलोका रूपमा हेरिँदा यसको लागत पनि बढिरहेको हो। यस्तै, आयोजनाको पूर्वतयारीको काममा नै नसकि आयोजनाको काम सुरु गर्दा पनि यसले आयोजनाको समय र लागत बढाइरहेको छ। आयोजनाहरूमा जग्गा अधिग्रहण, मुअब्जा, वनको समस्या लगायतले वर्षौं काम अघि नबढेको थुप्रै उदाहरण छन्। लागत कति लाग्छ र त्यसलाई कसरी जुटाउने भन्ने पनि तयारी नभएको देखिन्छ। एउटा सरकारको पालामा राष्ट्रिय गौरव भनेर नाम चढाइ हाल्ने र पछि अर्को सरकारले अघि बढाउँछ भन्ने सोचले पनि आयोजना त्यसै आइरहेका छन्। राष्ट्रिय गौरव किन चाहिन्छ भनेर पनि हामी स्पष्ट छैनौं। केही करोडका साना आयोजनाहरूलाई राख्ने गरिन्छ। प्राविधिक रूपमा जटिल र वित्तीय रूपमा स्रोत जुटाउन नसक्ने ठूला आयोजनालाई राष्ट्रिय गौरवमा राख्ने हो। यसका साथै जिम्मेवारी बोध पनि हुन जरुरी छ। १ पुष्पलाल मध्यपहाडी लोकमार्ग आयोजना सुरु मिति : २०६४६५ सम्पन्न गर्नुपर्ने : २०८४८५ (प्रस्तावित संशोधन) सुरु लागत : ३३ अर्ब ३६ करोड संशोधित लागत : ८४ अर्ब ३३ करोड लक्ष्य : कुल १८७९ किमि सडक र १३७ वटा पुल निर्माण भौतिक प्रगति : ७७३२ प्रतिशत, वित्तीय प्रगति : ८२०३ प्रतिशत काम सम्पन्न : १४५२ किमि सडक कालोपत्रे, १०६ वटा पुल निर्माण २ हुलाकी लोकमार्ग आयोजना सुरु मिति : आव २०६६६७ सम्पन्न गर्नुपर्ने : आव २०८३८४ (प्रस्तावित) सुरु लागत : रु ४७ अर्व २४ करोड संशोधित लागत : रु १ खर्ब १ अर्व ६३ करोड लक्ष्य : १८५७ किमि सडक, २५० पुल निर्माण भौतिक प्रगति : ६६९१ प्रतिशत वित्तीय प्रगति : ६२६९ प्रतिशत काम भएको : कालोपत्रे सडक १२५९ किमि, पुलकल्भर्ट १४२ वटा ३ उत्तर दक्षिण कोशी कोरिडर लोकमार्ग आयोजना सुरु मिति : आव २०६५०६६ सम्पन्न गर्नुपर्ने : आव २०८५८६ (प्रस्तावित) सुरु लागत : ११ अर्ब ९३ करोड संशोधित लागत : १६ अर्ब २० करोड लक्ष्य : १६२ किमि सडक निर्माणकालोपत्रे, २३ वटा पुल निर्माण भौतिक प्रगति : ३७ प्रतिशत वित्तीय प्रगति : ३५८६ प्रतिशत भएको काम : ट्रयाक १५९ किमि, पुल १० वटा ४ उत्तर दक्षिण कालीगण्डकी कोरिडर लोकमार्ग आयोजना पहिलो खण्ड गैंडाकोटराम्दीमालढुंगा सडक सुरु मिति : आव २०६६६७ सम्पन्न गर्नुपर्ने : आव २०८३८४ (संशोधित) सुरु लागत : २० अर्ब संशोधित लागत : २५ अर्ब लक्ष्य : २९३ किमि सडक कालोपत्रे भौतिक प्रगति : ६५प्रतिशत वित्तीय प्रगति : ६१ प्रतिशत भएको काम : १९१ किमि कालोपत्रे, ३४ वटा पुल दोस्रो खण्ड बेनी जोमसोम कोरला सडक सुरु मिति : आव २०७३७४ सम्पन्न गर्नुपर्ने : आव २०८२८३ सुरु लागत : १० अर्ब संशोधित लागत : १५ अर्ब लक्ष्य : २०२ किमि सडक कालोपत्रे भौतिक प्रगति : ७३ प्रतिशत वित्तीय प्रगति : ६७ प्रतिशत भएको काम : कालोपत्रे ६१५ किमि, १० वटा पुल ५ उत्तर दक्षिण कर्णाली कोरिडर लोकमार्ग आयोजना खुलालु सलिसल्ला सडक योजना सुरु मिति : आव २०६५६६ सम्पन्न गर्नुपर्ने : यकिन भई नसकेको लागत : १२ अर्ब लक्ष्य : १२३ किमि सडक कालोपत्रे भौतिक प्रगति : ३ प्रतिशत वित्तीय प्रगति : २७ प्रतिशत भएको काम : १२३ किमिट्रयाक हिल्सा सिमिकोट सडक सुरु मिति : आव २०६९७० सम्पन्न गर्नुपर्ने : आव २०८३८४ सुरु लागत : ४ अर्ब १० करोड ५० लाख ३० हजार संशोधित लागत : १५ अर्ब (कालोपत्रे स्तरोन्नति समेत) लक्ष्य : १४६ किमि सडक निर्माण, १० वटा पुल भौतिक प्रगति : ३१ प्रतिशत वित्तीय प्रगति : २६५७ प्रतिशत भएको काम : १४५२ किमि ट्रयाक , २ पुल ६ पूर्वपश्चिम रेलमार्ग सुरु मिति : आव २०६५६६ सम्पन्न गर्नुपर्ने : एकिन नभएको सुरु लागत : ७० अर्ब ६२ करोड संशोधित लागत : ९ खर्ब ५५ अर्ब २२ करोड लक्ष्य : ९२४ किमि रेलमार्ग रेलमार्गको बर्दिवासचोचा खण्ड लागत अनुमान : ७० अर्ब ६२ करोड भौतिक प्रगति : ४५७० प्रतिशत वित्तीय प्रगति : ४५५८ प्रतिशत समस्या : समस्यै समस्या ७ सुनकोशी मरिन डाइभर्सन बहुउद्देश्यीय आयोजना आयोजना मिति : आव २०७६७७ सम्पन्न गर्नुपर्ने : २०८५८६ संशोधित लागत : रु ४९ अर्ब ४२ करोड ३१ लाख १८ हजार लक्ष्य : १,२२,००० हे जमिनमा सिँचाइ, ३१०७ मेगावाट विद्युत् उत्पादन भौतिक प्रगति : ३४९० प्रतिशत वित्तीय प्रगति : ३१४९ प्रतिशत भएको काम : १३३किमि सुरुङ निर्माण ८ सिक्टा सिँचाइ आयोजना सुरु मिति : आव २०६१६२ सम्पन्न गर्नुपर्ने : २०८९९० (संशोधित गुरुयोजनाअनुसार) लागत : ५२ अर्ब ८९ करोड लक्ष्य : ४२ हजार हेक्टर जमिनमा सिँचाइ भौतिक प्रगति : ४१७९ प्रतिशत वित्तीय प्रगति : ४०७६ प्रतिशत ९ भेरीबबई डाइभर्सन बहुउद्देशीय आयोजना सुरु मिति : आव २०७१७२ सम्पन्न गर्नुपर्ने : आव २०८४८५ लागत : ३६ अर्ब ८० करोड लक्ष्य : ४६८ मेवा विद्युत् र ५१,००० हेक्टर जमिनमा सिँचाइ भौतिक प्रगति : ५५ प्रतिशत वित्तीय प्रगति : ५० प्रतिशत भएको काम : १२२ किमि सुरुङ निर्माण १० बबई सिँचाइ आयोजना सुरु मिति : आव २०४५४६ सम्पन्न गर्नुपर्ने : आव २०८२८३ संशोधित लागत : १८ अर्ब ९६ करोड ३० लाख लक्ष्य : ३६,००० हेक्टर कृषियोग्य भूमिमा सिञ्चाइ भौतिक प्रगति : ७२७८ प्रतिशत वित्तीय प्रगति : ७३९२ प्रतिशत ११ रानी जमरा कुलरिया सिँचाइ आयोजना सुरु मिति : आव २०६७६८ सम्पन्न गर्नुपर्ने : आव २०८०८१ संशोधित लागत : २७ अर्ब ७० करोड लक्ष्य : पहिलो चरणमा १४३०० हेक्टर कृषियोग्य भूमिमा सिँचाइ, त्यसपछि २४००० हेक्टरमा सिँचाइ भौतिक प्रगति : ७४३६ प्रतिशत वित्तीय प्रगति : ७२३९ प्रतिशत १२ महाकाली सिँचाइ आयोजना सुरु मिति : आव २०६३६४ सम्पन्न गर्नुपर्ने : आव २०८७८८ लागत : ३५ अर्ब २ करोड ६४ लखा लक्ष्य : ३३,५२० हेक्टर कृषियोग्य भूमिमा सिँचाइ सुबिधा भौतिक प्रगति : २३५० प्रतिशत वित्तीय प्रगति : २३४९ समस्या : मुआब्जा वितरणमा ढिलाइ, स्वचालित ढंगले सन्धि अनुसारको पानी प्राप्त नभएको १३ बूढीगण्डकी जलविद्युत् आयोजना सुरु मिति : आव २०६९७० सम्पन्न गर्नुपर्ने : निर्माण सुरु भएको ९४ महिना लागत : २ खर्ब ६० अर्ब लक्ष्य : १२०० मेगावाट जलविद्युत् भएको काम : भौतिक १० प्रतिशत वित्तीय प्रगति : १६५५ प्रतिशत आयोजना निर्माणका लागि वित्तीय व्यवस्थापनको एकिन भइनसकेको १४ काठमाडौं तराई फास्ट ट्रयाक सुरु मिति : आव २०७६७७ (डीपीआर स्वीकृत) सम्पन्न गर्नुपर्ने मिति : आव लागत : २ खर्ब ११ अर्ब ९३ करोड आयोजनाको लक्ष्य : ७०९७७ किमि द्रुतमार्ग निर्माण भौतिक प्रगति : ३६४२ प्रतिशत वित्तीय प्रगति : ३८६९ प्रतिशत समस्या : खोकना क्षेत्रको जग्गा अधिग्रहण, द्रुतमार्गको सुरु विन्दु निर्धारण बाँकी १५ पशुपति क्षेत्र विकास कोष सुरु मिति : आव २०७०७१ सम्पन्न गर्नुपर्ने : एकिन छैन सुरु लागत : २ अर्ब ३ करोड (प्रथम चरणको गुरुयोजना) संशोधित लागत : १८ अर्व (दोस्रो चरणको गुरुयोजना) आयोजनाको लक्ष्य : पशुपति क्षेत्रको योजनाबद्ध विकास भौतिक प्रगति : ९५ प्रतिशत (विनियोजनको) वित्तीय प्रगति : ९० प्रतिशत (विनियोजनको) समस्या : दोस्रो चरणको गुरुयोजना स्वीकृत हुन बाँकी, लगानी अवधि र नतिजा सूचकमा अस्पष्टता १६ लुम्बिनी विकास कोष सुरु मिति : आव २०७०७१ सम्पन्न गर्नुपर्ने : आव २०८२८३ लागत : १३ अर्ब २६ करोड लक्ष्य : लुम्बिनीको व्यवस्थित विकास भौतिक प्रगति : ६९ प्रतिशत वित्तीय प्रगति : ६६ प्रतिशत समस्या : स्रोत सुनिश्चित नहुनु, निर्माणमा युनेस्कोको चासो, गुरुयोजनाको समसामयिक परिमार्जन १७ निजगढ अन्तर्राष्ट्रिय विमानस्थल सुरु मिति : सम्पन्न गर्नुपर्ने मिति : आयोजनाको लागत : अनुमानित १३ खर्ब लक्ष्य : उच्च क्षमताको आधुनिक अन्तर्राष्ट्रिय विमानस्थल भौतिक प्रगति : छैन वित्तीय प्रगति : १ अर्ब समस्या : लगानी र सञ्चालन मोडालिटी तय नभएको, टाँगियाबस्तीको जग्गा एकीकरण १८ मेलम्ची खानेपानी आयोजना सुरु मिति : आव २०५५५६ सम्पन्न गर्नुपर्ने : आव २०८५८६ (क्षतिग्रस्त हेडवर्कस समेत) सुरु लागत : ४६४ मिलियन अमेरिकी डलर संशोधित लागत : ३१७ मिलियन अमेरिकी डलर दोस्रो चरणको निर्माणको लागि : ३५ अर्ब अनुमान आयोजनाको लक्ष्य : काठमाण्डौंमा दैनिक १७ करोड लिटर र दोस्रो चरणमा ३४ करोड लिटर खानेपानी भौतिक प्रगति : हेडवर्कस बाहेक सम्पन्न वित्तीय प्रगति : ३१२९ मिलियन अमेरिकी डलर समस्या : हरेक वर्ष हेडवर्समा बाढीले क्षति पुर्याउने, साविक ठेक्काहरूमा कानुनी जटिलता १९ राष्ट्रपति चुरे संरक्षण आयोजना सुरु मिति : आव २०७१७२ सम्पन्न गर्नुपर्ने : आव २०९३९४ (२० वर्षे गुरुयोजना) प्रस्तावित बजेट : २ खर्ब ४९ अर्ब ७० करोड दोस्रो ५ वर्षको परिमार्जित बजेट : २५ अर्ब ५६ करोड ५० लाख प्रगति : १२१२ प्रतिशत (गुरुयोजना बमोजिम) समस्या : गुरुयोजनाको कार्यान्वयन हुन नसक्नु, चुरे क्षेत्रको अनियमित क्रियाकलाप, जनशक्ति र साधनस्रोतको कमी २० पश्चिम सेती जलविद्युत् आयोजना लगानी बोर्ड र एनएचपीसी बीच एमओयूमा हस्ताक्षर : सन २०२२ अगष्ट १८ सर्वेक्षण अनुमति : सन् २०२२ अक्टोबर २० डीपीआर पेश : सन् २०२४ अक्टोबर १८ क्षमता : ७५० मेवाबाट ८०० मेवा"
"प्रधानमन्त्री ओलीको चीन भ्रमणको औपचारिक घोषणा, पेकिङ विश्वविद्यालयमा सम्बोधन गर्ने","काठमाडौं :प्रधानमन्त्री केपी शर्मा ओलीको चीन भ्रमणको औपचारिक घोषणा भएको छ। शुक्रबार परराष्ट्र मन्त्रालयले प्रेस वक्तव्य जारी गर्दै प्रधानमन्त्री ओलीको चारदिने भ्रमणको घोषणा गरेको हो। चिनियाँ प्रधानमन्त्री ली छ्याङको निमन्त्रणमा ओली मंसिर १७ गते चीन प्रस्थान गर्नेछन् भने २० गते स्वदेश फर्किनेछन्। भ्रमण टोलीमा प्रधानमन्त्रीकी पत्नी राधिका शाक्य, उनका मुख्य सल्लाहकार विष्णु रिमाल, आर्थिक सल्लाहकार युवराज खतिवडालगायत ८७ जना रहनेछन्। प्रधानमन्त्री ओलीले चीन भ्रमणका क्रममा चिनियाँ राष्ट्रपति सी चिनफिङलगायत शीर्ष नेताहरूसँग भेटघाट गर्नेछन्। प्रधानमन्त्री ओलीले पेकिङ विश्विविद्यालयमा सम्बोधन गर्नेछन्। यसैगरी उनी अन्य विभिन्न कार्यक्रममा सहभागी हुनेछन्। बिहीबार बसेको मन्त्रिपरिषद् बैठकले प्रधानमन्त्री ओलीको चीन भ्रमण स्वीकृत गरेको थियो। भ्रमण टोलीमा सहभागी ८७ जनामध्ये सरकारी खर्चमा ३९ जना र निजी खर्चमा ४८ जना चीन जानेछन्। यो पनि पढ्नुहोस प्रधानमन्त्री ओलीको चीन भ्रमण स्वीकृत प्रधानमन्त्रीको चीन भ्रमण टोली ८७ सदस्यीय हुने प्रधानमन्त्रीको विदेश भ्रमणका बेला विमानस्थलमा भीडभाड गर्न नपाइने, सरकारले तोक्यो मापदण्ड प्रधानमन्त्रीको चीन भ्रमण टोलीमा को को छन्? सूचीसहित"
जरिबानावापत कैद बसेका ज्येष्ठ नागरिकले पनि सजायमा छुट पाउँछन्,"काठमाडौं : सर्वोच्च अदालतले जरिबाना र क्षतिपूर्ति तिर्न नसकी सोबापत कारागारमा कैदी जीवन बिताइरहेका ज्येष्ठ नागरिकले कैद सजायमा छुट पाउने फैसला गरेको छ। भद्र बन्दीगृहमा रहेका ८० वर्षीय इन्दुकान्त शर्मा अधिकारीले दायर गरेको बन्दीप्रत्यक्षीकरणको रिट निवेदनमा सर्वोच्चले गैरकानुनी थुना मान्न नमिल्ने ठहर गर्दै कैद छुटको सुविधा पाउने व्याख्या गरेको छ। न्यायाधीशद्वय डा नहकुल सुवेदी र बालकृष्ण ढकालको संयुक्त इजलासले कात्तिक ६ गते फैसला गरेको हो। जसको पूर्ण पाठ हालै सार्वजनिक भएको छ। यही मुद्दामा जिल्ला अदालत काठमाडौं र उच्च अदालत पाटनले ज्येष्ठ नागरिक ऐन, २०६३ अनुसार कैद छुटको सुविधा दिन नमिल्ने आदेश गरेको थियो। ज्येष्ठ नागरिक ऐन ०६३ को दफा १२ (१)मा ज्येष्ठ नागरिकलाई उमेर र कसुरको अवस्था हेरी कैद सजायमा छुट दिन सकिने व्यवस्था छ। उक्त दफाको (क) (ख) र (ग) मा कैद छुटको व्यवस्था गरिएको छ। ७५ वर्ष उमेर पूरा भएका ज्येष्ठ नागरिकलाई ७५ प्रतिशतसम्म, ७७ वर्ष ननाघेकालाई ५० प्रतिशत र ७० वर्ष ननाघेकालाई २५ प्रतिशतसम्म कैद छुटको कानुनी व्यवस्था रहेको छ। ज्येष्ठ नागरिकलाई हुने कैद छुटको हकदार भएको दाबी गर्दै अधिकारीले बन्दी प्रत्यक्षीकरणको रिट निवेदन दायर गरेका थिए। शर्माले कारागार कार्यालय जगन्नाथ देवल, काठमाडौं जिल्ला अदालत र पाटन उच्च अदालतलाई विपक्षी बनाई रिट दायर गरेका हुन्। उनको निवेदनमाथि सुनुवाइ गर्दै सर्वोच्चले कैद पुर्जीबमोजिमको थुना गैरकानुनी नभएको ठहर गरेको छ। शर्माविरुद्ध बैंकिङ कसुरमा तीन थान मुद्दा दायर भएको थियो। सबै मुद्दामा दोषी ठहर गर्दै उच्च अदालत पाटनबाट ९ दिन कैद, जरिबाना ३५ लाख ५० हजार र पीडित राहत कोषमा भर्नुपर्ने १ लाख ४२ हजारको एकमुष्ट लगत कायम भएको थियो। शर्मा २०७८ चैत ९ गतेदेखि कारागारमा रही सजाय भुक्तान गरिरहेका छन्। उनले ज्येष्ठ नागरिकले पाउने कैद छुटको व्यवस्था दिलाई पाउँ भन्दै सुरुमा काठमाडौं जिल्ला अदालतमा निवेदन दिएका थिए। जिल्ला अदालतले सुविधा दिन नमिल्ने आदेश दिएको थियो। त्यसपछि उनी उच्च अदालत पाटन पुगेका थिए। उच्च अदालतले पनि जिल्ला अदालतको आदेशलाई नै मान्यता दिएको थियो। दुई तहको अदालतबाट कैद मुक्त गर्न नमिल्ने आदेश भएपछि उनी बन्दी प्रत्यक्षीकरणको रिट लिएर सर्वोच्च अदालत पुगेका हुन्। शर्मा पक्षका कानुन व्यवसायीले कारागारमा रहेका वयोवृद्धलाई कानुन प्रदत्त सुविधाबाट वञ्चित गर्ने गरी मातहतका अदालतबाट गैरकानुनी र गैरन्यायिक आदेश भएको दाबी गर्दै सो आदेश बदरको माग गरेका थिए। ९ दिनको कैद भुक्तान गरिसकेका शर्माको मुख्य माग हो, विभिन्न रोगले ग्रसित, संविधान, कानुन र अन्तर्राष्ट्रिय सन्धि सम्झौता र सर्वोच्च अदालतबाट प्रतिपादित नजिर सिद्धान्तका आधारमा ज्येष्ठ नागरिकले कानुन बमोजिम पाउने छुट सुविधा पाउनुपर्छ। के छ, व्याख्या ? सर्वोच्च अदालतले विभिन्न मुलुकले समेत कानुन बनाइ कैदमा रहेका ज्येष्ठ नागरिकलाई उपयुक्त मात्राको कैद छुटको सुविधा प्रदान गरेको प्रसंग हाम्रो हकमा समेत सान्दर्भिक देखिने निष्कर्ष निकालेको छ। पूर्णपाठमा भनिएको छ, विधायिकाले कानुन बनाउँदा नै ज्येष्ठ नागरिकलाई कैद छुट दिन सकिने व्यवस्थालाई विशेष महत्त्व दिएको सन्दर्भमा विधायिकाको स्पष्ट र अभिव्यक्त आशय बिना कैदमा रहेको ज्येष्ठ नागरिकले स्वाभाविक रूपमा पाउन सक्ने कैद छुटको सुविधालाई अन्यथा अर्थ गरी जरिबानाबापत कैदमा रहेका ज्येष्ठ नागरिकले सुविधा पाउन नसक्ने भनी संकुचित व्याख्या गर्नु कानुन व्याख्याको दृष्टिले उचित व्याख्या हुन नसक्ने मात्र होइन संवैधानिक र कानुनी व्यवस्था अनुकूलसमेत हुन सक्ने देखिएन। ज्येष्ठ नागरिकको कैद सजाय छुटको विषयलाई अन्य क्षेत्राधिकारहरूमा समेत उदारतापूर्वक हेरेको उल्लेख गर्दै सर्वोच्चले ज्येष्ठ नागरिकसम्बन्धी ऐन २०६३ को दफा १२(१) मा कैद छुटको सुविधा दिन सकिने कानुनी व्यवस्था स्वतः क्रियान्वित हुने नभई ज्येष्ठ नागरिकको उमेर अवस्था हेरी सम्बन्धित अधिकारीले निर्णय गर्नुपर्ने ठहर गरेको छ। निवेदक अधिकारीलाई कानुनले कैद छुटको सुविधा दिन वञ्चित गरेको नदेखिँदा उमेर र कसुरको अवस्थासमेतलाई विचार गरी कैद छुटका सम्बन्धमा उपयुक्त निर्णय गर्न कारागार कार्यालयको नाममा परमादेशको आदेश जारी गरेको छ।"
"स्थानीय तह उपनिर्वाचन : मौन अवधि सुरु, प्रचारमा रोक","काठमाडौं : उपनिर्वाचनको प्रचारप्रसार र गतिविधि नगर्न बिहीबार मध्यरातिबाट मौन अवधि सुरु भएको छ । बिहीबार राति १२ बजेदेखि मत माग्नेदेखि चुनावका कुनै पनि गतिविधि नगर्न निर्वाचन आयोगले निर्देशन जारी गरेको छ । यस अवधिलाई मौन अवधि भनिन्छ । मंसिर १६ गते आइतबार ७ देखि ५ बजेसम्म ४१ स्थानमा स्थानीय तहको उपनिर्वाचन हुँदैछ । मतदातालाई असल उम्मेदवार चुन्नका लागि निर्णय लिन आयोगले मौन अवधिको सुविधा दिन्छ । तर, यो अवधिमा मतदातालाई प्रभावित गर्न दल र उम्मेदवारले मनी, मसल, पावर प्रयोग गर्ने गरेको पाइन्छ । आयोगले चुनावमा निषेधित गतिविधि गर्न नदिन कडा निर्देशन दिएको छ । उपनिर्वाचनलाई स्वच्छ, स्वतन्त्र, निष्पक्ष, विश्वसनीय र भयरहित वातावर समन्वय गर्न मतदान हुने दिनभन्दा ४८ घण्टा अघिदेखि मतगणना सम्पन्न नभएसम्म लागू हुने निर्वाचन प्रचारप्रसार निषेध अवधि यही मंसिर १३ गते राति १२ः०० बजेदेखि सुरु हुने भएको छ, आयोगकी प्रवक्ता नीता पोखरेल अर्यालले भनिन्, निर्वाचन कसुर तथा सजाय ऐन, २०७३ को दफा २४ उपदफा ५ र निर्वाचन आचारसंहिता, २०७९ को दफा १७ बमोजिम यस अवधिमा राजनीतिक दलका पदाधिकारी, उम्मेदवार, दलको भातृ संगठन वा सम्बन्धित व्यक्तिले कानुन विपरीतका गतिविधि गर्नबाट रोक लगाइन्छ । काठमाडौं र कीर्तिपुरमा अनुगमन टोली आयोगले उपनिर्वाचन हुन लागेका काठमाडौंका दुई स्थानमा विशेष अनुगमन टोली खटाएको छ । उपनिर्वाचनलाई स्वच्छ, निष्पक्ष, स्वतन्त्र र भयरहित वातावरणमा सम्पन्न गर्ने उद्देश्यले टोली खटाएको आयोगले जनाएको छ । काठमाडौंको कीर्तिपुर नगरपालिका र काठमाडौं१६ मा अनुगमन टोली खटाएको हो । निर्वाचन आचारसंहिताको उल्लंघन भएको गुनासो आएपछि आयोगले टोली खटाएको हो । काठमाडौं महानगरपालिका१६ मा सहसचिव नारायणप्रसाद सापकोटाको नेतृत्वमा र कीर्तिपुर नगरपालिकाको उपनिर्वाचनको अनुगमन गर्न प्रहरी वरिष्ठ उपरीक्षक दीपक रेग्मीको नेतृत्वमा टोली खटाएको छ ।"
एनसेलले एनपीएलको प्रत्येक चौकामा ४ शैक्षिक सामाग्री वितरण गर्ने,"काठमाडौं : एनसेल फाउन्डेसनले क्रिकेटको रोमाञ्चकतालाई शिक्षासँग सम्बन्धित एक ठूलो उद्देश्यसँग जोड्ने घोषणा गरेको छ । सिद्धार्थ बैंक नेपाल प्रिमियर लिग (एनपीएल) पावर्ड बाई एनसेलका खेलहरूमा हानिने प्रत्येक चौका वापत एनसेल फाउन्डेसनले ग्रामीण र दुर्गम क्षेत्रका सामुदायिक विद्यालयका विद्यार्थीहरूलाई चारवटा शैक्षिक सामाग्री प्रदान गर्ने भएको छ । यस पहलले विद्यार्थीहरूको पठनपाठनमा सकारात्मक परिवर्तन ल्याउने उद्देश्य राखेको र शिक्षालाई प्रवर्द्धन गर्दै उज्ज्वल भविष्यका लागि अवसरहरूको ढोका खोल्न मद्दत पुर्याउनेछ उल्लेख छ। विद्यार्थीहरूले प्राप्त गर्ने प्रत्येक शैक्षिक किटमा आवश्यक शैक्षिक सामग्री समावेश हुनेछन् । यसले स्रोतको अभाव घटाउन सहयोग गर्नेछ र विद्यार्थीहरूलाई पठनपाठनमा योगदान प्रदान गर्नेछ । 'क्रिकेट एक यस्तो खेल हो, जसले एकतावद्ध बनाउँछ र प्रेरणा पनि दिन्छ । यस पहलमार्फत हामी क्रिकेटप्रतिको चाख र यसको शक्ति प्रयोग गरी ग्रामीण र दुर्गम विपन्न क्षेत्रका विद्यार्थीहरूको जीवनमा सकारात्मक प्रभाव पार्न चाहन्छौं । शिक्षा दिगो विकासको मुख्य आधार हो । यो पहलले हाम्रो भावी पुस्तालाई सक्षम बनाउने प्रतिबद्धताको प्रतिनिधित्व गर्छ,' एनसेलकी कर्पोरेट कम्युनिकेसन र सीएसआर हेड विशाखा लक्ष्मी खड्काले भनिन् । एनपीएल नेपालको एक प्रमुख क्रिकेट प्रतियोगिता हो र शिक्षाको महत्व दर्शाउँदै यो सत्कार्यलाई प्रवर्द्धन गर्ने उपयुक्त प्लेटफर्म भएको जनाइएको छ। यी शैक्षिक सामाग्रीहरूको वितरण क्रिकेट एशोसिएसन नेपाल (क्यान), स्थानीय निकाय र सरोकारवालाहरूको समन्वयमा गरिनेछ। क्यानले एनपीएलका लागि एनसेलसँग साझेदारी सम्झौता गरिसकेको छ । यस साझेदारी अन्तर्गत, एनसेल, सिद्धार्थ बैंक नेपाल प्रिमियर लिगको पावर्ड बाई पार्टनरको रूपमा रहेको छ । यसले नेपालको आफ्नै घरेलु क्रिकेट प्रतिभाहरुको निर्माणमा गर्न सहयोग पुरयाउनेछ । यो साझेदारी एनसेलको हामी तपाईंकै लागि भन्ने आफ्नो थिम र नेपालमा क्रिकेट र खेलकुदको विकासमा समर्थन गर्ने प्रतिबद्धता अनुरुप रहेको छ । क्रिकेट दक्षिण एसियाली उपमहाद्वीपका सबैभन्दा लोकप्रिय खेलकुदहरूमध्ये एक हो ।"
"मौद्रिक नीति समीक्षा सार्वजनिक : नीतिगत दर, निक्षेप संकलन दर र बैंक दर यथावत","काठमाडौं : नेपाल राष्ट्र बैंकले चालु आर्थिक वर्ष२०८००८१ को मौद्रिक नीतिको पहिलो त्रैमासिक समीक्षा सार्वजनिक गरेको छ। राष्ट्र बैंकले मौद्रिक नीतिको पहिलो त्रयमाससम्मको कार्यान्वयन स्थिति,आन्तरिक तथा बाह्य आर्थिक एवं वित्तीय अवस्था तथा समिष्टगत आर्थिक परिदृष्यका आधारमा मौद्रिक नीतिको पहिलो त्रमासिक समीक्षा गरिएको जनाएको छ। राष्ट्र बैंकले गत साउनमा सार्वजनिक मौद्रिक नीतिका कार्यदिशालाई नै निरन्तरता दिएको जनाएको छ। पहिलो त्रैमासिक समीक्षामार्फत बैंकले नीतिगत दर,निक्षेप संकलन र बैंकदर यथावत राखेको जनाएको छ। समीक्षा प्रतिवेदनमा भनिएको छ,'मौद्रिक नीतिको विद्यमान नीतिगत दरलाई ५ प्रतिशत, ब्याजदर करिडोरअन्तर्गतको तल्लो सीमाको रुपमा रहेको निक्षेप संकलन दरलाई ३०० प्रतिशत र ब्याजदर करिडोर अन्तर्गतको माथिल्लो सीमाको रुपमा रहेको बैंक दरलाई ६५ प्रतिशतमा यथावत राखिएको छ ।' त्यस्तै अनिवार्य नगद मौज्दात र वैधानिक तरलता अनुपातलाई यथावत राखिएको पनि राष्ट्र बैंकले जनाएको छ । मौद्रिक नीतिको कार्यदिशालाई दिइएको निरन्तरताबाट मूल्य स्थिरता तथा बाह्य क्षेत्र स्थायित्व कायम राख्दै आर्थिक क्रियाकलाप विस्तारमा थप सहयोग पुग्नगई सरकारले लिएको आर्थिक वृद्धिको लक्ष्य हासिल गर्न सहयोग पुग्ने अपेक्षा गरिएको छ । चालु आवको मौद्रिक नीतिमा मुद्रास्फीतिलाई पाँच प्रतिशतको हाराहारीमा राख्ने गरी मौद्रिक व्यवस्थापन गर्ने नीति लिइएकोमा पहिलो तीन महिनाको औसत उपभोक्ता मुद्रास्फीति चार दशमलव २६ प्रतिशत रहेको छ । राष्ट्र बैंकका अनुसार गत असोज महिनामा खाद्य तथा पेय पदार्थ समूहको मूल्य वृद्धि सात दशमलव १८ प्रतिशत र गैरखाद्य तथा सेवा समूहको मूल्य वृद्धि तीन दशमलव ४९ प्रतिशत रही वार्षिक बिन्दुगत उपभोक्ता मुद्रास्फीति चार दशमलव ८२ प्रतिशत छ । कम्तीमा सात महिनाको वस्तु तथा सेवा आयात धान्न पर्याप्त हुने गरी विदेशी विनिमय सञ्चिति कायम गर्ने मौद्रिक नीतिको लक्ष्य रहेकोमा गत असोज मसान्तमा साढे १४ महिनाको वस्तु तथा सेवा आयात धान्न पुग्ने विदेशी विनिमय सञ्चिति रहेको छ । चालु आर्थिक वर्षको पहिलो तीन महिनामा बैंक तथा वित्तीय संस्थाहरुको भारित औसत अन्तरबैंक दर तीन प्रतिशत छ । त्यस्तै, विस्तृत मुद्राप्रदाय १२ प्रतिशत र मौद्रिक क्षेत्रबाट निजी क्षेत्रतर्फ प्रवाह हुने कर्जा साढे १२ प्रतिशतसम्मले वृद्धि हुने प्रक्षेपण गरिएकोमा वार्षिक बिन्दुगत आधारमा गत असोज मसान्तमा विस्तृत मुद्राप्रदाय १३ दशमलव तीन प्रतिशत र निजी क्षेत्रतर्फको कर्जा छ दशमलव दुई प्रतिशतले वृद्धि भएको छ ।"
सुनको मूल्य एकैदिन १६ सय रुपैयाँले बढ्यो,काठमाडौं : स्थानीय बजारमा सुनको मूल्य आज फेरि बढेको छ। अघिल्लो दिन ३ सय रुपैयाँले घटेको सुन आज १६ सय रुपैयाँ बढेको हो। नेपाल सुनचाँदी व्यवसायी महासंघका अनुसार आज १६ सय रुपैयाँले बढेर प्रतितोला १ लाख ५० हजार ९०० रुपैयाँ कायम भएको हो। बिहीबार प्रतितोला सुन १ लाख ४९ हजार ३०० रुपैयाँमा कारोबार भएको थियो। त्यसअघि बुधबार प्रतितोला सुन १ लाख ४९ हजार ६०० रुपैयाँमा खरिदबिक्री भएको थियो। सुनको मूल्य बढेसँगै चाँदीको भाउ पनि बढेको छ। आज चाँदी प्रतितोला १८ सय ४५ रुपैयाँमा कारोबार भइरहेको समहासंघले जनाएको छ। अघिल्लो दिन बिहीबार चाँदी प्रतितोला १८ सय रुपैयाँमा कारोबार भएको थियो।
पिताकै पथ पछ्याउँदै सोनिया,"दमक : अमेरिकाको ओहायो राज्यको कोलम्बसमा बस्दै आएकी सोनिया अधिकारी यसपटक नेपाल आइन्। काठमाडौं उत्रिएर सिधै झापा आएकी सोनियाले भोलिपल्टै भुटानी शरणार्थी शिविर बेलडांगी र पथरी पुगेर परिवार र आफन्तहरुलाई पनि आश्चर्यमा पारिन्। उनले दुबै शिविरमा गरेर बृद्ध बृद्धा र अशक्तहरूलाई ४ सय थान न्यायो कम्बल वितरण गरिन्। साथै शिविरमा बसोबास गर्ने विद्यार्थीहरूलाई १७ सय थान शैक्षिक सामग्री वितरण गरिन्। उनले एकल महिलाका लागि पनि कम्बल छुट्याएकी थिइन्। 'मलाई यहाँ आएर सहयोग गर्न मन थियो। त्यो पनि आफैंले जम्मा गरेको रकमले।,' उनले सहयोग हस्तान्तरणको बेला छोटो मन्त्यव्य राख्दै भनिन्, 'केही वर्षदेखि नै खाजा खर्च, दसैँ, तिहार, जन्म दिन र अरू अवसरमा आफूले पाएको रकम जम्मा गरेर राखेकी थिए। त्यो रकम मलाई अन्यत्रभन्दा यहाँका शिविरहरूमा सहयोग गर्न मन लागेर आएकी हुँ।' उनी विद्यालयबाट एकसाताको मात्र बिदा लिएर नेपाल आएकी हुन्। १२ कक्षामा अध्ययनरत उनले विगत केही वर्षदेखि नै रकम जम्मा गरेर राखेकी रहिछन्। उनको इच्छा आफ्नो १८ औं जन्म दिनको अवसरमा केही गर्ने थियो। त्यही इच्छा पूरा गर्न यसपटक उनी नेपाल आएकी थिइन्। न्यानो कम्बल र शैक्षिक सामग्री गरेर लगभग १४ लाख रुपैयाँको सामान उनले किनेर वितरण गरिन्। नर्सरी कक्षादेखि ३ कक्षासम्मका बालबालिकालाई दुई पेन्सिल, दुई इरेजर, दुई सार्पनर, दुईवटा सय पेजका कापी र कलर पेन्सिलको एक प्याकेट र स्केलको एउटा प्याक बनाइन् र वितण गरिन्। त्यसैगरी ४ देखि १० कक्षासम्मका लागि दुईवटा सय पेजका कपी, ज्यामिति बक्स, दुईवटा कलमको प्याकेज तथा ११ र १२ कक्षाका विद्यार्थीहरुलाई ठूलो साइजका दुईवटा नोटबुक, दुईवटा डट पेन र एउटा एडुकेट क्यालकुलेटरको प्याकेट बनाएर हस्तान्तरण गरेकी थिइन्। सबै बालबालिकालाई उनले चकलेट पनि वितरण गरिन्। अति आवश्यकता परेको समुदायमा सहयोग गर्न पाउँदा उनले खुसी व्यक्त गरिन्। उनी पनि झापाको टिमाई शरणार्थी क्याम्पमै जन्मेकी थिइन्। आफ्नो पृष्ठभूमिबारे उनले छोटोमा भनिन्, 'म डिल्ली अधिकारी र गोमा अघिकारीकी छोरी हुँ। चार वर्षको हुँदा यहाँबाट अमेरिका गएकी थिएँ। यसअघि नेपाल आउँदा म सानै थिएँ यसपल्ट स्कूलबाट बिदा लिएर आएँ। अहिले १२ कक्षा पढ्दै छु। ठूलो भएपछि म डाक्टर बन्न चाहान्छु। म फेरि फेरि पनि नेपाल आएर सहयोग गर्न चाहान्छु।' उनका पिता डिल्ली अधिकारी समाजसेवाको क्षेत्रमा नेपाली समुदायकै अग्रणी व्यक्तित्व मानिन्छन्। पुनर्वास कार्यक्रम अन्तर्गत अमेरिका पुगेपछि व्यवसायमा लागेका उनले आफ्नै नेतृत्वमा इन्ट्रा नेशनल वेलफेयर एण्ड सपोर्ट फाउण्डेसन अफ अमेरिका नामक गैरनाफामुलक संस्था खोलेर संसारभरका नेपाली जातिलाई सांस्कृतिक एकताको अभियान चलाइरहेका छन्। मेरो भ्वाइस युनिभर्स र मेरो डान्स युनिभर्स नामका दुई रियालिटी शोहरुमार्फत संसारभरका नेपालीलाई नेपालसँग जोड्ने उनको उद्देश्य छ। त्यसैगरी शिविरहरुमा बसोवास गर्ने वृद्धवृद्धा र असक्तहरूलाई मासिक ५ हजार रुपैयाँ जीवन निर्वाह रकम पनि उनले वितरण गर्दै आएका छन्। दमक नगरपालिका र पथरी नगरपालिकाका लागि दुईवटा एम्बुलेन्स, दुवै शिविरहरुमा स्वास्थ्य चौकीको व्यवस्था पनि अधिकारीले गरेका छन्। त्यसैगरी शिविरका विद्यार्थीहरू पढ्ने झापा र मोरङ्गका विद्यालयमा ३० जना शिक्षकहरूको तलब पनि फाउण्डेसनले पनि व्यहोर्दै आएको छ। शिविरहरूमा पिताले गरेको परोपकारी कामबारे बारम्बार सुन्ने गरेकी सोनियाले पनि जम्मा गरेको रकमलाई शिविरमै खर्च गर्न पाउंदा खुसी लागेको बताइन्।"
बेनीजोमसोम सडकखण्डको काभ्रेभीरमा चट्टान खोपेर बाटो चौडा गरिंदै,जोमसोम : राष्ट्रिय गौरवको (बेनीजोमसोम)७४ किमी सडक अन्तर्गत पर्ने जोखिमयुक्त सडक काभ्रेभीरमा चट्टान खोपेर सडक चौडा गर्न थालिएको छ। बेनीजोमसोमदोस्रो खण्डको जिम्मा पाएको शर्मा गजुरमुखी जेभीले मुस्ताङ प्रवेशद्वार काभ्रेभीर सडकमा चट्टान खापेर सडक चौडा गर्न थालेको हो। भौगालिक रूपले निकै नै कठिन मुस्ताङ प्रवेशद्वार काभ्रे भीरमा सडक माथिको चट्टान काटेर सडक चौडा गर्न सम्भव नभएका कारण सडक तल चट्टान खोपेर त्यहाँबाट एङ्करिङ ब्लक निर्माण गरी सडक फराकिलो बनाउन थालिएको शर्मा गजुरमुखि जेभीको प्रोजेक्ट मेनेजर नरेन्द्र न्यौपानेले जानकारी दिए। काभ्रे भीर सडकमा ११ मिटरको सडक विस्तार गर्ने कुनै ठाउँ नभएको र सडकको डाईभर्सनसमेत नभएकाले वैकल्पिक प्रविधिको प्रयोग गर्नुपर्ने बाध्यता रहेको प्रोजेक्ट म्यानेजर न्यौपानेको भनाइ छ। म्याग्दीबाट मुस्ताङ प्रवेश गर्ने काभ्रे भीर प्रवेश गर्न पहिलो प्वाइटनमा सडक फराकिलो बनाउन एङ्करिङ ब्लकको सहयतबाट सडकको लेवलसम्म आरसीसी वाल उठाएर फिलिङ गरी करिव ८० मिटर सडक चौडा गरिने प्रोजेक्ट म्यानेजर न्यौपानेको भनाइ छ। यो प्रविधि अपनाउँदै काभ्रेभीरको ८० मिटर सडकको तल ३० मिटर र कालिगण्डकी नदीको सतहदेखि १५० मिटर माथि चट्टान खोपेर एङकरिङ ब्लक निर्माण गरी सडकको बेस तयारी गरिन लागिएको हो। कम्प्रेसरबाट ड्रिल मेसिनको सहायताले निकै जोखिम मोलेर त्यहाँ एङ्करिङ ब्लकका लागि चट्टान खोपेर दर्जनौं प्वालहरु पारिएका छन्। सडक फराकिलो पार्न कुनै विकल्प नहुँदा सडक तलको चट्टानमा २५ दखि ३० एम एमको प्वाल पारेर २५ मिटर रकको प्वालमा २५ एम एमको रड फिटिङ गरी आरसीसी सडक बेस निर्माण गरिने प्रोजेक्ट मेनेजर न्यौपानेले बताए। म्याग्दीको दोस्रो खण्डमा शर्मा गजुरमुखी जेभीले यो प्रविधि अपनाएर ५ स्थानको सडकमा काम गरिसकेको उनले जनाए। यस्तै म्याग्दी खण्डको बैसरीमा पनि शर्मा युनाइटेड जेभीले एङ्करेज ब्लकको प्रविधि अपनाएर सडक माथिको पहिरो रोकथामको उपाय अपनाएको छ।
"कुहिँदै करोडौंका काठ, उपभोक्ताको भयो रित्तो हात","नवलपुर : उपभोक्ताले भनेका बेला काठ नपाउँदा निर्माणलगायतका काममा सास्ती भोग्नुपरेको बिषय नौलो होइन तर नवलपुर जिल्लामा भने करोडौं मूल्य बराबरको काठ कुहिएर काम नलाग्ने अवस्थामा पुगेको छ। काठ कुहिएर काम नलाग्ने भए पनि वनसम्बन्धी असहज ऐनका कारण ती काठ उपभोक्ताले उपभोग गर्न पाएका छैनन्। समयमा नै काटिएका काठ हस्तान्तरण हुन नसक्दा र प्रक्रियाअनुसार ठेक्का लाग्न नसक्दा काठको हैसियत बिग्रेको वन अधिकृत शिशिर लम्सालले बताए। समुदायलाई हस्तान्तरण गरेका वनबाहेकका काठ र विभिन्न आयोजनाहरू सम्पन्न गर्न काटिएका काठहरू कुहिने अवस्थामा पुगेका हुन्। लिलामीका लागि आह्वान गर्दा ठेक्का नै लाग्दैन, कतिपय अवस्थामा ठेक्का लागेका काठ पनि ठेकेदारले उठाउँदैनन्। त्यसैले काठ कुहिएका छन्, हैसियत गुमाएका छन्, लम्सालले भने। उनले विभिन्न आयोजनाहरूले काटेका काठ पनि ढिलो हस्तान्तरण गर्दा कुहिने अवस्थामा पुगेको बताए। डिभिजन वन कार्यालय नवलपुरले दिएको तथ्यांकअनुसार ७८ हजार २ सय ३५ क्युफिट काठ पुनः मूल्यांकन गर्ने अवस्थामा पुगेका छन्। यसको सरकारी मूल्यमा मात्र हिसाब गर्ने हो भने पनि ८० करोडभन्दा बढीको काठ कुहिने अवस्थामा छन्। बजारमा अहिले प्रति क्युफिट ३ हजारदेखि ४ हजारमा काठ बिक्री हुन्छ। चल्ती मूल्यको औसत हिसाब गर्दा दुई अर्बभन्दा बढीको काठ काम नलाग्ने अवस्थामा पुगेका हुन्। २०७४ सालदेखिका काठ छन्, तिनलाई बिक्री गर्न सकिएको छैन। नारायणगढ बुटवल सडक आयोजनाले पनि काठको हैसियत बिग्रेपछि मात्र वनलाई हस्तान्तरण गयो। त्यसकारण समस्या भएको हो प्रमुख डिभिजनल वन अधिकृत वसन्त केशव अधिकारीले भने। उनले आर्थिक रूपमा बजार चलायमान हुन नसक्दा पनि उपभोक्ताहरूले काठमा लगानी गर्न छाडेकाले यो अवस्था आएको बताए। तीन पटकसम्म ठेक्का आह्वान गरिसक्यौं, ठेक्का नै परेन। पुनः मूल्यांकनका लागि मन्त्रालयमा लेखी पठाएका छौं, अधिकारीले बताए। गण्डकी प्रदेश वन ऐन, २०८० को दफा ८९ मा यसरी हैसियत बिग्रेका र कुहिएका काठको पुनः मूल्यांकन गर्ने व्यवस्था छ। बुटवल नारायणगढ सडक विस्तार गर्दा काटिएका ८३ हजार ६ सय ७३ क्युफिट काठमध्ये ४६ हजार १ सय ९८ क्युफिट काठ बिक्री हुन सकेको छैन। ती काठहरूसमेत अब काम नलाग्ने अवस्थामा पुगेका छन्। काठहरू लिलामीमा जान नसकेको अधिकृत लम्सालले बताए। उनले भने, दुई, तीन महिना अघिसम्म पनि काठ हस्तान्तरण हुँदै थियो, धेरै ढिला गरी आयोजनाले काठ हस्तान्तरण गर्दा यो अवस्था आएको हो। वन कार्यालयको तथ्यांकअनुसार जिल्लामा अहिले १ लाख १४ हजार ८६ क्युफिट काठ मौज्दात छ। काठ लिलामीका लागि ठेक्का आह्वान गरे पनि ठेक्का लाग्दैन। वन ऐनअनुसार ठेक्का लगाउनुपर्छ। काठ बिक्री हुँदैनन्, डिभिजनल प्रमुख अधिकारीले भने। काष्ठ व्यवसायी संघका केन्द्रीय सदस्य विश्व बगालेले काठको हैसियत नबिग्रिँदै एक डेढ वर्ष पहिल्यै ठेक्का खोल्नुपर्ने तर त्यसो नभएको बताए। उनले भने, एक डेढ वर्ष पहिल्यै ठेक्का हुनुपर्ने हो। त्यतिबेला निकै आनाकानी भयो। अहिले बिग्रेपछि ठेक्का आह्वान हुँदा व्यवसायीले काठ नउठाएका हुन्। उनले हैसियत बिग्रेका काठको मूल्य घटाएर ठेक्का आह्वान गर्नुपर्ने बताए। २० प्रतिशत काठ पनि काम लाग्ने अवस्थामा छैनन्, अब मूल्य घटाएर ठेक्का खोल्नुपर्छ, उनले भने। उनले मूल्य घटाउन प्रमुख डिभिजनल वन अधिकृतले लेखी पठाए पनि मन्त्रालयले निर्णय नगरिदिएका कारण समस्या आएको बताए। काठ कुहिएर जाने अवस्थामा पुगे पनि काठको माग गर्दै वन कार्यालय जाने उपभोक्तालाई भने रित्तो हात फर्कनुपर्ने अवस्था छ। जिल्ला वन पैदावर आपूर्ति समितिमार्फत वन कार्यालयले काठ वितरण गर्ने गरे पनि अहिले भने काठ दिन सक्ने अवस्था नरहेको प्रमुख अधिकारीले बताए। उनले भने, अहिले केही उपभोक्ता आए काठ दिने अवस्था छैन। काठ छन् तर दिन मिल्दैन। उनले काठ वितरणसम्बन्धी कार्ययोजना स्वीकृत नभएका कारण काठ दिने अवस्था नरहेको बताए। आर्थिक वर्ष सकिएको साढे चार महिना भइसके पनि काठ वितरणको कार्ययोजना अझै गण्डकी प्रदेश सरकारको वन मन्त्रालयले स्वीकृत नगर्दा काठ वितरणमा समस्या भएको हो।"
बागमती सौन्दर्यीकरणका नाउँमा सेतो हात्ती,"काठमाडौं उपत्यकास्थित बागमतीलगायत विष्णुमती, हनुमन्ते, मनोहराजस्ता सहायक नदीहरूको सभ्यतालाई चुस्त, समयसाक्षेप र सुन्दर बनाई प्रदूषणरहित पार्ने काम सरकारको हो। २०४६ सालको जनआन्दोलनपछि यहाँको जनघनत्व ह्वात्तै बढेका कारण मुख्य नदीका रूपमा रहेको बागमती अत्यधिक दूषित भएर जनस्वास्थ्यमा प्रतिकूल असर पर्न गएको कुरा घामजत्तिकै छर्लंग छ। अतः तत्कालीन सरकारले आव २०५१०५२ मा अधिकारसम्पन्न बागमती सभ्यता एकीकृत विकास समिति गठन गरेर नदी सौन्दर्यीकरणको जिम्मेवारी यसैलाई सुम्पियो। सुरुमा बागमतीको मात्र अख्तियारी दिएकोमा पछि क्रमैसँग अन्य सहायक नदीहरूको सौन्दर्य बढाउने दायित्व पनि समितिलाई नै दिइयो। गठन आदेश प्रक्रियाद्वारा सञ्चालित यो विकास समितिलाई आफ्नो कार्यक्षेत्रमा निर्धक्कसँग काम गर्न पाउनेगरी भूमिसम्बन्धी सबै अधिकार प्रत्यायोजन गरिएको थियो। सुरुमा आराध्यदेव भगवान् पशुपतिनाथलाई शुद्ध जलले सिञ्चन गर्न बागमती शुद्धीकरणका निम्ति गुह्येश्वरीगोकर्ण खण्डमा बागमती नदी सौन्दर्यीकरण आयोजनाको शुभारम्भ गरियो। काठमाडौंको गोकर्णेश्वर नगरपालिकास्थित गोकर्ण ब्यारेज हुँदै गुह्येश्वरी, पशुपति, शंखमूल, थापाथली आदि भएर चोभार छिचोल्ने जल प्रवाहलाई स्वच्छ, निर्मल र पवित्र पार्ने लक्ष्य राखियो। जुन आयोजनालाई सरकारले राष्ट्रियअन्तर्राष्ट्रिय स्तरबाट पैसाको खोलो बगाइएको छ। यति लामो अवधिसम्म अर्बौंअर्ब खर्च हुँदा पनि बागमती नदीमा पुग्न नपाउँदै नाक थुन्नुपर्ने, नदीमा पाइला पर्यो भने अनेक चर्म रोग लाग्ने समस्या यथावत् छ। आयोजना सञ्चालनका सिलसिलामा आवश्यक गृहकार्य कार्य र स्थानीयसँग परामर्श नगरी किसानहरूको व्यक्तिगत जमिन गैरकानुनी तवरले अतिक्रमित हुनु नै आयोजना विफल हुने कारण हो। अनगिन्ती बेथिति र लापरबाहीको घेराबाट गुज्रेको समितिबाट बागमती नदीको सौन्दर्यीकरणको परिकल्पना गर्नु र पश्चिमबाट घाम उदाउँछ भन्नु एकै हो। नेपाल सरकारले राज्यमन्त्री सरहको अध्यक्ष नियुक्त गरेर उसैको प्रत्यक्ष निगरानीमा सञ्चालन हुने समितिमा स्थायी र करारका गरी सयौं कर्मचारी छन्। जसलाई बिनाकाम तलब खुवाउने चलन छ। अर्बौंको बजेट व्यवस्था भएको यो संस्था भ्रष्टाचारको अखडा हो भन्दा फरक नपर्ला। सरकारको सेतो हात्तीका रूपमा रहेको समितिलाई चाँडोभन्दा चाँडो विघटन गरेर विकल्पमा अधिकारसम्पन्न उपत्यका नदी व्यवस्थापन प्राधिकरणको स्थापना गर्नु अनिवार्य देखिन्छ। यति नगरेसम्म यस क्षेत्रमा हुने लगानी बालुवामा पानीसरह हुनेछ। स्थानीय जनतालाई बेवास्ता गरेर केन्द्रबाट लादिएको नदी सौन्दर्यीकरण आयोजनामा अथाह साधनस्रोतको लगानी भएको छ। सुरुको अवधिमा पछि पर्ने दुष्परिणामलाई ख्याल नगरेर त्यतिबेलाको नेतृत्वले हचुवाका भरमा गरेको ठूलो धनराशि कसरी कहाँ खर्च भयो ? हेर्ने कि ? जनताद्वारा जनताकै लागि गरिने काममा जनताको प्रत्यक्ष सहभागिता खोजिनु पर्दथ्यो। व्यावहारिक र समय सुहाउँदो नीति तर्जुमा नगर्दा बागमती पनि शुद्धीकरण भएन। राज्यकोषको पनि व्यापक दुरुपयोग भयो साथै किसानको लालपुर्जासहितको जमिन खोलाभित्र पर्न गयो। काठमाडौं जिल्लाको कागेश्वरी मनोहरा, गोकर्णेश्वर नगरपालिका र काठमाडौं महानगर६ का बागमती तटीय किसानको गाँस, बास र कपास खोसिएको छ। एसियाली विकास बैंकबाट चार अर्बको बजेट ऋणका रूपमा लिएर सञ्चालित यो कार्यक्रमबाट स्थानीय जनता लाभान्वित हुनुको साटो मर्कामा परेका छन्। सृष्टिदेखि नै १५ मिटर चौडाइको बागमतीको बहाव क्षेत्रलाई बढाएर एकैचोटी ४० मिटर कायम गरेरमात्र आयोजना सञ्चालन गर्ने निर्णय समितिले सुरुमै गर्यो। २०२१ सालको नक्सालाई तोडमोड गरेर उत्तरदक्षिणतर्फको बहाव क्षेत्रलाई झन्डै तीन दोब्बर फराकिलो बनाउँदा करिब १ सय ८८ रोपनी जमिन खोलामा पर्न गयो। जग्गा प्राप्ति ऐन, २०३४ लाई लत्याएर बहाव क्षेत्र विस्तार गर्दा विस्तारित क्षेत्रमा पारिएको जमिनको मुआब्जा धेरै किसानले अझै पाएका छैनन्। राज्यपक्षले गरेको यो ज्यादतीमा सशक्त आवाज उठाइदिने जनप्रतिनिधि यस क्षेत्रले चयन गर्न नसकेका कारण यो स्थिति आएको हो। आजसम्म एक इन्च जमिन र एक पैसा पनि मुआब्जाबापत नपाएका पीडित किसानको जमिनको क्षेत्रफल ४१९२० (करिब ४२ रोपनी) मात्र हो। यसमध्ये कतिपय किसानको जग्गा दर्ता नै भएको देखिँदैन भने अधिकांश जमिन हवाई विभाग र गुठी संस्थानसँग सम्बन्धित छ। यहाँ गुठीको जमिन राज्यले फिर्ता नगर्ने हो भने धर्म, संस्कृति र परम्परामा आघात पर्न जान्छ। वास्तविक किसानहरूको मर्कालाई बुझेर क्षतिपूर्तिको प्रक्रिया अघि बढाउन किन ढिलाइ ? मुआब्जा वितरण गर्न सजिलो होस् भनेर भूमिसुधार विभागले क, ख र ग गरी तीन वर्गमा पीडित किसानको वर्गीकरण गरिसकेको छ। जसमध्ये ख र ग समूहमा वर्गीकृत १ सय ४६ रोपनी क्षेत्रफल भएका किसानले क्षतिपूर्ति पाइसकेको अवस्था छ। बाँकी करिब ४२ रोपनीको छिनोफानो गरेर किसानको आँसु पुछ्न किन पछि पर्ने ? बाढीपहिरोका कारण खोलाले आफैं धार बदलेको भए किसानको बोल्ने ठाउँ थिएन। नदीको चौडाइतर्फको बहाब क्षेत्र गोकर्णगुह्येश्वरी खण्डमा मात्र फराकिलो पारेर अन्यत्र पुरानै डोबमा कायम गर्नु नै समितिको लापरबाही हो। प्राकृतिक सिद्धान्तअनुसार गुह्येश्वरीभन्दा तल चोभारसम्म नदीको बहाव क्षेत्र ४० मिटरबाट बढाएर थप फराकिलो पार्नुपर्छ। नदीको बहाव क्षेत्र मुहानतर्फ फराकिलो र पुछारतिर साँघुरो हुनै सक्दैन। गुह्येश्वरीचोभार खण्डमा सहायक नदीहरूको भार पनि थपिने हुँदा बहाब क्षेत्र ४० मिटरभन्दा बढी चाहिन्छ। अब त्यो सम्भव छ त ? यस अर्थमा गुह्येश्वरीदेखि सुन्दरीजलसम्म क्रमशः नदीको बहाब क्षेत्र घटाएर सामाजिक न्यायको सिद्धान्तअनुसार किसानको अतिक्रमित भूमि फिर्ता गर्नु राम्रो हुन्छ। नदीकिनार मापदण्डसम्बन्धी सर्वोच्च अदालतको हालै गरेको फैसलाले पनि गरेको छ। फैसलालार्ई हरेक दृष्टिकोणबाट हेर्दा पनि कही कतै किसानको जमिन क्षतिपूर्ति नदिईकन राज्यपक्षले प्रयोग गर्नु हँुदैन भन्ने स्पष्ट उल्लेख गरेको पाइन्छ। नदीको किनारा कति कायम गर्ने, बहाव क्षेत्र कति राख्ने र नदीको उचित व्यवस्थापन कसरी गर्ने भन्ने विषय सरकारको हो। गुह्येश्वरीचोभार खण्डको बहाव क्षेत्र न्यूनतम ४० मिटर कायम गर्नुको विकल्प अब छैन। यो कार्य त्यति सजिलो छैन तापनि खोलाको पुछारतर्फ साँघुरो र सिरानतर्फमात्रै फराकिलो बनाउने नीति प्राकृतिक हिसाबले पनि गलत देखिन्छ। माओवादी द्वन्द्वकालमा बागमती नदीको सौन्दर्यीकरण गर्ने बहानामा सेना लगाएर जनताको सम्पत्ति लुटिएको हो। समितिको निर्णायक तहका कारण यो समस्या तीन दशकदेखि कचल्टिँदै आएको छ। नागरिकको पक्षमा काम गर्न नसकेको सरकारको यो सेतो हात्तीको विकल्प खोज्नै पर्छ। हिउँदमा कमिला हिँड्ने बागमतीलगायत नदीको विषयलाई लिएर ठूला कुरा गर्नु र ठूलो धनराशि लगाएर सौन्दर्यीकरण गर्नु बेकार छ। नदीका दुवै किनारामा हल्का अग्लो पर्खाल लगाएर बिरुवाहरू रोप्ने हो भने पर्यावरण पनि सङ्लने र खर्च पनि जोगिने हुन्छ। एसियाली विकास बैंकको ठूलो ऋण बोकेर सञ्चालित बागमती सौन्दर्यीकरणले ताŒिवक अन्तर पारेको देखिँदैन। यसबाट केही स्थानीयको जग्गाको मूल्य बढेको छ, केहीलाई रोजगारीको अवसर मिलेको छ। तैपनि सर्वसाधारणलाई खासै फाइदा पुगेको छैन। हुँदै नभएको भन्ने पटक्कै होइन, हुनुपर्ने जति भएको छैन। अनावश्यक खर्च भएको पक्का हो। उपत्यकाका नदीहरूको विकासका लागि भनेर सरकारले आव २०६५०६६ देखि विशेष कोषको व्यवस्था गरेको छ। उपत्यकाका तीनैवटै जिल्लाबाट जग्गा पास गर्दा उठने थैली अंकको ०५ प्रतिशत रकम कोषमा दाखिला गरिएको छ। अझै केन्द्रीय राजस्व खातामा सञ्चित रहेको रकमबाट बाँकी जनताको मुआब्जा दिन सकिन्छ। किसानको अतिक्रमित जग्गाको क्षतिपूर्ति दिनै नमिल्ने भए कारण खुलाएर लिखित जवाफ दिए जनता न्यायालयको ढोका चहार्न जान पनि तयार देखिन्छन्।"
आज दिवंगत पितृका नाममा बत्ती बालिने,"काठमाडौं : बाला चतुर्दशीको अघिल्लो साँझ आज दिवंगत पितृका नाममा बत्ती बालिने परम्परा छ। आज साँझ पितृको नाममा बत्ती बाली भोलि बिहान सत्बीज छर्ने गरिन्छ। बत्ती बाल्नको लागि आज देशभरका शिव मन्दिरहरुमा भक्तजनहरु जाने गर्छन्। पशुपतिमा पनि बत्ती बाल्नका लागि आज बिहानदेखि नै मानिसहरुको भीड लागेको छ। पशुपति क्षेत्र विकास कोषले भक्तजनहरुको सुविधाका लागि विभिन्न व्यवस्थाहरु गरेको छ। बाला चतुर्दशी पर्वमा कैलाश क्षेत्रमा पसल राख्न प्रतिबन्ध गरेको छ। पसल राख्न दिँदा दिवंगत पितृका नाममा मार्गशीर्ष कृष्ण त्रयोदशीका दिन राति बत्ती बाली चतुर्दशीका दिन बिहान सत्बीज छर्न आउने भक्तजनलाई असहज भएपछि पसल राख्न निषेध गरिएको हो। बाला चतुर्दशी पर्वका अवसरमा पशुपति क्षेत्रमा मासु, मदिरालगायत पदार्थको बिक्री वितरणमा रोक लगाइएको छ। दिवंगत पितृका नाममा बत्ती बाल्न आउनेका लागि शुक्रबार दिउँसो दुई बजेदेखि कैलाश डाँडामा प्रवेश गराइने छ। नाम दर्ता गरेर बत्ती बाल्नेका लागि कोषले दुई हजार १०० रुपैयाँका दरले शुल्क लिएको छ। शुक्रबार पशुपति क्षेत्रमा आउने भक्तजनलाई आआफ्ना बाल बच्चालाई नलिई आउन पनि कोषले आह्वान गरेको छ। पशुपतिनाथको मेलाका लागि काठमाडौं महानगरपालिकाले निःशुल्क शौचालयको व्यववस्था गर्ने भएको छ। यस्तै मेलामा सहभागी हुनेलाई स्नान गर्न पुग्नेगरी पानीको व्यवस्था गराउन काठमाडौँ उपत्यका खानेपानी लिमिटेड (केयुकेएल)लाई अनुरोध गरिएको छ।"
विदेशी विद्यार्थी आकर्षित गर्ने शिक्षा प्रणाली लागू पर्नुपर्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले समग्र शिक्षा प्रणालीमा समस्याहरू विद्यमान रहेको बताएका छन्। शुक्रबार निजी तथा आवासीय विद्यालयहरूको छाता संगठन (प्याब्सन) द्वारा आयोजित तेस्रो अन्तर्राष्ट्रिय शैक्षिक सम्मेलनमा बोल्दै अध्यक्ष दाहालले निजी विद्यालयले प्रदान गरेको शिक्षामा मात्र नभइ समग्र सार्वजनिक शिक्षा प्रणालीमा पनि समस्याहरू विद्यमान रहेको बताएका हुन्। देश सङ्घीय शासन व्यवस्थामा प्रवेश गरेसँगै शिक्षामा समता,समावेशिता र सामाजिक न्यायको सुनिश्चितता गर्ने प्रयास गरिएको उनको भनाइ छ। 'संविधानले शिक्षालाई आधारभूत मानव अधिकारको रूपमा सुनिश्चित गरेको छ,'उनले भने,'आधारभूत शिक्षा निःशुल्क तथा माध्यमिक शिक्षालाई अनिवार्य र निःशुल्क व्यवस्थासहित आर्थिक रूपमा विपन्न नागरिकले उच्च शिक्षामा पहुँच प्राप्त गर्न विशेष सुविधा पाउने व्यवस्था गरिएको छ ।' उनले संघीय शिक्षा ऐन निर्माणमा ढिलाइ हुँदा प्रदेश र स्थानीय सरकारसम्म त्यसले समस्या ल्याएको बताए। स्थानीय तहले शिक्षाको व्यवस्थापनका लागि आवश्यक ज्ञान,स्रोतसाधन र क्षमता नपाएको उनको भनाइ छ। प्रचण्डले भने,'शिक्षामा पर्याप्त लगानी गर्न सकिएको छैन । नेपालको कुल बजेटको न्यून हिस्सा मात्र शिक्षा क्षेत्रमा खर्च हुने गरेको छ । अझै पनि ग्रामीण क्षेत्रका विद्यालयहरूमा भौतिक संरचनाको विकास, स्रोतसाधनको व्यवस्था र गुणस्तरीय शिक्षण सामग्रीको अभाव छ । टाढा रहेका विद्यालयमा विद्यार्थीहरू लामो दूरी हिँड्न बाध्य हुन्छन्, पहिरो, बाढी, हिमपात का कारण विद्यालयहरू नियमित रूपमा सञ्चालन गर्न समस्या भइरहेको छ । विद्यालयहरूमा पर्याप्त संख्यामा दक्ष शिक्षकहरूको व्यवस्था गर्न सकिएको छैन, परिणाम शैक्षिक स्तर अपेक्षाकृत कमजोर छ ।' ग्रामीण क्षेत्रमा डिजिटल शिक्षाको पहुँच अत्यन्तै सीमित रहेको बताउँदै अध्यक्ष प्रचण्डले इन्टरनेटको अभाव र प्रविधिमा दक्षता नहुँदा धेरै विद्यार्थी आधुनिक शैक्षिक अवसरबाट बञ्चित रहेको बताए । उनले भने, 'मैले सरकारको नेतृत्व गर्दा यी सवालहरूलाई गम्भीर रूपमा लिएँ । तपाईहरूलाई स्मरण छ १७ वर्षपछि पहिलोपटक देशका सबै सामुदायिक विद्यालयमा शैक्षिकसत्र सुरु हुनु अघि नै पाठ्यपुस्तक पुग्यो । शैक्षिक क्यालेण्डर लागू गरियो । मेरो नेतृत्वको सरकारले विश्वविद्यालय लगायतका शैक्षिक संस्थामा मेरिटोक्रेसी लागू गर्ने घोषणा मात्र गरेन,लागू गरेरै देखायो । ' निजी विद्यालयहरूले पनि आर्थिक रूपमा कमजोर वर्गका विद्यार्थीका लागि छात्रवृत्ति कार्यक्रम सञ्चालन गर्ने,दुर्गम ग्रामीण क्षेत्रमा साझेदारीमा विद्यालय स्थापना,प्रविधिको उपयोग र बिस्तारसहित दुर्गम क्षेत्रमा डिजिटल शिक्षा प्रवाह गर्न सामुदायिक विद्यालयहरूलाई सहयोग गर्नुपर्ने बताए। संविधानले परिकल्पना गरेको समाजवादउन्मुख आर्थिक सामाजिक व्यवस्थाको जग बसाल्न नयाँ पुस्तामा देशप्रति माया गर्ने, श्रमप्रति सम्मान गर्ने र नवप्रवर्तनमा आधारित उत्पादितमा केन्द्रित हुने सोचको विकास विद्यालय तहदेखि नै गराउन आवश्यक रहेको उनले बताए। निजी विद्यालयहरूले गुणस्तरीय शिक्षा प्रदान गर्ने प्रयास गरे पनि यो सहरी क्षेत्र र सम्पन्न वर्गको लागि मात्र पहुँचमा रहेको बताए। निजी विद्यालयहरूमा महँगो शुल्क तिर्नुपर्ने बाध्यताका कारण विपन्न वर्गका विद्यार्थीहरू त्यसबाट बञ्चित रहेको उनको भनाइ छ। उनले नेपालले विश्व शिक्षा प्रणालीमा आफूलाई प्रस्तुत गर्ने समय आएको बताए। उनले अहिले शिक्षाको खोजीमा वर्षेनि अर्बौं रूपैयाँ विदेसिएको बताउँदै यो लगानी स्वदेशमै रोक्न गुणस्तरीय र विश्वस्तरीय शिक्षा प्रणाली विकास गर्नुपर्ने बताए। विदेशी विद्यार्थीलाई आकर्षित गर्दै नेपाललाई शैक्षिक गन्तव्यको रूपमा स्थापित गर्नुपर्ने बताए। त्यसका निम्ति व्यवस्थित अनुसन्धान,वैज्ञानिक नीति र सार्थक पहल आवश्यक रहेको उनको भनाइ छ।"
बागमती नदीमा पठायो मेलम्चीको पानी,"काठमाडौं : बालाचतुर्दशीपर्वलाई लक्षित गरेर मेलम्ची खानेपानी विकास समितिले सुन्दरीजलस्थित पानी प्रशोधन केन्द्रबाट बागमती नदीमा थप पानी पठाएको छ। शुक्रबार साँझ पशुपतिस्थित कैलाश क्षेत्रमा पितृका नाममा बत्ती बाल्ने र शनिबार बिहान सतबिज छर्ने परम्परा रही आएको छ । बिहीबार साँझदेखि मेलम्चीको पानी छाडिएको मेलम्ची खानेपानी विकास समितिका कार्यकारी निर्देशक रत्न लामिछानेले जानकारी दिए। उनले बिहीबारदेखि करिब ४ करोड लिटर पानी बागमती नदी सफा गर्न छाडिएको बताए। काठमाडौँ उपत्यका खानेपानी लिमिटेड (केयुकेएल) लाई बालाचतुर्दशीका दिन पशुपतिनाथस्थित कैलाश क्षेत्रमा लाग्ने मेलामा सहभागी हुने भक्तजनलाई पिउन,स्नानदेखि अन्यकार्य गर्न पुग्ने गरी मेलम्चीको पानीको व्यवस्था मिलाउन पनि निर्देशन दिइएको थियो ।"
बयानका लागि पूर्वगृहमन्त्री लामिछानेलाई सरकारी वकिलको कार्यालयमा उपस्थित गराइयो,"काठमाडौं : सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं पूर्व गृहमन्त्री रवि लामिछानेलाई सरकारी वकिलको कार्यालयमा उपस्थित गराइएको छ। बयानका लागि उनलाई काठमाडौं जिल्ला सरकारी वकिलको कार्यालयमा आज बिहान उपस्थित गराइएको जिल्ला प्रहरी परिसरले जनाएको छ। अहिले सरकारी वकिलको कार्यालयमा उनको बयान सुरू भएको छ। सरकारी वकिलको कार्यालयका उपन्यायाधिवक्ता फणीन्द्र कटुवालले लामिछानेको बयान लिइरहेका छन्। सहकारी ठगी, संगठित अपराध र सम्पत्ति शुद्धीकरण मुद्दाको कसुरमा कास्की प्रहरीको हिरासतमा रहेका लामिछानेलाई बिहीबार बेलुका बयानका लागि काठमाडौं ल्याएको थियो। लामिछानेविरुद्ध काठमाडौंको कालिमाटीस्थित स्वर्णलक्ष्मी सहकारीको बचत अपचलन गरेको अभियोगमा काठमाडौं जिल्ला अदालतबाट पक्राउ पुर्जी जारी भएको थियो। स्वर्णलक्ष्मीकै बचत हिनामिना गरेको आरोपमा छविलाल जोशी र कुमार रम्तेलसँग काठमाडौंमा बयान लिएर कास्की पठाइसकेको छ। पोखराको सूर्यदर्शन बचत तथा ऋण सहकारी संस्थामा सहकारीको रकम ठगी र सङ्गठित अपराध कसुरमा गत कात्तिक २ गते पक्राउ परेका लामिछानेलाई जिल्ला प्रहरी कार्यालय कास्कीको हिरासतमा राखेर अनुसन्धान भइरहेको छ। उनलाई बयानका लागि यसअघि रुपन्देही लगेर पुनः पोखरा ल्याइएको थियो। जिल्ला अदालत कास्कीको आदेशबाट पटकपटक म्याद थप गर्दै प्रहरीले लामिछानेविरुद्ध सहकारीको रकम अपचलनसम्बन्धी कसूरमा अनुसन्धान गरिरहेको छ। लामिछानेलाई रुपन्देहीको सुप्रिम सहकारी ठगी प्रकरणमा बयान लिएको थियो। यता साहारा चितवन सहकारीको रकम ठगी र संगठित अपराधको कसुरमा उनीविरुद्ध अनुसन्धान गर्न चितवनमा पनि पक्राउ पुर्जी जारी भइसकेको छ। काठमाडौंमा बयान सकिएपछि उनलाई चितवन लैजाने प्रहरीको तयारी छ।"
प्रधानमन्त्री ओली लुम्बिनीमा,"काठमाडौं: प्रधानमन्त्री केपी शर्मा ओली लुम्बिनी पुगेका छन्। प्रधामन्त्री ओली बौद्ध विश्वविद्यालयको तेस्रो दीक्षान्त समारोहमा सहभागी हुन लुम्बिनी पुगेका हुन्। उनलाई भैरहवास्थित गौतमबुद्व अन्तर्राष्ट्रिय विमानस्थलमा मुख्यमन्त्री चेतनारायण आचार्यलेले स्वागत गरेका थिए। कार्यक्रममा प्रधानमन्त्रीसहित उपप्रधान तथा अर्थमन्त्री विष्णु पौडेल,लुम्बिनी प्रदेशका मुख्यमन्त्री आचार्य, शिक्षामन्त्री विद्या भट्टराई सहभागी छन्। दीक्षान्तमा विश्वविद्यालयका २८९ विद्यार्थी दीक्षित हुँदैछन् ।"
सुदुरपश्चिम रोयल्सको ईन्स्योरेन्स पार्टनरका रुपमा सलिको आबद्ध,"काठमाडौं : नेपाल प्रिमियर लिगमा सहभागिता जनाउँदै गरेको सुदुरपश्चिम रोयल्स र सगरमाथा लुम्बिनी ईन्स्योरेन्स कं लि (सलिको)का बीचमा सुदुरपश्चिम रोयल्सको ईन्स्योरेन्स पार्टनरका रुपमा रहने गरी सम्झौता भएको छ। सलिकोका तर्फबाट प्रमुख कार्यकारी अधिकृत चंकी क्षेत्री, नायब प्रमुख कार्यकारी अधिकृत बरिष्मा साउद आचार्य लगायत अन्य कर्मचारीहरुको उपस्थिति रहेको कार्यक्रममा सुदुरपश्चिम रोयल्सका प्रमुख कार्यकारी अधिकृत प्रकाश खड्का र सलिकोका प्रमुख कार्यकारी अधिकृत चंकी क्षेत्री ज्यूले सम्झौतामा हत्ताक्षर गरेका थिए। उक्त सम्झौता अन्तर्गत रहेर सलिकोले यस टिमका प्रत्येक सदस्यहरूको प्रतिव्यक्ति १० लाख बराबरको दुर्घटना बीमा र १ लाख बराबरको औषोधोपचार बीमाको व्यवस्था गरेको जनाएको छ। रोयल्सका तर्फबाट प्रमुख कार्यकारी अधिकृत खड्काले सलिको सँगको आबद्धताले आफूहरू अत्यन्त उत्साहित भएको धारणा व्यक्त गरेका छन्। त्यस्तै सलिकोका प्रमुख कार्यकारी अधिकृत क्षेत्रीले सुदुरपश्चिम, नेपाली क्रिकेट क्षेत्रमा योगदान दिने प्रतिभावान खेलाडीहरू उत्पादन गर्ने उर्वर भूमिका रुपमा रहँदै आएको कुरा उल्लेख गर्दै विशिष्ट प्रकारको संस्कृति, भाषा, रहनसहन र भौगोलिक सौन्दर्यताले भरिपूर्ण यस प्रदेशको गौरवलाई बोकेको टिम सुदुरपश्चिम रोयल्ससँग सहकार्यको हात अगाडि बढाउन पाउँदा सिंगो सगरमाथा लुम्बिनी ईन्स्योरेन्स (सलिको) परिवार र स्वयं आफू पनि अत्यन्तै हर्षित भएको कुरा उल्लेख गरेका छन्। साथै सबैभन्दा धेरै समर्थकहरूको रोजाईमा पर्न सफल यस टिमको अभिन्न अंग हुन पाउनु सलिकोका निम्ति समेत गौरवको भएको बताए। अन्त्यमास क्षेत्रीले नेपाल प्रिमियर लिगको यस ऐतिहासिक पहिलो संस्करणको उपाधी जीत्नका निम्ति सुदुरपश्चिम रोयल्सको टिमलाई हार्दिक शुभकामना समेत व्यक्त गर्नुभएको छ।"
स्थानीय तहमा न्याय निष्पादनका अप्ठेरा,"नेपालको संविधानको अनुसूची ८ मा स्थानीय तहको अधिकारीको सूची छ। जहाँ स्थानीय अदालतको परिकल्पना गरिएको छ। मेलमिलाप र मध्यस्थताको व्यवस्थापनको व्यवस्था पनि त्यहाँ छ। संविधान र स्थानीय तह सञ्चालन ऐनबमोजिम प्रत्येक स्थानीय तहमा स्थानीय अदालत अर्थात् न्यायिक समिति छन्। एक किसिमले भन्दा सानातिना झैझगडा र मुद्दामामिलाको छिनोफानो स्थानीय तहबाट हुन्छ। अड्डा अदालतको मझेलामा धेरै फस्न नपरोस् र गाउँघर तहमै निसाफ होस् भनेरै संघीय व्यवस्थाले स्थानीय अदालतको कल्पना गरेको हो। तर के स्थानीय तहबाट जनताले न्याय अनुभूति गर्न पाएका छन् त ? समीक्षा गर्ने बेला भइसकेको छ। किनभने स्थानीय तहले न्याय निष्पादनको अभ्यास थालेको ७ वर्ष पूरा भइसक्यो। आलीधुर, बाँधपैनी, कुलोपानीघाट, बालीनोक्सानी, चरन, घाँस, दाउरा, ज्यालामजदुरीजस्ता विवाद निरूपण गर्ने जिम्मा न्यायिक समितिलाई छ। धेरै स्थानीय तहले न्याय निष्पादनमा सत्प्रयास गरेकै छन्। आखिर नेपाली समाजमा प्रथाकानुनका आधारमा पनि गाउँघरमै मध्यस्थता र मेलमिलापको संस्कृति पनि छ। तर अहिले त स्थानीय तहले हेर्ने क्षेत्र कानुनबाट किटान गरिएकै छ। स्थानीय तहले न्याय निष्पादन गर्दा आफैंले चाहिँ अप्ठेरो बेहोरेका छन्। त्यो के भने सबैसँग कानुनी ज्ञान छैन र आवश्यक जनशक्ति पनि छैनन्। कतिपय पालिकामा पहिल्यैदेखि कानुनका जानकार वा कानुनी अधिकृतहरू थिए। ती आजको दिनमा न्यायिक समितिका लागि सहायक भएका छन्। धेरैजसो पालिकामा कानुनका जानकार जनशक्तिको अभाव छ। जनप्रतिनिधि अर्थात् उपप्रमुख न्यायिक समितिको प्रमुख हुने व्यवस्था छ। जनप्रतिनिधि आफैं कानुनको जानकार नहुन पनि सक्छन्, जब कि कानुनको अज्ञानता त सर्वसाधारण नागरिकका लागि पनि अक्षम्य मानिन्छ। तर सामान्य जानकारी र न्याय निष्पादनका लागि चाहिने विशिष्ट ज्ञान तथा दक्षता, क्षमता फरक कुरा हो। अदालतमा कानुन व्यवसायको पृष्ठभूमि वा न्याय सेवाको अनुभवीले मात्रै न्यायाधीश हुने हैसियत राख्ने व्यवस्था मुलुकमा छ। तर स्थानीय तहमा पनि कानुनी क्षेत्रको पृष्ठभूमिको ख्याल पुयाइएको छैन र आवश्यक जनशक्ति व्यवस्थामा ध्यान दिइएको छैन। बागमती र गण्डकी प्रदेशले स्थानीय तहलाई त्यो जनशक्ति व्यवस्थाको पहल गरेका छन्। अन्त भएको छैन। देशैभरका तहमा त्यस्तो व्यवस्था गर्न सके सही अर्थमा न्यायिक समिति स्थानीय अदालत बन्न सक्छ। नागरिकले पनि साँच्चिकै न्याय पाउने व्यवस्था अझ बलियोसँग प्रत्याभूत हुन्छ।"
माथिल्लो कर्णालीमा जीएमआरका २ साझेदारलाई मान्यता,"काठमाडौं : सरकारले प्रधानमन्त्रीको चीन भ्रमणको पूर्वाद्र्धमा भारतीय कम्पनी ग्रान्ढी मल्लिकार्जुन राओ (जीएमआर) को साझेदारका रूपमा त्यहाँको सरकारी कम्पनी सतलजलाई ९ सय मेगावाटको माथिल्लो कर्णालीमा मान्यता दिएको छ। यसलाई कूटनीतिक सन्तुलनका रूपमा हेरिएको छ। यससँगै अब माथिल्लो कर्णालीको निर्माणमा सहजता थपिएको छ। माथिल्लो कर्णाली निर्माता कम्पनी जीएमआरले आफ्नो इक्विटी सेयर सतलज जलविद्युत् कम्पनी (एसजेभिएन) लाई बेच्ने निर्णयसँगै लगानी बोर्डमा प्रस्ताव गरेको थियो। बोर्डको बिहीबार बसेको ६०औं बैठकले एसजेभिएनलाई माथिल्लो कर्णालीमा सेयर लगानीकर्ताका रूपमा भित्रिन स्वीकृति दिएको हो। एसजेभिएनले नेपालका अरुण तेस्रो आयोजना निर्माण गरिरहेको छ। एसजेभिएनसँगै अर्को भारतीय सरकारी कम्पनी इन्डियन रिन्यूएबल इनर्जी डेभलपमेन्ट एजेन्सी (इरेडा) पनि माथिल्लो कर्णालीमा भित्रिएको छ। माथिल्लो कर्णाली जीएमआरबाट रद्द गराउने संघारमा पुगेको बेला इक्विटी सेयरमा नयाँ लगानीकर्ता भिœयाउनु ब्रेक थु्र भएको बोर्डका प्रवक्ता प्रद्युम्नप्रसाद उपाध्यायले बताए। माथिल्लो कर्णालीले वित्तीय व्यवस्थापन गर्न सकिरहेको थिएन। २०७१ देखि म्याद थप हुँदैहुँदै आएको थियो। यसलाई रद्द गर्ने कि भन्ने संघारमा पुगेको बेलामा अब समाधान निस्किएको छ, उनले अन्नपूर्णसँग भने। जीएमआरले यही भदौमा सेयर इक्वटी बेच्ने गरी एसजेभिएन र इरेडासँग सम्झौता गरेको थियो। त्यसपछि लगानी बोर्डलाई सेयर बिक्री सम्झौता स्वीकृतिका लागि प्रस्ताव गरेको थियो। जीएमआरले यही माघ ४ गतेभित्र वित्तीय व्यवस्थापन गरिसक्नुपर्ने भएकाले बोर्डको यो स्वीकृति महत्वपूर्ण छ। सर्वोच्च अदालतले १ सय ८६ दिनको अन्तिम निर्णयात्मक आदेश दिँदै २०८१ साल माघ ४ गतेभित्र वित्तीय व्यवस्थापन गर्न भनेको थियो। २०७१ सालमा भएको आयोजना विकास सम्झौता (पीडीए) अनुसार माथिल्लो कर्णालीमा जीएमआरको नै स्वामित्व वा नियन्त्रण बढी हुनुपर्ने प्र्रावधान छ। यसलाई पूरा गर्न ज्वाइन्ट भेन्चर (जेभी) सम्झौता गर्नुपर्ने हुन्छ। यसका लागि जिएमआरले सञ्चालक समिति सदस्यहरू ९ जना हुने गरी लगानी बोर्डमा प्रस्ताव गरेकोमा बोर्डले थप २ जना गरेर ११ बनाउन सुझाएको उपाध्यायले जानकारी दिए। समितिमा जीएमआरबाट ३ जना, एसजेभिएन ३, इरेडाको १, प्राधिकरणको २ र स्वतन्त्र २ गरी ११ सदस्यीय हुनुपर्ने छ। स्वतन्त्रमा एकजना नेपाली हुनुपर्ने भनिएको उनले बताए। यसपछि मात्र जीएमआर वित्तीय व्यवस्थापनमा जान सक्छ। नेपाल इन्भेस्टमेन्ट मेघा बैंकको पनि माथिल्लो कर्णालीमा लगानी रहने छ। कम्पनीले एसजेभिएनलाई ३४ प्रतिशत र आईआरइडीएलाई ५ प्रतिशत इक्विटी बेचेको हो। अब जीएमआरसँग ३४ प्रतिशत इक्विटी छ भने २७ प्रतिशत हिस्सा नेपाल विद्युत् प्राधिकरणले निःशुल्क पाइसकेको छ। अब भारतीय २ कम्पनी र जीएमआरले मिलेर आयोजना विकास गर्ने छन्। जीएमआरले २०६३ सालमा माथिल्लो कर्णाली निर्माणका लागि निवेदन दिएको थियो। कम्पनीले २०६५ सालमा आयोजना निर्माणको जिम्मा पाएको थियो। उक्त कम्पनीले अरुण तेस्रो र माथिल्लो कर्णाली जलविद्युत् आयोजना निर्माणका लागि बिडिङ गरेकामा अरुण तेस्रोलाई पन्छाउँदै माथिल्लो कर्णालीलाई रोजेको थियो। पीडीएअनुसार २ वर्षभित्र वित्तीय व्यवस्थापन र बाँकी ५ वर्ष निर्माण अवधि गरी ७ वर्षमा आयोजना पूरा गर्ने सम्झौतामा उल्लेख छ। पीडीएको टाइमलाइन बमोजिम काम गर्न नसकी जीएमआरले म्याद थपकै चक्करमा वर्षौं गुजारेको छ। माथिल्लो कर्णालीको वित्तीय व्यवस्थापन गर्न २०७३, २०७४, २०७५, २०७६ र २०७९ गरी पटकपटक समय थपिएको छ। जीएमआर इनर्जी लिमिटेडको सहायक कम्पनी जियूकेएजएल नेपालले कर्णाली नदीमा नेपालको अछाम जिल्लामा ९०० मेगावाटको जलविद्युत् आयोजना निर्माण गर्ने छ। जीएमआरले नेपाल र भारतका साथै बंगलादेश र भारतबीचको अन्तरदेशीय प्रसारण लाइनसम्बन्धी सबै समस्यालाई सक्रिय रूपमा सम्बोधन गर्दै आएको छ। भारत सरकारको ऊर्जा मन्त्रालयले जियूकेएचएलको बंगलादेशसँगको विद्युत् खरिद सम्झौता (पीपीए) लाई मान्यता दिएको छ। कम्पनीले ५ सय मेगावाट बंगलादेशलाई बेच्ने छ। र, उनीहरूले अन्तिमरूप दिएका लाइनहरूमा ५०० मेगावाट प्रसारण क्षमता उपलब्ध गराएको छ। आयोजनाबाट हुने कुल विद्युत् उत्पादनमध्ये करिब १०० मेगावाट नेपाललाई, ५०० मेगावाट बंगलादेशलाई दीर्घकालीन आपूर्ति सम्झौताअन्तर्गत डलरको महसुलमा बिक्री गरिनेछ र बाँकी ३०० मेगावाट विद्युत् भारतमा बिक्री गरिने छ। आयोजनाबाट इक्विटी, निःशुल्क, राजस्वलगायत गरी २५ वर्षमा ४ अर्ब ५० करोड नेपालले पाउने छ। केबल २४ किलोमिटर टनेल खने पुग्ने र आयोजना विस्थापित घरपरिवारहरूको संख्या पनि न्यून रहेको कारण माथिल्लो कर्णाली परियोजना विश्वकै सस्तो जलविद्युत् परियोजनामध्येको एक हो। तर, तोकिएको समय आयोजनको काम सुरु हुन नसक्दा यसको लागत करिब १ खर्ब ६४ अर्ब पुगिसकेको छ। लगानी बोर्डले गयो जलविद्युत्मा १४१ अर्ब लगानी स्वीकृत लगानी बोर्डको बिहीबार बसेको ६०औं बैठकले बूढीगण्डकीलगायत विभिन्न जलविद्युत् परियोजनाको लगानी स्वीकृत गरेको छ। बोर्डले १ खर्ब ४१ अर्ब बराबरको जलविद्युत् आयोजनाको लगानी स्वीकृत गरेको बोर्ड प्रवक्ता उपाध्यायले जानकारी दिए। बैठकले ३४१ मेगावाट क्षमताको बूढीगण्डकी जलविद्युत् परियोजनाका लागि ७० अर्ब, १०६ मेगावाट क्षमताको जगदुल्ला अर्धजलाशययुक्त जलविद्युत् परियोजनाका लागि २३ अर्ब ५९ करोड र २१० मेगावाट क्षमताको चैनपुर सेती परियोजनाका लागि ४७ अर्ब ५४ करोड रुपैयाँ लगानी स्वीकृतिको निर्णय गरेको हो। यसैगरी बैठकले ३२७ मेगावाट क्षमताको माथिल्लो मस्र्याङ्दी २ को आयोजना विकास सम्झौता (पीडीए) का लागि समय थप गरिएको छ। गत वैशाखमा भएको लगानी सम्मेलनको समयमा नै पीडीए गर्ने भनिए पनि हुन सकेको थिएन। बोर्डले ६ महिना समय थपिदिएको छ। यो हिमताल हाइड्रो पावरले अघि बढाएको आयोजना हो। यस्तै, सम्राट सिमेन्ट कम्पनी प्रालिको सेयर संरचना परिवर्तनको स्वीकृति दिएको छ। जसअनुसार ७४८ प्रतिशत चौधरी गु्रपको सेयर लगानी गर्ने भनिएको छ। त्यसपछि अनिलकुमार रुंगटाको १५६१ प्रतिशत, टोपेन्द्रकुमार शर्माको १९४ प्रतिशत रहेको छ। पहिला १५ स्वदेशी लगानीकर्ता भएको यो कम्पनीमा अहिले ४ लगानीकर्ता छन्। यसको आयोजना लगानी सम्झौता(पीआइए) को लागि म्याद थप गरिएको छ। पश्चिम सेती जलविद्युत् परियोजनाको क्षमता ७५० मेगावाटबाट बढाएर ८ सय मेगावाट बनाउने गरी म्याद थप तथा चार किल्ला जडित क्षेत्रको अनुमतिपत्र संशोधनको निर्णय गरेको छ। भारतीय जलविद्युत् कम्पनी एनएचपीसी लिमिटेड आयोजना निर्माणको जिम्मा पाएको हो। एनएचपीसीले विस्तृत आयोजना प्रतिवेदन(डीपीआर)को मस्यौदा लगानी बोर्डलाई बुझाएको छ भने बोर्डको विज्ञ टोलिले सो सम्बन्धमा अध्ययन गरिरहेको प्रवक्ता उपाध्यायले बताए। एनएचपीसी पनि भारतीय सरकारी कम्पनी हो। यौसँगै बोर्ड बैठकले दमक क्लिन इण्डस्ट्रियल पार्क, निर्माणका लागि आवश्यक काम आगामी २ महिनाभित्र सम्पन्न गरी पीडीएका लागि छलफलमा जाने निर्णय गरेको छ।"

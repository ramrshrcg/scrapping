शीर्षक,विवरण
नेपाल भुटानसँग गोलरहित बराबरीमा रोकियो,काठमाडौं : साफ महिला च्याम्पियनसिप २०२४ अन्तर्गत समूह चरणको पहिलो खेलमा नेपाल भुटानसँग बराबरीमा रोकिएको छ। दशरथ रंगशालामा भएको खेलमा नेपाल भुटानसँग गोलरहित बराबरीमा रोकिएको हो। खेलमा नेपालले गोल गर्ने धेरै अवसर प्राप्त गरे पनि सफल भने हुन सकेन। त्यसअघि समूह बीअन्तर्गत नै शुक्रबार भएको पहिलो खेलमा श्रीलंकाले माल्दिभ्सलाई १० ले हराएको थियो। श्रीलंका ३ अंकका साथ समूहको शीर्षस्थानमा छ। नेपाल र भुटान ११ अंक सहित दोस्रो स्थानमा रहँदा अंकविहीन माल्दिभ्स पुछारमा छ। प्रतियोगिताअन्तर्गत आइतबार साँझ ५:३० बजे बंगलादेश र पाकिस्तान खेल्नेछन्।
अब महिला स्वास्थ्य स्वयंसेविकाले सार्वजनिक यातायात चढ्दा पैसा तिर्नु नपर्ने,काठमाडौं : महिला स्वास्थ्य स्वयंसेविकाहरूले आफ्नो कामका लागि निःशुल्क सार्वजनिक यातायात चढ्न पाउने भएका छन् । शुक्रबार स्वास्थ्य तथा जनसंख्या मन्त्रालयमा आयोजित छलफल कार्यक्रममा यातायात व्यवसायीहरूले स्वास्थ्य प्रयोजनका लागि सार्वजनिक यातायातका साधनमा भाडा नलिने घोषणा गरेका हुन् । मन्त्रालयमा स्वास्थ्य मन्त्री प्रदीप पौडेलको उपस्थितिमा यससम्बन्धी समझदारी समेत भएको छ । कार्तिक १५ गतेबाट यस्तो व्यवस्था लागू गर्न मन्त्री पौडेलले गरेको आग्रहमा यातायात व्यवसायी राष्ट्रिय महासंघका अध्यक्ष विजयबहादुर स्वाँरले सहमति जनाएका हुन्। सो क्रममा मन्त्री पौडेलले महिला स्वास्थ्य स्वयंसेविकाहरूले देशको स्वास्थ्य क्षेत्रमा पुर्याएको भूमिकालाई सम्मान गर्न यो निर्णय महत्वपूर्ण रहेको बताए मन्त्री पौडेलले स्वास्थ्य स्वयंसेविकाहरूलाई थप सहयोग गर्नका लागि के गर्न सकिन्छ भनेर आफूहरु चिन्तित रहेको समेत बताए। महासंघका अध्यक्ष स्वाँरले आफूहरूलाई मन्त्री पौडेलले विगतदेखि नै निःशुल्क सुविधाका लागि आग्रह गरेको भन्दै व्यवसायिक सामाजिक उत्तरदायित्वअन्र्तगत सुविधा उपलब्ध गराउने घोषणा गरे। मन्त्रालयसँग महासंघले गरेको प्रतिबद्धतामा सामाजिक उत्तरदायित्वअन्र्तगत सम्बन्धित तह रहेको जिल्लाभर तोकिएको जिम्मेवारी पूरा गर्न सार्वजनिक यातायातका साधनमा प्राथमिकता दिएर निःशुल्क आवतजावत गर्न दिने उल्लेख छ ।
"माछापुच्छ्रे सहकारीका अध्यक्ष कारागार चलान, १०९ जना प्रतिवादी","विराटनगर : सहकारी ठगी प्रकरणमा मुछिएका विराटनगरको माछापुच्छ्रे बचत तथा ऋण सहकारी संस्थाका अध्यक्ष अमलेश कर्णलाई शुक्रबार कारागार चलान गरिएको छ। जिल्ला अदालत मोरङले पुर्पक्षका लागि थुनामा राख्न आदेश दिएलगत्तै उनलाई जिल्ला कारागार मोरङ चलान गरिएको हो। न्यायाधीश अरुणकुमार झाको इजलासले कर्णलाई थुनामा राखेर मुद्दाको पुर्पक्ष गर्न शुक्रबार आदेश दिएको हो। तत्काल प्राप्त प्रमाणका आधारमा पछि ठहरे बमोजिम हुने गरी थुनामा राखेर मुद्दाको पुर्पक्ष गर्न आदेश भएको अदालतका सूचना अधिकारी हेमबहादुर बुढाथोकीले बताए। उनका अनुसार आदेशलगत्तै सहकारीका अध्यक्ष कर्णलाई जिल्ला कारागार मोरङ चलान गरिएको छ। अदालतको आदेशपछि अब उनले कारागारभित्रै बसेर आफूविरुद्ध लागेको मुद्दाको प्रतिरक्षा गर्नुपर्ने छ। सहकारी ठगीमा पक्राउ परेका कर्णको शुक्रबार नै अदालतमा बयान भएको थियो। बयान भएर थुनछेक बहस सकिएपछि उनलाई कारागार चलान गर्न अदालतले आदेश दिएको हो। सहकारीको रकम हिनामिना र अपचलन गरेको आरोपमा माछापुच्छ्रे बचत तथा ऋण सहकारी संस्था सञ्चालक तथा ऋणीविरुद्ध जिल्ला अदालत मोरङमा बिहीबार मुद्दा दायर गरिएको थियो। प्रहरीको अनुसन्धान प्रतिवेदनको आधारमा जिल्ला सरकारी वकिलको कार्यालय मोरङले सहकारीका अध्यक्ष कर्णसहित उपाध्यक्ष सनातम मण्डल, सचिव उत्तम ढुंगेल, सञ्चालक प्रभाकर थापा (सञ्जय)सहित १०९ जनालाई प्रतिवादी बनाएर सहकारीको रकम हिनामिना शीर्षकमा मुद्दा दायर गरेको हो। मुद्दा दायर गरिएका मध्ये २१ जना सहकारीका सञ्चालक र पूर्वसञ्चालकहरु हुन्। अन्य खराब ऋणीहरु हुन्। सहकारीको रकम नतिर्ने ऋणीलाई पनि प्रतिवादी बनाएर मुद्दा दायर गरिएको छ। मुद्दा दायर गरिएकामध्ये अध्यक्ष कर्ण मात्रै पक्राउ परेका थिए। अन्य सञ्चालक र ऋणीलाई फरार प्रतिवादी बनाएर अदालतमा मुद्दा दर्ता गरिएको थियो। अदालतका सूचना अधिकारी बुढाथोकीले फरार रहेकाको हकमा अदालतबाट पक्राउ पुर्जी जारी हुने जानकारी दिए। प्रदेश सरकारी रजिष्ट्रार तथा प्रशिक्षण कार्यालयले छानबिन गर्दा उक्त सहकारीको ९ करोड २५ लाख रुपैयाँ हिनामिना गरेको देखिएको थियो। तर, प्रहरीको अनुसन्धानबाट भने ७ करोड ८४ लाख २६ हजार ३ सय ३५ रुपैयाँ मात्रै हिनामिना भएको खुलेको छ। अदालतमा सोही बिगो दाबीसहित मुद्दा दायर भएको सरकारी वकिल कार्यालयले जनाएको छ। सहकारीले बचत फिर्ता नगरेपछि १ सय ३ जना बचतकर्ताले प्रहरीमा उजुरी दिएका थिए। ती बचतकर्ताले २ करोड ४२ लाख ६ हजार ७ सय ५१ रुपैयाँ बचत फिर्ताको माग गरेका छन्। सहकारी संस्थाबाट १ सय ८३ जनाले ६ करोड ३४ लाख ७६ हजार २ सय २६ रुपैयाँ ऋण लिएको देखिन्छ। धितो नराखी प्रवाह भएको अधिकांश ऋण जोखिममा परेको छ। सरकारी वकिलको कार्यालयले मुद्दा दायर गर्दा खराब ऋणीलाई प्रतिवादी बनाएको सम्भवत पहिलो घटना हो। सहकारीका सञ्चालकसहित ऋणीलाई पनि मुद्दामा प्रतिवादी बनाइएको जानकारी वकिल कार्यालयले दिएको छ। आर्थिक संकटमा परेपछि २ वर्षयता सहकारीको कार्यालय बन्द छ। सहकारी बन्द भएपछि बचतकर्ता आफ्नो पैसा फिर्ताका लागि भौतारिरहेका छन्। सहकारीले मनोमानी रूपमा लगानी गरेको, धितो बिना गरेको लगानी जोखिममा रहेको, सञ्चालक र पदाधिकारीले मनखुसी पैसा चलाएको अनुसन्धानबाट यकिन भएको छ। सहकारीका अध्यक्ष कर्णले बयानका क्रममा संस्थाका पदाधिकारीलगायत सदस्यहरू प्रभाकर थापा, अमित कार्की, उत्तम ढुंगेल, श्याम कोइराला, सरु भण्डारी, गोपाल ढकाल, दिलिपकुमार साह, राधादेवी लिम्बू, गोकुल थापा (पुरानो समितिका उपाध्यक्ष) र इन्द्रेश कर्णले बिना धितो ऋण लिएको बताएका छन्। व्यवस्थापक समेत रहेका अमित कार्कीले संस्थामा जम्मा गर्नपर्ने रकम आफ्नो खातामा जम्मा गरेर अपचलन गरेका हुन्। कार्कीले संस्थाको धेरैजसो रकम आफ्नो व्यक्तिगत खातामा जम्मा गर्थे। बिनाधितो ऋण लगानी गर्ने उनले ऋण उठाउन कुनै प्रयत्न नगरेका कारण संस्था संकटमा परेको कर्णको दाबी छ। अध्यक्ष भएपनि सधैं पेलेर ऋण लगानी गर्ने गरेको बयान गरेका कर्णले घाटामा रहेको सहकारीलाई लेखा परीक्षण गर्दा समस्यामा पर्ने डरले सधैं नाफामा देखाइएको बताएका छन्। सहकारी ठगी मुद्दामा जिल्ला सरकारी वकिलको कार्यालयले १ सय २० जनालाई प्रतिवादी बनाउन खोजेको थियो। तीमध्ये ११ जनाको ३ पुस्ते नखुलेपछि तत्काललाई १ सय ९ जनालाई मात्रै प्रतिवादी बनाइएको कार्यालयले जनाएको छ। अरुको हकमा ३ पुस्ते खुलेपछि पूरक अभियोग लगिने मोरङका जिल्ला न्यायाधिवक्ता सुवासकुमार भट्टराईले बताए। उनका अनुसार ३ पुस्ते नखुलेकाहरू सहकारीका ऋणी हुन्।"
काबेली करिडोर प्रसारण लाइन तिहारअघि सञ्चालनमा आउने,"काठमाडौं : इलामको माइखोलामा आएको बाढीले क्षति पुर्याएको काबेली करिडोर १३२ केभी डबल सर्किट प्रसारण लाइनको पुनर्निर्माण धमाधम भइरहेको छ । नेपाल विद्युत प्राधिकरण र काबेली करिडोर प्रसारण लाइनमा विद्युत् जोडिएका निजी क्षेत्रका २० जलविद्युत आयोजनाहरूले संयुक्त रुपमा प्रसारण लाइन पुनर्निर्माण तथा पुनस्र्थापनाको काम गरिरहेका छन् । प्रसारण लाइन पुनर्निर्माण तथा पुनस्र्थापना तिहारअघि नै सम्पन्न गर्ने गरी काम भइरहेको छ । प्राधिकरणले प्रसारण लाइनका पाटपूर्जाहरूलगायतका सामग्रीहरू उपलब्ध गराएको छ । निजी क्षेत्रका जलविद्युत आयोजनाहरूले श्रम लागतलगायतका खर्च बेहोरहेका छन् । यसका लागि प्रत्येक आयोजनाले निश्चित रकम योगदान गरेका छन् । प्राधिकरण र निजी क्षेत्रले संयुक्त रुपमा नमूनाका रुपमा पुनर्निर्माण अगाडि बढाएका हुन् । निजी क्षेत्रले ऊर्जा उद्यमी मोहन कार्कीको नेतृत्वमा टोली खटाएका छन् । गत असोज १२ गते शनिबार माइखोलामा आएको बाढीले काबेली करिडोर प्रसारण लाइनअन्तर्गत इलामको माई नगरपालिका वडा नम्बर १ र ७ धोद्रेबेंसीमा ४ वटा टावरमा क्षति पुर्याएको थियो । ताप्लेजुङ, पाँचथर र इलाममा सञ्चालनमा रहेका २० वटा जलविद्युत आयोजनाहरूको करिब २०० मेगावाट विद्युत् प्रवाह हुने काबेली प्रसारण लाइनमा क्षति पुगेपछि १२ असोजबाट उक्त आयोजनाहरूबाट विद्युत् उत्पादन बन्द छ । विद्युत् उत्पादन बन्द हुँदा निजी क्षेत्रका जलविद्युत आयोजनाहरूले दैनिकरुपमा आम्दानी गुमाइरहेका छन् । काबेली करिडोर प्रसारण लाइनअन्तर्गत इलामको गोदकबाट झापाको दमकसम्मको खण्डको धोद्रेबेंसीमा ५०, ५१, ५२ र ५३ नम्बर टावरलाई माईखोलाको बाढीले क्षति पुर्याएको थियो । उक्त स्थानबाट प्रसारण लाइनलाई माइखोला पार गराएको थियो । उक्त स्थानमा प्रसारण लाइनको स्पान साढे सात सय मिटर रहेको छ । चारवटा टावरमध्ये बाढीले ५१ र ५२ नम्बर टावरलाई पूर्णरुपमा क्षति पुर्याएको थियो । बाढीले उक्त टावर ढालेका थियो । अहिले पूर्णरुपमा क्षति पुर्याएको टावरको जग हाल्ने काम भइरहेको छ । टावरका सम्पूर्ण पाटपूर्जाहरू निर्माणस्थलमा ढुवानी भइसकेको छ । ५० र ५३ नम्बर टावरमा आंशिक क्षति पुगेको थियो । ५० नम्बर टावरको टुप्पोको संरचनामा क्षति पुगेको थियो । ५३ नम्बर टावरको क्रस आर्म र टुप्पोको संरचनामा क्षति पुगेको थियो । दुवै टावरको मर्मत सकिएको छ । प्राधिकरणका कार्यकारी निर्देशक कुलमान घिसिङले शुक्रबार पुनर्निर्माणस्थलको अनुगमन गरी तोकिएकै समयमा काम सम्पन्न गर्न आवश्यक सहयोग र सहजीकरण गर्ने प्रतिबद्धता जनाए ।"
जब प्रचण्डको मोबाइलबाट गंगाले महन्थ ठाकुरलाई फोन गरिन्,"काठमाडौं : नेकपा माओवादी केन्द्रका अध्यक्ष एवं प्रमुख प्रतिपक्षी दलका नेता पुष्पकमल दाहाल 'प्रचण्ड' निवासमा शुक्रबार बसेको बैठकले राजनीतिमा तरंग ल्याएको छ। सरकारमा सहभागी रहेको लोकतान्त्रिक समाजवादी पार्टीका अध्यक्ष महन्थ ठाकुर पनि उक्त बैठकमा सहभागी भएपछि बालुवाटार र बुढानिलकण्ठमा तरंग पैदा गरेको हो। प्रचण्डले बोलाएको विपक्षीहरूको बैठकमा लोसपा अध्यक्ष ठाकुर सहभागी तस्बिर सार्वजनिक भएपछि बालुवाटार र बुढानिलकण्ठ एकाएक तरंगित भयो। सरकारमा सहभागी रहेका अध्यक्ष ठाकुर प्रचण्डले डाकेको बैठकमा किन र कसरी सहभागी भए भन्दै प्रधानमन्त्री केपी शर्मा ओली र नेपाली कांग्रेसका सभापति शेरबहादुर देउवाले निकटवर्तीमार्फत चासो देखाएको स्रोतको दाबी छ। ओली र देउवाले नै यस विषयलाई गम्भीरताका साथ लिएपछि राजनीतिमा तरंग पैदा भएको हो। तर, वास्तविकता भने फरक पाइएको छ। लोसपा स्रोतका अनुसार अध्यक्ष ठाकुरलाई 'झुक्याएर' प्रचण्ड निवास खुमलटार पुर्याइएका थिए। राजनीतिक दलका नेताहरूको बैठक भनेर खुमलटारमा विपक्षी दलको बैठकमा अध्यक्ष ठाकुरलाई झुक्याएर सहभागी गराएको लोसपा स्रोतको आरोप छ। झुक्याउने अरु कोही नभएर प्रचण्डका स्वकीय सचिवसमेत रहेकी पुत्री गंगा रहेकी छन्। 'गंगाले प्रचण्डको मोबाइलबाट अध्यक्षज्युलाई फोन गर्नुभएको थियो। 'बाबाले राजनीतिक दलका नेताहरूसँग छलफल गर्न खोज्नुभएको छ, आइदिनपर्यो' भन्दै गंगाले फोन गरेपछि ठाकुरजी बैठकमा सहभागी हुनुभएको हो,' लोसपा स्रोतले अन्नपूर्णसँग भन्यो। शुक्रबार विहान खुमलटार पुगेपछि अध्यक्ष ठाकुरले सबै विपक्षी दलका नेताहरू देखे। त्यो देखेर उनले असहज महसुस गरेका थिए। बैठकमा प्रचण्डले सरकारको आलोचनाबाट कुरा सुरू गरेका थिए। त्यसको जवाफमा अध्यक्ष ठाकुरले आफू सरकारमै रहेको र त्यस कुरालाई गम्भीरताका साथ हेरिरहेको बताएका थिए। 'बैठकमा विपक्षी दलका नेताहरूमात्रै सहभागी भएको देखेपछि अध्यक्षज्युले असहज महसुस गर्नुभएको थियो। प्रचण्डले पनि बाढी पहिरोले ठूलो जनधनको क्षति गर्दासमेत सरकारले प्रभावकारी काम गर्न नसकेको भन्दै आलोचनाबाट कुरा सुरू गर्नुभएको थियो। अध्यज्युले आफू सत्तापक्षकै नेता भएको र त्यसमा आफू गम्भीर रहेको बताउनुभएको थियो,' ठाकुर निकट नेताले भने। प्रचण्डले सरकारको चर्को आलोचना गर्दा अध्यक्ष ठाकुरले सरकारको बचाउ गरेका थिए। ठाकुरले सरकारको कमी कमजोरीलाई सच्याएर अघि बढ्ने भन्दै प्रचण्डलाई आश्वास्त पार्न खोजेका थिए। 'सरकारका कमी कमजोरी पनि होलान्। तर, सकेसम्म सरकारले काम गरिरहेको छ। कमजोरीलाई त सच्याएर पनि अघि बढ्न सकिन्छ,' ठाकुरले प्रचण्डलाई आश्वस्त पार्दै भनेका थिए। लोसपाका महासचिव सुरेन्द्र झाले पनि अध्यक्ष ठाकुर विपक्षी दलको बैठकभन्दा पनि प्रचण्डले बोलाएको बैठकमा सहभागी भएको बताए। 'राजनीतिक दलका नेताहरूसँग छलफल गर्ने भन्दै गंगा दाहालले फोन गर्नुभएको रहेछ। पूर्व प्रधानमन्त्रीले बोलाएपछि नजाने कुरा पनि हुँदैन। त्यहाँ विपक्षी दलको बैठक बस्छ पनि भनिएको थिएन,' महासचिव झाले अन्नपू्र्णसँग भने। त्यस्तै नागरिक उन्मुक्ति पार्टीकी अध्यक्ष रञ्जिता श्रेष्ठ पनि बैठकमा सहभागी भएको राजनीतिक वृत्तमा चर्चा छ। तर, अध्यक्ष रञ्जिता खुमलटार पुगे पनि बैठकमा सहभागी नभएको पार्टीका संरक्षक रेशम चौधरीले बताए। 'पूर्व प्रधानमन्त्रीले बोलाएपछि अध्यक्षज्यु बैठकमा जानुभएको हो। बोलाउने बेला विपक्षी दलको बैठक भनिएको थिएन। अध्यक्षज्यु खुमलटार पुगे पनि बैठकमा सहभागी हुनभएको थिएन,' संरक्षक चौधरीले अन्नपूर्णसँग भने। उनले नागरिक उन्मुक्ति पार्टी सरकारमा सहभागी रहेको र चार सिटले गठबन्धन भत्काउने तागत पनि नरहेकाले आफूहरूप्रति टीकाटीप्पणी गर्नु बेकार रहेको बताए।"
सिद्धार्थ बैंकले प्रधानमन्त्री दैवी प्रकोप उद्धार कोषमा २५ लाख जम्मा गर्यो,"काठमाडौं : सिद्धार्थ बैंकले प्रधानमन्त्री दैवी प्रकोप उद्धार कोषमा २५ लाख रुपैयाँ सहयोग प्रदान गरेको छ । गत महिना बाढी पहिरो प्रभावितहरूका लागि बैंकले उक्त सहयोग गरेको हो । बैंकले विभिन्न समयमा दैवी प्रकोपमा परेका पीडितहरूको उद्धार र पुनस्र्थापनाको कार्यहरूमा सामाजिक उत्तरदायित्व अन्तर्गत देशको एक जिम्मेवार वित्तिय संस्थाको रुपमा सहभागिता जनाउँदै आएको छ । बाढी प्रभावितहरूका लागि उक्त कोषमा रकम जम्मा हुने क्रम जारी छ। विभिन्न संघसस्था,राजनीतिक दल तथा व्यक्तिगत रुपमा प्रभावितहरूका लागि रकम उपलब्ध भइरहेको छ।"
हाँडीगाउँ जात्रा मनाइयो,"काठमाडौं : हरेक वर्ष कोजाग्रत पूर्णिमाको भोलिपल्ट मनाइने हाँडीगाउँ जात्रा शुक्रबार मनाइएको छ। ब्रह्मा, विष्णु र महेश्वर भगवानको पूजाआराधना गरी टोलटोलमा रथ घुमाएर काठमाडौंमा हाँडीगाउँको जात्रा मनाइएको हो। विशेष प्रकारको फूल र रथ परिक्रमा गरिने छुट्टै मौलिकता र विशेष पहिचान बोकेको हाँडीगाउँको जात्रा प्रत्येक वर्षको बडादसैंको कोजाग्रत पूर्णिमाको भोलिपल्ट काठमाडौंको हाँडीगाउँमा मनाइँदै आएको छ। हाडीगाउँमा निकालिएको जात्रा हेर्न सर्वसाधारणहरूको घुइचो लाग्ने गर्छ। जात्राका दिन दर्शन र पूजाका लागि तीनवटै रथ तीनवटा भिन्न चोकमा राख्ने र घरघरबाट आएर पूजा गर्ने चलन छ। अन्य जात्रामा माथि गजुर र तल भगवानको मूर्ति अर्थात् आकृति हुन्छ भने हाँडीगाउँको जात्रामा यसको ठीक उल्टो अर्थात् तल गजुर र माथि देवताको मूर्ति राखिन्छ। खटको गजुर उल्ट्याइ देवतालाई माथि राख्ने, मैनको फूल प्रयोग गर्ने चोक्ते नारायण जात्रालाई नै जनजिब्रोमा हाडीगाउँको जात्रा भनिएको हो।"
यसरी पक्राउ परेका थिए रवि लामिछाने (भिडियो),"काठमाडौं : राष्ट्रिय स्वतन्त्र पार्टीका सभापति रवि लामिछानेलाई प्रहरीले पक्राउ गरेको छ। सूर्यदर्शन सहकारीको रकम अपचलनमा संलग्न आरोपमा अनुसन्धान गर्न कास्की जिल्ला अदालतले प्रहरीलाई अनुमति दिएसँगै लामिछानेलाई रास्वपा पार्टी कार्यालय बनस्थलीबाट पक्राउ गरिएको हो। सूर्यदर्शन सहकारीको संस्थापक अध्यक्ष जीबी राईसँग मिलेर लामिछानेले गोर्खा मिडिया नेटवर्कमा रकम ल्याएर अपचलन गरेको मुद्दा जिल्ला प्रहरी कार्यालय कास्कीले अनुसन्धान गरिरहेको छ। पक्राउ पर्नुअघि पार्टी कार्यालयमा कार्यकर्ता र सञ्चारकमीसँग प्रतिक्रिया दिँदै लामिछानेले आफूले कुनै अपराध नगर्दा पनि राजनीतिक प्रतिशोध साध्न खोजिएको बताए। उनले न्यायिक प्रक्रियामा सघाउने प्रतिवद्धतासमेत जनाए। राजनीतिक पूर्वाग्रहविरुद्ध खुलेर लड्न उनको भनाइ थियो। आफ्नो सम्बोधनपछि रविले पार्टी कार्यालयमा रहेको घन्टी बजाएर प्रहरीसमक्ष आफूलाई समर्पण गरेका थिए। पक्राउपछि उनका कार्यकर्ताले सरकारविरुद्ध नाराबाजी गरेका थिए। पूर्वडीआइजी छविलाल जोशी, राई र लामिछानेले सञ्चालन गरेको गोर्खा मिडिया नेटवर्क विभिन्न सहकारीबाट ६५ करोड ५४ लाख अवैध तरिकाले आएको सूर्य थापा नेतृत्वको संसदीय छानबिन समितिको निष्कर्ष छ।"
पूर्व गृहमन्त्री रवि लामिछाने पक्राउ,"काठमाडौं : राष्ट्रिय स्वतन्त्र पार्टी (रास्वपा)का सभापति एवं पूर्व गृहमन्त्री रवि लामिछाने पक्राउ परेका छन्। उनी बनस्थलीस्थित पार्टी कार्यालयबाट पक्राउ परेका हुन्। जिल्ला अदालत कास्कीले शुक्रबार पक्राउ पुर्जी जारी गरेपछि प्रहरीले उनलाई पक्राउ गरेको हो। पक्राउपश्चात् लामिछानेलाई आजै पोखरा लैजाने प्रहरीको तयारी छ। पक्राउ पर्नुअघि लामिछानेले पत्रकार सम्मेलन गरी आफूलाई राज्यले फसाएको प्रतिक्रिया दिए। सहकारीसम्बन्धी संसदीय विशेष समितिले गोरखा मिडियाका तत्कालीन प्रबन्ध निर्देशक लामिछानेसहित चार जनालाई कारबाही गर्न सिफारिस गरेको थियो। सोही आधारमा लामिछाने पक्राउ परेका हुन्। समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जीबी राई, तत्कालीन प्रबन्ध निर्देशक लामिछाने, सदस्य कुमार रम्तेल र सञ्चालक छविराज जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ भने रम्तेल पनि प्रहरी हिरासत छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको थियो। 'रकम खर्च गर्ने, गराउने प्रक्रियामा संलग्न रहेको देखिन आएबाट निज सञ्चालकहरू अध्यक्ष गितेन्द्रबाबु राई र सदस्य कुमार रम्तेल तथा तत्कालीन प्रबन्ध निर्देशक रवि लामिछाने र सञ्चालक छविलाल जोशी कम्पनीमा साझेदारका रूपमा बहाल रहेको अवधिमा सहकारीबाट कम्पनीमा आएको रकमको हकमा जिम्मेवार रहेको हुँदा प्रचलित कानुनबमोजिम कारबाहीका लागि नेपाल सरकारलाई सिफारिस गर्ने,' प्रतिवेदनमा भनिएको छ। गोरखा मिडिया नेटवर्कमा देशभरिका ९ वटा सहकारीको रकम अपचलन भएको समितिले निष्कर्ष निकाले थियो। प्रतिवेदनमा उल्लेख भएअनुसार गोरखा मिडिया नेटवर्कमा पोखराको सूर्यदर्शन, बुटवलको सुप्रिम, काठमाडौंको स्वर्णलक्ष्मी, चितवनको सहारा, वीरगन्जको सानोपाइलाको रकम अपचलन भएको छ। त्यस्तै इमेज, समानता, सुमेरू र आइएमईबाट पनि गोरखा मिडियामा रकम अपचलन भएको प्रतिवेदनमा उल्लेख छ। ती सहकारीका सञ्चालक र निर्णय प्रक्रियामा संलग्न सबैलाई कानुन विपरीतको कार्य गरेकाले कारबाहीका लागि सम्बन्धित निकायमा पठाउन समितिले सरकारलाई सिफारिस गरेको छ। समितिले फरार रहेका गितेन्द्रबाबु भनिएका जीबी राई र थानबहादुर बुढा मगर, दिनेश रोक्का, सागर केसी, तस्वीरण खातुन, भुपेन्द्र राईलाई तत्काल पक्राउ गर्न सरकारलाई निर्देशनसमेत दिएको छ। त्यस्तै गोरखा मिडियाको शेयर खरिद बिक्रीमा पनि कीर्ते भएको समितिले ठहर छ। 'कानुनबमोजिम पेस हुने भुक्तानीका साधन र उपकरणहरू पूर्ण नभई किर्ते कागजकै आधारमा खरिद बिक्री भएको पाइएको हुँदा भुक्तानी प्रक्रिया पूर्ण भएको यकिन गरी र सोबमोजिमको करसमेत तिर्ने सम्बन्धमा बाध्यकारी प्रबन्ध गर्न र वेट शेयरसम्बन्धी कानुनी प्रबन्धबारे अध्ययन गरी आवश्यक र उपयुक्त प्रबन्ध गर्न सम्बद्ध निकायको ध्यानाकर्षण गराउने,' प्रतिवेदनमा भनिएको छ।"
पशुपति गौशाला धर्मशाला तत्काल खाली नगराउन अदालतको आदेश,"काठमाडौं : उच्च अदालत पाटनले पशुपति गौशाला धर्मशाला विवादमा अन्तरिम आदेश जारी गरेको छ। न्यायाधीश डाल कुमार खड्काको एकल इजलासले तत्काल धर्मशाला खाली नगराउन अल्पकालीन अन्तरिम आदेश जारी गर्दै दुवै पक्षलाई छलफलका लागि बोलाएको हो। काठमाडौं महानगरपालिकाले धर्मशाला खाली गराउन खोजेपछि मारवाडी सेवा समितिले उच्चमा रिट दिएको थियो। समितिले पशुपति क्षेत्र विकास कोषसमेत १५ जनालाई विपक्षी बनाइ रिट दायर गरेको हो। बिहीबार मात्रै संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले मारवाडीको कब्जामा रहेको पशुपति गौशाला धर्मशाला खाली गराउने कार्य तत्काल रोक्न पशुपति क्षेत्र विकास कोषलाई निर्देशन दिएका थिए। मारवाडी सेवा समितिले पशुपति गौशाला धर्मशालामा मोहियानी हक लाग्ने भन्दै धर्मशाला खाली गराउन मानेको छैन। उनीहरूले खाली गराउन नमानेपछि काठमाडौं महानगरपालिकाले धर्मशालाको गेटमा महानगरको बोर्ड टाँसेको छ। पशुपति क्षेत्र विकास कोषले पशुपति गौशाला धर्मशाला राज्यको सम्पत्ति भएकाले कानुनसंवत फिर्ता ल्याउने स्पष्ट पारेको छ। पशुपति क्षेत्र विकास कोषले पशुपति धर्मशालामा मारवाडी सेवा समितिलाई मोहियानी हक पाउने कुनै प्रमाण नभएको समेत दावी गरेको छ। समितिलाई मोहियानी हक पाउने कुनै आधार र प्रमाण नभएको स्पष्ट पारेको छ। मारवाडी सेवा समितिले पशुपति गौशाला धर्मशालामा मोहियानी हकका लागि दावी गरेपछि समिति र कोषबीचको विवादले चर्कोरुप लिएको छ। पशुपति क्षेत्र विकास कोषले २०८० साउन १७ मारवाडी समितिसँगको सम्झौता भंग गरेको थियो। कोषको यो सम्झौता भंग गर्ने निर्णय गैरकानुनी रहेको भनी मारवाडी सेवा समिति नेपालले २०८० साउन २४ गते काठमाडौं जिल्ला अदालतमा मुद्दा दर्ता गराएको थियो। २०८१ असोज १६ गते जिल्ला अदालतले कोषको पक्षमा फैसला सुनाएको छ। फैसलापछि २०८१ असोज २२ मा पशुपति क्षेत्र विकास कोषले गौशाला धर्मशालाको व्यवस्थापन गर्न काठमाडौं महानगरपालिकासँग समन्वय गर्ने निर्णय गरेको छ। लामो समयदेखि समितिले सस्तो मूल्यमा गौशालाको करिब १० रोपनी जग्गा उपभोग गर्दै आएको थियो। २०५४ सालमा वार्षिक ५१ हजार रुपैयाँ तिर्ने सम्झौता भएको थियो। समितिले अहिलेसम्म यही भाडा तिर्दै आएको थियो।"
रवि लामिछाने पक्राउ परेपछि सरकारविरुद्ध नाराबाजी,"काठमाडौं : राष्ट्रिय स्वतन्त्र पार्टीका सभापति रवि लामिछानेलाई प्रहरीले पक्राउ गरेको छ। सूर्यदर्शन सहकारीको रकम अपचलनमा संलग्न आरोपमा अनुसन्धान गर्न कास्की जिल्ला अदालतले प्रहरीलाई अनुमति दिएसँगै लामिछानेलाई रास्वपा पार्टी कार्यालय बनस्थलीबाट पक्राउ गरिएको हो। सूर्यदर्शन सहकारीको संस्थापक अध्यक्ष जीबी राईसँग मिलेर लामिछानेले गोर्खा मिडिया नेटवर्कमा रकम ल्याएर अपचलन गरेको मुद्दा जिल्ला प्रहरी कार्यालय कास्कीले अनुसन्धान गरिरहेको छ। पक्राउ पर्नुअघि पार्टी कार्यालयमा कार्यकर्ता र सञ्चारकमीसँग प्रतिक्रिया दिँदै लामिछानेले आफूले कुनै अपराध नगर्दा पनि राजनीतिक प्रतिशोध साध्न खोजिएको बताए। उनले न्यायिक प्रक्रियामा सघाउने प्रतिवद्धतासमेत जनाए। राजनीतिक पूर्वाग्रहविरुद्ध खुलेर लड्न उनको भनाइ थियो। आफ्नो सम्बोधनपछि रविले पार्टी कार्यालयमा रहेको घन्टी बजाएर प्रहरीसमक्ष आफूलाई समर्पण गरेका थिए। पक्राउपछि उनका कार्यकर्ताले सरकारविरुद्ध नाराबाजी गरेका थिए। पूर्वडीआइजी छविलाल जोशी, राई र लामिछानेले सञ्चालन गरेको गोर्खा मिडिया नेटवर्क विभिन्न सहकारीबाट ६५ करोड ५४ लाख अवैध तरिकाले आएको सूर्य थापा नेतृत्वको संसदीय छानबिन समितिको निष्कर्ष छ।"
सन्दीप लामिछानेले पाए अमेरिकाको भिसा,"काठमाडौं : क्रिकेटर सन्दीप लामिछानेले अमेरिकाको भिसा पाएका छन्। नेपाल क्रिकेट संघ (क्यान)ले लामिछानेले काठमाडौंस्थित अमेरिकी दूतावासबाट भिसा पाएको जानकारी दिएको छ। लामिछाने आज बेलुका नै अमेरिका प्रस्थान गर्ने क्यानका प्रवक्ता छुम्बी लामाले बताए। 'उहाँले अमेरिकाको भिसा पाउनुभएको छ। आज साँझ नै त्यसतर्फ प्रस्थान गर्नुहुन्छ,' लामाले भने। अमेरिकाको भिसा प्रक्रियामा ढिलाइ भएपछि लामिछानेले दुखेसो पोखेका थिए। यसैबीच नेपाल र अमेरिकाबीचको टी२० शृंखला आजदेखि सुरू भएको छ। डालासमा आज विहान भएको खेलमा नेपालले अमेरिकालाई १७ रनले पराजित गरेको थियो। लामिछानेले टी२० शृंखला खेल्ने सम्भावना न्युन रहेको बताइएको छ। उनी शुक्रबादेखि हुने आइसीसी लिग २ को खेल खेल्नेछन्। लिग २ को खेलमा नेपालले आयोजक अमेरिका र स्कटल्यान्डसँग दुईदुई खेल खेल्नेछ।"
स्थायी आवास निर्माणका लागि भौगर्भिक अध्ययन सुरु,"काठमाडौं : सरकारले हालैको बाढी पहिरो प्रभावितका लागि स्थायी आवास निर्माणका लागि भौगर्भिक अध्ययन सुरु गरेको छ। सिंहदरबारमा शुक्रबार बसेको राष्ट्रियसभा अन्तर्गतको सार्वजनिक नीति तथा प्रत्यायोजित विधायन समिति बैठकमा गृहसचिव गोकर्णमणि दुवाडीले बाढी पहिरोबाट निकै क्षति भएका पालिकाहरूमा स्थायी आवास निर्माणका लागि भौगर्भिक अध्ययन सुरु गरिएको बताए। बाढी पहिरोजस्ता प्रकोपबाट जोखिममा रहेका बस्तीको पहिचान गरी विस्थापित भएका परिवारलाई सुरक्षित स्थानमा स्थानान्तरण गरिने उनले बताए। हालसम्म जोखिममा रहेका धनकुटा, लमजुङ, संखुवासभा, सिन्धुपाल्चोक, ताप्लेजुङ, बझाङ, अर्घाखाँची, तनहुँ, डोटी र धादिङका ३ सय ५२ परिवारलाई स्थानान्तरण गरिएको छ। त्यस्तै १६ वटा जोखिमयुक्त बस्तीको भौगर्भिक अध्ययन गरी पुनःस्थापनाको प्रक्रियामा रहेको र ३४ स्थानीय तहको जोखिमयुक्त बस्तीमा भौगर्भिक अध्ययन गरी प्रतिवेदन प्राप्त भएको गृहसचिव दुवाडीले बताए। उनले जाजरकोट र रुकुम(पश्चिम)मा भूकम्पपछि १३ वटा पालिकामा जोखिमको प्रारम्भिक भौगर्भिक अध्ययन सम्पन्न गरी प्रतिवेदन तयार गरेको उल्लेख गरे। त्यस्तै प्राकृतिक विपद् जोखिम रहेका झापा, महोत्तरी, सर्लाही, सुर्खेतलगायतका स्थान गरी ४९ वटा स्थानमा स्मार्ट साइरन जडान कार्य सम्पन्न भएको दुवाडीले बताए।"
नेपाली सेनाको हेलिकोप्टर मुम्बईको आकाशमा परीक्षण उडान,"काठमाडौं : नेपाली सेनाले भारतमा मर्मत गराएको रसियन  हेलिकोप्टर नेपाल ल्याउने तयारी थालेको छ। नेपाली सेना र भारतीय रक्षा मन्त्रालयअन्तर्गतको एमडीएल कम्पनीबीच  हेलिकोप्टर मर्मत गर्नेबारे गत वर्षको अगस्टमा सम्झौता भएको थियो। नेपाली सेना र एमडीएल कम्पनीबीच जी टु जी कार्यक्रमअन्तर्गत हेलिकोप्टर मर्मतबारे सम्झौता भएको थियो। नेपाली सेनाका पाइलट र प्राविधिकहरू अघिल्लो महिना अगस्ट १ मा मुम्बई पुगेर निर्माण सम्पन्न भएको  हेलिकोप्टरको परीक्षण उडान गरेका थिए। मुम्बईस्थित जुहू हेलिपोर्टमा सेनाको हेलिकोप्टर मर्मत भएको थियो। श्रीलंकाले समेत उसका झण्डै १७ वटा रसियन  हेलिकोप्टहरू मर्मतका लागि भारत पठाउने तयारी गरिरहेको छ। मुम्बईको आकाशमा नेपाली सेनाका पाइलटले  हेलिकोप्टरको परीक्षण उडान गरेको थियो। नेपाली सेनाका पाइलट र प्राविधिक पक्षले प्रमाणीकरण गरेपछि जंगी अड्डाले उक्त हेलिकोप्टर ल्याउने तयारी गरेको हो। परीक्षण उडान गर्दा नेपाली सेनाका पाइलटहरू सन्तुष्ट भएका थिए। उनीहरूले सोहीबमोजिमको रिपोर्ट दिएपछि जंगी अड्डाले हेलिकोप्टर ल्याउने प्रक्रिया सुरु गरेको सैनिक स्रोतले बताएको छ। नेपाली सेनाका प्रवक्ता एवं सहायक रथी गौरवकुमार केसीले मर्मत सकिएको हेलिकोप्टर ल्याउने तयारी भइरहेको बताए। प्रवक्ता केसीले अन्नपूर्णसँग भने, हेलिकोप्टर ल्याउन आवश्यक कागजात बनाउने काम भइरहेको छ। हेलिकोप्टर छिट्टै ल्याउँछौं। रसिया र युक्रेनको द्वन्द्वका कारण हेलिकोप्टर मर्मत गर्न रसिया पठाउन असम्भव भएपछि नेपाली सेनाले भारतको सरकारी कम्पनीसँग जी टु जी सम्झौता गरेको थियो। युद्धका कारण पश्चिमा मुलुकहरूले रसियालाई कालो सूचीमा राखेकाले त्यहाँ लगेर हेलिकोप्टर मर्मत गर्न नेपाली सेनालाई कठिन भएको थियो। विपद् व्यवस्थापनमा अत्यावश्यक भएकाले र तत्काल चाहिने भएपछि नेपाली सेनाले हेलिकोप्टर मर्मत भारतमा गराउने निर्णय गरेको हो। विगतमा  हेलिकोप्टरको दुई वटा मुख्य रोटर ब्लेड खरिद प्रक्रियामा सेनाका सम्भार विभागका केही अधिकृत र ठेकेदार मिलेर आर्थिक अनियमितता गरेको खुलासा भएपछि जंगी अड्डाले हेलिकोप्टर मर्मतका लागि भारतीय कम्पनीसँग जी टु जी कार्यक्रमअन्तर्गत सम्झौता गरेको हो। रोटर ब्लेड खरिद गर्दा जंगी अड्डा र राष्ट्र बैंकलाई झुक्याएर केही सैनिक अधिकारी र ठेकेदारले सम्झौता विपरीत बैंकका बैंकमा पैसा पठाएका थिए। नेपाली सेनाले  कै अर्को हेलिकोप्टर समेत मर्मतका लागि भारत पठाइसकेको छ। दोस्रो हेलिकोप्टरको समेत मर्मत कार्य द्रूत गतिमा भइरहेको छ। पाँच महिनाभित्रमा दोस्रो हेलिकोप्टरको पनि मर्मत गरिसक्ने सैनिक स्रोतले जनाएको छ। नेपाली सेनासँग ४ वटा रसियन  हेलिकोप्टर रहेको छ भने भारतसँग झण्डै ३ सय ५० वटा यस्ता हेलिकोप्टरहरू छन्।"
सराये नाचको उद्गमस्थल अर्घा दरबार,"अर्घाखाँची : सराये नाच अर्घाखाँचीको मौलिक नाच हो। कोजाग्रत पूर्णिमाको दिन अर्घामा सराये नाच हुने गर्छ। अर्घाको सरोये नाँच देशभर प्रसिद्ध छ। यस नाचमा महिला र पुरुषहरू हातमा तरवार, खुडा आदि लिएर वाख्यै भाइ हो वा भन्दै हतियार प्रदर्शन गरेर सराये नाच्ने गर्छन्। दसैंमा जिल्लाका अधिकांश मन्दिरहरूमा नाचिने सराये नाच चैते दसैंमा पनि नाचिने गरिन्छ। आसुरी शक्तिमाथि दैवीक शक्तिले युद्धमा विजयी भएको खुसीयालीमा सराये नाच नाचिने परम्परा छ। अर्घाको सराये नाच पञ्चांग पात्रोमा समेत समावेश गरिएको र नेपालकै प्रसिद्ध नाच रहेको अर्घा भगवती मन्दिर संरक्षण समितिका अध्यक्ष सरोज भुसालले बताए। सराये नाचको उद्गमस्थलका रूपमा अर्घा भगवती मन्दिर र अर्घा दरबार रहेको छ। हिन्दूहरूको महान् पर्व बडादसैंमा नाचिने सराये नाच एकादशीको दिन सन्धिखर्क, द्वादशीको दिन शितगंगा नगरपालिकाको ठाडा, भूमिकास्थान नगरपालिकाको ढिकुरा, त्रयोदशीको दिन सन्धिखर्क नगरपालिकाको खाँचीकोट, भूमिकास्थान नगरपालिका नुवाकोटको ताराखसे, चत्रुदशीको दिन मालारानी गाँउपालिकाको हंसपुरको रागामारे, सन्धिखर्कको कुर, र पुर्णिमाको दिन अर्घा भगवती मन्दिर अर्घा दरबारमा नाचिन्छ। तरवार, खुडा र हतियारहरु लिएर पञ्चेबाजाको तालमा नाचिने यस नाचमा देबीहरुको प्रतीकहरू आलमलाई समेत लिएर नाच्ने गरिन्छ । तरवार, खुडा र हतियार प्रदर्शनसहित आलम देवीका साथमा नाचिने यो नाचले देवी खुसी हुने मान्यता रहेको पाणिनि बहुमुखी क्याम्पसका प्राध्यापक तथा साहित्यकार माधवराज चुँदालीले बताए। हिन्दू सांस्कृतिक परम्पराको जगेर्ना गर्न तथा सबै समुदायबीच धार्मिक, जातीय सदभाव कायम गरी भाइचाराको सम्बन्ध विस्तार गर्न सराये नाच नाच्ने गरिन्छ। सराये महिला, पुरुषमात्र एक भएर होइन, सबै जातजातिहरू एकैठाउँ भएर नाचिने नाच हो।"
"पक्राउ पूर्जी जारी भएपछि पूर्व गृहमन्त्री रवि लामिछानेले भने सरकार मर्यो, हामीलाई जुठो पर्यो",काठमाडौं : आफूविरुद्ध पक्राउ पूर्जी जारी भएपछि राष्ट्रिय स्वतन्त्र पार्टीका सभापति रवि लामिछानेले सरकार मरेको बताएका छन्। उनले सामाजिक सञ्जालमार्फत सरकार मरेको र आफूलाई जुठो परेको उल्लेख गरेका छन्। जिल्ला अदालत कास्कीले पूर्व गृहमन्त्रीसमेत रहेका लामिछानेलाई पक्राउ गरी अनुसन्धान गर्न शुक्रबार अनुमति दिएको छ। लामिछानेले आफूले कानुनलाई सघाउने बताएका छन्। सहकारीसम्बन्धी संसदीय विशेष समितिले गोरखा मिडियाका तत्कालीन प्रबन्ध निर्देशक लामिछानेसहित चार जनालाई कारबाही गर्न सिफारिस गरेको थियो। सोही आधारमा लामिछानाई प्रहरीले पक्राउ गर्ने तयारी गरेका छन्। सहकारी संस्थामा रहेको बचतकर्ताको रकम अनियमित तवरबाट गोरखा मिडिया नेटवर्क प्रालिको खातामा आएको र उक्त रकम खर्च गर्ने प्रक्रियामा लामिछानेसमेतको सहभागिता देखिएको समितिले ठहर गरेको थियो।
पाल्पाका देवी मन्दिरहरूमा सराये नाच,"तानसेन : दसैंको अन्तिम दिन आज कोजाग्ररत पूर्णिमाको दिन पाल्पाका कोतघर र देवी मन्दिरहरूमा 'वाख्यै हो' भन्दै तरवार नचाउँदै सराये नाच निकालिएको छ। देवी भगवती दुर्गाले राक्षस, असुरहरूलाई तरवारको प्रयोग गरी वध गरी विजय प्राप्त गरेको सम्झनास्वरुप पाल्पाका गाउँगाउँमा आज मन्दिरहरूमा 'वाख्खै हो' भन्दै तरवार नाच देखाइएको हो। दसैंको असरमा देवी भगवती मन्दिरहरमा खेलिने तरवार नाच निकै प्रचलित हुँदै आए पनि नयाँ पुस्तमा हस्तान्तरण नहुँदा लोप हुने अवस्थामा पुगेको छ। पाल्पाका प्रत्येक देवी, भगवती मन्दिरहरूमा निकालिने वाख्यै सराय नाच तानसेनको लिपिन्देवी मन्दिर, बौघागुम्वा, छहराको कटौजेपानी, भुवनपोखरीको रैनादेवीलगायतका मन्दिरमा सराय नाच प्रदर्शन गरिएको छ। विगतका समयमा मनोरञ्जनका साधन नभएकाले यस्ता नाचहरू मनोरञ्जनमा मानिसको ध्यान केन्द्रित भए पनि आजकल सामाजिक सञ्जालको कारण संस्कृति लोप हुने अवस्थामा पुगेको बुढापाका बताउँछन्। नाचमा पाका पुस्तादेखि युवाहरूले सामूहिक र एकलरूपमा तरवार नचाएका थिए। निकै जोखिम, खतरापूर्ण खेलको रूपमा तरवार नाचलाई लिने गरिन्छ। होसियारी नअपनाएमा तरवार नचाउने देखि दर्शकहरूको ज्यानसमेत जानसक्ने भएकाले निकै लामो अभ्यासपछि मात्र तरवार नचाउन मन्दिरका पूजारीहरूले बताउने गरेका छन्।"
अब महिला स्वास्थ्य स्वयंसेविकाले सार्वजनिक यातायात चढ्दा पैसा तिर्नु नपर्ने,काठमाडौं : महिला स्वास्थ्य स्वयंसेविकाहरूले आफ्नो कामका लागि निःशुल्क सार्वजनिक यातायात चढ्न पाउने भएका छन् । शुक्रबार स्वास्थ्य तथा जनसंख्या मन्त्रालयमा आयोजित छलफल कार्यक्रममा यातायात व्यवसायीहरूले स्वास्थ्य प्रयोजनका लागि सार्वजनिक यातायातका साधनमा भाडा नलिने घोषणा गरेका हुन् । मन्त्रालयमा स्वास्थ्य मन्त्री प्रदीप पौडेलको उपस्थितिमा यससम्बन्धी समझदारी समेत भएको छ । कार्तिक १५ गतेबाट यस्तो व्यवस्था लागू गर्न मन्त्री पौडेलले गरेको आग्रहमा यातायात व्यवसायी राष्ट्रिय महासंघका अध्यक्ष विजयबहादुर स्वाँरले सहमति जनाएका हुन्। सो क्रममा मन्त्री पौडेलले महिला स्वास्थ्य स्वयंसेविकाहरूले देशको स्वास्थ्य क्षेत्रमा पुर्याएको भूमिकालाई सम्मान गर्न यो निर्णय महत्वपूर्ण रहेको बताए मन्त्री पौडेलले स्वास्थ्य स्वयंसेविकाहरूलाई थप सहयोग गर्नका लागि के गर्न सकिन्छ भनेर आफूहरु चिन्तित रहेको समेत बताए। महासंघका अध्यक्ष स्वाँरले आफूहरूलाई मन्त्री पौडेलले विगतदेखि नै निःशुल्क सुविधाका लागि आग्रह गरेको भन्दै व्यवसायिक सामाजिक उत्तरदायित्वअन्र्तगत सुविधा उपलब्ध गराउने घोषणा गरे। मन्त्रालयसँग महासंघले गरेको प्रतिबद्धतामा सामाजिक उत्तरदायित्वअन्र्तगत सम्बन्धित तह रहेको जिल्लाभर तोकिएको जिम्मेवारी पूरा गर्न सार्वजनिक यातायातका साधनमा प्राथमिकता दिएर निःशुल्क आवतजावत गर्न दिने उल्लेख छ ।
हिमाली गाउँमा सामा मानी सांस्कृतिक महोत्सव हुने,"गोरखा : गोरखाको हिमालपारी रहेको सामागाउँमा दशैँ लगत्तै बृहत् सांस्कृतिक महोत्सव हुने भएको छ । चुमनुब्री गाउँपालिका १ सामागाउँमा यही कात्तिक महिनाको ७ गतेदेखि १३ गतेसम्म बृहत् सामा मानी सांस्कृतिक महोत्सव आयोजना गर्न लागिएको प्रमुख लामा जिग्मेले जानकारी दिए । हिमाली कला, भाषा, संस्कृतिले भरिपूर्ण चुमनुब्री गाउँपालिकाभरिकै सबैभन्दा ठूलो मानिने यो महोत्सव सामागाउँको बीचमा रहेको खुल्ला ठाउँमा आयोजना हुने उनले बताए । यो सांस्कृतिक महोत्सव सय वर्ष भन्दा पहिलेदेखि चलिआएको प्राचीन महोत्सव भएको मुख्य लामा जिग्मेले बताए । प्रत्येक तीन वर्षमा हुने सो सांस्कृतिक महोत्सवको आयोजना लोटस फिट अफ मनास्लु हेरिटेजले गर्दैछ । सातदिनसम्म सञ्चालन हुने यो उत्सवमा ओपेरा डान्स(परी नाच) हुनेछ । त्यस्तै घीउ अर्पण कार्यक्रम पनि हुनेछ । घीउ अर्पण कार्यक्रममा स्थानीयबासीले पाँच किलोग्राम, १० किलोग्राम घिउ अर्पण गर्ने गर्छन् । सो घीउ तीन वर्षसम्म गुम्बामा बत्ती बाल्न प्रयोग गर्ने प्रचलन रहेको छ । गुम्बामा बत्ती बाल्यो भने पाप पखालिन्छ, सुख, शान्ति, संवृद्धि, कल्याण प्राप्त हुन्छ भन्ने विश्वास छ,प्रमुख लामा जिग्मेले भने,त्यसैले घीउ दान गर्न गाउँले सबै र काठमाडौंदेखि पनि आउने गर्छन् । ओपेरा नाच हिमालयन कथावस्तुमा आधारित सांस्कृतिक नाच हो । यसमा वोधिसत्वको कथायुक्त नाटक पनि हुने गर्छ । दिनभरि ओपेरा नाच र रातभरि स्याप्रु नाच हुने गर्छ,प्रमुख लामा जिग्मेले भने,सातदिनसम्म यसरी धुमधामले चल्ने यो महोत्सव चुमनुब्री क्षेत्रकै सवैभन्दा ठूलो महोत्सव हो । यस मेला महोत्सवमा विशेषगरी नुब्री क्षेत्रका सबै गाउँबाट र चुम उपत्यकाका दर्शक पनि आउने उनले बताए । सो ओपेरा नाच तथा स्याप्रु नाचका लागि १० दिनअघिदेखि तयारी थालिने भएको छ । महोत्सव अवधिभरि गाउँका बासिन्दा गाउँबाहिर नगइ कार्यक्रममा सहभागी हुनेछन् । साथै विदेशी पर्यटकलाई पनि देखाएर देश, विदेशमा समेत प्रचार प्रसार गर्ने उद्देश्य आयोजकले लिएको छ ।"
बालअधिकारको कमजोर कार्यान्वयन,"बालबालिका राष्ट्रका भविष्य हुन्। तिनका अधिकारको संरक्षण गर्नु राष्ट्रको समग्र विकासका लागि अत्यन्त महत्त्वपूर्ण हुन्छ। नेपालले बालबालिकाका अधिकारहरूको रक्षा गर्न राष्ट्रिय तथा अन्तर्राष्ट्रिय मापदण्डसँग मेल खाने विभिन्न कानुन र नीतिहरू स्थापना गरेको छ। यी अधिकारहरू शिक्षा, स्वास्थ्य, शोषणबाट सुरक्षा र सामाजिक मामिलामा सहभागी हुने जस्ता महत्त्वपूर्ण क्षेत्रमा लागू हुन्छन्। तर, मुख्य प्रश्न भनेको यी अधिकारहरू वास्तवमा व्यवहारमा कार्यान्वयन हुन्छन् कि हुँदैनन् भन्ने हो। नेपालको संविधान, २०७२ ले बालबालिकाका अधिकारहरूको विस्तृत रूपरेखा प्रदान गरेको छ। विशेषगरी, धारा ३९ ले बालबालिकाका अधिकारहरूलाई सम्बोधन गरेको छ। यसमा बालबालिकाका केही प्रमुख अधिकारहरू समावेश छन्, जस्तै पहिचान र जन्म दर्ताको अधिकार धारा ३९(१), हरेक बालबालिकालाई नाम, पहिचान र जन्म दर्ताको सुनिश्चितता दिन्छ। यो अधिकार शिक्षा, स्वास्थ्य सेवा र सामाजिक सुरक्षाजस्ता अन्य अधिकारहरूमा पहुँचको लागि अत्यावश्यक छ। शिक्षा प्राप्त गर्ने अधिकार धारा ३(२) ले सबै बालबालिकालाई नि:शुल्क र अनिवार्य आधारभूत शिक्षा र नि:शुल्क माध्यमिक शिक्षाको ग्यारेन्टी दिन्छ। स्वास्थ्यको अधिकार धारा ३९(३) ले राज्यबाट बालबालिकालाई आधारभूत स्वास्थ्य सेवा प्राप्त गर्ने अधिकार सुनिश्चित गर्छ, जसले गर्दा बालबालिकालाई आवश्यक परेको बेला उचित उपचार प्राप्त हुन्छ। संरक्षणको अधिकार धारा ३९(४) ले बालबालिकालाई हानिकारक सांस्कृतिक अभ्यास, शोषण, र हिंसाबाट जोगाउने ग्यारेन्टी गर्छ, जसमा बाल श्रम र बालविवाहसमेत समावेश छन्। विकासको अधिकार धारा ३९(५) ले बालबालिकालाई उचित हेरचाह, पोषण, र समग्र कल्याण प्रवद्र्धन गर्न विकास सुविधाहरूको अधिकार सुनिश्चित गर्छ। बाल श्रमबाट सुरक्षा धारा ३९(६) ले बालबालिकालाई कारखाना, खानी वा अन्य कुनै पनि जोखिमपूर्ण काममा काम गर्न रोक लगाउँछ। सहभागी हुने अधिकार धारा ३९(७) ले बालबालिकालाई आफ्नो उमेर र परिपक्वताको आधारमा आफ्नो चासोका निर्णयहरूमा सहभागी हुने अधिकार प्रदान गर्छ। यी संवैधानिक अधिकारहरूले नेपालमा बालबालिकाको संरक्षणका लागि सुदृढ आधार प्रदान गर्छन्, तर के यी प्रावधानहरू वास्तविक संसारमा संरक्षणमा परिणत हुन्छन् तर बालबालिकाका संवैधानिक अधिकारहरूलाई समर्थन गर्न केही राष्ट्रिय कानुनहरू रहेका छन्। बालबालिका ऐन, २०७५ ले बालबालिकाका अधिकारका सबै पक्षहरूलाई समेट्छ, जसमा तिनको संरक्षण, विकास र सहभागिता समावेश छ। यसले १८ वर्षमुनिका व्यक्तिलाई बालबालिका भनी परिभाषित गर्छ र बालबालिकाको कल्याणको लागि अभिभावक, संरक्षक, र राज्यलाई जिम्मेवारी दिन्छ। यस ऐनको दफा ७ ले हरेक बालबालिकालाई शिक्षा, स्वास्थ्य, र पारिवारिक हेरचाहमा पहुँचको सुनिश्चितता दिन्छ। दफा १४ ले बाल श्रम र शोषणलाई निषेध गर्छ। दफा १६ ले कानुनविपरीत रहेका बालबालिकालाई वयस्कको रूपमा नभई हेरचाहका साथ व्यवहार गर्न जुभिनेल अदालतको स्थापना गर्न अनिवार्य गर्छ। दफा २६ ले शारीरिक र मानसिक दुव्र्यवहारसहित हानिकारक अभ्यासहरूबाट बालबालिकाको सुरक्षा गर्न केन्द्रित गर्छ। बाल श्रम (निषेध र नियमित गर्ने) ऐन, २०५६ ले १४ वर्ष मुनिकालाई जोखिमपूर्ण काममा काम गर्न रोक लगाएको छ। १४१८ वर्ष उमेरसमूहका लागि यो ऐनले काम गर्ने अवस्थाहरूलाई नियमन गर्छ। शिक्षा ऐन, २०२८ ले संविधानले सुनिश्चित गरेको सबै बालबालिकालाई माध्यमिक तहसम्म नि:शुल्क र अनिवार्य शिक्षा सुनिश्चित गर्छ। राष्ट्रिय बालबालिका नीति, २०८० ले बालबालिकाको अस्तित्व, विकास, संरक्षण र सहभागितामा केन्द्रित छ, जसले हिंसा, शोषण र उपेक्षालाई घटाउन र शिक्षा तथा स्वास्थ्यलाई प्रवद्र्धन गर्न जोड दिन्छ। नेपालले बालबालिकाका अधिकारको रक्षा गर्नका लागि केही अन्तर्राष्ट्रिय सन्धि र महासन्धिहरूमा पनि हस्ताक्षर गरेको छ। बालबालिका अधिकार महासन्धि (सीआरसी) जसलाई नेपालले अनुमोदन गरेको थियो। यसमा जीवन, शिक्षा, संरक्षण र सहभागितासहितका विभिन्न बालअधिकार उल्लिखित छन्। यस सन्धिको पालना गर्न नेपाल बाध्य छ र बालअधिकारको कार्यान्वयन प्रगतिका बारेमा नियमित रूपमा संयुक्त राष्ट्रसंघलाई रिपोर्ट गर्छ। आईएलओ महासन्धि नं १३८ र १८२ ले रोजगारको न्यूनतम उमेर र बाल श्रमका खराब रूपहरू उन्मूलनमा केन्द्रित छ। महिलाहरूको विरुद्ध सबै प्रकारका विभेद उन्मूलनसम्बन्धी महासन्धिले बालविवाह रोक्न र शिक्षामा, स्वास्थ्यमा र सहभागितामा बालिकाहरूका समान अधिकारहरू सुनिश्चित गर्न केन्द्रित छ। तर, यी बालअधिकारहरूको कार्यान्वयनमा नेपालमा केही चुनौती छन्। धारा ३९(१) ले जन्म दर्ताको ग्यारेन्टी गरे तापनि धेरै बालबालिका, विशेषगरी ग्रामीण क्षेत्रहरूमा, अझै दर्ता भएका छैनन्। यसमा जनचेतनाको अभाव, जटिल दर्ता प्रक्रिया र गरिबीले गर्दा विशेष मर्का पुयाएको छ। जसले गर्दा बालबालिकालाई शिक्षा, स्वास्थ्य सेवा र कानुनी सुरक्षा प्राप्त गर्न चुनौतीको सामना गर्नु परिरहेको छ। धारा ३९(२) ले नि:शुल्क र अनिवार्य शिक्षाको व्यवस्था गरे तापनि गरिबी, बाल श्रम र ग्रामीण क्षेत्रमा अपर्याप्त शैक्षिक पूर्वाधारका कारण विशेषगरी गरिबी रेखामुनि रहेका समुदायका बालबालिकाले विद्यालय जान संघर्ष गर्नु परेको छ। शिक्षा ऐनले सबैको लागि शिक्षा सुनिश्चित गरे तापनि स्रोतहरूको अभाव, शिक्षकहरूको कमी र सामाजिकआर्थिक असमानताले पूर्ण कार्यान्वयनमा अवरोध पुयाउँछ। बाल श्रम नेपालमा अझै व्यापक समस्याका रूपमा देखिन्छ, यद्यपि बाल श्रम (निषेध र नियमित गर्ने) ऐन, २०५६ ले यसलाई निषेध गरेको छ। बालबालिका प्राय: इँटा उद्योग, कृषि, र घरेलु कामजस्ता जोखिमपूर्ण उद्योगहरूमा काम गरिरहेको पाइन्छ। बाल श्रममा कानुनको कार्यान्वयन विशेषगरी दुर्गम क्षेत्रमा कमजोर रहेको छ, जहाँ श्रम निरीक्षकहरू विरलै जान्छन्। आर्थिक कठिनाइले धेरै परिवारलाई बालबालिकालाई विद्यालयको सट्टा काममा पठाउन बाध्य पार्छ। कानुन भए तापनि यसको कार्यान्वयन असमान रहन्छ। बालविवाह नेपालमा अझै पनि, विशेषगरी ग्रामीण र पिछडिएका समुदायहरूमा प्रचलित छ, यद्यपि धारा ३९(४) र महासन्धिका प्रावधानहरूले यसलाई रोक्न दस्तावेज रूपमा व्यवस्था गरेका छन्। नेपालमा विवाहको कानुनी उमेर २० वर्ष भए तापनि सांस्कृतिक परम्परा, गरिबी र चेतनाको अभावले प्रारम्भिक विवाहलाई बढावा दिन्छ। यसको निम्ति सरकारले चेतना अभियानहरू सुरु गरेको छ। विभिन्न संस्थाहरूले बालविवाहलाई ढिलाइ गर्न सामुदायिक स्तरमा हस्तक्षेपका प्रयास गरेका छन्। तर पनि बालविवाह रोक्न कमजोर ठहरिरहेका छन्। धारा ३९(३) ले स्वास्थ्यको अधिकार सुनिश्चित गरे तापनि धेरै बालबालिका विशेषगरी ग्रामीण क्षेत्रमा उचित स्वास्थ्य सेवा र पोषणमा पहुँचको अभाव झेलिरहेका छन्। मुख्यत: ग्रामीण क्षेत्रमा कुपोषण ठूलो समस्या छ, जसले गर्दा बालबालिकालाई अपर्याप्त पोषण तŒवका कारण विकासमा अवरुद्ध खडा भएको छ। दुर्गम क्षेत्रका स्वास्थ्य सुविधाहरू प्राय: अपर्याप्त कोष र जनशक्तिको अभावमा रहने गर्छन्, जसले गर्दा बालबालिकालाई आवश्यक उपचार प्राप्त गर्न गाह्रो हुन्छ। सरकारले नि:शुल्क आधारभूत स्वास्थ्य सेवा र विद्यालय पोषण कार्यक्रमहरू जस्ता पहल गरेको छ। जसले स्थिति सुधार गरेको भए तापनि जोखिमयुक्तसम्म अवस्था छ। धारा ३९(४) र बालबालिका ऐनको दफा २६ अन्तर्गत कानुनी सुरक्षा भए तापनि नेपालका बालबालिका अझै पनि घर र विद्यालय दुवैतिर हिंसाको सिकार भइरहेका छन्। शारीरिक सजायलाई निषेध गरिएको भए तापनि धेरै विद्यालय र घरमा अझै पनि अनावश्यक रूपमा कुटपिट गरेको पाइन्छ। साथै, बालबालिका विशेषगरी बालिका, तस्करी, शोषण र यौन हिंसाको सिकार भइरहेका छन्। कानुनको कार्यान्वयनमा कानुन प्रवर्तन निकायको अपर्याप्त प्रशिक्षण र भ्रष्टाचार प्रमुख अवरोधहरू हुन्। नेपालले बालबालिकाका अधिकारहरूको रक्षा गर्न कानुनी रूपमा पर्याप्त प्रावधानहरू अपनाएको भए तापनि व्यवहारमा यी कानुनहरू कार्यान्वयन गर्न थप सुधार आवश्यक छ। ग्रामीण र दुर्गम क्षेत्रमा कानुनी सेवाहरूको सीमितता, गरिबी, सामाजिक सांस्कृतिक मान्यता र कमजोर संस्थागत क्षमताका कारण कानुनको प्रभावकारिता घटेको छ। बालबालिका संरक्षणसम्बन्धी कार्यक्रमहरूको प्रभावकारिता बढाउन र कानुनको पालना सुनिश्चित गर्न सरकारले प्राविधिक, आर्थिक र संस्थागत क्षमता अभिवृद्धिमा जोड दिनुपर्छ। निष्कर्षमा, नेपालको कानुनी प्रावधान बालबालिकाका अधिकारहरूको संरक्षणका लागि बलियो देखिए तापनि व्यवहारमा कानुनहरूको कार्यान्वयनमा चुनौती छन्। सरकारको जिम्मेवारी भनेको कानुनी प्रावधानहरूको प्रभावकारी कार्यान्वयन सुनिश्चित गर्दै देशभरका सबै बालबालिकाको वास्तविक रूपमा अधिकारहरूलाई सुनिश्चित गर्नु हो।"
शक्तिको दूरुपयोग गरी लामिछानेलाई पक्राउ गरे प्रतिवाद गर्छौं : विराजभक्त श्रेष्ठ,काठमाडौं : राष्ट्रिय स्वतन्त्र पार्टी (स्वपा) का नेता विराजभक्त श्रेष्ठले पार्टी सभापति रवि लामिछानेलाई राज्यको दुरूपयोग गरी पक्राउ गर्न खोजे प्रतिवाद गर्ने बताएका छन्। शुक्रबार नयाँ बानेश्वरमा बसेको प्रमुख प्रतिपक्षी दलहरूको बैठकपछि सञ्चारकर्मीसँग कुरा गर्दै नेता श्रेष्ठले सभापति लामिछानेलाई शक्तिको दुरुपयोग गरी पक्राउ गरे आफूहरू त्यसको प्रतिवादमा उत्रिने बताएका हुन्। सहकारी प्रकरणमा सघाउन सभापति लामिछाने आफै तयार रहेको उनको भनाइ छ। दलको बैठकमा नेकपा माओवादी केन्द्रका अध्यक्ष पुष्पकमल दाहाल प्रचण्डले पनि लामिछाने पक्राउ पर्नसक्ने बताएका थिए। प्रचण्डले लामिछाने पक्राउ पर्न सक्नेबारे आफूले सूचना पाएको बैठकलाई जानकारी गराएका थिए। यसअघि बिहीबार बसेको तीन दलको बैठकमा प्रधानमन्त्री केपी शर्मा ओलीले पनि लामिछाने पक्राउ पर्नसक्ने संकेत गरेका थिए। सहकारी विशेष छानबिन समितिले सहकारीको रकम अपचलन गरेको ठहर गर्दै लामिछानेलाई कारवाही गर्न सिफारिस गरेको छ।
काभ्रेका ५ वर्षीय बालकको सहयोगका लागि साउदीबाट १ लाख ९६ हजार संकलन,साउदी अरब : नेपालमा गत असोज १०१२ गते अविरल वर्षाबाट आएको पहिरोमा परी काभ्रे पनौती१ भञ्ज्याङका रामप्रसाद सापकोटाकी ३१ वर्षीया छोरी सविताको मृत्युपश्चात उनका छोरा ५ वर्षीय बालक काजकिरिया गर्न बसेका थिए। साथै बाबुको पहिचान नखुलेपछि सविताकै ५ वर्षीय छोरालाई रीतिरिवाज अनुसार किरियाकर्ममा राखिएको थियो । यो दुखद खबरले साउदीमा रहेका मनकारी नेपालीहरूले सहयोग संकलन गरेका छन्। अहिलेसम्म यो बच्चाको लागि १ लाख ९६ हजार ४५३ रूपैयाँ उठेको छ। अब केही दिनभित्र रकम संकलन गरेर रकम हस्तान्तरण गर्ने कार्यक्रम छ। बालकको हजुरबा रामप्रसाद सापकोटाका अनुसार घरमा सुतिरहेका बेला दुई छोरीहरूको पहिरोमा परी ज्यान गएको थियो। बचाउन जाँदा आमा घाइते भएकी र मेरुदण्डमा गम्भीर चोट लागेर उनको धुलिखेल अस्पतालमा उपचार भइरहेको छ। आफूले ज्याला गरी कमाएको सम्पत्ति सबै पहिरोले लगेको सापकोटाले दुखेसो गरे। उनले पनौती १ मा भारी बोकेरै ५६ जनाको परिवारको गुजारा गर्दै आएका बताएका छन्।
अदालतबाट जरिवाना तोकिएका फरार प्रतिवादी पक्राउ,गुलरिया : बर्दिया जिल्ला अदालतको ०७९ जेठ ३ गतेको फैसला आदेशले अप्राकृतिक मैथुन मुद्दामा जरिवाना भइ फरार रहेका दुईजना प्रतिवादीलाई प्रहरीले पक्राउ गरेको छ । बर्दियाको बारबर्दिया नगरपालिका निवासी दुवैजनालाई आफ्नै घरमा लुकिछिपी बसिरहेको अवस्थामा नियन्त्रणमा लिएको हो । बर्दिया जिल्ला अदालतको फैसला आदेशले अप्राकृतिक मैथुन मुद्दामा ३ लाख १२ हजार रुपैयाँ जरिवाना तोकिएका दुवै युवालाई घर वतनबाट रितपूर्वक नियन्त्रणमा लिइ आवश्वक कारवाहीका लागि बर्दिया जिल्ला अदालतमा दाखिला गरेको जिल्ला प्रहरी कार्यालय बर्दियाका प्रहरी नायव उपरीक्षक ऋषिराम घर्ती मगरले बताए । बारबर्दिया नगरपालिका जयनगरबाट खटिएको प्रहरी टोलीले दुवैजनालाई नियन्त्रणमा लिएको हो ।
प्रमुख प्रतिपक्षी दलले जनसरोकारका विषयमा सरकारलाई ज्ञापनपत्र बुझाउने,"काठमाडौं : प्रमुख प्रतिपक्षी दलको बैठक सकिएको छ। शुक्रबार बिहान नयाँ बानेश्वरस्थित संसद भवनमा दलहरूको बैठक बसेको थियो। बैठकले सरकारलाई जनसरोकारका विभिन्न विषयमा ज्ञापनपत्र बुझाउने सहमति गरेको माओवादी केन्द्रका नेता शक्ति बस्नेतले बताए। 'मुलत: बाढी पहिरोलगायत प्रकृतिजन्य विपद्को स्थिति थियो। यसको पूर्वतयारीदेखि खोज, उद्दार, उपचार र पुनरस्थापनाको बारेमा सरकारले जुन जिम्मेवारीका साथ काम गर्नुपर्थ्यो। त्यो नगरेको हामीले महशुस गरिरहेका छौं। बैठकमा यसबारे पनि छलफल भयो। सरकार उदासिन छ। जनताप्रति जवाफदेहीता छैन। सरकारका प्राथमिकता जनताका जनसरोकारका विषयहरूलाई सम्बोधन गर्ने र समाधान गर्नेतिर केन्द्रित नभएर सरकारले पार्टीगत स्वार्थलाई प्राथमिकतामा राखेको ठहर गर्दै समीक्षा भएको छ, 'उनले भने,' यो सबै परिस्थितिलाई ध्यान दिएर तत्काल प्रतिपक्ष दलहरूको तर्फबाट सरकारको ध्यानाकर्षण गराउने र ज्ञापनपत्र पेश गर्ने समझदारी भएको छ।' सरकार प्रमुख प्रतिपक्ष दलहरूले जनसरोकारका विषयमा उठाइएका आवाजहरूप्रति गम्भीर नभएको उनको भनाइ छ। उनले जनसरोकारका मुद्दामा सरकारले गम्भीरता देखाएन र सकारात्मक रेस्पोन्स गरेन भने विशेष अधिवेशन आह्वान गर्नुपर्ने परिस्थिति आउनसक्छ भन्नेबारे पनि बैठकमा छलफल भएको बताए। समसामयिक राजनीतिक घटनाक्रम, मंसिरमा हुने उपनिर्वाचन,सरकारका कामकारवाहीलगायत विषयमा छलफल गर्न माओवादी केन्द्रका अध्यक्ष पुष्षकमल दाहाल प्रचण्डले प्रमुख प्रतिपक्षी दलको बैठक बोलाएका थिए। बैठकमा रास्वपा,राप्रपा,एकीकृत समाजवादी,जसपालगायत दलहरूका शीर्ष नेताहरू सहभागी थिए। बैठकमा सत्ता रुढदल लोसपाका अध्यक्ष महन्थ ठाकुर पनि सहभागी थिए।"
टि२०आई सिरिज : नेपालसँग अमेरिका १७ रनले पराजित,"काठमाडौं : नेपालले टि२० आई सिरिजको पहिलो खेलमा अमेरिकालाई पराजित गरेको छ । डालसस्थित ग्राण्डप्रेरी रङ्गशालामा भएको खेलमा नेपाल १७ रनले विजयी भएको हो । एक सय ६५ रनको लक्ष्य पछ्याएको अमेरिका निर्धारित २० ओभरमा ७ विकेट गुमाएर एक सय ४७ रन मात्रै जोड्न सक्यो। अमेरिकाका लागि शायन जहानगिरले सर्वाधिक ६० रनको योगदान दिए । उनले ३४ बलमा छ चौका र दई छक्काको सहायाताले ६० रन बनाउन सफल भए। आन्द्रेस गौसले ३० रन बनाए भने मिलिन्ड कुमारले २२ र जसदीप सिंहले १६ रन बनाए । कप्तान मोनाङ्क पटेल र आरोन जोन्स तीनतीन र सैतेजा मुक्कामल्ला दुई रनमा आउट भए। नेपालका लागि दीपेन्द्रसिंह ऐरीले तीन विकेट लिए भने करण केसी, रिजन ढकाल र गुल्सन झाले एकएक विकेट लिए । त्यसअघि टस हारेर ब्याटिङ गरेको नेपालले निर्धारित २० ओभरमा नौ विकेट गुमाउँदै एक सय ६४ रनको योगफल बनाएको थियो । कप्तान रोहित पौडेलले सर्वाधिक ४९ रनको योगदान दिए । उनले ३३ बलमा चार चौका र एक छक्कासहित सर्वाधिक ४९ रन बनाएका हुन् । अर्का खेलाडी दीपेन्द्रले १७ बलमा दुई चौका र एक छक्कासहित २८ रन बनाए । आसिफ शेख र अनिल साहले समान २७२७ रन बनाए भने गुल्सन झाले ११ तथा कुशल भुर्तेलले १० रन जोडेका थिए । अमेरिका र नेपालबीच तीन ट्वान्टी २० खेल आयोजना हुनेछन् । त्यसपछि दुवै टोली आईसिसी पुरुष क्रिकेट विश्वकप लिग२ मा सहभागी हुनेछन् ।"
"वीरगन्जको ड्राइपोर्ट भन्सारको राजश्वमा सुधार, दुई महिनामा ९ अर्ब बढी संकलन","वीरगन्ज : चालु आर्थिक वर्षमा वीरगन्जस्थित सिर्सिया सुक्खा बन्दरगाह (ड्राइपोर्ट) भन्सार कार्यालयको राजश्व संकलनमा सुधार हुँदै आएको छ । चालु आर्थिक वर्षको पहिलो महिना साउनयताका दुई महिना (भदौ र असोज) मा लगातार राजश्व संकलनमा सुधार आएको हो । गत असोजमा ड्राइपोर्ट भन्सारले लक्ष्यको ९०३१ प्रतिशत राजश्व संकलन गरेको छ । जबकि गत भदौमा लक्ष्यको ८८५० प्रतिशत र गत साउन महिनामा ७९२८ प्रतिशतमात्रै राजश्व संकलन भएको थियो । भन्सार विभागले गत असोज महिनाका लागि ४ अर्ब ८३ करोड ३२ लाख रुपैयाँको लक्ष्य दिएकोमा ड्राइपोर्ट भन्सारले लक्ष्यको ९०३१ प्रतिशत अर्थात् ४ अर्ब ३६ करोड ३७ लाख रुपैयाँ राजश्व संकलन गरेको प्रमुख भन्सार अधिकृत धनबहादुर बरुवालले जानकारी दिए । यस्तै गत भदौमा ५ अर्ब २४ करोड ४४८ लाखको लक्ष्य पाएकोमा ड्राइपोर्ट भन्सारले लक्ष्यको ८८५० प्रतिशत अर्थात ४ अर्ब ६४ करोड १९ लाख रुपैयाँ राजश्व संकलन गरेको थियो । त्योभन्दा अघिल्लो महिना साउनमा भने ड्राइपोर्ट भन्सारले ४ अर्ब ७३ करोड ३१ लखको लक्ष्य पाएकोमा लक्ष्यको ७९२८ प्रतिशतमात्रै अर्थात ३ अर्ब ७५ करोड २२ लाख रुपैयाँ राजश्व संकलन गर्न सकेको प्रमुख भन्सार अधिकृत बरुवालले जानकारी दिए । ड्राइपोर्ट भन्सारले गत आर्थिक वर्ष २०८०८१ को असोजमा लक्ष्यको ७४ प्रतिशत,भदौंमा ८५ प्रतिशत र साउनमा ९६ प्रतिशत राजश्व संकलन गरेको थियो । चालु आर्थिक वर्षको पहिलो तीन महिना (साउन,भदौं र असोज) मा ड्राइपोर्ट भन्सारले लक्ष्यको ८६ प्रतिशत अर्थात १२ अर्ब ७५ करोड रुपैयाँ राजश्व संकलन गरेको उनले बताए । चालु आर्थिक वर्षको पहिलो महिना साउन यताका दुई महिनादेखि राजश्व संकलनमा लगातार सुधार आएको बरुवालले बताए । साउनको भन्दा भदौमा र भदौको भन्दा असोज महिनामा राजश्व संकलनको प्रतिशत क्रमिक रुपमा बढ्दै गएको उनले बताए । दशैं,तिहार र छठ पर्व जस्ता मुख्य चाडपर्वमा सामान आयातको परिमाणमा वृद्धि आएसँगै त्यसको सकरात्मक प्रभाव राजश्व संकलनमा परेको उनले बताए । दशैं सकिए पनि अझै तिहार,छठ जस्ता पर्व बाँकी नै रहेकाले कात्तिक महिनामा पनि राजश्व संकलन अझ बढ्ने सम्भावना रहेको उनले बताए ।"
यसरी भुटानी शरणार्थी समाधान,"सन्दर्भ१ : कुनै जमानामा कुनै एउटा गाउँमा गरिब किसान परिवार रहेछ। बाबुआमा आफ्ना छोराछोरीलाई अगेनामा ढुंगा हालेर यो पाकेपछि तिमीहरूले खानु, हामी अन्न लिएर छिट्टै फर्किहाल्छौं भनेर बेसाहा खोज्न हिँडेछन्। केही दिनपछि गाउँलेले आएर सोधे खै तिमीहरूका बाआमा ? के खाएर गुजारा गरिरहेका छौ ? बालबालिकाले जवाफ दिए, अगेनामा आलु पोल्न हालेको छ, त्यो पाकेपछि खान्छौं। गाउँलेले अगेनु खोतलेर हेरे र भनिदिए, यो त आलु होइन, ढुंगा हो। ती बालबालिका भोक सहन नसकेर प्राणान्त भए। गरिबी र अभावको चरित्र, त्यसको पीडा र परिणामको संकेत हो यो। म कुनै भैंसी दुहुन गएँ र दूध लिएर आएँ भनेजस्तो होइन। हाम्रा विचार, समस्याहरू राख्न गएको हुँ। राखियो, यी समस्याहरू एउटा मात्र देशका समस्या होइनन्। यी ग्लोबल समस्या हुन्। सबैले मिलेर समाधान गर्नुपर्छ भन्नुभयो, सयुंक्त राष्ट्रसंघको पछिल्लो महासभामा प्रधानमन्त्री केपी शर्मा ओलीले भनेका थिए। उसो त जनबोलीमा भनिन्छ, एउटै सिक्काका दुई पाटा ! तर के ती दुवै पाटा एकै हुन्छन् त ? हुन्छन् र हुँदैनन् पनि ! ओलीको यो अभिव्यक्ति पनि त्यस्तै हो जस्तो एउटै सिक्काका दुई पाटा ! तर एकै सिक्काका भए पनि यसका दुवै पाटा एकै यसकारण भएनन् सायद समय र परिस्थिति। सिक्काको एउटा पाटो चैं थियो म कुनै तत्कालै परिणाम दिने वा लिने कार्यक्रममा भाग लिन गएको थिइनँ। यसका परिणाम दीर्घकालीन रूपमा देखा पर्ने प्रकृतिका छन्। आगो लिन गएको हो र ? आगो लिन आएको होस् र ? किन ढिलो गरिस् वा किन हतार गर्छस् भन्ने सन्दर्भमा यो जनबोलीले त्यसको महŒवको संकेत गर्छ। अगेनामा पोल्न राखेको ढुंगालाई आलु ठानेर पाक्छ र खाउँला भनेर बसेका बालबालिकालाई गाउँलेले जसरी निराशा बनाए, त्यसरी नै प्रम ओलीको अभिव्यक्ति पनि सही ठाउँ र सही समयमा भने परेन। त्यसैले उहाँको सो अभिव्यक्ति एकै सिक्काको दुई पाटो भए पनि दुवै पाटो एकै महसुस हुन सकेन। देशबाहिर गएको अभिभावकले देशभित्र आउँदा दिनसक्नु पर्ने अपनत्व वा आशा जगाउन सकेन। सन्दर्भ२ : प्राकृतिक विपत्ति कहिले, कहाँ, कसरी र कुन मात्रामा आउँछ वा आउँदैन ? त्यसले के कति हानिनोक्सानी गर्छ ? पूर्वानुमान त गर्न सकिने रहेछ तर अनुमान गर्न नसकिने रहेछ। त्यसैको परिणाम गत महिना नेपालमा आएको वर्षा र बाढीपहिरोले अकल्पनीय क्षति गरायो। सरकारकै मातहतको मौसम पूर्वानुमान महाशाखाले गरेको पूर्वानुमानलाई अन्य सरकारी, गैरसरकारी वा निजी क्षेत्रले अनुमान गरेको भए अनुमान गर्न सकिन्छ, अहिलेको क्षति केही न्यून पनि हुन सक्थ्यो। यो अनुमान चैं के हो भने जति पनि राजमार्ग वा सहायक मार्गमा यात्रु र सवारी साधनमा क्षति भयो। त्यसरी भएको जनधनको क्षति नहुन पनि सक्थ्यो। कम्तीमा दुई दिनका लागि भारी वर्षाको पूर्वानुमान गरिएका सडकहरूमा रात्रिकालीन सवारीसाधन पूर्णत: बन्द गर्नुपथ्र्यो। यो आगामी दिनका लागि दु:खद् परिणामले दिएको सम्बन्धित सबैका लागि लेसन टु लर्न पाठ सुन्नसके जाति हुने थियो। सन्दर्भ३ : सुरुमा भनिए झैं प्रम ओलीले महासभामा राखेका विषय ठीक होलान् तर त्यस्ता दीर्घकालीन ग्लोबल इस्युुमा गणना नभए पनि रिजनल इस्युमा छुटाउनै नहुने विषय थियो भुटानी शरणार्थी समस्या। जसको मैजारोका लागि विशेष पहल हुनैपर्ने थियो। त्यसमा पनि यो समस्या प्रम ओलीको गृह जिल्ला झापाको उहाँकै निर्वाचन क्षेत्रको हो। ओली जत्तिकै नेपाली राजनीतिमा भुटानी शरणार्थी समस्याको प्रस्थानबिन्दु देखिको जरोकिलो बुझ्ने अर्को कुनै नेता कमै छन्। ओलीले यो समस्यालाई पारिवारिक, सामाजिक, राष्ट्रिय र अन्तर्राष्ट्रिय रूपमा बुझेको र समस्या समाधानका लागि भएका महŒवपूर्ण धेरै भूमिकामा उनकै सहभागिता रहेको पाइन्छ। महासभामा ओलीले जेजस्ता विषयमा नेपालको धारणा राख्नु भयो वा भेटघाटहरूमा सहभागी हुनुभयो, ती सबै सार्वजनिक भएका छन्। यसरी सार्वजनिक भएका विषय वा भेटघाटहरूमा नेपालका परराष्ट्र मन्त्री आरजु राणासहितको सहभागितामा भएको भुटानी प्रधानमन्त्री छिरिङ तोब्गे र भुटानी विदेशमन्त्री दिननाथ ढुंगेलसँगको भेटघाट पनि महŒवपूर्ण हो नेपाल, भुटान र दक्षिण एसियाको सन्दर्भमा। साढे तीन दशक लामो यस समस्याको जरोकिलो र टुप्पो पनि बुझेको नेताका रूपमा प्रम ओलीबाट यो समस्या समाधानका लागि हुनुपर्ने र हुन सक्ने सबै प्रक्रिया परिणाम देखिनेगरी हुने आस गर्नु अन्यथा हुन सक्दैन र हुनु हुँदैन। सवा लाख शरणार्थीमा अधिकांशको विकसित देशहरूमा पुनस्र्थापनाको पनि डेढ दशक पुग्न लागिसकेको छ। दमकस्थित बेलडाँगी क्याम्पमा कष्टकर जीवन बिताइरहेका पुगनपुग ६७ हजार भुटानी शरणार्थीको समस्या समाधान वा पुनस्र्थापनाको पूर्ण दायित्वको प्रतिबद्धता नेपाल सरकारले लिएको छ। शरणार्थी सम्बन्धित संयुक्त राष्ट्रसंघीय उच्च आयोगलगायतका विश्व समुदायसँग सन् २०१७ को पुनस्र्थापनाको अन्तिम चरणमा नेपाल सरकारले बाँकी शरणार्थीको समस्या समाधानका लागि नेपाल सरकारले जिम्मा लिने र आवश्यक पहल गर्ने प्रतिबद्धता जनाएको थियो। नेपालको प्रतिबद्धताअनुसार शरणार्थी क्याम्पको अवधारणा पूर्णत: अन्त्य गर्ने र शरणार्थी शिविरलाई पनि शरणार्थी बस्ती विकास व्यवस्थापनका लागि स्थानीय सरकारी निकायलाई जिम्मा दिएर क्याम्पहरूको विलय गरिनेजस्ता विषयमा नेपाल सरकारलाई सहमत गराएर अन्तर्राष्ट्रिय दाताहरूले शरणार्थी क्याम्प व्यवस्थापनको दायित्वबाट हात झिकेका थिए। सिद्धान्त: भुटानी शरणार्थी क्याम्प नेपालका स्थानीय निकाय मातहतमा गाभिएको अवस्थामा हो अहिले। भुटान सधैं यस समस्या समाधानको दायित्वबाट पन्छिँदै आएको छ। भुटानलाई नेपाल सरकारले मात्र होइन, भारत वा अन्तर्राष्ट्रिय समुदायले पनि यो समस्याको दायित्व लिन सहमत गराउन वा बाध्य पार्न नसक्नुको पछिल्लो परिणाम हो बाँकी शरणार्थीहरूको कठिन जीवनयापनको बाध्यता। अब पनि बाँकी शरणार्थी समस्या समाधान वा पुनस्र्थापनमा भुटानलाई उसको दायित्वका लागि सहमत वा बाध्य पार्न नसक्नु उसको मानवताविरुद्धको ज्यादतीको अनुमोदन हुनु र विश्व समुदायले दण्डहीनतालाई नै पुरस्कृत गर्नु हुनेछ। तसर्थ अबको समाधान विगतमा गरिएको प्रमाणीकरणले पुष्टि गरेका र भुटान फर्कन चाहनेलाई भुटान फर्कने वातावरण नि:सर्त पहिलो सर्तमा हुनुपर्छ। महासभामा प्रम ओलीसँग कसिलो हात मिलाउँदै गरेका भुटानका प्रधानमन्त्री र दायाँबायाँ किनारका साक्षीका रूपमा उभिएका दुवै देशका विदेश मन्त्रीहरू, महासभास्थलका साइडलाइन वार्ताहरू र अन्तर्राष्ट्रिय मञ्चहरूको उपयोगिता, सक्रियता र परिणाम देखिनुपर्छ अब। भुटानको वर्तमान सरकारमा रहेका नेपाली भाषी विदेश मन्त्रीसमेतका तीन जना मन्त्री र थप चार जना सांसदहरूको अग्रसरता खोज्नु र प्रयोग गर्नुपर्छ नेपाल सरकारले। शरणार्थी समस्या समाधानको दोस्रो विकल्प पनि छ। जसअनुसार अमेरिका र अस्ट्रेलियाले आआफ्नो देशमा पुनस्र्थापना भएका शरणार्थीलाई पारिवारिक वा अन्य रूपमा पनि सामूहिक प्रतिबद्धता स्पन्सरसिपका आधारमा पनि लैजान पाउने व्यवस्था सुरु गर्दैछन्। पारिवारिक मिलन र मानवीय जीवनयापनका लागि यस प्रक्रियालाई छिटो, छरितो र सहज बनाउन नेपाल सरकारले सहजीकरण गर्नुपर्छ। अमेरिकाले पुनस्र्थापित पाँच जना शरणार्थीको सामूहिक प्रतिबद्धताका आधारमा एक र अस्ट्रेलियाले पाँच परिवारका सदस्य वा आफन्तको प्रतिबद्धताका आधारमा नेपालको शरणार्थी क्याम्पमा रहेका एक जनालाई आआफ्ना देशमा लैजाने गृहकार्य अघि बढाएका छन्। यस विषयलाई परिणाममुखी निष्कर्षमा पुयाउने अग्रसरता नेपाल सरकारले लिनुपर्छ। यो अवसर र परीक्षा प्रम ओलीको नेतृत्वको नेपाल सरकार हो।"
"सुनको मूल्यमा नयाँ कीर्तिमान, तोलाको १ लाख ६४ हजार नाघ्यो",काठमाडौं : नेपाली बजारमा सुनको मूल्यमा नयाँ कीर्तिमान कायम भएको । शुक्रबार सुन तोलामा २ हजार रुपैयाँले बढेको नेपाल सुनचाँदी व्यवसायी महासंघले जनाएको छ। अघिल्लो दिन बिहीबार प्रतितोला १ लाख ६२ हजार ४ सय रुपैयाँमा कारोबार भएको सुन आज १ लाख ६४ हजार ४ सय रुपैयाँ पुगेको हो। सुनको मूल्य बढेसँगै चाँदी पनि बढेको छ। आज प्रतितोला चाँदी १९८० रुपैयाँमा कारोबार भइरहेको छ। बिहीबार चाँदी प्रतितोला १९५० रुपैयाँमा खरिबिक्री भयो। अन्तर्राष्ट्रिय बजारमा सुनचाँदीको मूल्य बढेसँगै त्यसको प्रभाव नेपाली बजारमा परेको हो।
"गणतन्त्रको विकल्प गणतन्त्र नै हो, देश इतिहासकै कठिन घडीमा छ: चित्रबहादुर केसी","अर्घाखाँची : राष्ट्रिय जनमोर्चाका केन्द्रीय अध्यक्ष चित्रबहादुर केसीले देश इतिहासकै कठिन घडीमा रहेको बताएका छन्। युवा पलायन, महंगी, भ्रष्टाचार, खस्किंदो अर्थतन्त्र लगायतका कारण देश नाजुक अवस्थामा रहेको उनको भनाइ छ। युवाहरू नभएको देशलाई राम्रो मान्न नसकिने उनले बताए। उनले संघीयता खारेज नभए संघीयताले देश खारेज गर्ने उल्लेख गरे। नेपाल जस्तो गरिब मुलुकले संघीयता धान्नै नसक्ने भन्दै संघीयताले नै एकदिन देश खाने उनले उल्लेख गरे। राष्ट्रिय जनमोर्चा अर्घाखाँचीले सन्धिखर्क ९ अर्घाको रानीगैरामा कोजाग्रत पुर्णिमाको अवसरमा आयोजना गरेको आमसभालाई सम्बोधन गर्दै अध्यक्ष केसीले गणतन्त्रको विकल्प गणतन्त्र नै रहेको भन्दै र अन्य विकल्प उहिल्यै पन्छाइसकिएको बताए। गणतन्त्रको विकल्प गणतन्त्र नै हो', उनले भने,राजा ल्याउने भन्दै उफ्रिएको देख्छु। उल्टो बाटोमा हिँडेर फेरि देशलाई बन्दी बनाउनु हुँदैन। जनप्रतिनिधिहरूको संख्या कटौती गर्ने, प्रदेश खारेज गर्ने जस्ता विकल्पहरू रहेको भन्दै फेरि राजा फर्काएर पाल्न नसकिने उनको भनाइ छ। संघीयता खारेजीको एजेण्डा बोकेको राजमोले विगतका वर्षहरूमा समेत कोजाग्रत पुर्णिमाको दिन अर्घाखाँचीमा कार्यक्रमको आयोजना गर्दै आएको थियो। पछिल्लो समय चटक देखाउनेहरूको भीड बढेकाले भीडबाट राम्रो मान्छे छुट्याउन उनले सुझाव दिए। देशको पक्षमा लडेका र इतिहास बोकेका पार्टीहरूलाई विश्वास गर्न आग्रह गर्दै उनले राजनीतिमा नौटङ्की देखाउनेहरूलाई विस्थापित गर्नुपर्ने बताए। राजमोका केन्द्रीय सचिव मनोज भट्टले कांग्रेसएमालेको विकल्प रास्वपा नभएर राष्ट्रिय जनमोर्चा भएको बताएका छन्। नयाँ दलहरूले संजालको दुरुपयोग गरेर पुराना सबै खराब भन्ने भाष्य निर्माण गरेको भन्दै पुराना दलको विकल्प राष्ट्रिय जनमोर्चा रहेको प्रष्ट पारे। कार्यक्रममा रक्तिम सांस्कृतिक अभियानले एक दर्जनभन्दा बढी गीत तथा नृत्य प्रस्तुत गरेको छ। राष्ट्रियता र गणतन्त्रको रक्षा गरौं, संघीयता खारेज गरौं भन्ने मूल नारासहित कार्यक्रम आयोजना गरिएको हो।"
कोरलानाका जोड्ने चराङ खोला पुल तिहारअघि नै सञ्चालनमा आउने,"जोमसोम : कालिगण्डकी करिडोर (बेनीजोमसोमकोरला) सडक आयोजनाअन्तर्गत मुस्ताङको उत्तरी कोरलानाका जोड्ने चराङ खोला पक्की पुल तिहारअघि नै सञ्चालनमा आउने भएको छ। दसैं पर्व मनाउन फिल्डमा खटिएका मजदुर घर फर्किएकाले निर्माणको काममा केही ढिलाइ भए पनि तिहारअघि नै पुल निर्माण सम्पन्न हुने आयोजनाले बताएको छ। राष्ट्रिय गौरवको कोरला सडकअन्तर्गत उपल्लो मुस्ताङको लोघेकर दामोदरकुण्ड गाउँपालिका१ चराङ खोलामा निर्माणधीन पुल २०७५ साल असार २९ गते काष्ठमाण्डप कन्ट्रक्सनले १० करोड १८ लाख लागतमा ठेक्का सम्झौता गरेको थियो। दुई स्पानको ८० मिटर लामो चराङ खोला पुलको सुरुवाती ठेक्का सम्झौताअनुसार २०७७ साल पुस ९ गते सकिनुपर्ने थियो। साढे २ वर्षको सम्झौता अवधि तोकिएको उक्त पुल निर्माणमा ढिलासुस्ती र वेवास्ताका कारण लामो समयसम्म अलपत्र परेको थियो। चराङ खोला पुल निर्माणका क्रममा निर्माण कम्पनीले भौगोलिक विषमता, प्रतिकूल मौसम, हिमपात र अत्यधिक चिसोले निर्माणको काममा बाधा परेको उल्लेख गर्दै पुलको म्याद ५ पटकसम्म थप गरिएको थियो। पुलको म्याद आयोजनाले असार ६ गतेसम्म कायम गरेको थियो। आयोजनाका सूचना अधिकारी बिष्णु चापागाईले उक्त पुलमा तिहार अगावै सवारीसाधन सञ्चालनमा आउने जानकारी दिए। चराङ खोला पुल अन्तिम अन्तिम चरणमा छ। दसैंअघि साउने योजनामा थियौं। तर, चाडपर्व नजिकिएकाले भनेको समयमा सम्पन्न गर्न सकेनौं। अब तिहारअगावै सबै काम सकाउने गरी निर्माण कम्पनीलाई जानकारी गराएका छौं,' उनले भने।"
प्रमुख प्रतिपक्षी दलहरूको बैठक जारी,"काठमाडौं : प्रमुख प्रतिपक्षी दल नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले बोलाएको संसद्का प्रतिपक्षी दलहरूको बैठक जारी छ। नयाँ बानेश्वरस्थित संघीय संसद् भवनमा दलको बैठक जारी रहेको प्रचण्डको सचिवालयले जनाएको छ। समसामयिक राजनीतिक घटनाक्रम,मंसिरमा हुने उपनिर्वाचन, सरकारका कामकारवाहीलगायत विषयमा छलफल गर्न बैठक बोलाइएको हो। बैठकमा रास्वपा,राप्रपा,एकीकृत समाजवादी,जसपालगायत दलहरूका शीर्ष नेताहरू सहभागी छन्। बैठकमा सत्ता रुढदल लोसपाका अध्यक्ष महन्थ ठाकुर पनि सहभागी छन्।"
राईले जितिन् पाँचपोखरी महिला ट्रेल रेसको उपाधी,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिकामा भएको पाँचपोखरी महिला ट्रेल रेसको उपाधि खोटाङकी निर्मला राईले जितेकी छिन् । पाँचपोखरी कुण्डबाट शुक्रबार बिहान सुरू गरिएको महिला ट्रेल रेसमा ५० जना महिला सहभागी थिए । २८ किलोमिटर लामो उक्त दौड राईले २ घण्टा २८ मिनेटमा पूरा गर्दै पहिलो भएकी हुन् । त्यस्तै २ घण्टा ४९ मिनेटमा दौड पार गर्दै ओखलढुंगाकी लाक्पा निङ्मा शेर्पा दोस्रो र २ घण्टा ५८ मिनेटमा दुरी पार गर्दै सिन्धुपाल्चोक हेलम्बु गाउँपालिकाकी नितु तामाङ तेस्रो भएकी छन् । मेलम्ची नगरपालिका ८ की अस्मिता भुजेलले ३ घण्टा ११ मिनेटमा दौड पूरा गर्दै चौथों र रोल्पाकी आस्मा विकले ३ घण्टा १८ मिनेटमा दौड पूरा गरी पाँचौं हुन सफल भइन् । महिलाको क्षमता विकासका लागि यो ट्रेल रेस आयोजना गरिएको आयोजक विश्व समावेशी साहसी संस्थाकी संस्थापक अध्यक्ष एवम् सगरमाथा आरोही माया गुरुङले बताइन् । प्रतियोगितामा विजेतालाई ५० हजार,२५ हजार, १५ हजार, १० हजार र ५ हजार नगद पुरस्कारसहित मेडल र प्रमाणपत्र प्रदान गरिएको छ । विजेतालाई उपसभामुख इन्दिरा रानामगरले पुरस्कारसहित सम्मान प्रदान गरेकी थिइन् । उपसभामुख रानामगरले महिलालाई जागरुक बनाउन यस्ता साहसिक प्रतियोगिता हुनुपर्ने बताइन् । प्रतियोगिता अघि पाँचपोखरी थाङ्पाल गाउँपालिकाको नवनिर्मित बहुपहिचानसहितको पालिका भवन अवलोकन गर्दै उपसभामुख रानामगरले पालिका भवन नेपालमै नमूनायुक्त रहेको धारणा राखेकी थिइन् । देशभरकै पालिका भवनमध्ये यहाँको बहुपहिचानसहितको भवन अन्य स्थानीय तह,प्रदेश र संघीय सरकारलाई समेत अनुसरणयोग्य रहेको देखियो,'उनले भनिन्,स्थानीय वस्तुअवस्था झल्कने गरेर गाउँपालिकाको भवन निर्माण गरिनु सिकाइको एउटा विषय हो । पालिका भवनबारे जानकारी दिँदै गाउँपालिकाका अध्यक्ष टासी लामाले सबै भवनमा छुट्टाछुट्टै पहिचान झल्किने सभाहल र एक छुट्टै ५ सय जना अट्ने पाँचपोखरी हल भएको भवनको भित्रैबाट सिंचाई कुलो भएकाले फलफूल बारी र बगैचाको लागि सुविधा रहेको बताए । भवनबाट सिन्धुपाल्चोकका विभिन्न हिमाल समेत देख्न सकिने भएकाले पर्यटकीय रुपमा समेत विशेष महत्व भवनले राख्ने अध्यक्ष लामाको भनाइ थियो ।"
सुनसरीबाट ५९ हजार रकमसहित १० जुवाडे पक्राउ,धरान : सुनसरीमा जुवा खेलिरहेको अवस्थामा दशजना जुवाडेलाई प्रहरीले नियन्त्रणमा लिएको छ। धरान उपमहानगरपालिका १ स्थित मदन ढकालको घरमा जुवातास खेलिरहेको अवस्थामा उनीहरूलाई पक्राउ गरिएको इलाका प्रहरी कार्यालय धरानका डिएसपी प्रकाज जबेगुले बताए । ढकालको घरमा दैनिक जुवा खेलिरहेको भन्ने गोप्य सूचनाको आधारमा इलाका प्रहरी कार्यालय धरानका प्रहरी निरीक्षक दिवश कुँवर नेतृत्वको प्रहरी टोली परिचालन गरी उनीहरूलाई पक्राउ गरिएको डिएसपी जबेगुले बताए । दुईजना भने फरार रहेका छन्। जुवाडेको साथबाट ५९ हजार ६ सय ८० रुपैयाँ नगद र तास बरामख गरिएको डिएसपी जबेगुले बताए । पक्राउ परेकाहरूमाथि आवश्यक अनुसन्धान हुने प्रहरीले जनाएको छ।
"पूँजीगत खर्च र राजस्व सङ्कलन बढ्यो, विदेशी मुद्राको सञ्चिति हालसम्मकै उच्च","काठमाडौं : अर्थ मन्त्रालयले नयाँ सरकार गठन भएको तीन महिनाभित्रमा भएका महत्वपूर्ण कार्यहरू सार्वजनिक गरेको छ। अर्थ मन्त्रालयले सार्वजनिक गरेका कार्यहरूमा मुलुकको अर्थतन्त्र सुधारका लागि सुझाव दिन उच्चस्तरीय आर्थिक सुधार आयोग गठन,आन्तरिक राजस्व परिचालन रणनीतिको कार्यान्वयन,कन्ट्री क्रेडिट रेटिङको तयारी पूरादेखि सङ्घीय संसदमा विधेयक पेशसम्म छन्। अर्थ मन्त्रालका प्रवक्ता महेश भट्टराईले अर्थतन्त्रमा चुनौतीहरू रहेपनि पहिलेको तुलनामा सुधार आइरहेको बताए। प्रवक्ता भट्टराईले तीन महिनामा निजी क्षेत्रको आत्मविश्वास बढेको, गत वर्षको यसै अवधिको तुलनामा पूँजीगत खर्च र राजस्व सङ्कलन बढेको,व्याजदर कम भएको,निजी क्षेत्रतर्फ प्रवाहित कर्जा वृद्धि भएको, पूँजी बजार चलायमान भएको, विदेशी मुद्रा सञ्चिति बढेको, रेमिट्यान्स वृद्धि भएको जानकारी दिए। पूँजीगत खर्च गत वर्षको यसै अवधिको तुलनामा ६५ प्रतिशतले वृद्धि भएको छ भने राजस्व सङ्कलन गत वर्षको यसै अवधिको तुलनामा १३ प्रतिशतले वृद्धि भएको छ। यसैगरी विदेशी मुद्राको सञ्चिति हालसम्मको उच्च २१ खर्ब ५२ अर्ब रुपैँया रहेको छ। रेमिट्यान्स १५ प्रतिशतले वृद्धि भएको छ भने व्याजदर घटेर औषत ६१५१ प्रतिशत कायम भएको छ। यस वर्षको बजेट कार्यान्वयनलाई थप प्रभावकारी बनाउन बजेट कार्यान्वयन कार्ययोजना तर्जुमा गरी कार्यान्वयनमा ल्याइएको छ। यसबाट हालसम्मको चालु, पूँजीगत तथा समग्र खर्चमा उल्लेख्य सुधार ल्याउन सहयोग पुग्ने विश्वास लिइएको छ। यसैगरी आन्तरिक ऋण निष्काशन तथा व्यवस्थापन कार्यविधि तयार गरी कार्यान्वयनमा ल्याइएको छ। मन्त्रालयका अनुसार तातोपानी भन्सार कार्यालयमा लगेज तथा भेहिकल स्क्यानर मेसिनको प्रयोग सुरू गरिएको छ। विरगञ्ज भन्सार कार्यालय, भैरहवा भन्सार कार्यालय र नेपालगञ्ज भन्सार कार्यालयमा ल्याव मोड्युल सुरु गरिएको छ भने भन्सार प्रज्ञापनपत्रको मुख्यमुख्य चरणको जानकारी निकासी तथा पैठारीकर्तालाई ईमेल मार्फत जानकारी गराउने प्रणाली सुरू गरिएको छ। अन्तःशुल्क चुहावट नियन्त्रणका लागि मदिरा, बियर, चुरोट, सूर्तीजन्य वस्तु, इनर्जी ड्रिङ्कस र जुसको व्यावसायिक उत्पादन गर्ने एक सय भन्दा बढी उद्योग प्रतिष्ठानको स्थलगत निरीक्षण तथा अनुगमन गरिएको छ। बहुवर्षिय ठेक्का प्रकृयालाई थप व्यवस्थित र कार्यान्वयन योग्य बनाउन पहल गरिएको छ। योजनाहरूको प्राथमिकीकरण गरी बजेट विनियोजन तथा कार्यन्वयनलाई थप प्रभावकारी बनाउने कार्य भएको छ। वर्तमान सरकार गठन भएको दुई महिनापछि विश्व बैंक, एसियाली विकास बैंक,आइएमएफलगायतले नेपालको अर्थतन्त्र सुधारोउन्मुख भएको बताएका थिए।"
पुराना पिङ संरक्षणमा सक्रियता,"नुवाकोट : पुराना पिङ संरक्षणमा नुवाकोटमा स्थानीयको सक्रियता बढेको छ। लोपोन्मुख पिङ संरक्षणमा त्यहाँका युवा एवं स्थानीयले सक्रियता बढाएका हुन्। मुख्य पर्वका सन्दर्भमा नुवाकोटको ग्रामीण भेग तारुकामा परम्परागत संस्कृतिको जगेर्ना गर्ने उद्देश्यले लोप हुँदै गएको विभिन्न प्रकारका पिङहरू बनाइएका छन्। यसबाट सर्वसाधारणलाई निकै सुविधा पुगेको छ। विशेषगरी काठबाट बनाइएको रोँगटे, लिंगे र डोरेलगायतका पिङहरूमा स्थानीयले थप मेहनत गरेका छन्। डोरे र लिंगे पिङ भने बर्सेनि बनाउने भएकोले मानिस यसमा अभ्यस्त छन्। नुवाकोटको तारकेश्वर गाउँपालिका२ सातदोबाटेमा रोंगटे पिङ निर्माणसँगै गाउँघरमा सर्वसाधारणमा चाडपर्वको रौनक छाएको छ। शदीयौंदेखि मनोरञ्जनका साधनको रूपमा विशेषगरी चाडपर्वको बेला गाउँघरतिर काठको रोंगटे र घना बाँस उठाएर बाबियोको डोरी बाटेर सामूहिक रूपमा लिंगे पिङ बनाउने चलन चल्दै आएको छ। यसले एकातिर मनोरञ्जनका लागि निकै सहयोग पुग्ने र गाउँघरमा भएका साथीहरूसँगको सम्बन्ध बढ्ने र भेटघाट गर्ने अवसर जुट्ने गरेको स्थानीयवासी जनकमान प्रधानको भनाइ छ। स्थानीय तहले परम्पराको जगेर्ना गर्नका लागि तारुकामा पिङ निर्माणका लागि लाग्ने सम्पूर्ण खर्च उपलब्ध गराएका छन्। डेढ लाख रुपैया खर्च गरेर तारकेश्वर गापाले रोंगटे र डोरे पिङ निर्माण गरिदिएको छ। काठको बलियो खाँबो र काठकै पिर्काहरूको प्रयोग गरी रोंगटे र डोरे पिङ बनाइएको गापा अध्यक्ष शिव अधिकारी अविरलको भनाइ छ। काठबाट बनाइने रोंगटे पिङ बनाउन विशेष सीप भएको मानिसको आवश्यक पर्ने र अहिलेको युवा पुस्तामा त्यस्ता खालका सीप भएको मानिसहरूको कमीका कारण पनि रोंगटे पिङ लोप हुँदै गएको कारण यसको संरक्षण सुरु गरिएको अध्यक्ष अधिकारीको भनाइ छ। पछिल्लो समय काठको समेत अभावले गर्दा रोंगटे र जाँते पिङ हराउँदै गएको भनाइ बुढापाकाको छ। लिंगे र डोरे पिङहरू भने थोरै देख्न पाइन्छ। रोगटे पिङ अन्य पिङभन्दा खर्चिलो पनि हुने भएका कारण स्थानीय तहले यसको संरक्षणको सुरुवात गरेको तारकेश्वर२ का वडाध्यक्ष शिवप्रसाद पनेरुको भनाइ छ। खासगरी चाडपर्वमा पिङमा बसेर एक पटक धर्ती छाड्नुपर्छ भन्ने मान्यता रहेकोले पिङको महत्त्व अझै बढी जोडिएको उनको भनाइ छ। तारकेश्वर गापा र वडाले पिङ निर्माणका लागि आवश्यक रकम उपलब्ध गराएको थियो। मुख्य चाडपर्वहरू बडादसैं र तिहारको रौनक बढाउने विभिन्न पिङ हराउँदै गएको कारण त्यसको संरक्षण सुरु गरिएको तारकेश्वर गापा कार्यालय दाङसिङले जनाएको छ। केही वर्ष अघिसम्म बडादसैंको घटस्थापनादेखि नै गाउँ टोलमा रांगेटे र लिंगे पिङ हालेर गाउले रमाउने गर्थे। बडादसैंमा मान्यजनबाट टीका, जमरा र आशीर्वाद लिइसकेपछि एक पटक धर्ती छाड्नैपर्छ भन्ने मान्यताको आधारमा खेलिने पिङ दसैंमा नौरथा लागेसँगै लगाइन्थ्यो र तिहारसम्म खेल्ने गरिन्थ्यो। अहिले यो प्रचलन नै लोप हुँदै गएको छ। नेपालीको मुख्य पर्व बडादसैं र तिहारलाई लक्षित गरी लगाइने पिङ एक दशकअघिसम्म नुवाकोटमा जताजतै देख्न पाइन्थ्यो। तर, आजभोलि निक्कै कम भएको छ।"
विपक्षी दलको बैठकमा प्रचण्डले किन रवि लामिछाने पक्राउ पर्न सक्छन् भने ?,"काठमाडौं : सहकारीको रकम हिनामिना गरेको आरोपमा राष्ट्रिय स्वतन्त्र पार्टीका सभापति एवं पूर्व गृहमन्त्री रवि लामिछाने पक्राउ पर्ने हल्लासँगै नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले पनि उनी पक्राउ पर्नसक्ने बताएका छन्। शुक्रबार बिहान बसेको प्रमुख प्रतिपक्षी दलहरूको बैठकमा अध्यक्ष प्रचण्डले रास्वपा सभापति लामिछाने पक्राउ पर्नसक्ने सूचना आफूले पाएको बताए। बैठकमा सहभागी एक नेताका अनुसार बिहीबार बालुवाटारमा बसेको तीन दलको बैठकमा प्रधानमन्त्री केपी शर्मा ओलीले पूर्वगृहमन्त्री लामिछाने पक्राउ पर्न सक्ने संकेत गरेका थिए। सोही आधारमा विपक्षी दलको बैठकमा प्रचण्डले लामिछाने पक्राउ पर्नसक्ने जानकारी गराएको स्रोत बताएको हो। सहकारी छानबिन विशेष समितिले सहकारीको रकम अपचलन गरेको आरोपमा गोरखा मिडिया नेटवर्कका अध्यक्ष जीबी राई,तत्कालीन प्रबन्ध निर्देशक लामिछाने र सञ्चालक छविराज जोशीलाई कारबाही गर्न सिफारिस गरेको थियो। तीमध्ये जोशीलाई प्रहरीले पक्राउ गरी अनुसन्धान गरिरहेको छ।"
इजरायली आक्रमणमा हमासका शीर्ष नेता याह्या सिनवारको मृत्यु,"हमासका शीर्ष नेता याह्या सिनवारको इजरायलद्वारा गाजामा भएको आक्रमणमा मृत्यु भएको छ। इजरायली विदेशमन्त्री इजरायल काट्जले बिहीबार गाजामा इजरायली सेनाले गरेको कारबाहीमा हमासका नेता सिनवारको मारिएको उल्लेख गरेका छन् । उनले सिनवारलाई गत अक्टोबर ७ मा भएको आक्रमणको मास्टरमाइन्ड भएको बताए । यसअघि इजरायली सेना (आईडीएफ) ले हमास नेता याह्या सिनवार गाजामा भएको आक्रमणमा मारिएको हो कि होइन भनेर अनुसन्धान गरिरहेको बताइएको थियो। सिनवारको मृत्युबारे हमासको तर्फबाट अहिलेसम्म कुनै आधिकारिक बयान आएको छैन। यसअघि सिनवारको मृत्युको पुष्टिका सम्बन्धमा इजरायलले डीएनए परीक्षण गरिएको जनाइएको थियो । गाजामा हमासद्वारा सञ्चालित सिभिल डिफेन्स एजेन्सीका अनुसार उत्तरी गाजाको एक विद्यालय भवनमा इजरायली हवाई आक्रमणमा २२ जनाको मृत्यु भएको छ भने दर्जनौं घाइते भएका छन्। इजरायली सेनाले जबलियाको यो ठाउँलाई हमास र अन्य इस्लामिक जिहाद कार्यकर्ताहरूले आफ्नो बैठक बिन्दुको रूपमा प्रयोग गरिरहेको बताएको छ। हमासले भने उक्त आक्रमणको निन्दा गरेको छ। एक विज्ञप्तिमा हमासले आक्रमणस्थल विद्यालय रहेको र आफूहरुले उक्त स्थानलाई कमाण्ड सेन्टरको रूपमा प्रयोग गरेको दाबी झुटो भएको बताएको छ। इजरायली सेनाले दुई साताअघि यस क्षेत्रमा स्थलगत कारबाही सुरु गरेको थियो। इजरायली सेनाले हमास लडाकुहरूलाई पुन: संगठित हुनबाट रोकेको दाबी गरेको छ। इजरायली सेनाले दर्जनौं नामहरूको सूची जारी गर्दै आक्रमणको समयमा ती सबै मानिस भवनमा रहेको बताएको छ। त्यस्तै संयुक्त राष्ट्रका अधिकारीहरूले जबलियामा फसेका हजारौं प्यालेस्टाइनीको अवस्था निकै खराब रहेको बताएका छन् । उनीहरुलाई खाद्यान्नको पनि अभाव रहेको उनीहरुको भनाइ छ। को हुन् याह्या सिनवार ? याह्या सिनवार गाजामा हमासको राजनीतिक शाखाका नेता हुन् । उनलाई इजरायलदे मोस्ट वान्टेडको सुचीमा राखेको थियो। इजरायलले अक्टोबर ७, २०२३ मा आफ्नो दक्षिणी क्षेत्रमा भएको आक्रमणको लागि हमासका अन्य नेताहरूको साथै याह्या सिनवारलाई प्रखुख जिम्मेवार ठहराएको छ। ती आक्रमणहरूमा १२०० भन्दा बढी मानिस मारिएका थिए र २०० भन्दा बढी व्यक्ति अपहरणमा परेका थिए। अबु इब्राहिम भनेर चिनिने ६१ वर्षीय याह्या सिनवारको जन्म गाजा पट्टीको दक्षिणी क्षेत्रमा रहेको खान युनिस शरणार्थी शिविरमा भएको थियो । याह्याका आमाबाबु अस्केलोनका थिए। इजरायल १९४८ मा स्थापना भयो र हजारौं प्यालेस्टिनीहरूलाई उनीहरूको पुर्खाको घरबाट निष्कासित गरियो। त्यसपछि याह्याका आमाबाबु पनि शरणार्थी भए। याह्या सिनवारले आफ्नो प्रारम्भिक शिक्षा खान युनिसको केटाको माध्यमिक विद्यालयमा प्राप्त गरे। यसपछि उनले गाजाको इस्लामिक विश्वविद्यालयबाट अरबी भाषामा स्नातक डिग्री हासिल गरे। याह्या सिनवारलाई सन् १९८२ मा इजरायलले पहिलो पटक पक्राउ गरेको थियो । त्यतिबेला उनको उमेर मात्र १९ वर्ष थियो । याह्यालाई 'इस्लामिक गतिविधि' मा संलग्न भएको आरोप लगाइएको थियो। सन् १९८५ मा उनी फेरि पक्राउ परे । यही समयमा याह्याले हमासका संस्थापक शेख अहमद यासिनको विश्वास जितेका थिए। सन् १९८७ मा हमासको स्थापना भएको दुई वर्षपछि याह्याले आफ्नो सबैभन्दा खतरनाक आन्तरिक सुरक्षा संगठन अलमजदको स्थापना गरे। त्यतिबेला याह्या २५ वर्षका मात्र थिए । वाशिंगटन इन्स्टिच्युट अफ नियर इस्ट पोलिसीका फेलो एहुद यारीले गत वर्ष बीबीसीलाई इजरायलसँग मिलेर काम गरेको आशंकामा धेरै व्यक्तिको ""क्रूर हत्या"" पछाडि याह्याको हात रहेको बताएका थिए। उनले भनेका थिए, 'याह्याले उनीहरूमध्ये धेरैलाई आफ्नै हातले मारेका थिए र उनी यसमा धेरै गर्व गर्थे। उनले म र अन्य व्यक्तिहरूसँग कुराकानीमा पनि यो कुरा भने।' इजरायली अधिकारीहरूका अनुसार याह्याले पछि स्वीकार गरेका थिए कि उनले इजरायलको लागि जासुसी गरेको आशंकामा एक व्यक्तिलाई जिउँदै गाडेको थिए। जिउँदै गाड्ने काम बेल्चाले नभएर चम्चाले गरिएको उल्लेख छ । सन् १९८८ मा याह्या सिनवारले दुई इजरायली सैनिकको अपहरण र हत्याको योजना बनाएको र त्यसलाई कार्यान्वयन गरेको आरोप छ । उनी सोही वर्ष पक्राउ परेका थिए । इजरायलले उनलाई १२ प्यालेस्टाइनीको हत्या गरेको अभियोगमा दोषी ठहर गर्दै चारवटा आजीवन कारावासको सजाय सुनाएको थियो। बीबीसी"
अन्नबाली छाडेर व्यावसायिक तरकारी खेती,"सुर्खेत : किसानले वर्षायाममा धान र मकै लगाउँथे। हिउँदमा भने गहुँको खेती हुन्थ्यो। अन्नबालीको खेतीले केवल गुजारामात्र चल्थ्यो। दुःखअनुसार उब्जनी नभएपछि किसानले अन्नबालीको साटो तरकारी खेती सुरु गरे। अन्नबालीको तुलनामा तरकारीबाट दोब्बर बढी आम्दानी हुन थालेपछि हिजोआज सुर्खेतको बराहताल गाउँपालिका ८ स्थित धुलेचौरका किसानले व्यावसायिक तरकारी खेती गर्न थालेका हुन्। सिँचाइ र मलको अभावमा अन्नबालीबाट अपेक्षाअनुसार फाइदा नभएपछि यहाँका किसानले हिजोआज अन्नबालीको खेती घटाउँदै लगेका छन्। अर्थात् यहाँका किसान विस्तारै व्यावसायिक तरकारी खेतीमा आकर्षित भएका छन्। थोरै जग्गामा गरिएको तरकारी खेतीबाट पनि मनग्ये आम्दानी हुन थालेपछि उनीहरूले अन्नबालीको खेती गर्न छाडेका हुन्। तरकारी खेतीमामा थोपा सिँचाइ गर्न मिल्ने र उन्नत जातका बिउ तथा प्रविधिमार्फत खेती गर्न मिल्ने भएकाले पनि उत्पादन बढ्दो छ। अर्कोतर्फ उत्पादन भएको तरकारीबाट नगद आम्दानी हुने भएकाले पनि अन्नबालीभन्दा तरकारी खेतीबाट फाइदा भएको किसान बताउँछन्। अचेल यहाँका किसानले सागर कृषक समूह गठन गरेर व्यावसायिक तरकारी खेती गरिरहेका हुन्। समूहका अध्यक्षसमेत रहेका किसान होमराज थापा भन्छन्, अन्नबालीको खेतीले गुजारामात्र हुन्थ्यो, धेरै जग्गामा सिँचाइ गर्न पनि सम्भव थिएन। तर तरकारी खेतीका लागि जग्गा थोरै भए पनि हुन्छ, थोपा सिँचाइबाटै काम चल्ने भएकाले पनि तरकारी खेती सजिलो छ। किसानले टनेलमा खेती गरेकाले तरकारीमा रोग, किरा पनि धेरै लागेका छैनन्। उनी भन्छन्, तरकारी बेचेरै नगद आम्दानी भइरहेको छ, नगद आउन थालेपछि अचेल गाउँमा धेरै किसानले अन्नबाली छाडेर तरकारीको खेती गरिरहेका छन्। टनेलभित्र झारपात कम उम्रिने भएकाले गोडमेल गर्न सजिलो हुने किसान बताउँछन्। उनीहरूका अनुसार एक सिजनमै कम्तीमा पनि ५० हजार रुपैयाँसम्म आम्दानी हुन्छ। अन्नबालीबाट गुजारामात्र भएको र तरकारी खेतीबाट दोब्बर फाइदा भएपछि आफूहरूले अन्नबालीको खेती घटाउँदै लगेको थापाको भनाइ छ। व्यावसायिक तरकारी खेतीबाट आत्मनिर्भर बन्दै गएपछि स्थानीयले रोजगारीको चिन्ता गर्नु परेको छैन। आम्दानी बढेपछि किसानले सन्तानलाई वीरेन्द्रनगर र निजी विद्यालयमा पढाउन थालेका छन्। तरकारी खेतीबाट राम्रो आम्दानी हुन थालेपछि यहाँका किसानले हिउँदमा आलु, बन्दा, काउली र केराउ तथा वर्षायाममा गोलभेंडा, बोडी, काँक्रालगायतका लहरे जातका तरकारी खेती गरेका हुन्। स्थानीय सीता गौतमको परिवारले अचेल बारीको तरकारी बेचेरै आम्दानी गर्न थालेको हो। उनको बारीमा हिउँदको समयमा आलु, बन्दा र काउली फल्छ। वर्षायाममा भने गोलभेंडा, बोडी, करेलालगायतका लहरे जातका तरकारी लटरम्म फल्छ। पहिला वर्षायाममा मकै लगाउँथ्यौं, अचेल मकै छाडेर तरकारी लगाउन थालेका छौं सीता भन्छिन्। कुनैबेला मकै रोप्ने बारीमा अहिले तरकारी खेतीका टनेल छन्। त्यही टनेलभित्र लटरम्म तरकारी फल्छ। सीताले भनिन्, टनेलभित्र लगाएको गोलभेंडा बेचेर एक सिजनमा ३५ हजार रुपैयाँभन्दा बढी कमाइ हुन्छ, नगद आएपछि मकै छाडेर गोलभेंडाको खेती बढायौं। गोलभेंडाले मकैभन्दा दोब्बर बढी फाइदा भयो, हिउँदमा पनि गहुँ, आलु र बन्दा लगाउने गरेका छौं। धुलेचौरकै कर्णबहादुर थापाको परिवार पनि व्यावसायिक तरकारी खेतीमा जुटेको छ। एक सिजनमा गोलभेंडामात्र बेचेर डेढलाख रुपैयाँँसम्म आम्दानी हुन्छ, थापा भन्छन्, बन्दाबाट पनि आम्दानी भइरहेको छ, हामीलाई तरकारी बेच्नका लागि बजारको समस्या छैन। अचेल गाउँमा अन्नबालीको खेती कमै हुन्छ, टनेलभित्र पैसा फल्न थालेको छ। तरकारी लगाउँदा उत्पादन राम्रो भइरहेको स्थानीय किसान तीर्थबहादुर बुढाथोकीको भनाइ छ। उनी भन्छन्, पहिले गाउँमा टनेलभित्र तरकारी फल्छ भन्ने जानकारी नै थिएन, खुला बारीमा लगाउँदा वर्षात् र तुषारोले सखाप हुन्थ्यो। तर हिजोआज टनेलमा खेती हुने भएकाले वर्षात् र तुषारोमा पनि तरकारी खेती सप्रिन्छ, नगद आम्दानी गर्दै हामीले पनि सिजनअनुसार हरियो तरकारी खान पाएका छौं। यहाँका किसानले तरकारी खेतीमा रासायनिक विषादी र मल प्रयोग गर्दैनन्। किसानले समूहमार्फत टनेल, सरल थोपा सिँचाइ, मोहनी पासो, प्राविधिक सहयोग, सिजनअनुसारको बिउ र तालिम लिएका छन्। यहाँका सबै किसान घरमै स्थानीय जडीबुटीबाट झोल मल बनाउने प्रविधिबारे जानकार छन्। कुनै पनि किसानले तरकारी खेतीमा रासायनिक विषादी र मल प्रयोग गर्दैनन्। स्थानीय स्तरमा पाइने असुरो, असारे, तीतेपाती, टिमुर, लसुन, प्याज, गाईको गोबर र गहुँतलगायतका सामग्रीको मि श्रणबाट झोल मल बनाउने गरिएको छ। झोल मलको प्रयोग गर्दा रोग, किरा नियन्त्रण हुनुका साथै मल पनि हुने किसान बताउँछन्।"
"महिलाको अधिकार ३३ प्रतिशत, पालिका नेतृत्वमा ३३२ मात्रै","बुटवल : दलहरूको गैरजिम्मेवारका कारण स्थानीय तह (पालिका) मा महिला नेतृत्वको अवस्था निकै कमजोर छ। त्यसैले मंसिर १६ गते हुन लागेको स्थानीय तहको उपनिर्वाचनमा यसअघि पुरुष रहेका ती पदहरूमा महिलालाई उम्मेदवार बनाउन निर्वाचन आयोगले दलहरूलाई कडा निर्देशन दिएको छ। देशभरिमा कुल ७ सय ५३ वटा स्थानीय तह छन्। ४ सय ६० वटा गाउँपालिका, ६ महानगरपालिका, ११ उपमहानगरपालिका, २ सय ७६ नगरपालिका छन्। २०७९ को चुनावी नतिजाअनुसार ७ सय ५३ वटा स्थानीय तहमध्ये अध्यक्ष र नगरप्रमुख गरी २५ वटा पालिकामा प्रमुख पदमा मात्रै महिलाको नेतृत्व छ। यो कुल संख्याको ३ दशमलव ३२ प्रतिशत मात्र हो। नेपालको संविधान २०७२ ले राज्यका हरेक संरचनामा कम्तीमा ३३ प्रतिशत महिलाको अधिकार सुनिश्चित गरे पनि त्यसलाई राजनीतिक दलहरूले बेवास्ता गरेका छन्। यस्तो छ अहिले देशैभरिका स्थानीय तहमा प्रतिनिधित्व गर्ने महिलाहरूको अवस्था: यी हुन् देशभर पालिका हाँकिरहेका महिला कोशी प्रदेश विमला राई नगरप्रमुख, तुवाचुङ नगरपालिका, खोटाङ फुलवती राजवंशी अध्यक्ष, गौरीगन्ज गाउँपालिका, झापा मीना कार्की (बस्नेत) अध्यक्ष, लिखु पिके गाउँपालिका, सोलुखुम्बु पवित्रादेवी महतारा (प्रसाईं) नगरप्रमुख, बिर्तामोड नगरपालिका, झापा राजमती इङ्नाम अध्यक्ष, कानेपोखरी गाउँपालिका, मोरङ अरुणादेवी राई अध्यक्ष, जन्तेढुंगा गाउँपालिका, खोटाङ बागमती प्रदेश रेनु दाहाल नगरप्रमुख, भरतपुर महानगरपालिका, चितवन दीपा बोहोरा (दाहाल) अध्यक्ष, सुनकोशी गाउँपालिका, सिन्धुली रेणुका चौलागाईं अध्यक्ष, चौंरीदेउराली गाउँपालिका, काभ्रेपलाञ्चोक ताराकुमारी काजी महतो नगरप्रमुख, माडी नगरपालिका, चितवन पार्वती सुनुवार अध्यक्ष, फिक्कल गाउँपालिका, सिन्धुली मीनाकुमारी लामा नगरप्रमुख, हेटौंडा उपमहानगरपालिका, मकवानपुर मधेस प्रदेश गीता चौधरी नगरप्रमुख, सुरुंगा नगरपालिका, सप्तरी कल्पना कुमारी कटुवाल नगरप्रमुख, बरहथवा नगरपालिका, सर्लाही रीनाकुमारी साह नगरप्रमुख, मौलापुर नगरपालिका, रौतहट कौशल्या देवी नगरप्रमुख, ईशनाथ नगरपालिका, रौतहट गण्डकी प्रदेश लक्ष्मी पाण्डे अध्यक्ष, हुप्सेकोट गाउँपालिका, नवलपरासी (बसुपूर्व) गण्डकी थापा अधिकारी अध्यक्ष, बडिगाड गाउँपालिका, बागलुङ हीरादेवी शर्मा अध्यक्ष, मोदी गाउँपालिका, पर्वत लुम्बिनी प्रदेश विमला अर्याल नगरप्रमुख, सुनवल नगरपालिका, नवलपरासी (बसुप) सरस्वती दर्लामी चिदी अध्यक्ष, बगनासकाली गाउँपालिका, पाल्पा कर्णाली प्रदेश रीताकुमारी शाही अध्यक्ष, भैरवी गाउँपालिका, दैलेख मोहनमाया ढकाल (भण्डारी) नगरप्रमुख, वीरेन्द्रनगर नगरपालिका, सुर्खेत सुदूरपश्चिम प्रदेश सुशीला शाही नगरप्रमुख, लम्कीचुहा नगरपालिका, कैलाली अम्बिका चलाउने पञ्चदेवल विनायक नगरपालिका, अछाम स्रोत : गाउँपालिका र नगरपालिका राष्ट्रिय महासंघ।"
महिलाको संवैधानिक अधिकार नखोसौं,"नेपालको संविधानले राज्यको हरेक संरचनामा महिलाको ३३ प्रतिशत अधिकार सुनिश्चित गरेको छ। महिलाले यो कसैको दया, मायाले पाउने होइन। तर, देशभरका ७ सय ५३ पालिकामध्ये २५ वटामा मात्र महिला नेतृत्व छ। यो कुल संख्याको ३ दशमलव ३२ प्रतिशत हो। प्रतिशतकै आधारमा हेर्ने हो भने कम्तीमा २ सय ४८ पालिकामा महिला नेतृत्व हुनुपर्ने हो। दलहरूले चाहेर वा नचाहेर महिलालाई नेतृत्वमा पुयाउन सकिरहेका छैनन्। झिनो संख्यामा मात्र महिला नेतृत्व हुनु दुर्भाग्यपूर्ण हो। संविधानले दिएको अधिकारबाट महिला वञ्चित छन्। चुनावको मुखैमा हुने फरक दलबीचको गठबन्धनले महिलाको अधिकार खोसिएको छ। प्रमुख वा उपप्रमुख दुईमध्ये एक पदमा महिला उम्मेदवार हुनुपर्ने निर्वाचन कानुनमा उल्लेख छ। तर, त्यो पनि गठबन्धनका कारण कार्यान्वयन भएको छैन। दुई फरक पार्टीबीच गठबन्धन हुँदा दुवै पदमा पुरुषको वर्चस्व हुन्छ। नेतृत्वमा महिला नपुग्दा उनीहरूको आवाज दबिने गरेको छ। पुरुषले महिलाको आवाज नबोल्ने र नसुन्ने गरेका कैंयन गुनासा सुनिन्छन्। घरदैलोको सरकारको नेतृत्वमा महिलाको उपस्थिति कमजोर हुनु चिन्ताजनक हो। नीति र कानुनलाई दलहरूले कुल्चनु हुँदैन। महिलाको नेतृत्वमा चलेका पालिकाहरू तुलनात्मक रूपमा अब्बल छन्। विवादित छैनन्। अवसर पाए गर्न सक्छन् भन्ने उनीहरूले प्रमाणित गरिदिएका छन्। समयमै विकास निर्माणका योजनाहरू पूरा गर्ने, बेरुजु कम बनाउने, विकास बजेट खर्च गर्न असारको मुख ताक्न नपर्ने, सिर्जनशील काममा मात्र जोड दिने जस्ता उदाहरणहरू महिला नेतृत्वमा चलेका पालिकामा भेटिन्छन्। हाल मिसन ८४ र संविधान संशोधनको चर्चा छ। निर्वाचन आयोगले अबको निर्वाचनमा दलहरूले उम्मेदवार उठाउँदा नेतृत्वमा कम्तीमा ३३ प्रतिशत महिला उठाउनुपर्ने गरी विधेयक गृह मन्त्रालयमा पेस गरेको छ। उक्त विधेयक पास गर्न दलहरूले साथ नदिएको महिला अधिकारकर्मीको गुनासो छ। तथ्यांक हेर्ने हो भने हाल देशभर एमालेबाट १०, कांग्रेसबाट ९, माओवादीबाट ४, नेकपा एस र लोसपाबाट एकएक जनाले पालिकाको नेतृत्व गरेका छन्। कोशी प्रदेशमा ६, मधेसमा ४, बागमतीमा ६, गण्डकीमा ३, लुम्बिनी, कर्णाली र सुदूरपश्चिमका दुईदुई वटा पालिकामा मात्र महिला नेतृत्व छ। यो अत्यन्तै न्यून संख्या हो। २०८१ मंसिर १६ गते हुने उपनिर्वाचनमा नलगाढ नगरपालिका, गौरीशंकर र स्वामीकात्र्तिक खापर गाउँपालिकामा महिलालाई उपप्रमुखमा उम्मेदवार बनाउन दलहरूलाई निर्वाचन आयोगले निर्देशन दिएको छ। यो स्वागतयोग्य निर्णय हो। निर्वाचन आयोगले अघि सारेको विधेयक पास गर्न सबैले जोड दिनुपर्छ। विभेदरहित, समानुपातिक समावेशिता र सहभागितामूलक सिद्धान्तका आधारमा समतामूलक समाजको निर्माण गर्नु नेपालको संविधानको सुन्दर पक्ष हो। महिलालाई दिएको संवैधानिक अधिकार खोस्ने तर्फ कुनै पनि दल उद्यत् हुनु कदापि राम्रो होइन। महिलालाई भोट बैंकको रूपमा मात्र प्रयोग गर्नु हुँदैन। संविधानले दिएको अधिकार सुनिश्चित गरी सुन्दर समाज निर्माणमा दलहरू र सरकारको भूमिका महŒवपूर्ण छ।"
बाढीपहिरोपीडितलाई राहत प्याकेज,"काठमाडौं : सरकारले बाढीपहिरोपीडितलाई राहत प्याकेजको घोषणा गरेको छ। बाढीपहिरो संकटग्रस्त क्षेत्र घोषणा भएका स्थानीय तहलाई तीन समूहमा वर्गीकृत गरेर सरकारले राहत प्याकेज उपलब्ध गराउने भएको हो। राष्ट्रिय विपद् जोखिम न्यूनीकरण तथा व्यवस्थापन प्राधिकरणको बिहीबार बसेको कार्यकारी समितिको बैठकले अति प्रभावित, प्रभावित र सामान्य प्रभावित गरी तीन वर्गमा छुट्ट्याएर राहतको घोषणा गरेको छ। अतिप्रभावितलाई १ करोड, प्रभावितलाई ७५ लाख र सामान्य प्रभावितलाई ५० लाख उपलब्ध गराउने निर्णय कार्यकारी समितिको बैठकले गरेको प्राधिकरणका सहसचिव बसन्त अधिकारीले जानकारी दिए। उनका अनुसार २० जिल्लाका ७१ स्थानीय तहलाई तीन समूहमा वर्गीकरण गरिएको छ। अतिप्रभावित ९ स्थानीय तह छन् भने प्रभावित १२ स्थानीय तह र सामान्य प्रभावित ५० स्थानीय तह छन्। यो रकम गृह मन्त्रालयको विपद् व्यवस्थापन कोषबाट उपलब्ध गराइनेछ। जनजीवन सुचारु गर्न, अवरुद्ध सेवा सञ्चालन गर्न, जीवन सहज गर्न तथा अत्यावश्यक सेवा नरोकियोस् भन्ने उद्देश्यका साथ तत्कालको राहत स्वरूप यो रकम उपलब्ध गराउन लागिएको सहसचिव अधिकारीले जानकारी दिए। खोज तथा उद्धारलाई अझै प्रभावकारी बनाउन हेलिकप्टर लगायतका उपकरण पनि थप्नुपर्ने प्राधिकरणको निश्कर्ष छ। प्राधिकरणको कार्यकारी समितिको बैठकले खोज तथा उद्धारका लागि हेलिकप्टर र अन्य उपकरण किन्न पनि सरकारलाई अनुरोधसहितको सिफारिस गर्ने निर्णय गरेको छ। अहिले भएका हेलिकप्टर खोज तथा उद्धारलाई प्रभावकारी बनाउन पुग्दैनन्, त्यसैले हेलिकप्टरको संख्या थप्नु आवश्यक छ, उनले भने, खोज तथा उद्धारका लागि उपकरण पनि अभाव छ। हेलिकप्टरलगायत उपकरण थप गर्न राष्ट्रिय विपद् जोखिम न्यूनीकरण तथा व्यवस्थापन परिषद्लाई अनुरोधसहितको सिफारिस गर्ने निर्णय पनि भएको छ। प्रधानमन्त्री केपी शर्मा ओलीको अध्यक्षता शुक्रबार राष्ट्रिय विपद् परिषद्को बैठक बस्ने भएको छ । अविरल वर्षापछि आएको बाढीपहिरोका बेला खोज तथा उद्धारमा निजी क्षेत्र तथा संघसंस्थाले गरेको सहयोगको कदर गर्दै उनीहरूलाई पनि आवश्यकताअनुसार प्राधिकरणको कार्यकारी बैठकमा आमन्त्रण गर्ने निर्णय भएको छ। जेठ २८ देखि असोज २६ गतेसम्मको विपद्मा मृत्यु भएका परिवारका एक सदस्यको स्वास्थ्य बिमा गरिदिने निर्णय पनि प्राधिकरणको कार्यकारी बैठकले गरेको सहसचिव अधिकारीले बताए। यो वर्षको विपद्मा मृत्यु भएका परिवारको एक सदस्यको एक वर्षको स्वास्थ्य बिमा सरकारले गरिदिनेछ, उनले भने। प्राधिकरणले जाजरकोट, बझाङ लगायतका जिल्लामा गएको भूकम्पको पुनर्निर्माणलाई तीव्रता दिने निर्णय पनि गरेको छ। अर्थ मन्त्रालयले आवश्यक रकम उपलब्ध नगराउँदा भूकम्प पुनर्निर्माणको काम अघि बढ्न सकेको छैन। संकटग्रस्त क्षेत्र घोषणा गरिएको ७१ स्थानीय तह कोशी प्रदेश ओखलढुंगा चम्पादेवी गाउँपालिका सुनकोशी गाउँपालिका मानेभन्ज्याङ गाउँपालिका पाँचथर फिदिम नगरपालिका फालेलुङ गाउँपालिका फाल्गुनन्द गाउँपालिका उदयपुर बेलका नगरपालिका सोलुखुम्बु सोलुदूधकुण्ड नगरपालिका खुम्बु पासाङल्हामु गाउँपालिका माप्य दूधकोशी गाउँपालिका खोटाङ खोटेहाङ गाउँपालिका जन्तेढुंगा गाउँपालिका हलेसी तुवाचुङ नगरपालिका इलाम सन्दकपुर गाउँपालिका बागमती प्रदेश काभ्रेपलाञ्लोक बेथानचोक गाउँपालिका मण्डनदेउपुर नगरपालिका खानीखोला गाउँपालिका तिमाल गाउँपालिका रोशी गाउँपालिका पनौती नगरपालिका नमोबुद्ध गाउँपालिका महाभारत गाउँपालिका चौरीदेउराली गाउँपालिका भुम्लु गाउँपालिका पाँचखाल नगरपालिका ललितपुर महाँकाल गाउँपालिका बागमती गाउँपालिका गोदावरी नगरपालिका कोञ्योसोम गाउँपालिका दोलखा शैलुङ गाउँपालिका गौरीशंकर गाउँपालिका बिगु गाउँपालिका सिन्धुली गोलञ्जोर गाउँपालिका हरिहरपुर गढी गाउँपालिका सुनकोशी गाउँपालिका फिक्कल गाउँपालिका सिन्धुपालचोक भोटेकोशी गाउँपालिका बलेफी गाउँपालिका जुगल गाउँपालिका बाह्रबिसे नगरपालिका पाँचपोखरी थाङपाल गाउँपालिका मकवानपुर इन्द्रसरोवर गाउँपालिका बकैया गाउँपालिका भिमफेरी गाउँपालिका धादिङ बेनीघाट रोराङ गाउँपालिका नेत्रावती डवजोङ्ग गाउँपालिका धुनीबेंसी नगरपालिका खनियाबास गाउँपालिका गजुरी गाउँपालिका रामेछाप गोकुलगंगा गाउँपालिका खाँडादेवी गाउँपालिका दोरम्बा शैलुङ गाउँपालिका रामेछाप नगरपालिका मन्थली नगरपालिका उमाकुण्ड गाउँपालिका सुनापति गाउँपालिका लिखुतामाकोशी गाउँपालिका चितवन माडी नगरपालिका इच्छाकामना गाउँपालिका भरतपुर महानगरपालिका मधेस प्रदेश रौतहट गढीमाई नगरपालिका दुर्गाभगवती गाउँपालिका परोहा नगरपालिका राजेदेवी नगरपालिका राजपुर नगरपालिका महोत्तरी गौशाला नगरपालिका बर्दिवास नगरपालिका सर्लाही बलरा नगरपालिका बागमती गाउँपालिका सिरहा लहान नगरपालिका सप्तरी बालनबिहुल गाउँपालिका"
तिहारबाट आंशिक विद्युत् उत्पादन होला ?,"काठमाडौं : गत असोजको दोस्रो साता आएको बाढीपहिरोले नेपाली लगानीमा बनेको माथिल्लो तामाकोशी जलविद्युत् आयोजनामा ठूलो क्षति पुर्याएको छ। जसले गर्दा ४५६ मेगावाटको यो आयोजना पूर्णरूपमा बन्द भएको छ। आयोजनाले क्षतिको अनुमानसहित १ अर्ब ८० करोडको बिमा दाबी गरेको छ। राष्ट्रिय बिमा कम्पनीमा बिमा गराएको यो आयोजनाले क्षतिको आंकलन गरी १ अर्ब ८० करोडको दाबी गरेको प्रमुख कार्यकारी अधिकृत मोहनप्रसाद गौतमले जानकारी दिए। बिमा दाबीमा सिभिल, इलेक्ट्रो मेकानिकल र ज्वाइन इक्युपमेन्टहरू (इलेक्ट्र र हाइड्रो इक्विपमेन्ट) को क्षतिलाई समेटिएको छ। बिमा कम्पनीसँग भएको सम्झौताअनुसार दाबी गरेको २ महिनाभित्र अनिवार्य रूपमा भुक्तानी गर्नुपर्ने (फोर्समेजर) प्रावधान छ। कम्पनीले पनि प्रारम्भिक रूपमा क्षतिको आँकडा संकलन गरी आयोजनासँग आवश्यक कागजात माग्ने काम गरिरहेको गौतमले बताए। आयोजना नेपाल विद्युत् प्राधिकरणको सहायक कम्पनी हो। यो आयोजना २०७८ सालबाट पूर्णक्षमतामा सञ्चालनमा आएको थियो। यो पीकिङ रन अफ रिभर(पीआरओआर) आयोजना बन्द हुँदा दैनिक करिब ४ करोड घाटा भएको छ। पीआरओआर आयोजना भएकाले वर्षामा पूर्ण क्षमतामा उत्पादन हुने र हिउँदमा ४ घन्टा पीकिङ दिने (पूर्णरूपमा सञ्चालन हुने) गरेको छ। पूर्ण क्षमतामा उत्पादन हुँदा दैनिक ४ करोडको बिजुली उत्पादन हुने छ। उत्पादन क्षमता घटेसँगै यसको आम्दानी पनि घट्ने छ। गत असोज ११ र १२ गते आएको अविरल वर्षापछिको बाढीपहिरोले ४५६ मेगावाटको आयोजनाको उत्पादन बन्द छ। आयोजनाको विद्युत् उत्पादन बन्द भएको २० दिन भयो। आयोजनाको मुख्य बाँधमा पहिरोले क्षति पुर्याएपछि विद्युत् उत्पादन बन्द भएको गौतमले बताए। अविरल वर्षाका कारण आएको पहिरोले दोलखाको बिगु गाउँपालिका१ लामाबगरस्थित माथिल्लो तामाकोशी आयोजनाको बाँध क्षेत्रका संरचना (हेडवक्र्स)मा क्षति पुर्याएको हो। नेपाली लगानीमा बनेको र अहिलेसम्म बढी क्षमताको पिकिङ रन अफ रिभर (पीआरओआर) माथिल्लो तामाकोशीमा पानीको बहाव उच्च भएपछि गत असोज ११ गते शुक्रबार साँझ ७ बजेबाट विद्युत् उत्पादन बन्द गरिएको थियो। बाँधस्थलभन्दा केही तल दायाँतर्फ रहेको नियन्त्रण कक्ष, बालुवा थिग्रयाउने पोखरी (डिस्यान्डर) र बाँधबाट डिस्यान्डरसम्म पानी पुर्याउने नहर (कल्भर्ट)मा क्षति पुगेको छ। नियन्त्रण कक्ष, डिस्यान्डर र कल्भर्ट रहेको स्थानभन्दा माथिबाट खसेको पहिरोका कारण ती संरचनामा ठूलो क्षति पुगेको अनुमान गरिएको छ। मुख्य बाँधमा कार्यरत २ कर्मचारी र गरुडदल गणका २ जवानको मृत्यु पनि भएको थियो। क्षतिको पूर्णविवरण आउन बाँकी रहे पनि प्रारम्भिक अनुमान भने करिब २ अर्ब गरिएको नेपाल विद्युत् प्राधिकरणका कार्यकारी निर्देशक कुलमान घिसिङले बताए। इन्जिनियरिङ कम्पनीले विस्तृत निरीक्षण तथा अध्ययन गरिरहेकाले क्षतिको एकिन तथ्यांक भने आउन बाँकी रहेको बताइएको छ। तामाकोशी आयोजनाको डिजाइन डिस्चार्ज (पानीको बहाव) ६६ क्युसेक हो। अविरल वर्षापछि तामाकोशी नदीको बहाव बाँधस्थलमा ४६१ क्युसेक पुगेको थियो। प्राधिकरणसँग भएको विद्युत् खरिद बिक्री सम्झौताबामोजिम नदीमा पानीको बहाव २५० क्युसेक हुनासाथ विद्युत् गृह बन्द गर्नुपर्ने छ। असोज ११ गते दिउँसोबाट पानीको बहाव २५० क्युसेक नाघेको र पानीको बहाव बढ्ने क्रम रहेपछि सोही साँझबाट विद्युत् उत्पादन पूर्णरूपमा बन्द गरिएको थियो। मुख्य बाँधसँगै यहाँसम्म पुग्ने पहुँचमार्गमा पनि पहिरोले क्षति पुर्याएको छ। गोंगरबाट लाओर जाने प्रवेश मार्गको काभ्रे भीरभन्दा माथि करिब ढेड सय मिटर बाटोमा ठूलो पहिरो आएको छ। त्यसले त्यहाँ भएका संरचनाहरूलाई ध्वस्त बनाइदिएको प्रमुख कार्यकारी गौतमले जानकारी दिए। बाटो अबरुद्ध छ। यसले लाओरमा मानिसको आवतजावात तथा सामग्री ढुवानी बन्द भएको छ। यताको यतै उताको उतैको अवस्था छ, उनले भने। अर्को समस्या भनेको ४६ नम्बरको टावरको क्रसआर्म भाँचिएको छ। त्यसको स्थलगत अध्ययन गरी मर्मत सम्भार गर्ने तयारी गरिएको गौतमले जानकारी दिए। यसैगरी पहिरोले मुख्य बाँधबाट डिसेन्डरसम्म पानी पुर्याउने २ वटा भूमिगत कल्भर्ट र पानी थिग्रयाउने २ पोखरी (डिसेन्डर) मा पनि क्षति पुर्याएको छ। कल्भर्ट माथि कन्ट्रोल बिल्डिङ बनेको थियो, जुन ढुंगा खसेर ध्वस्त भयो। २ वटा डिसेन्डरमध्ये खोलापट्टि बायाँतिरको डिसेन्डरमा कम क्षति र भित्तापटिको अर्थात् दायाँपट्टि बढी क्षति भएको आयोजनाका प्रमुख कार्यकारी गौतमले बताए। उनका अनुसार डिसेन्डरको दायाँपट्टि रहेको झर्नाबाट नै ढुंगा खसेको थियो। मोहनप्रसाद गौतम, प्रमुख कार्यकारी अधिकृत माथिल्लो तामाकोशी जलविद्युत् आयोजना आयोजनामा पुगेको क्षतिको राष्ट्रिय बिमा कम्पनीमा १ अर्ब ८० करोडको बिमा दाबी गरिएको छ। माथिल्लो तामाकोशीमा पानीको बहाव उच्च भएपछि गत असोज ११ गते शुक्रबार साँझ ७ बजेबाट विद्युत् उत्पादन बन्द गरिएको थियो। बाँधस्थलभन्दा केही तल दायाँतर्फ रहेको नियन्त्रण कक्ष, बालुवा थिग्रयाउने पोखरी (डिसेन्डर) र बाँधबाट डिसेन्डरसम्म पानी पुर्याउने नहर (कल्भर्ट)मा क्षति पुगेको छ। नियन्त्रण कक्ष, डिसेन्डर र कल्भर्ट रहेको स्थानभन्दा माथिबाट खसेको पहिरोका कारण ती संरचनामा ठूलो क्षति पुगेको अनुमान गरिएको छ। मुख्यबाँधमा कार्यरत २ कर्मचारी र गरुड दल गणका २ जवानको मृत्यु पनि भएको छ। २ वटा डिसेन्डरमध्ये खोलापट्टि बायाँतिरको डिसेन्डरमा कम क्षति र भित्तापटिको अर्थात् दायाँपट्टि बढी क्षति भएको छ। देब्रोपट्टिको डिसेन्डर मर्मत गरेर तिहार अघिबाट चलाउने भन्ने आयोजनाको योजना हो। तर, पहुँच मार्ग नै ध्वस्त हुँदा डिसेन्डर मर्मतका लागि असर पर्ने देखिन्छ। देब्रेपट्टिको डिसेन्डर मर्मत गरेर तिहार अघिबाट चलाउने भन्ने आयोजनाको योजना हो। तर, पहुँच मार्ग नै ध्वस्त हुँदा डिसेन्डर मर्मतका लागि असर पर्ने उनी भन्छन्। डिसेन्डरमा थुप्रिएको लेदो हटाउने काम भने सुरु भएको छ। यसका लागि माथिल्लो तामाकोशीले नै निर्माण गरिरहेको निर्माणाधीन रोल्वालिङ खोला जलविद्युत् आयोजना (२२ मेगावाट) बाट सहयोग लिइएको छ। रोल्वालिङको ठेकेदार हाइहिमाल हाइड्रो कन्स्ट्रक्सनको इक्विपमेन्ट र उनीहरूको स्रोत प्रयोग गरेर अहिले काम भइरहेको गौतमले जानकारी दिए। अरूलाई ठेक्का आह्वान गरेर मात्र दिन मिल्ने हुँदा यसले समय लम्बिने हुन्छ। डेवक्र्सको आधारमा उनीहरूलाई भुक्तानी गर्ने गरी काम भइरहेको छ। त्यो भनेको कुन इक्विपमेन्ट कति घन्टा चल्यो त्योअनुसार दररेटमा भुक्तानी गर्ने भन्ने हुन्छ, गौतम बताउँछन्। तिहारबाट विद्युत् उत्पादन गर्ने तयारी बाढीले उत्पादन बन्द भएको माथिल्लो तामाकोसी आयोजनाको मर्मतसम्भार गरी विद्युत् उत्पादनको तयारी गरिएको छ। २ वटा डिसेन्डरमध्ये कम क्षति भएको बायाँपट्टिको डिसेन्डरमा थुप्रिएको लेदो सफा गरी र मर्मत गरी चलाउन सक्ने अवस्थामा रहेको आयोजनाका प्रमुख कार्यकारी मोहनप्रसाद गौतम बताउँछन्। पीआरओआर आयोजना भएकोले हिउँद लागेसँगै उत्पादन क्षमता पनि घट्ने हुन्छ। कात्तिकमा ३ सय मेगावाट विद्युत् उत्पादन गर्न सकिन्छ। खोलाको पानीको आधारमा नै एक डिसेन्डरबाट कत्ति विद्युत् निकाल्ने भन्ने हुन्छ। छोटो अवधिका लागि एउटा डिसेन्डरबाट ४५६ मेगावाट नै उत्पादन गरिएको गौतम सुनाउँछन्। तर, बढी क्षमतामा एउटै डिसेन्डरबाट पानी पठाइयो भने त्यसको बालुवा थिग्रयाउने कार्य क्षमता घट्ने बताइन्छ। चाँडोभन्दा चाँडो एउटा डिसेन्डरबाट कम भए पनि उत्पादन गर्ने गरी काम गरिरहेको गौतमले जानकारी दिए। पहुँचमार्गको अवरोध हटाउने हो भने डिसेन्डरको मर्मतसम्भार सहज हुने उनको भनाइ छ। कात्तिकबाट माथिल्लो तामाकोसीले आंशिक उत्पादन सुरु गर्ने हो भने आगामी हिउँदमा विद्युत् आयातमा कम लोड पर्ने प्राधिकरण बताउँछ। पुस, माघसम्ममा एउटा डिसेन्डर पनि बनेन भने हिउँदको विद्युत् माग धान्न समस्या आउन सक्ने प्राधिकरणका कार्यकारी घिसिङ बताउँछन्। कात्तिकसम्म आन्तरिक उत्पादनले माग धान्ने प्राधिकरणले जनाएको छ। अहिले आन्तरिक माग पूरा गरी करिब ४ सय मेगावाट भारत निर्यात भइरहेको छ। जोखिम सर्तकतामा ध्यान दिनु जरुरी गत असोजमा आएको बाढीले जलविद्युत्मा ठूलो क्षति भएको देखिन्छ। तर, केही आयोजनाहरूले क्षतिभन्दा पनि बीमा दाबीका लागि हल्ला बढी गरेको जलविद्युत् अनुसन्धानकर्ता एवं त्रिभुवन विश्वविद्यालयका उपप्राध्यापक डासुरेश मरहट्टा बताउँछन्। तर, माथिल्लो तामाकोशीमा भने ठूलो क्षति भएको उनी बताउँछन्। भीरपाखामा बनाउने जलविद्युत् आयोजनाहरू बनाउँदा डिजाइनमा नै कतिसम्म बाढी आउन सक्छ भनेर उल्लेख गरिएको हुन्छ। डिजाइज डिस्चार्जमा बाढीको डिस्चार्जको भ्यालु कम राखेर संरचना सानो बनाउने प्रचलनले पनि यस्ता प्रकोप बढी क्षति भएको उनी भन्छन्। यसलाई राम्रोसँग अध्ययन गर्न जरुरी रहेको उनको धारणा छ। हाम्रो भौगोलिक बनावट नै प्राकृतिक विपत्तिको जोखिमयुक्त भएकाले पहिरो जाने, बाढी आउने हाम्रो भूगोलको विशेषता नै हो। घटना घट्छन् तर त्यसका लागि जोखिम न्यूनीकरणको उपायमा ध्यान दिन जरुरी छ, अनुसन्धानकर्ता मरहट्टाले भने। यसका लागि पहिरोको सेन्सर, पानी पर्न थालेपछि त्यसको मोनिटोरिङ गर्ने, यतिभन्दा माथि आयो भने त्यहाँको सुरक्षा कसरी गर्ने भन्ने लगायतका विषयलाई समेटेर हाजार्ड म्यापिङ (खतराको आंकलन) गर्न जरुरी रहेको उनको भनाइ छ। यस्तो गर्न सके भौतिक तथा मानविय क्षति हुँदैन या कम हुने भन्दै उनले यसमा हाम्रो तयारी नपुगेको बताए। जल तथा मौसम विज्ञान विभागले ६० मिलिमिटर प्रतिघण्टा पानी पर्यो भने विपद् जान्छ र २ घण्टामा ८० मिलिमिटर पानी पर्यो भने पहिरो जान्छ भनिरहँदा पनि त्यसमा चनाखो हुन नसकिएको उनको तर्क छ। हाम्रा जलविद्युत् आयोजनाहरू पहाडका कुनाकन्तारा र खोँचमा बन्ने हुँदा खतरासूचक पहिल्याउने गरी यन्त्र जडान गर्न उनी सुझाउँछन्। निर्माण सुरुको ११ वर्षमा बनेको थियो आयोजना कुलमान घिसिङ, कार्यकारी निर्देशक, नेपाल विद्युत् प्राधिकरण बाढीले माथिल्लो तामाकोशी आयोजनामा पुर्याएको क्षतिका बारेमा अध्ययन भइरहेको छ । प्रारम्भिक क्षति करिब २ अर्ब देखाएको छ। प्राधिकरण अन्तर्गतको इन्जिनियरिङ कम्पनीले विस्तृत अध्ययन गरिरहेकाले कति क्षति भएको छ भनेर अहिले भन्न सकिन्ने अवस्था छैन। नियमित प्रक्रियाबमोजिम बिमा कम्पनीमा दाबी गरिएको छ। कम क्षति भएको डिसेन्डरको मर्मत गरी तिहारबाट नै आंशिक उत्पादन गर्ने तयारी छ। कात्तिकमा नै माथिल्लो तामाकोशीबाट विद्युत् उत्पादन सुरु हुने हुँदा हिउँदको विद्युत्को माग र आपूर्तिलाई यसले सहज नै बनाउँछ। पुसमाघसम्म एउटा पनि डिसेन्डर बनेन भने मात्र गाह्रो हुन्छ। पूर्णरूपमा ध्वस्त भएको कन्ट्रोल रुम र डिसेन्डरको पुनर्निर्माणका लागि पनि छिट्टै नै काम अघि बढ्ने छ। प्रधानमन्त्री केपी शर्मा ओलीको पालमा २०७८ सालमा ४५६ मेगावाटको माथिल्लो तामाकोसी आयोजनाको पहिलो युनिटबाट ७६ मेगावाट बिजुली राष्ट्रिय प्रसारणमा जोडिएको थियो। यो स्वदेशी लगानीमा बनेको नेपालकै पहिलो जलविद्युत् आयोजना हो। २०६२ सालमा आयोजनाको सम्भाव्यता अध्ययन भएको थियो भने २०६३ सालमा आयोजना निर्माणका लागि कम्पनी स्थापना गरिएको थियो। आयोजनाको पहिचान भने सन् १९८५ मा गरिएको थियो। आयोजनाको शिलान्यास तत्कालीन प्रधानमन्त्री झलनाथ खनालले २०६७०६८ मा गरेका थिए। आयोजनामा प्राधिकरण, नेपाल टेलिकम, नागरिक लगानी कोष र राष्ट्रिय बिमा संस्थानको गरी ५१ प्रतिशत सेयर स्वामित्व छ भने १५ प्रतिशत सेयर सर्वसाधारण तथा १० प्रतिशत दोलखाका बासिन्दाको छ। बाँकी रहेको २४ प्रतिशत सेयर लगानी सञ्चय कोष, प्राधिकरण तथा बैंक तथा वित्तीय संस्थाका कर्मचारीको छ। आयोजनाको कुल लगानीमध्ये स्वपुँजी १० अर्ब ५९ करोड र बाँकी ऋणमार्फत जुटाइएको छ। वित्तीय प्रतिवेदनले आयोजना निर्माणको सुरुवाति लागत करिब ३५ अर्ब २९ करोड रुपैयाँ (४४१ मिलियन अमेरिकी डलर) आकलन गरेको थियो। ६ वर्ष अवधिमा निर्माण सम्पन्न गर्ने लक्ष्यसहित आयोजनाको लागत अनुमान गरिएको थियो। ६ वर्षमा आयोजना सम्पन्न हुने अनुमान गरी १४ अर्ब ब्याज लाग्ने पहिलो प्रक्षेपण थियो। २०७३ सालमा निर्माण सम्पन्न गरी उत्पादन सुरु गर्ने लक्ष्य लिइए पनि मुख्य सुरुङको डिजाइन परिवर्तन, भूकम्प, नाकाबन्दी, कामदारको अवरोध, कोरोना महामारीजस्ता कारणले आयोजना पाँच वर्ष पछाडि धकेलिएको हो। निर्माणमा ढिलाइका कारण आयोजनाको लागत बैंकको ब्याजसहित करिब ८५ अर्ब रुपैयाँ पुगेको छ। गोंगरबाट खिम्तीसम्मको ४७२ किलोमिटर प्रसारण लाइनको लागतसमेत यसमा नै जोडिएको छ। निर्माण अवधि लम्बिन जाँदा आयोजनाको बैंक ब्याज करिब ३२ अर्ब पुगेको थियो। लागत अनुमान गर्दा सुरुमा अमेरिकी डलरको विनिमयदर ८० रुपैयाँसम्म हुने अनुमान थियो। डलरको भाउ बढिरहेको छ। साढे ३ अर्बको मूल्य समायोजनको व्यवस्था छ। कुल गर्दा करिब ८५ अर्बमा आयोजना पूर्ण क्षमतामा निर्माण सम्पन्न हुने जनाइएको छ। ८ सय २२ मिटर उचाइको हेड भएको आयोजनको वार्षिक उत्पादन करिब साढे ९ अर्ब युनिटको छ भने विनियमदर करिव ४ रुपैयाँ ६ पैसा छ। राष्ट्रिय गौरवको यो आयोजनाका ६ वटा युनिट छन्। उत्पादित विद्युत् गोंगरस्थित विद्युत् गृहबाट ४७ किलोमिटर लामो २२० केभी डबल सर्किट प्रसारण लाइनबाट खिम्ती सबस्टेसन पुर्याइएको छ। उक्त सबस्टेसनबाट ढल्केबरस्थित ४४०२२० केभी सबस्टेसनमा पुर्याई वितरण गरिएको छ। यस्तै, काठमाडौंमा ३२ केभीको खिम्तीलामासाँघु प्रसारण लाइनमार्फत विद्युत् पुर्याइएको छ। ४ अर्बमा बनेको थियो मुख्य बाँध नेपाल सरकारले यो वर्षाले पुर्याएको सबैभन्दा ठूलो भौतिक क्षतिको रूपमा तामाकोशी आयोजनाको नोक्सानीलाई लिएको छ। पिकिङ रनअफ रिभरको यो आयोजनाको मुख्य बाँध वा ड्याम करिब ४ अर्ब लगानीमा निर्माण भएको थियो। तर, निरन्तर वर्षाका कारण यसमा नै क्षति पुगेको छ। करिब ७ देखि ८ करोडमा बनेको कन्ट्रोल विल्डिङ पूर्णरूपमा नै ध्वस्त भएको छ। योसँगै करिब २ अर्बको क्षतिको प्रारम्भिक आंकलन आयोजनाको छ। कन्ट्रोल बिल्डिङसहित क्षति भएको दायाँ डिसेन्डरको पुनर्निर्माण भने कसरी गर्ने भन्ने अहिले निक्र्योल नभएको प्राधिकरणका कार्यकारी निर्देशक कुलमान घिसिङ बताउँछन्। कन्ट्रोल बिल्डिङसहित सबै प्याकेजमा गर्ने वा छुट्टै टेन्डर गर्ने वा कसरी गर्ने भन्नेमा छलफल भइरहेको घिसिङको भनाइ छ। अहिले बिमा दाबी गरिएकाले सो भुक्तानी पछि र क्षतिको पूर्ण विवरणपछि मात्र पुनर्निर्माणको कामलाई अघि बढाइने कार्यकारी निर्देशक घिसिङले जानकारी दिए। यता, बाँधमा रहेका गेटलाई चलाउन र डिसेन्डरलाई सफा गर्न गोंगरबाट लगिएको ११ केभी विद्युत् लाइन मर्मत सम्भार गरी चालू गरिएको र पावर ट्रान्सफर्मर तथा केबल प्राधिकरणबाट जडान गरिएको आयोजनाका प्रमुख कार्यकारी गौतमले बताए। कन्ट्रोल बिल्डिङ नभएको भएर बाहिरबाट सहायता लिएर गेटहरू खोलिएको छ। गेट अपरेसन अहिले म्यानुअल्ली भइरहेको उनले बताए।"
झापामा फलामको गेटले थिचेर बालकको मृत्यु,झापा : झापाको अर्जुनधारामा फलामे गेटले थिचेर बालकको मृत्यु भएको छ। गएराति ८ बजे अर्जुनधारा नगरपालिका ६ निवासी सवनम मस्कराका छोरा २ वर्षीय शिवम् मस्कराको फलामको गेटले थिचेर मृत्यु भएको हो । आमा श्रेया अग्रवालसँग सोही ठाउँमा रहेको मामाघमा आएका थिए। फलामको गेटमा खेल्ने क्रममा उक्त गेट पल्टिएर बालकलाई थिचेको प्रहरीले जनाएको छ। घाइते बालकको बीएण्डसी अस्पताल बिर्तामोडमा उपचारको क्रममा आज बिहान ६:१५ बजे मृत्यु भएको जिल्ला प्रहरी कार्यालयका डीएसपी कृष्णकुमार चन्दले जानकारी दिए ।
बाइडेनद्वारा ४४ अर्ब ५० करोड डलर विद्यार्थी ऋण राहत स्वीकृत,वासिङ्टन (एजेन्सी): राष्ट्रपति निर्वाचनको दुई साताभन्दा कम समय बाँकी रहँदा अमेरिकी राष्ट्रपति जो बाइडेनले बिहीबार सार्वजनिक सेवकहरूका लागि करिब ४४ अर्ब ५० करोड डलर बराबरको अतिरिक्त विद्यार्थी ऋण राहत घोषणा गरेका छन्। पदमा आएदेखि बाइडेन र उपराष्ट्रपति कमला ह्यारिसको ऋण माफीमा सुधार ल्याउने प्रयासहरूको प्रशंसा गर्दै यो कार्यले देशभरका करिब ६० हजार ऋणीलाई प्रभावित गर्ने ह्वाइट हाउसले बताएको छ। ह्यारिस नोभेम्बरको ह्वाइट हाउस दौडमा डेमोक्रेटिक उम्मेदवार हुन्। उनले रिपब्लिकन पूर्वराष्ट्रपति डोनाल्ड ट्रम्पविरुद्ध प्रतिस्पर्धा गर्दै छिन्। यो घोषणा कोभिड१९ महामारीपछि घरपरिवारहरूले उच्च जीवनयापन लागतको भार महसुस गरिरहेको र मतदाताहरूले सर्वेक्षणहरूमा अर्थतन्त्रलाई महत्वपूर्ण चिन्ताका रूपमा उल्लेख गरेको बेलामा आएको छ। पछिल्लो कदमसँगै सार्वजनिक सेवा ऋण माफीअन्तर्गत १० लाख बढी मानिसको ऋण रद्द गरिएको राष्ट्रपति बाइडेनले वक्तव्यमा उल्लेख गरेका छन्।

शीर्षक,विवरण
"किसुनजी, गिरिजाबाबुले कम्युनिस्टसँग सत्ता सहकार्य गर्दा पनि चुनावी तालमेल गरेनन्, अहिले के बाध्यता आइलाग्यो?","काठमाडौं : नेपाली कांग्रेसका केन्द्रीय सदस्य डा शेखर कोइरालाले कम्युनिस्टसँग चुनावी तालमेल गर्ने निर्णयमा असहमति जनाएका छन्। केन्द्रीय समितिको आवश्यकताका आधारमा चुनावी तालमेल गर्ने निर्णय पन्छाएर केन्द्रबाट निर्णय लादिएको भन्दै कोइरालाले विरोध गरेका हुन्। नेविसंघको कार्यक्रमलाई बुधबार सम्बोधन गर्दै नेता कोइरालाले विगतमा कम्युनिस्टसँग सरकारमा सहकार्य भए पनि चुनावी तालमेल नभएको स्मरण गर्दै अहिले के बाध्यता आइलाग्यो भनि प्रश्न गरे। उनले कृष्णप्रसाद भट्टराई, गिरिजाप्रसाद कोइराला र सुशील कोइरालासम्म पालामा कांग्रेसले कम्युनिस्टसँग सत्ता सहकार्य गरेको तर कसैले पनि निर्वाचनमा तालमेल नगरेको कोइरालाले बताए। वीपीले नै कांग्रेसको पृष्ठभूमि, भूमिका, पहिचानमा अरुभन्दा भिन्न भएकाले कहिले पनि कम्युनिस्टसँग शाब्दिक साथ लिएर अगाडि जानुहुँदैन भनेको उनले स्मरण गराए। तर राजाको कारणले गर्दा गणेशमानजी, किसुजी, गिरिजाबाबुहरुसँग कम्युनिस्टहरुसँग मिलेर पहिलो जनआन्दोलन भयो। प्रजातन्त्र बहुदलीय व्यवस्थामा अगाडि बढ्यौं। त्यो बेला किसुनजीको सरकारमा एमाले पनि थियो। तर निर्वाचनमा हामी एक्लै लड्यौं। हामी कसैसित मिलेनौं, उनले भने। दोस्रो जनआन्दोलनमा निरंकुशता अन्त्य गर्न र गणतन्त्र प्राप्त गर्नलाई गिरिजाबाबुले माओवादीसहित सबै कम्युनिस्टलाई एकढिक्का बनाएर लोकतन्त्र प्राप्त गरेको र देश गणतन्त्रमा गएको भन्दै उनले थपे, हाम्रै सरकारमा माओवादी र एमालेहरु थिए। तर निर्वाचनमा हामी सँगै गएनौं। सुशील कोइरालाको पालमा संविधान बनाउने क्रममा कांग्रेसँगै एमाले सरकारमा रहेको र माओवादीहरुले बाहिरबाट सहयोग गरेर संविधान बनाएको उल्लेख गर्दै कोइरालाले भने, तर निर्वाचनमा हामी सँगै गएनौं। उनले प्रश्न गरे, तर आज के कति कारणले किन हामीहरु कम्युनिस्टहरु मिलेर गठबन्धन गरेर अगाडि बढिरहेका छौं? स्थानीय निर्वाचनमा गइरहेका छौं? के कारणले नेपाली कांग्रेसको केन्द्रीय समितिको निर्णयलाई पन्छाएर शीर्ष नेताहरु गठबन्धनको बैठकमा निर्णयहरु गरेर जिल्ला जिल्लामा पठाइरहनुभएको छ? के हामी कमजोर छौं? मलाई लाग्छ नेपाली कांग्रेस कमजोर छ। एक्लै लड्यौं भने पनि हामी हाम्रो गन्तव्यमा पुग्न सक्छौं भन्ने आत्मविश्वास छ। उनले कम्युनिस्टहरु मिल्दै चुनाव लड्ने हो भने भएका मतदाता पनि गुमाउने चेतावनी दिए। हाम्रा ३६ लाख भोटर छन्। नयाँ भोटरहरु आएका छन्। ३४३५ प्रतिशत हामीसँग भोट छ। त्यसलाई १० लाख र २० लाख गरेर बढाउन सकेनौ भने कांग्रेस फेरि कमजोर हुन्छ, उनले भने। उनले चुनावी तालमेल गर्ने निर्णयमा महामन्त्री गगन थापा पनि असन्तुष्ट रहेको बताए। अघि हामी कानेखुसी गर्दैथियौं, गगनजीले भन्नुभयो, दाई कस्तो विडम्बना भयो हामीहरुलाई। हामीले त अर्को पार्टीको छापमा स्वस्तिक चिन्ह लगाउनुपर्ने भो भन्दै हुनुहुन्थ्यो, उनले भने, यो अवस्था किन आयो? के कारणले आयो? यसको लेखाजोखा हामी निर्वाचनपछि गरौँला। यो निर्वाचन कांग्रेसका उम्मेदवारलाई जिताउन तपाईँहरु घरघर गएर जिताउनुस्। कांग्रेसलाई कसैको वैशाखी लिएर जानुपर्ने आवश्यकता छैन। पर्दैन।"
उम्मेद्वार बन्न राजीनामा दिन थाले जनप्रतिनिधी,जाजरकोट : आगामी बैशाख ३० गते हुने निर्वाचनमा पुनः उम्मेदवार हुनका लागि बाहलवाला जनप्रतिनिधिले राजीनामा दिन थालेका छन्। जाजरकोटको जुनीचाँदे गाँउपालिका वडा नम्बर १ का वडाध्यक्ष चन्द्रबहादुर शाहीले बुधबार आफ्नो पदबाट राजीनामा दिएका हुन्। निर्वाचन लड्नका लागि भन्दै राजीनामा दिने उनी पहिलो जनप्रतिनिधी हुन्। बाहालवाला जनप्रनिनिधिले मनोनयन दर्ता गर्नु अघि नै राजीनामा दिनु पर्ने प्रावधान अनुसार आगामी बैशाख ११ गते देखि लागु हुने गरि वडाध्यक्ष शाहीले राजीनामा दिएका हुन्। उनी नेपाली कांग्रेसबाट निर्वाचित वडाध्यक्ष हुन्। पार्टीले पुनः वडाध्यक्षमा दोहर्याउने निर्णय गरेपछि आफूले राजीनामा दिएको उनले बताए।
अछामका ५५ मतदान केन्द्र अति संवेदनशील,"अछाम : स्थानीय तह निर्वाचनमा जिल्ला सुरक्षा समितिले ५५ मतदान केन्द्रलाई अति संवेदनशीलमा राखेको छ। जिल्लामा २०७ मतदान केन्द्र मध्ये ५५ लाई अति संवेदनशील,५४ संवेदनशील,२१ सामान्य गरी तीन भागमा वर्गीकरण गरिएको प्रमुख जिल्ला अधिकारी बिश्वराज मरासेनीले जानकारी दिए। जिल्लामा १ सय ३० मतदान स्थल रहेका छन्। मतदान केन्द्रहरूमा तीन तहको सुरक्षा घेरा निर्माण गरेर भयरहित, स्वतन्त्र तरिकाले मतदान गराउने सुरक्षा निकायले योजना बनाएको उनले बताए। उनले भने, विगतको स्थानीय तहको निर्वाचन समिक्षा,भुगोल,सुरक्षाको अवस्था र बाटोको पहुँचको अवस्था हेरेर ३ भागमा वर्गीकरण गरेका छौं। अहिले मतदान केन्द्रको स्थलगत अनुगमन गरेका छौं र त्यहाँ अपनाउनुपर्ने सुरक्षा सतर्कताको बारेमा काम गरिरहेका छौं। निर्वाचन पूर्व, निर्वाचनको दिन र निर्वाचनपछि र्यालीसम्मका लागि सुरक्षा व्यवस्था तयार पारेका छौं। ६ गाउँपालिका, ४ नगरपालिका रहेको अछाममा बिहीबार निर्वाचन कार्यालय स्थापना गरिने छ। मतदानस्थलको सुरक्षा अवस्थालाई हेरेर सुरक्षाकर्मी परिचालन गरिने प्रमुख जिल्ला अधिकारी मरासेनीको भनाइ छ। मतदान केन्द्रको पहिलो सुरक्षा घेरामा म्यादी र नेपाल प्रहरी, दोस्रोमा सशस्त्र प्रहरी र बाहिरी तथा तेस्रो घेरामा नेपाली सेना रहने छन्। भौगोलिक विकटता, सहज रूपमा सवारी साधनको अवागमन नहुने, सुरक्षाकर्मीलाई हिँडेरै मतदान केन्द्रसम्म जानुपर्ने निर्वाचन सुरक्षा चुनौती रहेको प्रजिअ मरासेनीले बताए। निर्वाचनलाई मध्य नजर गर्दे सो अवधि भर लाइसन्स प्राप्त हातहतियार बुझाउन सुचना जारी गरिएको छ। जिल्लामा १ लाख ५६ हजार २ सय ८० मतदाता संख्या रहेको छ। ०७४ सालको निर्वाचन भन्दा यो पटक २८ हजार ५ सय ४० मतदाता संख्या थपिएको छ। ०७४ सालको निर्वाचनमा १ लाख २७ हजार ७ सय ४२ मतदाता रहेकोमा ३७ हजार ५ सय ५५ मतदाता निर्वाचनमा सहभागी नभएको तंथाक रहेको छ।"
सभापति देउवाविरुद्ध नाराबाजी,"जनकपुरधाम : सत्तारुढ गठबन्धनको बैठकबाट जनकपुरधाम उपमहानगरपालिका जनता समाजवादी पार्टीलाई दिने निर्णयपछि नेपाली कांग्रेसका कार्यकर्ताहरु स्थानीय तहको निर्वाचनमा केन्द्रीय हस्तक्षेपको विरुद्धमा काँग्रेस सभापति शेरबहादुर देउवाको पुत्ला दहन गरेको छ। जनकपुरधाममा नेपाली कांग्रेसका कार्यकर्ताहरुले विरोध प्रदर्शन गर्दै स्थानीय मुरली चोकमा कांग्रेसका कार्यकर्ताहरुले प्रधानमन्त्री तथा कांग्रेस सभापति देउवाको विरुद्धमा प्रदर्शन गरेका हुन्। आसन्न स्थानीयतह निर्वाचनका लागि सत्तारुढ दलहरुबीच जनकपुरधाम उपमहानगरपालिकाको नेतृत्व जनता समाजवादी पार्टी नेपाललाई दिने निर्णय गरेसँगै जनकपुरधाममा कांग्रेसका नेता कार्यकर्ताहरु आक्रोशित भएका छन्। गठबन्धनले पार्टी कार्यकर्ताहरुको भावनासँग खेलवाड गरेको भन्दै उनीहरुले टायर बालेर सभापति शेरबहादुर देउवा र गठबन्धन विरुद्ध नाराबाजी गरेका छन्। उनीहरुले नेपाली कांग्रेस जिन्दावाद, शेरबहादुर देउवा मुर्दावाद, मधेशको दलालसंग गठबन्धन गर्न पाइँदैन लगायतका नारा समेत लगाएका थिए। कांग्रेस जनकपुरधामका नगर कोषाध्यक्ष वीरेन्द्र यादवले जनकपुरधाममा नेपाली कांग्रेस एक्लै चुनाव लड्न सक्ने अवस्थामा रहेपनि यो पालिका अन्य दललाई दिनु निन्दनीय रहेको बताए। केन्द्रीय गठबन्धनले पार्टीका स्थानीय नेता कार्यकर्ताको भावनासंग खेलवाड गरेकोले आफूहरु विरोधमा उत्रेको यादवले बताए।"
सुतिरहेको व्यक्ति माथि हतियार प्रहार गर्ने पाख्रिन पक्राउ,"महोत्तरी : घरको बरण्डामा सुतेको व्यक्तिलाई घाईते बनाएको भन्दै महोत्तरी प्रहरीले एक जनालाई नियन्त्रणमा लिएको छ। महोत्तरीले प्रहरीले वर्दिवास नगरपालिका७ फुलवारीटोलका २२ वर्षिय उमेश पाख्रिनलाई पक्राउ गरिएको हो। पाख्रिनले स्थानीय ४० वर्षिय गणेशी महतोलाई धरिलो हतियार प्रहारगरी गम्भीर घाईते बनाएको थियो। पक्राउ परेका पाख्रिनले आफनै घरमै सुतिरहेको समयमा महतोलाई टाउको तथा गालामा हतियार प्रहार गरी सख्त घाईते बनाई फरार भएका थिए। फरार भएपछि ईलाका प्रहरी कार्यालय बर्दिवास र प्रहरी चौकी किसाननगरबाट खटिएको प्रहरीको टोली घटनास्थलमा गई मधेश प्रदेश प्रहरी कार्यालयसंगको समन्वयमा कुकुरसहितको प्रहरी टोली झिकाई सुक्ष्म अनुसन्धान गर्दा घटनामा संलग्नलाई पक्राउ गर्न सफल भएको जिल्ला प्रहरी कार्यालय महोत्तरीले जनाएको छ। पाख्रिनलाई खोजतलासको क्रममा आफ्नै घरमा लुकीछिपी बसिरहेको अवस्थामा निजले वारदातमा प्रयोग गरेको फलामको रड, लगाएको कपडा, धारिलो हतियार खुकुरीसमेत घरमा लुकाई छिपाई राखेको अवस्थामा बरामद गरी निजलाई पक्राउ गरिएको महोत्तरीका प्रहरी प्रवक्ता डिएसपी प्रकाश विष्टले बताए। पक्राउ परेका पाख्रिनलाई बुधबार महोत्तरी जिल्ला अदालत जलेश्वरबाट ज्यान मार्ने उधोग मुद्दामा ५ दिनको म्याद थप गरी थप अनुसन्धान भईरहेको डिएसपी विष्टले जानकारी दिएका छन्।"
उम्मेद्वार बन्न स्थायी शिक्षकबाट राजीनामा,"नुवाकोट : आसन्न स्थानीयतहको निर्वाचनको मिति नजिकिँदै गर्दा उम्मेद्वार वन्न नुवाकोटमा सरकारी स्थायी शिक्षकले राजीनामा दिन थालेका छन्। केही शिक्षकले राजीनामा दिइसकेको र कतिपयले टिकट पक्का भएपछि राजीनामा दिने जनाएका छन्। जिल्ला शिक्षा विकास तथा समन्वय कार्यालय नुवाकोटले दिएको जानकारी अनुसार हालसम्म नुवाकोटमा तीन जना स्थायी शिक्षकले राजनीनामा दिइसकेका छन्। यद्यपि, दुई महिनाको अवधिमा पाँच जना शिक्षकले घरायसी कारण देखाएर राजीनामा दिएको पाइएको छ। तीन जना स्थायी शिक्षकले कार्यालयमा घरायसी कारण देखाउँदै राजीनामा दिएको कार्यालयकी सूचना अधिकारी सम्झना थपलियाले जानकारी दिइन् । उनका अनुसार एक महिनाको अवधिमा महेन्द्र मावि गौरीवेशीका मावि स्थायी शिक्षक चिरन्जिवी भट्ट, सरस्वती आधारभूत विद्यालय वेलकोटगढीका प्रावि दरवन्दीका स्थायी शिक्षक लुरामणी पुडासैनी र लक्ष्मेश्वरी मावि कुमारीका प्रावि दरवन्दीकै शिक्षक अर्जुनकुमार पुडासैनीले राजीनामा दिएका छन्। आफूले विदुर नगरपालिका१२ को वडाध्यक्ष पदमा दावी गर्दै आठवर्ष चार महिना सेवा अवधि वाँकी र प्रधानाध्यापक पदमा रहेकै अवस्थामा मावि स्थायी दरबन्दीको पदबाट राजीनामा दिएको महेन्द्र मावि गौरीवेशीको निवर्तमान प्रधानाध्यापक चिरन्जिवी भट्टले बताए। उनले नेकपा एमालेबाट उम्मेद्वार बन्ने तयारी गरेका छन्। उनका अनुसार महादेव माविका प्रावि शिक्षक रामप्रसाद लामिछाने र सुर्यगढीका शिक्षक इतावहादुर गुरुङलेसमेत राजीनामा दिएका छन्। राजीनामा दिएका शिक्षकहरुले घरायसी तथा अन्य कारण देखाएका भएपनि अबको स्थानीय निर्वाचनमा उम्मेद्वार बन्न राजीनामा दिएको जनाइएको छ। यसका साथै जनप्रतिनिधि बन्नका लागि विभिन्न विद्यालयमा करारमा रहेका कतिपय शिक्षकहरुलेसमेत राजीनामा दिइरहेका छन्। अन्य २० जनाभन्दा बढी स्थायी शिक्षकहरुलेसमेत राजीनामा दिनका लागि सदरमुकाम विदुर पुगेर जिल्ला शिक्षा समन्वय इकाई कार्यालयमा गएर परामर्श तथा राय लिइरहेका छन्। दैनिकरुपमा स्थायी शिक्षकहरु स्थानीयतहको उम्मेद्वार बन्नका लागि राजीनामाको विषय लिएर आउने गरेको कार्यालयले जनाएको छ। स्थायी दरबन्दीका शिक्षकहरुले स्थानीय तहको निर्वाचनको उम्मेद्वारी, सेवा र राजीनामाका सम्बन्धमा सोधपुछ गरेका छन्। मनोनयनपत्र दर्ता हुने अघिल्लो दिनसम्म नुवाकमोटका धेरै शिक्षकहरुले राजीनामा दिने तयारी गरेको जनाइएको छ। यद्यपि सेवाको पेन्सन अवधि पुगेका शिक्षकले भने उम्मेद्वारी पक्का भएपछि मात्र राजनीना दिने तयारीमा छन्। शिक्षकहरुले आआफ्ना दलसंग टिकटको वार्गेनिङ गर्दै सुनिश्चित भएपछि मात्र राजीनामा दिने मनस्थिति बनाएको नेपाल राष्ट्रिय शिक्षक संगठन नुवाकोटका अध्यक्ष कृष्णप्रसाद उप्रेतीको भनाई छ। स्थानीय तहको निर्वाचनमा उम्मेद्वार बन्नका लागि अन्य शिक्षकहरुले पनि उम्मेद्वार बन्नका लागि राजीनामा दिने तयारी गरिरहेका छन्। विभिन्न विद्यालयमा कार्यरत शिक्षकले नगरपालिका र गाउँपालिकामा वडाध्यक्ष तथा अन्य पदमा उम्मेद्वार बन्न शिक्षण पेसाबाट राजीनामा दिने तयारी गरेको बताइएको छ। मतदाताले विश्वास गर्ने भएका कारण शिक्षकहरुले राजीनामा दिएर उम्मेद्वार बन्न चाहेको जनाइएको छ।"
ठेकेदारलाई स्थानीय तहको निर्वाचनमा उम्मेदवार हुन दिन आदेश,"काठमाडौं : सर्वोच्च अदालतले स्थानीय तहको ठेक्कापट्टामा संलग्न व्यक्तिलाई स्थानीय तहको निर्वाचनमा कुनै पनि स्थानीय तहबाट उम्मेदवार हुन नपाउने व्यवस्था कार्यान्वयन नगर्न अन्तरिम आदेश गरेको छ। न्यायाधीश नहकुल सुवेदीको एकल इजलासले सोमबार उक्त व्यवस्थाअनुसार ठेक्कापट्टामा संलग्न व्यक्ति (ठेकेदार) लाई निर्वाचनमा उम्मेदवार हुन नपाउने व्यवस्था कार्यान्वयन नगर्न निर्वाचन आयोगका नाममा अन्तरिम आदेश गरेको हो। आदेशमा भनिएको छ, कानुनले निर्धारित योग्यता पुगेको र प्रचलित कानुनमा तोकिएको अन्य अयोग्यता नभए निजले मनोनयनपत्र साथ पेस गर्नुपर्ने स्वघोषणापत्रको देहाय (ठ) बमोजिम गरिएको स्वघोषणाका आधारमा निजलाई २०७९१३० मा हुन गइरहेको स्थानीय तहको उम्मेदवार हुनबाट नरोक्नु। अदालतले स्थानीय तहको निर्वाचनमा आफ्नो ठेक्का कारोबार भएको स्थानीय तहबाहेक अन्य स्थानीय तहमा ठेकेदारलाई उम्मेदवारको मनोनयन दर्ता गर्न दिन भनेको छ। निर्वाचन आयोगले स्थानीय तह निर्वाचनलाई व्यवस्थित गर्न बनाएको स्थानीय तह निर्वाचन निर्देशिकाअन्तर्गतको स्वघोषणा गर्नुपर्ने व्यवस्था मा स्थानीयतहको ठेक्का पट्टामा संलग्न व्यक्तिलाई यही वैशाख ३० गते हुने निर्वाचनमा उम्मेदवार हु्न नपाउने व्यवस्था गरेको थियो। रासस"
"विराटनगर कांग्रेसले गठबन्धनको निर्णय नमान्ने, एक्लै चुनाव लड्ने","विराटनगर : सत्तारुढ गठबन्धनले भागबण्डाका लागि लिएको निर्णय नेपाली कांग्रेस विराटनगर महानगर समितिले नमान्ने भएको छ। गठबन्धनको निर्णयप्रति रुष्ट बनेको समितिले विराटनगरमा कुनै पनि दलसँग तालमेल नगरिकन वैशाख ३० गतेको स्थानीय तह चुनावमा एक्लै भिड्ने निर्णय यसअघि नै गरिसकेको छ। निर्णयमात्रै हैन, आकांक्षीमध्येबाट मेयर र उपमेयरका सम्भावित उम्मेदवारको नाम पनि पार्टी केन्द्रमा सिफारिस गरिसकेको छ। गठबन्धनको भागबण्डामा उपमेयर पद जनता समाजवादी पार्टी (जसपा)ले पाएपछि महानगर समितिले विरोध गरेको हो। मेयरको उम्मेदवारमा महानगर समितिले डिला संग्रौला, अमृत अर्याल, नागेश कोइराला, भीम पराजुली, इन्दिरा कार्की, दीपक चापागार्ई र गोपाल रेग्मीको नाम सिफारिस गरिसकेको छ। उपमेयरको उम्मेदवार सिफारिस हुनेमा निरज कोइराला, झुमा गौतम, प्रमिला गच्छदार, प्रमिला थापा, पुनम सिंह, जस्मिन मण्डल, पंकज बर्मा, दुर्गा कोइराला, डा सीता घिमिरे, गीता सिलवाल र राजु मास्के छन्। सिफारिसमा परेकामध्ये विराटनगरमा अहिले भीम मेयर र इन्दिरा उपमेयर छन्। कांग्रेसका विराटनगर सभापति दीपक चापागाईंले एक्लै चुनाव लड्ने अडान कायमै रहने र विराटनगरभित्र कुनै दलसँग चुनावी तालमेल नहुने स्पष्ट पारे। यसअघि अरु दलले गठबन्धन गर्दा कांग्रेस एक्लैले चुनाव जितेको र अहिले संगठन झन् मजवुत भएकाले तालमेलको आवश्यकता नरहेको उनको भनाइ छ। गठबन्धनको निर्णय हामी कांग्रेसका कार्यकर्ताले मान्नुपर्छ भन्ने छैन, चापागाईं भन्छन्, हामी अस्वीकार गर्छौँ र एक्लै चुनावमा जान्छौँ। विराटनगरभित्र कांग्रेस एक्लै चुनाव जित्न सक्षम रहेकाले गठबन्धनभित्र के निर्णय भयो भन्ने कुरामा चासो नराखिएको उनको जिकिर छ। विराटनगरभित्र गठबन्धन नचाहिने घोषणा गरेरै यसअघि नै कांग्रेसबाट उम्मेदवारको नाम सिफारिस गरिएको चापागाईं बताउँछन्। विराटनगरको उपमेयर अर्कैलाई सुम्पिने निर्णय गठबन्धनले गरेको हो। पार्टीले हैन, उनी भन्छन्, त्यो निर्णय कांग्रेसको केन्द्रीय कार्य समिति, सम्पादन समिति र संसदीय बोर्डमा आउन बाँकी छ। निर्णय पार्टीबाट पनि पास भयो भने चैँ विराटनगरका वडा समिति सभापतिहरुसँग छलफल गरेर नयाँ धारणा सार्वजनिक गरौँला। पार्टीको नेतृत्वले तल्लो स्तरबाट के माग भइरहेको र कार्यकर्ताले किन विरोध गरिरहेका छन् भन्ने बुझ्न जरुरी रहेको उनले बताए। यसअघिको निर्वाचनमा एक्लै चुनाव लडेको कांग्रेस मेयर र उपमेयर दुवै पदमा विजयी भएको थियो। विराटनगरका १९ वडामध्ये ७ वटामा कांग्रेसका उम्मेदवारले जितेका थिए। २०७४ सालमा जसपा ६, नेकपा (एमाले) ३, माओवादी केन्द्र १ वटा वडामा विजयी भए। स्वतन्त्र उम्मेदवारले २ वटा वडाध्यक्ष जिते। अघिल्लो चुनावमा एमाले र तत्कालीन फोरम लोकतान्त्रिक तथा माओवादी र तत्कालीन संघीय समाजवादी फोरमबीच चुनावी तालमेल थियो। तर एकल चुनाव लडेको कांग्रेसका भीम २३ हजार ३१ मत ल्याउँदै मेयरमा निर्वाचित भए। उनका प्रतिस्पर्धी एमालेलोकतान्त्रिक गठबन्धनका उम्मेदवार एमाले नेता विनोद ढकालले १७ हजार ३ सय २१ मत ल्याए। माओवादी र संघीय समाजवादी गठबन्धनका उम्मेदवार समाजवादीका नेता उमेशकुमार यादवले १४ हजार ९ सय ५८ मत प्राप्त गरेका थिए।"
चुनावको संघारमा किन भेटे शेखर कोइराला र सुवास नेम्वाङ?,"काठमाडौं : नेपाली कांग्रेसका नेता शेखर कोइरालाले चुनावी गठबन्धनप्रति असन्तुष्टि जनाएका छन्। नेविसंघको ५३औं स्थापना दिवसको अवसरमा आयोजित गोष्ठीमा बोल्दै उनले सत्ता गठबन्धनलाई निरन्तरता दिए पनि चुनावमा कांग्रेस एक्लै जानुपर्ने तर्क राखेका थिए। विगतमा कम्युनिस्टसँग सरकारमा सहकार्य भए पनि चुनावी तालमेल नभएको स्मरण गर्दै अहिले के बाध्यता आइलाग्यो भनि प्रश्न गरे। उनले कृष्णप्रसाद भट्टराई, गिरिजाप्रसाद कोइराला र सुशील कोइरालासम्म पालामा कांग्रेसले कम्युनिस्टसँग सत्ता सहकार्य गरेको तर कसैले पनि निर्वाचनमा तालमेल नगरेको कोइरालाले बताए। तर राजाको कारणले गर्दा गणेशमानजी, किसुजी, गिरिजाबाबुहरुसँग कम्युनिस्टहरुसँग मिलेर पहिलो जनआन्दोलन भयो। प्रजातन्त्र बहुदलीय व्यवस्थामा अगाडि बढ्यौं। त्यो बेला किसुनजीको सरकारमा एमाले पनि थियो। तर निर्वाचनमा हामी एक्लै लड्यौं। हामी कसैसित मिलेनौं, उनले भने। उनले एमाले नेता सुवासचन्द्र नेम्वाङले समेत कांग्रेसले के गरेको भनेर प्रश्न गरेको बताए। 'हिजोमात्रै सुवास नेम्वाङजीले मलाई भेटेर भन्नुभयो, 'तपाईँहरु कहाँ पुगिसक्नुभयो? वीपी, गणेशमानजी, किसुनजी, गिरिजाले बनाएको पार्टी तपाईँहरु कहाँ जानुभयो, कहाँ दौडिरहनुभएको छ।' मैले सोधे, के भयो त? 'नेम्वाङजीले अन्तरिम कालमा १०१५ वर्षसँगै मिलेर जाने र सरकार चलाउने प्रस्ताव लिएर एमाले नेताहरु किसुनजीकहाँ गएको र किसुनजीले हामी त एक्लै लड्छौं, तपाईँहरु आआफ्नो बन्दोबस्त गर्नुस् भन्नुभएको सुनाउनुभयो,' नेम्वाङ भनाइ उद्धृत गर्दै उनले भने। त्यसकारण कांग्रेसीहरु कहाँ छौं भन्ने कुरा बुझ्नुपर्ने उनको भनाइ थियो।"
देउवालाई भेटेर पर्साका कांग्रेस नेताहरुले भने वीरगन्जबारे पुनर्विचार गरिदिनुस्,"वीरगन्ज : वीरगन्ज महानगरपालिकाको मेयर जनता समाजवादी पार्टी जसपालाई दिने सत्ता गठबन्धनको निर्णय माथि पुनर्विचार गर्न पर्साका कांग्रेस नेताहरुले पार्टी सभापति शेरबहादुर देउवासंग आग्रह गरेका छन्। बुधबार साँझ प्रधानमन्त्री निवास बालुवाटारमै प्रधानमन्त्री एंव पार्टी सभापति देउवालाइ भेटेर पर्साका नेताहरुले वीरगन्जबारे शीर्ष नेताहरुले गरेको सहमतीबारे पुनर्विचार गरिदिन आग्रह गरेका हुन्। गठबन्धनका शीर्ष नेताहरुबीच ६ महानगर र ११ उपमहानगरको भागबन्डाबारे भएको सहमतीमा वीरगन्ज महानगरको मेयर जसपा र उपमेयर कांग्रेसलाई दिने सहमति भएको हो। तर उक्त सहमति प्रति असन्तृष्ट पर्साका कांग्रेस नेताहरु बुधबार अपरान्ह वीरगन्जबाट काठमाण्डौं पुगेर साँझ देउवालाइ भेटेर वीरगन्जका सन्दर्भमा पुनर्विचार गरिदिन आग्रह गरेका हुन्। प्रधानमन्त्री एंव पार्टी सभापति देउवासंग भएको भेटमा वीरगन्जबारे गरिएको सहमति बारे पुनर्विचार गरिदिन आफूहरुले आग्रह गरेको भेटमा सहभागी कांग्रेस केन्द्रीय सदस्य रमेश रिजालले जानकारी दिए। सभापति देउवाको अति निकट मानिने रिजालले भने,वीरगन्ज महानगरको मेयर जसपालाई दिने सहमति प्रति जिल्लाका नेता कार्यकर्ताहरुको असन्तुष्टि भन्ने जानकारी गरायौं त्यसैले वीरगन्ज बारे पुनर्विचार गरिदिन सभापति ज्यूलाई आग्रह गर्यौं। जवाफमा सभापती देउवाले वीरगन्जबारे गठबन्धनका शीर्ष नेताहरुसंग फेरि एक पटक छलफल गर्ने आश्वासन दिएको रिजालले बताए। बिहीबारसम्म सभापती देउवाबाट आउने निर्णय कुर्ने र त्यसपछि जिल्लाका नेताहरुको बैठक बसेर वीरगन्ज महानगरका बारेमा निर्णय गरिने पनि रिजालले बताए। देउवासंग बुधबार भएको भेटमा सहभागी कांग्रेस पर्साका सभापति जनार्दनसिंह क्षेत्रीले पनि वीरगन्जका सन्दर्भमा गठबन्धनको शीर्ष नेतृत्वले गरेको सहमतिमा पुर्नविचार गरिदिन देउवासंग आग्रह गरिएको बताए। उनले भने,सभापति ज्यूसंगको भेटमा हामीले वीरगन्जबारे भएको सहमती राम्रो भएन भनेर भन्यौं, किन कि कांग्रेस एक्लैले चुनाव जित्ने अवस्था छ, गठबन्धनमा जाँदा कांग्रेसलाइ घाटा हुन्छ भनेर बिफ्रीङ गर्यौं, सभापतीज्यूले हुन्छ म यसबारे कुरा गर्छु भन्नुभयो। जिल्ला सभापती क्षेत्रीले बिहीबार बिहानसम्म सभापति देउवाकातर्फबाट आउने निर्णय कुर्ने र त्यसपछि जिल्लाका नेताहरु बसेर वीरगन्जबारे छलफल गर्ने जानकारी दिए। बुधबार साँझ सभापती देउवासंग भएको भेटमा कांग्रेस केन्द्रीय सदस्यद्वय रमेश रिजाल र अजय चौरसीया, पूर्वकेन्द्रीय सदस्य सुरेन्द्र चौधरी, जिल्ला सभापती जनार्दनसिंह क्षेत्री, संविधानसभा सदस्य अनिल रुंगटाको सहभागीता रहेको थियो। पर्साका कांग्रेस नेताहरुले वीरगन्ज महानगरमा गठबन्धन नगरि कांग्रेस एक्लैले चुनाव जित्न सक्ने अवस्था रहेको भन्दै शीर्ष नेतृत्वलाइ निरन्तर दबाब दिँदै आएका थिए। तर बुधबार काठमाडौंमा बसेको गबठन्धनका शीर्ष नेताहरुको बैठकले वीरगन्जको मेयर जसपालाई दिने सहमति गरेपछि पर्सामा कांग्रेस नेताहरुले चर्को असन्तुष्टि जनाएका छन्। त्यही भएर बुधबार नै वीरगन्जबाट काठमाडौं गएर जिल्लाका कांग्रेस नेताहरुले पार्टी सभापति देउवालाइ भेटेर वीरगन्ज बारे पुनर्विचार गरिदिन आग्रह गरेका हुन्। यसअघि गत शनिवार बेलुकी गठबन्धनमा रहेका कांग्रेस र (जसपा) का जिल्ला सभापतीहरुले वीरगन्ज महानगरसहित पर्साका सबै पालिकामा गठबन्धन नगरि छुट्टाछुट्टै चुनाव लड्ने सहमति गरेर संयुक्त विज्ञप्ती नै जारी गरेका थिए। यसअघि गत चैत ३० गते बसेको कांग्रेस जिल्ला कार्य समितिको बृहत बैठकले पनि वीरगन्जसहित पर्सा जिल्लाका सबै १४ पालिकामा कांग्रेसले एक्लै चुनाव लड्ने निर्णय नै गरेको थियो। त्यही दिन वीरगन्जमा कांग्रेसका क्षेत्रीय सभापति, नगरसभापति र महाधिवेशन प्रतिनिधीहरुले पनि पत्रकार सम्मेलन नै गरेर केन्द्रले जबरजस्ति गठबन्धन गरे विद्रोह गर्ने चेतावनी दिएका थिए।"
भक्तपुरको प्रतीक्षालयमा पुरुषको शव भेटियो,"भक्तपुर : चाँगुनारायण नगरपालिका९ ताथली सडकमा एक पुरुष मृतावस्थामा भेटिएको छ। ताथलीको नाला सडकको सोल्टी मोडमा सडकपेटीको प्रतीक्षालयमा आज नाम, वतन नखुलेको पुरुषको शव भेटिएको महानगरीय प्रहरी वृत्त जगाती कन्ट्रोलले जानकारी दिएको छ। करिब ३५३६ वर्षको कालो वर्णको तराईबासीजस्तो देखिने पुरुषको शव ज्याकेटले मुख छोपिएको अवस्थामा यात्रु प्रतीक्षालयमा फेला परेको प्रहरीको भनाइ छ। प्रहरीले शवपरीक्षणका लागि काठमाडौं मेडिकल कलेज दुवाकोट पठाएर घटनाको अनुसन्धान र शवको पहिचानका लागि प्रयास सुरु गरेको जानकारी दिएको छ।"
"धुर्कोटमा कांग्रेसबाट भण्डारी अध्यक्षका उम्मेदवार, गठबन्धन धरापमा",गुल्मी : धुर्कोट गाउँपालिका गुल्मीमा नेपाली कांग्रेसले महेन्द्रप्रसाद भण्डारीलाई गाउँपालिका अध्यक्ष उम्मेदवार बनाउने सर्वसम्मतरुपमा निर्णयका लागि सिफारिस गरेपछि सत्तारुढ गठबन्धन धरापमा परेको छ। नेपाल विद्यार्थी संघका पूर्व केन्द्रीय उपाध्यक्ष एवं कांग्रेस महाधिवेशन प्रतिनिधि भण्डारीलाई सर्वसम्मत गाउँपालिका अध्यक्षका लागि सिफारिस गरिएको कांग्रेस गाउँपालिका सभापति हरिबहादुर थापाले बताए। धुर्कोटको समग्र विकासमा भण्डारीले देखाएको चासो र चिन्ताका कारण गाउँपालिकाले उनलाई अध्यक्षको उम्मेदवार बनाउने निर्णय भएको थापाले सुनाए। अहिले धुर्कोटमा नेकपा माओवादी केन्द्रबाट गाउँपालिका अध्यक्षमा भुपाल पोखरेल र नेपाली कांग्रेसबाट उपाध्यक्षमा शिव केसी छन्। ०७४ को निर्वाचनमा माओवादी र कांग्रेसको तालमेल थियो। यसपाली माओवादीले पुनः पोखरेललाई नै दोहोर्याउने निर्णय गरेको छ। कांग्रेसको उम्मेदवारीपछि गठबन्धन भत्किएर एक्लाएक्लै प्रतिस्पर्धा हुने सम्भावना देखिएको छ।
केकीले बिहीबार फोर्ब्सको सूचीमा परेका रोहित तिवारीसँग लगन कस्दै,काठमाडौं : अभिनेत्री केकी अधिकारी विवाह बन्धनमा बाँधिने भएकी छन्। हाम्रोबजार डटकमका सिइओ रोहित तिवारीसँग भोलि (बिहीबार) उनी विवाह बन्धनमा बाँधिने भएकी हुन्। बुधबार केकी र रोहितले मेहन्दी उत्सव मनाएका छन्। पारिवारिक सदस्य र केही साथीभाइबीच दुईले मेहन्दी उत्सव मनाएका हुन्। रोहित फोर्ब्सको सन् २०२० मा एसियाबाट ३० वर्षमुनिका युवा उद्यमीको सूचीमासमेत परेका थिए। उनी फुडमारियोको समेत सिइओ हुन्। केकी र रोहितबीच केही समयदेखि प्रेम सम्बन्ध रहेको बताइएको छ। ( रोहित तिवारी फोर्ब्सको युवा उद्यमीको सूचीमा हुनुपर्नेमा अन्यथा भएकाले सच्याइएको छ सम्पादक)
"बर्दियामा गठबन्धन नहुने, सबै पालिकामा मित्रवत् प्रतिस्पर्धा गर्ने सहमति","काठमाडौं : बर्दियामा सत्ता गठबन्धनले मित्रवत् प्रतस्पर्धा गर्ने निर्णय गरेको छ। बुधबार बसेको सत्ता गठबन्धको संयुक्त बैठकले बर्दियाको ८ वटै पालिकामा मित्रवत् प्रतस्पर्धा गर्ने निर्णय गरेको हो। 'पाँच दलीय गठबन्धन बर्दियामा रहेका पाँच वटै राजनीतिक दलमा रहेका तहगत नेता तथा कार्यकर्ताहरुको भावना अनुरुप जिल्लाका ८ वटै पालिकाहरुमा पाँच दलीय गठबन्धनबीच हार्दिकता कायम गरी मित्रवत् प्रतिस्पर्धा गर्दै स्थानीय तहको निर्वाचनमा भाग लिने निर्णय गरेका छौं,' संयुक्त विज्ञप्तिमा भनिएको छ। आगामी स्थानीय निर्वाचनमा सत्ता गठबन्धनमा रहेका दलहरु पूर्वाग्रह रहित, मित्रवत् प्रतिस्पर्धात्मकरुपमा सहभागी हुने कुरामा सहमत भए पनि निर्वाचन प्रचार प्रसारको अवधिमा स्थितिको मूल्याङ्कन गरी पालिका वा वडा तहबीच निर्वाचनका लागि आपसी सहमतिका आधारमा तालमेल गर्न सकिने सहभागी एक नेताले बताए। 'निर्वाचन प्रयोजनका लागि हामी पाँच दलीय गठबन्धनमा आबद्ध रहेकका दलहरुबीच बाहेक अन्य दलहरुसँग तालमेल नगर्ने कुरामा पूर्ण प्रतिबद्ध छौं,' विज्ञप्तिमा भनिएको छ, 'पाँच दलीय गठबन्धन जिल्ला स्तरीय संयन्त्रबीच भएको सहमति कार्यान्वयन भए नभएको सम्बन्धमा अनुगमन एवं सुपरिवेक्षण गर्न पाँच सदस्यीय अनुगमन समिति बनाउने र स्थानीय तहको निर्वाचनलाई मित्रवत एवं स्वच्छ प्रतिस्पर्धा गरी निर्वाचनमा भाग लिनका लागि पाँच दलीय गठबन्धन बीच आचारसंहिता बनाई सबै तहगत संरचनामा सर्कुलर गर्ने।'"
भरतपुरबाहेक चितवनको ६ पालिकामा यसरी गरिँदैछ भागबण्डा,"चितवन : स्थानीय निर्वाचनमा चितवनका पालिकाहरुको नेतृत्वका लागि गठबन्धन दलहरु छलफलमा जुटेका छन्। भरतपुर महानगरपालिकाबाहेक ६ पालिकामा उम्मेदवार टुंगो लगाउन बसेको गठबन्धनको जिल्ला नेतृत्वले सहमतिको खाका कोरेका छन्। भरतपुरमा केन्द्रले प्रमुखमा माओवादी केन्द्र र उपप्रमुखमा नेपाली कांग्रेसलाई दिएको छ। तीन वटा नगरपालिका र एउटा गाउँपालिका कांग्रेसलाई, समाजवादी र माओवादीले एकएक वटामा नेतृत्व लिने भएका छन्। भरतपुरको चितवन मिडटाउन रिसोर्टमा विहान ९ बजेदेखि बसेको बैठक राति दश बजेसम्म चलेको थियो। पाँच वटा नगरपालिकामध्ये रत्ननगर, कालिका र खैरहनी नगरपालिकामा कांग्रेसले प्रमुख पाउने भएको छ। राप्ती नगरपालिकाको प्रमुखमा नेकपा समाजवादी र माडी नगरपालिकाको प्रमुखमा माओवादी केन्द्रलाई दिने सहमति जुटेको छ। कालिका नगरपालिका र इच्छाकामना गाँउपालिकामा भने सहमति जुट्न बाँकी छ। कांग्रेसले यसअघि अध्यक्ष र उपाध्यक्ष जितेको भन्दै इच्छाकामना गाँउपालिकाको दुवै पद दाबी गरेको छ। अन्य दलले भने उपाध्यक्ष मागेका छन्। इच्छाकामनाको दुवै पदका लागि कांग्रेसले दाबी गर्दै आएको कालिका नगरपालिकाको उपमेयर छोड्न तयार भएको छ। त्यस्तै राप्ती, माडीको उपप्रमुख कांग्रेसले पाएको छ। रत्ननगर नगरपालिकाको उपप्रमुख नेकपा समाजवादीलाई दिने सहमति भएको छ। कालिका नगरपालिका र इच्छा कामनाको उपप्रमुखमा माओवादी केन्द्रको दाबी छ। उम्मेदवारमा सहमति जुटाएर संयुक्तरुपमा चुनाबी प्रचारमा जाने तयारी छ। बिहीबार फेरि बैठक बस्ने नेपाली कांग्रेस चितवनका सचिव ध्रुवराज पोखरेलले बताए। उनका अनुसार पालिकाको प्रमुख र उपप्रमुख टुंगो लगाएपछि वडा तहको तालमेल गरिनेछ। करिब सबैजसोमा सहमति भएको छ। केही पालिकामा मात्रै बाँकी छ। त्यसलाई पनि सहमति गराएर हामी वडा टुङ्गाउछौं, उनले भने। केन्द्रीय गठबन्धनअनुसार भरतपुर महानगरको प्रमुखमा माओवादी केन्द्र र उपप्रमुखमा नेपाली कांग्रेसले पाएको छ। यसैबीच गठबन्धन दलहरुको संयन्त्र गठन भएको छ। नेपाली कांग्रेस चितवनका सभापति राजेश्वर खनालको अध्यक्षतामा चुनावी तालमेल र सिट बाँडफाँड समिति बनेको हो। समितिमा नेकपा माओवादी केन्द्रका संयोजक रामचन्द्र अधिकारी, नेकपा समाजवादीका इन्चार्ज कृष्ण खनाल, जसपाका अध्यक्ष प्रेम भुजेल, राष्ट्रिय जनमोर्चाका डम्बर पुरी, नेकपा माओवादी केन्द्रबाट यमबहादुर परियार, नेकपा समाजवादीका सूर्यप्रसाद शर्मा र नेपाली कांग्रेस चितवनका सचिव ध्रुवराज पोखरेल सदस्य रहेका छन्।"
माओवादी केन्द्रबाट कमलामाई नगर प्रमुखमा श्रेष्ठ र उपप्रमुख फुयाँल सिफारीस,"सिन्धुली : नेकपा माओवादी केन्द्र सिन्धुलीले कमलामाई नगरपालिका सिन्धुलीका लागि मेयर र उपमेयर सर्वसम्मत छनौट गरेको छ। नेकपा माओवादी केन्द्र कमलामाई नगर कमिटीको बुधबार बसेको बैठकले कमलामाई नगरपालिकाको मेयरका लागि दिर्घराज श्रेष्ठ र उपमेयरमा मिथिला फुयाँललाई सर्वसम्मत छनौट गरेको हो। श्रेष्ठ नेकपा माओवादी केन्द्रका केन्द्रीय सदस्य हुन भने फुयाँल जिल्ला नेता हुन्। दुई महिना अघि मात्र जसपा छाडेर माओवादी केन्द्रमा प्रवेश गरेका श्रेष्ठ माओवादीका जनयुद्धकालीन नेता समेत हुन्। गठबन्धनमा सहमति हुन नसकेपछि माओवादी केन्द्रले मेयर र उपमेयरका लागि सर्वसम्मत सिफारीस गरेको नेकपा माओवादी केन्द्र कमलामाई नगर कमिटीका अध्यक्ष शेरबहादुर कार्कीले बताए। माओवादी केन्द्रले कमलामाई नगरपालिकाका १४ मध्ये ३ वटा वडामा वडा अध्यक्षका उम्मेद्वार छनौट गरेको छ। अन्य वडामा छनौट प्रकृयामा रहेको र एक दुई दिन भित्रमै टुंगो लाग्छ,उनले भने। उता माओवादी केन्द्रले अन्य पालिकामा हालसम्म प्रमुख र उपप्रमुखको टुंगो लगाउन सकेको छैन्। एमालेले चारवटा गाउँपालिकामा अध्यक्षको उमेदवार चयन गरेको छ। कांग्रेसले एउटा गाउँपालिका अध्यक्ष छनौट गरेको छ। माओवादी र कांग्रेसलाई गठबन्धमा सहमति हुन नसकेपछि उम्मेद्वार छनौटमा सकस परेको हो। नेकपा एकीकृत समाजवादीले पनि दुधौली र कमलामाई नगरपालिकामा मेयरका उम्मेद्वार छनौट गरेको छ।"
महानगर र उपमहानगरमा यस्तो भयो भागबण्डा (सहमतिपत्रसहित),"काठमाडौं : सत्ता गठबन्धनले महानगर र उपमहानगरतर्फ १७ वटा पालिकाको भागबण्डा टुंगो लगाएको छ। बालुवाटारमा बुधबार बसेको शीर्ष नेताहरुको निर्णायक बैठकले सहमति पत्रमा हस्ताक्षर गरेका छन्। जसअन्तर्गत कांग्रेसले ३ महानगर र ७ उपमहानगरसहित ३ ठाउँको उपप्रमुख पाउने भएको छ। कांग्रेसले महानगरतर्फ काठमाडौं, ललितपुर र विराटनरको प्रमुख पाउँदा वीरगञ्ज, भरतपुर र पोखराको उपप्रमुख पाउने भएको छ। त्यस्तै उमहानगरतर्फ धरान, इहटरी, कलैया, बुटवल, तुलसीपुर, नेपालगञ्ज र धनगढीको प्रमुख र जितपुर सिमरा, घोराही र हेटौंडाको उपप्रमुख पाउने भएको छ। त्यस्तै माओवादीले महानगरतर्फको प्रमुखमा भरतपुर र उप्रमुखमा ललितपुर पाएको छ भने उपमहानगरतर्फ जितपुर सिमरा र घोराहीको प्रमुख र धरान र धनगढीको उपप्रमुख पाउने भएको छ। त्यस्तै एकीकृत समाजवादी पार्टीले महानगरतर्फ पोखराको प्रमुख र काठमाडौंको उपप्रमुख पाउने भएको छ भने उपमहानगरतर्फ हेटौंडाको प्रमुख र इटहरी, बुटवल र तुलसीपुरको उपप्रमुख पाउने भएको छ। त्यस्तै जनता समाजवादी पार्टीले महानगरतर्फ वीरगञ्जको प्रमुख र विराटनगरको उपप्रमुख र उपमहानगरतर्फ जनकपुरको प्रमुख र कलैया र नेपालगञ्जको उपप्रमुख पाउने भएको छ। सहमति पत्रमा प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल 'प्रचण्ड', एकीकृत समाजवादीका अध्यक्ष माधव कुमार नेपाल र जनता समाजवादी अध्यक्ष उपेन्द्र यादव र राष्ट्रिय जनमोर्चाका उपाध्यक्ष दुर्गा पौडेलको हस्ताक्षर रहेको छ।"
भ्रष्टाचार यत्रतत्र सर्वत्र छ : अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले भ्रष्टाचार यत्रतत्र सर्वत्र भएको बताएका छन्। बुधबार काठमाडौंमा आयोजित युवासँग म अन्तर्क्रिया कार्यक्रममा अध्यक्ष ओलीले नेपालमा भ्रष्टाचारले जरा गाडेको बताएका हुन्। उनले भने, भ्रष्टाचार यत्रतत्र सर्वत्र छ। कुरा गर्ने काम नगर्ने बानी छ। यस्ता कुरालाई हटाउनुपर्छ। ओलीले निर्वाचनपछि आफ्नो सरकार बन्ने र विकासको अभियान चलाउने बताए। भने, म प्रधानमन्त्री हुने वित्तिकै पुल, बाटा बन्न थाल्छन्। निर्वाचनपछि बन्ने सरकारले विकासका अभियान चलाउनेछ। साना उद्योगहरुलाई प्रोजेक्ट धितोमा राखेर ऋण उपलब्ध गराउनेछौं। एमालेले नातावाद कृपावादलाई नमान्ने भन्दै उनले थपे, युवा शक्तिलाई देशको विकासमा लगाउनुपर्छ। आत्मनिर्भर अर्थतन्त्र, उपभोग्य बस्तु स्वदेशमै उत्पादन मेरो योजना हो। हामी आयात प्रतिस्थापन गर्न चाहन्छौं।"
अमेरिकी सांसदको प्रतिनिधिमण्डलले नेपाल भ्रमण गर्ने,"काठमाडौं : अमेरिकी संसद्को तल्लो र माथिल्लो सदनका सदस्यहरुले नेपालको तीनदिने भ्रमण गर्ने भएका छन्। सिनेटरहरु कोरी बुकर, मार्क केली, क्रिष्टन गिलव्राण्ड र मोन्ड्री जोन्स सम्मिलित प्रतिनिधिमण्डल शुक्रबार नेपाल जान लागेको हो। यही शुक्रबार यहाँ आइपुग्ने सो प्रतिनिधिमण्डलका सदस्यहरु आगामी आइतबारसम्म नेपालमा रहनेछन्। अमेरिकाको वासिङ्टन डिसीस्थित नेपाली राजदूतावासले उनीहरुले आगामी अप्रिल २२ देखि २४ सम्म नेपाल भ्रमण गर्न लागेको जानकारी दिएको छ। नेपाल अमेरिका कूटनीतिक सम्बन्ध स्थापनाको ७५ औँ वर्ष प्रवेशको पूर्वसन्ध्यामा कंग्रेसनल प्रतिनिधिमण्डलले नेपाल भ्रमण गर्न लागेकाले यस भ्रमणलाई महत्वपूर्ण मानिएको छ। सिनटेर कोरी बुकरको कार्यालयले प्रकाशन गरेको विज्ञप्तिमा यो मजबुत कंग्रेसनल डेलिगेशनले पोल्याण्ड, संयुक्त अरव इमिरेट्स, भारत, नेपाल र जर्मनीको भ्रमण गर्ने उल्लेख गरेको छ। यस भ्रमणका क्रममा युक्रेनमाथि रुसको आक्रमणलगायतका विषयमा छलफल हुने बताइएको छ। नेपालले संयुक्त राष्ट्र संघको वडापत्रअनुसार युक्रेनमाथिको रुसको आक्रमणको विपक्षमा आफूलाई उभ्याएर विभिन्न मतदानमा भागसमेत लिएको छ। रासस"
वीरगन्जका मेयर सरावगीले गाडी फिर्ता गरे,"वीरगन्ज : समाजिक सञ्जालबाट चर्को दबाब परेपछि वीरगन्ज महानगरपालिकाका मेयर विजय कुमार सरावगीले आफूले प्रयोग गर्दै आएको सरकारी गाडी फिर्ता गरेका छन् । महानगरपालिकाले खरिद गरेको ना १ ख झ १६६८ नम्बरको पजेरो गाडी , मेयर सरावगीले बुधबार फिर्ता गरेका हुन् । सरावगीले बुधबार महानगरपालिकाका प्रमुख प्रशासकीय अधिकृत निश्चलराज पाण्डेलाइ गाडीको साँचो बुझाउँदै गा डी महानगरपालिकालाइ फिर्ता गरेका हुन् । सामाजिक सञ्जालमार्फत गार्डी फिर्ता गर्न चर्को दबाब परेपछि आफूले महानगरपालिकाको सम्पति फिर्ता गरि दिएको मेयर सरावगीले बताए । सामाजिक सञ्जालको दबाब अनि त्योसँगै चुनावमा सरकारी गाडीको दुरुपयोग नहोस् भनेर आफूले गाडी फिर्ता गरिदिएको उनले बताए । मेयरमा निर्वाचित भएलगत्तै आफूले महानगरपालिकाबाट कुनै सेवा सुविधा नलिने घोषणा गरेका सरावगीले गरेका थिए । तर उक्त घोषणाको एक वर्ष नबित्दै सुरक्षाका कारण भन्दै १ करोड ४४ लाख रुपैयाँमा पजेरो गाडी महानगरपालिकाको बजेटबाट खरिद गरी सरावगीले प्रयोग गर्दै आएका थिए । योसँगै पर्सामा अहिलेसम्म ३ जना पालिका प्रमुखले सरकारी गाडी फिर्ता गरेका छन् । मङगलबार जगरनाथपुर गाउँपालिकाका अध्यक्ष जालिम मियाँले पनि आफूले प्रयोग गर्दै आएको बा २ झ ४२४४ नम्बरको हायलक्स गाडी गाउँपालिकाकालाइ फिर्ता गरेका थिए । त्यसअघि गत सोमबार बहुदरमाई नगरपालिकाका नगरप्रमुख नितेन्द्र साहले पनि आफूले प्रयोग गर्दै आएको ना १ झ १६६१ नम्बरको स्कार्पियो गाडी पालिकालाइ फिर्ता थिए । १४ वटा पालिका रहेको पर्साका १३ वटा पालिकाका प्रमुखले आफ्नो प्रयोगका लागि पालिकाको बजेटमा चार पाङग्रे गाडी खरिद गरेका थिए । ठोरी गाँउपालिकाका अध्यक्ष पदमललाल श्रेष्ठ मात्रै आफ्नो प्रयोगका लागि पालिकाका तर्फबाट गाडी खरिद नगर्ने पालिका प्रमुख हुन् । अब जिल्लाको दुई नगरपालिका र आठ गाउँपालिकाका प्रमुखले प्रयोग गर्दै आएको सरकारी गाडी सम्बन्धित पालिकालाइ फिर्ता गर्न बाँकी रहेको छ।"
ऐतिहासिक सिन्धुलीगढी दरबारको पुननिर्माण अन्तिम चरणमा,"सिन्धुली : ऐतिहासिक सिन्धुलीगढी दरबार (रानीदरबार) को पुनर्निर्माणले तिव्रता पाएको छ। पुरानै शैलीमा निर्माण थालिएको दरबारको काम झण्डै ८० प्रतिशत सम्पन्न भएको छ। सिन्धुलीको कमलामाई नगरपालिका३ मा रहेको सिन्धुलीगढी दरबार ४ करोड ३८ लाख ९९ हजार ५ सय २२ रुपैयाँको लागतमा पुनर्निर्माण थालिएको थियो। कमलामाई नगरपालिका सिन्धुली र वाग्मति प्रदेश सरकार पर्यटन विकास आयोजनाले १६ महिनाभित्र निर्माण सम्पन्न गर्ने गरी दरबारको निर्माण थालेको हो। अबको दुई महिनाभित्र निर्माण सम्पन्न गर्नेगरी काम भईरहेको कमलामाई नगरपालिकाका मेयर खड्गबहादुर खत्रीले जानकारी दिए। दरबारको पुननिर्माणको जिम्मा तुल्सीएरिसा जेभि भक्तपुरले पाएको कमलामाई नगरपालिकाका मेयर खड्गबहादुर खत्रीले जानकारी दिए। यसको पुनर्निर्माण कार्य २०७९ जेठ १६ गते भित्र सक्नेगरी ठेक्का लगाइएको हो यही गतीमा काम भए समयमा नै सकिन्छ, उनले भने। पूर्व २ नं क्षेत्रको प्रशासन सञ्चालन गर्ने अड्डाकोरुपमा परिचित गढीदरबार तत्कालिन श्री ३ माहाराज जंग बहादुर राणाका भाई बम बहादुर राणाका छोरा बमवीर विक्रम राणाले निर्माण गरेका हुन्। सिन्धुलीगढी किल्ला नेपाली विर गोरखालीहरुको फौजको नेतृत्व गर्ने श्रीहर्ष पन्त, बंशराज पाण्डे र बंशु गुरुङले विसं १८२४ कात्तिक २४ गतेका दिन साम्राज्यवादी व्रिटिस अंग्रेज फौजलाइ परास्त गर्दै नेपालको सार्भभौम र अखण्डता जोगाएको ऐतिहासिकस्थल हो। २००४ सालमा राणा शासनको अन्त्यपछि गढी दरबारलाई राष्ट्रिय स्वामित्वमा ल्याइएको थियो। २०२० सालमा जिल्ला सदरमुकाम सिन्धुलीमाढी झारीएपछि दरबार भग्नावशेषमा परिणत भएको थियो। २०२० साल अघि सिन्धुली जिल्ला सदरमुकाम सिन्धुलीगढीमै थियो। उक्त समयमा नेपाली सेना, प्रहरीले सुरक्षा दिइएको थियो। २०५२ सालमा तत्कालीन माओवादीले सिन्धुलीगढीमा रहेको प्रहरी चौकी माथि आक्रमण गरेर शसस्त्र जनयुद्धको उद्घोष गरेपछि त्यस यता त्यहाँ सुरक्षा पोष्टसमेत स्थापना गर्न सकिएको छैन्। तर स्थानीय तहको निर्वाचनपछि कमलामाई नगरले सिन्धुलीगढीलाई प्राथमिकतामा राखेर पुनर्निर्माण थालेको थियो। सोही अनुसार सिन्धुलीगढी दरवारको ऐतिहासिक, पुरातात्विक महत्वलाई ध्यानमा राखेर दरबारको पुरानै शैलीमा हुबहु निर्माण भइरहेको मेयर खत्रीको भनाई छ। सिन्धुलीगढीलाई अन्तरराष्ट्रिय गन्तव्य बनाउने उद्धेश्यका साथ गढीमा नेपालमै पहिलो युद्ध संग्राहलय निर्माण भइ संचालनमा छ। पृथ्वीनारायण शाहको शालिक स्थापना, पिकनीक स्पोट, घेराबेरा लगायतका काम सकिएका छन् भने नेपाल अंग्रेज युद्धका क्रममा बृटिस अंग्रेजहरुको मुत्यु भएको स्थानमा समाधिस्थलको निर्माण गर्ने कार्य थालिएको छ। सिन्धुलीगढी पर्यटन वर्ष २०२० का लागि सरकारले घोषणा गरेका उत्कृष्ठ एक सय पर्यटकीय गन्तव्य स्थलमध्येको एक स्थल हो। पूर्वप्रधानमन्त्री पुष्पकमल दाहाल प्रचण्डले सिन्धुलीगढीबाटै पर्यटन वर्ष २०२० को शुभारम्भसमेत गरेका थिए। बहादुर गोर्खाली फौंजका कारण नेपाललाई नै व्रिटिसहरुको उपनिवेश हुनबाट जोगाएको ऐतिहासिक स्थल भएकै कारणपनि सिन्धुलीगढीको ऐतिहासिक महत्व रहेको जानकारहरु बताउँछन्।"
"बझाङमा भागबण्डा मिल्यो, तीन पालिकामा कांग्रेस नेताको असन्तुष्टि","बझाङ : लामो छलफलपछि सत्तारुढ गठबन्धनले बझाङमा नगर तथा गाउँपालिकाको भागबण्डा मिलाएको छ। लामो समयको छलफलपछि दलहरु सहमतिको टुङ्गोमा पुगको माओवादी केन्द्रका नेता तथा संविधानसभा सदस्य जनक बुढाले बताए। बैठकमा अन्तिम सहमति पत्रमा हस्ताक्षरको तयारी भइरहेको उनले बताए। सिट बाँडफाँटमा सहमति भइसकेको र हस्ताक्षर गरेर सहमतिपत्र सार्वजनिक गर्ने उनको भनाइ छ। २ नगरपालिका र १० गाउँपालिका रहेको बझाङमा सत्तारुढ दलहरुबी चुनावी तालमेल भएको छ। प्राप्त जानकारी अनुसार नेपाली कांग्रेसको भागमा ७ प्रमुख र ६ उपप्रमुख परेका छन्। माओवादी केन्द्रको भागमा २ प्रमुख र ४ उपप्रमुख परेका छन् भने एकीकृत समाजवादीको भागमा ३ प्रमुख र २ उपप्रमुख परेका छन्। नेपाली कांग्रेसको भागमा दुई नगरपालिकासहित ५ गाउँपालिका परेका छन्। जयपृथ्वी नगरपालिका, बुंगल नगरपालिका, मष्टा गाउँपालिका, खप्तडछान्ना गाउँपालिका, वित्थडचिर गाउँपालिका र सुर्मा गाउँपालिका कांग्रेसले पाएको छ। एकीकृत समाजवादीले तलकोट गाउँपालिका, केदारस्युँ गाउँपालिका, थलारा गाउँपालिका पाएको छ। माओवादी केन्द्रले दुर्गाथली गाउँपालिका र छविसपाथिभेरा गाउँपालिका पाएको छ। तीन पालिकामा कांग्रेस असन्तुष्ट यसैबीच कांग्रेसले तीन पालिकामा असन्तुष्टि जनाएको छ। आफूले मागेका र सहजै जित्नसक्ने आँकलन गरेका पालिका नपाएको भन्दै असन्तुष्टि व्यक्त गरेको एक नेताले बताए। कांग्रेसले तल्कोट गाउँपालिका, थलारा गाउँपालिका र दुर्गाथली गाउँपालिका आफूले पाउनुपर्ने माग राख्दै आएको थियो। गठबन्धनका कारण आफ्नो किल्ला भत्किएको अर्को पार्टीलाई भोट दिनुपर्ने अवस्था आएको भन्दै कांग्रेस नेता कार्यकर्ताहरुले सामाजिक सञ्जालमा आक्रोश पोखिरहेका छन्।"
टुँडालदेवीलाई खटमा राखेर मध्यराति लगियो भाटभटेनी,"काठमाडौं : काठमाडौँ महानगरपालिका५ स्थित हाँडीगाउँ क्षेत्रमा मनाइने भाटभटेनी जात्रा मङ्गलबार राति टुँडालदेवीको खट भाटभटेनी मन्दिर ल्याइएको छ। खट भाटभटेनी मन्दिरमा ल्याएर जुधाई अहिले त्यहीँको द्यो छेँ अर्थात् देउताको घरमा राखिएको छ। यो खटमा टुँडालदेवीलाई तीन दिनपछि मात्र फर्काइने जनाइएको छ। यसअघि मङ्गलबार दिउँसो लावा छरेर जात्रा गरिएको थियो। लावासहितको जात्रापछि भाटभटेनी मन्दिरमा यस क्षेत्रका महिलाको समूह निशा पुचः ले दुई घण्टा विशेष पूजा गरेको महानगरपालिका५ का अध्यक्ष एवं जात्रा सञ्चालन समितिका अध्यक्ष रमेश डङ्गोलले जानकारी दिए। टुँडालदेवीको हराएको गहना खोज्न प्रत्येक वर्ष चैत्र शुक्ल चतुर्दशीदेखि हाँडीगाउँ क्षेत्रमा जात्रा सुरु हुन्छ। जात्राको विभिन्न प्रक्रिया पूरा गरी वैशाख कृष्ण प्रतिपदाका दिन गहनापोखरीमा टुँडालदेवीको हराएको गहना खोजिने जात्रा सम्पन्न गरिएको थियो। प्रत्येक वर्षचैत्र शुक्ल चतुर्दशीदेखि सुरु गरिने भाटभटेनी काठमाडौं महानगरपालिका५ को हाँडीगाउँ र वडा नं ४ को टुँडालदेवी बालुवाटार क्षेत्रमा भव्यरूपमा गरिन्छ। जात्राका क्रममा भातको देउता बनाएर टुँडालदेवीमा लगिने विधि भने पूरा भइसकेको छ। भाटभटेनी जात्रा काठमाडौंमा मनाइने महत्वपूर्ण र अद्वितीय जात्रामध्ये एक हो। यसलाई हाँडीगाउँ, टुँडालदेवी र गहना खोज्ने जात्रा भनेर पनि सम्बोधन गरिन्छ। यही जात्राका लागि भाटभटेनीलाई रङरोगन गरी मन्दिरबाट बाहिर निकाल्ने गरिन्छ। यो जात्रा सुरु भएको सम्बन्धमा एउटा कथा प्रचलित छ। धेरैवर्ष पहिले चण्डोलको टुँडालदेवी, नक्सालको महालक्ष्मी, बालाजुको मनमैँजु र नुवाकोटी देवी स्नान गर्न भनी ठूलो ताल अर्थात् हाल गहनापोखरी भएको स्थानमा गएछन्। स्नान गर्ने क्रममा टुँडालदेवीको गहना पोखरीमा हराएछ। त्यसैबेलादेखि यो पोखरीको महत्व बढ्नुनका साथै नाम पनि गहनापोखरी राखिएको रहेछ। त्यसै समयदेखि हराएको गहना खोज्न यो जात्रा सुरु भएको विश्वास गरिन्छ। रासस"
काठमाडौं महानगरको मेयरमा एमालेबाट तीनजनाको नाम सिफारिस,काठमाडौं : काठमाडौं महानगरपालिकाको मेयरमा नेकपा एमालेबाट तीन जनाको नाम सिफारिस भएको छ । एमाले महानगरले ५ जनाको नाम सिफारिस गरेकोमा जिल्ला कमिटीले ३ जनाको नाम मात्रै प्रदेशमा पठाएको हो । महानगरमा नयाँ अनुहारका रुपमा इन्दिरा पन्तको नाम सिफारिस भएको छ । एमाले नयाँ अनुहारलाई पनि उच्च स्थान दिने बताउँदै आएको छ। पन्तसँगै वर्तमान मेयर विद्यासुन्दर शाक्य र यसअघि मेयर भइसकेका केशव स्थापितको नाम सिफारिस भएको छ । प्रदेशले पठाएको नाममा केन्द्रीय कमिटीमा पनि छलफल हुने जनाइएको छ । एमालेले महागरनमा केन्द्रीय कमिटीले नै उम्मेदवार छान्ने मापदण्ड बनाएको छ । एमालेले नयाँ अनुहारलाई प्राथमिकता दिने नीति अबलम्बन गरेसँगै पन्तको संभावना बलियो देखिएको जनाइएको छ । प्रदेशले पठाएको तीनजनाको नाममा केन्द्रीय कमिटीले छलफल गरी ११ गतेसम्म टुंगो लगाइसक्ने छ । वैशाख ३० गते स्थानीय तहको निर्वाचन हुँदैछ । निर्वाचनका लागि सत्ता गठबन्धन एकातिर छन् भने एमाले अर्कोतिर छ । पन्त रोयल बहुउद्देश्यीय सहकारी संस्थाकी उपाध्यक्ष हुन् । यसअघि उनीसँग राष्ट्रिय सहकारी विकास बोर्डमा समेत काम गरेको अनुभव छ । काठमाडौं महानगरपालिका स्थानीय तहमध्ये बलियो मानिन्छ ।
"भंगहाका मेयरको चुनावी स्टन्ट, बैंकमा आफैँ लगाए ताला","जनकपुरधाम : महोत्तरीको भंगहा नगरपालिकाको समाजिक सुरक्षा भत्ता बैंकमा जम्मा गरेको चार महिना बितेपनि चासो नदिएका मेयरले बुधबार बैंकमा तालाबन्दी गरेका छन्। चार महिना अगावै बैंकमा पठाईसकेको समाजिक सुरक्षा भत्ताको रकम नदिएको भन्दै भंगहा नगरपालिकाका मेयरले स्वयंम नै बैंकमा ताला लगाएका हुन्। भंगहाका मेयर संजिव कुमार साहले भंगहास्थित कुमारी बैंकको शाखामा तालबन्दी गरेका हुन्। नगरपालिकाबाट खातामा जम्मा गरेको समाजिक सुरक्षा भत्ता चार महिनासम्म पनि वितरण नगरेको भन्दै उनले भंगहाको सीतापुर बजारस्थित रहेको कुमारी बैंकको शाखामा आफैँ तालाबन्दी गरेका हुन्। बुधबार दिउँसो तालाबन्दी गरेपछि बैंकको सेवा प्रवाह बन्द भएको छ। उनले ४५ महिनाअघि वृद्धभत्ता, एकल महिला भत्ता बापतको रकम बैंकमा जम्मा गरिसक्दा पनि हालसम्म बैंकले भत्ता नबाडेकोले बैंकमा तालाबन्दी गरेको जनाए। मेयर साह लोकतान्त्रिक समाजवादी पार्टीबाट मेयरका लागि पुनः सिफारिस भएकोले सस्तो लोकप्रियताका लागि चुनावी स्टन्ट गरेको कतिपयको बुझाई छ। तालाबन्दीपछि सुरक्षागार्ड तथा कर्मचारीहरु बैंक भित्रै थुनिएका थिए।"
"श्रीमान एकीकृत समाजवादीबाट मन्त्री, श्रीमती एमालेबाट काठमाडौंको मेयरमा सिफारिस","काठमाडौं : काठमाडौं महानगरपालिकाको मेयर पदकालागि एमालेबाट इन्दिरा पन्त सिफारिस भएकी छन्। उनी रोयल बहुउद्देश्यीय सहकारी संस्थाकी उपाध्यक्ष हुन्। यसअघि उनीसँग राष्ट्रिय सहकारी विकास बोर्डमा समेत काम गरेको अनुभव छ। त्यसबाहेक उनी मन्त्री वसन्त मानन्धरकी श्रीमती पनि हुन्। उनका श्रीमान नेकपा एकीकृत समावादीबाट बागमती प्रदेशका मन्त्री छन्। उनी खानेपानी, उर्जा तथा सिंचाई मन्त्रालयको जिम्मेवारी सम्हालेका छन्। नेकपा एमाले विभाजन भएसँगै उनका पति मानन्धर माधव नेपालको पार्टी रोजेका थिए भने श्रीमती एमालेमै रहेकी थिइन्। श्रीमान एकीकृत समाजवादी पार्टीबाट मन्त्री र श्रीमती नेकपा एमालेबाट मेयरमा सिफारिस भएपछि दुवैको आलोचना भइरहेको छ।"
ट्रकको ठक्करबाट ६ वर्षीय बालकको मृत्यु,चितवन : ट्रकले साइकललाई ठक्कर दिँदा ६ वर्षीय बालकको मृत्यु भएको छ । बुधबार दिउँसो सवा तीन बजे पश्चिम राजमार्गको रत्ननगर नगरपालिका ९ स्थित भानु चोकमा पूर्वबाट पश्चिमतर्फ जाँदै गरेको बीआर ०६ जीडी ८६७२ नम्बरको भारतीय ट्रकले ठक्कर दिँदा साइकलमा सवार ६ वर्षीय प्रिन्स परियारको मृत्यु भएको हो । साइकलमा पछाडि बसेका परियारलाई उपचारका लागि भरतपुर अस्पताल पुर्याउनु अघि नै मृत्यु भएको जिल्ला प्रहरी कार्यालय चितवनका प्रवक्ता डीएसपी नरहरी अधिकारीले बताए । साइकल चलाउने बारा जितपुर ६ घर भइ हाल रत्ननगर ९ भानुचोक बस्ने १६ वर्षीय सौगात अलीको पुरानो मेडिकल कलेजमा उपचार भइरहेको छ । ट्रक चालक भारतको बारबंशी कोतवाली नगर पंचायत बंकी ८ घर भएका ३० वर्षीय मोनु कश्यप ईलाका प्रहरी कार्यालय टांडीको नियन्त्रणमा रहेको जिल्ला प्रहरी कार्यालय जनाएको छ।
"कम्युनिस्ट मिल्छन् भन्ने डरमा कांग्रेस रहनु हुँदैन, घरपरिवार र ढके दललाई एक्लै परास्त गर्न सक्छौं : गगन थापा","काठमाडौं : नेपाली कांग्रेसका महामन्त्री गगनकुमार थापाले कम्युनिस्ट मिल्छन् भन्ने डरमा कांग्रेस रहन नहुने बताएका छन्। नेविसंघको ५३औं स्थापना दिवसका अवसरमा आयोजित आसन्न स्थानीय निर्वाचनमा नेविसंघको भूमिका र पार्टीको दायित्व विषयक विचार गोष्ठीलाई सम्बोधन गर्दै महामन्त्री थापाले कम्युनिस्ट मिल्छन् र कांग्रेस हार्छ भन्ने डरबाट पार्टी मुक्त हुनुपर्नेमा जोड दिएका हुन्। कांग्रेसका ३०३२ लाख मतदाता छन्। त्यसमा चित्त बुझाउने होइन। कांग्रेसको मत बढ्दैन भन्ने होइन। हामी निरन्तर कम्युनिस्ट पार्टीको डरमा छौं। डराउने होइन। यसरी अर्को कम्युनिस्ट पार्टी आउँछ। मिले मिल्छन्। उनीहरुलाई छोडिदिउ। अहिले एक्लै लडौं। एकपटक हारौला। फेरि लडौं। जित्छौं। डरमा नेपाली कांग्रेस रहनु हुँदैन, उनले भने। थापाले ३०औं हजार नयाँ मतदाता आएको भन्दै तीमध्ये ठूलो संख्यामा कांग्रेसतिर जोड्नपर्ने बताए। अरु पार्टीमा विरक्तिएका मतदाता पनि जोड्नुपर्ने र आफ्नो पार्टीलाई ४०४५ प्रतिशत मतभार लिनसक्ने पार्टीका रुपमा लिएर जानुपर्नेमा उनको जोड छ। त्यसपछि कुनै पनि कम्युनिस्ट पार्टीसँग नडराउने अवस्था बनाउनुपर्छ भन्ने सोच्यौं भने बल्ल हामी ठिक ठाउँमा उभिने छौं। मैले पार्टी बैठकमा यही कुरा राखिरहेको छु, उनले भने। थापाले कम्युनिस्टमात्रै होइन राजावादीदेखि ढके दलसम्म सबैलाई हराउने ताकत कांग्रेसले राख्ने पनि दाबी गरे। नेपाली कांग्रेसलाई आफ्नो ताकतका आधारमा, आफ्नो शक्तिका आधारमा नेपालको कम्युनिस्ट पार्टीमात्र होइन अहिले क्विन्टल र ढकको कुरा गर्ने, केपी ओलीले भर्खर पत्राचार गरेर परिवार दललाई नछोड्नु, राप्रपा नेपाललाई नछाड्नु भनेका घर दल, परिवार दल, ढके दल गरेर सबै दल एक भएर आए पनि एक्लै परास्त गर्न सक्ने नेपाली कांग्रेस बनाएर छाड्छौं, उनले भने। त्यो ताकत आफूहरुसँग रहेको थापाले दाबी गरे। एक्लै परास्त गर्न सक्ने ताकत बनाउने सकिन्छ भन्ने अत्मविश्वासलाई मार्ने होइन। हाम्रो भरोसा र आत्मविश्वास जगाउने प्रयत्नमा कम्प्रमाइज गर्ने होइन। त्यो बाटो छाड्ने पनि होइन, उनले भने। नेपालका कम्युनिस्ट पार्टीको रुपरंग फेर्ने प्रवृत्ति देखिइसकेको भन्दै थापाले कुन बेला को सँग मिल्छ थाहा नभएको बताए। यही प्रवृत्तिले कुनै न कुनै दिन एक्लै परास्त गर्ने कांग्रेसको तागत बनाउने आफूहरुको अभियानसँग नेतृत्व सहमत हुने उनको विश्वास छ। हामीले भनेको यहीँ बाटो कांग्रेसलाई आफ्नै तागतका आधारमा जानुपर्ने रहेछ। यसले धोका दियो, उसले धोका दियो भन्ने अवस्था आउँछ। रंग बदल्छन्। त्यसका निम्ति हामीले अहिले देखि नै आफूलाई तयार गर्नुपर्नेछ, उनले भने, हामीले अरुलाई छाड्ने होइन। आफ्नो जनमतलाई छाड्ने पनि होइन। त्यसका निम्ति पार्टीलाई तयार गर्दै जाने हो। सँगसँगै पार्टीका समस्याहरु, विविध समयमा विविध समस्याहरु पनि, विविध मतहरुलाई पनि ख्याल गर्नुपर्छ। तल्लो तहमा केन्द्रको हस्तक्षेपको विरोध थापाले नगरपालिका र गाउँपालिकाको चुनावी तालमेलमा केन्द्रबाट हस्तक्षेप भएकोमा विरोध जनाए। कांग्रेसभित्र निर्णयको प्रयोग गर्ने क्रममा स्थानीय तहले तालमेलको आवश्यकताऔचित्यता छ कि छैन भनेर भन्न पायो कि पाएन ? पोखरा, इटहरी, भरतपुर, विराटनगरमा जहाँसुकै होस्, भन्न पायो कि पाएन? उनले प्रश्न गरे। थापाले थपे, दोलखा र दार्चुलाका साथीहरुले आफै निर्णय गर्नुभयो। यो यो कारणले गठबन्धन गर्न सकिँदैन भने। पार्टीले स्थानीय तहलाई नै अधिकार दियो। अधिकार दिएपछि हामीले त्यो हक प्रयोग गर्न दियौं कि दिएनौं? आजको महत्वपूर्ण प्रश्न हो। देशभर छलफल रहेका कांग्रेसका साथीहरुलाई म यो हक र अधिकार प्रयोग गर्न आग्रह गर्छु। केन्द्रीय कमिटीको निर्णय कुनै पनि पालिकामा तालमेल गर्ने निर्णय गर्ने अधिकार जिल्ला प्रदेशलाई दिएर पठाइएको भन्दै थापाले पार्टीको हितमा के मा छ भनेर गर्न पाउनुपर्नेमा जोड दिए। उनले निर्वाचनमा पार्टीको निर्णय मानेर अघि बढ्न कार्यकर्तालाई आग्रह गरे। चुनावी घोषणापत्र तयारी समितिका संयोजकसमेत रहेका थापाले घोषणापत्र मार्गदर्शन होस् भनेर अलिकति फरक बनाउने कोसिस गरिरहेको बताए। उनले पार्टीको निर्णय मान्ने मनस्थितिका साथ आआफ्नो स्थानीय तहमा जान नेता कार्यकर्ता र नेविसंघका सदस्यलाई आग्रह गरे। निर्वाचन सकाएर आएपछि जेठको पहिलो साता नेविसंघको कमिटीले पूर्णता पाउने उनले बताए। पूर्णता दिन्छौं। अधिवेशन गर्छ। नयाँ कमिटी पनि आउँछ, उनले भने।"
"नेेपालगञ्ज उपमहानगरपालिका कांग्रेसलाई दिने सहमति, टुंगियो महानगर र उपमहानगरको भागबण्डा","काठमाडौं : सत्ता गठबन्धन दलबीच महानगर र उपमहानगरको भागबण्डामा सहमति जुटेको छ। सबैभन्दा बढी विवाद देखिएको नेपालगञ्ज उपमहानगरपालिका अन्ततः कांग्रेसले पाउने भएको छ। बालुवाटारमा बुधबार भएको सत्ता गठबन्धनको बैठकले महानगरतर्फ कांग्रेसले काठमाडौं, ललितपुर र विराटनगर पाउने भएको छ भने उपमहानगरतर्फ धरान, इटहरी, कलैया, बुटवल, तुलसीपुर, नेपालगञ्ज र धनगढी रहेका छन्। उपप्रमुखतर्फ भने कांग्रेसले वीरगञ्ज,भरतपुर र पोखरामा पाउनेछ।"
"'राप्रपा नेपाल, परिवार दल र जनमोर्चाको विद्रोही समूहसँग तालमेल गर्नू'","काठमाडौं : नेकपा एमालेले राप्रपा नेपाल, परिवार दल र जनमोर्चाको विद्रोही समूहसँग तालमेल गर्ने भएको छ । एमाले महासचिव शंकर पोखरेलले मंगलबार सबै प्रदेश र जिल्ला कमिटीलाई राप्रपा नेपाल, परिवार दल र जनमोर्चाको विद्रोही समूहसँग तालमेल गर्न परिपत्र गरेको छ । हाम्रो पार्टी नेकपा(एमाले) को दुईवटा पार्टीहरु राप्रपा नेपाल र नेपाल परिवार दलसँग निर्वाचन प्रयोजनका लागि चुनावी तालमेल गर्ने सहमति भएको छ,परिपत्रमा भनिएको छ।' पार्टीको प्रभाव र अवस्था हेरी आआफ्नो कार्य क्षेत्रमा आवश्यक अनुसार सहमति कार्यान्वयनको कार्य अगाडि बढाउन निर्देशन दिएको छ । राष्ट्रिय जनमोर्चाबाट विद्रोह गरेको राष्ट्रिय जनमोर्चा केन्द्रीय समन्वय समितिसँग सहकार्य गर्न सकिने भएकाले पत्रमा संलग्न विवरण अनुसारका प्रतिनिधिहरुसँग समेत सहकार्यका लागि निर्देशन दिएको छ।"
जसपालाई जनकपुर दिने निर्णयविरुद्ध कांग्रेसले विद्रोह गर्ने,"जनकपुरधाम : जनकपुर उपमहानगरपालिका जनता समाजवादी पार्टी (जसपा)लाई दिने निर्णयको विरोध गर्ने कांग्रेसका कार्यकर्ताहरुले बताएका छन्। नेपाली कांग्रेस जनकपुरधामका नगर सभापति मनोज साहले केन्द्रमा गठबन्धनले गरेको निर्णयलाई आफूहरुले नमान्ने बरु त्यसको विद्रोहमा उत्रने चेतावनी दिए। गठबन्धनको यो निर्णय नेपाली कांग्रेसलाई आघात पुर्याउने हिसाबले गरिएको छ। हामी यो निर्णयलाई मान्न बाध्य छैनौं। निर्णयको घोर भर्त्सना गर्नुका साथै कडा विरोध गर्छौं, सभापति साहले भने, हामीले केन्द्रीय निर्णयको विरोध गर्छौं। यसले कांग्रेसी कार्यकर्ताहरुको मनमा आघात पुगेको छ। यो निर्णयविरुद्ध वडा समिति, नगर समिति, क्षेत्रीय समिति सबै आक्रोशित छन्। नगरसभापति साहले स्वतन्त्ररुपमा उम्मेदवारी दिनुपर्ने अवस्था आए त्यहाँबाट समेत पछाडि नहट्ने चेतावनी दिए। उनले शीर्ष नेताहरुसँग छलफल गरेर आगामी रणनीति तयार गर्ने र गठबन्धनको विरोधमा उत्रने चेतावनी दिए। यता नेपाली कांग्रेस धनुषाका सभापति योगेन्द्र पञ्जियारले केन्द्रमा गठबन्धन गर्ने निर्णय स्वीकार गर्नुपर्ने बाध्यता रहे पनि स्थानीय कार्यकर्ताहरुको आक्रोशप्रति आफ्नो सहमति रहेको प्रतिक्रिया दिए। उनले बिहीबार नेता कार्यकर्ताहरुबीच छलफल गरेर आगामी योजनाको विषयमा निर्णय गर्ने जानकारी दिए।"
"पाकिस्तानमा आगलागी : नौं बालबालिकाको मृत्यु, २० घाइते",इस्लामावाद : पाकिस्तानको डाडु जिल्लामा भएको आगलागीमा परी कम्तीमा नौ जनाको मृत्यु भएको छ। मोहम्मद डार्यानी चान्डीओ गाउँमा भएको आगलागीमा परी अरु २० जना घाइते भएका अधिकारीहरुले जानकारी दिएका छन्। आगलागीबाट ५० घरमा क्षति भएको छ। घाइते भएकाहरुलाई विभिन्न अस्पतालमा भर्ना गरिएको छ। ती मध्ये केहीको अवस्था गम्भीर रहेको चिकित्सकहरुले जनाएका छन्। घरको भान्साबाट हुरिका कारण फैलिएको आगोले गाउँ नै डढाएको प्रारम्भिक अनुसन्धानबाट पत्ता लागेको छ। मृत्यु भएका सबै बालबालिका रहेका छन्। स्थानीय समयानुसार मङ्गलबार राति ९ बजे आगलागी सुरु भएको थियो। राससएएनआई
भरतपुरमा कुरा मिलाउन प्रधानमन्त्री देउवाले राज्यमन्त्री श्रेष्ठलाई पठाए चितवन,"चितवन : गठबन्धन अनुसार भरतपुर महानगरपालिकाको नेतृत्व नेकपा माओवादी केन्द्रलाई छोड्ने केन्द्रको निर्णयबाट कार्यकर्ता असन्तुष्ट भएपछिस्थिती साम्य बनाउन केन्द्रीय सदस्य उमेश श्रेष्ठ चितवन आएका छन्। कार्यकर्तालाई सम्हाल्न सभापति शेरबहादुर देउवाले राज्यमन्त्री श्रेष्ठलाई चितवन पठाएका हुन्। तीन महानगरको नेतृत्व कांग्रेसले गर्ने सर्तमा भरतपुरमा माओवादीको माग अनुसार छोड्नपर्ने अवस्था आएको बताउँदै कार्यकर्तालाई सहमत बनाउन भेटघाट गर्ने उनले बताए। भरतपुर विमानस्थलमा अन्नपूर्ण पोष्टसंग कुराकानी गर्दै श्रेष्ठले अवस्था ठिक हुने दावी गरेका छन्। देशको राष्ट्रिय राजनीति, सरकार गठन सबै कुराले गठबन्धन गर्न परेको उनले बताए। तीन ठाँउको महानगर कांग्रेसले पाउने सर्तमा गठबन्धनको निर्णय भएको बताए। आवेश, इच्छाआकाङ्क्षा हुनु स्वभाविक हो, उनले भने, दुईचार दिन बसेर साथीहरुलाई सहजीकरण गर्नका लागि आएको हुँ। सबैलाइृ मिलाएर लैजान्छौं। उनले चितवन बसेर जिल्लाका सातैं पालिकाका आकाङ्क्षी, नेता कार्यकर्ता भेट्ने छन्। सहमति अनुसार कांग्रेसले उपमेयरसहित धेरै वडामा कांग्रेस समेट्ने बताए। उनले मुलुकको राजनैतिक अवस्थाले गठबन्धन गर्न परेको बताए।"
मौसम प्रतिकूलताका कारण हवाइ उडान प्रभावित,"काठमाडौं : मौसम प्रतिकूलताका कारण हवाइ उडान प्रभावित भएको छ। जसकारण यात्रुहरु मर्कामा परेका छन्। त्रिभुवन अन्तर्राष्ट्रिय विमानस्थलकाअनुसार राष्ट्रिय र अन्तर्राष्ट्रिय उडान केहीबेर प्रभावित भएका छन्। विमानस्थलका प्रवक्ता टेकनाथ सिटौलाले मौसम प्रतिकूलताका कारण उडान प्रभावित भएको बताए। उनले अन्नपूर्णसँग भने, हवाइ सेवा प्रभावित भएको छ। मौसमका कारण देशभित्र र बाहिरको उडान सेवा रोकिएको हो। मौसम विभागकाअनुसार काठमाडौं उपत्यका सहित देशको पहाडी भागमा वर्षा भइरहेको छ।"
"भागवण्डापछि बाबुरामले भने, इमान्दारितापूर्वक पालना गरौं",काठमाडौं : जनता समाजवादी पार्टी (जसपा)का अध्यक्ष डा बाबुराम भट्टराईले चुनावी तालमेलको इमान्दारितापूर्वक पालना गर्न आग्रह गरेका छन्। पाँच दलीय गठबन्धनले महानगरपालिका र उपमहानगरपालिकामा घटकहरूको तर्फबाट मेयर उपमेयरको बाँडफाँडको टुंगो लगाएपछि ट्वीट गर्दै भट्टराईले सबैले इमान्दारितापूर्वक यसको पालना गर्न अपिल गरेका हुन्। नगरपालिका र गाउँपालिकामा पनि न्यायोचित ढंगले बाँडफाँड गरेर गठबन्धनका उमेदवारहरूको विजय सुनिश्चित गर्न पनि आग्रह गरेका छन्।
एमाले गोरखाद्वारा आकाङ्क्षी उम्मेद्वारको नाम संकलन,"गोरखा : नेकपा एमाले गोरखाले आसन्न स्थानीयतहको निर्वाचनका लागि उम्मेद्वार बन्न चाहनेहरुको नाम संकलन गरेको छ। मंगलबारसम्म १० वटा पालिका कमिटीबाट अध्यक्ष र उपाध्यक्षको आकाङ्क्षीको नाम संकलन गरेको जिल्ला सचिव काजीराम रोकाले जानकारी दिए। उनका अनुसार गोरखा नगरपालिकाको मेयर पदका लागि पाँच जना आकाङ्क्षीहरु रहेका छन्। सम्झना देवकोटा, रामशरण बस्न्यात, दिनेश तमु, बाबुराम थापा र सुजन बानियाँको नाम नगर कमिटीबाट सिफारिस भई आएको रोकाले जनाए। त्यस्तै उपमेयरका लागि छ जना आकाङ्क्षीहरु रहेका छन्। उपमेयरका आकाङ्क्षीहरु भाइचन्द्र श्रेष्ठ, काजीराम रोका, देवीबहादुर बस्नेत, सीताराम खत्री, रामबाबु बोगटी र रामबहादुर खड्का रहेको उनले बताए। पालुंटार नगर कमिटीबाट मेयरका तीन र उपमेयरका तीन जनाको नाम सिफारिस भइआएको सचिव रोकाले बताए। मेयर पदका लागि हरि भट्ट, हरि काफ्ले र सन्तोष देवकोटाको नाम सिफारिस भई आएको छ। त्यस्तै उपमेयरका लागि वसन्तकुमार श्रेष्ठ, पार्वती पाठक र ओमबहादुर बराकोटीको नाम आएको उनले बताए। सिरानचोक गाउँ कमिटीबाट प्रमुख पदका लागि छ जना र उपप्रमुखका लागि एकजनाको नाम सिफारिस भई आएको छ। प्रमुख पदका लागि देवराज श्रेष्ठ, कमल दानी, बिराज गुरुङ, ज्ञानराज गुरुङ, राजेश ढकाल र उत्तम गुरुङको नाम प्राप्त भएको छ। उपप्रमुखका लागि कुमारी धितालको मात्र नाम प्राप्त भएको रोकाले बताए। अजीरकोटबाट शेखरनाथ न्यौपाने एकजनाको नाम मात्र प्रमुख पदका लागि सिफारिस भई आएको छ। उपप्रमुखका लागि भने गीता पोखरेल र सर्मिला तामाङको नाम प्राप्त भएको छ। त्यस्तै बारपाक सुलीकोट गाउँ कमिटीबाट सो पालिकाको प्रमुखका लागि दलबहादुर भट्ट, खिलप्रसाद पनेरु, हरिबहादुर बस्नेतको खेमराज घलेको नाम प्राप्त भएको छ भने उपप्रमुखका लागि कृष्णकुमारी गुरुङको नाम आएको छ। धार्चे गाउँ कमिटीबाट सुक घले र सन्तबहादुर गुरुङको नाम प्रमुख पदका लागि सिफारिस भई आएको छ। उपप्रमुखका लागि आशा गुरुङ, सुस्मिता घले, सविता गुरुङ र सुनकुमारी घलेको नाम प्राप्त भएको सचिव रोकाले बताए। चुमनुब्री गाउँपालिकाबाट अध्यक्षका पदका लागि सुकबहादुर गुरुङ र उपाध्यक्ष पदका लागि सानु गुरुङको नाम प्राप्त भएको उनले बताए। आरुघाट गाउँ पार्टी कमिटीबाट प्रमुख पदका लागि सातजना आकाङ्क्षीको नाम प्राप्त भएको छ। सो पालिकाको प्रमुखका लागि टिकानारायण श्रेष्ठ, मेनबहादुर अधिकारी, कृष्ण नेपाली, कृष्ण काप्री, राजन गुरुङ, भीम धमला र बकबहादुर लामाको नाम प्राप्त भएको छ। उपप्रमुखका लागि सोविता बराम, सीता दाहाल, कल्पना खड्का र प्रमिला खड्काको नाम प्राप्त भएको सचिव रोकाले बताए। भीमसेनथापा गाउँ कमिटीबाट प्रमुख पदका लागि सबैभन्दा धेरै नौ जनाको नाम सिफारिस भई आएको जिल्ला पार्टीले जनाएको छ। सुवास अधिकारी, सुरेशबाबु श्रेष्ठ, सुजन सिँखडा, प्रेमकुमार पुडासैनी, ध्रुव ढकाल, हरि सिँखडा, सुनील लामिछाने, शैलेश लामिछाने र नवराज पोखरेलको नाम सिफारिस भै आएको हो। उपाध्यक्षका लागि गोमा अम्गाई र तारादेवी भट्टको नाम प्राप्त भएको सचिव रोकाले जानकारी दिए। सहिदलखन गाउँ कमिटीबाट पनि प्रमुखमा छ र उपप्रमुखमा एकजनाको नाम सिफारिस भई आएको छ। मनोज जोशी, सुरेन्द्र थापा, विशाल थापा, काजीराम श्रेष्ठ, लुना थापा र रमेश मल्लको नाम अध्यक्ष पदका लागि प्राप्त भएको हो। उपप्रमुखमा भने सरिता ढकालको नाम मात्र प्राप्त भएको छ। गण्डकी गाउँ कमिटीबाट अध्यक्ष पदका लागि लीलाबहादुर पाण्डे, विष्णु पन्त, सुधीर कार्की र गोपाल पाण्डेको नाम प्राप्त भएको छ। उपप्रमुखका लागि रेनुका नहर्कीको नाम सिफारिस भई आएको जिल्ला सचिव रोकाले जानकारी दिए। चुमनुब्री गाउँ कमिटीबाट नाम नआइसकेको र प्राप्त भएजति नाम प्रदेश कमिटीमा पठाइने उनले बताए।"
उदयपुरमा निर्वाचनको तयारी तीव्र,"उदयपुर : स्थानीय तहको निर्वाचनको मिति नजिकिदै जाँदा निर्वाचन कार्यालयले तयारीलाई तीव्रता दिएको छ। मतदान गर्ने समय २३ दिन बाँकी छँदा कार्यालयले तयारीलाई तीव्रता दिएको हो। तयारी अन्तर्गत बुधबार कार्यालयले ८ वटै स्थानीय तहमा खटिएका निर्वाचन अधिकृतको उपस्थितिमा निर्वाचन सम्बन्धी पत्रकार आचारसंहिता र हालसम्को अवस्थाको बारेमा पत्रकारसँग अन्तरक्रिया गरेको हो। त्यसैगरी बिहीबार बिहान एकैसाथै सबै स्थानीय तहमा निर्वाचन अधिकृतको कार्यालय स्थापना गरिने जिल्ला निर्वाचन अधिकारी खेमराज कोईरालाले बताए। त्यसका लागि बुधबार नै सम्बन्धित पालिकामा निर्वाचन अधिकृतहरु पठाइएको उनले बताए। कार्यक्रममा मुख्य निर्वाचन अधिकृत जिल्ला न्यायाधिश दिपक खनालले निर्वाचन स्वतन्त्र, स्वच्छ, निष्पंक्ष र भयरहित वातावरणमा सम्पन्न गर्ने दायित्व पत्रकारहरुको पनि भएकाले जिम्वेवारी वहन गरिदिन आग्रह गरे। उनले सञ्चारमाध्यममा आएका साना कुराले ठूलोरुप लिन सक्ने भएकाले निर्वाचन आचारसंहितालाई मध्यनजर गरी सूचना संम्प्रेषण गरिदिन अनुरोध गरे। खनालले कतिपय अवस्थामा निर्वाचन आचारसंहिताको बारेमा जनप्रतिनिधि, नेता, कार्यकर्ता र सर्वसाधरणलाई जानकारी नहुँदा कानुनु आकर्षित हुने गरेकाले मिडियामार्फत सचेत गराई दिनुपर्ने बताए। प्रमुख जिल्ला अधिकारी बिरेन्द्रकुमार यादवले सबै पंक्षलाई निर्वाचन आचारसंहिता पूर्ण कार्यान्वयन गरिदिन आग्रह गरे। उनले फेसबुक, मेसेन्जर, ट्विटरजस्ता सबैखाले सामाजिक संजालमा उमेदवार र परिवारलाई लाल्छना लगाउने खालका सामग्रीहरु प्रकाशन, प्रशारण, लाईक, कमेन्ट गर्न नहुने भएकाले असान्दर्भिक विषयबस्तुप्रति सजग रहन आग्रह गरे। उनले निर्वाचनलाई शान्तिपूर्णरुपले सम्पन्न गर्ने गरी सुरक्षा व्यवस्थालाई तयारी अवस्थामा राखिएको बताए। कार्यक्रममा सञ्चारकर्मीहरुले आचारसंहिता पालना गर्न आफूहरु तयार रहेको प्रतिवद्धता जनाएका थिए। उनीहरुले मुख्य निर्वाचन अधिकृतको कार्यालयका सूचना अधिकारीबाट संम्पेषण हुने गरी मिडिया डेक्स तयार गर्न सुझाब दिए।"
तस्करीको सामान बोकि नेपाल छिरेको पिकअप भ्यान सशस्त्रको नियन्त्रणमा,"विराटनगर : तस्करीको सामान बोकेर भारतबाट नेपाल छिरेको एउटा पिकअप भ्यानलाई सशस्त्र प्रहरीले मोरङको रंगेलीबाट नियन्त्रणमा लिएको छ। सशस्त्र प्रहरी बल बीओपी (बोर्डर आउट पोस्ट) रंगेलीका प्रहरी निरीक्षक कमलबहादुर अधिकारी नेतृत्वको टोलीले प्रदेश १०४००१ च ०३६० नम्बरको पिकअप भ्यानलाई रंगेली नगरपालिका६ मधुवनीबाट नियन्त्रणमा लिएको हो। भन्सार छलीका सामान लोड गरिएको पिकअप मंगलबार साँझ ६ बजेतिर मधुवनी आइपुगेको थियो। चेकजाँचका लागि सशस्त्र प्रहरीले रोक्न खोज्दा पिकअप छाडेर चालक फरार भएको सशस्त्र प्रहरी बल मोरङका प्रमुख एसपी राजकुमार लामिछानेले जानकारी दिए। उनका अनुसार नियन्त्रणमा लिएर पिकअपलाई खानतलासी गर्दा ४८ प्रकारका अवैध सामान बरामद गरिएको छ। फरार रहेका चालकको खोजी तीव्र पारेर पिकअपसहित सामान आवश्यक कारबाहीका लागि बुधबार विराटनगर भन्सार कार्यालयमा बुझाइएको एसपी लामिछानेले बताए। उनका अनुसार पिकअपबाट साइकल र मोटरसाइकलका पार्टपुर्जा, कपडा, चप्पल, जुत्ता, कार्पेट, हारबोजाइन लिक्विड, इलेक्ट्रिक मोटर, एयर मोटर, टेन्ट, प्लाष्टिकका प्लेटलगायतका सामानहरु बरामद भएको छ। सामान र पिकअपको बजार मूल्य २२ लाख पाँच हजार रूपैयाँ बराबर कायम भएको जानकारी लामिछानेले दिए। उनका अनुसार बरामद गरिएका कुनै पनि सामानको बिल लगायतका कागजात फेला परेनन्। नजिकिँदो स्थानीय तह निर्वाचनतर्फ सुरक्षाकर्मी व्यस्त भएको मौका छोपेर नेपालभारत सीमा क्षेत्रबाट अवैध ओसारपसार एवं चोरी तस्करी हुन थालेको छ। चार चक्के सवारीसाधनको समेत प्रयोग गरेर तस्करी हुन थालेको हो। सशस्त्र प्रहरी बल प्रदेश १ का प्रमुख डीआईजी कमल गिरीले आसन्न स्थानीय तह निर्वाचनतर्फ केन्द्रित हुँदै सीमा क्षेत्रबाट हुने अवैध धन्दा नियन्त्रणमा सशस्त्र सक्रिय भएर लागेको जानकारी दिए। निर्वाचनलाई लक्षित गरेर निगरानी बढाउँदै नेपालभारत सीमा क्षेत्रमा उच्च सतर्कता अपनाइएको छ, उनले भने, चोरीतस्करी नियन्त्रणमा कुनै कसर बाँकी राखिने छैन। सशस्त्रको उच्च निगरानीकै कारण अवैध सामान लोड गरेर नेपाल छिरेको पिकअप गाडी नियन्त्रणमा लिन सकिएको जानकारी डीआईजी गिरीले दिए।"
एनसेलले ल्यायो इन्डलेस कम्बो प्याकहरु,काठमाडौं : नयाँ वर्षको अवसरमा एनसेल आजियाटा लिमिटेडले भ्वाइस र डेटा सेवा बन्डलिङ रहेको इन्डलेस कम्बो प्याकहरु संचालनमा ल्याएको छ। योजना बैशाख ५ बाट संचालनमा आएको हो। यो योजना अन्तर्गत एनसेलका प्रिपेड ग्राहकले करसहित २५ रुपैयाँमा बिहान ५ बजेदेखि साँझ ५ बजेसम्म प्रयोग गर्न सकिन डे कम्बो प्याक र बेलुका १० बजेदेखि भोलिपल्ट बिहान ७ बजेसम्म प्रयोग गर्न सकिने गरी दुई आकर्षक प्याकहरुबाट फाइदा लिन सक्ने एनसेलले जनाएको छ। डे कम्बो प्याकअन्तर्गत प्रिपेड ग्राहकले १०० एमबी डेटा र २०० मिनेटको अल नेट टक टाइम (अन्य कुनै पनि सेवा प्रदायकको नम्बरमा कल गर्न सकिने) प्राप्त गर्ने र ग्राहकहश्रले एस्ट्रिक्स १७११८ एस्ट्रिक्स १ ह्यास वा एस्ट्रिक्स १७१२३ एस्ट्रिक्स २ ह्यास डायल गरी यो प्याक सुचारु गर्न सक्ने कम्पनीले जनाएको हो। त्यस्तै ग्राहकले एनसेल एपबाट पनि यो प्याक सुचारु गर्न सक्छन्।
हेटौंडा उपमहानगरपालिका एकीकृत समाजवादीलाई दिए एकल प्रतिस्पर्धामा उत्रिने कांग्रेसको चेतावनी,"काठमाडौं : हेटौंडा उपमहानगरपालिका एकीकृत समाजवादीलाई दिने सत्ता गठबन्धनको निर्णयप्रति नेपाली कांग्रेसको हेटौंडा उपमहानगरपालिका समितिले आपत्ति जनाएको छ। केन्द्रीयस्तरमा भएको भागबण्डाले गठबन्धनको आवश्यकता र औचित्यसमेत पूरा गर्न नसक्नेगरी भएको य सनिर्णयलाई पुनरावलोकन गर्न माग गरिएको छ। 'गठबन्धन दलहरुबीच हेटौंडा उपमहानगरको प्रमुख, उपप्रमुख तथा वडा अध्यक्षहरुको भागभण्डाको विषयमा छलफल चलिरहँदा पार्टीको केन्द्रीय कार्यसमितिका पदाधिकारीहरुलाई यस उपमहानगरपालिकाको पस्तुगत अवस्थाबारे यसअघि नगर समितिको तर्फबाट गएको प्रतिनिधिमण्डलले लिखित जानकारी गराउँदासमेत त्यसको मर्म र भावनालाई बेवास्ता गरेको हाम्रो बुझाइ छ,' सभापति उत्सव इटेनीद्वारा जारी विज्ञप्तिमा भनिएको छ, 'गठबन्धनको वास्तविक आवश्यकता र औचित्यसमेत पुष्टि गर्नेगरी नेपाली कांग्रेसले मेयर पद पाउने गरी गठबन्धन दलहरुबीच सहमति, सहकार्य र एकताको साथ अघि बढ्ने वातावरण तयार गरिदिनुहुन माग गरिन्छ।' यस निर्णयको पुनरावलोकन नभए सत्ता साझेदार दलहरुसाग मित्रवत् प्रतिस्पर्धाको आधारमा नेपाली कांग्रेस एकल नेतृत्वमा चुनावी प्रतिस्पर्धामा सहभागी हुने निर्णय भएको इटेनीले उल्लेख गरेका छन्।"
"काठमाडौंको मेयर छान्न कांग्रेस महानगर कमिटीको बैठक जारी, को को छन् आकांक्षी?","काठमाडौं : काठमाडौं महानगरपालिकाको मेयर छनोट गर्न नेपाली कांग्रेस काठमाडौं महानगरको बैठक जमलमा बसिरहेको छ। बैठकले आसन्न स्थानीय तह निर्वाचनका लागि महानगरपालिकाको मेयर उम्मेदवार सिफारिस गर्नेछ। काठमाडौं महानगरको मेयरमा सिर्जना सिंह, निलकाजी शाक्य, तिर्थमान डंगोल, हरिप्रभा खड्गी, प्रगतिमान रञ्जित, राजुराज जोशी, मुकुन्द रिजाल आकांक्षी छन्। सत्ता गठबन्धनले काठमाडौं महानगर कांग्रेसले पाउने निर्णय गरेको थियो। काठमाडौंमा उपमेयर एकीकृत समाजवादीले पाएको छ।"
महेश आचार्यलाई सम्झिँदै कांग्रेस महामन्त्रीले मागे अर्थमन्त्री शर्माको राजीनामा,"काठमाडौं : नेपाली कांग्रेसका महामन्त्री विश्वप्रकाश शर्माले अर्थमन्त्री जनार्दन शर्मालाई नैतिकताका आधारमा राजीनामा गर्न सुझाएका छन्। सर्वोच्च अदालतले गभर्नर महाप्रसाद अधिकारीलाई अल्पकालीन आदेशबाट पुनर्वहाली गरेपछि अर्थमन्त्री शर्माको राजीनामाको प्रसंग उठिरहेका बेला विश्वप्रकाशले नैतिकता देखाउन सुझाएका हुन्। महामन्त्री शर्माले गभर्नर पुनर्वहाली हुँदा राजीनामा दिएका तत्कालीन अर्थमन्त्री महेश आचार्यलाई सम्झिँदै नैतिकताका आधारमा राजीनामा दिन ट्वीटरमार्फत अर्थमन्त्रीलाई आग्रह गरेका छन्। आचार्यको तस्बिर शेयर गर्दै शर्माले भनेका छन्, बेलाबेला यस्तो तस्वीर पोस्ट गर्न पाइयोस् र भन्न सकियोस् नैतिक मूल्यको प्रस्तुतिले नै सुन्दर बन्दै जान्छ राजनीति। समयले सम्झना गरिरहेको छ काँग्रेस नेता महेश आचार्यलाई, जसले आफ्नो प्रस्तावमा सरकारले गरेको गभर्नर विदाइको निर्णय अदालतले उल्ट्याएपछी अर्थमन्त्रीबाट राजीनामा दिनुभयो। सामाजिक सञ्जालमा पनि अर्थमन्त्री शर्मामाथि नैतिकताको प्रश्न उठाइएको छ।"
समाजवादीलाई छाडेर दार्चुलामा कांग्रेसमाओवादीको भागबन्डा,"दार्चुला : बैशाख ३० गते हुन गइरहेको स्थानीय तहको निर्वाचनका लागि दार्चुलामा सत्ता गठबन्धन दलहरुबीच भागबन्डामा सहमति बनेको छ। लामो छलफलपछि मंगलबार नेपाली कांग्रेस, नेकपा माओवादी केन्द्र, नेकपा एकीकृत समाजवादीबीच चुनावी तालमेल गर्ने समझदारी बनेको हो। यसअघि स्थानीय तहमा भागबन्डाको कुरो नमिल्दा सहमति हुन सकेको थिएन्। केन्द्रीय सत्ता गठबन्धनलाई जिल्लामा पनि कायम गर्नेगरी स्थानीय तहमा समझदारी भएको नेपाली कांग्रेस जिल्ला कार्य समिति सभापति ललित सिंह बोहराले जानकारी दिए। मंगलबार भएको भागबन्डाको सहमतिमा नेपाली कांग्रेसले ५ स्थानीय तहमा प्रमुख र नेकपा माओवादी केन्द्रले ४ स्थानीय तहमा प्रमुख पाउने भएको छ। नेपाली कांग्रेसले महाकाली नगरपालिका, शैल्यशिखर नगरपालिका, दुहुँ गाउँपालिका, व्याँस गाउँपालिका र मालिकार्जुन गाउँपालिका पाउने र माओवादीले मार्मा गाउँपालिका, अपी हिमाल गाउँपालिका, नौगाड गाउँपालिका र लेकम गाउँपालिकामा प्रमुख पाउने सहमति भएको कांग्रेस सभापति बोहराले बताए। यस्तै कांग्रेसले ७ पालिका (अपी हिमाल, मार्मा, शैल्यशिखर, महाकाली, लेकम, दुहुँ र नौगाड) मा उपप्रमुखउपाध्यक्ष पाएको छ भने माओवादीले २ पालिका (व्याँस र मालिकार्जुन) मा उपाध्यक्ष पाएको छ। सहमति अुनसार कांग्रेसले ४६ वटा वडा पाएको छ। दार्चुलामा दुई नगरपालिका र सात गाउँपालिका गरी नौं स्थानीय तह छन्। २०७४ सालको स्थानीय तहको निर्वाचनमा नेपाली कांग्रेसले ५ स्थानीय तह, नेकपा एमालेले ३ र नेकपा माओवादीले १ स्थानीय तह जितेको थियो। सत्ता गठबन्धनको सहमति अनुसार कांग्रेसले यसअघि जितेका पालिकामा नै चित्त बुझाएको छ। भने अघिल्लो चुनावमा एक स्थानीय तह जितेको माओवादीले यसपाली थप तीन पालिका पाएको छ। जिल्लामा सत्तागठबन्धनमा रहेको दल नेकपा एकीकृत समाजवादीलाई पनि मिलाएर जाने सहमति अनुसार एक दुई ठाउँमा वडाअध्यक्ष तथा केही सदस्य दिने बुझिएको छ। यसबारे पत्रकार सम्मलेन गरी जानकारी गराइने बताइएको छ।"
"सेयर बजार ३६ अंकले घट्यो, दुई कम्पनीको सेयर मूल्यमा सकारात्मक सर्किट","काठमाडौं : धितोपत्र बजारमा सेयर कारोबार मापक नेप्से परिसूचक फेरि ओरालो लागेको छ। सबै समूहको सूचक घटेर बजार राताम्मे भएको छ। नेपाल स्टक एक्सचेञ्जका अनुसार आज ३६७३ अंकले घटेर नेप्से २३२०५१ विन्दुमा अडिएको छ। अघिल्लो कारोबार दिन मंगलबार १३३७ अंकले बढेर नेप्से दुई हजार ३५७२४ मा पुगेको थियो। एक अर्ब ३२ करोड ६८ लाख बढीको सेयर कारोबार भएको थियो। आज नेप्से घटेपनि मंगलबारको तुलनामा कारोबार रकम केही सुधार देखिएको छ। बुधबार २२८ कम्पनीको ३५ लाख ७० हजार १४ कित्ता सेयर १ अर्ब ४५ करोड ८७ लाख ३७ हजार ७५५ रुपैयाँमा किनबेच भयो। नेप्सेका अनुसार बुधबार कारोबार भएका १३ वटै उपसमूहको सेयर मूल्य घटेको छ। यसदिन वित्त समूहको सर्वाधिक ३८२ प्रतिशतले सेयर मूल्य ओरालो लाग्यो। बैंकिङ ०७२, व्यापार ००७, होटल तथा पर्यटन २२५, विकास बैंक २६१, जलविद्युत् २१२, वित्त ३८२, निर्जीवन बीमा १५८, उत्पादन १४८, अन्य ३०५, लघुवित्त १५३, जीवन बीमा १९३, सामूहिक लगानी कोष ००५ र लगानी १५१ प्रतिशतले उकालो लागेको छ। नेप्सेका अनुसार कारोबारका आधारमा नेष्डो समृद्ध लघुवित्त वित्तीय शीर्षस्थानमा रहयो। सो कम्पनीको १४ करोड १९ लाख रुपैयाँ बढीको सेयर कारोबार भयो। यसदिन दुई कम्पनीको सेयर मूल्य ९९९ प्रतिशतले बढेको छ। ग्रीन भेन्चर र जल्पा सामुदायिकको सेयर मूल्य ९९९ प्रतिशतले बढेको हो। यसैगरी, दोस्रो र तेस्रो स्थानमा क्रमशः जलपा र सामुदायिक लघुवित्त वित्तीय संस्था परेका छन्। आज नेष्डो समृद्ध लघु्वित्त वित्तीयको सेयर मूल्य १० प्रतिशतले घट्यो।"
"उपमहानगरको भागवण्डा टुंग्याउन सत्ता गठबन्धनको बैठक बालुवाटारमा जारी, नेपालगन्जमा विवाद","काठमाडौं : आसन्न स्थानीय तह निर्वाचनमा ११ वटा उपमहानगरपालिकाको भागवण्डा टुंग्याउन सत्ता गठबन्धनको निर्णायक बैठक बसिरहेको छ। मंगलबार दिउँसो नै ६ वटा महानगरपालिका र ११ वटा उपमहानगपालिकाको भागवण्डा टुंगिए पनि जसपाले दुईवटा उपमहानगरपालिकामा दाबी गरेपछि सहमतिको मस्यौदामा हस्ताक्षर हुन सकेको थिएन। जसपाले जनकपुरसँगै नेपालगन्ज उपमहानगर आफूले पाउनुपर्ने दाबी गरेपछि मंगलबार अबेर रातिसम्म बालुवाटारमा गठबन्धनका नेताहरुबीच सहमति जुट्न सकेको थिएन। आज विहान ११ बजे बस्ने भनेर छुट्टिएका गठबन्धनका नेताहरु दिउँसो १२ बजेदेखि फेरि बालुवाटारमा भागवण्डा टुंग्याउन जुटेका छन्। कांग्रेसको भागमा पारिएको नेपालगन्जमा जसपाको दाबीले पेचिलो बनेको उपमहानगरको भागवण्डाको गाँठो आजको बैठकले फुकाउने नेताहरुले बताएका छन्। सत्ता गठबन्धनमा कांग्रेसलाई ७, माओवादी केन्द्रलाई २ र जसपा र नेकपा एकीकृत समाजवादीलाई एकएक उपमहानगरपालिका दिनेगरी प्रारम्भिक सहमति जुटेको थियो। यसअन्तर्गत इटहरी, धरान, कलैया, बुटवल, तुल्सीपुर, नेपालगन्ज र धनगढी कांग्रेसले लिने तय भएको थियो। माओवादीले घोराही र जितपुर सिमरा, एकीकृत समाजवादीले हेटौंडा र जनकपुर जसपाले लिने तय भएको थियो। प्रारम्भिक सहमतिलाई राति शीर्ष नेताहरुले अन्तिम रुप दिएर हस्ताक्षर गर्ने तय भएको थियो। तर मंगलबार दिउँसो गठबन्धन बैठकमा अनुपस्थित जसपा अध्यक्ष उपेन्द्र यादवले रातिको बैठकमा नेपालगन्जमा पनि दाबी गरे। कांग्रेसलाई भाग लगाएको नेपालगन्जमा यादवले सशक्त दाबी राखेपछि राति सहमति जुट्न नसकेको एक नेताले बताए। महानगरतर्फ भने कांग्रेसले तीन, माओवादी, एकीकृत समाजवादी र जसपाले एक एक पाउनेगरी भागवण्डा मिलिसकेको छ।"
सिन्धुलीमा स्थानीय र प्रहरीबीच झडप हुँदा ११ प्रहरी घाइते,सिन्धुली : सिन्धुलीमा अवरुद्ध बीपी राजमार्ग खुलाउन खोज्दा झडप भएको छ। कमलामाई नगरपालिका२ पिपलभन्ज्याङमा भएको झडपमा ११ जना प्रहरी घाइते भएका छन्। बोलेरोको ठक्करबाट पैदल यात्रुको मृत्यु भएपछि स्थानीयले बुधबार बिहानदेखि बीपी राजमार्गअन्तर्गत सिन्धुलीखुर्कोटखण्डको पिपलभन्ज्याङमा सडक अवरुद्ध गरेका थिए। अवरुद्ध सडक खुलाउन प्रहरीले बल प्रहयोग गरेपछि दोहोरो झडप भएको थियो। झडपका क्रममा स्थानीयले प्रहयोग गरेको बोतल र ढुङ्गाले लागेर ११ प्रहरी घाइते भएको प्रमुख जिल्ला अधिकारी रमेश न्यौपानेले बताए। घाइतेमध्ये ३ जनालाई गम्भीर चोट लागेको छ। घाइतेहरुको सिन्धुली अस्पतालमा उपचार भईरहेको छ। झडपका क्रममा रोकि राखेका केही सवारी साधनमासमेत क्षती पुगेको वडा अध्यक्ष नवराज थिङले जानकारी दिए। दोषीमाथि कारवाही र क्षतीपुर्तीको मागसहित पिडित पक्ष र प्रशासनबीच वार्ता भएपनि सहमति जुट्न नसकको समेत अध्यक्ष थिङले बताए। बीपी राजमार्ग भएर पिपलभन्ज्याङपचभैया जाने सडकमा प्रदेश ३०१०२४ च १४१९ नम्बरको बोलेरोले ठक्कर दिँदा पैदलयात्री ३९ वर्षिय विजय मोक्तानको मृत्यु भएको थियो। गम्भिर घाइते मोक्तानको उपचारकाक्रममा बुधबार बिहान मृत्यु भएको हो। प्रहरीले बल प्रयोग गरेर अवरुद्ध सडक खुलाएको छ। उता बोलेरो चालक आइतसिङ लामालाई भने प्रहरीले नियन्त्रणमा लिईसकिएको छ।
लोमान्थाङमा एमालेले अध्यक्षउपाध्यक्षसहित वडाध्यक्ष उम्मेदवारको चयन गर्यो,"जोमसोम : आसन्न स्थानीय तह निर्वाचनका लागि नेकपा एमालेले मुस्ताङको लोमान्थाङ गाउँपालिकामा अध्यक्षउपाध्यक्षसहित ५ वटै वडामा आफ्ना उम्मेदवारको टुंगो लगाएको छ। एमाले पालिका तथा वडास्तरीय कमिटीले सर्वसम्वत उम्मेदवार चयन गरेको जनाइएको छ । एमाले लोमान्थाङ पालिका कमिटी अध्यक्ष निमा ढिन्डुक गुरुङको अध्यक्षता तथा एमाले गण्डकी प्रदेश कमिटी सदस्य ईन्द्रधारा बिष्टको विशेष उपस्थितिमा एमालेले लोमान्थाङ गाउँपालिकाका लागि उम्मेदवार छनौट गरेको हो । नेकपा एमालेले लोमान्थाङ गाउँपालिकाका लागि अध्यक्षमा लोमान्थाङ३ ठिङ्गरका टसी नर्बु गुरुङ र उपाध्यक्षमा लोमान्थाङ५ की छिमी बिष्ट गुरुङलाई उम्मेदवार बनाउन निर्णय गरेको गण्डकी प्रदेश कमिटी सदस्य ईन्द्रधारा बिष्टले जानकारी दिए । उनका अनुसार एमालेले लोमान्थाङ१ मा हिमा ढिन्डु गुरुङ,लोमान्थाङ२ मा कर्मा नाम्ग्याल गुरुङ,लोमान्थाङ३ मा आङजेन गुरुङ,लोमान्थाङ४ मा गोम्वो गुरुङलाई वडाध्यक्षको उम्मेदवारको रुपमा उभ्याएको हो । लोमान्थाङका ५ वटै वडाहरुको वडासदस्यको उम्मेदवार तय गर्ने विषयमा छलफल भइरहेको गण्डकी प्रदेश कमिटी सदस्य बिष्टले बताए । यसअघि एमाले लोघेकर दामोदरकुण्ड गाउँपालिकाको अध्यक्षमा लोप्साङ छोम्फेल बिष्टलाई उम्मेदवार बनाउने निर्णय गरेको थियो । यता नेपाली कांग्रेसले लोमान्थाङ गाउँपालिकामा लोमान्थाङ१ छोसेरका टसी गुरुङलाई उम्मेदवार बनाउने निर्णय गरेको थियो । एमालेले घरपझोङ३ को वडाध्यक्षमा फडिन्द्र थकालीलाई उम्मेदवार बनाउने भएको छ । आसन्न स्थानीय तह निर्वाचनका लागि उम्मेदवारी दर्ता गर्ने दिन नजिकिएसँगै मुस्ताङमा नेपाली कांग्रेस ,नेकपा एमालेलगायतका दलहरु तीब्ररुपमा उम्मेदवार छान्न छुटेका छन् । पार्टी स्रोतका अनुसार मुस्ताङका ५ वटै स्थानीय तहमा उम्मेदवार दिने व्यक्तिको नामावली शुक्रबारसम्म सार्वजनिक गर्ने बताएका छन् । नेपाली कांग्रेसबाट लोमान्थाङमा अध्यक्ष पदमा उम्मेदवारी दिन छोसेर निवासी टसी गुरुङ स्वास्थ्यकर्मी हुन् । उनले निर्वाचनमा उम्मेदवार बन्ने भएपछि स्वास्थ्यक्षेत्रबाट राजीनामा गरेका छन् ।एमालेबाट लोमान्थाङमा अध्यक्षका उम्मेदवार टसी नर्बु गुरुङ पनि स्वास्थ्यकर्मी हुन् । उनी उपल्लो मुस्ताङको जिग्मे फाउन्डेसनमा कार्यरत थिए ।उपाध्यक्ष छिमी बिष्ट गुरुङ स्थानीय समाजसेवी हुन् । उनी लोमान्थाङ आमा समूहको अध्यक्ष र सचिव पदमा कार्यसम्पादन गरेकी थिइन् । उनी स्थानीय तह निर्वाचन २०७४ पछि माओवादी केन्द्र छोडेर एमालेमा प्रवेश गरेकी थिइन् । यस्तै, एमालेबाट अध्यक्ष पदमा उम्मेदवारी दिने लोप्साङ छोम्फेल बिष्ट पालिका अध्यक्ष हुन् ।उनी जिग्मे फाउन्डेसनको कोषाध्यक्ष एवं उपल्लो मुस्ताङको विकासमा उनको योगदान महत्वपूर्ण छ । यस्तै लोघेकर १ मा पूनः टै ढिन्डुक ठकुरीलाई वडाध्यक्ष उम्मेदवार एमालेले बनाउने भएको छ ।उनी २०७४ को स्थानीय तह निर्वाचनका वडाध्यक्षमा जीत हाँसिल गरेका थिए ।"
"बोलेरोको ठक्करबाट पैदलयात्रीको मृत्यु, बीपी राजमार्ग अवरुद्ध","सिन्धुली : सिन्धुलीमा बोलेरोको ठक्करबाट पैदल यात्रुको मृत्यु भएपछि बीपी राजमार्ग अवरुद्ध पारिएको छ । कमलामाई नगरपालिका २ भद्रकालीका स्थानीयले बीपी राजमार्गअन्तर्गत सिन्धुलीखुर्कोटखण्डको पिपलभन्ज्याङमा बुधबार बिहानैदेखि सडक अवरुद्ध गरेका हुन् । जिल्ला प्रहरी कार्यालय सिन्धुलीका प्रहरी नायव उपरीक्षक मनोज लामाका अनुसार बीपी राजमार्ग भएर पिपलभन्ज्याङपचभैया जाने सडकमा प्रदेश ३०१०२४ च १४१९ नम्बरको बोलेरोले पैदलयात्री ३९ वर्षीय विजय मोक्तानलाई ठक्कर दिँदा गम्भीर घाइते भएका मोक्तानको उपचारका क्रममा बुधबार बिहान मृत्यु भएको हो । पैदलयात्रीको मृत्यु भएपछि दोषीलाई कारबाही र क्षतिपूर्ति माग गर्दै स्थानीयले बीपी राजमार्ग अवरुद्ध गरेका हुन् । मोक्तानलाई मंगलबार राति जीपले ठक्कर दिएको थियो । राजमार्ग अवरुद्ध गरेपछि लामो तथा छोटो दूरीका सवारीसाधन रोकिएका छन् । उता बोलेरो चालक आइतसिङ लामालाई नियन्त्रणमा लिइसकिएको लामाको भनाइ छ । 'चालकलाई नियन्त्रणमा लिएर आवश्यक कारबाही अगाडि बढाएको र अवरुद्ध राजमार्ग खुलाउन वार्ता भइरहेको छ,' प्रहरी प्रवक्ता समेत रहेका लामाले भने ।"
राप्रपाको घोषणापत्र : ज्येष्ठ नागरिकलाई निशुल्क तीर्थयात्रादेखि गाईभैंसीको सुत्केरी भत्तासम्म,"काठमाडौं : राष्ट्रिय प्रजातन्त्र पार्टी (राप्रपा)ले आसन्न स्थानीय तह निर्वाचनका लागि घोषणापत्र सार्वजनिक गरेको छ। पार्टी कार्यालय धुम्वाराहीमा पत्रकार सम्मेलन गरेर राप्रपाका अध्यक्ष राजेन्द्र लिङ्देनले घोषणापत्र सार्वजनिक गरेका हुन्। घोषणापत्रमा जेष्ठ नागरिकलाई देशभित्र धार्मिक स्थलमा निशुल्क यात्राको व्यवस्थादेखि एक स्थानीय तहमा एक गौशाला निर्माणसम्मका योजना छन्। यस्तै, भूमिहीन नागरिकलाई एकल तथा सामूहिक आवासको व्यवस्था, सार्वजनिक स्थानमा नि:शुल्क वाइफाइ उपलब्ध गराउने उल्लेख छ। कृषि तथा वाली बिमाको व्यवस्था गरिने, गाई भैंसीमा सुत्केरीभत्ता, एक घर एक धाराको व्यवस्था गरिने प्रतिबद्धता गरिएको छ। सबै वडामा सडक सञ्जाल विस्तार गरिने पनि घोषणापत्रमा उल्लेख छ। अशक्त, असाहाय बालबालिकालाई हेरचाहका लागि स्याहार केन्द्र स्थापना गर्ने घोषणापत्रमा भनिएकोछ । प्रत्येक जेष्ठ नागरिकलाई निशुल्क स्वास्थ्य जाँचको व्यवस्था गरिने प्रतिबद्धता राप्रपाले गरेको छ।"
भ्यूटावर र सभाहल निर्माणका कार्यक्रम बजेटमा थप्दैनौँ : मन्त्री झाँक्री,"काठमाडौं : शहरी विकास मन्त्रालयले आगामी आर्थिक वर्षको नीति तथा कार्यक्रममा भ्यूटावर र सभाहल निर्माणलगायतका कार्यक्रममा बजेट नथप्ने भएको छ। शहरी विकासमन्त्री रामकुमारी झाँक्रीले यस वर्षको नीति तथा कार्यक्रममा भ्यूटावर र सभाहल निर्माणको कामलाई निरन्तरता नदिने बताए। सञ्चालनको मापदण्ड नभएको र असीमित दायित्व सिर्जना गर्ने भएकाले भ्यूटावर र सभाहल निर्माणका लागि आगामी वर्षको नीति कार्यक्रममा बजेट व्यवस्था नहुने उनको भनाइ छ। उनले भने, आगामी आर्थिक वर्ष नीति तथा कार्यक्रममा भ्यूटावर र सभाहल निर्माणको कार्यक्रमबाट अलग्गिन्छौँ बाहिरिन्छौँ। राज्यको असीमित दायित्व सिर्जना हुने यस्ता संरचनाले जनजीवनसँग अर्थ राख्दैनन्। अर्को कुरा यसको सञ्चालनको मोडालिटीसमेत छैन। उनले यसअघि मन्त्रालयले बनाइरहेका ३२ वटा सभा हल भने प्राथमिकताका साथ निर्माण सम्पन्न गर्ने बताए। मन्त्रालयले एकीकृत बस्ती विकास कार्यक्रमलाई पनि निरन्तरता नदिने बताएको छ। एकीकृत बस्ती विकासका कार्यक्रमको प्रभावकारिताप्रति आफू गम्भीर रहेको बताउँदै मन्त्री झाँक्रीले यसलाई विस्थापन गरेर बस्ती विकास कार्यक्रम ल्याइने बताए। आगामी बजेटमा एकीकृत बस्ती विकास कार्यक्रमबाट पछि हट्छौँ। पहाडी र हिमाली क्षेत्रमा यो कार्यक्रम प्रभावकारी देखिएन। तराई र काठमाडौँ उपत्यका क्षेत्रमा जग्गाको अभाव छ, उनले भने। मन्त्री झाँक्रीले आगामी वर्षको नीति तथा कार्यक्रम यसलाई बस्ती विकास तथा संयुक्त आवास कार्यक्रममा रुपान्तरण गर्न लागिएको बताए। उनले यसअघिको सरकारविना कुनै योजना उक्त कार्यक्रम ल्याएकाले मोरङको सन्थाल बस्तीमा टेण्डर गरेर शिलान्यास गर्दासमेत काम सुरू हुन नसकेको बताए। रासस"
सामाजिक सुरक्षा कोषको परिपत्र देखाएर उपचार सुविधा पाइने,"काठमाडौं : सामाजिक सुरक्षा कोषले योगदानकर्ताको स्वास्थ्योपचार सुविधालाई व्यवस्थित बनाएको छ । अब कोषमा सूचीकृत योगदानकर्ताले कोषले उपलब्ध गराएको सामाजिक सुरक्षा नम्बरसहितको परिचयपत्र देखाएर विभिन्न अस्पतालबाट स्वास्थ्योपचार सेवा लिन सक्ने भएका छन् । यसअघि योगदानकर्ताले सूचीकृत अस्पतालमा उपचार गरेको बील पेश गरेर उपचार सुविधा लिँदै आएका थिए । कोषले देशभरका एक दर्जन बढी अस्पतालसँग सम्झौता गरी योगदानकर्ताले परिचयपत्र देखाएर औषधोपचार, स्वास्थ्य तथा मातृत्व सुविधा लिनसक्ने व्यवस्था मिलाएको छ । योगदानकर्ताले विर्तामोडस्थित मनमोहन मेमोरियल पूर्वाञ्चल क्षेत्रीय सामुदायिक अस्पताल, विराटनगरस्थित विराट मेडिकल कलेज, नोबेल मेडिकल कलेज र हाम्रो अस्पताल, सर्लाहीस्थित नमूना सामुदायिक अस्पताल, वीरगन्जस्थित नेशनल मेडिकल कलेज, चितवनस्थिन पुरानो मेडिकल कजेज, भैरहवास्थित युनिभर्सल मेडिकल कलेज, बनेपास्थित शिरमेमोरियल अस्पताल तथा काठमाडौँमा रहेका हेल्पिङ हेण्डस् सामुदायिक अस्पताल र काठमाडौँ मेडिकल कलेजमा परिचयपत्र देखाएर उपचार सुविधा लिन सक्नेछन् । कोषमा अहिले सातै प्रदेशका ११८ अस्पताल सूचीकृत भएका छन् । सूचीकृत सम्पूर्ण अस्पतालसँग सम्झौता गरेर परिचयपत्र देखाएर योगदानकर्ताले उपचार सुविधा लिन सक्ने व्यवस्था मिलाउन लागिएको कोषका उपनिर्देशक रोहित रेग्मीले बताए । 'करिब एक दर्जन अस्पतालसँग सम्झौता भइसकेको छ, ती अस्पतालबाट योगदानकर्ताले परिचयपत्र देखाएर उपचार सुविधा लिन सक्नुहुन्छ, ' उनले भने , 'आगामी असार मसान्तसम्म कोषमा सूचीकृत सबै अस्पतालबाट यो सुविधा लिन सक्ने बनाउँछौँ ।' योगदानकर्ताले परिचयपत्र देखाएर उपचार सुविधा लिँदा सुविधाको कुल खर्चको २० प्रतिशत व्यहोर्नुपर्छ । ८० प्रतिशत रकम भने अस्पतालले कोषबाट दाबी गर्नेछन् । अस्पतालले सुविधा थैलीमा तोकिएको रकम मात्र कोषबाट लिन पाउनेछन् । परिचयपत्र देखाएर उपचार सुविधा लिन सक्ने व्यवस्था भएसँगै योगदानकर्ताले उपचार खर्चको बिल कोषमा पठाएर भुक्तानी लिनुपर्ने अवस्थाको अन्त्य भएको छ । योगदानकर्ताले आफूले पहिले पैसा तिरेर उपचार गर्नुपर्ने र उपचारपछि कोषमा भुक्तानी लिनुपर्ने झन्झट अन्त्य भएको सहप्रवक्ता रेग्मीले बताए। योगदानकर्ताले कोषमा सूचीकृत अस्पतालबाट मात्र त्यस्तो सुविधा पाउनेछन् । उपचार सुविधाका लागि पछिल्लो तीन महिना नियमित योगदान रकम कोषमा जम्मा गरेको हुनुपर्छ । योगदानकर्ताले कोषमा सूचीकृत जुनसुकै अस्पतालबाट उपचार सुविधा लिन सक्नेछन् । योगदानकर्ताले एक आर्थिक वर्षमा एक लाखमा नबढ्ने गरी बहिरङ्ग र अन्तरङ्गअन्तर्गतका उपचार खर्च सुविधा प्राप्त गर्नेछन् । सोमध्ये २० प्रतिशत योगदानकर्ताले व्यहोर्नुपर्छ ।रासस"
जसपाको घोषणापत्रः प्रत्येक वडामा चिकित्सकदेखि खेलमैदानसम्म,"काठमाडौं : जनता समाजवादी पार्टी (जसपा) ले स्थानीय तह निर्वाचनका लागि घोषणापत्र सार्वजनिक गरेको छ । घोषणापत्रमा हरेक गाउँपालिकाहरूका केन्द्रमा कम्तिमा विशेषज्ञ सेवासहितको एउटा स्वास्थ्य संस्था खोलिने उल्लेख छ । यस्तै, स्वास्थ्य प्रयोगशालाको व्यवस्था समेत गरिने भनिएको छ । प्रत्येक पालिकामा गर्भवती महिलाका लागि बर्थिङ सेन्टर स्थापना गरिने घोषणापत्रमा उल्लेख छ । घोषणापत्रमा गाउँपालिका र नगरपालिकाका प्रत्येक वडाहरूमा ए जना चिकित्सक सेवासहितको स्वास्थ्य चौकी सञ्चालन गरिने भनिएको छ । प्रत्येक गाउँपालिकाहरूमा कम्तिमा एक खेल विधाको ग्रामीण स्तरको एकएक खेलमैदान र रगंशाला निर्माण गरिने भनिएको छ । कृषिमा यान्त्रीकीकरण, आधुनिकीकरण र व्यवसायीकरणलाई प्राथमिकतामा राखिने र तराईमा कृषियोग्य जमिनको व्यापक उपयोग र पहाडमा फलफूल र पशुपालनको विकाशमा जोड दिइने घोषणापत्रमा उल्लेख छ । पर्यटक आकर्षित गर्ने होटेल तथा रिसोर्ट तथा अन्य सेवा प्रदान गर्ने उद्यमीलाई पहिलो ५ वर्षसम्म आयकरमा ७५ प्रतिशत छुट दिइने घोषणापत्रमा उल्लेख छ।"
रुकुम पश्चिममा माओवादी केन्द्रका सबै उम्मेद्वार सहमतिमा छनौट,"जाजरकोट : नेपाल कम्युनिष्ट पार्टी (माओवादी केन्द्र) रुकुम पश्चिमले आगामी बैशाख ३० गते हुने स्थानीय तह निर्वाचनमा जिल्लाका सबै पालिकामा प्रमुखउपप्रमुख तथा अध्यक्षउपाध्यक्षका उम्मेद्वारहरु टुङ्गो लगाएको छ। उम्मेद्वारहरुमा सबै नयाँ अनुहार रहेका छन्। गठबन्धनको निर्णय कार्यान्वयन गर्नुपरे जुनसुकै उम्मेद्वारलाई पनि फिर्ता बोलाउन सकिने निर्णयसमेत गरेको छ। २०७४ सालमा भएको स्थानीय तहको निर्वाचनमा तीन नगरपालिका र तीन गाँउपालिका सबैमा माओवादी केन्द्रका उम्मेदवारले विजय हासिल गरेका थिए। माओवादी केन्द्रले चौरजहारी नगरपालिकामा प्रमुखमा पुष्प वादी र उपप्रमुखमा इश्वरी कुमारी शर्मा विएम, आठविसकोट नगरपालिका प्रमुखमा रवि केसी र उपप्रमुखमा धन कुमारी शाही, मुसिकोट नगरपालिकामा प्रमुखमा वसन्त शर्मा र उपप्रमुखमा मिलन खड्कालाई चयन गरेको छ। त्यस्तै सानीभेरी गाउँपालिका अध्यक्षमा बिर्ख बहादुर विष्ट र उपाध्यक्षमा कमला रोका पुन, त्रिवेणी गाउँपालिका अध्यक्षमा गणेश कुमार केसी र उपाध्यक्षमा राजकुमारी रेउले, बाँफिकोट गाउँपालिका अध्यक्षमा चन्द्रबहादुर केसी र उपाध्यक्षमा तारा बुढा केसी निर्विरोध छनौट भएको माओवादी केन्द्रका जिल्ला संयोजक गोविन्द रोकाले बताए। माओवादी केन्द्रको बैठकले जिल्ला समन्वय समिति प्रमुख पदको लागि महिला उम्मेद्वार बनाउने र गठबन्धनको निर्णय कार्यान्वयन गर्नको लागि आवश्यक परेमा जोकोहीको पनि उम्मेद्वारी फिर्ता हुनसक्ने निर्णय गरिएको जिल्ला संयोजक रोकाले बताए। उनका अनुसार माओवादी केन्द्रले २०७४ सालमा निर्वाचित कुनै पनि जनप्रतिनिधीलाई नदोहरयाउने निर्णय गरेको छ।"
थ्री इडियट्सको एउटा सम्वादले जो हिरोइन् बनिन्,"मुम्बई : फिल्म जर्सीका कारण अभिनेत्री मृणाल ठाकुर चर्चामा छिन्। उनको फिल्मी करियरलाई लिएर अहिले सामाजिक सञ्जालमा चर्चा भइरहेको छ। २९ वर्षीया मृणाल महाराष्ट्रको धुलेमा जन्मिएकी थिइन्। स्कुल सकेर उनी डेन्टिस बन्ने तरखरमा थिइन्। किनकि उनको परिवारको चाहना नै त्यही थियो। तर उनको त्यो चाहना एउटा फिल्मको सम्बादले बदलिदियो। सन् २०१२ मा रिलिज भएको थियो, आमिर खान अभिनित थ्री इडियट्स। मृणाल सपरिवार फिल्म हेर्न हल पुगेका थिए। फिल्मको एउटा सम्वादले उनको झक्झकायो। फिल्ममा आमिरले भन्छन्, प्यासनलाई पछ्याउ, सफलता आफैँ तिम्रो पर्नेछन्। उनको त्यही सम्वादले मृणालको मुड बदलिदियो। उनी आफैँलाई प्रश्न गर्न थालिन्, 'साँच्चै मेरो चाहना डेन्टिस बन्नु हो?' 'अँह, मेरो जीवनको उद्देश्य त्यो बिलकुलै होइन,' उनी निर्णयमा पुगिन्। त्यसपछि मृणालले पत्रकारिता पढिन्। टेलिभिजनमा पत्रकारितामा सक्रिय भइन्। त्यही पेशाले उनलाई कलाकारितातिर डोर्यायो। उनले टिभी सिरियलमा डेब्यु गरिन्। खामोसिया, कुमकुम भाग्य हुँदै उनले बलिउडमा डेब्यु गरिन्। सन् २०१४ मा मराठी फिल्म भिट्टी डण्डुमा उनले डेब्यु गरिन्। त्यसपछि ऋतिक रोशनसँग सुपर ३०, जोह्न अब्राहमसाग बट्ला हाउस, फराहन अख्तरसँग तुफान र कार्तिक आर्यनसँग धामाका फिल्ममा अभिनय गरिसकेकी छन्। शाहिद कपुरसँग जर्सी रिलिजको संघारमा छ। उनी अभिनित आँख मिचोली, पिप्पा, सीता रमामलगायत फिल्ममा अभिनय गरेका छन्, जुन पोस्टप्रोडक्सनकै क्रममा रहेका छन्।"
दश लाख नगदसहित ट्रक चालक पक्राउ,"सिन्धुली: जिल्ला प्रहरी कार्यालय सिन्धुलीले १० लाख नगदसहित १७ लाख बराबरको अबैध सामानसहित एकजनालाई नियन्त्रणमा लिएको छ । पक्राउ पर्नेमा लुअअभ १८४७ नम्बरको ट्रकका चालक नेर्पा गाँउपालिका ६ खोटाङका ३४ वर्षीय नवराज राई रहेका छन् । जिल्ला प्रहरी कार्यालय सिन्धुलीका प्रहरी नायव उपरीक्षक मनोज लामाका अनुसार राईले चलाएको लुअअभ १८४७ नम्बरको ट्रकबाट १० लाख रुपैयाँ नगद र विल विजक नभएको ७ सय २० प्याकेट अन्दाजी ६ लाख ८४ हजार मुल्य बराबरको रजनिगन्धा नियन्त्रणमा लिएको हो । 'कमलामाई नगरपालिका ४ हिरापानि चेकपोष्टमा खटिएको प्रहरीले उदयपुरको गाईघाटबाट काठमाडौंतर्फ जाँदै गरेको ट्रक चेकजाँच गर्नेक्रममा उक्त नगद र अवैध सामान फेला पारिएको हो,' लामाले भने । उनका अनुसार उक्त ट्रक र चालक राइलाई आवश्यक कारबाहीका लागि आन्तरिक राजस्व कार्यालय पथलैया पठाइएको बताइएको छ ।"
ठेक्कापट्टा लिएको स्थानीय तहमा ठेकेदार उम्मेदवार बन्न नपाउने,"काठमाडौं : सर्वोच्च अदालतले स्थानीय तहको निर्वाचनमा आफ्नो ठेक्का कारोबार भएको स्थानीय तहबाहेकका अन्य स्थानीय तहमा उम्मेदवार हुनबाट नरोक्न अन्तरिम आदेश जारी गरेको छ। ठेक्कापट्टामा संलग्न भएको स्थानीय तहको उम्मेदवारमा भने उम्मेदवार दिन नपाउने निर्वाचन आयोगको आचारसंहितालाई निरन्तरता दिएको छ। योसँगै अन्यत्र ठेक्का लिएको भए उम्मेदवारी दिन अब रोक लाग्ने छैन। सम्बन्धित पालिकामा ठेक्का कारोबार नभएका ठेकेदारलाई मात्रै उम्मेदवार बन्न सक्ने छन्। न्यायाधीश नहकुल सुवेदीले सोमबार जारी गरेको अन्तरिम आदेशमा भनिएको छ, स्थानीय तहको निर्वाचनमा आफ्नो ठेक्का कारोबार भएको स्थानीय तह बाहेकका अन्य स्थानीय तहमा उम्मेदवार हुनबाट नरोक्नू।"
"स्थानीय तह निर्वाचन : ऐरावतीमा जुटेन सहमति, सबै दल एक्ला एक्लै भिड्ने",प्यूठान : ऐरावती गाउँपालिका प्यूठानमा पाँच दलबीच सहमति हुन नसकेपछि सबै दल एक्लै एक्लै चुनाव लड्ने भएका छन् । पटकपटक बसेको पाँच दलको बैठकले ठोस निर्णय निकाल्न नसकेपछि एक्ला एक्लै चुनावमा जाने सहमति भएको विज्ञप्तिमार्फत जानकारी गराइएको छ । उनीहरु मित्रवतरुपमा चुनावमा जाने सहमति गरेका छन् । गठबन्धनभित्र आपसी समझदारी गरी आगामी दिनमा मित्रवत ढंगले गठबन्धन हुनसक्ने बताएका छन् । ऐरावतीमा हाल नेपाली कांग्रेसबाट गाउँपालिका अध्यक्ष र नेकपा माओवादी केन्द्रबाट उपाध्यक्ष छन् ।
महिला नेतृत्वमा आनाकानी,"२०५४ सालको स्थानीय निर्वाचनमा २० प्रतिशत महिलाको राजनीतिक सहभागिता सुनिश्चित भएको थियो। पाँच जनामा एक जना महिला वडासदस्य भएका थिए। यो व्यवस्थासँगै स्थानीय स्तरमा महिलाको सक्रिय सहभागिता छ। वैशाख ३० गते स्थानीय निर्वाचन हुँदैछ। दलहरू उम्मेदवारी छनोट प्रक्रियामा छन्। पालिकाको प्रमुख वा उपप्रमुखमध्ये एक जना महिला हुनुपर्ने संविधानमा व्यवस्था छ। यसमा पनि दुई जना महिला भए पनि हुने तर दुईवटै पुरुष हुन नपाउने व्यवस्था छ। स्थानीय निर्वाचन २०७४ मा यो अभ्यास ठीकविपरीत भयो। दुईमध्ये एक महिला त भए तर उपप्रमुखमा मात्र भए। त्यो पनि कतिपय ठाउँमा गठबन्धनका नाममा दुवैमा पुरुष आए। अपवादबाहेक संवैधानिक बाध्यात्मक सहभागिताबाट महिलाको सहभागिता माथि उठ्न सकेको छैन। महिलाको नेतृत्व सजिलै स्वीकार गर्न नसक्ने अवस्था जीवितै रहेको देखिन्छ। विगतको अभ्यासलाई मध्यनजर गरी महिला प्रमुख हुन पाउनुपर्छ भन्ने आवाज उठिरहेका छन्। प्रमुख पदमा महिलाले उम्मेदवारी दिँदा पनि उपप्रमुखमा पुरुषले नदिनु कमजोर मानसिकता मात्र हो। अवसर पाए महिलाले पनि गर्न सक्छन् भन्ने कुरा प्रमाणित भएको छ। माओवादी आन्दोलनमा काखमा सन्तान बोकेर बन्दुक उठाएका उदाहरण छन्। कतिपय ब्यारेक आक्रमण महिलाको कमान्डमा सफल भए। जनआन्दोलन २०६२०६३ लाई सफल पार्न नेपालगन्जकी सेतु विकसहित केही महिला सहिद भए। महिलाको अगुवाइमा विभिन्न आन्दोलन भएका छन्। शान्ति प्रक्रियाका लागि वार्ता टोली गठन भए तर महिलालाई सहभागी गराइएन। २०६३ को अन्तरिम संविधानमा महिलाका थप केही अधिकार सुनिश्चित भए। २० प्रतिशत महिलाको राजनीतिक सहभागिताबाट ३३ प्रतिशत सहभागिताको सुनिश्चित भएको छ। संविधानमा भएका व्यवस्थाअनुसार दुई पदमा एक महिला हुनुपर्नेमा स्थानीय तहबाहेक प्रमुखमा पुरुषको मात्र सहभागिता देखियो। अछामको हकमा १० स्थानीय तहमा कुनै पनि तहमा महिला प्रमुख भएनन्। ९१ वडामा पनि सबैमा पुरुष वडाध्यक्ष भए। केही स्थानबाहेक देशका सबै स्थानीय तहमा यस्तै समस्या देखियो। संविधानमा उपप्रमुख महिला मात्र हुनुपर्ने व्यवस्था छैन। कामको हिसाबले पनि उपको जिम्मेवारी महत्त्वपूर्ण छ। महिलाले उपप्रमुख र उपाध्यक्ष र महिला वडासदस्य हुने अवसर पाए। त्यसैले धेरै अनुभव हासिल गरी क्षमता विकास पनि गरे। राजनीतिप्रतिको उनीहरूको रुचि बढेको छ। पहिलेको जस्तो महिला खोज्नुपर्ने अवस्था छैन। हरेक वडामा वडाध्यक्ष हाँक्ने महिला पनि छन्। पालिकामा प्रमुख हाँक्ने महिला पनि छन्। यद्यपि महिलालाई हेर्ने दृष्टिकोण सकारात्मक पाइँदैन। महिलालाई नेतृत्व तहमा ल्याउन फेरि पनि दलहरू सकारात्मक भएको पाइँदैन। महिलाको स्थान उपप्रमुख मात्र हो ? किन महिलाले प्रमुखको दाबी नगर्ने ? जित्न सक्दैनन्, पैसा खर्च गर्न सक्दैनन्, जित्न सक्दैनन् आदि लाञ्छना लगाइन्छ। साफेबगर नगरपालिकामा नेकपा एमालेको तर्फबाट मेयर पदमा ६ पुरुष र एकजना मैले उम्मेदवारी दिएँ। पुरुषले उपमेयरमा उम्मेदवारी दिएनन्। सबै महिलाको मात्रै उम्मेदवारी भयो। सबै पार्टी र तहको अवस्था यस्तै छ। उपको उम्मेदवारीमा सबै महिला मात्रै ! साफेबगरमा उपमेयर पदमा ६ महिलाले उपप्रमुखमा दाबी गर्दा एक पुरुषको पनि दाबी आउन सकेन। यस्ता उदाहरण सयौं होलान्। कमलबजारलगायतका नगरपालिकामा उम्मेदवारी छनोट प्रक्रिया सुरु गर्दा महिलाले प्रमुख पदमा उम्मेदवारी दिए। तर पनि उपमेयर र उपाध्यक्षमा पुरुषले उम्मेदवारी दिने आँट गरेनन्। एक वडाध्यक्षलाई उपमेयरको उम्मेदवारी दिनुभन्दा साडीचोलो लगाउँ कि म अब ? भन्नुभयो। यो कस्तो मानसिकता ? उपप्रमुख हुने पुरुषले महिलाको पोसाक लगाउनु पर्ने अभिव्यक्ति दिनु आपत्तिजनक छ। यसबाट प्रष्ट हुन्छ कि लैंगिक विभेदप्रति पुरुषको कमजोर मानसिकता छ भनेर। संविधानमा उपप्रमुख महिला मात्र हुनुपर्ने व्यवस्था छैन। कामको हिसाबले पनि उपको जिम्मेवारी महत्त्वपूर्ण छ। गठबन्धन हुँदा पुरुष प्रमुख हुँदा उपप्रमुख हुन सहजै स्वीकार गर्ने पुरुष किन महिला प्रमुख हुँदा उपप्रमुख हुन चाहँदैनन् ? यसले पितृसत्ता चिन्तन हाबी रहेको देखाउँछ। महिलामा क्षमता र योग्यता सबै हँुदा पनि आफूभन्दा माथि देख्न नचाहने पुरुषत्त्वलाई अब बदल्न जरुरी छ। अवसर पाए महिलाले राज्य सत्ता सम्हाल्न सक्छन्। सबै दलले महिला दलितका अधिकारका कुरा गर्ने तर व्यवहारमा तिनलाई नेतृत्व स्वीकार गर्न नसक्ने प्रवृत्ति छ। महिला र दलितलाई उम्मेदवार दिँदा जित्न, पैसा खर्च गर्न र काम गर्न सक्दैनन् भनेर पन्छाइन्छ। सिफारिसका लागि मात्र महिलाको नाम पठाउने प्रचलन बनेको छ। तीनजना पठाउँदा एकजना महिला अनिवार्य भन्ने कुराले दुई पुरुष र एक महिला भन्ने अर्थ लगाइन्छ। सिफारिसका नाममा एकजना महिला हुनु व्यर्थको व्याख्या भएको छ। अघिल्लो स्थानीय निर्वाचनमा पनि सिफारिस गर्ने नाममा थुप्रै महिलाको नाम सिफारिस भए तर महिला प्रमुखमा पर्न सकेनन्। स्थानीयदेखि केन्द्रसम्म टिकट माग्ने पनि पुरुष र टिकट दिने ठाउँमा निर्णायक ठाउँमा पनि पुरुष। सबै दलमा टिकटको टुंगो लगाउने अन्तिम जिम्मेवारी पदाधिकारी स्तरमा हुन्छ तर त्यो ठाउँमा महिलाको प्रतिनिधित्व न्यून हुन्छ। भए पनि आवाज सुनिँदैन। त्यसैले महिला सहभागिता भाषण र कागजमा सीमित छन्। महिलालाई आरक्षण कोटामा सीमित राखिन्छ। योग्य र क्षमता भए पनि महिलालाई पाखा लगाइन्छ। यसैलेमहिलाका मुद्दाहरू स्थापित हुन सकेका छैनन्। जसको सवाल उसको नेतृत्व हुन आवश्यक छ। यी सबैको अर्थ महिला पुरुषविरोधी होइनन्। पुरुषसँग सहकार्य चाहन्छौं। चाहेको भनेको सत्तामा समानता हो। दिगो विकासका लागि असमानता र विभेदको खाडल पुर्नु जरुरी देखिन्छ।"
"एमाले भोट माग्दै, गठबन्धन दल निर्णय कुर्दै","जाजरकोट : जाजरकोटमा नेकपा एमाले चार पालिकामा उम्मेदवार टुङ्गो लगाएर भोट माग्न ब्यस्त छ। तर, सत्तारुढ गठबन्धन दलले भने अझै भागबण्डा टुङ्गो लगाउन सकेको छैन। जिल्लामा सहमति जुटन नसकेपछि निर्णयका लागि प्रदेशमा पठाए पनि निर्णय हुन सकेको छैन। नेता कार्यकर्ताहरु निर्णयको पर्खाइमा छन्। समयमा सहमति जुटन नसक्दा गठबन्धन दलका कार्यकर्ता निराश हुन थालेका छन्। जाजरकोटमा काँग्रेस, एमाले र माओवादी केन्द्र यी प्रमुख तीन पार्टीबीच तीव्र प्रतिस्पर्धा हुने गरेको छ। गत स्थानीय चुनावमा पनि सात पालिकामध्ये तीन एमाले, दुई काँग्रेस र दुई माओवादी केन्द्रले जितेका थिए। यसपटक पनि तीन ओटै पार्टीबीच तीव्र प्रतिस्पर्धा हुने आँकलन गरिएको थियो। तर सत्तारुढ दलहरुले चुनावी तालमेल गर्ने निर्णय गरे पनि कुन पालिका कसको भागमा पर्ने हो र को उम्मेदवार हुने हुन् भन्ने अहिलेसम्म कुनै टुङ्गो लागेको छैन। सत्ता गठबन्धन भित्रका दललाई पालिका बाँडफाँड र उम्मेदवार छनौटमा सकस परिरहेको बेलामा एमालेले चार पालिकामा सर्वसहमतिमै उम्मेदवार छनौट गरेर चुनावी प्रचार प्रसारमा जुटेको छ। एमालेले भेरी नगरपालिकामा वर्तमान नगरप्रमुख चन्द्रप्रकाश घर्तीलाई अघि सारेको छ। उपप्रमुखमा सावित्री शाह चन्दलाई उम्मेदवार बनाउने निर्णय गरेको छ। बारेकोट गाउँपालिकामा अध्यक्षमा वीरबहादुर गिरी र उपाध्यक्षमा गिता सिंहलाई अघि सारेको छ। कुशे गाउँपालिकामा अध्यक्षमा प्रेमप्रसाद घर्ती र उपाध्यक्षमा टीका वली विसीलाई उम्मेदवार बनाएको छ। जुनीचाँदे गाउँपालिकाको अध्यक्षमा बेदबहादुर शाहीलाई उम्मेदवार बनाउने एमालेले निर्णय गरेको छ। अन्य तीन पालिकामा पनि छिटै निर्णय हुने बताइएको छ। उम्मेदवारी टुङ्गिएर पालिकामा सार्थी घरदैलो अभियानमा समेत लागिसकेका एमाले जाजरकोटका अध्यक्ष खिमबहादुर शाहीले भने, हाम्रा साथीहरु भोट माग्न ब्यस्त छन्। चारतिर फर्केका गठबन्धनलाई परास्त गर्ने गरी हामी चुनावी रणनीति बनाएर अघि बढिरहेका छौं। गठबन्धन गर्ने केन्द्रीय सर्कुलर अनुसार जिल्ला तहमा पनि सत्ता साझेदार दलहरु चुनावी तालमेल गरेरै अघि बढ्ने सैद्धान्तिक सहमति गरेका जाजरकोटका चार राजनैतिक दलले भागबन्डा मिलाउन नसक्दा कार्यकर्ताहरु अन्यौलमा छन्। धेरै कार्यकर्ताले जाँगर मारिसकेका छन्। कसले कुन पालिका भाग पाउँछ भन्ने अन्यौल कायमै छ। गठबन्धन दलका प्रतिनिधि पटकपटक बैठक बसेर सहमति गर्ने प्रयास गरे पनि निष्कर्षमा पुगेका छैनन्। 'पालिका बाँडफाँडको जिम्मा माथिल्लो निकाय प्रदेश स्तरीय संयन्त्रलाई जिम्मा दिने निर्णय गरेका छन् तर उक्त संयन्त्रले समेत निर्णय गर्न सक्ने हो कि होइन अन्यौल कायमै छ,' नेपाली काँग्रेसका नेता छवि पन्तले भने, एमालेका साथीह? चुनावी प्रचारमा जुटिसके। हामी भने निर्णय कुरेर बसेका छौं। पालिकामा आफ्नो पक्षमा निर्णय नभए गठबन्धन भित्रकै दलका कार्यकर्ता निष्क्रिय हुने देखिएको छ। निर्णय नहुँदा कार्यकर्ता सुस्ताएका छन् भने आकाँक्षीले आफ्नो पक्षमा लविङ्ग थालेका छन्।"
यथास्थितिलाई चुनौती,"शताब्दीयौं अघि एउटा सानो सहरमा एक व्यापारी बस्थे। तर, उनी धेरै ऋणमा डुबेका थिए। उनले कारोबार गर्ने एक बैंकर थिए। जो उमेरले झन्डै आफूसमान थिए। आकर्षण पनि थिएन। ती बैंकर भने व्यापारीकी कान्छी छोरीलाई एकदमै मन पराउँथे। उनी एकदमै सुन्दर थिइन्। बैंकरले व्यापारीलाई बैंकको पूर्ण ऋण माफ गर्न सम्झौता प्रस्ताव गर्ने निर्णय गरे। व्यापारीलाई ऋणमुक्त हुन उनले छोरीको बिहे बैंकरसँग गर्नुपर्ने शर्त थियो। व्यापारी यो सम्झौता स्वीकार गर्न चाहँदैनन् तर उनीसँग अर्को विकल्प पनि थिएन। बैंकरले भने कि झोलामा दुईवटा साना ढुंगा राख्नेछु। जसमध्ये एउटा सेतो र अर्को कालो हुनेछ। छोरीले झोलाबाट ढुंगा छान्नुपर्छ। यदि उनले कालो ढुंगा रोजिन् भने व्यापारीको ऋण चुक्ता हुनेछ र बैंकरसँग विवाह गर्नुपर्छ। सेतो ढुंगा रोजिन् भने ऋण चुक्ता हुनेछ तर छोरीले पनि उनीसँग विवाह गर्नुपर्दैन। व्यापारीको आँगनमा रहेको बाटो ढुंगाले भरिएको थियो। छोरीले आफूलाई हेरिरहेकी छन् भन्ने थाहै नपाई बैंकरले तल पुगेर दुईवटा साना ढुंगा छनोट गरे। जब छोरीले झोलाबाट ढुंगा निकाल्ने समय आयो तब तिनले महसुस गरिन् कि उनीसँग तीनवटा विकल्प छन्। एउटा, गर्न अस्वीकार गर्नु। दोस्रो, दुबै ढुंगा निकाल्नु। तेस्रो, बैंकरको ठगीको पर्दाफास गर्नु। सुन्दरी छोरीले झोलाबाट एउटा ढुंगा निकालिन्। तुरुन्तै असावधानीवश ढुंगाहरूको बीचमा फ्याँकिन्। जहाँ तिनीहरू सबै उभिएका थिए। उनले बैंकरलाई भनिन्, माफ गर्नुहोस्, म धेरै अनाडी छु ! झोलामा हेर्नुहोस्, कुन रंगको ढुंगा छानेको छु भनेर। अवश्य पनि बाँकी ढुंगा कालो थियो। किनकि बैंकर आफ्नो छलको पर्दाफास होस् भन्ने चाहँदैनथ्यो। उनले व्यापारीकी छोरीले खसालेको ढुंगो सेतो भएको जस्तो गरी खेल्यो। उनले व्यापारीको ऋण चुक्ता गरे। छोरी पनि बैंकरसँग जीवन बिताउनबाट मुक्त भइन्। नैतिक शिक्षा : जब तपाईं कहिलेकाहीं सानो घेराबाहिर सोच्नुहुन्छ तब कठिन परिस्थितिलाई जित्न सम्भव हुनुहुनेछ। तपाईंले सधैं विकल्पहरू दिनुपर्दैन। यथास्थितिलाई चुनौती दिनुहोस्।"
"मधेशमा हजार बढी 'अति संवेदनशील' मतदान केन्द्र, सुरक्षा चुनौती बढ्यो","जनकपुरधाम : स्थानीय तह निर्वाचनलाई केन्द्रित गरेर मधेश प्रदेशका अधिकांश मतदान केन्द्रहरुलाई अति संवेदनशील मतदान केन्द्रको सूचीमा राखिएको छ । वैशाख ३० गते हुने स्थानीय तह निर्वाचनलाई मधेश प्रदेशमा सबैभन्दा बढी मतदान केन्द्रलाई अति संवेदनशील मतदान केन्द्रको सूचीमा राखिएको हो । प्रदेशको ८ वटै जिल्लाको सुरक्षा समितिको सिफारिसका आधारमा सबैभन्दा बढी मधेश प्रदेशमै अति संवेदनशिल मतदान केन्द्र पर्न गएको हो । निर्वाचन आयोगले मतदान केन्द्रहरुलाई सामान्य, संवेदनशील तथा अति संवेदनशील गरी ३ तहमा वर्गीकरण गरेको छ । मधेस प्रदेशमा २ सय १२ सामान्य मतदान केन्द्र, ८ सय ८८ संवेदनशील मतदान केन्द्र र १ हजार ६३ अति संवेदनशील मतदान केन्द्र निर्धारण गरिएको छ । सप्तरीमा २०८, सिरहामा १७०, धनुषामा १८३, महोत्तरीमा ११०, सर्लाहीमा १०३, रौतहटमा ८३, बारामा ६२ र पर्सामा ६२ वटा मतदान स्थल अति संवेदनशील मतदान केन्द्र तोकिएको छ । त्यस्तै सप्तरीमा ८५, सिरहामा ४६, धनुषामा ११६, महोत्तरीमा १४५, सर्लाहीमा १८४, रौतहटमा ११९, बारामा १०८ र पर्सामा ८५ वटा मतदान स्थललाई संवेदनशील सूचीमा राखिएको छ । सप्तरीमा ४, सिरहामा ५, धनुषामा २४, महोत्तरीमा ३, सर्लाहीमा ३१, रौतहटमा ७४, बारामा ५१ र पर्सामा २० वटा मतदान स्थल सामान्य सूचीमा रहेको मधेस प्रदेश प्रहरी कार्यालयले जनाएको छ । विगतको चुनावमा निर्वाचन विथोलिएको र झडप समेत भएको मतदान स्थलहरुलाई सुरक्षा निकायले अति संवेदनशील सूचीमा राखेको हो । मधेश प्रदेशका प्रहरी प्रमुख प्रहरी नायब महानिरीक्षक उमेश रञ्जितकारले विगतमा भन्दा अहिले सुरक्षा चुनौती बढेको बताए । उनले भने, 'अहिले विप्लव नेतृत्वको नेकपा, जनमत पार्टी र ससाना समूहका कारण सुरक्षा थ्रेट बढेको छ ।' खुला सिमानाका कारण ससाना हातहतियारले सुरक्षा चुनौती रहेको बताउँदै उनले यसका लागि सो क्षेत्रहरुमा निर्वाचनको ७२ घण्टा अगाडिदेखि नै पूर्णरुपले आवतजावत बन्द रहने जानकारी दिए । उनले प्रदेशका सबै जिल्लाहरुमा प्रहरीले सतर्कतापूर्वक काम भइरहेको बताए । विप्लव नेतृत्वको नेकपाको गतिविधि र खुला सिमानाबाट हतियार ओसारपसार हुँदा उत्पन्न हुनसक्ने सुरक्षा चुनौतिका कारण मधेशका धेरै मतदान स्थललाई अति संवेदनशीलसूचीमा राखिएको रञ्जितकारले बताए । सत्ता गठबन्धन र विपक्षी दलसँग हुन सक्ने सम्भावित झडपलाई थ्रेटको रुपमा विश्लेषण गरिएको मधेस प्रदेश प्रहरी कार्यालयले जनाएको छ । स्थानीय तह निर्वाचनका लागि मधेश प्रदेशमा ३३ लाख ३१ हजार १७० जना मतदाता कायम गरिएको छ । प्रदेशमा १७ लाख ९७ हजार ९४५ पुरुष, १५ लाख ३३ हजार १५८ महिला र अन्य ६६ गरी कूल ३३ लाख ३१ हजार १७० जना मतदाताले मतदान गर्न पाउने छन् । प्रदेशभर २ हजार १ सय ६३ मतदान स्थल कायम गरिएको छ भने ४ हजार १ सय ८९ मतदान केन्द्र निर्धारण गरिएको प्रादेशिक निर्वाचन कार्यालयका अधिकारी श्रीधर पन्थीले जानकारी दिए । सप्तरीमा २९७ मतदानस्थल र ५३६ मतदान केन्द्र, सिरहामा २२१ मतदानस्थल र ४९८ मतदान केन्द्र, धनुषामा ३२३ मतदानस्थल र ५९३ मतदान केन्द्र, महोत्तरीमा २५८ मतदानस्थल र ४९७ मतदान केन्द्र निर्धारण गरिएको छ । त्यस्तै, सर्लाहीमा ३१८ मतदानस्थल र ५९९ मतदान केन्द्र, रौतहटमा २७६ मतदानस्थल र ५१८ मतदान केन्द्र, बारामा ३०३ मतदानस्थल र ५४१ मतदान केन्द्र तथा पर्सामा १६७ मतदानस्थल र ४०४ मतदान केन्द्र निर्धारण गरिएको छ ।"
सुनको मूल्य एकैदिन तोलामा १५ सय घट्यो,"काठमाडौं : नेपाली बजारमा सुनको मूल्य एकैदिन तोलामा १५ सयले घटेको छ। नेपाल सुन चाँदी व्यवसायी महासंघका अनुसार बुधबार छापावाल सुन प्रतितोला १५ सयले घटेर प्रतितोला १ लाख ६ सय रुपैयाँ कायम भएको छ। यसैगरी, तेजावी सुनको मूल्य प्रतितोला १ लाख १ सय रुपैयाँ तोकिएको छ। यसअघि मंगलबार छापावाल सुन तोलामा १ लाख २ हजार र तेजावी सुन १ लाख १ सय ६ सय रुपैयाँमा कारोबार भएको थियो। आज सुनको मूल्य घटेसँगै चाँदी पनि घटेको छ। चाँदी प्रतितो्लामा ३५ रुपैयाँले घटेर १३ सय ८५ रुपैयाँमा खरिदबिक्री भइरहेको महासंघले जनाएको छ। यसअघि मंगलबार चाँदी प्रतितोला १४२० रुपैयाँ कायम गरिएको थियो।"
प्री ओपन सेसन : ७२२ अंकले बढ्यो नेप्से परिसूचक,काठमाडौं : प्री ओपन सेसनमा नेप्से परिसूचक ७ २२ अंकले बढेको छ। योसँगै सूचक ३६६४४७ विन्दुमा आइपुगेको छ। सोही समयमा सेन्सेटिभ इन्डेक्स पनि २ अंकले बढेर ४४९७६ मा पुगेको छ। यो सेसनमा २६ कम्पनीको १४ सय ४२ कित्ता सेयर ३ लाख ८४ हजार ६०९ रुपैयाँमा खरिदबिक्री भयो। ३६ पटक कारोबार भयो। ४ समूहको सूचक बढ्दा ३ समूहको घट्यो। २२ कम्पनीको सेयर मूल्य बढ्दा चार कम्पनीको घट्यो।
फेरि फलामे ढोका !,"चैत महिनाको पहिलो हप्ता सञ्चालन हुने गरेको एसएलसी परीक्षा महामारीका कारण गत दुई वर्ष सञ्चालन हुन सकेन। विद्यालयले आन्तरिक मूल्यांकनका आधारमा दिएको नतिजालाई परीक्षा बोर्डले प्रमाणीकरण गरी नतिजा प्रकाशन गर्यो। महामारीको प्रभाव कम हुँदै गएका कारण यसपटक भने एक महिना ढिलो गरेर वैशाख ९ गतेबाट राष्ट्रिय स्तरमै एसईई परीक्षा सञ्चालन हुँदैछ। माध्यमिक शिक्षाको अन्तिम परीक्षा १२ कक्षामा सञ्चालन गरिने भएपछि धूमधामका साथ राष्ट्रियस्तरमै एसईई परीक्षा सञ्चालन गर्नुको कुनै औचित्य छैन। यद्यपि एसईई परीक्षाका लागि स्थापना गरिएका सरकारी निकायलाई काम पुर्याउन र परीक्षाका नाममा कर्मचारीको आम्दानी कायम राख्नकै लागि १० कक्षाको अन्त्यमा एसईई सञ्चालन गर्न लागिएको छ। एसईईलाई सामान्य औपचारिकताका रूपमा मात्र लिन थालिएको सन्दर्भमा पुनः यसको गरिमा बढाउने प्रयास गरिएको छ। विद्यार्थीको शैक्षिक भविष्यका लागि निर्णायक भूमिकामा राख्ने प्रयास भएको छ। अक्षरांकन विधिमै पनि विद्यार्थी अनुत्तीर्ण हुने प्रावधान राखेर सञ्चालन गरिँदैछ। विगतमा आन्तरिक परीक्षामा २५ मा २५ र लिखित परीक्षामा ७५ मा पाँच अंक प्राप्त गर्ने विद्यार्थी भेटिए। परीक्षा बोर्डले यसपटक भने आन्तरिकतर्फ ४० र बाह्यतर्फ ३५ प्रतिशत अंक नल्याउने विद्यार्थीलाई नन्ग्रेडेड अर्थात् अनुत्तीर्णको समूहमा राख्नेछ। नतिजा प्रकाशन प्रणालीमा यसपटक शैक्षिक सत्रकै अन्तरालमा परिवर्तन गरिएकाले विद्यार्थीको अनुत्तीर्ण दर बढ्न सक्ने आकलन पनि गरिएको छ। राष्ट्रिय आवश्यकता र औचित्य पुष्टि गर्न नसकिएको अवस्थामा परीक्षा प्रणालीमा गरिएका यी परिवर्तनलाई स्वाभाविक र सान्दर्भिक मान्न सकिँदैन। सरकारी निकाय विभिन्न तर्क दिएर एसईईको औचित्य पुष्टि गर्न तत्पर देखिएको छ तर वास्तविकता भने त्यस्तो छैन। अन्य बेलामा जसोतसो पाठ्यक्रममा निर्देश गरिएका विषयवस्तुको पठनपाठन हुने गरेको भए पनि यसपटक भने थोरै दिन मात्र विद्यालय खुलेकाले धेरैजसो विद्यालयमा ७० प्रतिशत पाठ्यवस्तु पनि पढाइ भएको छैन। ३४ महिनाअघिसम्म विद्यार्थी एसएलसी परीक्षा हुन्छ भन्ने कुरामा विश्वस्त थिएनन्। विगतका दुई वर्षजस्तै आन्तरिक मूल्यांकनबाट नम्बर पाइन्छ भनेर नपढी बसेका विद्यार्थीको संख्या पनि निकै धेरै छ। त्यसो त विश्वव्यापी रूपमै महामारीका कारण बालबालिकाको सिकाइमा पुगेको क्षतिले विश्व समुदाय नै चिन्तित बनेको छ। युनिसेफ, युनेस्कोलगायत अन्तर्राष्ट्रिय संस्थाले प्रकाशित गरेका रिपोर्टमा सिकाइ क्षतिका डरलाग्दा विवरण आएका छन्। त्यसैले सबैजसो विद्यार्थीमा मानसिक त्रास छ। पठनपाठनका कुरामा पटक्कै ध्यान नदिने तर परीक्षालाई कडाइ गर्ने अवैज्ञानिक नीति छ नेपालमा। जसका कारण नेपाली शिक्षा बेरोजगार उत्पादन गर्ने कारखानाका रूपमा परिचित छ। एसईईमा परिणत भएपछि गोल्डेनगेट बन्न खोजे पनि पुरानै ढर्रामा परीक्षा सञ्चालन गर्ने निर्णयले एसईई पुनः आइरनगेट वा फलामे ढोका बन्ने तरखरमा छ। नेपालको सन्दर्भमा राष्ट्रिय आवश्यकता र परिवेशले सिर्जना गरेको आवश्यकताअनुरूप शिक्षा हुने गरेको छैन। विदेशी दाताहरूको इच्छा र उद्देश्य पूर्ति गर्ने मनसायबाट राज्यका शैक्षिक नीतिहरू तय हुने गरेका छन्। दाताकै इच्छापूर्ति गर्न २०७२ सालदेखि पूर्वतयारीबिना हठात् अक्षरांकन पद्धति आत्मसात् गरिएको थियो। ५६ वर्षको अन्तरालमा नेपालको आन्तरिक परिस्थितिमा कुनै परिवर्तन आएको छैन। तर पनि दाताको अवस्थामा परिवर्तन आएका कारण यसै वर्षदेखि लागू हुने गरी कम्तीमा ३५ प्रतिशत अंक ल्याउन नसक्ने विद्यार्थीलाई नन्ग्रेडिङ (फेल) उपाधि दिने निर्णय गरिएको छ। राष्ट्रिय आवश्यकता र औचित्य पुष्टि गर्न नसकिएको अवस्थामा परीक्षा प्रणालीमा गरिएका यी परिवर्तनलाई स्वाभाविक र सान्दर्भिक मान्न सकिँदैन। नेपाली शिक्षा क्षेत्रमा पटकपटक यस्तै अपरिपक्व र अनौठा किसिमका परीक्षणहरू हुने गरेका छन्। कहिले विद्यालयलाई उत्पादनसँग जोड्ने नाममा कारखाना बनाउने नारा सुनिन्छन् भने कहिले नमुना विद्यालयका नाममा निजी क्षेत्रका विद्यालयसँग प्रतिस्पर्धा गर्न सक्ने केही विद्यालय स्थापना गरिन्छन्। अनि दूरदराजका विद्यालयहरूले पाउँदै आएका अनुदान कटौती हुन्छन्। भूकम्पले क्षतिग्रस्त संरचना बन्न नसकेका धेरै विद्यालय पूर्वाधारको अभावमा स्तरीय शिक्षा दिन वञ्चित छन्। वर्षा लागेपछि र हुरीबतास चल्दा बन्द हुने विद्यालय पनि धेरै छन्। ती विद्यालयको आधारभूत आवश्यकता पूर्तिमा सरकारले पटक्कै ध्यान दिएको छैन। औचित्यहीन परीक्षा सञ्चालन गर्न खर्च गरिने करोडौं रुपैयाँ त्यस्ता विद्यालयको भौतिक संरचना निर्माणमा प्रयोग गरे प्रभावकारी हुनेछ। त्यसो त राष्ट्रपति शिक्षा सुधार कार्यक्रम, मुख्यमन्त्री शिक्षा सुधार कार्यक्रमजस्ता अनेकौं कार्यक्रमका नाममा राष्ट्रिय ढुकुटी सीमित विद्यालयमा खन्याउने कामसमेत हुँदै आएको छ। शिक्षा क्षेत्रमा एकीकृत कार्यक्रम लागू गरी आर्थिक तथा शैक्षणिक चुस्तदुरुस्तता कायम गर्ने दिशामा सरकारले सिन्कोसमेत भाँच्न सकेको छैन। १७ थरी शिक्षकलाई व्यवस्थापन गर्न हम्मेहम्मे परेको सरकारले औचित्यहीन एसईईको वैकल्पिक व्यवस्था गर्न सकेको छैन। विद्यालय तहको अन्त्यमा १२ कक्षामा एसएलसी परीक्षा सञ्चालन हुने भएकै छ। त्यसैले अनावश्यक रूपमा विद्यार्थीलाई त्रास र राष्ट्रिय ढुकुटी सखाप पार्ने एसईईलाई १० कक्षाको वार्षिक परीक्षामा सीमित गर्नुपर्छ।"
मोटरसाइकल चोरी गरी भाग्दै गरेको अवस्थामा दुईजना पक्राउ,"तनहुँ : तनहुँ, शुक्लागण्डकी नगरपालिका११ साँखे बस्ने ४३ वर्षीय भीमबहादुर थापाको घरमा पार्किङ गरी राखेको ध१ प ५५९३ नम्बरको मोटरसाइकल चोरी गरी भाग्दै गरेको अवस्थामा दुईजनालाई प्रहरीले पक्राउ गरेको छ । पक्राउ पर्नेहरूमा रुकुम पश्चिम आठबिसकोट नगरपालिका३ घेत्मा घर भइ हाल स्याङ्जा हरिनास गाउँपालिका चिसापानीस्थित सडक निर्माण गर्ने क्याम्पमा बस्ने २० वर्षीय नाईजेल ठकुरी र सोही ठाउँ बस्ने १९ वर्षीय खिममान पुन रहेका छन् । उक्त मोटरसाइकल चोरी गरी भाग्दै गरेको अवस्थामा मंगलबार ईलाका प्रहरी कार्यालय बेलचौतारा तनहुँबाट खटिएको प्रहरीले स्थानीयको सहयोगमा शुक्लागण्डकी नगरपालिका८ स्थित पुलचोकबाट उनीहरूलाई मोटरसाइकलसहित पक्राउ गरेको हो । उनीहरूमाथि तनहुँ जिल्ला अदालतबाट ७ दिन म्याद थप अनुमति लिई यस सम्बन्धमा आवश्यक अनुसन्धान भइरहेको छ ।"
विकासमा राष्ट्रिय मनोविज्ञान,"विकासले फड्को मार्दा आत्मनिर्भर त भइन्छ नै, गुणस्तरीय जीवनशैलीसँगै राष्ट्रिय स्वाभिमानसमेत उँचो हुन्छ। देश विकासका लागि मन दुख्नुपर्छ। पार्क चुङ हीको यो भनाइसँग आजसम्म नेपालका नेताको भनाइ मिल्न सकेको छैन। दक्षिण कोरियाका तत्कालीन राष्ट्रपति हीको मन दुखेरै नेपालभन्दा गरिब देश आज विकासमा फड्को मारेर विश्वलाई लोभ्याउँदैछ। देशमा होइन दलीय स्वार्थमा जोडिएको छ नेपालको विकास। नेपालमा पनि विकास सम्भव छ भन्ने पुष्टि गर्न नेपालका नेताको पनि हीको जस्तै मन दुख्नुपर्छ, देश विकासका लागि। सन् १९५० को सुरुआती दशकमा कोरियामा गृहयुद्ध भयो। प्रजातान्त्रिक शक्ति अमेरिका र कम्युनिस्ट शक्ति रुसको प्रभावका कारण टुक्रिएर उत्तर र दक्षिण कोरिया बने। यसरी युद्ध भइरहँदा चुङ हीले सैनिक विद्रोहबाट शासन सत्ता हातमा लिए। मेरै कार्यकालमा समृद्ध दक्षिण कोरिया बनाएर विकासले उत्तर दिन्छु, हतियारले होइन, हीले यसो भनिरहँदा विश्वले बुझेको हुनुपर्छ कि उनको मन देश विकासका लागि दुखेको रहेछ। देश बनाउने तीव्र इच्छाशक्तिकै कारण उनले दोस्रो हुँदै चार कार्यकाल राष्ट्रपति बने, काम देखाए। अर्थात्, २० वर्षमा मुलुकले विकासको नाममा कोल्टे फेर्यो। पहिलो चारवर्षे कार्यकालमै उनले विकासका लागि सम्पूर्ण आधार बनाए। दोस्रोमा लगभग विकास गरे। यसबीच युरोपियन देश जर्मनीका नागरिकलाई समेत काम गर्न आउने बनाइसकेका थिए। बाँकी दुई दशकमा विकासले पूर्णताको संघार टेकेको थियो। यसरी दक्षिण कोरियामा कायापलट भएको देखिन्छ। युद्धका समयमा दक्षिण कोरियाको अर्थतन्त्र क्षत्विक्षत बनेको थियो। जतिबेला नेपालबाटै खाद्यान्न आयात गथ्र्यो। ध्वस्त समयमै सपना बनेको समृद्धिबाटै विश्वलाई जवाफ दिएको छ। देश विकासका लागि नेताको मन दुख्नुपर्छ भनेको पुष्टि भएको छ। चुङ हीले गाउँघरमा साना उद्योगहरू खोले अनि मूल सहरहरूमा ठूला। ठूला र साना उद्योगहरूबीच साझेदारीको रणनीति अपनाए। जनशक्ति तयार (मानव विकास) पारे। अब आयात होइन, निर्यातलाई प्रोत्साहन गरे। अहिले आर्थिकसँगै राजनीतिक अनुशासन छ दक्षिण कोरियामा र सिस्टममा चलेको देश बनेको छ। दुई दशकमै दक्षिण कोरियाले विकासमा जर्मनीलाई जित्यो भने जापानसँग प्रतिस्पर्धा गर्न सफल भयो। इच्छाशक्ति भए शून्यबाट समृद्ध बन्न सकिन्छ भन्ने यथार्थ हो यो। अहिले विश्वलाई लोभ्याउने एसियन मुलुक सिंगापुर र जापानका विकासका कथा पनि यीभन्दा कम पीडादायी छैनन्। नेपाल त विकासको जग बलियो भएको देश हो। प्राकृतिक स्रोत विकासको पूर्वसर्त हो भनिन्छ। जबकि शून्यमा नपुगेको अनि प्राकृतिक स्रोतले भरिपूर्ण मुलुक हो नेपाल। दशक लामो जनयुद्धले भने नेपाल थलिएकै हो। शान्ति सम्झौतापछि भने नेताले विकासमा नयाँ आयाम देखाउन सक्नुपथ्र्यो। इथियोपिया, सुडान, घाना, कम्बोडिया, भियतनामजस्ता द्वन्द्वग्रस्त देशले तीव्र गतिमा आर्थिक विकास गरेका उदाहरणबाट नेपालले पाठ सिक्न सकेन। जुन नेपालीका लागि दुर्भाग्य हो। सिंगापुरले प्राकृतिक स्रोत विकासको पूर्वसर्त हो भन्ने भनाइलाई चुनौती दिएको छ। राज्य नियन्त्रित अर्थव्यवस्था भएको यो देशमा प्राकृतिक स्रोत नै छैन। न खानी छ न पानी। नेपालजस्तो जंगल पनि छैन। सिंगापुरले मानव संशाधन विकास गरेर विकासमा अब्बल बन्यो। टिच लेस, लर्न मोरमा आधारित भएर थोरै सिकेर धेरै जान्नुपर्छ मा आधारित रही २५० कर्मचारीलाई नेतृत्व दियो। ८६ प्रतिशत घर सहकारीमा आधारित बनायो भने रोजगारी व्यापक मात्रामा दिलायो। बहुराष्ट्रिय कम्पनीमार्फत औद्योगिक उत्पादन गर्यो। सन् १९५९ मा ली क्वान यूको पिपुल्स एक्सन पार्टी विजयी भएपछि सिंगापुर सम्पन्न भयो। अनिवार्य बचतलगायतका व्यावहारिक आर्थिक ढाँचाले विकासमा बहार ल्यायो। खासगरी भौतिक पूर्वाधार विकासमा तेस्रो विश्व विकासका लागि सिंगापुर रोल मोडेल बन्यो। विश्व प्रतिस्पर्धामा खरो उत्रिएको एसियाकै अर्को देश हो छिमेकी चीन। जसको हरेक ६७ वर्षमा अर्थतन्त्र दोब्बर हुन्छ। युरोपियन मुलुक होस् वा अमेरिकन, जबकि त्यहाँ पनि १२ देखि १५ वर्ष लाग्छ अर्थतन्त्र दोब्बर हुन। सन् २०२० मा आइपुग्दा चीन अर्थतन्त्रमा विश्वको दोस्रो बनेको छ। २०३० सम्ममा पहिलो बन्ने चीनको लक्ष्य छ। नेपालको विकास कछुवा गतिमा छ। यसमा नागरिक सहभागितालाई पहिलो प्राथमिकतामा राखेर काम गर्नुपर्छ। विकसित भनिएका अन्य देशका मोडेल ल्याउन आवश्यक छैन, ल्याउँदैमा विकास हुन्छ भन्ने भ्रम नपालौं भन्नेहरू पनि छन्। नेपाललाई चाहिएको पनि आफ्नै भूगोल र आवश्यकताको विकास ढाँचा हो। हो, हालसम्म अस्थिर राजनीतिले दिएका दर्जनौं सरकारले लिने सोच र गर्ने काम हेर्दा विकासमा विभिन्न देशको नक्कल भएको तर पूर्णता दिन नसकेको देखिन्छ। सम्भवतः त्यसैले नेपालको विकास घर न घाटको भएको छ। अरूको पुच्छर समातेर वैतर्नी तर्ने सपना देख्नु पनि सही होइन। मनन गर्ने कि ? नेपालको समग्र विकासका लागि कस्तो मोडेल चाहिन्छ भनेर व्यापक र गहन ढंगले अनुसन्धान गरेर निचोडमा पुग्ने कि ? नेपालका लागि विकासको वैज्ञानिक र व्यावहारिक मोडेलको खोजी गरांै, विकासका लागि गतिलो राष्ट्रिय मनोविज्ञान तयार पारौं। ताकि अबको २५ वर्षमा जसरी पनि नेपालले गुणात्मक फड्को मारोस्। अब सबैको एउटै सोच र सूत्र बन्नुपर्छ। जब विकासको मोडेल मौलिक बनाउन सक्छौं तब मात्र दिगो विकास सम्भव हुन्छ अनि सफल पनि। नेपालजस्ता विकासोन्मुख देशका लागि विभिन्न देशका नयाँ ढाँचा अनुकरणीय हुन सक्छन्। एसियाका यस्ता केही देशबाट मात्र सिक्ने अनि आफ्नो भूगोल र संस्कृतिअनुसार विकास ढाँचा बनाएर अघि बढ्ने हो भने समृद्धि सम्भव हुनेछ। नेपालका नेता र प्रशासकको मन विकासका लागि अझै दुखेको देखिँदैन। गृहिणीको कठिनाइ, भारी बोकिरहेका भरियाको पीडा र हलो जोतिरहेका किसानका पीडाजस्ता भुइँ तहका समस्या नेताले देखेका छैनन्। देखे पनि नीतिनिर्माता बन्दा परिणाममुखी बनाउन सकेका छैनन्। राष्ट्रिय योजना आयोग जति शक्तिशाली हुनुपर्ने हो, समग्र मूल्यांकनमा त्यति लाग्दैन। विकासका लागि योजना आयोग सरकारको मुटु हो, त्यसैले उसले प्रोएक्टिभ भूमिका निर्वाह गर्नुपर्छ। डेभलपमेन्ट ड्राइभरहरूले अनुसन्धानमा आधारित भएर विकासका अनेक आयाममा नयाँ र मौलिक ढंगले आयोजनाहरू डिजाइन गर्न सक्नुपर्छ। सात महादेश छन्। ६ महादेशबाट विकासको उच्च तहमा पुगेका प्रमुख तीनतीन देश छान्दा १८ देश हुन्छन्। तिनको डेभलपमेन्ट मोडालिटीबारे गहन अध्ययन गरेर नेपालको मौलिक मोडेल तय गरौं। सही कुरा सिक्दा वा ग्रहण गर्दा कतै केही समस्या हुँदैन। सबै देशले गर्ने र गरेको पनि यही हो। आदर्शले देश विकास हुँदैन। विकासका लागि राष्ट्रिय योजना आयोग सरकारको मुटु हो, त्यसैले उसले प्रोएक्टिभ भूमिका निर्वाह गर्नुपर्छ। सन् १९८० को दशकमा दिगो विकासको अवधारणा देखा परेको हो। नेपालले पछिल्ला केही दशकदेखि मात्र दिगो विकासलाई आत्मसात् गर्दैछ। यसले विशेष किसिमका विकास मार्गहरू र तिनको सामाजिक परिणाम आदिबारे विकासका मोडेलहरू प्रस्तुत गर्छ। सबैका लागि चासोको विषय हो र त प्रिय छ विकास। पछिल्ला वर्षहरू सहरी क्षेत्रले वर्चस्व कायम गर्न थालेको नेपाल वास्तवमा गाउँ हो। नेपालको विकास भनेकै गाउँको विकास हो भनेका थिए तत्कालीन प्रधानमन्त्री बिपी कोइरालाले पनि। संघीयता कार्यान्वयनसँगै नेपालमा ६ महानगर र ११ उपमहानगर छन्। अझै पनि ४ सय ६० गाउँपालिका हुनुले गाउँ भएको प्रमाण पेस गर्छ। यहाँ सहरलाई राष्ट्रिय समृद्धिमा जोड्न सकिएको छैन। २ सय ७६ नगर बनाइए पनि सबै सहरजस्ता छैनन्। न त ६ महानगर र ११ उपमहानगर नामअनुसारका गुणस्तरमा छन्। नेपालमा सिस्टम नहुँदा अधिकांश काम सतही ढंगबाट भएका छन्, जुन अव्यवस्थित पनि छन्। तीनै तहमा संस्थागत विकास चाहिएको छ। समग्रमा, समाज, राजनीति, प्रशासन र अर्थतन्त्र सोचे जति संस्थागत हुन सकेन। सरोकारवालामा निरन्तर प्रतिबद्धता देखिँदैन। अब आयात होइन, आत्मनिर्भर बनेर निर्यात गर्नेमात्रै राष्ट्रिय मनोविज्ञान तयार पारौं। निर्यात गर्नेको सूची बनाएर उत्पादन थालौं। विदेशीलाई नेपाल चिनाउने आधार के के हुन् ? सगरमाथा, गौतमबुद्ध, पशुपतिनाथ। चौथो, पाँचौं गर्दै सूची बनाऔं। विकासले फड्को मार्दा आत्मनिर्भर त भइन्छ नै, गुणस्तरीय जीवनशैलीसँगै राष्ट्रिय स्वाभिमानसमेत उँचो हुन्छ। बाँकी परिचय देशले दिन्छ। त्यसपछि विश्वमा जहाँ गए पनि नेपाल भने पुग्छ। हामीलाई सार्वजनिक सवारीसाधन चढ्नमा गौरव महसुस हुनुपर्छ, अस्ट्रियाको भियनामा जस्तो। सरकारी सेवा ग्रहणमा होस् वा सामुदायिक विद्यालय पढ्दा वा सरकारी अस्पताल पुग्दा, गौरवबोध हुनुपर्छ, सन्तुष्ट हुनुपर्छ। विकास गर्नेमा नेताका कुरा ठूलाठूला भए। तर, प्रजातन्त्र, लोकतन्त्र, गणतन्त्र जे आए पनि नागरिकले सम्मान पाएको अवस्था छैन। सरकारी खर्च र नीतिले सपोर्ट गर्ने खालको वित्त नीति, कार्यक्रम र बजेट ल्याउनुपर्छ। राष्ट्र बैंकले निजी लगानीकर्तालाई वित्तीय संस्थामार्फत मोनिटरिङ गर्दै सरकारका प्राथमिकता कार्यान्वयन गराउनुपर्छ। कर्मचारीतन्त्रीय शैलीबाट अहिले जसरी काम भएको छ, त्यसरी समृद्ध नेपाल सम्भव छैन। देश विकास गर्छु भनेर दूरदृष्टि राख्ने नेतासँगै इमानदार र मेहनती नागरिक पनि हुनुपर्छ। तब मात्र समृद्ध नेपाल : सुखी नेपाली बोकेर विकासको जहाजले उचाइको उडान गर्नेछ। यसै पनि नेपालको विकास कछुवा गतिमा छ। विकास गर्दा वातावरणमा विशेष ध्यान दिऔं। विकासमा नागरिक सहभागिता (पिपुल्स पार्टिसिपेसन)लाई पहिलो प्राथमिकतामा राखौं। विकासमा नागरिकको अपनत्वले अहं भूमिका खेल्छ। यी सबैका लागि विकाससम्बन्धी दृष्टिकोणबारे सर्वप्रथम स्पष्ट दृष्टिकोण हुनुपर्छ, त्यसलाई पूरा गर्ने दृढ इच्छाशक्ति सरकारको नेतृत्वमा पुग्ने जोकोहीमा हुनुपर्छ। विकास एकल प्रयास होइन, एकीकृत प्रयासको परिणाम हो। २०१३ सालदेखि सुरु भएको नेपालको योजनाबद्ध विकासले साढे ६ दशक पूरा गरे पनि विकास ढाँचामा स्पष्ट छैन। संयुक्त राष्ट्रसंघको एउटा अनुसन्धान प्रतिवेदनले भनेको छ, नेपालजस्ता अविकसित तथा विकासशील देशमा विकास नहुनुको प्रमुख कारण पूर्वाधारको कमी हो। सोच बदल्ने बेला भएको छ। विकासलाई मान्छेले डोहोर्याउने हो। हुनुपर्ने आर्थिक विकासका लागि जनशक्ति तयार हुन सकेन। विकासमा प्राथमिकता गुमाएको अवस्था छ। नेपालले जनशक्तिमा लगानी गरेन। नेपालमा विकास नभएको होइन, तर भएको छ भनेर जनताले चित्त बुझाउन सकेका छैनन्। अब नेपालले अरूको बुईं चढेर समृद्ध बन्न सकिन्न भन्ने बुझ्नैपर्छ। विकासको जहाज कसैले उडाएर हुन्न, आफैंले उडाए मात्र दिगो हुने हो। हो, नेपाल विकासका सन्दर्भमा विश्वको रोल मोडल बन्न सक्छ। विगतका शासन व्यवस्था छोडौं, २००७ सालमा प्रजातन्त्र आएयता झन्डै सात दशक बित्यो। तर, सरकारको नेतृत्व सम्हाल्नेहरूबाट नेपाललाई रोल मोडल बनाउन सक्ने भिजिनरी लिडर पाइएन। देश विकास गर्छु भनेर दूरदृष्टि राख्ने नेतासँगै इमानदार र मेहनती नागरिक पनि हुनुपर्छ। तब मात्र समृद्ध नेपाल : सुखी नेपाली बोकेर विकासको जहाजले उचाइको उडान गर्नेछ।"
पृथ्वी राजमार्गको स्तरोन्नति सुरु,"पोखरा : पोखरामुग्लिन (९२ किमि) सडकखण्ड पाँच दशकपछि स्तरोन्नति गर्न थालिएको छ। पहिलो फेजमा आँबुखैरेनी र पोखराकोत्रे सडकखण्डका रुख कटान सुरु भएको छ। एसियाली विकास बैंकको ऋण सहयोगमा चारदेखि ६ लेन सडक बन्नेछ। सहरी क्षेत्रमा ६ र अरू ठाउँमा डेडिकेटेड चार लेनको हुनेछ। पोखराजामुने, जामुनेआँबुखैरेनी र आँबुखैरेनीमुग्लिन गरी तीन खण्डमा सडक विस्तार हुने मुग्लिन पोखरा सडक योजना (पश्चिम खण्ड) का योजना प्रमुख अमितकुमार श्रेष्ठले जानकारी दिए। आँबुखैरेनीमुग्लिन खण्डमा जलविद्युत् आयोजना पर्ने भएकाले ढिलाइ हुने भएको छ। तनहुँ खण्डमा २ हजार २ सय ८० र कास्की खण्डमा एक हजार रुख कटान भइसकेको उनले जानकारी दिए। पोखरा खण्डमा बिजुलीको पोल, खानेपानी, सिँचाइका नहरलगायतका संरचना सार्नु पर्नेछ। यो साइट क्लियरेन्स हुन बाँकी छ। पोखरा अन्तर्राष्ट्रिय विमानस्थल सञ्चालनको तयारीमा रहेकाले पनि यो सडक विस्तारलाई प्राथमिकता दिन यहाँका पर्यटन व्यवसायीले अनुरोध गरेका छन्। पृथ्वी राजमार्ग अस्तव्यस्त हुने अवस्था आउन नदिन बेलैमा सचेत हुन पोखरा पर्यटन परिषद् अध्यक्ष गोपीबहादुर भट्टराईले अनुरोध गरे। गण्डकीका मुख्यमन्त्री कृष्णचन्द्र पोखरेल सडकको स्तरोन्नति चाँडो सक्न आफू लागिपरेको बताउँछन्। बिजुली पोल सार्न ढिलाइ हुँदा सडक विस्तार हुन नसकेको आयोजनाले जनाएको छ। पोखरामुग्लिन सडक विस्तारका क्रममा आठ हजारभन्दा बढी रुख कटान हुनेछन्। वर्षौं पुराना वर, पीपल, समीका चौताराका रुख र सिमललगायतका रुख पनि कटान भएका छन्। यसरी काटिएका रुखको क्षतिपूर्तिस्वरूप एक रुखबराबर १० विरुवा सारेर हुर्काउनुपर्ने व्यवस्था रहेको डिभिजन वन कार्यलय कास्कीका प्रमुख केदार बरालले बताए। विरुवा रोपेको पाँच वर्षसम्म हुर्काएर वन कार्यालयलाई बुझाउनुपर्ने व्यवस्था रहेको बरालले बताए। रुख कटान भए पनि कहाँ विरुवा रोपेर हुर्काउने भन्ने स्थान यकिन भने अझै भएको छैन। सन् १९७४ मा चीन सरकारको सहयोगमा बनेको सडक सामान्य मर्मत मात्र हुँदै आएको थियो।"
अप्राकृतिक गठबन्धन,"राजनीतिमा एउटा भनाइ प्रचलित छ, जोगी बन्न राजनीति गरेको होइन। यो भनाइ नेपाली राजनीतिज्ञको हकमा धेरै लागू हुन्छ। राणाशासन उत्कर्षमा रहेका बेला राणाशासनविरुद्ध विद्रोह गरिरहेका नेताहरू बीपी कोइराला, गणेशमान सिंह, कृष्णप्रसाद भट्टराई, पुष्पलाल श्रेष्ठ, मनमोहन अधिकारीहरूले धनाढ्य बन्न राजनीति गरेका थिएनन्। उनीहरूले कुनै निर्णय दिनुपयो भने नेपाली भूमिको माटोलाई साक्षी राखेर मुलुकको हितमा निर्णय गर्ने सामथ्र्य राख्थे। मुलुकमा आफूविरुद्ध ज्यान मुद्दा परेका बेलासमेत बीपीले मर्नु परे मातृभूमिमै गएर मर्ने भनेका थिए। त्यसपछि ज्यानको जोखिम लिएर स्वदेश फर्किएको इतिहास हामी सबैले पढेका छौं। इतिहास एउटा थियो तर अहिले त्यही इतिहासको जगमा टेकेर आएका दलका नेताहरूको वर्तमान भने पूरै भिन्न छ। अहिले मुलुकको शासन सत्ता चलाइरहेका नेताहरूले आफूलाई उनै बीपी, गणेशमान, पुष्पलाल, मनमोहनका अनुयायी हौं भन्छन्। उनीहरूले स्थापना गरेको दलबाटै अहिलेका नेताहरूले आफ्नो राजनीतिक करिअरलाई निरन्तरता दिइरहेका छन्। तर, अहिलेका नेताहरू बीपी, गणेशमान, पुष्पलाल, मनमोहनका अनुयायी नै हुन् भन्न पनि सोच्नुपर्ने भएको छ। यहाँ अहिलेका कुनै पनि नेताले जोगी बन्न राजनीति गरेका होइनन्। पद र सत्ता प्राप्तिका लागि नेताहरू जस्तोसुकै सम्झौता गर्न पनि तयार देखिएका छन्। पछिल्ला केही घटनाक्रमले नेपाली राजनीतिमा कालो बादल मडारिरहेको त छैन ? भन्ने आशंका उब्जाएको छ। सत्ता प्राप्तिका लागि आफ्नो विचार, सिद्धान्त पटक्कै नमिल्ने दलबीच चुनावी तालमेलको कुरा बाहिर आएको छ। बीपीले कहिल्यै पनि विचार र सिद्धान्त नमिल्ने शक्तिसँग सहकार्य गर्ने बारेमा सोचेनन्। तर आज उनका अनुयायीहरू पद र सत्ताका लागि अप्राकृतिक गठबन्धन गर्न तयार भएका छन्। कांग्रेस र माओवादी, एमाले र राप्रपाबीचको चुनावी तालमेलले त्यसैको संकेत गर्छ। नेपालको संविधानको मूल मर्म नै बहुदलीय प्रणाली हो। संविधानको धारामा पनि बहुदलीयताको अवधारणालाई नै व्याख्या गरिएको छ। दलीय प्रतिस्पर्धाको राजनीति र त्यसका आधारहरू हेर्दा हरेक दल चुनावमा एक्लाएक्लै जानुपर्ने हो। तर, अहिले विचार र सिद्धान्त नै फरक भएका दलहरू चुनावमा तालमेल गर्न कम्मर कसिरहेका छन्। तर, अहिले भइरहेको सत्ता गठबन्धन र चुनावी साँठगाँठ कुनै पनि हिसाबले कानुनी छैन। कानुनले दलिय प्रतिस्पर्धाबाहेक अन्य कुनै पनि विकल्पलाई अगाडि सारेको छैन। चुनावी गठबन्धनका आधारमा उम्मेदवार तय गर्ने भन्ने विषयलाई चिनेको छैन। हो, संघीय संसद्मा कुनै दलको बहुमत नआए एक वा एकभन्दा बढी दल मिलेर संयुक्त सरकार बनाउने व्यवस्था गरिएको छ। तर, जनता समक्ष आआफ्नो दलको चिह्न लिएर निर्वाचनमा जाँदा एक दलको विचार राख्ने व्यक्तिलाई जबर्जस्ती अर्को पार्टीमा भोट हाल्न लगाउनु गैरकानुनी काम हो। किन यी राजनीतिक दलका नेता यस्तो गैरसंवैधानिक काम गर्न लालायित भएका छन् ? कतै उनीहरूले निर्दलीय पञ्चायती व्यवस्था नै ठीक थियो भनेर जनतालाई विश्वास दिलाउन खोजेका त होइनन् ? होइन भने दलीय प्रतिस्पर्धालाई छोडेर एक दलको कार्यकर्तालाई अर्को दलको नाममा भोट हाल्न नलगाइयोस्। कार्यकर्तालाई बाध्यतामा पारेर चुनाव प्रचारमा हिँड््ने काम गैरकानुनी हो। जुन कुरा अहिले मुलुकमा हुन लागेको छ। कतै यो प्रतिगमन त होइन ? यस्तो राजनीतिक अभ्यासले विरोधीविहीन सरकार हुन सक्छ। यसले मनपरी तन्त्र हुन सक्छ। विरोधीहरू नै नभएपछि गल्ती कसरी सच्याउने ? त्यसले मुलुकलाई संकटमा पर्न सक्छ। त्यसैले बेलैमा राजनीतिक दलका नेताहरू सचेत हुन जरुरी छ। बहुदलीय व्यवस्थामा स्वच्छ र स्वस्थ प्रतिस्पर्धालाई सामान्य मान्नुपर्छ। अहिले हामीले अंगीकार गरेको राजनीतिक व्यवस्थामा कुनै एक दलले बहुमत ल्याउन नसक्ने भएका कारण गठबन्धन गर्नुलाई अनुचित मान्न भने सकिँदैन। तर त्यस्तो गठबन्धन विचार, सिद्धान्त र आदर्श मिल्ने दलबीच हुनुपर्छ। अहिले दलबीच भइरहेको गठबन्धनले नेपाली राजनीतिलाई गिजोलेर फोहोर बनाउने काम मात्रै गर्छ। किनकि अहिले बनाउने भनिएका राजनीतिक गठबन्धनमा सहभागी दलहरूको विचार, दृष्टिकोण मात्रै होइन राज्य सञ्चालनको प्रक्रिया नै मिल्दैन। कहाँ प्रजातान्त्रिक विचारधाराको कांग्रेस र कहाँ समाजवादी विचारधाराको माओवादी ? यी दुईको विचार पटक्कै मिल्दैन। कांग्रेस पुँजीवादी अर्थतन्त्रमा विश्वास गर्ने पार्टी हो भने माओवादी समाजवादी अर्थतन्त्रको पक्षधर हो। अब यी दुईको गठबन्धन भयो भने मतदाताले के गर्ने ? दलका नेताहरूको विचार मिल्यो भन्दैमा मतदाता, जनताको विचार पनि मिल्छ भन्ने हुन्छ र ? देशमा समाजवादी व्यवस्था चाहने मतदाताको क्षेत्रमा कांग्रेस उम्मेदवार उठाइदिएर माओवादीलाई त्यसैमा मतदान गर्न लगाउने र प्रजातन्त्रवादी मतदातालाई माओवादी उम्मेदवारलाई मतदान गर्न लगाउने कहाँको न्याय हो ? जनतालाई समेत जबर्जस्ती बाध्य पार्न पाइन्छ ? एमाले र राप्रपाको हकमा पनि दुरुस्तै यही कुरा लागू हुन्छ। कांग्रेस पुँजीवादी अर्थतन्त्रमा विश्वास गर्ने पार्टी हो भने माओवादी समाजवादी अर्थतन्त्रको पक्षधर हो। अब यी दुईको गठबन्धन भयो भने मतदाताले के गर्ने ? चुनाव आउन केही महिनामात्रै बाँकी रहँदा प्रधानमन्त्रीको भारत भ्रमणले पनि अर्को अनिष्टको संकेत गरेको छ। चुनावको मुखमा चिनियाँ विदेशमन्त्री नेपाल आउने र चीनका प्रतिनिधि फर्किनासाथ प्रधानमन्त्रीको भारत भ्रमण घोषणा हुनुले नेपाली राजनीतिमा एक किसिमको तरंग ल्याएको छ। राजनीतिका प्रतिस्पर्धी शक्तिहरूले प्रधानमन्त्रीले के गर्नुपथ्र्यो र के गर्नु पर्दैनथ्यो भन्ने कुरा औंल्याउन र प्रधानमन्त्रीलाई भारतपरस्तको आरोप लगाउन यो भ्रमणले सहज पारिदियो। राष्ट्रिय मामिलामा कांग्रेसलाई आक्षेप लगाएर जनतामा भ्रम सिर्जना गर्ने र कांग्रेस कमजोर बनाउने कामका लागि यो भ्रमणले थप मलजल गरिदियो। अहिले प्रधानमन्त्रीको भारत भ्रमणको समय उपयुक्त थिएन तर के गर्नु ? चीन यसैबेला आइदियो। चीन आउनु र प्रधानमन्त्री भारत जानु नेपाली राजनीतिमा राम्रा संकेत होइन। किनकि चुनावको मुखमा यी दुई छिमेकीको सक्रियताले आसन्न निर्वाचनमा गणितीय हिसाबले तलमाथि पार्छ। तलमाथि पार्छ भन्नुभन्दा पनि यी दुवै छिमेकीको यो सक्रियता चुनावी परिणाम तलमाथि पार्नकै लागि भएको छ। हाम्रा शक्तिशाली दुई छिमेकीबीच शक्ति संघर्ष चलिरहेको छ। यी दुईको शक्ति संघर्षमा बीचमा रहेको हाम्रो देश रणनीतिक हिसाबले महŒवपूर्ण छ। त्यसमा पनि प्रधानमन्त्रीको भारत भ्रमण विभिन्न विषयले विवादित बन्न पनि पुग्यो। कुनै पनि प्रधानमन्त्रीको औपचारिक भ्रमणमा दुवै देशको साझा प्रेस वक्तव्य जारी हुने गर्छ। तर, यसपटक भने कुनै प्रेस वक्तव्य नै आएन। त्यसैले पनि प्रधानमन्त्रीको भारत भ्रमणलाई सफल मान्न सकिँदैन। त्यसमाथि प्रधानमन्त्रीले भारत भ्रमणको क्रममा कुनै एक दल विशेषको कार्यालयमा जानुलाई पनि आम नागरिकले सकारात्मक रूपमा लिएका छैनन्। नेपालको प्रतिनिधित्व गरेर गएका प्रधानमन्त्रीले कुनै दलको कार्यालयमा कदम राख्नु कति स्वाभाविक र अस्वाभाविक थियो ? जनता वा समयले देखाउँदै जाला। तर, नेपाललाई आफ्नो पक्षमा पार्न विदेशी मुलुकहरूले गरेको कसरत भने देखिन्छ। त्यसैले नेपालमा आफू अनुकूल सरकार बनाउने चाहनाकै कारण हाम्रा छिमेकीहरू सल्बलाइरहेका छन्। त्यस्तै सात दशकदेखि तटस्थ बस्दै आएको नेपालले अहिले आएर रुसले युक्रेनमा आक्रमण गरेको विषयमा युक्रेनको पक्षमा खुलेर समर्थन मात्रै गरेन मतदानसमेत गयो। नेपालको यो भूमिकाले नेपाल नेटो र अमेरिकाको पक्षमा उभिएको भन्ने बुझिन्छ। यसरी नेपाल अमेरिका र नेटोको पक्षमा जानुले भोलिका दिनमा दूरगामी प्रभाव पार्न सक्छ। हाम्रा दुई बलिया छिमेकी चीन र भारतबीचमा आपसी शक्ति संघर्ष छ। तैपनि युक्रेनको मामिलामा उनीहरू तटस्थ छन्। बरु उनीहरूले अप्रत्यक्ष रूपमा आफ्नो व्यापार, व्यवसाय र आवश्यकतामा रुससँग हात मिलाइरहेका छन्। यसबाट हामीले पाठ सिक्न जरुरी छ। संसारको नाकाबन्दी व्यहोरिरहेको रुसले जसरी चीन, भारत र उत्तर कोरियाबाट राहत पाइरहेको छ, त्यसैगरी नेपालले पनि विश्वमा चरम शक्ति संघर्षको अवस्थामा पनि आफ्नो हित हुने गरी निर्णय गर्न सक्नुपथ्र्यो। यी सबै घटनाक्रममा नेपालले आफूलाई कहाँ राख्नुपथ्र्यो ? कहाँ उभिनुपथ्र्यो, आफ्नो हैसियत के हो ? कहाँ उभिँदा आफ्नो र नेपाली जनताको हित हुन सक्थ्यो ? त्यो नेपालले विचार गर्न सकेन कि ? आफ्नो हित हेर्नुपर्नेमा पश्चिमा राष्ट्रको लहैलहैमा नेपालले गलत निर्णय गरेको हो कि ? यस्ता गम्भीर प्रश्नहरू हाम्रा अगाडि छन्। अहिले नेपाली राजनीतिमा कालो बादल मडारिएको छ। त्यति मात्रै होइन, नेपाल र नेपाली जनताको नियति र भविष्यसमेत दुष्चक्रमा फस्दै जान लागेको अनुमान गर्न सकिन्छ। नेपालका आगामी निर्वाचनहरू सबैमा नजिकको छिमेकीदेखि टाढाका शक्ति राष्ट्रहरूको समेत प्रभाव पर्न सक्ने देखिएको छ। आफ्नो व्यक्तिगत र आफ्नो परिवारको स्वार्थका लागि विचारलाई तिलाञ्जली दिने, सिद्धान्तलाई तिलाञ्जली दिने, मूल्य मान्यतालाई तिलाञ्जली दिनेजस्ता काम भएका छन्। शक्ति राष्ट्रको समर्थनका लागि नेपालको हित र नेपाली जनताको हित नहेर्ने यो प्रवृत्ति गठबन्धनका नेतामा देखिएको छ। यो नेपाली राजनीतिमाथिको कालो बादल हो। नेपाल र नेपाली जनताका लागि सुख, शान्ति र उज्यालो दिन यसले दिँदैन। यसले नेपाली राजनीति, नेपाली जनता र सिंगो नेपाललाई अँध्यारो, अशान्ति र पीडातर्फ धकेल्छ। यो गठबन्धन कायम रहँदासम्म देशमाथि जोखिम रहिरहनेछ। यो गठबन्धनले दिन लागेको वैदेशिक नीति, स्वभाव, चरित्र र चिन्तनले मुलुक र मुलुकवासीलाई दुर्भाग्य निम्त्याउने निश्चित छ।"
गभर्नर महाप्रसाद अधिकारी काममा फर्किए (तस्बिरहरु),"काठमाडौं : नेपाल राष्ट्र बैंकका गभर्नर महाप्रसाद अधिकारी काममा फर्किएका छन्। सर्वोच्च अदालतले मंगलबार अल्पकालीन अन्तरीम आदेश दिएसँगै अधिकारी बुधबारदेखि काममा फर्किएका हुन्। सर्वोच्चले मन्त्रिपरिषद्को निर्णय र अर्थ मन्त्रालयले चैत २५ गते अधिकारीको नाममा जारी गरेको पत्राचार तत्काल कार्यान्वयन नगर्न र नगराउन आदेश दिएको हो। सरकारले आफूलाई गरेको निलम्बन कानुन विपरीत भएको भन्दै गभर्नर अधिकारीले आइतबार रिट दायर गरेका थिए। अर्थतन्त्र खस्काउने सरकार, निलम्बनमा पर्ने गभर्नर अराजक अर्थमन्त्री, ढाकछोप गर्न गभर्नरमाथि कारबाही आर्थिक संकटका कारक स्वयं अर्थमन्त्री प्रतिशोधमा अर्थमन्त्री शर्मा गभर्नरमाथि दोष थोपरेर अर्थमन्त्री उम्किन मिल्दैन खस्किँदै अर्थतन्त्र, ढाकछोप गर्दै सरकार शंकास्पद ४० करोड छुटाउन अर्थमन्त्रीकै तोक सर्वोच्चले छाड्न मानेन, अघि सरे अर्थमन्त्री निलम्बित गभर्नर महाप्रसाद अधिकारी किन पुगे सर्वोच्चमा ? गभर्नर अधिकारीमाथिको निलम्बन फुकुवा र काममा फर्किन बाटो खोल्ने आदेशमा के छ? पुनर्बहाली भएका थिए ३ गभर्नर गभर्नर अधिकारी निलम्बन प्रकरण : सरकारबाट अन्याय, अदालतबाट न्याय अधिकारीले आफूमाथि गरिएको कारबाही बदर गरी गभर्नरको जिम्मेवारीमा फर्किन अन्तरिम आदेश माग गर्दै रिट दायर गरेका थिए। प्रधानमन्त्री तथा मन्त्रिपरिषद् कार्यालयलाई विपक्षी बनाएर उनले मुद्दा दायर गरेका थिए। गभर्नर महाप्रसाद अधिकारी गत चैत २५ गते दिनभर अर्थमन्त्री जनार्दन शर्मासँग एउटै कार्यक्रममा थिए। नेपाल राष्ट्र बैंकको उक्त कार्यक्रममा अर्थमन्त्री शर्माले गभर्नर अधिकारीको आलोचना गरे। त्यही साँझ अधिकारीले आफू निलम्बनमा परेको सन्देश पाए। तब राष्ट्र बैंक जानबाट रोकिए। मन्त्रिपरिषद्को चैत २४ गते बसेको बैठकले उनलाई निलम्बन गरेको थियो। जुन जानकारी उनले २४ घण्टापछि पाएका हुन्। अधिकारीले माग गरेबमोजिमको आदेश जारी हुन नपर्ने भए १५दिनभित्र महान्यायाधिवक्ताको कार्यालयमार्फत लिखित जवाफ पेस गर्न प्रधानमन्त्री तथा मन्त्रिपरिषद् कार्यालयलाई अदालतले आदेश दिएको छ। नेपाल राष्ट्र बैंक, मौद्रिक नीति तथा समग्र स्थायित्वसँग गाँसिएको विषय देखिएकाले अन्तरिम आदेश जारी गर्नेनगर्ने सम्बन्धमा दुवै पक्षलाई झिकाई छलफल गरी निर्णयमा पुग्नुपर्ने देखिएको आदेशमा उल्लेख छ। यसका लागि वैशाख १३ गते पेसी तोकी दुवै पक्षलाई जानकारी दिन पनि आदेश गरिएको छ। नेपाल राष्ट्र बैंक ऐन, २०५८ दफा २२ को ५ (ख) बमोजिम बैंकको उद्देश्य हासिल गर्नको निमित्त बैंकले गर्नुपर्ने कार्यहरू गर्नगराउन कार्यक्षमताको अभाव भएमा मन्त्रिपरिषद्ले पदमुक्त गराउन सक्ने उल्लेख छ। पुनर्बहालीको माग गर्दै अधिकारीले रिट निवेदनसँगै कार्यक्षमताका सम्बन्धमा पनि विभिन्न कागजात पेस गरेका थिए। तस्बिरहरु : सरोज बैजु र दिपेन श्रेष्ठ"
काममा फर्किएका गभर्नर अधिकारीले भने  व्यक्तिभन्दा सिस्टम ठूलो,"काठमाडौं : नेपाल राष्ट्र बैंकका गभर्नर महाप्रसाद अधिकारीले सिस्टमको पक्षमा आदेश आएको बताएका छन् । काममा फर्किएपछि अधिकारीले व्यक्तिभन्दा ठूलो सिस्टम रहेको भन्दै आग्रह र पूर्वाग्रह राखेर काम नगर्ने बताएका हुन् ।उनले भने, 'हामी नियमित सम्पर्कमै रहेर काम गर्छौं। गर्नुपर्ने समन्वय र सम्पर्क गर्छौं। यसमा आग्रह र पूर्वाग्रह राखेर काम गर्ने कुरा हुँदैन। हामी यसमा सतर्क रहन्छौं ।' उनले यो सिस्टमका लागि आएको आदेश भएको बताए । सर्वोच्च अदालतले मंगलबार अल्पकालीन अन्तरिम आदेश दिएसँगै अधिकारी बुधबारदेखि काममा फर्किएका हुन् । सर्वोच्चले गभर्नर अधिकारीमाथिको छानविन प्रक्रिया अघि नबढाउन अल्पकालिन अन्तरिम आदेश जारी गरेको थियो । सरकारले आफूलाई गरेको निलम्बन कानुनविपरित भएको भन्दै गभर्नर अधिकारीले आइतबार रिट दायर गरेका थिए । गत चैत २५ गते सरकारले अधिकारीलाई गभर्नर पदबाट निलम्बन गरेको थियो । अधिकारीले आफूमाथि गरिएको कारबाही बदर गरी गभर्नरको जिम्मेवारीमा फर्किन अन्तरिम आदेश माग गर्दै रिट दायर गरेका थिए। प्रधानमन्त्री तथा मन्त्रिपरिषद् कार्यालयलाई विपक्षी बनाएर उनले मुद्दा दायर गरेका थिए ।"
तनहुँबाट भगाएर काठमाडौंमा बालिकालाई जबरजस्ती गर्ने पक्राउ,"काठमाडौं : फ्री फायर गेममार्फत चिनजान भएकी १३ वर्षीया बालिकालाई जबरजस्ती करणी गरेको अभियोगमा चन्द्रागिरी नगरपालिका८ मातातिर्थ बस्ने २७ वर्षीय महेश उदाशलाई प्रहरीले पक्राउ गरेको छ । ती बालिकाको अभिभावकले आफ्नी छोरी हराएकोले खोजी गरी पाउँ भनि जिल्ला प्रहरी कार्यालय पाल्पामा निवेदन दिएकोमा जिल्ला प्रहरी परिसर काठमाडौं र मातहत वृत्त तथा प्रभागहरुमार्फत बालिकाको खोजी गर्ने क्रममा चन्द्रागिरी नगरपालिका(८ मातातिर्थबाट फेला पारेको थियो । थप अनुसन्धान तथा सोधपुछ गर्दा अभियुक्त महेश उदाशसँग विगत १ वर्षदेखि फ्री फायर गेम खेल्ने क्रममा चिनजान भएको, फेसबुक, म्यासेञ्जरमा भिडियो कल तथा म्यासेजहरुमार्फत कुराकानी भई विवाह गर्ने लगायतको आश्वासन दिई गत चैत २९ गते पाल्पाबाट मोटरसाइकलमा राखी काठमाडौं ल्याई चैत ३० गते राति काठमाडौं टोखा नगरपालिका६ स्थित बसुन्धरामा राखी जबरजस्ती करणी गरेको खुल्न आएको हो । उनीमाथि जबरजस्ती करणी गर्न नहुने कसूरमा जिल्ला अदालत काठमाडौंबाट १० दिन म्याद थप अनुमति लिई प्रहरी वृत्त महाराजगञ्जबाट थप अनुसन्धान भइरहेको छ ।"
पोखराको मेयर एकीकृत समाजवादीलाई दिने निर्णयविरुद्ध कांग्रेस कास्की कार्यालयमा ताला,"पोखरा : नेकपा एकीकृत समाजवादीलाई पोखरा महानगरपालिकाको मेयर दिने सत्ता गठबन्धनबीच सहमति भएपछि नेपाली कांग्रेस कास्की पार्टी कार्यालयमा तालाबन्दी गरिएको छ। कांग्रेस पोखरा महानगर समितिले स्थानीय निर्वाचनमा जित्ने आधार हुँदाहुँदै नेकपा एकीकृत समाजवादीलाई महानगरको मेयर दिइएको भन्दै पार्टी कार्यालय बन्द गरेको हो । नेपाली कांग्रेस पोखरा महानगरका सचिव गणेशबहादुर थापाले कांग्रेस कार्यकर्तालाई अपमान हुने गरी एकीकृत समाजवादीलाई मेयर दिने निर्णय नसच्याउँदासम्म ताला नखोल्ने बताए । पाँच दलीय सत्ता गठबन्धनको मंगलबार बसेको बैठकमा पोखरा महानगरपालिकाको मेयर एकीकृत समाजवादीलाई दिने सहमति गरेको थियो । 'यस्ले गर्दा हामी सत्ताको स्वार्थभन्दा माथि उठेर जनभावना एवं आमकार्यकर्ताको मनोभावना उच्च राख्न नेपाली कांग्रेस जिल्ला समिति कार्यालयमा तालाबन्दी गर्ने निर्णय गर्दै यो ध्यानाकर्षण पत्र जिल्ला कार्यसमिति एवं गण्डकी प्रदेश कार्यसमितिलाई पेश गर्दछौं,' ध्यानाकर्षण पत्रमा भनिएको छ।'"
भारतमा कोरोना संक्रमितको संख्या निरन्तर बढ्दै,"नयाँ दिल्ली : भारतमा फेरि कोरोना भाइरस संक्रमण निरन्तर बढ्दै छ। पछिल्लो २४ घण्टामा २ हजार ६७ जनामा संक्रमण देखिएको छ। भारतमा हाल सक्रिय संक्रमितको संख्या १२ हजार नाघेको छ। स्वास्थ्य मन्त्रालयले सार्वजनिक गरेको पछिल्लो तथ्याङ्क अनुसार अहिले देशमा १२ हजार ३४० जना कोरोना संक्रमित छन्। योसँगै कोरोनाबाट एकै दिन ४० जनाको मृत्यु भएको छ। केरलामा ३४, महाराष्ट्रमा तीन र उत्तर प्रदेश, मिजोरम र नागाल्याण्डमा एकएक जनाको मृत्यु भएको छ। भारतमा कोरोनाका कारण अहिलेसम्म ५ लाख २२ हजारभन्दा बढीको मृत्यु भइसकेको छ। जसमध्ये सबैभन्दा बढी १,४७,८३० महाराष्ट्रका छन्। पछिल्लो २४ घण्टामा १ हजार ५ सय ४७ कोरोना संक्रमित निको भएका छन्। कोरोनाबाट निको हुनेको दर ९८७६ प्रतिशत रहेको छ। बीबीसी"
ठमेलको मनाङ होटलमा विदेशी मृत भेटिए,"काठमाडौं : केही हप्ताअघि भिजिट भिषामा नेपाल घुम्न आएका आयरल्याण्डका नागरिक एलेन म्याक्स फिलिप्स ठमेलमा मृत भेटिएका छन्। महानगरीय अपराध महाशाखाका प्रमुख एसएसपी बसन्त कुँवरका अनुसार आयरल्याण्ड घर भएका एलेनको शव होटल मनाङको पहिलो तल्लामा रहेको स्विमिङ पुलमा भेटिएको थियो। ४ जना साथीहरुसँगै उनी राती ३ बजे उक्त होटलमा पुगेका थिए। ठमेलकै 'न्यु एभरेष्ट' होटलमा बस्दै आएका उनीहरु अत्यधिक मदिरा सेवन गरेको अवस्थामा बाटो बिर्सिएर 'मनाङ' होटलमा पुगेका थिए। उनीहरु राती मनाङ होटलको छतमा चढेका थिए। एक जना छतमा रहेको म्याटमा निदाएको र एलेन गएको र नशा लागेको अवस्थामा छानोमा चढ्ने क्रममा चिप्लिएर तल खसेको हुन सक्ने प्रारम्भिक अनुसन्धानले देखाएको छ। कुँवर भन्छन्, 'घटना हेर्दा भवितव्य दुर्घटना जस्तो देखिन्छ। अन्य जानकारी अनुसन्धानका क्रममा भेटिएला।' केही दिन अघि उनीहरु ट्रेकिङबाट फर्किएका थिए। बिहान सुरक्षा गार्डले स्विमिङ पुलमा शव देखेपछि प्रहरीलाई खबर गरेका थिए। घटनाबारे काठमाडौं उपत्यका अपराध अनुसन्धान कार्यालयले अनुसन्धान गरिरहेको छ।"
यस्तो छ विवेकशील पार्टीको घोषणापत्र,"काठमाडौं : नेपाल विवेकशील पार्टीले स्थानीय तह निर्वाचनको घोषणापत्र जारी गरेको छ। घोषणापत्रमा सुशाशित, सुव्यवस्थित स्थानीय तह (सुविधायुक्त, प्रविधियुक्त तथा झन्झटमुक्त सार्वजनिक सेवा)को विषय समेटेको छ। यस्तै गरिखान सक्ने, सबल, उद्यमशील स्थानीय तह(जीवनयापन, उत्पादकत्व तथा आर्थिक सम्पन्नता) को विषय समेटिएका छन्। सुन्दर, हराभरा, बाँझोरहित स्थानीय तह(पर्यटन, पर्यावरण तथा कृषि उत्पादन), विविधतायुक्त, समावेशी स्थानीय तह(सांस्कृतिक उत्थान, सम्पदा संरक्षण तथा विविधता) लाई प्राथमिकता दिइएको छ। गुणस्तरीय शिक्षा, स्वास्थ्य, खानेपानी, बाटोघाटो लगायतका आधारभूत सुविधाहरू सुनिश्चित गर्ने स्थानीय तह (पूर्वाधार तथा समतामूलक विकास) को विषय उल्लेख छ।"
भीरबाट लडेर म्यादी प्रहरीको मृत्यु,नुवाकोट : भीरबाट लडेर नुवाकोटमा एक जना म्यादी प्रहरीको ज्यान गएको छ। घरबाट फर्कने क्रममा बेलकोटगढी नगरपालिका१२ सतारेका म्यादी प्रहरीको भीरबाट लडेर ज्यान गएको जिल्ला प्रहरी कार्यालय नुवाकोटले जनाएको छ। घर पुगेर कार्यक्षेत्र विदुर फर्कने क्रममा बाटोमा पर्ने घट्टेखोलाको भीरबाट लडेर २६ वर्षीय योगेन्द्र न्यौपानेको ज्यान गएको नुवाकोट प्रहरी प्रमुख प्रहरी उपरीक्षक रामप्रकाश शाहले जानकारी दिए। उनका अनुसार भीरबाट लडेका म्यादी प्रहरी न्यौपानेको शव एकसय मिटर तल फेला परेको थियो। मृतक म्यादी प्रहरी न्यौपानेको शव नुवाकोट जिल्ला अस्पताल त्रिशूलीमा पोष्टमार्टम गरिएको छ। मृतक न्यौपानेको शव परिवारको जिम्मा लगाएर अन्तिम संस्कार गरिएको छ।
"गभर्नर अधिकारी निलम्बन प्रकरण : सरकारबाट अन्याय, अदालतबाट न्याय","काठमाडौं : गभर्नर महाप्रसाद अधिकारी गत चैत २५ गते दिनभर अर्थमन्त्री जनार्दन शर्मासँग एउटै कार्यक्रममा थिए। नेपाल राष्ट्र बैंकको उक्त कार्यक्रममा अर्थमन्त्री शर्माले गभर्नर अधिकारीको आलोचना गरे। त्यही साँझ अधिकारीले आफू निलम्बनमा परेको सन्देश पाए। तब राष्ट्र बैंक जानबाट रोकिए। मन्त्रिपरिषद्को चैत २४ गते बसेको बैठकले उनलाई निलम्बन गरेको थियो। जुन जानकारी उनले २४ घण्टापछि पाएका हुन्। पुनर्बहालीको माग गर्दै अधिकारी सर्वोच्च अदालत गए। उनी मंगलबार दिउँसो सर्वोच्चको इजलासमा बसे। आफ्नो तर्फका कानुन व्यवसायीले गरेको बहस गम्भीर हुँदै सुने। उनलाई न्यायाधीश हरिप्रसाद फुयाँलको एकल इजलासले काममा फर्कन बाटो खोलिदिएको छ। सर्वोच्च अदालतको आदेशको कपी लिएर बुधबारदेखि काममा फर्कन्छु, गभर्नर अधिकारीले अन्नपूर्ण पोस्ट्सित भने, म त एउटा माध्यम मात्र हुँ। सर्वोच्च अदालतको आदेशले समग्र प्रणालीलाई नै सहयोग पुर्याउँछ। राष्ट्र बैंकको स्वायत्तता कायम भएको छ। अदालतको आदेशले स्वायत्ततामा थप संरक्षण गरेको छ। म आशावादी छु अन्तरिम आदेश निरन्तर नै हुनेछ। सर्वोच्चले मन्त्रिपरिषद्को निर्णय र अर्थ मन्त्रालयले चैत २५ गते अधिकारीको नाममा जारी गरेको पत्राचार तत्काल कार्यान्वयन नगर्न र नगराउन आदेश दिएको हो। अधिकारीले माग गरेबमोजिमको आदेश जारी हुन नपर्ने भए १५दिनभित्र महान्यायाधिवक्ताको कार्यालयमार्फत लिखित जवाफ पेस गर्न प्रधानमन्त्री तथा मन्त्रिपरिषद् कार्यालयलाई अदालतले आदेश दिएको छ। नेपाल राष्ट्र बैंक, मौद्रिक नीति तथा समग्र स्थायित्वसँग गाँसिएको विषय देखिएकाले अन्तरिम आदेश जारी गर्नेनगर्ने सम्बन्धमा दुवै पक्षलाई झिकाई छलफल गरी निर्णयमा पुग्नुपर्ने देखिएको आदेशमा उल्लेख छ। यसका लागि वैशाख १३ गते पेसी तोकी दुवै पक्षलाई जानकारी दिन पनि आदेश गरिएको छ। अन्तरिम आदेशको निर्णय नहुन्जेल गभर्नरलाई पदीय जिम्मेवारी पूरा गर्न अन्तरिम आदेश भएको छ। नेपालको संविधानको धारा १३२ (२) तथा धारा ३०४ (१) को प्रतिबन्धात्मक वाक्यांश तथा नेपाल राष्ट्र बैंक ऐन, २०५८ को दफा २३ (१) (क) को विद्यमानताको अवस्थामा जाँचबुझ समिति गठन भएको छ। अभियोग छ, आधार छैन कानुन व्यवसायीले गभर्नर अधिकारीलाई पदमुक्त अवस्था नहुँदा नहुँदै अर्थमन्त्री शर्माले हस्तक्षेप गरेको तर्क गरे। सरकारले अधिकारीलाई पदमुक्त गर्ने कुनै आधार र कारण उल्लेख गर्न नसकेको दाबी उनीहरूले गरे। तीन दशकभन्दा लामो समय बैंकिङ क्षेत्रमा बिताएका अधिकारी २०७२ पुस १० गतेसम्म डेपुटी गभर्नर थिए। २०७३ सालमा लगानी बोर्डमा प्रमुख कार्यकारी अधिकृत भएका थिए। त्यसको झन्डै तीन वर्षपछि २०७६ चैत २४ गते गभर्नर भएका थिए। नेपाल राष्ट्र बैंक ऐन, २०५८ दफा २२ को ५ (ख) बमोजिम बैंकको उद्देश्य हासिल गर्नको निमित्त बैंकले गर्नुपर्ने कार्यहरू गर्नगराउन कार्यक्षमताको अभाव भएमा मन्त्रिपरिषद्ले पदमुक्त गराउन सक्ने उल्लेख छ। पुनर्बहालीको माग गर्दै अधिकारीले रिट निवेदनसँगै कार्यक्षमताका सम्बन्धमा पनि विभिन्न कागजात पेस गरेका थिए। पूर्वमहान्यायाधिवक्ता एवं वरिष्ठ अधिवक्ता सुशीलकुमार पन्तले अधिकारी आर्थिक एवं प्रशासनिक क्षमतायुक्त भएको दाबी गरे। गभर्नर अधिकारी पदमुक्त हुने अवस्था पुगेको हुनुपर्छ। त्यसका लागि गभर्नरले अमुक कार्य गरेको हुनुपर्छ, उनले भने, जनतासामु गभर्नरले त यस्तो पो गरेछन् भन्ने देखिनुपर्छ। यस्तो कुनै कुरा उल्लेख छैन। वरिष्ठ अधिवक्ता राधेश्याम अधिकारीले कुनै पनि व्यक्तिलाई कारबाही गर्दा कारण र आधार खुल्नुपर्ने बताए। गभर्नरलाई लेखेको चिठीको व्यहोरामा कारण र आधार पर्याप्त छैन, अधिकारीले भने, बैंकको उद्देश्यमा गभर्नरबाट कुनकुन कुरा त्रुटि भएको हो उल्लेख छैन। उनले चिठीको व्यहोरामा निलम्बन गर्नुको कुनै आधार र कारण उल्लेख नगरिएको तर्क गरे। वरिष्ठ अधिवक्ता शम्भु थापाले अर्थमन्त्री शर्मा र गभर्नर अधिकारीको बीचमा हार्ड टक नभएको बताए। नेपाली जनताले कुनै कुरा थाहा नपाउने गरी अर्थमन्त्रीले जे पनि गर्न सक्ने निजी पद होइन, थापाले भने, अर्थमन्त्री र गभर्नरबीच नीतिगत कुरा नमिलेको देखाउन सक्नुपर्यो। नीतिगत कुरामा गभर्नरले साथ नदिएको नेपालीले बुझ्ने गरी नीति देखाउनुपर्यो। ४० करोडको खेल विवादास्पद व्यापारी पृथ्वीबहादुर शाहका विभिन्न कम्पनीका नाममा आएको रकम रोक्का गरी फिर्ता पठाउन अमेरिकाको फाइनान्सियल क्राइम इन्फोर्समेन्ट नेटवर्क (फिनसेन)ले नेपाल राष्ट्र बैंकलाई पत्राचार गरेको थियो। त्यही आधारमा राष्ट्र बैंकले अनुुसन्धान थालेको थियो। त्यसविरुद्ध शाहले दिएको निवेदनमा अर्थमन्त्री शर्माले मन्त्रालयका सचिवलाई तोक आदेश गरेका थिए। अर्थमन्त्रीले निवेदनमा तोक लगाउनुभएछ। अन्नपूर्ण पोस्ट् दैनिकले उहाँको तोक आदेश पूरै छापेको छ। एकातिर किन खाता रोक्का गरिएको हो ? जानकारी माग्दै हुनुहुन्छ। अर्कोतिर खाता खोल्न पनि पत्राचार गर्नुभएको छ। सुशील पन्त, वरिष्ठ अधिवक्ता (इजलासमा बहसका क्रममा) वरिष्ठ अधिवक्ता अधिकारीले प्रश्न गरे, खाता फुकुवा गर्नु र नगर्नु भन्ने अर्थमन्त्रीको काम हो ? बैंकको स्वायत्ततामा प्रत्यक्ष असर पर्ने काम अर्थमन्त्रीले गर्नुभयो। गभर्नरले बैैंकको उद्देश्य अनुकूल काम नगरेको हो भने अर्थ मन्त्रालयले असहमति वा विमति प्रकट नगरेको उनले बताए। बैंक सञ्चालक समितिका अन्य पदाधिकारीलाई कुनै आरोप लगाइएको छैन। गभर्नरलाई मात्र आरोप लगाउँदा के काम बिराएको हो ? गर्नुपर्ने कुन काम पूरा गरेनन् ? अधिकारीले प्रश्न गर्दै भने, यो स्वेच्छाचारी, आत्मनिष्ठ छ। मनीलाउण्डरिङसमेत जोडिएको विषय हो। अर्थमन्त्रीले खेलाँची गर्ने विषय होइन। वरिष्ठ अधिवक्ता हरिहर दाहालले अमेरिकाबाट आएको रकमको स्रोत खोजी भएको चर्चा गरे। भने, अर्थमन्त्रीको पूर्वपृष्ठभूमिको धङधङी अझैं गएको छैन। मैले बोलिसकेपछि त्यही नै कानुन हो भन्ने सोंच छ। यो बायस र कपटपूर्ण छ। वरिष्ठ अधिवक्ता सतिशकृष्ण खरेलले कार्यक्षमता अभावबारे छानबिन नभएको बताए। सरकार गभर्नरलाई हटाउने निष्कर्षमा पुगेको छ। यसको प्रयोजनको लागि जाँचबुझ समिति बनाएको छ, खरेलले भने, निष्कर्षमा पुग्नुअघि प्राकृतिक न्यायको सिद्धान्त आकर्षित हुँदैन ? गभर्नरलाई एकपटक मौका दिनुपर्दैन ? कारबाही गर्नु पूर्व सोध्नुपर्छ। तर, सुनुवाइको मौकासमेत दिइएन। इजलासमा अन्नपूर्ण पोष्ट्को चर्चा अमेरिकाबाट आएको शंकास्पद ४० करोड रुपैयाँ छुटाउन अर्थमन्त्री शर्माले तोक आदेश गरेको पाइएको छ। शाहले गत चैत ११ गते अर्थमन्त्री शर्मालाई सोझै निवेदन दिएका थिए। उनका ११ कम्पनीका नाममा आएको रकम छुटाउन उनले सादा कागजमा निवेदन लेखेका थिए। उक्त कुराको खुलासा गर्दै अन्नपूर्ण पोस्ट्ले वैशाख १ गते मुख्य समाचार प्रकाशन गरेको थियो। उक्त समाचारको चर्चा इजलासमा भएको छ। अमेरिकाबाट आएको शंकास्पद रकम फुकुवा गर्ने विषयमा अर्थमन्त्री जनार्दन शर्माले गत चैत १३ गते गरेको तोकआदेश । वरिष्ठ अधिवक्ता पन्तले अन्नपूर्ण पोस्ट् दैनिकले उहाँको तोक आदेश पूरै छापेको चर्चा गरे। भने, अर्थमन्त्रीले निवेदनमा तोक लगाउनुभएछ। रमाइलो छ। अर्थमन्त्रीको तोक आदेश। अन्नपूर्ण पोस्ट् दैनिकले उहाँको तोक आदेश पूरै छापेको छ। एकातिर किन खाता रोक्का गरिएको हो ? जानकारी माग्दै हुनुहुन्छ। अर्कोतिर खाता खोल्न पनि पत्राचार गर्नुभएको छ। वरिष्ठ अधिवक्ता हरिहर दाहालले जाँझबुझ समितिमा बस्नु लाभको पद भएको बताए। भने, सरकारले नियुक्त गरेको र सरकारी लाभको पद भएकाले सेवा निवृत्त न्यायाधीश अध्यक्षका रूपमा सरकारी कोषबाट पारिश्रमिक लिने हो। सर्वोच्च अदालतमा मुद्दा परेको छ। पृथ्वीबहादुर शाहको मुद्दामा अदालतले निर्णय गर्छ नि ! अदालतको आदेश नआउँदै अर्थमन्त्रीले हस्तक्षेप गर्नुहुँदैन। कृष्णप्रसाद भण्डारी, वरिष्ठ अधिवक्ता राष्ट्र बैंकको उद्देश्यमा गभर्नरबाट कुनकुन कुरा त्रुटि भएको हो ? उल्लेख छैन। निलम्बन गर्नुको कारण र आधार पर्याप्त छैन। कारण र आधार खोल्नुपर्छ। राधेश्याम अधिकारी, वरिष्ठ अधिवक्ता अर्थमन्त्रीको पूर्व पृष्ठभूमिको धङधङी अझैं गएको छैन। मैले बोलिसकेपछि त्यही नै कानुन हो भन्ने सोंच छ। यो भेदभाव र कपटपूर्ण छ। हरिहर दाहाल, वरिष्ठ अधिवक्ता केन्द्रीय बैंक स्वायत्त र स्वतन्त्र हुनुपर्छ। केन्द्रीय बैंकको उद्देश्यमा प्रतिकूल असर नपर्ने हदसम्म मात्र सरकारलाई सहयोग गर्ने हो। सुशील पन्त, वरिष्ठ अधिवक्ता सरकारको नोकरका रूपमा गभर्नरलाई दोष लगाउने गरी जाँचबुझ समितिको अध्यक्षमा सर्वोच्च अदालतको सेवा निवृत्त न्यायाधीश बस्न मिल्दैन। शम्भु थापा,वरिष्ठ अधिवक्ता सरकार गभर्नर हटाउने निष्कर्षमा पुगेको छ। यसको प्रयोजनका लागि जाँचबुझ समिति बनाएको छ। निष्कर्षमा पुग्नुअघि प्राकृतिक न्यायको सिद्धान्त आकर्षित हुँदैन ? गभर्नरलाई एकपटक मौका दिनुपर्दैन ? सतिशकृष्ण खरेल, वरिष्ठ अधिवक्ता विवादास्पद व्यापारी पृथ्वीबहादुर शाहको कम्पनी टाइम्स टुडे पिस होलिडे इन्भायोरोमेन्ट प्रालिको मुद्दामा सर्वोच्च अदालतले गत साउन २४ गते दिएको आदेश। संकटपूर्ण अर्थतन्त्र अर्थतन्त्र खस्काउने सरकार, निलम्बनमा पर्ने गभर्नर अराजक अर्थमन्त्री, ढाकछोप गर्न गभर्नरमाथि कारबाही आर्थिक संकटका कारक स्वयं अर्थमन्त्री प्रतिशोधमा अर्थमन्त्री शर्मा गभर्नरमाथि दोष थोपरेर अर्थमन्त्री उम्किन मिल्दैन खस्किँदै अर्थतन्त्र, ढाकछोप गर्दै सरकार शंकास्पद ४० करोड छुटाउन अर्थमन्त्रीकै तोक अर्थमन्त्री जनार्दन शर्माको अनर्थ कदम सर्वोच्चले छाड्न मानेन, अघि सरे अर्थमन्त्री को ठीक, को दोषी बुझ्नुपर्छ नेतृत्वको गैरजिम्मेवारीले संकट अर्थतन्त्र : चरित्र फेरियो, बहस उस्तै झनै दबाबमा अर्थतन्त्र निलम्बित गभर्नर महाप्रसाद अधिकारी किन पुगे सर्वोच्चमा ? गभर्नर अधिकारीमाथिको निलम्बन फुकुवा र काममा फर्किन बाटो खोल्ने आदेशमा के छ? पुनर्बहाली भएका थिए ३ गभर्नर"
६ महानगरमा मिल्यो भागबन्डा,"काठमाडौं : सत्ता गठबन्धन दलले लामो रस्साकस्सीबीच ६ महानगरपालिका प्रमुख र उपप्रमुख पदको उम्मेदवारीमा भागबन्डा गरेका छन्। कांग्रेसको भागमा काठमाडौं, ललितपुर र विराटनगरको नगर प्रमुख पद परेको छ। एकीकृत समाजवादीले पोखरा, जसपाले वीरगन्ज र माओवादी केन्द्रले भरतपुरको नगर प्रमुख पाएका छन्। प्रधानमन्त्रीनिकट स्रोतका अनुसार कांग्रेसले वीरगन्ज, पोखरा र भरतपुरमा उपप्रमुख लिने भएको छ। माओवादीले ललितपुर, एकीकृत समाजवादीले काठमाडौं र जसपाले विराटनगरमा उपप्रमुख पाउने भएका छन्। भरतपुर र पोखरा महानगरको भागबन्डामा गठबन्धनबीच रस्साकस्सी चलेको थियो। कांग्रेसका स्थानीय नेताकार्यकर्ताले दुवै महानगरपालिकाको नेतृत्व आफ्नो पार्टीले नै लिनुपर्ने भन्दै केन्द्रीय नेतृत्वलाई दबाब दिएका थिए। कार्यकर्ताले विरोध जनाए पनि प्रधानमन्त्री शेरबहादुर देउवाले बाध्यतावश पोखरा, भरतपुर र वीरगन्ज अन्य दललाई दिनुपरेको बताएका थिए। महानगर सिट बाँडफाँटमा समस्या देखिएपछि देउवाले प्रदेश र जिल्ला नेतालाई काठमाडौं बोलाएका थिए। देउवाले मंगलबार चितवन जिल्ला सभापति राजेश्वर खनाल र गण्डकी कांग्रेस सभापति शुक्रराज शर्मा, कास्की सभापति किशोरदत्त बराललाई बोलाएका हुन्। पोखरा अरू दललाई नदिन सभापतिसमेत रहेका प्रधानमन्त्री देउवासँग आग्रह गर्दा केही जवाफ नपाएको कास्की सभापति बरालले बताए। गत चुनावमा पोखरामा कांग्रेसलाई करिब ४६ हजार मत आएको थियो। अहिले ६५७० हजार मत खस्नेमा हामी विश्वस्त छौं। यो अवस्था बुझिदिनुपर्यो। गठबन्धनका नाममा जनाधार नै नभएका दललाई कसरी काँध बोकेर हिँड्नु भनेर प्रश्न गर्यौं, बरालले भने, तर, सभापतिजीले केही प्रतिक्रिया दिनुभएन। चितवनका जिल्ला सभापति खनालले भने, सभापतिजीले तपाईंहरूले निर्णय बदल्नुपर्यो। गठबन्धनमा छौं। भागबन्डा नगरी गठबन्धन सँगै अघि बढ्न सकिँदैन भनेर भन्नुभयो। आफूले कार्यकर्ताको भावनाविपरीत जान सकिँदैन भन्ने जवाफ दिएको खनालले बताए। कार्यकर्ता अब पनि माओवादीलाई सहयोग गर्ने भन्ने कुराले यसै पनि आक्रोशित छन्। उहाँहरूले चितवन कांग्रेसको आत्मविश्वासलाई बुझ्नुहुन्छ भन्ने लाग्छ, खनालले भने। गठबन्धनभित्र गत निर्वाचनमा जहाँजसले जितेको छ, उक्त स्थानीय तहको प्रमुखमा त्यही पार्टीको उम्मेदवार बनाउने मापदण्डअनुसार कांग्रेसले ललितपुर र विराटनगर पाएको हो। त्योसँगै कांग्रेसले काठमाडौं पनि आफ्नो भागमा राखेको छ। माओवादी केन्द्रले जितेको भरतपुर महानगरपालिका माओवादीले नै पाएको हो। जसपाले जितेको वीरगन्ज पनि उसकै पोल्टामा परेको छ। गत निर्वाचनमा एमालेले जितेको आधारमै गठबन्धन दलले एमाले फुटेर बनेको एकीकृत समाजवादीलाई पोखरामा दिएको छ। कास्की समाजवादीलाई दिएपछि कास्की कांग्रेस सचिव भानु ढकालले गठबन्धनको निर्णय आएपश्चात् विरोध गर्दै भने, समाजवादीले रूख चिह्न लिएर चुनाव लड्ने हो भने हामी सहमति जनाउन सक्छौं। नत्र भने हामी बहिस्कार गर्छौं। नेकपा एसको जनाधार कहाँ छ ? बत्ती बालेर खोज्नुपर्छ। कांग्रेसको ६० हजार मत अर्को पार्टीको नेतालाई हाल्नका लागि हामीले संगठन बलियो बनाउन दुःख गरेका हौं ? यो कुरा माधव नेपाले पनि बुझिदिनुपर्छ। गठबन्धन दलहरूले उपमहानगरको हकमा पनि दुई विधिबाट बाँडफाँटको प्रक्रिया अघि सारेका थिए। जसमा २०७४ को स्थानीय चुनावमा जुन पार्टीले जितेको छ त्यसैलाई दिने र अर्को एमाले र स्वतन्त्रबाट जितेका स्थानमा भागबन्डा गर्ने सहमति भएको थियो। ७४ मा कांग्रेसले जितेको ३, समाजवादीले जितेको १ तिनै दलले पाउने भनिएको थियो। गठबन्धन दलका एक नेताका अनुसार नेपालगन्ज, बुटवल, इटहरी, हेटौंडा, सिमरा, तुल्सीपुर र घोराहीलाई बाँडफाँट गरिने गरी छलफल भएको छ। उपमहानगरमा गठबन्धन दलबीच, घोराही, सिमरा र इटहरीमा सहमति जुट्न सकस भएको छ। घोराहीमा माओवादी र कांग्रेसको दाबी छ। सिमरामा जनता समाजवादी र कांगे्रस बीचमा तालमेल मिलेको छैन। इटहरीमा भने कांग्रेस र एकीकृत समाजवादीबीच सहमति जुट्न सकेको छैन। सूचना तथा सञ्चारमन्त्री ज्ञानेन्द्रबहादुर कार्कीले गठबन्धनको छलफलका बारेमा जानकारी दिँदै भने शीर्ष नेताबीच सहमति जुट्दै छ। निष्कर्षमा पुग्न केही समय लाग्छ। आजै राति पनि हामी छलफलमा हुन्छौं।"
मोरङमा मोटरसाइकलको चक्कामा सल बेरिएर युवतीको मृत्यु,विराटनगर : मोरङको ग्रामथान गाउँपालिका७ मा पूर्वबाट पश्चिमतर्फ आउँदै गरेको मोटरसाइकलको चक्कामा सल बेरिएर मंगलबार साँझ एक युवतीको मृत्यु भएको छ। सडकमा गुडिरहेका बेला को ३८ प २२०३ नम्बरको मोटरसाइकलको चक्कामा सल बेरिएर सुनसरीको इटहरी उपमहानगरपालिका८ की अन्दाजी २१ वर्षीया रेश्मा नेपालीको मृत्यु भएको मोरङ प्रहरीका प्रवक्ता डीएसपी दीपक श्रेष्ठले बताए। रेश्मा प्रहरी जवान ग्रामथान७ घर भएका ३० वर्षीय निरजकुमार चौधरीले चलाएको मोटरसाइकलको पछाडि बसेकी थिइन्। उनले लगाएको लेहेङ्गाको सल मोटरसाइकलको चक्कामा बेरिएपछि साँझ ६:५० बजेतिर दुर्घटना भएको डीएसपी श्रेष्ठले बताए। गम्भीर घाइते भएकी रेश्मालाई उपचारका लागि विराटनगरको विराट नर्सिङ होम पुर्याउनसाथ चिकित्सकले मृत घोषित गरेका हुन्। मोटरसाइकल चालक चौधरीलाई नियन्त्रणमा लिएर घटनाको अनुसन्धान थालिएको जानकारी श्रेष्ठले बताए। प्रहरी जवान चौधरी तेह्रथुमको मोराहाङ प्रहरी चौकी दरबन्दी भइ जिल्ला प्रहरी कार्यालय तेह्रथुममा कार्यरत थिए। टिपरको ठक्करका कारण दुर्घटना भएको चौधरीले बताएपछि प्रदेश १०२००१ ख ८१०३ नम्बरको टिपर र चालक मोरङको बूढीगंगा गाउँपालिका७ का ३४ वर्षीय हर्कबहादुर तामाङलाई पनि प्रहरीले नियन्त्रणमा लिएर अनुसन्धान गरिरहेको छ।
"रामेछापमा गठबन्धनको नहुने संकेत, कांग्रेस र माओवादी केन्द्रबीच मिलेन भागबण्डा","काठमाडौं : आठ स्थानीय तह रहेको रामेछापमा सत्ता गठबन्धनबीच तालमेल नहुने संकेत देखिएको छ। स्थानीय तह निर्वाचनमा तालमेल गर्न रामेछाप जिल्लामा गठबन्धनका शीर्ष नेताबीच पटकपटक बैठक बसेपनि भागबण्डा नमिल्दा सहमति जुट्न नसकेको हो। कांग्रेस र माओवादी केन्द्रका नेताहरुले आफू लचिला हुँदा पनि अर्को दल लचिलो नभएका कारण गठबन्धन टुट्न लागेको बताएका छन्। नेपाली कांग्रेस रामेछापका सचिव दीपक खड्काले माओवादी केन्द्रले धेरै सिट मागेकाले जिल्लामा गठबन्धन हुन नसक्ने संकेत गरे। आफ्नो क्षमताभन्दा बढी सिट माओवादीले मागेको छ उनले अन्नपूर्णसँग भने,गठबन्धन टुट्ने सम्भावना देखिएको छ, भागबण्डाको विषयमा निरन्तर छलफलको चरणमा नै छौं तर कुरा मिलेको छैन। कांग्रेसले पछिल्लो समय रामेछापमा आफ्नो पार्टी मजबुत हुँदै गएको दाबी गरेको छ। अघिल्लो स्थानीय निर्वाचनमा कांग्रेसले एक नगरपालिका, एक गाउँपालिकाको उपप्रमुख र १३ वडा वडा जितेको हो। समग्र ठाउँहरुमा कांग्रेसको स्थान माथि नै थियो हार्दा पनि। सचिव खड्काले भने, तर पछिल्लो चरणमा भएको संघ र प्रदेशको निर्वाचनमा वाम गठबन्धन हुँदा पनि कांग्रेसको मत धेरै माथि रहेको छ। त्यो मतान्तर र जनआधार विश्लेषण गर्दा ६० प्रतिशत कांग्रेसले पाउनुपर्छ भन्ने हाम्रो धारणा हो। बाँकी अरु दललाई बाँडफाड हुने गरी प्रस्ताव गरेका हौं। उनले कांग्रेसले पाँच पालिका मागेको र त्यसमा एउटा उपप्रमुख एकीकृत समाजवादीलाई र जिल्ला समन्वयमा सहयोग गर्नसमेत सकिने धारणा राखे। खड्काले जिल्लाका सबै स्थानीय तहबाट उम्मेदवार सिफारिस भइसकेकाले अन्तिम समयमा गठबन्धन भए कांग्रेस पाएका पालिका र नभएपनि छिट्टै सबै तहको उम्मेदवार घोषणा गर्ने कांग्रेसको तयारी रहेको बताए। निर्वाचनमा गठबन्धनको सम्भावना कम भएपछि कांग्रेसले उम्मेदवारको नाम जिल्लामा मागेको हो। यता माओवादी केन्द्र रामेछापका सचिव एवम् पूर्व सांसद तारानारायण श्रेष्ठले पनि कांग्रेससँग सिट बाँडफाँडमा कुरा नमिलेकाले जिल्लामा गठबन्धन टुट्ने संकेत गरे। संख्यामा कुरा मिलेको छैन, कांग्रेसका साथीहरुको हाइ लेभलको दाबीले गर्दा वार्ता निष्कर्षमा पुगेको छैन। श्रेष्ठले अन्नपूर्णसँग भने,गठबन्धन नहुने सम्भावना बढेको छ। हुँदै हुँदैन भन्न सकिँदैन। उनले गठबन्धनमा कुरा नमिलेपछि माओवादी केन्द्र आन्तरिक छलफलमा जुटेको जानकारी दिए। माओवादीले यस अघि चुनाव जितेको दोरम्बा शैलुङ गाउँपालिका र सुनापति गाउँपालिकासहित चार वटा स्थानीय तह दाबी गरेको छ। एमालेबाट निर्वाचन जितेका मेयर रमेश बस्नेत एकीकृत समाजवादी पार्टीमा गएका छन्। सोहि कारणले मन्थली नगरपालिकामा एकीकृत समाजवादीले समेत दाबी गरेको छ। जिल्ला सदरमुकाम समेत रहेको मन्थली नगरपालिकामा कांग्रेस र माओवादी केन्द्र पनि दाबी छ। कांग्रेसले समाजवादीसँग मत कम रहेकाले भागबण्डामा खासै विवाद नभएको जनाएको छ। सत्ता गठबन्धनको बैठक बस्नु अगाडि नै कांग्रेस रामेछापका उपसभापति लेखबहादुर कार्कीले जिल्लामा माओवादीसँग चुनावी तालमेल नहुने घोषणा गरेका थिए। उनले माओवादीले रामेछापमा कांग्रेससँग भएको सम्झौता विपरित मन्थली माविको विव्यसको चुनावमा भएको गठबन्धनमा ठूलो धोका पाएको भन्दै असन्तुष्ट व्यक्त गरेका थिए। जिल्लामा कांग्रेसका कार्यकर्ताहरुले गठबन्धन भए आफ्नो पार्टीको चुनाव चिन्हबाहेक अन्यत्र मतदान नगर्ने उद्घोष गर्दै आएका छन्। एमालेले जिल्लामा धमाधम उम्मेदवार घोषणा गरेपनि गठबन्धनमा आवद्ध दलहरुले उम्मेदवार घोषणा गरेका छैनन्। एमालेले गठबन्धन भएपनि कम्तिमा ६ वटा पालिका एक्लै जित्ने दाबी गर्दै आएको छ। सत्ता गठबन्धनमा आवद्ध दल भागबण्डामा अल्झिरहेको समयमा एमालेले जिल्ला व्यापी चुनावी कार्यक्रम गरेको छ। गएको स्थानीय निर्वाचनमा रामेछापमा ५ स्थानीय तहमा एमाले एक्लैले निर्वाचन जितेको थियो। माओवादीले दुई र कांग्रेसले एक स्थानीय तहमा निर्वाचन जितेका थिए।"
पल शाह प्रकरण : नाबालिकाका बुवाले पनि बयान फेरे,"तनहुँ : नायक पल शाह विगत २८ दिनदेखि जिल्ला कारागार तनहुँमा छन्। जबरजस्ती करणी मुद्दामा जिल्ला अदालत तनहुँले गत चैत १० गते उनलाई पुर्पक्षका लागि थुनामा पठाउने आदेश दिएपछि उनी बन्दी जीवन बिताइरहेका छन्। नवलपुर जिल्ला अदालतले पनि चैत २३ गते शाहलाई पुर्पक्षका लागि थुनामा पठाउने आदेश दिएको थियो। पछिल्लो समय पल शाह प्रकरणमा नयाँ ट्वीस्ट आएको छ। झुटो प्रेमको बहाना गरेर पलले पोखरा, तनहुँ र नवलपुरमा पटक पटक बलात्कार गरेको जाहेरी दिएकी नाबालिक गायिका र उनका बुबालेसमेत बयान फेरेका छन्। मंगलबार जिल्ला अदालत तनहुँमा बकपत्र दिने क्रममा उनले छोरीको कुरालाई आधार मानेर जाहेरी दिएको बताएका छन्। उनले जबरजस्ती करणी भएको होइन भनेर बयान दिएका हुन्। जाहेरीवालाको बकपत्र होस्टाइल भयो। पहिला जाहेरीमा जे उल्लेख थियो। ठ्याक्कै विपरीत बयान दिएका छन्, जिल्ला अदालत तनहुँका श्रेस्तेदार मीनबहादुर कुँवरले भने, जाहेरीमा गरेको दस्तखत भने आफ्नै रहेको स्वीकार गरेका छन्। मंगलबार उपस्थित नभएका सरकारी पक्षकालाई झिकाउन पेसी तोकिएको श्रेस्तेदार कुँवरले जानकारी दिए। मंगलबार नै गायक दुर्गेश थापाले पनि बकपत्र दिएका छन्। दुर्गेशजीले बयानका क्रममा दुई जनाको बिषयमा केके भयो मलाई थाहा छैन। मैले सुनेको मात्र हुँ भने, कुँवरले भने। आइतबार नै पीडित नाबालिकाले बकपत्र दिने क्रममा जाहेरीमा उल्लेखित विवरणहरूमा सत्यता नभएको बयान दिएपछि पल शाह प्रकरणमा तरंग पैदा भएको थियो। पीडितले आफूले दबाबमा आएर त्यस्तो आरोप लगाएको बताएकी थिइन्। पीडितको उमेर नपुगेकाले संरक्षकको बयानले अर्थ राख्ने भन्दै उनका बुबाको बकपत्र के आउँला भन्ने चासो थियो। जाहेरी दिने बुवाले नै बयान फेरेपछि पलका समर्थकहरूले सत्यता खुल्दै गएको भन्दै खुसी व्यक्त गरेका छन्। अदालतको आदेश बदर गर्न माग गर्दै उच्च अदालत पोखरामा निवेदन दर्ता भइसकेको छ। जिल्ला न्यायाधिवक्ता रामचन्द्र शर्माले प्रमाण संकलन भइरहेकाले अहिले नै यसै भनिहाल्ने अवस्था नभएको बताए। अन्य प्रमाणहरू संकलन हुँदैछ। हाम्रो तर्फबाट हामीले बकपत्र दिएका छौं। फैसला अदालतले गर्ने हो, उनले भने, अहिले नै यही हुन्छ भन्न सकिँदैन। नेपाल बार एशोसिएसन तनहुँका अध्यक्ष भानुभक्त सुवेदीले पीडितको संरक्षक बुबाले समेत बयान फेरेपछि पल शाहलाई केही सहज भएको बताए। घटना भएको घरबेटीको पनि बकपत्र लिन बाँकी छ। प्रमाणहरू संकलन गरेर सम्रग मूल्यांकन हुनुपर्छ, उनले भने। अध्यक्ष सुवेदीले नवलपुरमा हुने बकपत्रमा जाहेरीवाला, कागज गर्नेहरू कसरी प्रस्तुत हुन्छन् भन्ने विषयले पनि अर्थ राख्ने बताए। भोलिबाट नवलपुरमा बकपत्र सुरु हुँदैछ। त्यहाँ उहाँहरू कसरी प्रस्तुत हुनुहुन्छ। त्यहाँको बयानले पनि अर्थ राख्छ, उनले भने।"
इथियोपियामा रुसी दूतावासबाहिर किन लाइनमा छन् युवा ?,"अदिस अबाबा : इथियोपियाको राजधानी अदिस अबाबामा रहेको रुसी दूतावास अगाडि ठूलो संख्यामा युवा भेला भएका छन्। त्यहाँ रूसले युक्रेनमा युद्धको लागि सैनिक भर्ती गरिरहेको छ भन्ने गलत सन्देश फैलिएको थियो। त्यसलगत्तै दर्जनौं इथियोपियाली रूसी दूतावासअघि लाइन लागेका हुन्। दूतावासका प्रवक्ता मारिया चेरनुखिनाले भने इथियोपियामा सैनिक भर्ना नगरिएको बताइन्। उनले भनिन्, 'बाहिरका केही मानिसहरूले उनीहरू रूसलाई जसरी पनि सहयोग गर्न तयार छन् भन्छन्। तर हामी भर्ती एजेन्सी होइनौं।', दूतावास आइपुगेका धेरै इथियोपियाली आफ्ना कागजातसहित आएका छन्। उनीहरुले रूसमा तलब धेरै उच्च छ भन्ने हल्ला सुनेको कारण आएका बताए। दूतावासबाहिर उभिरहेका एक युवाले आफू राम्रो तलबको खोजीमा भएकोले सिपाही वा अन्य जागिर पाउन सकिन्छ कि भनेर आएको बताए। युक्रेन रुस आक्रमणको विरुद्धमा ल्याइएको प्रस्तावमा संयुक्त राष्ट्रसंघमा मतदान नगर्ने देशमध्ये इथियोपिया पनि हो। बीबीसी"
स्थानीय तह निर्वाचन : विप्लववैद्य चुनौती,"काठमाडौं : सरकारले मोहन वैद्य नेतृत्वको क्रान्तिकारीमाओवादीदेखि सीके राउतको जनमत पार्टीका गतिविधिलाई चुनावी चुनौती ठानेको छ। साना हतियार, खुला सीमाबाट हुने घुसपैठ र विभिन्न देशका शरणार्थीमाथि पनि सरकारले निगरानी बढाएको छ। विभिन्न व्यक्ति, समूहबाट हुन सक्ने हिंसात्मक तथा आपराधिक गतिविधिप्रति निगरानी बढाइएको सरकारी अधिकारी बताउँछन्। गृह मन्त्रालय उच्च स्रोतका अनुसार क्रान्तिकारीमाओवादीका गतिविधि निगरानीमा राख्न सुरक्षा निकायलाई निर्देशन दिइएको छ। शान्तिपूर्ण राजनीतिमा प्रवेश गरेको घोषणा गरेको विप्लव नेतृत्वको पार्टीमा पनि निर्वाचनमा भाग लिनेनलिने विषयमा दुई धार देखिएको छ। जसकारण चुनावमा हिंसात्मक र अराजक गतिविधि हुन सक्ने भन्दै गृहले सुरक्षा निकायलाई चनाखो बस्न भनेको छ। मंगोल नेसनल अर्गनाइजेसनलगायत जातीय तथा साम्प्रदायिक समूहबाट अप्रत्याशित गतिविधि हुन सक्ने अनुमान गरिएको प्रहरीका एक उच्च अधिकारी बताउँछन्। जे जस्तो सुरक्षा चुनौती भए पनि हामी त्यसको सामना गर्न तयार छौं, प्रहरीका ती अधिकारी भन्छन्, निर्वाचन भयरहित तबरले सम्पन्न गर्न कटिबद्ध छांै। गृह मन्त्रालयका प्रवक्ता फणिन्द्रमणि पोखरेल यसपटक निर्वाचनमा विगतभन्दा तुलनात्मक रूपमा सुरक्षा चुनौती कम देखिएको बताउँछन्। सुरक्षाफौजका लागि सवारी साधन जुटाउने क्रममा छौं, प्रवक्ता पोखरेल भन्छन्, अन्य तयारी लगभग सकियो। चुनावमा अराजक गतिविधि हुनसक्ने, सतर्क रहन आग्रह शरणार्थी र आप्रवासीको गतिविधिमा निगरानी बढाउन निर्देशन साना हतियार अर्को चुनौती बन्न सक्ने विश्लेषण गर्दै गृहले इजाजतप्राप्त हतियार स्थानीय प्रहरी कार्यालयमा बुझाउन लगाउन र इजाजतपत्र नभएका हतियार जफत गर्न सबै जिल्ला प्रशासन कार्यालयलाई निर्देशन दिएको छ। जबरजस्ती चन्दा संकलन, भारतसँगको खुला सीमा नाकाबाट हुन सक्ने घुसपैठसमेत चुनौती हुन सक्ने गृहको आकलन छ। घुसपैठ र अवाञ्छित गतिविधिमा संलग्न हुने आशंकामा शरणार्थी र आप्रवासीको गतिविधिमा निगरानी बढाउन गृहले सुरक्षा निकायलाई निर्देशन दिएको छ। विभिन्न मुलुकबाट आएर अवैध रूपमा बसिरहेका आप्रवासीसमेत सुरक्षा चुनौती बन्न सक्ने सरकारको आकलन छ। नेपालमा रोहिंज्या, पाकिस्तानी, बंगलादेशीलगायत झन्डै ६ सय आप्रवासी बस्दै आएको गृहको अनुमान छ। नेपालभारत सीमा क्षेत्रमा निरन्तर गस्ती गर्न र आपराधिक तत्वहरूबाट हुन सक्ने घुसपैठलाईे नियन्त्रण गर्नसमेत गृहले निर्देशन दिएको छ। भारतसँग सीमा नाका मतदानको ७२ घण्टाअघि बन्द हुनेछन्। चुनावमा चारै सुरक्षा निकाय चुनावमा चारै सुरक्षा निकाय खटिँदै छन्। मतदाताको सुरक्षा जिम्मेवारी नेपाल प्रहरी, सशस्त्र प्रहरी र राष्ट्रिय अनुसन्धान विभागको हो। मतपेटिकासहित निर्वाचन सामग्री, निर्वाचन अधिकृत, निर्वाचनमा खटिने कर्मचारी, मतगणनास्थल, अति विशिष्ट र विशिष्ट व्यक्तिको सुरक्षा जिम्मा प्रहरी र सशस्त्र प्रहरीलाई दिइएको छ। कारागारलगायत महत्वपूर्ण प्रतिष्ठानको सुरक्षा जिम्मेवारी नेपाली सेनालाई दिने निर्णय भएको गृह स्रोतले बताएको छ। चुनावका बेला हवाई गस्तीसमेत गर्ने तयारी छ। जसका लागि निर्वाचन आयोग र नेपाली सेनाले समन्वय गर्ने छन्। आयोगका सूचना अधिकारी सूर्यप्रसाद अर्याल पनि अघिल्ला निर्वाचनभन्दा यसपटक सुरक्षा चुनौती कम रहेको बताउँछन्। तापनि, बुथ कव्जादेखि मतदातालाई प्रभाव पार्न सक्ने गतिविधि बढ्न सक्ने आयोगको ठम्याइ छ। गृहले स्थानीय तह निर्वाचन एकीकृत सुरक्षा योजना २०७९ लागू गरेको छ। सेनाले बाहिरी सुरक्षा र अति संवेदनशील तथा संवेदनशील जिल्लाका मतदानस्थलको सुरक्षा गर्नेछ। मतपत्र छपाइ र मतपेटीका ढुवानीको जिम्मेवारी पनि सेनाले लिएको छ। मतदानका दिन प्रत्येक मतदान केन्द्रबाट बढीमा ३० मिनेटको दूरीमा सेना राख्ने व्यवस्था मिलाइएको छ। झन्डै ७५ हजार सैनिक परिचालन गर्ने सरकारको तयारी छ। गृहमन्त्रीको अध्यक्षता रहने केन्द्रीय सुरक्षा समितिले सुरक्षा निकायहरूबीच समन्वय गर्नेछ। समितिले सुरक्षा अवस्थाको विश्लेषण गरी सोहीअनुरूप शान्ति सुरक्षा कायम गर्न सुरक्षा निकायलाई निर्देशन दिनेछ। गृहसचिवको संयोजकत्वमा केन्द्रीय कमान्ड पोस्ट रहनेछ। सेनाका बलाधिकृत रथी, नेपाल प्रहरी, सशस्त्र प्रहरी बल र राष्ट्रिय अनुसन्धान विभागका प्रमुख सदस्य रहनेछन्। स्थानीय तह निर्वाचन : साना हतियारले सुरक्षा चुनौती निर्वाचन सुरक्षामा १ लाख ६७ हजार सुरक्षाकर्मी स्थानीय निर्वाचन : पुर्चौडी अति संवेदनशील, पाँच पालिकामा छैन चुनौती मुस्ताङमा एकीकृत सुरक्षा रणनीति"
आगामी तीन दिन मेघ गर्जन र चट्याङ्गसहित वर्षा हुने,"काठमाडौं : नेपालका केही भूभागमा आगामी तीन दिन मेघ गर्जन र चट्याङ्गसहित क्षणिक वर्षाको सम्भावना रहेको मौसम विज्ञान पूर्वानुमान महाशाखाले जानकारी दिएको छ। महाशाखाका अनुसार हाल नेपालमा पश्चिमी वायुको साथै स्थानीय वायुको प्रभाव रहेको छ। बुधबार प्रदेश १ र मधेश प्रदेशमा आंशिकदेखि सामान्य बदलीको अवस्था छ। देशका पहाडी तथा हिमाली भूभागमा आंशिक बदली रही अन्य भूभागमा मौसम सामान्यतया सफा रहेको छ। साथै प्रदेश १ का एक वा दुई स्थानमा हल्का वर्षा हुने पूर्वानुमान महाशाखाले जनाएको छ। आज दिउँसो देशको पहाडी भूभागमा मौसम सामान्यतया सफा रहने छ। प्रदेश १, मधेश प्रदेश, बागमती र गण्डकी प्रदेशका थोरै स्थानहरुमा मेघ गर्जनचट्याङ्ग सहित क्षणिक वर्षाको सम्भावना रहेको छ। राती भने प्रदेश १, मधेश प्रदेश, बागमती, गण्डकी, कर्णाली र सुदूर पश्चिमका थोरै स्थानमा हल्का वर्षा हुने महाशाखाले उल्लेख गरेको छ। त्यस्तै बिहीबार र शुक्रबार पनि पहाडी क्षेत्रका केही भागमा सामान्य बदली भए पनि अन्य भूभागमा मौसम सफा रहने छ। अपरान्ह पछाडि गण्डकी प्रदेश लगायत बाँकी प्रदेशका पहाडी भूभागका थोरै स्थानमा मेघ गर्जनचट्याङ्ग सहित वर्षाको सम्भावना रहेको महाशाखाले जनाएको छ। पहाडी क्षेत्रमा मेघ गर्जनचट्याङ्ग सहित वर्षा तथा तराई तथा चुरे क्षेत्रमा तापक्रम बढ्दो क्रममा रहेकाले गर्मीका कारण हुन सक्ने असरबाट बच्नआवश्यक सतर्कता अपनाउन महाशाखाले अनुरोध गरेको छ।"
महिलालाई नपन्छाऔं,"दलहरूलाई स्थानीय चुनावका लागि उम्मेदवार छान्ने चटारो छ। ठूला दलहरूले पालिका प्रमुखमा सर्वसम्मत भएका बाहेक हरेकमा सिफारिस गर्दा एकजना महिला अनिवार्य सिफारिस गर्न निर्देशन दिएका छन्। पार्टीको सर्कुलरविपरीत जान नसकेर उम्मेदवार सिफारिस गर्नेहरूले एकजना महिला सिफारिस गरिरहेका छन्। तर, त्यो सिफारिस महिलालाई टिकट दिन होइन कि पार्टीको सर्कुलरविपरीत गएनौं भन्न मात्र। यसको पुष्टि २०७४ सालको स्थानीय निर्वाचनको परिणामले पनि गर्छ। देशभरमा ७ सय ५३ स्थानीय तह छन्। तीमध्ये ११ गाउँपालिका र ७ नगरपालिकामा मात्र महिलाको नेतृत्व छ। प्रतिशतमा भन्ने हो भने यो २४ मात्र होे। देशभरका पालिकामा ९७६ प्रतिशत पुरुष नेतृत्व छ। यसबाट के पुष्टि हुन्छ भने महिलालाई टिकट दिनमै दलहरू कन्जुस्याइँ गर्छन्। टिकट दिइहाले पनि हार्ने स्थानमा टिकट दिइन्छ। ३३ प्रतिशत महिलाको उम्मेदवारी पुर्याउनैपर्ने संवैधानिक व्यवस्थाले मात्र दलहरू महिलालाई टिकट दिन बाध्य भएको देखिन्छ। गत स्थानीय निर्वाचनको तथ्यांकअनुसार गाउँपालिका अध्यक्ष ११, उपाध्यक्ष ४ सय २४, नगर प्रमुख ७, उपप्रमुख २ सय ७६ पदमा महिला निर्वाचित भएका छन्। त्यतिबेला पनि उम्मेदवारी दिँदा अध्यक्ष वा उपाध्यक्ष अथवा प्रमुख वा उप्रमुखमध्ये एक महिला अनिवार्य उम्मेदवारी दिन दलहरूलाई संवैधानिक बाध्यता थियो। केही बाहेक चुनावमा भाग लिएका अधिकांश दलले त्यो संवैधानिक बाध्यताको पनि उल्लंघन गरे। गाउँपालिकामा ४ सय २४ उपाध्यक्षमा महिला जित्न सक्छन् भने अध्यक्षमा ११ महिला मात्र किन ? अथवा उप्रमुखमा २ सय ७६ महिला जित्न सक्छन् भने प्रमुखमा ७ मात्र किन ? तथ्यांकहरूले पुष्टि गर्छन् कि महिलालाई उम्मेदवारी दिनमै दलहरूले कन्जुस्याइँ गर्दै आएका छन्। वडामा एक महिला र एक दलित सदस्य हुनैपर्ने संवैधानिक व्यवस्था छ। त्यसमा देशभरमा महिला वडासदस्य ६ हजार ७ सय ४३, दलित महिला वडा सदस्य ६ हजार ५ सय ६८ जितेका पनि छन्। वडाध्यक्ष भने ६२ सिट मात्रै जितेका छन्। यो तथ्यांकले पनि पुष्टि गर्छ कि दलहरू संवैधानिक बाध्यतामा हुन्थेनन् भने महिलाको नेतृत्व स्वीकार गर्ने थिएनन्। वडाध्यक्षमा महिला अनिवार्य नगरिएकै कारण देशभर महिलालाई वडाको नेतृत्वमा टिकट दिइएन। उनीहरूले देशभरमा ६२ जना मात्रै जिते। उपप्रमुख र उपाध्यक्ष पदमा झन्डै ९३ प्रतिशत महिलाले जितेका छन्। तर वडाध्यक्षमा भने महिलाको प्रतिशत एक मात्र छ। यो भनेको अहिले पनि दलहरू अथवा हाम्रो समाजले महिलाको नेतृत्व रुचाएको छैन। अहिले उपप्रमुख वा उपाध्यक्ष भएका महिलाहरूले नयाँ अनुहारको पुरुषभन्दा बढी कुशलताका साथ पालिका हाँक्न सक्छन्। उनीहरूलाई पाँच वर्षको पालिका हाँकेको अनुभव छ। वास्तविक तथ्यांक त आएको छैन तर उपप्रमुख वा उपाध्यक्ष जितेका महिलाको उम्मेदवारी जसरी पर्नुपथ्र्यो त्यसरी परेको छैन। स्थानीय तह भनेको स्थानीय सरकार हो। सरकार हाँक्न क्षमता र योग्यता दुवै चाहिन्छ। तर पनि महिलालाई दलहरूले संवैधानिक प्रावधानबाहेक रोक्ने प्रयास गरिरहेका छन्। पाँच दलले गठबन्धन गरी चुनावमा जाने निर्णय गरेका छन्। यसअघि निर्वाचन आयोगले गठबन्धनका कारण महिलाको सहभागिता घट्ने अनुमान लगाएरै होला, कुनै पनि पार्टीले प्रमुख वा उपप्रमुखमा एक मात्र उम्मेदवार पठाए त्यसमा महिला अनिवार्य हुनुपर्ने निर्णय गरेको थियो। त्यो निर्णयले गठबन्धनमा रहेका दलहरू सकसमा परेका थिए। त्यही गठबन्धन सरकारमा छ। उसले आयोगको यस निर्णयको विरोध गर्यो। आयोगले पनि सत्तामा रहेका दलहरूको दबाबले होला, त्यो प्रावधान संशोधन गरेको छ। आयोगको यस निर्णयले पनि प्रमुख, उपप्रमुख, अध्यक्ष, उपाध्यक्ष र वडाध्यक्षमा महिलाको सहभागिता विगतभन्दा घट्ने देखिन्छ। आयोगको यो निर्णय र दलहरूको यो दबाब समावेशी राज्यको सिद्धान्तविपरीत छ। महिलालाई संकीर्ण भएर होइन, दलहरूले खुला हृदयले स्थान दिनुपर्छ। महिलालाई पन्छाउँदै दलहरू उम्मेदवार छनोटमै महिलालाई उपेक्षा महिलालाई जनताले पत्याउँछन्, दलले होइन"
पुनर्बहाली भएका थिए ३ गभर्नर,"काठमाडौं : नेपाल राष्ट्र बैंकमा हालसम्म १७ जना गभर्नर भएका छन्। २०१३ वैशाख १४ गते हिमालयशमशेर जबरा पहिलो गभर्नर बनेका थिए। कल्याणविक्रम अधिकारी, विजयनाथ भट्टराई, डा तिलकबहादुर रावल र महाप्रसाद अधिकारीलाई सरकारले बीचमै निलम्बन गर्यो। यसअघिका तीनै जनाको पुनर्बहाली भएको विगत छ। पहिलो निलम्बन कल्याणविक्रम अधिकारी २०३६ जेठ ३० गते सातौं गभर्नर नियुक्त भएका थिए। २०४० सालतिर अधिकारीलाई हटाइएको थियो। पञ्चायतकालमा उनलाई १ अर्ब डलर काण्डमा मुछ्ने कोसिस भएको थियो। अर्थविद् केशव आचार्य भन्छन्, तत्कालीन गभर्नर कल्याणविक्रम अधिकारी सज्जन हँुदाहँुदै पनि फसाउन खोजिएको थियो। उनी छानबिनबाट निर्दोष देखिए। त्यसपछि राजा वीरेन्द्र शाहले उनलाई राजदूत बनाएर फ्रान्स पठाएका थिए। कल्याणविक्रम र महाप्रसादको घटनामा केही समानता देखिएको नेपाल राष्ट्र बैंक कर्मचारी संघका अध्यक्ष रुद्रप्रसाद तिम्सिनाको भनाइ छ। रावल फर्किंदा मन्त्रीले दिए राजीनामा निलम्बनमा परेका अर्का गभर्नर हुन्, डा तिलकबहादुर रावल। उनी ११औं गभर्नरका रूपमा राष्ट्र बैंक प्रवेश गरेका थिए। डा रावलले २०५६ माघ ४ देखि २०५७ भदौ १२ गतेसम्म कार्यभार सम्हाले। तत्कालीन प्रधानमन्त्री कृष्णप्रसाद भट्टराईको रोजाइमा उनी गभर्नर बनेका थिए। तर, अर्थमन्त्री महेश आचार्य विपक्षमा थिए। अर्थमन्त्री आचार्य रामविनोद भट्टराईलाई गभर्नर बनाउन चाहन्थे। भट्टराई नेतृत्वको सरकार बीचमै ढल्यो। गिरिजाप्रसाद कोइराला प्रधानमन्त्री बने। अर्थमन्त्री बने आचार्य। आचार्यले रावललाई निलम्बन गरे। रावल सर्वोच्च अदालत गए। सर्वोच्चले रावलको पुनर्बहाली गरेपछि आचार्यले अर्थमन्त्रीबाट राजीनामा दिए। पूर्वगभर्नर डा रावल अहिले गभर्नरमाथि आरोप लगाइनु गलत भएको टिप्पणी गर्छन्। आफू पनि तत्कालीन अर्थमन्त्रीबाट बिनाकारण मर्कामा परेको उनी सुनाउँछन्। मर्कामा परिसकेकाले यस्तो स्थितिबारे थाहा छ। प्रवेश गरेको ५६ महिनामै निलम्बन गरिएको थियो। म सर्वोच्च अदालत पुगें। मेरो अपराध केके भयो भनेर प्रतिप्रश्न गरेपछि अदालतले सफाइ दिएको थियो, उनी भन्छन्। उनका अनुसार अहिले बजेट तयारीको बेला छ। जेठ १५ मा बजेट आएलगत्तै मौद्रिक नीति ल्याउनुपर्छ। अहिले अर्थतन्त्रलाई भरथेग गर्नुपर्ने बेला छ। आम व्यवसायी, कृषक, वित्तीय क्षेत्रलगायतलाई सहयोग पुर्याउनुपर्ने बेला अन्योलको स्थिति सृजना हुन्छ, उनी भन्छन्, यसैले अर्थमन्त्री, गभर्नरलगायत सबै पक्ष मिलेर ओरालो लागेको अर्थतन्त्र जोगाउनुपछ। गभर्नर अधिकारीमाथि सर्वोच्चले अन्तिम आदेश पनि उनकै पक्षमा गरिदिएर राष्ट्र बैंकमा गरिदिए राष्ट्रहितको पक्षमा हुने उनको भनाइ छ। सफाइपछि भट्टराईको पुनर्बहाली विजयनाथ भट्टराई ०६१ माघ १८ गते राष्ट्र बैंकको १३औं गभर्नर बने। भ्रष्टाचारको आरोपमा उनी निलम्बनमा परेका थिए। अख्तियारले उनीविरुद्ध विशेष अदालतमा भ्रष्टाचारको आरोपमा मुद्दा चलाएको थियो। सर्वोच्चले सफाइ दियो। उनी गभर्नरमा पुनर्बहाली भएका थिए। उनको निलम्बन अवधिमा दीपेन्द्रबहादुर क्षेत्रीलाई गभर्नरको बनाइएको थियो। पूर्वगभर्नर भट्टराई वित्तीय क्षेत्र अस्थिर र अशान्त हुने भएकाले गभर्नर अधिकारीमाथि आरोप लगाउनु नै गलत भएको टिप्पणी गर्छन्। यसले नेपालमा मात्रै होइन, बाह्य क्षेत्रमा पनि राम्रो सन्देश नजाने उनको तर्क छ। उनका अनुसार अनुसार अहिले मुलुकमा शोधनान्तर स्थिति खराब भएर राष्ट्र बैंकले गरेको सिफारिसअनुसार नेपाल सरकारले काम गर्न जरुरी छ। तर यसो नगरेर सरकारले केन्द्रिय बैंकले गरेको राम्रो काममा पुरस्कृत गर्नुपर्नेमा उल्टै आरोप लगाएर कारबाही गर्ने गलत अभ्यास देखियो, उनी भन्छन्। महाप्रसाद अधिकारी २०७६ चैत २४ गते गभर्नर बने। उनी १७औं नम्बरमा गभर्नर बनेका हुन्। सरकारले उनीमाथि जाँचबुझ गर्न समिति बनाएपछि चैत २५ गते स्वतः निलम्बनमा परे। अर्थमन्त्री जनार्दन शर्माले सरकारलाई सहयोग नगरेको, मन्त्रालयलाई आवश्यक तथ्यांक नदिएको, गोप्य सूचना चुहावट गरेर गोपनियता भंग गरेकोे, अनुशासनहीन काम गरेको, बैंकमा कर्जा वृद्धिदर सीमाभन्दा अधिक प्रवाह हँुदा पनि नियमन नगरेको र अर्थतन्त्र बिगार्न खोजेको लगायतका आरोपहरू लगाएर छानबिन समिति गठनको प्रस्ताव मन्त्रिपरिषद्मा गरेका थिए। मन्त्रिपरिषद्ले निलम्बनको निर्णय गरेको थियो । सर्वोच्चले गभर्नर अधिकारी माथिको छानबिन प्रक्रिया अघि नबढाउन अल्पकालीन अन्तरिम आदेश जारी गरेको छ। योसँगै उनी काममा फर्किने भएका छन्। विगतका घटना हेर्दा सरकारले गभर्नर अधिकारीलाई गरेको निलम्बन नै गलत भएको अर्थविद् केशव आचार्यको टिप्पणी छ। गभर्नर अधिकारीमाथि कारबाही फिर्ताको माग गर्दै राष्ट्र बैंकका कर्मचारी आन्दोलनमा थिए। उनीहरूले वैशाख ४ गते आइतबार केन्द्रीय कार्यालय परिसरमा कालो ब्यानर झुन्ड्याएर विरोध गरेका थिए। बैंक तथा वित्तीय संस्थासम्बद्ध संघ तथा संगठनहरूले चैत २७ गते नै गभर्नर अधिकारीमाथि आधारहीन एवं कपोकल्पित आरोप लगाएर निलम्बन गरेको भन्दै प्रेस विज्ञप्ति निकालेका थिए। केन्द्रीय बैंकको स्वायत्ततालाई सम्मान गर्न र गभर्नर अधिकारीमाथिको कारबाही तत्काल फिर्ता लिन ट्रेड युनियनहरूले माग गरेका थिए। नेपाल राष्ट्र बैंक कर्मचारी संघका केन्द्रीय अध्यक्ष रुद्रप्रसाद तिम्सिना पहिला पनि केन्द्रीय बैंकको स्वायत्ततामाथि अनाहकमा हस्तक्षेप गरेकोमा सर्वोच्च अदालतले न्याए दिएको बताउँछन्। अर्थतन्त्र खस्काउने सरकार, निलम्बनमा पर्ने गभर्नर कटुवाल प्रकरणपछि माओवादीको अर्को गम्भीर भुल हो गभर्नर निलम्बन : महासचिव पोखरेल अराजक अर्थमन्त्री, ढाकछोप गर्न गभर्नरमाथि कारबाही निलम्बित गभर्नर महाप्रसाद अधिकारी किन पुगे सर्वोच्चमा ? शंकास्पद रकम फुकुवा गर्न सर्वोच्चद्वारा फेरि अस्वीकार निलम्बित गभर्नर अधिकारीको रिटमाथि सुनुवाइ सकियो गभर्नर अधिकारीमाथि कुनै कारवाही प्रक्रिया अघि नबढाउन सर्वोच्चको अल्पकालिन अन्तरिम आदेश गभर्नर अधिकारीमाथिको निलम्बन फुकुवा र काममा फर्किन बाटो खोल्ने आदेशमा के छ?"
"मकवानपुरमा चट्याङ लागेर वृद्धको मृत्यु, एकजना घाइते",हेटौंडा : मकवानपुरमा चट्याङ लागेर एक वृद्धको मृत्यु भएको छ भने एकजना घाइते भएका छन्। मृत्यु हुनेमा राक्सिराङ गाउँपालिका८ का ६५ वर्षीय जीतबहादुर गोले छन्। जिल्ला प्रहरी कार्यालयका प्रहरी नायब उपरीक्षक टेकबहादुर कार्कीका अनुसार गए राति वर्षासँगै आएको चट्याङ लागेर गोले गम्भीर घाइते भएका थिए। उनलाई उपचारका लागि हेटौँडा ल्याउँदै गर्दा बाटोमै मृत्यु भएको हो। चट्याङ लागेर इन्द्रसरोवर गाउँपालिका२ का ६२ वर्षीया ठूलीमाया रुम्बा घाइते भएकी छिन्। उनको ललितपुरको पाटन अस्पतालमा उपचार भइरहेको कार्कीले जानकारी दिए। रासस
रुसी अर्बपति भन्छन् : युद्ध समर्थक मूर्ख हुन्,"मस्को : युक्रेनमा हमला गरेर युद्ध गरेपछि रुसले अहिले आफ्नै जनताको विरोधको सामना गरिरहेको छ । रुसका प्रख्यात बिजनेस म्यान ५४ वर्षीय ओलेग टिन्कोभले ९० प्रतिशत रुसी गृहयुद्धको विरुद्धमा रहेको बताएका छन् । पश्चिमी देशहरूबाट प्रतिबन्धको सामना गरिरहेका टिन्कोभले इन्स्टाग्राम पोस्टमा लेखे, 'म यो उन्मादपूर्ण युद्धबाट कुनै पनि पक्षलाई फाइदा भएको देख्दिनँ। निर्दोष मानिस र सैनिक मारिएका छन्।' रुसी भाषामा गरिएको पोष्टमा टिन्कोभ भन्छन्, '९० प्रतिशत रूसी नागरिकहरू पनि यो युद्धको विरुद्धमा छन्। बाँकी १० प्रतिशत मूर्ख छन्।' टिन्कोभ रूसका प्रख्यात व्यापारीमध्ये एक हुन्। उनले सन् २००६ मा टिङ्कफ बैंक स्थापना गरेका थिए । युक्रेनमा रुसले आक्रमण गर्नुअघि टिन्कोभको सम्पत्ति करिब ४४ बिलियन डलर थियो। तर फोर्ब्सको रिपोर्ट अनुसार गत महिना टिन्कोभको बैंकको सेयरमा तीव्र गिरावट आयो र उनी अर्बपति रहेनन्।"
महिलालाई नपन्छाऔं,"दलहरूलाई स्थानीय चुनावका लागि उम्मेदवार छान्ने चटारो छ। ठूला दलहरूले पालिका प्रमुखमा सर्वसम्मत भएका बाहेक हरेकमा सिफारिस गर्दा एकजना महिला अनिवार्य सिफारिस गर्न निर्देशन दिएका छन्। पार्टीको सर्कुलरविपरीत जान नसकेर उम्मेदवार सिफारिस गर्नेहरूले एकजना महिला सिफारिस गरिरहेका छन्। तर, त्यो सिफारिस महिलालाई टिकट दिन होइन कि पार्टीको सर्कुलरविपरीत गएनौं भन्न मात्र। यसको पुष्टि २०७४ सालको स्थानीय निर्वाचनको परिणामले पनि गर्छ। देशभरमा ७ सय ५३ स्थानीय तह छन्। तीमध्ये ११ गाउँपालिका र ७ नगरपालिकामा मात्र महिलाको नेतृत्व छ। प्रतिशतमा भन्ने हो भने यो २४ मात्र होे। देशभरका पालिकामा ९७६ प्रतिशत पुरुष नेतृत्व छ। यसबाट के पुष्टि हुन्छ भने महिलालाई टिकट दिनमै दलहरू कन्जुस्याइँ गर्छन्। टिकट दिइहाले पनि हार्ने स्थानमा टिकट दिइन्छ। ३३ प्रतिशत महिलाको उम्मेदवारी पुर्याउनैपर्ने संवैधानिक व्यवस्थाले मात्र दलहरू महिलालाई टिकट दिन बाध्य भएको देखिन्छ। गत स्थानीय निर्वाचनको तथ्यांकअनुसार गाउँपालिका अध्यक्ष ११, उपाध्यक्ष ४ सय २४, नगर प्रमुख ७, उपप्रमुख २ सय ७६ पदमा महिला निर्वाचित भएका छन्। त्यतिबेला पनि उम्मेदवारी दिँदा अध्यक्ष वा उपाध्यक्ष अथवा प्रमुख वा उप्रमुखमध्ये एक महिला अनिवार्य उम्मेदवारी दिन दलहरूलाई संवैधानिक बाध्यता थियो। केही बाहेक चुनावमा भाग लिएका अधिकांश दलले त्यो संवैधानिक बाध्यताको पनि उल्लंघन गरे। गाउँपालिकामा ४ सय २४ उपाध्यक्षमा महिला जित्न सक्छन् भने अध्यक्षमा ११ महिला मात्र किन ? अथवा उप्रमुखमा २ सय ७६ महिला जित्न सक्छन् भने प्रमुखमा ७ मात्र किन ? तथ्यांकहरूले पुष्टि गर्छन् कि महिलालाई उम्मेदवारी दिनमै दलहरूले कन्जुस्याइँ गर्दै आएका छन्। वडामा एक महिला र एक दलित सदस्य हुनैपर्ने संवैधानिक व्यवस्था छ। त्यसमा देशभरमा महिला वडासदस्य ६ हजार ७ सय ४३, दलित महिला वडा सदस्य ६ हजार ५ सय ६८ जितेका पनि छन्। वडाध्यक्ष भने ६२ सिट मात्रै जितेका छन्। यो तथ्यांकले पनि पुष्टि गर्छ कि दलहरू संवैधानिक बाध्यतामा हुन्थेनन् भने महिलाको नेतृत्व स्वीकार गर्ने थिएनन्। वडाध्यक्षमा महिला अनिवार्य नगरिएकै कारण देशभर महिलालाई वडाको नेतृत्वमा टिकट दिइएन। उनीहरूले देशभरमा ६२ जना मात्रै जिते। उपप्रमुख र उपाध्यक्ष पदमा झन्डै अहिले उपप्रमुख वा उपाध्यक्ष भएका महिलाहरूले नयाँ अनुहारको पुरुषभन्दा बढी कुशलताका साथ पालिका हाँक्न सक्छन्। उनीहरूलाई पाँच वर्षको पालिका हाँकेको अनुभव छ। वास्तविक तथ्यांक त आएको छैन तर उपप्रमुख वा उपाध्यक्ष जितेका महिलाको उम्मेदवारी जसरी पर्नुपथ्र्यो त्यसरी परेको छैन। स्थानीय तह भनेको स्थानीय सरकार हो। सरकार हाँक्न क्षमता र योग्यता दुवै चाहिन्छ। तर पनि महिलालाई दलहरूले संवैधानिक प्रावधानबाहेक रोक्ने प्रयास गरिरहेका छन्। पाँच दलले गठबन्धन गरी चुनावमा जाने निर्णय गरेका छन्। यसअघि निर्वाचन आयोगले गठबन्धनका कारण महिलाको सहभागिता घट्ने अनुमान लगाएरै होला, कुनै पनि पार्टीले प्रमुख वा उपप्रमुखमा एक मात्र उम्मेदवार पठाए त्यसमा महिला अनिवार्य हुनुपर्ने निर्णय गरेको थियो। त्यो निर्णयले गठबन्धनमा रहेका दलहरू सकसमा परेका थिए। त्यही गठबन्धन सरकारमा छ। उसले आयोगको यस निर्णयको विरोध गर्यो। आयोगले पनि सत्तामा रहेका दलहरूको दबाबले होला, त्यो प्रावधान संशोधन गरेको छ। आयोगको यस निर्णयले पनि प्रमुख, उपप्रमुख, अध्यक्ष, उपाध्यक्ष र वडाध्यक्षमा महिलाको सहभागिता विगतभन्दा घट्ने देखिन्छ। आयोगको यो निर्णय र दलहरूको यो दबाब समावेशी राज्यको सिद्धान्तविपरीत छ। महिलालाई संकीर्ण भएर होइन, दलहरूले खुला हृदयले स्थान दिनुपर्छ।"
अप्राकृतिक गठबन्धन,"राजनीतिमा एउटा भनाइ प्रचलित छ, जोगी बन्न राजनीति गरेको होइन। यो भनाइ नेपाली राजनीतिज्ञको हकमा धेरै लागू हुन्छ। राणाशासन उत्कर्षमा रहेका बेला राणाशासनविरुद्ध विद्रोह गरिरहेका नेताहरू बीपी कोइराला, गणेशमान सिंह, कृष्णप्रसाद भट्टराई, पुष्पलाल श्रेष्ठ, मनमोहन अधिकारीहरूले धनाढ्य बन्न राजनीति गरेका थिएनन्। उनीहरूले कुनै निर्णय दिनुपयो भने नेपाली भूमिको माटोलाई साक्षी राखेर मुलुकको हितमा निर्णय गर्ने सामथ्र्य राख्थे। मुलुकमा आफूविरुद्ध ज्यान मुद्दा परेका बेलासमेत बीपीले मर्नु परे मातृभूमिमै गएर मर्ने भनेका थिए। त्यसपछि ज्यानको जोखिम लिएर स्वदेश फर्किएको इतिहास हामी सबैले पढेका छौं। इतिहास एउटा थियो तर अहिले त्यही इतिहासको जगमा टेकेर आएका दलका नेताहरूको वर्तमान भने पूरै भिन्न छ। अहिले मुलुकको शासन सत्ता चलाइरहेका नेताहरूले आफूलाई उनै बीपी, गणेशमान, पुष्पलाल, मनमोहनका अनुयायी हौं भन्छन्। उनीहरूले स्थापना गरेको दलबाटै अहिलेका नेताहरूले आफ्नो राजनीतिक करिअरलाई निरन्तरता दिइरहेका छन्। तर, अहिलेका नेताहरू बीपी, गणेशमान, पुष्पलाल, मनमोहनका अनुयायी नै हुन् भन्न पनि सोच्नुपर्ने भएको छ। यहाँ अहिलेका कुनै पनि नेताले जोगी बन्न राजनीति गरेका होइनन्। पद र सत्ता प्राप्तिका लागि नेताहरू जस्तोसुकै सम्झौता गर्न पनि तयार देखिएका छन्। नेपालको संविधानको मूल मर्म नै बहुदलीय प्रणाली हो। संविधानको धारामा पनि बहुदलीयताको अवधारणालाई नै व्याख्या गरिएको छ। दलीय प्रतिस्पर्धाको राजनीति र त्यसका आधारहरू हेर्दा हरेक दल चुनावमा एक्लाएक्लै जानुपर्ने हो। तर, अहिले विचार र सिद्धान्त नै फरक भएका दलहरू चुनावमा तालमेल गर्न कम्मर कसिरहेका छन्। तर, अहिले भइरहेको सत्ता गठबन्धन र चुनावी साँठगाँठ कुनै पनि हिसाबले कानुनी छैन। कानुनले दलिय प्रतिस्पर्धाबाहेक अन्य कुनै पनि विकल्पलाई अगाडि सारेको छैन। चुनावी गठबन्धनका आधारमा उम्मेदवार तय गर्ने भन्ने विषयलाई चिनेको छैन। हो, संघीय संसद्मा कुनै दलको बहुमत नआए एक वा एकभन्दा बढी दल मिलेर संयुक्त सरकार बनाउने व्यवस्था गरिएको छ। तर, जनता समक्ष आआफ्नो दलको चिह्न लिएर निर्वाचनमा जाँदा एक दलको विचार राख्ने व्यक्तिलाई जबर्जस्ती अर्को पार्टीमा भोट हाल्न लगाउनु गैरकानुनी काम हो। किन यी राजनीतिक दलका नेता यस्तो गैरसंवैधानिक काम गर्न लालायित भएका छन् ? कतै उनीहरूले निर्दलीय पञ्चायती व्यवस्था नै ठीक थियो भनेर जनतालाई विश्वास दिलाउन खोजेका त होइनन् ? होइन भने दलीय प्रतिस्पर्धालाई छोडेर एक दलको कार्यकर्तालाई अर्को दलको नाममा भोट हाल्न नलगाइयोस्। कार्यकर्तालाई बाध्यतामा पारेर चुनाव प्रचारमा हिँड््ने काम गैरकानुनी हो। जुन कुरा अहिले मुलुकमा हुन लागेको छ। कतै यो प्रतिगमन त होइन ? यस्तो राजनीतिक अभ्यासले विरोधीविहीन सरकार हुन सक्छ। यसले मनपरी तन्त्र हुन सक्छ। विरोधीहरू नै नभएपछि गल्ती कसरी सच्याउने ? त्यसले मुलुकलाई संकटमा पर्न सक्छ। त्यसैले बेलैमा राजनीतिक दलका नेताहरू सचेत हुन जरुरी छ। बहुदलीय व्यवस्थामा स्वच्छ र स्वस्थ प्रतिस्पर्धालाई सामान्य मान्नुपर्छ। अहिले हामीले अंगीकार गरेको राजनीतिक व्यवस्थामा कुनै एक दलले बहुमत ल्याउन नसक्ने भएका कारण गठबन्धन गर्नुलाई अनुचित मान्न भने सकिँदैन। तर त्यस्तो गठबन्धन विचार, सिद्धान्त र आदर्श मिल्ने दलबीच हुनुपर्छ। अहिले दलबीच भइरहेको गठबन्धनले नेपाली राजनीतिलाई गिजोलेर फोहोर बनाउने काम मात्रै गर्छ। किनकि अहिले बनाउने भनिएका राजनीतिक गठबन्धनमा सहभागी दलहरूको विचार, दृष्टिकोण मात्रै होइन राज्य सञ्चालनको प्रक्रिया नै मिल्दैन। कहाँ प्रजातान्त्रिक विचारधाराको कांग्रेस र कहाँ समाजवादी विचारधाराको माओवादी ? यी दुईको विचार पटक्कै मिल्दैन। कांग्रेस पुँजीवादी अर्थतन्त्रमा विश्वास गर्ने पार्टी हो भने माओवादी समाजवादी अर्थतन्त्रको पक्षधर हो। अब यी दुईको गठबन्धन भयो भने मतदाताले के गर्ने ? दलका नेताहरूको विचार मिल्यो भन्दैमा मतदाता, जनताको विचार पनि मिल्छ भन्ने हुन्छ र ? देशमा समाजवादी व्यवस्था चाहने मतदाताको क्षेत्रमा कांग्रेस उम्मेदवार उठाइदिएर माओवादीलाई त्यसैमा मतदान गर्न लगाउने र प्रजातन्त्रवादी मतदातालाई माओवादी उम्मेदवारलाई मतदान गर्न लगाउने कहाँको न्याय हो ? जनतालाई समेत जबर्जस्ती बाध्य पार्न पाइन्छ ? एमाले र राप्रपाको हकमा पनि दुरुस्तै यही कुरा लागू हुन्छ। कांग्रेस पुँजीवादी अर्थतन्त्रमा विश्वास गर्ने पार्टी हो भने माओवादी समाजवादी अर्थतन्त्रको पक्षधर हो। अब यी दुईको गठबन्धन भयो भने मतदाताले के गर्ने ? चुनाव आउन केही महिनामात्रै बाँकी रहँदा प्रधानमन्त्रीको भारत भ्रमणले पनि अर्को अनिष्टको संकेत गरेको छ। चुनावको मुखमा चिनियाँ विदेशमन्त्री नेपाल आउने र चीनका प्रतिनिधि फर्किनासाथ प्रधानमन्त्रीको भारत भ्रमण घोषणा हुनुले नेपाली राजनीतिमा एक किसिमको तरंग ल्याएको छ। राजनीतिका प्रतिस्पर्धी शक्तिहरूले प्रधानमन्त्रीले के गर्नुपथ्र्यो र के गर्नु पर्दैनथ्यो भन्ने कुरा औंल्याउन र प्रधानमन्त्रीलाई भारतपरस्तको आरोप लगाउन यो भ्रमणले सहज पारिदियो। राष्ट्रिय मामिलामा कांग्रेसलाई आक्षेप लगाएर जनतामा भ्रम सिर्जना गर्ने र कांग्रेस कमजोर बनाउने कामका लागि यो भ्रमणले थप मलजल गरिदियो।अहिले प्रधानमन्त्रीको भारत भ्रमणको समय उपयुक्त थिएन तर के गर्नु ? चीन यसैबेला आइदियो। चीन आउनु र प्रधानमन्त्री भारत जानु नेपाली राजनीतिमा राम्रा संकेत होइन। किनकि चुनावको मुखमा यी दुई छिमेकीको सक्रियताले आसन्न निर्वाचनमा गणितीय हिसाबले तलमाथि पार्छ। तलमाथि पार्छ भन्नुभन्दा पनि यी दुवै छिमेकीको यो सक्रियता चुनावी परिणाम तलमाथि पार्नकै लागि भएको छ। हाम्रा शक्तिशाली दुई छिमेकीबीच शक्ति संघर्ष चलिरहेको छ। यी दुईको शक्ति संघर्षमा बीचमा रहेको हाम्रो देश रणनीतिक हिसाबले महŒवपूर्ण छ। त्यसमा पनि प्रधानमन्त्रीको भारत भ्रमण विभिन्न विषयले विवादित बन्न पनि पुग्यो। कुनै पनि प्रधानमन्त्रीको औपचारिक भ्रमणमा दुवै देशको साझा प्रेस वक्तव्य जारी हुने गर्छ। तर, यसपटक भने कुनै प्रेस वक्तव्य नै आएन। त्यसैले पनि प्रधानमन्त्रीको भारत भ्रमणलाई सफल मान्न सकिँदैन। त्यसमाथि प्रधानमन्त्रीले भारत भ्रमणको क्रममा कुनै एक दल विशेषको कार्यालयमा जानुलाई पनि आम नागरिकले सकारात्मक रूपमा लिएका छैनन्। नेपालको प्रतिनिधित्व गरेर गएका प्रधानमन्त्रीले कुनै दलको कार्यालयमा कदम राख्नु कति स्वाभाविक र अस्वाभाविक थियो ? जनता वा समयले देखाउँदै जाला। तर, नेपाललाई आफ्नो पक्षमा पार्न विदेशी मुलुकहरूले गरेको कसरत भने देखिन्छ। त्यसैले नेपालमा आफू अनुकूल सरकार बनाउने चाहनाकै कारण हाम्रा छिमेकीहरू सल्बलाइरहेका छन्। त्यस्तै सात दशकदेखि तटस्थ बस्दै आएको नेपालले अहिले आएर रुसले युक्रेनमा आक्रमण गरेको विषयमा युक्रेनको पक्षमा खुलेर समर्थन मात्रै गरेन मतदानसमेत गयो। नेपालको यो भूमिकाले नेपाल नेटो र अमेरिकाको पक्षमा उभिएको भन्ने बुझिन्छ। यसरी नेपाल अमेरिका र नेटोको पक्षमा जानुले भोलिका दिनमा दूरगामी प्रभाव पार्न सक्छ। हाम्रा दुई बलिया छिमेकी चीन र भारतबीचमा आपसी शक्ति संघर्ष छ। तैपनि युक्रेनको मामिलामा उनीहरू तटस्थ छन्। बरु उनीहरूले अप्रत्यक्ष रूपमा आफ्नो व्यापार, व्यवसाय र आवश्यकतामा रुससँग हात मिलाइरहेका छन्। यसबाट हामीले पाठ सिक्न जरुरी छ। संसारको नाकाबन्दी व्यहोरिरहेको रुसले जसरी चीन, भारत र उत्तर कोरियाबाट राहत पाइरहेको छ, त्यसैगरी नेपालले पनि विश्वमा चरम शक्ति संघर्षको अवस्थामा पनि आफ्नो हित हुने गरी निर्णय गर्न सक्नुपथ्र्यो। यी सबै घटनाक्रममा नेपालले आफूलाई कहाँ राख्नुपथ्र्यो ? कहाँ उभिनुपथ्र्यो, आफ्नो हैसियत के हो ? कहाँ उभिँदा आफ्नो र नेपाली जनताको हित हुन सक्थ्यो ? त्यो नेपालले विचार गर्न सकेन कि ? आफ्नो हित हेर्नुपर्नेमा पश्चिमा राष्ट्रको लहैलहैमा नेपालले गलत निर्णय गरेको हो कि ? यस्ता गम्भीर प्रश्नहरू हाम्रा अगाडि छन्। अहिले नेपाली राजनीतिमा कालो बादल मडारिएको छ। त्यति मात्रै होइन, नेपाल र नेपाली जनताको नियति र भविष्यसमेत दुष्चक्रमा फस्दै जान लागेको अनुमान गर्न सकिन्छ। नेपालका आगामी निर्वाचनहरू सबैमा नजिकको छिमेकीदेखि टाढाका शक्ति राष्ट्रहरूको समेत प्रभाव पर्न सक्ने देखिएको छ। आफ्नो व्यक्तिगत र आफ्नो परिवारको स्वार्थका लागि विचारलाई तिलाञ्जली दिने, सिद्धान्तलाई तिलाञ्जली दिने, मूल्य मान्यतालाई तिलाञ्जली दिनेजस्ता काम भएका छन्। शक्ति राष्ट्रको समर्थनका लागि नेपालको हित र नेपाली जनताको हित नहेर्ने यो प्रवृत्ति गठबन्धनका नेतामा देखिएको छ। यो नेपाली राजनीतिमाथिको कालो बादल हो। नेपाल र नेपाली जनताका लागि सुख, शान्ति र उज्यालो दिन यसले दिँदैन। यसले नेपाली राजनीति, नेपाली जनता र सिंगो नेपाललाई अँध्यारो, अशान्ति र पीडातर्फ धकेल्छ। यो गठबन्धन कायम रहँदासम्म देशमाथि जोखिम रहिरहनेछ। यो गठबन्धनले दिन लागेको वैदेशिक नीति, स्वभाव, चरित्र र चिन्तनले मुलुक र मुलुकवासीलाई दुर्भाग्य निम्त्याउने निश्चित छ।"
पुनर्बहाली भएका थिए ३ गभर्नर,"काठमाडौं : नेपाल राष्ट्र बैंकमा हालसम्म १७ जना गभर्नर भएका छन्। २०१३ वैशाख १४ गते हिमालयशमशेर जबरा पहिलो गभर्नर बनेका थिए। कल्याणविक्रम अधिकारी, विजयनाथ भट्टराई, डा तिलकबहादुर रावल र महाप्रसाद अधिकारीलाई सरकारले बीचमै निलम्बन गर्यो। यसअघिका तीनै जनाको पुनर्बहाली भएको विगत छ। कल्याणविक्रम अधिकारी २०३६ जेठ ३० गते सातौं गभर्नर नियुक्त भएका थिए। २०४० सालतिर अधिकारीलाई हटाइएको थियो। पञ्चायतकालमा उनलाई १ अर्ब डलर काण्डमा मुछ्ने कोसिस भएको थियो। अर्थविद् केशव आचार्य भन्छन्, तत्कालीन गभर्नर कल्याणविक्रम अधिकारी सज्जन हँुदाहँुदै पनि फसाउन खोजिएको थियो। उनी छानबिनबाट निर्दोष देखिए। त्यसपछि राजा वीरेन्द्र शाहले उनलाई राजदूत बनाएर फ्रान्स पठाएका थिए। कल्याणविक्रम र महाप्रसादको घटनामा केही समानता देखिएको नेपाल राष्ट्र बैंक कर्मचारी संघका अध्यक्ष रुद्रप्रसाद तिम्सिनाको भनाइ छ। निलम्बनमा परेका अर्का गभर्नर हुन्, डा तिलकबहादुर रावल। उनी ११औं गभर्नरका रूपमा राष्ट्र बैंक प्रवेश गरेका थिए। डा रावलले २०५६ माघ ४ देखि २०५७ भदौ १२ गतेसम्म कार्यभार सम्हाले। तत्कालीन प्रधानमन्त्री कृष्णप्रसाद भट्टराईको रोजाइमा उनी गभर्नर बनेका थिए। तर, अर्थमन्त्री महेश आचार्य विपक्षमा थिए। अर्थमन्त्री आचार्य रामविनोद भट्टराईलाई गभर्नर बनाउन चाहन्थे। भट्टराई नेतृत्वको सरकार बीचमै ढल्यो। गिरिजाप्रसाद कोइराला प्रधानमन्त्री बने। अर्थमन्त्री बने आचार्य। आचार्यले रावललाई निलम्बन गरे। रावल सर्वोच्च अदालत गए। सर्वोच्चले रावलको पुनर्बहाली गरेपछि आचार्यले अर्थमन्त्रीबाट राजीनामा दिए। पूर्वगभर्नर डा रावल अहिले गभर्नरमाथि आरोप लगाइनु गलत भएको टिप्पणी गर्छन्। आफू पनि तत्कालीन अर्थमन्त्रीबाट बिनाकारण मर्कामा परेको उनी सुनाउँछन्। मर्कामा परिसकेकाले यस्तो स्थितिबारे थाहा छ। प्रवेश गरेको ५६ महिनामै निलम्बन गरिएको थियो। म सर्वोच्च अदालत पुगें। मेरो अपराध केके भयो भनेर प्रतिप्रश्न गरेपछि अदालतले सफाइ दिएको थियो, उनी भन्छन्। उनका अनुसार अहिले बजेट तयारीको बेला छ। जेठ १५ मा बजेट आएलगत्तै मौद्रिक नीति ल्याउनुपर्छ। अहिले अर्थतन्त्रलाई भरथेग गर्नुपर्ने बेला छ। आम व्यवसायी, कृषक, वित्तीय क्षेत्रलगायतलाई सहयोग पुर्याउनुपर्ने बेला अन्योलको स्थिति सृजना हुन्छ, उनी भन्छन्, यसैले अर्थमन्त्री, गभर्नरलगायत सबै पक्ष मिलेर ओरालो लागेको अर्थतन्त्र जोगाउनुपछ। गभर्नर अधिकारीमाथि सर्वोच्चले अन्तिम आदेश पनि उनकै पक्षमा गरिदिएर राष्ट्र बैंकमा गरिदिए राष्ट्रहितको पक्षमा हुने उनको भनाइ छ। विजयनाथ भट्टराई ०६१ माघ १८ गते राष्ट्र बैंकको १३औं गभर्नर बने। भ्रष्टाचारको आरोपमा उनी निलम्बनमा परेका थिए। अख्तियारले उनीविरुद्ध विशेष अदालतमा भ्रष्टाचारको आरोपमा मुद्दा चलाएको थियो। सर्वोच्चले सफाइ दियो। उनी गभर्नरमा पुनर्बहाली भएका थिए। उनको निलम्बन अवधिमा दीपेन्द्रबहादुर क्षेत्रीलाई गभर्नरको बनाइएको थियो। पूर्वगभर्नर भट्टराई वित्तीय क्षेत्र अस्थिर र अशान्त हुने भएकाले गभर्नर अधिकारीमाथि आरोप लगाउनु नै गलत भएको टिप्पणी गर्छन्। यसले नेपालमा मात्रै होइन, बाह्य क्षेत्रमा पनि राम्रो सन्देश नजाने उनको तर्क छ। उनका अनुसार अनुसार अहिले मुलुकमा शोधनान्तर स्थिति खराब भएर राष्ट्र बैंकले गरेको सिफारिसअनुसार नेपाल सरकारले काम गर्न जरुरी छ। तर यसो नगरेर सरकारले केन्द्रिय बैंकले गरेको राम्रो काममा पुरस्कृत गर्नुपर्नेमा उल्टै आरोप लगाएर कारबाही गर्ने गलत अभ्यास देखियो, उनी भन्छन्। महाप्रसाद अधिकारी २०७६ चैत २४ गते गभर्नर बने। उनी १७औं नम्बरमा गभर्नर बनेका हुन्। सरकारले उनीमाथि जाँचबुझ गर्न समिति बनाएपछि चैत २५ गते स्वतः निलम्बनमा परे। अर्थमन्त्री जनार्दन शर्माले सरकारलाई सहयोग नगरेको, मन्त्रालयलाई आवश्यक तथ्यांक नदिएको, गोप्य सूचना चुहावट गरेर गोपनियता भंग गरेकोे, अनुशासनहीन काम गरेको, बैंकमा कर्जा वृद्धिदर सीमाभन्दा अधिक प्रवाह हँुदा पनि नियमन नगरेको र अर्थतन्त्र बिगार्न खोजेको लगायतका आरोपहरू लगाएर छानबिन समिति गठनको प्रस्ताव मन्त्रिपरिषद्मा गरेका थिए। मन्त्रिपरिषद्ले निलम्बनको निर्णय गरेको थियो । सर्वोच्चले गभर्नर अधिकारी माथिको छानबिन प्रक्रिया अघि नबढाउन अल्पकालीन अन्तरिम आदेश जारी गरेको छ। योसँगै उनी काममा फर्किने भएका छन्। विगतका घटना हेर्दा सरकारले गभर्नर अधिकारीलाई गरेको निलम्बन नै गलत भएको अर्थविद् केशव आचार्यको टिप्पणी छ। गभर्नर अधिकारीमाथि कारबाही फिर्ताको माग गर्दै राष्ट्र बैंकका कर्मचारी आन्दोलनमा थिए। उनीहरूले वैशाख ४ गते आइतबार केन्द्रीय कार्यालय परिसरमा कालो ब्यानर झुन्ड्याएर विरोध गरेका थिए। बैंक तथा वित्तीय संस्थासम्बद्ध संघ तथा संगठनहरूले चैत २७ गते नै गभर्नर अधिकारीमाथि आधारहीन एवं कपोकल्पित आरोप लगाएर निलम्बन गरेको भन्दै प्रेस विज्ञप्ति निकालेका थिए। केन्द्रीय बैंकको स्वायत्ततालाई सम्मान गर्न र गभर्नर अधिकारीमाथिको कारबाही तत्काल फिर्ता लिन ट्रेड युनियनहरूले माग गरेका थिए। नेपाल राष्ट्र बैंक कर्मचारी संघका केन्द्रीय अध्यक्ष रुद्रप्रसाद तिम्सिना पहिला पनि केन्द्रीय बैंकको स्वायत्ततामाथि अनाहकमा हस्तक्षेप गरेकोमा सर्वोच्च अदालतले न्याए दिएको बताउँछन्।"
महिलालाई नपन्छाऔं,"दलहरूलाई स्थानीय चुनावका लागि उम्मेदवार छान्ने चटारो छ। ठूला दलहरूले पालिका प्रमुखमा सर्वसम्मत भएका बाहेक हरेकमा सिफारिस गर्दा एकजना महिला अनिवार्य सिफारिस गर्न निर्देशन दिएका छन्। पार्टीको सर्कुलरविपरीत जान नसकेर उम्मेदवार सिफारिस गर्नेहरूले एकजना महिला सिफारिस गरिरहेका छन्। तर, त्यो सिफारिस महिलालाई टिकट दिन होइन कि पार्टीको सर्कुलरविपरीत गएनौं भन्न मात्र। यसको पुष्टि २०७४ सालको स्थानीय निर्वाचनको परिणामले पनि गर्छ। देशभरमा ७ सय ५३ स्थानीय तह छन्। तीमध्ये ११ गाउँपालिका र ७ नगरपालिकामा मात्र महिलाको नेतृत्व छ। प्रतिशतमा भन्ने हो भने यो २४ मात्र होे। देशभरका पालिकामा ९७६ प्रतिशत पुरुष नेतृत्व छ। यसबाट के पुष्टि हुन्छ भने महिलालाई टिकट दिनमै दलहरू कन्जुस्याइँ गर्छन्। टिकट दिइहाले पनि हार्ने स्थानमा टिकट दिइन्छ। ३३ प्रतिशत महिलाको उम्मेदवारी पुर्याउनैपर्ने संवैधानिक व्यवस्थाले मात्र दलहरू महिलालाई टिकट दिन बाध्य भएको देखिन्छ। गत स्थानीय निर्वाचनको तथ्यांकअनुसार गाउँपालिका अध्यक्ष ११, उपाध्यक्ष ४ सय २४, नगर प्रमुख ७, उपप्रमुख २ सय ७६ पदमा महिला निर्वाचित भएका छन्। त्यतिबेला पनि उम्मेदवारी दिँदा अध्यक्ष वा उपाध्यक्ष अथवा प्रमुख वा उप्रमुखमध्ये एक महिला अनिवार्य उम्मेदवारी दिन दलहरूलाई संवैधानिक बाध्यता थियो। केही बाहेक चुनावमा भाग लिएका अधिकांश दलले त्यो संवैधानिक बाध्यताको पनि उल्लंघन गरे। गाउँपालिकामा ४ सय २४ उपाध्यक्षमा महिला जित्न सक्छन् भने अध्यक्षमा ११ महिला मात्र किन ? अथवा उप्रमुखमा २ सय ७६ महिला जित्न सक्छन् भने प्रमुखमा ७ मात्र किन ? तथ्यांकहरूले पुष्टि गर्छन् कि महिलालाई उम्मेदवारी दिनमै दलहरूले कन्जुस्याइँ गर्दै आएका छन्। वडामा एक महिला र एक दलित सदस्य हुनैपर्ने संवैधानिक व्यवस्था छ। त्यसमा देशभरमा महिला वडासदस्य ६ हजार ७ सय ४३, दलित महिला वडा सदस्य ६ हजार ५ सय ६८ जितेका पनि छन्। वडाध्यक्ष भने ६२ सिट मात्रै जितेका छन्। यो तथ्यांकले पनि पुष्टि गर्छ कि दलहरू संवैधानिक बाध्यतामा हुन्थेनन् भने महिलाको नेतृत्व स्वीकार गर्ने थिएनन्। वडाध्यक्षमा महिला अनिवार्य नगरिएकै कारण देशभर महिलालाई वडाको नेतृत्वमा टिकट दिइएन। उनीहरूले देशभरमा ६२ जना मात्रै जिते। उपप्रमुख र उपाध्यक्ष पदमा झन्डै अहिले उपप्रमुख वा उपाध्यक्ष भएका महिलाहरूले नयाँ अनुहारको पुरुषभन्दा बढी कुशलताका साथ पालिका हाँक्न सक्छन्। उनीहरूलाई पाँच वर्षको पालिका हाँकेको अनुभव छ। वास्तविक तथ्यांक त आएको छैन तर उपप्रमुख वा उपाध्यक्ष जितेका महिलाको उम्मेदवारी जसरी पर्नुपथ्र्यो त्यसरी परेको छैन। स्थानीय तह भनेको स्थानीय सरकार हो। सरकार हाँक्न क्षमता र योग्यता दुवै चाहिन्छ। तर पनि महिलालाई दलहरूले संवैधानिक प्रावधानबाहेक रोक्ने प्रयास गरिरहेका छन्। पाँच दलले गठबन्धन गरी चुनावमा जाने निर्णय गरेका छन्। यसअघि निर्वाचन आयोगले गठबन्धनका कारण महिलाको सहभागिता घट्ने अनुमान लगाएरै होला, कुनै पनि पार्टीले प्रमुख वा उपप्रमुखमा एक मात्र उम्मेदवार पठाए त्यसमा महिला अनिवार्य हुनुपर्ने निर्णय गरेको थियो। त्यो निर्णयले गठबन्धनमा रहेका दलहरू सकसमा परेका थिए। त्यही गठबन्धन सरकारमा छ। उसले आयोगको यस निर्णयको विरोध गर्यो। आयोगले पनि सत्तामा रहेका दलहरूको दबाबले होला, त्यो प्रावधान संशोधन गरेको छ। आयोगको यस निर्णयले पनि प्रमुख, उपप्रमुख, अध्यक्ष, उपाध्यक्ष र वडाध्यक्षमा महिलाको सहभागिता विगतभन्दा घट्ने देखिन्छ। आयोगको यो निर्णय र दलहरूको यो दबाब समावेशी राज्यको सिद्धान्तविपरीत छ। महिलालाई संकीर्ण भएर होइन, दलहरूले खुला हृदयले स्थान दिनुपर्छ।"
"गभर्नर अधिकारी निलम्बन प्रकरण : सरकारबाट अन्याय, अदालतबाट न्याय","काठमाडौं : गभर्नर महाप्रसाद अधिकारी गत चैत २५ गते दिनभर अर्थमन्त्री जनार्दन शर्मासँग एउटै कार्यक्रममा थिए। नेपाल राष्ट्र बैंकको उक्त कार्यक्रममा अर्थमन्त्री शर्माले गभर्नर अधिकारीको आलोचना गरे। त्यही साँझ अधिकारीले आफू निलम्बनमा परेको सन्देश पाए। तब राष्ट्र बैंक जानबाट रोकिए। मन्त्रिपरिषद्को चैत २४ गते बसेको बैठकले उनलाई निलम्बन गरेको थियो। जुन जानकारी उनले २४ घण्टापछि पाएका हुन्। पुनर्बहालीको माग गर्दै अधिकारी सर्वोच्च अदालत गए। उनी मंगलबार दिउँसो सर्वोच्चको इजलासमा बसे। आफ्नो तर्फका कानुन व्यवसायीले गरेको बहस गम्भीर हुँदै सुने। उनलाई न्यायाधीश हरिप्रसाद फुयाँलको एकल इजलासले काममा फर्कन बाटो खोलिदिएको छ। सर्वोच्च अदालतको आदेशको कपी लिएर बुधबारदेखि काममा फर्कन्छु, गभर्नर अधिकारीले अन्नपूर्ण पोस्ट्सित भने, म त एउटा माध्यम मात्र हुँ। सर्वोच्च अदालतको आदेशले समग्र प्रणालीलाई नै सहयोग पुर्याउँछ। राष्ट्र बैंकको स्वायत्तता कायम भएको छ। अदालतको आदेशले स्वायत्ततामा थप संरक्षण गरेको छ। म आशावादी छु अन्तरिम आदेश निरन्तर नै हुनेछ। सर्वोच्चले मन्त्रिपरिषद्को निर्णय र अर्थ मन्त्रालयले चैत २५ गते अधिकारीको नाममा जारी गरेको पत्राचार तत्काल कार्यान्वयन नगर्न र नगराउन आदेश दिएको हो। अधिकारीले माग गरेबमोजिमको आदेश जारी हुन नपर्ने भए १५दिनभित्र महान्यायाधिवक्ताको कार्यालयमार्फत लिखित जवाफ पेस गर्न प्रधानमन्त्री तथा मन्त्रिपरिषद् कार्यालयलाई अदालतले आदेश दिएको छ। नेपाल राष्ट्र बैंक, मौद्रिक नीति तथा समग्र स्थायित्वसँग गाँसिएको विषय देखिएकाले अन्तरिम आदेश जारी गर्नेनगर्ने सम्बन्धमा दुवै पक्षलाई झिकाई छलफल गरी निर्णयमा पुग्नुपर्ने देखिएको आदेशमा उल्लेख छ। यसका लागि वैशाख १३ गते पेसी तोकी दुवै पक्षलाई जानकारी दिन पनि आदेश गरिएको छ। अन्तरिम आदेशको निर्णय नहुन्जेल गभर्नरलाई पदीय जिम्मेवारी पूरा गर्न अन्तरिम आदेश भएको छ। नेपालको संविधानको धारा १३२ (२) तथा धारा ३०४ (१) को प्रतिबन्धात्मक वाक्यांश तथा नेपाल राष्ट्र बैंक ऐन, २०५८ को दफा २३ (१) (क) को विद्यमानताको अवस्थामा जाँचबुझ समिति गठन भएको छ। अभियोग छ, आधार छैन कानुन व्यवसायीले गभर्नर अधिकारीलाई पदमुक्त अवस्था नहुँदा नहुँदै अर्थमन्त्री शर्माले हस्तक्षेप गरेको तर्क गरे। सरकारले अधिकारीलाई पदमुक्त गर्ने कुनै आधार र कारण उल्लेख गर्न नसकेको दाबी उनीहरूले गरे। तीन दशकभन्दा लामो समय बैंकिङ क्षेत्रमा बिताएका अधिकारी २०७२ पुस १० गतेसम्म डेपुटी गभर्नर थिए। २०७३ सालमा लगानी बोर्डमा प्रमुख कार्यकारी अधिकृत भएका थिए। त्यसको झन्डै तीन वर्षपछि २०७६ चैत २४ गते गभर्नर भएका थिए। नेपाल राष्ट्र बैंक ऐन, २०५८ दफा २२ को ५ (ख) बमोजिम बैंकको उद्देश्य हासिल गर्नको निमित्त बैंकले गर्नुपर्ने कार्यहरू गर्नगराउन कार्यक्षमताको अभाव भएमा मन्त्रिपरिषद्ले पदमुक्त गराउन सक्ने उल्लेख छ। पुनर्बहालीको माग गर्दै अधिकारीले रिट निवेदनसँगै कार्यक्षमताका सम्बन्धमा पनि विभिन्न कागजात पेस गरेका थिए। पूर्वमहान्यायाधिवक्ता एवं वरिष्ठ अधिवक्ता सुशीलकुमार पन्तले अधिकारी आर्थिक एवं प्रशासनिक क्षमतायुक्त भएको दाबी गरे। गभर्नर अधिकारी पदमुक्त हुने अवस्था पुगेको हुनुपर्छ। त्यसका लागि गभर्नरले अमुक कार्य गरेको हुनुपर्छ, उनले भने, जनतासामु गभर्नरले त यस्तो पो गरेछन् भन्ने देखिनुपर्छ। यस्तो कुनै कुरा उल्लेख छैन। वरिष्ठ अधिवक्ता राधेश्याम अधिकारीले कुनै पनि व्यक्तिलाई कारबाही गर्दा कारण र आधार खुल्नुपर्ने बताए। गभर्नरलाई लेखेको चिठीको व्यहोरामा कारण र आधार पर्याप्त छैन, अधिकारीले भने, बैंकको उद्देश्यमा गभर्नरबाट कुनकुन कुरा त्रुटि भएको हो उल्लेख छैन। उनले चिठीको व्यहोरामा निलम्बन गर्नुको कुनै आधार र कारण उल्लेख नगरिएको तर्क गरे। वरिष्ठ अधिवक्ता शम्भु थापाले अर्थमन्त्री शर्मा र गभर्नर अधिकारीको बीचमा हार्ड टक नभएको बताए। नेपाली जनताले कुनै कुरा थाहा नपाउने गरी अर्थमन्त्रीले जे पनि गर्न सक्ने निजी पद होइन, थापाले भने, अर्थमन्त्री र गभर्नरबीच नीतिगत कुरा नमिलेको देखाउन सक्नुपर्यो। नीतिगत कुरामा गभर्नरले साथ नदिएको नेपालीले बुझ्ने गरी नीति देखाउनुपर्यो। विवादास्पद व्यापारी पृथ्वीबहादुर शाहका विभिन्न कम्पनीका नाममा आएको रकम रोक्का गरी फिर्ता पठाउन अमेरिकाको फाइनान्सियल क्राइम इन्फोर्समेन्ट नेटवर्क (फिनसेन)ले नेपाल राष्ट्र बैंकलाई पत्राचार गरेको थियो। त्यही आधारमा राष्ट्र बैंकले अनुुसन्धान थालेको थियो। त्यसविरुद्ध शाहले दिएको निवेदनमा अर्थमन्त्री शर्माले मन्त्रालयका सचिवलाई तोक आदेश गरेका थिए। अर्थमन्त्रीले निवेदनमा तोक लगाउनुभएछ। अन्नपूर्ण पोस्ट् दैनिकले उहाँको तोक आदेश पूरै छापेको छ। एकातिर किन खाता रोक्का गरिएको हो ? जानकारी माग्दै हुनुहुन्छ। अर्कोतिर खाता खोल्न पनि पत्राचार गर्नुभएको छ। सुशील पन्त, वरिष्ठ अधिवक्ता(इजलासमा बहसका क्रममा) वरिष्ठ अधिवक्ता अधिकारीले प्रश्न गरे, खाता फुकुवा गर्नु र नगर्नु भन्ने अर्थमन्त्रीको काम हो ? बैंकको स्वायत्ततामा प्रत्यक्ष असर पर्ने काम अर्थमन्त्रीले गर्नुभयो। गभर्नरले बैैंकको उद्देश्य अनुकूल काम नगरेको हो भने अर्थ मन्त्रालयले असहमति वा विमति प्रकट नगरेको उनले बताए। बैंक सञ्चालक समितिका अन्य पदाधिकारीलाई कुनै आरोप लगाइएको छैन। गभर्नरलाई मात्र आरोप लगाउँदा के काम बिराएको हो ? गर्नुपर्ने कुन काम पूरा गरेनन् ? अधिकारीले प्रश्न गर्दै भने, यो स्वेच्छाचारी, आत्मनिष्ठ छ। मनीलाउण्डरिङसमेत जोडिएको विषय हो। अर्थमन्त्रीले खेलाँची गर्ने विषय होइन। वरिष्ठ अधिवक्ता हरिहर दाहालले अमेरिकाबाट आएको रकमको स्रोत खोजी भएको चर्चा गरे। भने, अर्थमन्त्रीको पूर्वपृष्ठभूमिको धङधङी अझैं गएको छैन। मैले बोलिसकेपछि त्यही नै कानुन हो भन्ने सोंच छ। यो बायस र कपटपूर्ण छ। वरिष्ठ अधिवक्ता सतिशकृष्ण खरेलले कार्यक्षमता अभावबारे छानबिन नभएको बताए। सरकार गभर्नरलाई हटाउने निष्कर्षमा पुगेको छ। यसको प्रयोजनको लागि जाँचबुझ समिति बनाएको छ, खरेलले भने, निष्कर्षमा पुग्नुअघि प्राकृतिक न्यायको सिद्धान्त आकर्षित हुँदैन ? गभर्नरलाई एकपटक मौका दिनुपर्दैन ? कारबाही गर्नु पूर्व सोध्नुपर्छ। तर, सुनुवाइको मौकासमेत दिइएन। अमेरिकाबाट आएको शंकास्पद ४० करोड रुपैयाँ छुटाउन अर्थमन्त्री शर्माले तोक आदेश गरेको पाइएको छ। शाहले गत चैत ११ गते अर्थमन्त्री शर्मालाई सोझै निवेदन दिएका थिए। उनका ११ कम्पनीका नाममा आएको रकम छुटाउन उनले सादा कागजमा निवेदन लेखेका थिए। उक्त कुराको खुलासा गर्दै अन्नपूर्ण पोस्ट्ले वैशाख १ गते मुख्य समाचार प्रकाशन गरेको थियो। उक्त समाचारको चर्चा इजलासमा भएको छ। अमेरिकाबाट आएको शंकास्पद रकम फुकुवा गर्ने विषयमा अर्थमन्त्री जनार्दन शर्माले गत चैत १३ गते गरेको तोकआदेश । वरिष्ठ अधिवक्ता पन्तले अन्नपूर्ण पोस्ट् दैनिकले उहाँको तोक आदेश पूरै छापेको चर्चा गरे। भने, अर्थमन्त्रीले निवेदनमा तोक लगाउनुभएछ। रमाइलो छ। अर्थमन्त्रीको तोक आदेश। अन्नपूर्ण पोस्ट् दैनिकले उहाँको तोक आदेश पूरै छापेको छ। एकातिर किन खाता रोक्का गरिएको हो ? जानकारी माग्दै हुनुहुन्छ। अर्कोतिर खाता खोल्न पनि पत्राचार गर्नुभएको छ। वरिष्ठ अधिवक्ता हरिहर दाहालले जाँझबुझ समितिमा बस्नु लाभको पद भएको बताए। भने, सरकारले नियुक्त गरेको र सरकारी लाभको पद भएकाले सेवा निवृत्त न्यायाधीश अध्यक्षका रूपमा सरकारी कोषबाट पारिश्रमिक लिने हो। सर्वोच्च अदालतमा मुद्दा परेको छ। पृथ्वीबहादुर शाहको मुद्दामा अदालतले निर्णय गर्छ नि ! अदालतको आदेश नआउँदै अर्थमन्त्रीले हस्तक्षेप गर्नुहुँदैन। कृष्णप्रसाद भण्डारी, वरिष्ठ अधिवक्ता राष्ट्र बैंकको उद्देश्यमा गभर्नरबाट कुनकुन कुरा त्रुटि भएको हो ? उल्लेख छैन। निलम्बन गर्नुको कारण र आधार पर्याप्त छैन। कारण र आधार खोल्नुपर्छ। राधेश्याम अधिकारी, वरिष्ठ अधिवक्ता अर्थमन्त्रीको पूर्व पृष्ठभूमिको धङधङी अझैं गएको छैन। मैले बोलिसकेपछि त्यही नै कानुन हो भन्ने सोंच छ। यो भेदभाव र कपटपूर्ण छ। हरिहर दाहाल, वरिष्ठ अधिवक्ता केन्द्रीय बैंक स्वायत्त र स्वतन्त्र हुनुपर्छ। केन्द्रीय बैंकको उद्देश्यमा प्रतिकूल असर नपर्ने हदसम्म मात्र सरकारलाई सहयोग गर्ने हो। सुशील पन्त, वरिष्ठ अधिवक्ता सरकारको नोकरका रूपमा गभर्नरलाई दोष लगाउने गरी जाँचबुझ समितिको अध्यक्षमा सर्वोच्च अदालतको सेवा निवृत्त न्यायाधीश बस्न मिल्दैन। शम्भु थापा,वरिष्ठ अधिवक्ता सरकार गभर्नर हटाउने निष्कर्षमा पुगेको छ। यसको प्रयोजनका लागि जाँचबुझ समिति बनाएको छ। निष्कर्षमा पुग्नुअघि प्राकृतिक न्यायको सिद्धान्त आकर्षित हुँदैन ? गभर्नरलाई एकपटक मौका दिनुपर्दैन ? सतिशकृष्ण खरेल, वरिष्ठ अधिवक्ताविवादास्पद व्यापारी पृथ्वीबहादुर शाहको कम्पनी टाइम्स टुडे पिस होलिडे इन्भायोरोमेन्ट प्रालिको मुद्दामा सर्वोच्च अदालतले गत साउन २४ गते दिएको आदेश।"
चुनावको संघारमा किन भेटे शेखर कोइराला र सुवास नेम्वाङ?,"काठमाडौं : नेपाली कांग्रेसका नेता शेखर कोइरालाले चुनावी गठबन्धनप्रति असन्तुष्टि जनाएका छन्। नेविसंघको ५३औं स्थापना दिवसको अवसरमा आयोजित गोष्ठीमा बोल्दै उनले सत्ता गठबन्धनलाई निरन्तरता दिए पनि चुनावमा कांग्रेस एक्लै जानुपर्ने तर्क राखेका थिए। विगतमा कम्युनिस्टसँग सरकारमा सहकार्य भए पनि चुनावी तालमेल नभएको स्मरण गर्दै अहिले के बाध्यता आइलाग्यो भनि प्रश्न गरे। उनले कृष्णप्रसाद भट्टराई, गिरिजाप्रसाद कोइराला र सुशील कोइरालासम्म पालामा कांग्रेसले कम्युनिस्टसँग सत्ता सहकार्य गरेको तर कसैले पनि निर्वाचनमा तालमेल नगरेको कोइरालाले बताए। तर राजाको कारणले गर्दा गणेशमानजी, किसुजी, गिरिजाबाबुहरुसँग कम्युनिस्टहरुसँग मिलेर पहिलो जनआन्दोलन भयो। प्रजातन्त्र बहुदलीय व्यवस्थामा अगाडि बढ्यौं। त्यो बेला किसुनजीको सरकारमा एमाले पनि थियो। तर निर्वाचनमा हामी एक्लै लड्यौं। हामी कसैसित मिलेनौं, उनले भने। उनले एमाले नेता सुवासचन्द्र नेम्वाङले समेत कांग्रेसले के गरेको भनेर प्रश्न गरेको बताए। 'हिजोमात्रै सुवास नेम्वाङजीले मलाई भेटेर भन्नुभयो, 'तपाईँहरु कहाँ पुगिसक्नुभयो? वीपी, गणेशमानजी, किसुनजी, गिरिजाले बनाएको पार्टी तपाईँहरु कहाँ जानुभयो, कहाँ दौडिरहनुभएको छ।' मैले सोधे, के भयो त? 'नेम्वाङजीले अन्तरिम कालमा १०१५ वर्षसँगै मिलेर जाने र सरकार चलाउने प्रस्ताव लिएर एमाले नेताहरु किसुनजीकहाँ गएको र किसुनजीले हामी त एक्लै लड्छौं, तपाईँहरु आआफ्नो बन्दोबस्त गर्नुस् भन्नुभएको सुनाउनुभयो,' नेम्वाङ भनाइ उद्धृत गर्दै उनले भने। त्यसकारण कांग्रेसीहरु कहाँ छौं भन्ने कुरा बुझ्नुपर्ने उनको भनाइ थियो।"
"भागवण्डापछि बाबुरामले भने, इमान्दारितापूर्वक पालना गरौं",काठमाडौं : जनता समाजवादी पार्टी (जसपा)का अध्यक्ष डा बाबुराम भट्टराईले चुनावी तालमेलको इमान्दारितापूर्वक पालना गर्न आग्रह गरेका छन्। पाँच दलीय गठबन्धनले महानगरपालिका र उपमहानगरपालिकामा घटकहरूको तर्फबाट मेयर उपमेयरको बाँडफाँडको टुंगो लगाएपछि ट्वीट गर्दै भट्टराईले सबैले इमान्दारितापूर्वक यसको पालना गर्न अपिल गरेका हुन्। नगरपालिका र गाउँपालिकामा पनि न्यायोचित ढंगले बाँडफाँड गरेर गठबन्धनका उमेदवारहरूको विजय सुनिश्चित गर्न पनि आग्रह गरेका छन्।
"बझाङमा भागबण्डा मिल्यो, तीन पालिकामा कांग्रेस नेताको असन्तुष्टि","बझाङ : लामो छलफलपछि सत्तारुढ गठबन्धनले बझाङमा नगर तथा गाउँपालिकाको भागबण्डा मिलाएको छ। लामो समयको छलफलपछि दलहरु सहमतिको टुङ्गोमा पुगको माओवादी केन्द्रका नेता तथा संविधानसभा सदस्य जनक बुढाले बताए। बैठकमा अन्तिम सहमति पत्रमा हस्ताक्षरको तयारी भइरहेको उनले बताए। सिट बाँडफाँटमा सहमति भइसकेको र हस्ताक्षर गरेर सहमतिपत्र सार्वजनिक गर्ने उनको भनाइ छ। २ नगरपालिका र १० गाउँपालिका रहेको बझाङमा सत्तारुढ दलहरुबी चुनावी तालमेल भएको छ। प्राप्त जानकारी अनुसार नेपाली कांग्रेसको भागमा ७ प्रमुख र ६ उपप्रमुख परेका छन्। माओवादी केन्द्रको भागमा २ प्रमुख र ४ उपप्रमुख परेका छन् भने एकीकृत समाजवादीको भागमा ३ प्रमुख र २ उपप्रमुख परेका छन्। नेपाली कांग्रेसको भागमा दुई नगरपालिकासहित ५ गाउँपालिका परेका छन्। जयपृथ्वी नगरपालिका, बुंगल नगरपालिका, मष्टा गाउँपालिका, खप्तडछान्ना गाउँपालिका, वित्थडचिर गाउँपालिका र सुर्मा गाउँपालिका कांग्रेसले पाएको छ। एकीकृत समाजवादीले तलकोट गाउँपालिका, केदारस्युँ गाउँपालिका, थलारा गाउँपालिका पाएको छ। माओवादी केन्द्रले दुर्गाथली गाउँपालिका र छविसपाथिभेरा गाउँपालिका पाएको छ। तीन पालिकामा कांग्रेस असन्तुष्ट यसैबीच कांग्रेसले तीन पालिकामा असन्तुष्टि जनाएको छ। आफूले मागेका र सहजै जित्नसक्ने आँकलन गरेका पालिका नपाएको भन्दै असन्तुष्टि व्यक्त गरेको एक नेताले बताए। कांग्रेसले तल्कोट गाउँपालिका, थलारा गाउँपालिका र दुर्गाथली गाउँपालिका आफूले पाउनुपर्ने माग राख्दै आएको थियो। गठबन्धनका कारण आफ्नो किल्ला भत्किएको अर्को पार्टीलाई भोट दिनुपर्ने अवस्था आएको भन्दै कांग्रेस नेता कार्यकर्ताहरुले सामाजिक सञ्जालमा आक्रोश पोखिरहेका छन्।"
सभापति देउवाविरुद्ध नाराबाजी,"जनकपुरधाम : सत्तारुढ गठबन्धनको बैठकबाट जनकपुरधाम उपमहानगरपालिका जनता समाजवादी पार्टीलाई दिने निर्णयपछि नेपाली कांग्रेसका कार्यकर्ताहरु स्थानीय तहको निर्वाचनमा केन्द्रीय हस्तक्षेपको विरुद्धमा काँग्रेस सभापति शेरबहादुर देउवाको पुत्ला दहन गरेको छ। जनकपुरधाममा नेपाली कांग्रेसका कार्यकर्ताहरुले विरोध प्रदर्शन गर्दै स्थानीय मुरली चोकमा कांग्रेसका कार्यकर्ताहरुले प्रधानमन्त्री तथा कांग्रेस सभापति देउवाको विरुद्धमा प्रदर्शन गरेका हुन्। आसन्न स्थानीयतह निर्वाचनका लागि सत्तारुढ दलहरुबीच जनकपुरधाम उपमहानगरपालिकाको नेतृत्व जनता समाजवादी पार्टी नेपाललाई दिने निर्णय गरेसँगै जनकपुरधाममा कांग्रेसका नेता कार्यकर्ताहरु आक्रोशित भएका छन्। गठबन्धनले पार्टी कार्यकर्ताहरुको भावनासँग खेलवाड गरेको भन्दै उनीहरुले टायर बालेर सभापति शेरबहादुर देउवा र गठबन्धन विरुद्ध नाराबाजी गरेका छन्। उनीहरुले नेपाली कांग्रेस जिन्दावाद, शेरबहादुर देउवा मुर्दावाद, मधेशको दलालसंग गठबन्धन गर्न पाइँदैन लगायतका नारा समेत लगाएका थिए। कांग्रेस जनकपुरधामका नगर कोषाध्यक्ष वीरेन्द्र यादवले जनकपुरधाममा नेपाली कांग्रेस एक्लै चुनाव लड्न सक्ने अवस्थामा रहेपनि यो पालिका अन्य दललाई दिनु निन्दनीय रहेको बताए। केन्द्रीय गठबन्धनले पार्टीका स्थानीय नेता कार्यकर्ताको भावनासंग खेलवाड गरेकोले आफूहरु विरोधमा उत्रेको यादवले बताए।"
उम्मेद्वार बन्न राजीनामा दिन थाले जनप्रतिनिधी,जाजरकोट : आगामी बैशाख ३० गते हुने निर्वाचनमा पुनः उम्मेदवार हुनका लागि बाहलवाला जनप्रतिनिधिले राजीनामा दिन थालेका छन्। जाजरकोटको जुनीचाँदे गाँउपालिका वडा नम्बर १ का वडाध्यक्ष चन्द्रबहादुर शाहीले बुधबार आफ्नो पदबाट राजीनामा दिएका हुन्। निर्वाचन लड्नका लागि भन्दै राजीनामा दिने उनी पहिलो जनप्रतिनिधी हुन्। बाहालवाला जनप्रनिनिधिले मनोनयन दर्ता गर्नु अघि नै राजीनामा दिनु पर्ने प्रावधान अनुसार आगामी बैशाख ११ गते देखि लागु हुने गरि वडाध्यक्ष शाहीले राजीनामा दिएका हुन्। उनी नेपाली कांग्रेसबाट निर्वाचित वडाध्यक्ष हुन्। पार्टीले पुनः वडाध्यक्षमा दोहर्याउने निर्णय गरेपछि आफूले राजीनामा दिएको उनले बताए।
"बर्दियामा गठबन्धन नहुने, सबै पालिकामा मित्रवत् प्रतिस्पर्धा गर्ने सहमति","काठमाडौं : बर्दियामा सत्ता गठबन्धनले मित्रवत् प्रतस्पर्धा गर्ने निर्णय गरेको छ। बुधबार बसेको सत्ता गठबन्धको संयुक्त बैठकले बर्दियाको ८ वटै पालिकामा मित्रवत् प्रतस्पर्धा गर्ने निर्णय गरेको हो। 'पाँच दलीय गठबन्धन बर्दियामा रहेका पाँच वटै राजनीतिक दलमा रहेका तहगत नेता तथा कार्यकर्ताहरुको भावना अनुरुप जिल्लाका ८ वटै पालिकाहरुमा पाँच दलीय गठबन्धनबीच हार्दिकता कायम गरी मित्रवत् प्रतिस्पर्धा गर्दै स्थानीय तहको निर्वाचनमा भाग लिने निर्णय गरेका छौं,' संयुक्त विज्ञप्तिमा भनिएको छ। आगामी स्थानीय निर्वाचनमा सत्ता गठबन्धनमा रहेका दलहरु पूर्वाग्रह रहित, मित्रवत् प्रतिस्पर्धात्मकरुपमा सहभागी हुने कुरामा सहमत भए पनि निर्वाचन प्रचार प्रसारको अवधिमा स्थितिको मूल्याङ्कन गरी पालिका वा वडा तहबीच निर्वाचनका लागि आपसी सहमतिका आधारमा तालमेल गर्न सकिने सहभागी एक नेताले बताए। 'निर्वाचन प्रयोजनका लागि हामी पाँच दलीय गठबन्धनमा आबद्ध रहेकका दलहरुबीच बाहेक अन्य दलहरुसँग तालमेल नगर्ने कुरामा पूर्ण प्रतिबद्ध छौं,' विज्ञप्तिमा भनिएको छ, 'पाँच दलीय गठबन्धन जिल्ला स्तरीय संयन्त्रबीच भएको सहमति कार्यान्वयन भए नभएको सम्बन्धमा अनुगमन एवं सुपरिवेक्षण गर्न पाँच सदस्यीय अनुगमन समिति बनाउने र स्थानीय तहको निर्वाचनलाई मित्रवत एवं स्वच्छ प्रतिस्पर्धा गरी निर्वाचनमा भाग लिनका लागि पाँच दलीय गठबन्धन बीच आचारसंहिता बनाई सबै तहगत संरचनामा सर्कुलर गर्ने।'"
माओवादी केन्द्रबाट कमलामाई नगर प्रमुखमा श्रेष्ठ र उपप्रमुख फुयाँल सिफारीस,"सिन्धुली : नेकपा माओवादी केन्द्र सिन्धुलीले कमलामाई नगरपालिका सिन्धुलीका लागि मेयर र उपमेयर सर्वसम्मत छनौट गरेको छ। नेकपा माओवादी केन्द्र कमलामाई नगर कमिटीको बुधबार बसेको बैठकले कमलामाई नगरपालिकाको मेयरका लागि दिर्घराज श्रेष्ठ र उपमेयरमा मिथिला फुयाँललाई सर्वसम्मत छनौट गरेको हो। श्रेष्ठ नेकपा माओवादी केन्द्रका केन्द्रीय सदस्य हुन भने फुयाँल जिल्ला नेता हुन्। दुई महिना अघि मात्र जसपा छाडेर माओवादी केन्द्रमा प्रवेश गरेका श्रेष्ठ माओवादीका जनयुद्धकालीन नेता समेत हुन्। गठबन्धनमा सहमति हुन नसकेपछि माओवादी केन्द्रले मेयर र उपमेयरका लागि सर्वसम्मत सिफारीस गरेको नेकपा माओवादी केन्द्र कमलामाई नगर कमिटीका अध्यक्ष शेरबहादुर कार्कीले बताए। माओवादी केन्द्रले कमलामाई नगरपालिकाका १४ मध्ये ३ वटा वडामा वडा अध्यक्षका उम्मेद्वार छनौट गरेको छ। अन्य वडामा छनौट प्रकृयामा रहेको र एक दुई दिन भित्रमै टुंगो लाग्छ,उनले भने। उता माओवादी केन्द्रले अन्य पालिकामा हालसम्म प्रमुख र उपप्रमुखको टुंगो लगाउन सकेको छैन्। एमालेले चारवटा गाउँपालिकामा अध्यक्षको उमेदवार चयन गरेको छ। कांग्रेसले एउटा गाउँपालिका अध्यक्ष छनौट गरेको छ। माओवादी र कांग्रेसलाई गठबन्धमा सहमति हुन नसकेपछि उम्मेद्वार छनौटमा सकस परेको हो। नेकपा एकीकृत समाजवादीले पनि दुधौली र कमलामाई नगरपालिकामा मेयरका उम्मेद्वार छनौट गरेको छ।"
अछामका ५५ मतदान केन्द्र अति संवेदनशील,"अछाम : स्थानीय तह निर्वाचनमा जिल्ला सुरक्षा समितिले ५५ मतदान केन्द्रलाई अति संवेदनशीलमा राखेको छ। जिल्लामा २०७ मतदान केन्द्र मध्ये ५५ लाई अति संवेदनशील,५४ संवेदनशील,२१ सामान्य गरी तीन भागमा वर्गीकरण गरिएको प्रमुख जिल्ला अधिकारी बिश्वराज मरासेनीले जानकारी दिए। जिल्लामा १ सय ३० मतदान स्थल रहेका छन्। मतदान केन्द्रहरूमा तीन तहको सुरक्षा घेरा निर्माण गरेर भयरहित, स्वतन्त्र तरिकाले मतदान गराउने सुरक्षा निकायले योजना बनाएको उनले बताए। उनले भने, विगतको स्थानीय तहको निर्वाचन समिक्षा,भुगोल,सुरक्षाको अवस्था र बाटोको पहुँचको अवस्था हेरेर ३ भागमा वर्गीकरण गरेका छौं। अहिले मतदान केन्द्रको स्थलगत अनुगमन गरेका छौं र त्यहाँ अपनाउनुपर्ने सुरक्षा सतर्कताको बारेमा काम गरिरहेका छौं। निर्वाचन पूर्व, निर्वाचनको दिन र निर्वाचनपछि र्यालीसम्मका लागि सुरक्षा व्यवस्था तयार पारेका छौं। ६ गाउँपालिका, ४ नगरपालिका रहेको अछाममा बिहीबार निर्वाचन कार्यालय स्थापना गरिने छ। मतदानस्थलको सुरक्षा अवस्थालाई हेरेर सुरक्षाकर्मी परिचालन गरिने प्रमुख जिल्ला अधिकारी मरासेनीको भनाइ छ। मतदान केन्द्रको पहिलो सुरक्षा घेरामा म्यादी र नेपाल प्रहरी, दोस्रोमा सशस्त्र प्रहरी र बाहिरी तथा तेस्रो घेरामा नेपाली सेना रहने छन्। भौगोलिक विकटता, सहज रूपमा सवारी साधनको अवागमन नहुने, सुरक्षाकर्मीलाई हिँडेरै मतदान केन्द्रसम्म जानुपर्ने निर्वाचन सुरक्षा चुनौती रहेको प्रजिअ मरासेनीले बताए। निर्वाचनलाई मध्य नजर गर्दे सो अवधि भर लाइसन्स प्राप्त हातहतियार बुझाउन सुचना जारी गरिएको छ। जिल्लामा १ लाख ५६ हजार २ सय ८० मतदाता संख्या रहेको छ। ०७४ सालको निर्वाचन भन्दा यो पटक २८ हजार ५ सय ४० मतदाता संख्या थपिएको छ। ०७४ सालको निर्वाचनमा १ लाख २७ हजार ७ सय ४२ मतदाता रहेकोमा ३७ हजार ५ सय ५५ मतदाता निर्वाचनमा सहभागी नभएको तंथाक रहेको छ।"
देउवालाई भेटेर पर्साका कांग्रेस नेताहरुले भने वीरगन्जबारे पुनर्विचार गरिदिनुस्,वीरगन्ज : वीरगन्ज महानगरपालिकाको मेयर जनता समाजवादी पार्टी जसपालाई दिने सत्ता गठबन्धनको निर्णय माथि पुनर्विचार गर्न पर्साका कांग्रेस नेताहरुले पार्टी सभापति शेरबहादुर देउवासंग आग्रह गरेका छन्। बुधबार साँझ प्रधानमन्त्री निवास बालुवाटारमै प्रधानमन्त्री एंव पार्टी सभापति देउवालाइ भेटेर पर्साका नेताहरुले वीरगन्जबारे शीर्ष नेताहरुले गरेको सहमतीबारे पुनर्विचार गरिदिन आग्रह गरेका हुन्। गठबन्धनका शीर्ष नेताहरुबीच ६ महानगर र ११ उपमहानगरको भागबन्डाबारे भएको सहमतीमा वीरगन्ज महानगरको मेयर जसपा र उपमेयर कांग्रेसलाई दिने सहमति भएको हो। तर उक्त सहमति प्रति असन्तृष्ट पर्साका कांग्रेस नेताहरु बुधबार अपरान्ह वीरगन्जबाट काठमाण्डौं पुगेर साँझ देउवालाइ भेटेर वीरगन्जका सन्दर्भमा पुनर्विचार गरिदिन आग्रह गरेका हुन्।
"धुर्कोटमा कांग्रेसबाट भण्डारी अध्यक्षका उम्मेदवार, गठबन्धन धरापमा",गुल्मी : धुर्कोट गाउँपालिका गुल्मीमा नेपाली कांग्रेसले महेन्द्रप्रसाद भण्डारीलाई गाउँपालिका अध्यक्ष उम्मेदवार बनाउने सर्वसम्मतरुपमा निर्णयका लागि सिफारिस गरेपछि सत्तारुढ गठबन्धन धरापमा परेको छ। नेपाल विद्यार्थी संघका पूर्व केन्द्रीय उपाध्यक्ष एवं कांग्रेस महाधिवेशन प्रतिनिधि भण्डारीलाई सर्वसम्मत गाउँपालिका अध्यक्षका लागि सिफारिस गरिएको कांग्रेस गाउँपालिका सभापति हरिबहादुर थापाले बताए। धुर्कोटको समग्र विकासमा भण्डारीले देखाएको चासो र चिन्ताका कारण गाउँपालिकाले उनलाई अध्यक्षको उम्मेदवार बनाउने निर्णय भएको थापाले सुनाए। अहिले धुर्कोटमा नेकपा माओवादी केन्द्रबाट गाउँपालिका अध्यक्षमा भुपाल पोखरेल र नेपाली कांग्रेसबाट उपाध्यक्षमा शिव केसी छन्। ०७४ को निर्वाचनमा माओवादी र कांग्रेसको तालमेल थियो। यसपाली माओवादीले पुनः पोखरेललाई नै दोहोर्याउने निर्णय गरेको छ। कांग्रेसको उम्मेदवारीपछि गठबन्धन भत्किएर एक्लाएक्लै प्रतिस्पर्धा हुने सम्भावना देखिएको छ।
भरतपुरमा कुरा मिलाउन प्रधानमन्त्री देउवाले राज्यमन्त्री श्रेष्ठलाई पठाए चितवन,"चितवन : गठबन्धन अनुसार भरतपुर महानगरपालिकाको नेतृत्व नेकपा माओवादी केन्द्रलाई छोड्ने केन्द्रको निर्णयबाट कार्यकर्ता असन्तुष्ट भएपछिस्थिती साम्य बनाउन केन्द्रीय सदस्य उमेश श्रेष्ठ चितवन आएका छन्। कार्यकर्तालाई सम्हाल्न सभापति शेरबहादुर देउवाले राज्यमन्त्री श्रेष्ठलाई चितवन पठाएका हुन्। तीन महानगरको नेतृत्व कांग्रेसले गर्ने सर्तमा भरतपुरमा माओवादीको माग अनुसार छोड्नपर्ने अवस्था आएको बताउँदै कार्यकर्तालाई सहमत बनाउन भेटघाट गर्ने उनले बताए। भरतपुर विमानस्थलमा अन्नपूर्ण पोष्टसंग कुराकानी गर्दै श्रेष्ठले अवस्था ठिक हुने दावी गरेका छन्। देशको राष्ट्रिय राजनीति, सरकार गठन सबै कुराले गठबन्धन गर्न परेको उनले बताए। तीन ठाँउको महानगर कांग्रेसले पाउने सर्तमा गठबन्धनको निर्णय भएको बताए। आवेश, इच्छाआकाङ्क्षा हुनु स्वभाविक हो, उनले भने, दुईचार दिन बसेर साथीहरुलाई सहजीकरण गर्नका लागि आएको हुँ। सबैलाइृ मिलाएर लैजान्छौं। उनले चितवन बसेर जिल्लाका सातैं पालिकाका आकाङ्क्षी, नेता कार्यकर्ता भेट्ने छन्। सहमति अनुसार कांग्रेसले उपमेयरसहित धेरै वडामा कांग्रेस समेट्ने बताए। उनले मुलुकको राजनैतिक अवस्थाले गठबन्धन गर्न परेको बताए।"
जसपालाई जनकपुर दिने निर्णयविरुद्ध कांग्रेसले विद्रोह गर्ने,"जनकपुरधाम : जनकपुर उपमहानगरपालिका जनता समाजवादी पार्टी (जसपा)लाई दिने निर्णयको विरोध गर्ने कांग्रेसका कार्यकर्ताहरुले बताएका छन्। नेपाली कांग्रेस जनकपुरधामका नगर सभापति मनोज साहले केन्द्रमा गठबन्धनले गरेको निर्णयलाई आफूहरुले नमान्ने बरु त्यसको विद्रोहमा उत्रने चेतावनी दिए। गठबन्धनको यो निर्णय नेपाली कांग्रेसलाई आघात पुर्याउने हिसाबले गरिएको छ। हामी यो निर्णयलाई मान्न बाध्य छैनौं। निर्णयको घोर भर्त्सना गर्नुका साथै कडा विरोध गर्छौं, सभापति साहले भने, हामीले केन्द्रीय निर्णयको विरोध गर्छौं। यसले कांग्रेसी कार्यकर्ताहरुको मनमा आघात पुगेको छ। यो निर्णयविरुद्ध वडा समिति, नगर समिति, क्षेत्रीय समिति सबै आक्रोशित छन्। नगरसभापति साहले स्वतन्त्ररुपमा उम्मेदवारी दिनुपर्ने अवस्था आए त्यहाँबाट समेत पछाडि नहट्ने चेतावनी दिए। उनले शीर्ष नेताहरुसँग छलफल गरेर आगामी रणनीति तयार गर्ने र गठबन्धनको विरोधमा उत्रने चेतावनी दिए। यता नेपाली कांग्रेस धनुषाका सभापति योगेन्द्र पञ्जियारले केन्द्रमा गठबन्धन गर्ने निर्णय स्वीकार गर्नुपर्ने बाध्यता रहे पनि स्थानीय कार्यकर्ताहरुको आक्रोशप्रति आफ्नो सहमति रहेको प्रतिक्रिया दिए। उनले बिहीबार नेता कार्यकर्ताहरुबीच छलफल गरेर आगामी योजनाको विषयमा निर्णय गर्ने जानकारी दिए।"
"भंगहाका मेयरको चुनावी स्टन्ट, बैंकमा आफैँ लगाए ताला","जनकपुरधाम : महोत्तरीको भंगहा नगरपालिकाको समाजिक सुरक्षा भत्ता बैंकमा जम्मा गरेको चार महिना बितेपनि चासो नदिएका मेयरले बुधबार बैंकमा तालाबन्दी गरेका छन्। चार महिना अगावै बैंकमा पठाईसकेको समाजिक सुरक्षा भत्ताको रकम नदिएको भन्दै भंगहा नगरपालिकाका मेयरले स्वयंम नै बैंकमा ताला लगाएका हुन्। भंगहाका मेयर संजिव कुमार साहले भंगहास्थित कुमारी बैंकको शाखामा तालबन्दी गरेका हुन्। नगरपालिकाबाट खातामा जम्मा गरेको समाजिक सुरक्षा भत्ता चार महिनासम्म पनि वितरण नगरेको भन्दै उनले भंगहाको सीतापुर बजारस्थित रहेको कुमारी बैंकको शाखामा आफैँ तालाबन्दी गरेका हुन्। बुधबार दिउँसो तालाबन्दी गरेपछि बैंकको सेवा प्रवाह बन्द भएको छ। उनले ४५ महिनाअघि वृद्धभत्ता, एकल महिला भत्ता बापतको रकम बैंकमा जम्मा गरिसक्दा पनि हालसम्म बैंकले भत्ता नबाडेकोले बैंकमा तालाबन्दी गरेको जनाए। मेयर साह लोकतान्त्रिक समाजवादी पार्टीबाट मेयरका लागि पुनः सिफारिस भएकोले सस्तो लोकप्रियताका लागि चुनावी स्टन्ट गरेको कतिपयको बुझाई छ। तालाबन्दीपछि सुरक्षागार्ड तथा कर्मचारीहरु बैंक भित्रै थुनिएका थिए।"
भरतपुरबाहेक चितवनको ६ पालिकामा यसरी गरिँदैछ भागबण्डा,"चितवन : स्थानीय निर्वाचनमा चितवनका पालिकाहरुको नेतृत्वका लागि गठबन्धन दलहरु छलफलमा जुटेका छन्। भरतपुर महानगरपालिकाबाहेक ६ पालिकामा उम्मेदवार टुंगो लगाउन बसेको गठबन्धनको जिल्ला नेतृत्वले सहमतिको खाका कोरेका छन्। भरतपुरमा केन्द्रले प्रमुखमा माओवादी केन्द्र र उपप्रमुखमा नेपाली कांग्रेसलाई दिएको छ। तीन वटा नगरपालिका र एउटा गाउँपालिका कांग्रेसलाई, समाजवादी र माओवादीले एकएक वटामा नेतृत्व लिने भएका छन्। भरतपुरको चितवन मिडटाउन रिसोर्टमा विहान ९ बजेदेखि बसेको बैठक राति दश बजेसम्म चलेको थियो। पाँच वटा नगरपालिकामध्ये रत्ननगर, कालिका र खैरहनी नगरपालिकामा कांग्रेसले प्रमुख पाउने भएको छ। राप्ती नगरपालिकाको प्रमुखमा नेकपा समाजवादी र माडी नगरपालिकाको प्रमुखमा माओवादी केन्द्रलाई दिने सहमति जुटेको छ। कालिका नगरपालिका र इच्छाकामना गाँउपालिकामा भने सहमति जुट्न बाँकी छ। कांग्रेसले यसअघि अध्यक्ष र उपाध्यक्ष जितेको भन्दै इच्छाकामना गाँउपालिकाको दुवै पद दाबी गरेको छ। अन्य दलले भने उपाध्यक्ष मागेका छन्। इच्छाकामनाको दुवै पदका लागि कांग्रेसले दाबी गर्दै आएको कालिका नगरपालिकाको उपमेयर छोड्न तयार भएको छ। त्यस्तै राप्ती, माडीको उपप्रमुख कांग्रेसले पाएको छ। रत्ननगर नगरपालिकाको उपप्रमुख नेकपा समाजवादीलाई दिने सहमति भएको छ। कालिका नगरपालिका र इच्छा कामनाको उपप्रमुखमा माओवादी केन्द्रको दाबी छ। उम्मेदवारमा सहमति जुटाएर संयुक्तरुपमा चुनाबी प्रचारमा जाने तयारी छ। बिहीबार फेरि बैठक बस्ने नेपाली कांग्रेस चितवनका सचिव ध्रुवराज पोखरेलले बताए। उनका अनुसार पालिकाको प्रमुख र उपप्रमुख टुंगो लगाएपछि वडा तहको तालमेल गरिनेछ। करिब सबैजसोमा सहमति भएको छ। केही पालिकामा मात्रै बाँकी छ। त्यसलाई पनि सहमति गराएर हामी वडा टुङ्गाउछौं, उनले भने। केन्द्रीय गठबन्धनअनुसार भरतपुर महानगरको प्रमुखमा माओवादी केन्द्र र उपप्रमुखमा नेपाली कांग्रेसले पाएको छ। यसैबीच गठबन्धन दलहरुको संयन्त्र गठन भएको छ। नेपाली कांग्रेस चितवनका सभापति राजेश्वर खनालको अध्यक्षतामा चुनावी तालमेल र सिट बाँडफाँड समिति बनेको हो। समितिमा नेकपा माओवादी केन्द्रका संयोजक रामचन्द्र अधिकारी, नेकपा समाजवादीका इन्चार्ज कृष्ण खनाल, जसपाका अध्यक्ष प्रेम भुजेल, राष्ट्रिय जनमोर्चाका डम्बर पुरी, नेकपा माओवादी केन्द्रबाट यमबहादुर परियार, नेकपा समाजवादीका सूर्यप्रसाद शर्मा र नेपाली कांग्रेस चितवनका सचिव ध्रुवराज पोखरेल सदस्य रहेका छन्।"
"विराटनगर कांग्रेसले गठबन्धनको निर्णय नमान्ने, एक्लै चुनाव लड्ने","विराटनगर : सत्तारुढ गठबन्धनले भागबण्डाका लागि लिएको निर्णय नेपाली कांग्रेस विराटनगर महानगर समितिले नमान्ने भएको छ। गठबन्धनको निर्णयप्रति रुष्ट बनेको समितिले विराटनगरमा कुनै पनि दलसँग तालमेल नगरिकन वैशाख ३० गतेको स्थानीय तह चुनावमा एक्लै भिड्ने निर्णय यसअघि नै गरिसकेको छ। निर्णयमात्रै हैन, आकांक्षीमध्येबाट मेयर र उपमेयरका सम्भावित उम्मेदवारको नाम पनि पार्टी केन्द्रमा सिफारिस गरिसकेको छ। गठबन्धनको भागबण्डामा उपमेयर पद जनता समाजवादी पार्टी (जसपा)ले पाएपछि महानगर समितिले विरोध गरेको हो। मेयरको उम्मेदवारमा महानगर समितिले डिला संग्रौला, अमृत अर्याल, नागेश कोइराला, भीम पराजुली, इन्दिरा कार्की, दीपक चापागार्ई र गोपाल रेग्मीको नाम सिफारिस गरिसकेको छ। उपमेयरको उम्मेदवार सिफारिस हुनेमा निरज कोइराला, झुमा गौतम, प्रमिला गच्छदार, प्रमिला थापा, पुनम सिंह, जस्मिन मण्डल, पंकज बर्मा, दुर्गा कोइराला, डा सीता घिमिरे, गीता सिलवाल र राजु मास्के छन्। सिफारिसमा परेकामध्ये विराटनगरमा अहिले भीम मेयर र इन्दिरा उपमेयर छन्। कांग्रेसका विराटनगर सभापति दीपक चापागाईंले एक्लै चुनाव लड्ने अडान कायमै रहने र विराटनगरभित्र कुनै दलसँग चुनावी तालमेल नहुने स्पष्ट पारे। यसअघि अरु दलले गठबन्धन गर्दा कांग्रेस एक्लैले चुनाव जितेको र अहिले संगठन झन् मजवुत भएकाले तालमेलको आवश्यकता नरहेको उनको भनाइ छ। गठबन्धनको निर्णय हामी कांग्रेसका कार्यकर्ताले मान्नुपर्छ भन्ने छैन, चापागाईं भन्छन्, हामी अस्वीकार गर्छौँ र एक्लै चुनावमा जान्छौँ। विराटनगरभित्र कांग्रेस एक्लै चुनाव जित्न सक्षम रहेकाले गठबन्धनभित्र के निर्णय भयो भन्ने कुरामा चासो नराखिएको उनको जिकिर छ। विराटनगरभित्र गठबन्धन नचाहिने घोषणा गरेरै यसअघि नै कांग्रेसबाट उम्मेदवारको नाम सिफारिस गरिएको चापागाईं बताउँछन्। विराटनगरको उपमेयर अर्कैलाई सुम्पिने निर्णय गठबन्धनले गरेको हो। पार्टीले हैन, उनी भन्छन्, त्यो निर्णय कांग्रेसको केन्द्रीय कार्य समिति, सम्पादन समिति र संसदीय बोर्डमा आउन बाँकी छ। निर्णय पार्टीबाट पनि पास भयो भने चैँ विराटनगरका वडा समिति सभापतिहरुसँग छलफल गरेर नयाँ धारणा सार्वजनिक गरौँला। पार्टीको नेतृत्वले तल्लो स्तरबाट के माग भइरहेको र कार्यकर्ताले किन विरोध गरिरहेका छन् भन्ने बुझ्न जरुरी रहेको उनले बताए। यसअघिको निर्वाचनमा एक्लै चुनाव लडेको कांग्रेस मेयर र उपमेयर दुवै पदमा विजयी भएको थियो। विराटनगरका १९ वडामध्ये ७ वटामा कांग्रेसका उम्मेदवारले जितेका थिए। २०७४ सालमा जसपा ६, नेकपा (एमाले) ३, माओवादी केन्द्र १ वटा वडामा विजयी भए। स्वतन्त्र उम्मेदवारले २ वटा वडाध्यक्ष जिते। अघिल्लो चुनावमा एमाले र तत्कालीन फोरम लोकतान्त्रिक तथा माओवादी र तत्कालीन संघीय समाजवादी फोरमबीच चुनावी तालमेल थियो। तर एकल चुनाव लडेको कांग्रेसका भीम २३ हजार ३१ मत ल्याउँदै मेयरमा निर्वाचित भए। उनका प्रतिस्पर्धी एमालेलोकतान्त्रिक गठबन्धनका उम्मेदवार एमाले नेता विनोद ढकालले १७ हजार ३ सय २१ मत ल्याए। माओवादी र संघीय समाजवादी गठबन्धनका उम्मेदवार समाजवादीका नेता उमेशकुमार यादवले १४ हजार ९ सय ५८ मत प्राप्त गरेका थिए।"
"किसुनजी, गिरिजाबाबुले कम्युनिस्टसँग सत्ता सहकार्य गर्दा पनि चुनावी तालमेल गरेनन्, अहिले के बाध्यता आइलाग्यो?","काठमाडौं : नेपाली कांग्रेसका केन्द्रीय सदस्य डा शेखर कोइरालाले कम्युनिस्टसँग चुनावी तालमेल गर्ने निर्णयमा असहमति जनाएका छन्। केन्द्रीय समितिको आवश्यकताका आधारमा चुनावी तालमेल गर्ने निर्णय पन्छाएर केन्द्रबाट निर्णय लादिएको भन्दै कोइरालाले विरोध गरेका हुन्। नेविसंघको कार्यक्रमलाई बुधबार सम्बोधन गर्दै नेता कोइरालाले विगतमा कम्युनिस्टसँग सरकारमा सहकार्य भए पनि चुनावी तालमेल नभएको स्मरण गर्दै अहिले के बाध्यता आइलाग्यो भनि प्रश्न गरे। उनले कृष्णप्रसाद भट्टराई, गिरिजाप्रसाद कोइराला र सुशील कोइरालासम्म पालामा कांग्रेसले कम्युनिस्टसँग सत्ता सहकार्य गरेको तर कसैले पनि निर्वाचनमा तालमेल नगरेको कोइरालाले बताए। वीपीले नै कांग्रेसको पृष्ठभूमि, भूमिका, पहिचानमा अरुभन्दा भिन्न भएकाले कहिले पनि कम्युनिस्टसँग शाब्दिक साथ लिएर अगाडि जानुहुँदैन भनेको उनले स्मरण गराए। तर राजाको कारणले गर्दा गणेशमानजी, किसुजी, गिरिजाबाबुहरुसँग कम्युनिस्टहरुसँग मिलेर पहिलो जनआन्दोलन भयो। प्रजातन्त्र बहुदलीय व्यवस्थामा अगाडि बढ्यौं। त्यो बेला किसुनजीको सरकारमा एमाले पनि थियो। तर निर्वाचनमा हामी एक्लै लड्यौं। हामी कसैसित मिलेनौं, उनले भने। दोस्रो जनआन्दोलनमा निरंकुशता अन्त्य गर्न र गणतन्त्र प्राप्त गर्नलाई गिरिजाबाबुले माओवादीसहित सबै कम्युनिस्टलाई एकढिक्का बनाएर लोकतन्त्र प्राप्त गरेको र देश गणतन्त्रमा गएको भन्दै उनले थपे, हाम्रै सरकारमा माओवादी र एमालेहरु थिए। तर निर्वाचनमा हामी सँगै गएनौं। सुशील कोइरालाको पालमा संविधान बनाउने क्रममा कांग्रेसँगै एमाले सरकारमा रहेको र माओवादीहरुले बाहिरबाट सहयोग गरेर संविधान बनाएको उल्लेख गर्दै कोइरालाले भने, तर निर्वाचनमा हामी सँगै गएनौं। उनले प्रश्न गरे, तर आज के कति कारणले किन हामीहरु कम्युनिस्टहरु मिलेर गठबन्धन गरेर अगाडि बढिरहेका छौं? स्थानीय निर्वाचनमा गइरहेका छौं? के कारणले नेपाली कांग्रेसको केन्द्रीय समितिको निर्णयलाई पन्छाएर शीर्ष नेताहरु गठबन्धनको बैठकमा निर्णयहरु गरेर जिल्ला जिल्लामा पठाइरहनुभएको छ? के हामी कमजोर छौं? मलाई लाग्छ नेपाली कांग्रेस कमजोर छ। एक्लै लड्यौं भने पनि हामी हाम्रो गन्तव्यमा पुग्न सक्छौं भन्ने आत्मविश्वास छ। उनले कम्युनिस्टहरु मिल्दै चुनाव लड्ने हो भने भएका मतदाता पनि गुमाउने चेतावनी दिए। हाम्रा ३६ लाख भोटर छन्। नयाँ भोटरहरु आएका छन्। ३४३५ प्रतिशत हामीसँग भोट छ। त्यसलाई १० लाख र २० लाख गरेर बढाउन सकेनौ भने कांग्रेस फेरि कमजोर हुन्छ, उनले भने। उनले चुनावी तालमेल गर्ने निर्णयमा महामन्त्री गगन थापा पनि असन्तुष्ट रहेको बताए। अघि हामी कानेखुसी गर्दैथियौं, गगनजीले भन्नुभयो, दाई कस्तो विडम्बना भयो हामीहरुलाई। हामीले त अर्को पार्टीको छापमा स्वस्तिक चिन्ह लगाउनुपर्ने भो भन्दै हुनुहुन्थ्यो, उनले भने, यो अवस्था किन आयो? के कारणले आयो? यसको लेखाजोखा हामी निर्वाचनपछि गरौँला। यो निर्वाचन कांग्रेसका उम्मेदवारलाई जिताउन तपाईँहरु घरघर गएर जिताउनुस्। कांग्रेसलाई कसैको वैशाखी लिएर जानुपर्ने आवश्यकता छैन। पर्दैन।"
एमाले गोरखाद्वारा आकाङ्क्षी उम्मेद्वारको नाम संकलन,"गोरखा : नेकपा एमाले गोरखाले आसन्न स्थानीयतहको निर्वाचनका लागि उम्मेद्वार बन्न चाहनेहरुको नाम संकलन गरेको छ। मंगलबारसम्म १० वटा पालिका कमिटीबाट अध्यक्ष र उपाध्यक्षको आकाङ्क्षीको नाम संकलन गरेको जिल्ला सचिव काजीराम रोकाले जानकारी दिए। उनका अनुसार गोरखा नगरपालिकाको मेयर पदका लागि पाँच जना आकाङ्क्षीहरु रहेका छन्। सम्झना देवकोटा, रामशरण बस्न्यात, दिनेश तमु, बाबुराम थापा र सुजन बानियाँको नाम नगर कमिटीबाट सिफारिस भई आएको रोकाले जनाए। त्यस्तै उपमेयरका लागि छ जना आकाङ्क्षीहरु रहेका छन्। उपमेयरका आकाङ्क्षीहरु भाइचन्द्र श्रेष्ठ, काजीराम रोका, देवीबहादुर बस्नेत, सीताराम खत्री, रामबाबु बोगटी र रामबहादुर खड्का रहेको उनले बताए। पालुंटार नगर कमिटीबाट मेयरका तीन र उपमेयरका तीन जनाको नाम सिफारिस भइआएको सचिव रोकाले बताए। मेयर पदका लागि हरि भट्ट, हरि काफ्ले र सन्तोष देवकोटाको नाम सिफारिस भई आएको छ। त्यस्तै उपमेयरका लागि वसन्तकुमार श्रेष्ठ, पार्वती पाठक र ओमबहादुर बराकोटीको नाम आएको उनले बताए। सिरानचोक गाउँ कमिटीबाट प्रमुख पदका लागि छ जना र उपप्रमुखका लागि एकजनाको नाम सिफारिस भई आएको छ। प्रमुख पदका लागि देवराज श्रेष्ठ, कमल दानी, बिराज गुरुङ, ज्ञानराज गुरुङ, राजेश ढकाल र उत्तम गुरुङको नाम प्राप्त भएको छ। उपप्रमुखका लागि कुमारी धितालको मात्र नाम प्राप्त भएको रोकाले बताए। अजीरकोटबाट शेखरनाथ न्यौपाने एकजनाको नाम मात्र प्रमुख पदका लागि सिफारिस भई आएको छ। उपप्रमुखका लागि भने गीता पोखरेल र सर्मिला तामाङको नाम प्राप्त भएको छ। त्यस्तै बारपाक सुलीकोट गाउँ कमिटीबाट सो पालिकाको प्रमुखका लागि दलबहादुर भट्ट, खिलप्रसाद पनेरु, हरिबहादुर बस्नेतको खेमराज घलेको नाम प्राप्त भएको छ भने उपप्रमुखका लागि कृष्णकुमारी गुरुङको नाम आएको छ। धार्चे गाउँ कमिटीबाट सुक घले र सन्तबहादुर गुरुङको नाम प्रमुख पदका लागि सिफारिस भई आएको छ। उपप्रमुखका लागि आशा गुरुङ, सुस्मिता घले, सविता गुरुङ र सुनकुमारी घलेको नाम प्राप्त भएको सचिव रोकाले बताए। चुमनुब्री गाउँपालिकाबाट अध्यक्षका पदका लागि सुकबहादुर गुरुङ र उपाध्यक्ष पदका लागि सानु गुरुङको नाम प्राप्त भएको उनले बताए। आरुघाट गाउँ पार्टी कमिटीबाट प्रमुख पदका लागि सातजना आकाङ्क्षीको नाम प्राप्त भएको छ। सो पालिकाको प्रमुखका लागि टिकानारायण श्रेष्ठ, मेनबहादुर अधिकारी, कृष्ण नेपाली, कृष्ण काप्री, राजन गुरुङ, भीम धमला र बकबहादुर लामाको नाम प्राप्त भएको छ। उपप्रमुखका लागि सोविता बराम, सीता दाहाल, कल्पना खड्का र प्रमिला खड्काको नाम प्राप्त भएको सचिव रोकाले बताए। भीमसेनथापा गाउँ कमिटीबाट प्रमुख पदका लागि सबैभन्दा धेरै नौ जनाको नाम सिफारिस भई आएको जिल्ला पार्टीले जनाएको छ। सुवास अधिकारी, सुरेशबाबु श्रेष्ठ, सुजन सिँखडा, प्रेमकुमार पुडासैनी, ध्रुव ढकाल, हरि सिँखडा, सुनील लामिछाने, शैलेश लामिछाने र नवराज पोखरेलको नाम सिफारिस भै आएको हो। उपाध्यक्षका लागि गोमा अम्गाई र तारादेवी भट्टको नाम प्राप्त भएको सचिव रोकाले जानकारी दिए। सहिदलखन गाउँ कमिटीबाट पनि प्रमुखमा छ र उपप्रमुखमा एकजनाको नाम सिफारिस भई आएको छ। मनोज जोशी, सुरेन्द्र थापा, विशाल थापा, काजीराम श्रेष्ठ, लुना थापा र रमेश मल्लको नाम अध्यक्ष पदका लागि प्राप्त भएको हो। उपप्रमुखमा भने सरिता ढकालको नाम मात्र प्राप्त भएको छ। गण्डकी गाउँ कमिटीबाट अध्यक्ष पदका लागि लीलाबहादुर पाण्डे, विष्णु पन्त, सुधीर कार्की र गोपाल पाण्डेको नाम प्राप्त भएको छ। उपप्रमुखका लागि रेनुका नहर्कीको नाम सिफारिस भई आएको जिल्ला सचिव रोकाले जानकारी दिए। चुमनुब्री गाउँ कमिटीबाट नाम नआइसकेको र प्राप्त भएजति नाम प्रदेश कमिटीमा पठाइने उनले बताए।"
"कम्युनिस्ट मिल्छन् भन्ने डरमा कांग्रेस रहनु हुँदैन, घरपरिवार र ढके दललाई एक्लै परास्त गर्न सक्छौं : गगन थापा","काठमाडौं : नेपाली कांग्रेसका महामन्त्री गगनकुमार थापाले कम्युनिस्ट मिल्छन् भन्ने डरमा कांग्रेस रहन नहुने बताएका छन्। नेविसंघको ५३औं स्थापना दिवसका अवसरमा आयोजित आसन्न स्थानीय निर्वाचनमा नेविसंघको भूमिका र पार्टीको दायित्व विषयक विचार गोष्ठीलाई सम्बोधन गर्दै महामन्त्री थापाले कम्युनिस्ट मिल्छन् र कांग्रेस हार्छ भन्ने डरबाट पार्टी मुक्त हुनुपर्नेमा जोड दिएका हुन्। कांग्रेसका ३०३२ लाख मतदाता छन्। त्यसमा चित्त बुझाउने होइन। कांग्रेसको मत बढ्दैन भन्ने होइन। हामी निरन्तर कम्युनिस्ट पार्टीको डरमा छौं। डराउने होइन। यसरी अर्को कम्युनिस्ट पार्टी आउँछ। मिले मिल्छन्। उनीहरुलाई छोडिदिउ। अहिले एक्लै लडौं। एकपटक हारौला। फेरि लडौं। जित्छौं। डरमा नेपाली कांग्रेस रहनु हुँदैन, उनले भने। थापाले ३०औं हजार नयाँ मतदाता आएको भन्दै तीमध्ये ठूलो संख्यामा कांग्रेसतिर जोड्नपर्ने बताए। अरु पार्टीमा विरक्तिएका मतदाता पनि जोड्नुपर्ने र आफ्नो पार्टीलाई ४०४५ प्रतिशत मतभार लिनसक्ने पार्टीका रुपमा लिएर जानुपर्नेमा उनको जोड छ। त्यसपछि कुनै पनि कम्युनिस्ट पार्टीसँग नडराउने अवस्था बनाउनुपर्छ भन्ने सोच्यौं भने बल्ल हामी ठिक ठाउँमा उभिने छौं। मैले पार्टी बैठकमा यही कुरा राखिरहेको छु, उनले भने। थापाले कम्युनिस्टमात्रै होइन राजावादीदेखि ढके दलसम्म सबैलाई हराउने ताकत कांग्रेसले राख्ने पनि दाबी गरे। नेपाली कांग्रेसलाई आफ्नो ताकतका आधारमा, आफ्नो शक्तिका आधारमा नेपालको कम्युनिस्ट पार्टीमात्र होइन अहिले क्विन्टल र ढकको कुरा गर्ने, केपी ओलीले भर्खर पत्राचार गरेर परिवार दललाई नछोड्नु, राप्रपा नेपाललाई नछाड्नु भनेका घर दल, परिवार दल, ढके दल गरेर सबै दल एक भएर आए पनि एक्लै परास्त गर्न सक्ने नेपाली कांग्रेस बनाएर छाड्छौं, उनले भने। त्यो ताकत आफूहरुसँग रहेको थापाले दाबी गरे। एक्लै परास्त गर्न सक्ने ताकत बनाउने सकिन्छ भन्ने अत्मविश्वासलाई मार्ने होइन। हाम्रो भरोसा र आत्मविश्वास जगाउने प्रयत्नमा कम्प्रमाइज गर्ने होइन। त्यो बाटो छाड्ने पनि होइन, उनले भने। नेपालका कम्युनिस्ट पार्टीको रुपरंग फेर्ने प्रवृत्ति देखिइसकेको भन्दै थापाले कुन बेला को सँग मिल्छ थाहा नभएको बताए। यही प्रवृत्तिले कुनै न कुनै दिन एक्लै परास्त गर्ने कांग्रेसको तागत बनाउने आफूहरुको अभियानसँग नेतृत्व सहमत हुने उनको विश्वास छ। हामीले भनेको यहीँ बाटो कांग्रेसलाई आफ्नै तागतका आधारमा जानुपर्ने रहेछ। यसले धोका दियो, उसले धोका दियो भन्ने अवस्था आउँछ। रंग बदल्छन्। त्यसका निम्ति हामीले अहिले देखि नै आफूलाई तयार गर्नुपर्नेछ, उनले भने, हामीले अरुलाई छाड्ने होइन। आफ्नो जनमतलाई छाड्ने पनि होइन। त्यसका निम्ति पार्टीलाई तयार गर्दै जाने हो। सँगसँगै पार्टीका समस्याहरु, विविध समयमा विविध समस्याहरु पनि, विविध मतहरुलाई पनि ख्याल गर्नुपर्छ। तल्लो तहमा केन्द्रको हस्तक्षेपको विरोध थापाले नगरपालिका र गाउँपालिकाको चुनावी तालमेलमा केन्द्रबाट हस्तक्षेप भएकोमा विरोध जनाए। कांग्रेसभित्र निर्णयको प्रयोग गर्ने क्रममा स्थानीय तहले तालमेलको आवश्यकताऔचित्यता छ कि छैन भनेर भन्न पायो कि पाएन ? पोखरा, इटहरी, भरतपुर, विराटनगरमा जहाँसुकै होस्, भन्न पायो कि पाएन? उनले प्रश्न गरे। थापाले थपे, दोलखा र दार्चुलाका साथीहरुले आफै निर्णय गर्नुभयो। यो यो कारणले गठबन्धन गर्न सकिँदैन भने। पार्टीले स्थानीय तहलाई नै अधिकार दियो। अधिकार दिएपछि हामीले त्यो हक प्रयोग गर्न दियौं कि दिएनौं? आजको महत्वपूर्ण प्रश्न हो। देशभर छलफल रहेका कांग्रेसका साथीहरुलाई म यो हक र अधिकार प्रयोग गर्न आग्रह गर्छु। केन्द्रीय कमिटीको निर्णय कुनै पनि पालिकामा तालमेल गर्ने निर्णय गर्ने अधिकार जिल्ला प्रदेशलाई दिएर पठाइएको भन्दै थापाले पार्टीको हितमा के मा छ भनेर गर्न पाउनुपर्नेमा जोड दिए। उनले निर्वाचनमा पार्टीको निर्णय मानेर अघि बढ्न कार्यकर्तालाई आग्रह गरे। चुनावी घोषणापत्र तयारी समितिका संयोजकसमेत रहेका थापाले घोषणापत्र मार्गदर्शन होस् भनेर अलिकति फरक बनाउने कोसिस गरिरहेको बताए। उनले पार्टीको निर्णय मान्ने मनस्थितिका साथ आआफ्नो स्थानीय तहमा जान नेता कार्यकर्ता र नेविसंघका सदस्यलाई आग्रह गरे। निर्वाचन सकाएर आएपछि जेठको पहिलो साता नेविसंघको कमिटीले पूर्णता पाउने उनले बताए। पूर्णता दिन्छौं। अधिवेशन गर्छ। नयाँ कमिटी पनि आउँछ, उनले भने।"
"काठमाडौंको मेयर छान्न कांग्रेस महानगर कमिटीको बैठक जारी, को को छन् आकांक्षी?","काठमाडौं : काठमाडौं महानगरपालिकाको मेयर छनोट गर्न नेपाली कांग्रेस काठमाडौं महानगरको बैठक जमलमा बसिरहेको छ। बैठकले आसन्न स्थानीय तह निर्वाचनका लागि महानगरपालिकाको मेयर उम्मेदवार सिफारिस गर्नेछ। काठमाडौं महानगरको मेयरमा सिर्जना सिंह, निलकाजी शाक्य, तिर्थमान डंगोल, हरिप्रभा खड्गी, प्रगतिमान रञ्जित, राजुराज जोशी, मुकुन्द रिजाल आकांक्षी छन्। सत्ता गठबन्धनले काठमाडौं महानगर कांग्रेसले पाउने निर्णय गरेको थियो। काठमाडौंमा उपमेयर एकीकृत समाजवादीले पाएको छ।"
वीरगन्जका मेयर सरावगीले गाडी फिर्ता गरे,"वीरगन्ज : समाजिक सञ्जालबाट चर्को दबाब परेपछि वीरगन्ज महानगरपालिकाका मेयर विजय कुमार सरावगीले आफूले प्रयोग गर्दै आएको सरकारी गाडी फिर्ता गरेका छन् । महानगरपालिकाले खरिद गरेको ना १ ख झ १६६८ नम्बरको पजेरो गाडी , मेयर सरावगीले बुधबार फिर्ता गरेका हुन् । सरावगीले बुधबार महानगरपालिकाका प्रमुख प्रशासकीय अधिकृत निश्चलराज पाण्डेलाइ गाडीको साँचो बुझाउँदै गा डी महानगरपालिकालाइ फिर्ता गरेका हुन् । सामाजिक सञ्जालमार्फत गार्डी फिर्ता गर्न चर्को दबाब परेपछि आफूले महानगरपालिकाको सम्पति फिर्ता गरि दिएको मेयर सरावगीले बताए । सामाजिक सञ्जालको दबाब अनि त्योसँगै चुनावमा सरकारी गाडीको दुरुपयोग नहोस् भनेर आफूले गाडी फिर्ता गरिदिएको उनले बताए । मेयरमा निर्वाचित भएलगत्तै आफूले महानगरपालिकाबाट कुनै सेवा सुविधा नलिने घोषणा गरेका सरावगीले गरेका थिए । तर उक्त घोषणाको एक वर्ष नबित्दै सुरक्षाका कारण भन्दै १ करोड ४४ लाख रुपैयाँमा पजेरो गाडी महानगरपालिकाको बजेटबाट खरिद गरी सरावगीले प्रयोग गर्दै आएका थिए । योसँगै पर्सामा अहिलेसम्म ३ जना पालिका प्रमुखले सरकारी गाडी फिर्ता गरेका छन् । मङगलबार जगरनाथपुर गाउँपालिकाका अध्यक्ष जालिम मियाँले पनि आफूले प्रयोग गर्दै आएको बा २ झ ४२४४ नम्बरको हायलक्स गाडी गाउँपालिकाकालाइ फिर्ता गरेका थिए । त्यसअघि गत सोमबार बहुदरमाई नगरपालिकाका नगरप्रमुख नितेन्द्र साहले पनि आफूले प्रयोग गर्दै आएको ना १ झ १६६१ नम्बरको स्कार्पियो गाडी पालिकालाइ फिर्ता थिए । १४ वटा पालिका रहेको पर्साका १३ वटा पालिकाका प्रमुखले आफ्नो प्रयोगका लागि पालिकाको बजेटमा चार पाङग्रे गाडी खरिद गरेका थिए । ठोरी गाँउपालिकाका अध्यक्ष पदमललाल श्रेष्ठ मात्रै आफ्नो प्रयोगका लागि पालिकाका तर्फबाट गाडी खरिद नगर्ने पालिका प्रमुख हुन् । अब जिल्लाको दुई नगरपालिका र आठ गाउँपालिकाका प्रमुखले प्रयोग गर्दै आएको सरकारी गाडी सम्बन्धित पालिकालाइ फिर्ता गर्न बाँकी रहेको छ।"
लोमान्थाङमा एमालेले अध्यक्षउपाध्यक्षसहित वडाध्यक्ष उम्मेदवारको चयन गर्यो,"जोमसोम : आसन्न स्थानीय तह निर्वाचनका लागि नेकपा एमालेले मुस्ताङको लोमान्थाङ गाउँपालिकामा अध्यक्षउपाध्यक्षसहित ५ वटै वडामा आफ्ना उम्मेदवारको टुंगो लगाएको छ। एमाले पालिका तथा वडास्तरीय कमिटीले सर्वसम्वत उम्मेदवार चयन गरेको जनाइएको छ । एमाले लोमान्थाङ पालिका कमिटी अध्यक्ष निमा ढिन्डुक गुरुङको अध्यक्षता तथा एमाले गण्डकी प्रदेश कमिटी सदस्य ईन्द्रधारा बिष्टको विशेष उपस्थितिमा एमालेले लोमान्थाङ गाउँपालिकाका लागि उम्मेदवार छनौट गरेको हो । नेकपा एमालेले लोमान्थाङ गाउँपालिकाका लागि अध्यक्षमा लोमान्थाङ३ ठिङ्गरका टसी नर्बु गुरुङ र उपाध्यक्षमा लोमान्थाङ५ की छिमी बिष्ट गुरुङलाई उम्मेदवार बनाउन निर्णय गरेको गण्डकी प्रदेश कमिटी सदस्य ईन्द्रधारा बिष्टले जानकारी दिए । उनका अनुसार एमालेले लोमान्थाङ१ मा हिमा ढिन्डु गुरुङ,लोमान्थाङ२ मा कर्मा नाम्ग्याल गुरुङ,लोमान्थाङ३ मा आङजेन गुरुङ,लोमान्थाङ४ मा गोम्वो गुरुङलाई वडाध्यक्षको उम्मेदवारको रुपमा उभ्याएको हो । लोमान्थाङका ५ वटै वडाहरुको वडासदस्यको उम्मेदवार तय गर्ने विषयमा छलफल भइरहेको गण्डकी प्रदेश कमिटी सदस्य बिष्टले बताए । यसअघि एमाले लोघेकर दामोदरकुण्ड गाउँपालिकाको अध्यक्षमा लोप्साङ छोम्फेल बिष्टलाई उम्मेदवार बनाउने निर्णय गरेको थियो । यता नेपाली कांग्रेसले लोमान्थाङ गाउँपालिकामा लोमान्थाङ१ छोसेरका टसी गुरुङलाई उम्मेदवार बनाउने निर्णय गरेको थियो । एमालेले घरपझोङ३ को वडाध्यक्षमा फडिन्द्र थकालीलाई उम्मेदवार बनाउने भएको छ । आसन्न स्थानीय तह निर्वाचनका लागि उम्मेदवारी दर्ता गर्ने दिन नजिकिएसँगै मुस्ताङमा नेपाली कांग्रेस ,नेकपा एमालेलगायतका दलहरु तीब्ररुपमा उम्मेदवार छान्न छुटेका छन् । पार्टी स्रोतका अनुसार मुस्ताङका ५ वटै स्थानीय तहमा उम्मेदवार दिने व्यक्तिको नामावली शुक्रबारसम्म सार्वजनिक गर्ने बताएका छन् । नेपाली कांग्रेसबाट लोमान्थाङमा अध्यक्ष पदमा उम्मेदवारी दिन छोसेर निवासी टसी गुरुङ स्वास्थ्यकर्मी हुन् । उनले निर्वाचनमा उम्मेदवार बन्ने भएपछि स्वास्थ्यक्षेत्रबाट राजीनामा गरेका छन् ।एमालेबाट लोमान्थाङमा अध्यक्षका उम्मेदवार टसी नर्बु गुरुङ पनि स्वास्थ्यकर्मी हुन् । उनी उपल्लो मुस्ताङको जिग्मे फाउन्डेसनमा कार्यरत थिए ।उपाध्यक्ष छिमी बिष्ट गुरुङ स्थानीय समाजसेवी हुन् । उनी लोमान्थाङ आमा समूहको अध्यक्ष र सचिव पदमा कार्यसम्पादन गरेकी थिइन् । उनी स्थानीय तह निर्वाचन २०७४ पछि माओवादी केन्द्र छोडेर एमालेमा प्रवेश गरेकी थिइन् । यस्तै, एमालेबाट अध्यक्ष पदमा उम्मेदवारी दिने लोप्साङ छोम्फेल बिष्ट पालिका अध्यक्ष हुन् ।उनी जिग्मे फाउन्डेसनको कोषाध्यक्ष एवं उपल्लो मुस्ताङको विकासमा उनको योगदान महत्वपूर्ण छ । यस्तै लोघेकर १ मा पूनः टै ढिन्डुक ठकुरीलाई वडाध्यक्ष उम्मेदवार एमालेले बनाउने भएको छ ।उनी २०७४ को स्थानीय तह निर्वाचनका वडाध्यक्षमा जीत हाँसिल गरेका थिए ।"
जसपाको घोषणापत्रः प्रत्येक वडामा चिकित्सकदेखि खेलमैदानसम्म,"काठमाडौं : जनता समाजवादी पार्टी (जसपा) ले स्थानीय तह निर्वाचनका लागि घोषणापत्र सार्वजनिक गरेको छ । घोषणापत्रमा हरेक गाउँपालिकाहरूका केन्द्रमा कम्तिमा विशेषज्ञ सेवासहितको एउटा स्वास्थ्य संस्था खोलिने उल्लेख छ । यस्तै, स्वास्थ्य प्रयोगशालाको व्यवस्था समेत गरिने भनिएको छ । प्रत्येक पालिकामा गर्भवती महिलाका लागि बर्थिङ सेन्टर स्थापना गरिने घोषणापत्रमा उल्लेख छ । घोषणापत्रमा गाउँपालिका र नगरपालिकाका प्रत्येक वडाहरूमा ए जना चिकित्सक सेवासहितको स्वास्थ्य चौकी सञ्चालन गरिने भनिएको छ । प्रत्येक गाउँपालिकाहरूमा कम्तिमा एक खेल विधाको ग्रामीण स्तरको एकएक खेलमैदान र रगंशाला निर्माण गरिने भनिएको छ । कृषिमा यान्त्रीकीकरण, आधुनिकीकरण र व्यवसायीकरणलाई प्राथमिकतामा राखिने र तराईमा कृषियोग्य जमिनको व्यापक उपयोग र पहाडमा फलफूल र पशुपालनको विकाशमा जोड दिइने घोषणापत्रमा उल्लेख छ । पर्यटक आकर्षित गर्ने होटेल तथा रिसोर्ट तथा अन्य सेवा प्रदान गर्ने उद्यमीलाई पहिलो ५ वर्षसम्म आयकरमा ७५ प्रतिशत छुट दिइने घोषणापत्रमा उल्लेख छ।"
समाजवादीलाई छाडेर दार्चुलामा कांग्रेसमाओवादीको भागबन्डा,"दार्चुला : बैशाख ३० गते हुन गइरहेको स्थानीय तहको निर्वाचनका लागि दार्चुलामा सत्ता गठबन्धन दलहरुबीच भागबन्डामा सहमति बनेको छ। लामो छलफलपछि मंगलबार नेपाली कांग्रेस, नेकपा माओवादी केन्द्र, नेकपा एकीकृत समाजवादीबीच चुनावी तालमेल गर्ने समझदारी बनेको हो। यसअघि स्थानीय तहमा भागबन्डाको कुरो नमिल्दा सहमति हुन सकेको थिएन्। केन्द्रीय सत्ता गठबन्धनलाई जिल्लामा पनि कायम गर्नेगरी स्थानीय तहमा समझदारी भएको नेपाली कांग्रेस जिल्ला कार्य समिति सभापति ललित सिंह बोहराले जानकारी दिए। मंगलबार भएको भागबन्डाको सहमतिमा नेपाली कांग्रेसले ५ स्थानीय तहमा प्रमुख र नेकपा माओवादी केन्द्रले ४ स्थानीय तहमा प्रमुख पाउने भएको छ। नेपाली कांग्रेसले महाकाली नगरपालिका, शैल्यशिखर नगरपालिका, दुहुँ गाउँपालिका, व्याँस गाउँपालिका र मालिकार्जुन गाउँपालिका पाउने र माओवादीले मार्मा गाउँपालिका, अपी हिमाल गाउँपालिका, नौगाड गाउँपालिका र लेकम गाउँपालिकामा प्रमुख पाउने सहमति भएको कांग्रेस सभापति बोहराले बताए। यस्तै कांग्रेसले ७ पालिका (अपी हिमाल, मार्मा, शैल्यशिखर, महाकाली, लेकम, दुहुँ र नौगाड) मा उपप्रमुखउपाध्यक्ष पाएको छ भने माओवादीले २ पालिका (व्याँस र मालिकार्जुन) मा उपाध्यक्ष पाएको छ। सहमति अुनसार कांग्रेसले ४६ वटा वडा पाएको छ। दार्चुलामा दुई नगरपालिका र सात गाउँपालिका गरी नौं स्थानीय तह छन्। २०७४ सालको स्थानीय तहको निर्वाचनमा नेपाली कांग्रेसले ५ स्थानीय तह, नेकपा एमालेले ३ र नेकपा माओवादीले १ स्थानीय तह जितेको थियो। सत्ता गठबन्धनको सहमति अनुसार कांग्रेसले यसअघि जितेका पालिकामा नै चित्त बुझाएको छ। भने अघिल्लो चुनावमा एक स्थानीय तह जितेको माओवादीले यसपाली थप तीन पालिका पाएको छ। जिल्लामा सत्तागठबन्धनमा रहेको दल नेकपा एकीकृत समाजवादीलाई पनि मिलाएर जाने सहमति अनुसार एक दुई ठाउँमा वडाअध्यक्ष तथा केही सदस्य दिने बुझिएको छ। यसबारे पत्रकार सम्मलेन गरी जानकारी गराइने बताइएको छ।"
भ्यूटावर र सभाहल निर्माणका कार्यक्रम बजेटमा थप्दैनौँ : मन्त्री झाँक्री,"काठमाडौं : शहरी विकास मन्त्रालयले आगामी आर्थिक वर्षको नीति तथा कार्यक्रममा भ्यूटावर र सभाहल निर्माणलगायतका कार्यक्रममा बजेट नथप्ने भएको छ। शहरी विकासमन्त्री रामकुमारी झाँक्रीले यस वर्षको नीति तथा कार्यक्रममा भ्यूटावर र सभाहल निर्माणको कामलाई निरन्तरता नदिने बताए। सञ्चालनको मापदण्ड नभएको र असीमित दायित्व सिर्जना गर्ने भएकाले भ्यूटावर र सभाहल निर्माणका लागि आगामी वर्षको नीति कार्यक्रममा बजेट व्यवस्था नहुने उनको भनाइ छ। उनले भने, आगामी आर्थिक वर्ष नीति तथा कार्यक्रममा भ्यूटावर र सभाहल निर्माणको कार्यक्रमबाट अलग्गिन्छौँ बाहिरिन्छौँ। राज्यको असीमित दायित्व सिर्जना हुने यस्ता संरचनाले जनजीवनसँग अर्थ राख्दैनन्। अर्को कुरा यसको सञ्चालनको मोडालिटीसमेत छैन। उनले यसअघि मन्त्रालयले बनाइरहेका ३२ वटा सभा हल भने प्राथमिकताका साथ निर्माण सम्पन्न गर्ने बताए। मन्त्रालयले एकीकृत बस्ती विकास कार्यक्रमलाई पनि निरन्तरता नदिने बताएको छ। एकीकृत बस्ती विकासका कार्यक्रमको प्रभावकारिताप्रति आफू गम्भीर रहेको बताउँदै मन्त्री झाँक्रीले यसलाई विस्थापन गरेर बस्ती विकास कार्यक्रम ल्याइने बताए। आगामी बजेटमा एकीकृत बस्ती विकास कार्यक्रमबाट पछि हट्छौँ। पहाडी र हिमाली क्षेत्रमा यो कार्यक्रम प्रभावकारी देखिएन। तराई र काठमाडौँ उपत्यका क्षेत्रमा जग्गाको अभाव छ, उनले भने। मन्त्री झाँक्रीले आगामी वर्षको नीति तथा कार्यक्रम यसलाई बस्ती विकास तथा संयुक्त आवास कार्यक्रममा रुपान्तरण गर्न लागिएको बताए। उनले यसअघिको सरकारविना कुनै योजना उक्त कार्यक्रम ल्याएकाले मोरङको सन्थाल बस्तीमा टेण्डर गरेर शिलान्यास गर्दासमेत काम सुरू हुन नसकेको बताए। रासस"
"'राप्रपा नेपाल, परिवार दल र जनमोर्चाको विद्रोही समूहसँग तालमेल गर्नू'","काठमाडौं : नेकपा एमालेले राप्रपा नेपाल, परिवार दल र जनमोर्चाको विद्रोही समूहसँग तालमेल गर्ने भएको छ । एमाले महासचिव शंकर पोखरेलले मंगलबार सबै प्रदेश र जिल्ला कमिटीलाई राप्रपा नेपाल, परिवार दल र जनमोर्चाको विद्रोही समूहसँग तालमेल गर्न परिपत्र गरेको छ । हाम्रो पार्टी नेकपा(एमाले) को दुईवटा पार्टीहरु राप्रपा नेपाल र नेपाल परिवार दलसँग निर्वाचन प्रयोजनका लागि चुनावी तालमेल गर्ने सहमति भएको छ,परिपत्रमा भनिएको छ।' पार्टीको प्रभाव र अवस्था हेरी आआफ्नो कार्य क्षेत्रमा आवश्यक अनुसार सहमति कार्यान्वयनको कार्य अगाडि बढाउन निर्देशन दिएको छ । राष्ट्रिय जनमोर्चाबाट विद्रोह गरेको राष्ट्रिय जनमोर्चा केन्द्रीय समन्वय समितिसँग सहकार्य गर्न सकिने भएकाले पत्रमा संलग्न विवरण अनुसारका प्रतिनिधिहरुसँग समेत सहकार्यका लागि निर्देशन दिएको छ।"
भ्रष्टाचार यत्रतत्र सर्वत्र छ : अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले भ्रष्टाचार यत्रतत्र सर्वत्र भएको बताएका छन्। बुधबार काठमाडौंमा आयोजित युवासँग म अन्तर्क्रिया कार्यक्रममा अध्यक्ष ओलीले नेपालमा भ्रष्टाचारले जरा गाडेको बताएका हुन्। उनले भने, भ्रष्टाचार यत्रतत्र सर्वत्र छ। कुरा गर्ने काम नगर्ने बानी छ। यस्ता कुरालाई हटाउनुपर्छ। ओलीले निर्वाचनपछि आफ्नो सरकार बन्ने र विकासको अभियान चलाउने बताए। भने, म प्रधानमन्त्री हुने वित्तिकै पुल, बाटा बन्न थाल्छन्। निर्वाचनपछि बन्ने सरकारले विकासका अभियान चलाउनेछ। साना उद्योगहरुलाई प्रोजेक्ट धितोमा राखेर ऋण उपलब्ध गराउनेछौं। एमालेले नातावाद कृपावादलाई नमान्ने भन्दै उनले थपे, युवा शक्तिलाई देशको विकासमा लगाउनुपर्छ। आत्मनिर्भर अर्थतन्त्र, उपभोग्य बस्तु स्वदेशमै उत्पादन मेरो योजना हो। हामी आयात प्रतिस्थापन गर्न चाहन्छौं।"
"उपमहानगरको भागवण्डा टुंग्याउन सत्ता गठबन्धनको बैठक बालुवाटारमा जारी, नेपालगन्जमा विवाद","काठमाडौं : आसन्न स्थानीय तह निर्वाचनमा ११ वटा उपमहानगरपालिकाको भागवण्डा टुंग्याउन सत्ता गठबन्धनको निर्णायक बैठक बसिरहेको छ। मंगलबार दिउँसो नै ६ वटा महानगरपालिका र ११ वटा उपमहानगपालिकाको भागवण्डा टुंगिए पनि जसपाले दुईवटा उपमहानगरपालिकामा दाबी गरेपछि सहमतिको मस्यौदामा हस्ताक्षर हुन सकेको थिएन। जसपाले जनकपुरसँगै नेपालगन्ज उपमहानगर आफूले पाउनुपर्ने दाबी गरेपछि मंगलबार अबेर रातिसम्म बालुवाटारमा गठबन्धनका नेताहरुबीच सहमति जुट्न सकेको थिएन। आज विहान ११ बजे बस्ने भनेर छुट्टिएका गठबन्धनका नेताहरु दिउँसो १२ बजेदेखि फेरि बालुवाटारमा भागवण्डा टुंग्याउन जुटेका छन्। कांग्रेसको भागमा पारिएको नेपालगन्जमा जसपाको दाबीले पेचिलो बनेको उपमहानगरको भागवण्डाको गाँठो आजको बैठकले फुकाउने नेताहरुले बताएका छन्। सत्ता गठबन्धनमा कांग्रेसलाई ७, माओवादी केन्द्रलाई २ र जसपा र नेकपा एकीकृत समाजवादीलाई एकएक उपमहानगरपालिका दिनेगरी प्रारम्भिक सहमति जुटेको थियो। यसअन्तर्गत इटहरी, धरान, कलैया, बुटवल, तुल्सीपुर, नेपालगन्ज र धनगढी कांग्रेसले लिने तय भएको थियो। माओवादीले घोराही र जितपुर सिमरा, एकीकृत समाजवादीले हेटौंडा र जनकपुर जसपाले लिने तय भएको थियो। प्रारम्भिक सहमतिलाई राति शीर्ष नेताहरुले अन्तिम रुप दिएर हस्ताक्षर गर्ने तय भएको थियो। तर मंगलबार दिउँसो गठबन्धन बैठकमा अनुपस्थित जसपा अध्यक्ष उपेन्द्र यादवले रातिको बैठकमा नेपालगन्जमा पनि दाबी गरे। कांग्रेसलाई भाग लगाएको नेपालगन्जमा यादवले सशक्त दाबी राखेपछि राति सहमति जुट्न नसकेको एक नेताले बताए। महानगरतर्फ भने कांग्रेसले तीन, माओवादी, एकीकृत समाजवादी र जसपाले एक एक पाउनेगरी भागवण्डा मिलिसकेको छ।"
"श्रीमान एकीकृत समाजवादीबाट मन्त्री, श्रीमती एमालेबाट काठमाडौंको मेयरमा सिफारिस","काठमाडौं : काठमाडौं महानगरपालिकाको मेयर पदकालागि एमालेबाट इन्दिरा पन्त सिफारिस भएकी छन्। उनी रोयल बहुउद्देश्यीय सहकारी संस्थाकी उपाध्यक्ष हुन्। यसअघि उनीसँग राष्ट्रिय सहकारी विकास बोर्डमा समेत काम गरेको अनुभव छ। त्यसबाहेक उनी मन्त्री वसन्त मानन्धरकी श्रीमती पनि हुन्। उनका श्रीमान नेकपा एकीकृत समावादीबाट बागमती प्रदेशका मन्त्री छन्। उनी खानेपानी, उर्जा तथा सिंचाई मन्त्रालयको जिम्मेवारी सम्हालेका छन्। नेकपा एमाले विभाजन भएसँगै उनका पति मानन्धर माधव नेपालको पार्टी रोजेका थिए भने श्रीमती एमालेमै रहेकी थिइन्। श्रीमान एकीकृत समाजवादी पार्टीबाट मन्त्री र श्रीमती नेकपा एमालेबाट मेयरमा सिफारिस भएपछि दुवैको आलोचना भइरहेको छ।"
हेटौंडा उपमहानगरपालिका एकीकृत समाजवादीलाई दिए एकल प्रतिस्पर्धामा उत्रिने कांग्रेसको चेतावनी,"काठमाडौं : हेटौंडा उपमहानगरपालिका एकीकृत समाजवादीलाई दिने सत्ता गठबन्धनको निर्णयप्रति नेपाली कांग्रेसको हेटौंडा उपमहानगरपालिका समितिले आपत्ति जनाएको छ। केन्द्रीयस्तरमा भएको भागबण्डाले गठबन्धनको आवश्यकता र औचित्यसमेत पूरा गर्न नसक्नेगरी भएको य सनिर्णयलाई पुनरावलोकन गर्न माग गरिएको छ। 'गठबन्धन दलहरुबीच हेटौंडा उपमहानगरको प्रमुख, उपप्रमुख तथा वडा अध्यक्षहरुको भागभण्डाको विषयमा छलफल चलिरहँदा पार्टीको केन्द्रीय कार्यसमितिका पदाधिकारीहरुलाई यस उपमहानगरपालिकाको पस्तुगत अवस्थाबारे यसअघि नगर समितिको तर्फबाट गएको प्रतिनिधिमण्डलले लिखित जानकारी गराउँदासमेत त्यसको मर्म र भावनालाई बेवास्ता गरेको हाम्रो बुझाइ छ,' सभापति उत्सव इटेनीद्वारा जारी विज्ञप्तिमा भनिएको छ, 'गठबन्धनको वास्तविक आवश्यकता र औचित्यसमेत पुष्टि गर्नेगरी नेपाली कांग्रेसले मेयर पद पाउने गरी गठबन्धन दलहरुबीच सहमति, सहकार्य र एकताको साथ अघि बढ्ने वातावरण तयार गरिदिनुहुन माग गरिन्छ।' यस निर्णयको पुनरावलोकन नभए सत्ता साझेदार दलहरुसाग मित्रवत् प्रतिस्पर्धाको आधारमा नेपाली कांग्रेस एकल नेतृत्वमा चुनावी प्रतिस्पर्धामा सहभागी हुने निर्णय भएको इटेनीले उल्लेख गरेका छन्।"
काठमाडौं महानगरको मेयरमा एमालेबाट तीनजनाको नाम सिफारिस,काठमाडौं : काठमाडौं महानगरपालिकाको मेयरमा नेकपा एमालेबाट तीन जनाको नाम सिफारिस भएको छ । एमाले महानगरले ५ जनाको नाम सिफारिस गरेकोमा जिल्ला कमिटीले ३ जनाको नाम मात्रै प्रदेशमा पठाएको हो । महानगरमा नयाँ अनुहारका रुपमा इन्दिरा पन्तको नाम सिफारिस भएको छ । एमाले नयाँ अनुहारलाई पनि उच्च स्थान दिने बताउँदै आएको छ। पन्तसँगै वर्तमान मेयर विद्यासुन्दर शाक्य र यसअघि मेयर भइसकेका केशव स्थापितको नाम सिफारिस भएको छ । प्रदेशले पठाएको नाममा केन्द्रीय कमिटीमा पनि छलफल हुने जनाइएको छ । एमालेले महागरनमा केन्द्रीय कमिटीले नै उम्मेदवार छान्ने मापदण्ड बनाएको छ । एमालेले नयाँ अनुहारलाई प्राथमिकता दिने नीति अबलम्बन गरेसँगै पन्तको संभावना बलियो देखिएको जनाइएको छ । प्रदेशले पठाएको तीनजनाको नाममा केन्द्रीय कमिटीले छलफल गरी ११ गतेसम्म टुंगो लगाइसक्ने छ । वैशाख ३० गते स्थानीय तहको निर्वाचन हुँदैछ । निर्वाचनका लागि सत्ता गठबन्धन एकातिर छन् भने एमाले अर्कोतिर छ । यसअघि उनीसँग राष्ट्रिय सहकारी विकास बोर्डमा समेत काम गरेको अनुभव छ । काठमाडौं महानगरपालिका स्थानीय तहमध्ये बलियो मानिन्छ ।
महानगर र उपमहानगरमा यस्तो भयो भागबण्डा (सहमतिपत्रसहित),"काठमाडौं : सत्ता गठबन्धनले महानगर र उपमहानगरतर्फ १७ वटा पालिकाको भागबण्डा टुंगो लगाएको छ। बालुवाटारमा बुधबार बसेको शीर्ष नेताहरुको निर्णायक बैठकले सहमति पत्रमा हस्ताक्षर गरेका छन्। जसअन्तर्गत कांग्रेसले ३ महानगर र ७ उपमहानगरसहित ३ ठाउँको उपप्रमुख पाउने भएको छ। कांग्रेसले महानगरतर्फ काठमाडौं, ललितपुर र विराटनरको प्रमुख पाउँदा वीरगञ्ज, भरतपुर र पोखराको उपप्रमुख पाउने भएको छ। त्यस्तै उमहानगरतर्फ धरान, इहटरी, कलैया, बुटवल, तुलसीपुर, नेपालगञ्ज र धनगढीको प्रमुख र जितपुर सिमरा, घोराही र हेटौंडाको उपप्रमुख पाउने भएको छ। त्यस्तै माओवादीले महानगरतर्फको प्रमुखमा भरतपुर र उप्रमुखमा ललितपुर पाएको छ भने उपमहानगरतर्फ जितपुर सिमरा र घोराहीको प्रमुख र धरान र धनगढीको उपप्रमुख पाउने भएको छ। त्यस्तै एकीकृत समाजवादी पार्टीले महानगरतर्फ पोखराको प्रमुख र काठमाडौंको उपप्रमुख पाउने भएको छ भने उपमहानगरतर्फ हेटौंडाको प्रमुख र इटहरी, बुटवल र तुलसीपुरको उपप्रमुख पाउने भएको छ। त्यस्तै जनता समाजवादी पार्टीले महानगरतर्फ वीरगञ्जको प्रमुख र विराटनगरको उपप्रमुख र उपमहानगरतर्फ जनकपुरको प्रमुख र कलैया र नेपालगञ्जको उपप्रमुख पाउने भएको छ। सहमति पत्रमा प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल 'प्रचण्ड', एकीकृत समाजवादीका अध्यक्ष माधव कुमार नेपाल र जनता समाजवादी अध्यक्ष उपेन्द्र यादव र राष्ट्रिय जनमोर्चाका उपाध्यक्ष दुर्गा पौडेलको हस्ताक्षर रहेको छ।"
ठेक्कापट्टा लिएको स्थानीय तहमा ठेकेदार उम्मेदवार बन्न नपाउने,"काठमाडौं : सर्वोच्च अदालतले स्थानीय तहको निर्वाचनमा आफ्नो ठेक्का कारोबार भएको स्थानीय तहबाहेकका अन्य स्थानीय तहमा उम्मेदवार हुनबाट नरोक्न अन्तरिम आदेश जारी गरेको छ। ठेक्कापट्टामा संलग्न भएको स्थानीय तहको उम्मेदवारमा भने उम्मेदवार दिन नपाउने निर्वाचन आयोगको आचारसंहितालाई निरन्तरता दिएको छ। योसँगै अन्यत्र ठेक्का लिएको भए उम्मेदवारी दिन अब रोक लाग्ने छैन। सम्बन्धित पालिकामा ठेक्का कारोबार नभएका ठेकेदारलाई मात्रै उम्मेदवार बन्न सक्ने छन्। न्यायाधीश नहकुल सुवेदीले सोमबार जारी गरेको अन्तरिम आदेशमा भनिएको छ, स्थानीय तहको निर्वाचनमा आफ्नो ठेक्का कारोबार भएको स्थानीय तह बाहेकका अन्य स्थानीय तहमा उम्मेदवार हुनबाट नरोक्नू।"
रुकुम पश्चिममा माओवादी केन्द्रका सबै उम्मेद्वार सहमतिमा छनौट,"जाजरकोट : नेपाल कम्युनिष्ट पार्टी (माओवादी केन्द्र) रुकुम पश्चिमले आगामी बैशाख ३० गते हुने स्थानीय तह निर्वाचनमा जिल्लाका सबै पालिकामा प्रमुखउपप्रमुख तथा अध्यक्षउपाध्यक्षका उम्मेद्वारहरु टुङ्गो लगाएको छ। उम्मेद्वारहरुमा सबै नयाँ अनुहार रहेका छन्। गठबन्धनको निर्णय कार्यान्वयन गर्नुपरे जुनसुकै उम्मेद्वारलाई पनि फिर्ता बोलाउन सकिने निर्णयसमेत गरेको छ। २०७४ सालमा भएको स्थानीय तहको निर्वाचनमा तीन नगरपालिका र तीन गाँउपालिका सबैमा माओवादी केन्द्रका उम्मेदवारले विजय हासिल गरेका थिए। माओवादी केन्द्रले चौरजहारी नगरपालिकामा प्रमुखमा पुष्प वादी र उपप्रमुखमा इश्वरी कुमारी शर्मा विएम, आठविसकोट नगरपालिका प्रमुखमा रवि केसी र उपप्रमुखमा धन कुमारी शाही, मुसिकोट नगरपालिकामा प्रमुखमा वसन्त शर्मा र उपप्रमुखमा मिलन खड्कालाई चयन गरेको छ। त्यस्तै सानीभेरी गाउँपालिका अध्यक्षमा बिर्ख बहादुर विष्ट र उपाध्यक्षमा कमला रोका पुन, त्रिवेणी गाउँपालिका अध्यक्षमा गणेश कुमार केसी र उपाध्यक्षमा राजकुमारी रेउले, बाँफिकोट गाउँपालिका अध्यक्षमा चन्द्रबहादुर केसी र उपाध्यक्षमा तारा बुढा केसी निर्विरोध छनौट भएको माओवादी केन्द्रका जिल्ला संयोजक गोविन्द रोकाले बताए। माओवादी केन्द्रको बैठकले जिल्ला समन्वय समिति प्रमुख पदको लागि महिला उम्मेद्वार बनाउने र गठबन्धनको निर्णय कार्यान्वयन गर्नको लागि आवश्यक परेमा जोकोहीको पनि उम्मेद्वारी फिर्ता हुनसक्ने निर्णय गरिएको जिल्ला संयोजक रोकाले बताए। उनका अनुसार माओवादी केन्द्रले २०७४ सालमा निर्वाचित कुनै पनि जनप्रतिनिधीलाई नदोहरयाउने निर्णय गरेको छ।"
महेश आचार्यलाई सम्झिँदै कांग्रेस महामन्त्रीले मागे अर्थमन्त्री शर्माको राजीनामा,"काठमाडौं : नेपाली कांग्रेसका महामन्त्री विश्वप्रकाश शर्माले अर्थमन्त्री जनार्दन शर्मालाई नैतिकताका आधारमा राजीनामा गर्न सुझाएका छन्। सर्वोच्च अदालतले गभर्नर महाप्रसाद अधिकारीलाई अल्पकालीन आदेशबाट पुनर्वहाली गरेपछि अर्थमन्त्री शर्माको राजीनामाको प्रसंग उठिरहेका बेला विश्वप्रकाशले नैतिकता देखाउन सुझाएका हुन्। महामन्त्री शर्माले गभर्नर पुनर्वहाली हुँदा राजीनामा दिएका तत्कालीन अर्थमन्त्री महेश आचार्यलाई सम्झिँदै नैतिकताका आधारमा राजीनामा दिन ट्वीटरमार्फत अर्थमन्त्रीलाई आग्रह गरेका छन्। आचार्यको तस्बिर शेयर गर्दै शर्माले भनेका छन्, बेलाबेला यस्तो तस्वीर पोस्ट गर्न पाइयोस् र भन्न सकियोस् नैतिक मूल्यको प्रस्तुतिले नै सुन्दर बन्दै जान्छ राजनीति। समयले सम्झना गरिरहेको छ काँग्रेस नेता महेश आचार्यलाई, जसले आफ्नो प्रस्तावमा सरकारले गरेको गभर्नर विदाइको निर्णय अदालतले उल्ट्याएपछी अर्थमन्त्रीबाट राजीनामा दिनुभयो। सामाजिक सञ्जालमा पनि अर्थमन्त्री शर्मामाथि नैतिकताको प्रश्न उठाइएको छ।"
राप्रपाको घोषणापत्र : ज्येष्ठ नागरिकलाई निशुल्क तीर्थयात्रादेखि गाईभैंसीको सुत्केरी भत्तासम्म,"काठमाडौं : राष्ट्रिय प्रजातन्त्र पार्टी (राप्रपा)ले आसन्न स्थानीय तह निर्वाचनका लागि घोषणापत्र सार्वजनिक गरेको छ। पार्टी कार्यालय धुम्वाराहीमा पत्रकार सम्मेलन गरेर राप्रपाका अध्यक्ष राजेन्द्र लिङ्देनले घोषणापत्र सार्वजनिक गरेका हुन्। घोषणापत्रमा जेष्ठ नागरिकलाई देशभित्र धार्मिक स्थलमा निशुल्क यात्राको व्यवस्थादेखि एक स्थानीय तहमा एक गौशाला निर्माणसम्मका योजना छन्। यस्तै, भूमिहीन नागरिकलाई एकल तथा सामूहिक आवासको व्यवस्था, सार्वजनिक स्थानमा नि:शुल्क वाइफाइ उपलब्ध गराउने उल्लेख छ। कृषि तथा वाली बिमाको व्यवस्था गरिने, गाई भैंसीमा सुत्केरीभत्ता, एक घर एक धाराको व्यवस्था गरिने प्रतिबद्धता गरिएको छ। सबै वडामा सडक सञ्जाल विस्तार गरिने पनि घोषणापत्रमा उल्लेख छ। अशक्त, असाहाय बालबालिकालाई हेरचाहका लागि स्याहार केन्द्र स्थापना गर्ने घोषणापत्रमा भनिएकोछ । प्रत्येक जेष्ठ नागरिकलाई निशुल्क स्वास्थ्य जाँचको व्यवस्था गरिने प्रतिबद्धता राप्रपाले गरेको छ।"
"नेेपालगञ्ज उपमहानगरपालिका कांग्रेसलाई दिने सहमति, टुंगियो महानगर र उपमहानगरको भागबण्डा","काठमाडौं : सत्ता गठबन्धन दलबीच महानगर र उपमहानगरको भागबण्डामा सहमति जुटेको छ। सबैभन्दा बढी विवाद देखिएको नेपालगञ्ज उपमहानगरपालिका अन्ततः कांग्रेसले पाउने भएको छ। बालुवाटारमा बुधबार भएको सत्ता गठबन्धनको बैठकले महानगरतर्फ कांग्रेसले काठमाडौं, ललितपुर र विराटनगर पाउने भएको छ भने उपमहानगरतर्फ धरान, इटहरी, कलैया, बुटवल, तुलसीपुर, नेपालगञ्ज र धनगढी रहेका छन्। उपप्रमुखतर्फ भने कांग्रेसले वीरगञ्ज,भरतपुर र पोखरामा पाउनेछ।"
यस्तो छ विवेकशील पार्टीको घोषणापत्र,"काठमाडौं : नेपाल विवेकशील पार्टीले स्थानीय तह निर्वाचनको घोषणापत्र जारी गरेको छ। घोषणापत्रमा सुशाशित, सुव्यवस्थित स्थानीय तह (सुविधायुक्त, प्रविधियुक्त तथा झन्झटमुक्त सार्वजनिक सेवा)को विषय समेटेको छ। यस्तै गरिखान सक्ने, सबल, उद्यमशील स्थानीय तह(जीवनयापन, उत्पादकत्व तथा आर्थिक सम्पन्नता) को विषय समेटिएका छन्। सुन्दर, हराभरा, बाँझोरहित स्थानीय तह(पर्यटन, पर्यावरण तथा कृषि उत्पादन), विविधतायुक्त, समावेशी स्थानीय तह(सांस्कृतिक उत्थान, सम्पदा संरक्षण तथा विविधता) लाई प्राथमिकता दिइएको छ। गुणस्तरीय शिक्षा, स्वास्थ्य, खानेपानी, बाटोघाटो लगायतका आधारभूत सुविधाहरू सुनिश्चित गर्ने स्थानीय तह (पूर्वाधार तथा समतामूलक विकास) को विषय उल्लेख छ।"
"रामेछापमा गठबन्धनको नहुने संकेत, कांग्रेस र माओवादी केन्द्रबीच मिलेन भागबण्डा","काठमाडौं : आठ स्थानीय तह रहेको रामेछापमा सत्ता गठबन्धनबीच तालमेल नहुने संकेत देखिएको छ। स्थानीय तह निर्वाचनमा तालमेल गर्न रामेछाप जिल्लामा गठबन्धनका शीर्ष नेताबीच पटकपटक बैठक बसेपनि भागबण्डा नमिल्दा सहमति जुट्न नसकेको हो। कांग्रेस र माओवादी केन्द्रका नेताहरुले आफू लचिला हुँदा पनि अर्को दल लचिलो नभएका कारण गठबन्धन टुट्न लागेको बताएका छन्। नेपाली कांग्रेस रामेछापका सचिव दीपक खड्काले माओवादी केन्द्रले धेरै सिट मागेकाले जिल्लामा गठबन्धन हुन नसक्ने संकेत गरे। आफ्नो क्षमताभन्दा बढी सिट माओवादीले मागेको छ उनले अन्नपूर्णसँग भने,गठबन्धन टुट्ने सम्भावना देखिएको छ, भागबण्डाको विषयमा निरन्तर छलफलको चरणमा नै छौं तर कुरा मिलेको छैन। कांग्रेसले पछिल्लो समय रामेछापमा आफ्नो पार्टी मजबुत हुँदै गएको दाबी गरेको छ। अघिल्लो स्थानीय निर्वाचनमा कांग्रेसले एक नगरपालिका, एक गाउँपालिकाको उपप्रमुख र १३ वडा वडा जितेको हो। समग्र ठाउँहरुमा कांग्रेसको स्थान माथि नै थियो हार्दा पनि। सचिव खड्काले भने, तर पछिल्लो चरणमा भएको संघ र प्रदेशको निर्वाचनमा वाम गठबन्धन हुँदा पनि कांग्रेसको मत धेरै माथि रहेको छ। त्यो मतान्तर र जनआधार विश्लेषण गर्दा ६० प्रतिशत कांग्रेसले पाउनुपर्छ भन्ने हाम्रो धारणा हो। बाँकी अरु दललाई बाँडफाड हुने गरी प्रस्ताव गरेका हौं। उनले कांग्रेसले पाँच पालिका मागेको र त्यसमा एउटा उपप्रमुख एकीकृत समाजवादीलाई र जिल्ला समन्वयमा सहयोग गर्नसमेत सकिने धारणा राखे। खड्काले जिल्लाका सबै स्थानीय तहबाट उम्मेदवार सिफारिस भइसकेकाले अन्तिम समयमा गठबन्धन भए कांग्रेस पाएका पालिका र नभएपनि छिट्टै सबै तहको उम्मेदवार घोषणा गर्ने कांग्रेसको तयारी रहेको बताए। निर्वाचनमा गठबन्धनको सम्भावना कम भएपछि कांग्रेसले उम्मेदवारको नाम जिल्लामा मागेको हो। यता माओवादी केन्द्र रामेछापका सचिव एवम् पूर्व सांसद तारानारायण श्रेष्ठले पनि कांग्रेससँग सिट बाँडफाँडमा कुरा नमिलेकाले जिल्लामा गठबन्धन टुट्ने संकेत गरे। संख्यामा कुरा मिलेको छैन, कांग्रेसका साथीहरुको हाइ लेभलको दाबीले गर्दा वार्ता निष्कर्षमा पुगेको छैन। श्रेष्ठले अन्नपूर्णसँग भने,गठबन्धन नहुने सम्भावना बढेको छ। हुँदै हुँदैन भन्न सकिँदैन। उनले गठबन्धनमा कुरा नमिलेपछि माओवादी केन्द्र आन्तरिक छलफलमा जुटेको जानकारी दिए। माओवादीले यस अघि चुनाव जितेको दोरम्बा शैलुङ गाउँपालिका र सुनापति गाउँपालिकासहित चार वटा स्थानीय तह दाबी गरेको छ। एमालेबाट निर्वाचन जितेका मेयर रमेश बस्नेत एकीकृत समाजवादी पार्टीमा गएका छन्। सोहि कारणले मन्थली नगरपालिकामा एकीकृत समाजवादीले समेत दाबी गरेको छ। जिल्ला सदरमुकाम समेत रहेको मन्थली नगरपालिकामा कांग्रेस र माओवादी केन्द्र पनि दाबी छ। कांग्रेसले समाजवादीसँग मत कम रहेकाले भागबण्डामा खासै विवाद नभएको जनाएको छ। सत्ता गठबन्धनको बैठक बस्नु अगाडि नै कांग्रेस रामेछापका उपसभापति लेखबहादुर कार्कीले जिल्लामा माओवादीसँग चुनावी तालमेल नहुने घोषणा गरेका थिए। उनले माओवादीले रामेछापमा कांग्रेससँग भएको सम्झौता विपरित मन्थली माविको विव्यसको चुनावमा भएको गठबन्धनमा ठूलो धोका पाएको भन्दै असन्तुष्ट व्यक्त गरेका थिए। जिल्लामा कांग्रेसका कार्यकर्ताहरुले गठबन्धन भए आफ्नो पार्टीको चुनाव चिन्हबाहेक अन्यत्र मतदान नगर्ने उद्घोष गर्दै आएका छन्। एमालेले जिल्लामा धमाधम उम्मेदवार घोषणा गरेपनि गठबन्धनमा आवद्ध दलहरुले उम्मेदवार घोषणा गरेका छैनन्। एमालेले गठबन्धन भएपनि कम्तिमा ६ वटा पालिका एक्लै जित्ने दाबी गर्दै आएको छ। सत्ता गठबन्धनमा आवद्ध दल भागबण्डामा अल्झिरहेको समयमा एमालेले जिल्ला व्यापी चुनावी कार्यक्रम गरेको छ। गएको स्थानीय निर्वाचनमा रामेछापमा ५ स्थानीय तहमा एमाले एक्लैले निर्वाचन जितेको थियो। माओवादीले दुई र कांग्रेसले एक स्थानीय तहमा निर्वाचन जितेका थिए।"
पोखराको मेयर एकीकृत समाजवादीलाई दिने निर्णयविरुद्ध कांग्रेस कास्की कार्यालयमा ताला,"पोखरा : नेकपा एकीकृत समाजवादीलाई पोखरा महानगरपालिकाको मेयर दिने सत्ता गठबन्धनबीच सहमति भएपछि नेपाली कांग्रेस कास्की पार्टी कार्यालयमा तालाबन्दी गरिएको छ। कांग्रेस पोखरा महानगर समितिले स्थानीय निर्वाचनमा जित्ने आधार हुँदाहुँदै नेकपा एकीकृत समाजवादीलाई महानगरको मेयर दिइएको भन्दै पार्टी कार्यालय बन्द गरेको हो । नेपाली कांग्रेस पोखरा महानगरका सचिव गणेशबहादुर थापाले कांग्रेस कार्यकर्तालाई अपमान हुने गरी एकीकृत समाजवादीलाई मेयर दिने निर्णय नसच्याउँदासम्म ताला नखोल्ने बताए । पाँच दलीय सत्ता गठबन्धनको मंगलबार बसेको बैठकमा पोखरा महानगरपालिकाको मेयर एकीकृत समाजवादीलाई दिने सहमति गरेको थियो । 'यस्ले गर्दा हामी सत्ताको स्वार्थभन्दा माथि उठेर जनभावना एवं आमकार्यकर्ताको मनोभावना उच्च राख्न नेपाली कांग्रेस जिल्ला समिति कार्यालयमा तालाबन्दी गर्ने निर्णय गर्दै यो ध्यानाकर्षण पत्र जिल्ला कार्यसमिति एवं गण्डकी प्रदेश कार्यसमितिलाई पेश गर्दछौं,' ध्यानाकर्षण पत्रमा भनिएको छ।'"
"एमाले भोट माग्दै, गठबन्धन दल निर्णय कुर्दै","जाजरकोट : जाजरकोटमा नेकपा एमाले चार पालिकामा उम्मेदवार टुङ्गो लगाएर भोट माग्न ब्यस्त छ। तर, सत्तारुढ गठबन्धन दलले भने अझै भागबण्डा टुङ्गो लगाउन सकेको छैन। जिल्लामा सहमति जुटन नसकेपछि निर्णयका लागि प्रदेशमा पठाए पनि निर्णय हुन सकेको छैन। नेता कार्यकर्ताहरु निर्णयको पर्खाइमा छन्। समयमा सहमति जुटन नसक्दा गठबन्धन दलका कार्यकर्ता निराश हुन थालेका छन्। जाजरकोटमा काँग्रेस, एमाले र माओवादी केन्द्र यी प्रमुख तीन पार्टीबीच तीव्र प्रतिस्पर्धा हुने गरेको छ। गत स्थानीय चुनावमा पनि सात पालिकामध्ये तीन एमाले, दुई काँग्रेस र दुई माओवादी केन्द्रले जितेका थिए। यसपटक पनि तीन ओटै पार्टीबीच तीव्र प्रतिस्पर्धा हुने आँकलन गरिएको थियो। तर सत्तारुढ दलहरुले चुनावी तालमेल गर्ने निर्णय गरे पनि कुन पालिका कसको भागमा पर्ने हो र को उम्मेदवार हुने हुन् भन्ने अहिलेसम्म कुनै टुङ्गो लागेको छैन। सत्ता गठबन्धन भित्रका दललाई पालिका बाँडफाँड र उम्मेदवार छनौटमा सकस परिरहेको बेलामा एमालेले चार पालिकामा सर्वसहमतिमै उम्मेदवार छनौट गरेर चुनावी प्रचार प्रसारमा जुटेको छ। अन्य तीन पालिकामा पनि छिटै निर्णय हुने बताइएको छ। उम्मेदवारी टुङ्गिएर पालिकामा सार्थी घरदैलो अभियानमा समेत लागिसकेका एमाले जाजरकोटका अध्यक्ष खिमबहादुर शाहीले भने, हाम्रा साथीहरु भोट माग्न ब्यस्त छन्। चारतिर फर्केका गठबन्धनलाई परास्त गर्ने गरी हामी चुनावी रणनीति बनाएर अघि बढिरहेका छौं। गठबन्धन गर्ने केन्द्रीय सर्कुलर अनुसार जिल्ला तहमा पनि सत्ता साझेदार दलहरु चुनावी तालमेल गरेरै अघि बढ्ने सैद्धान्तिक सहमति गरेका जाजरकोटका चार राजनैतिक दलले भागबन्डा मिलाउन नसक्दा कार्यकर्ताहरु अन्यौलमा छन्। धेरै कार्यकर्ताले जाँगर मारिसकेका छन्। कसले कुन पालिका भाग पाउँछ भन्ने अन्यौल कायमै छ। गठबन्धन दलका प्रतिनिधि पटकपटक बैठक बसेर सहमति गर्ने प्रयास गरे पनि निष्कर्षमा पुगेका छैनन्। 'पालिका बाँडफाँडको जिम्मा माथिल्लो निकाय प्रदेश स्तरीय संयन्त्रलाई जिम्मा दिने निर्णय गरेका छन् तर उक्त संयन्त्रले समेत निर्णय गर्न सक्ने हो कि होइन अन्यौल कायमै छ,' नेपाली काँग्रेसका नेता छवि पन्तले भने, एमालेका साथीह? चुनावी प्रचारमा जुटिसके। हामी भने निर्णय कुरेर बसेका छौं। पालिकामा आफ्नो पक्षमा निर्णय नभए गठबन्धन भित्रकै दलका कार्यकर्ता निष्क्रिय हुने देखिएको छ। निर्णय नहुँदा कार्यकर्ता सुस्ताएका छन् भने आकाँक्षीले आफ्नो पक्षमा लविङ्ग थालेका छन्।"
"गभर्नर अधिकारी निलम्बन प्रकरण : सरकारबाट अन्याय, अदालतबाट न्याय","काठमाडौं : गभर्नर महाप्रसाद अधिकारी गत चैत २५ गते दिनभर अर्थमन्त्री जनार्दन शर्मासँग एउटै कार्यक्रममा थिए। नेपाल राष्ट्र बैंकको उक्त कार्यक्रममा अर्थमन्त्री शर्माले गभर्नर अधिकारीको आलोचना गरे। त्यही साँझ अधिकारीले आफू निलम्बनमा परेको सन्देश पाए। तब राष्ट्र बैंक जानबाट रोकिए। मन्त्रिपरिषद्को चैत २४ गते बसेको बैठकले उनलाई निलम्बन गरेको थियो। जुन जानकारी उनले २४ घण्टापछि पाएका हुन्। पुनर्बहालीको माग गर्दै अधिकारी सर्वोच्च अदालत गए। उनी मंगलबार दिउँसो सर्वोच्चको इजलासमा बसे। आफ्नो तर्फका कानुन व्यवसायीले गरेको बहस गम्भीर हुँदै सुने। उनलाई न्यायाधीश हरिप्रसाद फुयाँलको एकल इजलासले काममा फर्कन बाटो खोलिदिएको छ। सर्वोच्च अदालतको आदेशको कपी लिएर बुधबारदेखि काममा फर्कन्छु, गभर्नर अधिकारीले अन्नपूर्ण पोस्ट्सित भने, म त एउटा माध्यम मात्र हुँ। सर्वोच्च अदालतको आदेशले समग्र प्रणालीलाई नै सहयोग पुर्याउँछ। राष्ट्र बैंकको स्वायत्तता कायम भएको छ। अदालतको आदेशले स्वायत्ततामा थप संरक्षण गरेको छ। म आशावादी छु अन्तरिम आदेश निरन्तर नै हुनेछ। सर्वोच्चले मन्त्रिपरिषद्को निर्णय र अर्थ मन्त्रालयले चैत २५ गते अधिकारीको नाममा जारी गरेको पत्राचार तत्काल कार्यान्वयन नगर्न र नगराउन आदेश दिएको हो। अधिकारीले माग गरेबमोजिमको आदेश जारी हुन नपर्ने भए १५दिनभित्र महान्यायाधिवक्ताको कार्यालयमार्फत लिखित जवाफ पेस गर्न प्रधानमन्त्री तथा मन्त्रिपरिषद् कार्यालयलाई अदालतले आदेश दिएको छ। नेपाल राष्ट्र बैंक, मौद्रिक नीति तथा समग्र स्थायित्वसँग गाँसिएको विषय देखिएकाले अन्तरिम आदेश जारी गर्नेनगर्ने सम्बन्धमा दुवै पक्षलाई झिकाई छलफल गरी निर्णयमा पुग्नुपर्ने देखिएको आदेशमा उल्लेख छ। यसका लागि वैशाख १३ गते पेसी तोकी दुवै पक्षलाई जानकारी दिन पनि आदेश गरिएको छ। अन्तरिम आदेशको निर्णय नहुन्जेल गभर्नरलाई पदीय जिम्मेवारी पूरा गर्न अन्तरिम आदेश भएको छ। नेपालको संविधानको धारा १३२ (२) तथा धारा ३०४ (१) को प्रतिबन्धात्मक वाक्यांश तथा नेपाल राष्ट्र बैंक ऐन, २०५८ को दफा २३ (१) (क) को विद्यमानताको अवस्थामा जाँचबुझ समिति गठन भएको छ। अभियोग छ, आधार छैन कानुन व्यवसायीले गभर्नर अधिकारीलाई पदमुक्त अवस्था नहुँदा नहुँदै अर्थमन्त्री शर्माले हस्तक्षेप गरेको तर्क गरे। सरकारले अधिकारीलाई पदमुक्त गर्ने कुनै आधार र कारण उल्लेख गर्न नसकेको दाबी उनीहरूले गरे। तीन दशकभन्दा लामो समय बैंकिङ क्षेत्रमा बिताएका अधिकारी २०७२ पुस १० गतेसम्म डेपुटी गभर्नर थिए। २०७३ सालमा लगानी बोर्डमा प्रमुख कार्यकारी अधिकृत भएका थिए। त्यसको झन्डै तीन वर्षपछि २०७६ चैत २४ गते गभर्नर भएका थिए। नेपाल राष्ट्र बैंक ऐन, २०५८ दफा २२ को ५ (ख) बमोजिम बैंकको उद्देश्य हासिल गर्नको निमित्त बैंकले गर्नुपर्ने कार्यहरू गर्नगराउन कार्यक्षमताको अभाव भएमा मन्त्रिपरिषद्ले पदमुक्त गराउन सक्ने उल्लेख छ। पुनर्बहालीको माग गर्दै अधिकारीले रिट निवेदनसँगै कार्यक्षमताका सम्बन्धमा पनि विभिन्न कागजात पेस गरेका थिए। पूर्वमहान्यायाधिवक्ता एवं वरिष्ठ अधिवक्ता सुशीलकुमार पन्तले अधिकारी आर्थिक एवं प्रशासनिक क्षमतायुक्त भएको दाबी गरे। गभर्नर अधिकारी पदमुक्त हुने अवस्था पुगेको हुनुपर्छ। त्यसका लागि गभर्नरले अमुक कार्य गरेको हुनुपर्छ, उनले भने, जनतासामु गभर्नरले त यस्तो पो गरेछन् भन्ने देखिनुपर्छ। यस्तो कुनै कुरा उल्लेख छैन। वरिष्ठ अधिवक्ता राधेश्याम अधिकारीले कुनै पनि व्यक्तिलाई कारबाही गर्दा कारण र आधार खुल्नुपर्ने बताए। गभर्नरलाई लेखेको चिठीको व्यहोरामा कारण र आधार पर्याप्त छैन, अधिकारीले भने, बैंकको उद्देश्यमा गभर्नरबाट कुनकुन कुरा त्रुटि भएको हो उल्लेख छैन। उनले चिठीको व्यहोरामा निलम्बन गर्नुको कुनै आधार र कारण उल्लेख नगरिएको तर्क गरे। वरिष्ठ अधिवक्ता शम्भु थापाले अर्थमन्त्री शर्मा र गभर्नर अधिकारीको बीचमा हार्ड टक नभएको बताए। नेपाली जनताले कुनै कुरा थाहा नपाउने गरी अर्थमन्त्रीले जे पनि गर्न सक्ने निजी पद होइन, थापाले भने, अर्थमन्त्री र गभर्नरबीच नीतिगत कुरा नमिलेको देखाउन सक्नुपर्यो। नीतिगत कुरामा गभर्नरले साथ नदिएको नेपालीले बुझ्ने गरी नीति देखाउनुपर्यो। विवादास्पद व्यापारी पृथ्वीबहादुर शाहका विभिन्न कम्पनीका नाममा आएको रकम रोक्का गरी फिर्ता पठाउन अमेरिकाको फाइनान्सियल क्राइम इन्फोर्समेन्ट नेटवर्क (फिनसेन)ले नेपाल राष्ट्र बैंकलाई पत्राचार गरेको थियो। त्यही आधारमा राष्ट्र बैंकले अनुुसन्धान थालेको थियो। त्यसविरुद्ध शाहले दिएको निवेदनमा अर्थमन्त्री शर्माले मन्त्रालयका सचिवलाई तोक आदेश गरेका थिए। अर्थमन्त्रीले निवेदनमा तोक लगाउनुभएछ। अन्नपूर्ण पोस्ट् दैनिकले उहाँको तोक आदेश पूरै छापेको छ। एकातिर किन खाता रोक्का गरिएको हो ? जानकारी माग्दै हुनुहुन्छ। अर्कोतिर खाता खोल्न पनि पत्राचार गर्नुभएको छ। सुशील पन्त, वरिष्ठ अधिवक्ता(इजलासमा बहसका क्रममा) वरिष्ठ अधिवक्ता अधिकारीले प्रश्न गरे, खाता फुकुवा गर्नु र नगर्नु भन्ने अर्थमन्त्रीको काम हो ? बैंकको स्वायत्ततामा प्रत्यक्ष असर पर्ने काम अर्थमन्त्रीले गर्नुभयो। गभर्नरले बैैंकको उद्देश्य अनुकूल काम नगरेको हो भने अर्थ मन्त्रालयले असहमति वा विमति प्रकट नगरेको उनले बताए। बैंक सञ्चालक समितिका अन्य पदाधिकारीलाई कुनै आरोप लगाइएको छैन। गभर्नरलाई मात्र आरोप लगाउँदा के काम बिराएको हो ? गर्नुपर्ने कुन काम पूरा गरेनन् ? अधिकारीले प्रश्न गर्दै भने, यो स्वेच्छाचारी, आत्मनिष्ठ छ। मनीलाउण्डरिङसमेत जोडिएको विषय हो। अर्थमन्त्रीले खेलाँची गर्ने विषय होइन। वरिष्ठ अधिवक्ता हरिहर दाहालले अमेरिकाबाट आएको रकमको स्रोत खोजी भएको चर्चा गरे। भने, अर्थमन्त्रीको पूर्वपृष्ठभूमिको धङधङी अझैं गएको छैन। मैले बोलिसकेपछि त्यही नै कानुन हो भन्ने सोंच छ। यो बायस र कपटपूर्ण छ। वरिष्ठ अधिवक्ता सतिशकृष्ण खरेलले कार्यक्षमता अभावबारे छानबिन नभएको बताए। सरकार गभर्नरलाई हटाउने निष्कर्षमा पुगेको छ। यसको प्रयोजनको लागि जाँचबुझ समिति बनाएको छ, खरेलले भने, निष्कर्षमा पुग्नुअघि प्राकृतिक न्यायको सिद्धान्त आकर्षित हुँदैन ? गभर्नरलाई एकपटक मौका दिनुपर्दैन ? कारबाही गर्नु पूर्व सोध्नुपर्छ। तर, सुनुवाइको मौकासमेत दिइएन। अमेरिकाबाट आएको शंकास्पद ४० करोड रुपैयाँ छुटाउन अर्थमन्त्री शर्माले तोक आदेश गरेको पाइएको छ। शाहले गत चैत ११ गते अर्थमन्त्री शर्मालाई सोझै निवेदन दिएका थिए। उनका ११ कम्पनीका नाममा आएको रकम छुटाउन उनले सादा कागजमा निवेदन लेखेका थिए। उक्त कुराको खुलासा गर्दै अन्नपूर्ण पोस्ट्ले वैशाख १ गते मुख्य समाचार प्रकाशन गरेको थियो। उक्त समाचारको चर्चा इजलासमा भएको छ। अमेरिकाबाट आएको शंकास्पद रकम फुकुवा गर्ने विषयमा अर्थमन्त्री जनार्दन शर्माले गत चैत १३ गते गरेको तोकआदेश । वरिष्ठ अधिवक्ता पन्तले अन्नपूर्ण पोस्ट् दैनिकले उहाँको तोक आदेश पूरै छापेको चर्चा गरे। भने, अर्थमन्त्रीले निवेदनमा तोक लगाउनुभएछ। रमाइलो छ। अर्थमन्त्रीको तोक आदेश। अन्नपूर्ण पोस्ट् दैनिकले उहाँको तोक आदेश पूरै छापेको छ। एकातिर किन खाता रोक्का गरिएको हो ? जानकारी माग्दै हुनुहुन्छ। अर्कोतिर खाता खोल्न पनि पत्राचार गर्नुभएको छ। वरिष्ठ अधिवक्ता हरिहर दाहालले जाँझबुझ समितिमा बस्नु लाभको पद भएको बताए। भने, सरकारले नियुक्त गरेको र सरकारी लाभको पद भएकाले सेवा निवृत्त न्यायाधीश अध्यक्षका रूपमा सरकारी कोषबाट पारिश्रमिक लिने हो। सर्वोच्च अदालतमा मुद्दा परेको छ। पृथ्वीबहादुर शाहको मुद्दामा अदालतले निर्णय गर्छ नि ! अदालतको आदेश नआउँदै अर्थमन्त्रीले हस्तक्षेप गर्नुहुँदैन। कृष्णप्रसाद भण्डारी, वरिष्ठ अधिवक्ता राष्ट्र बैंकको उद्देश्यमा गभर्नरबाट कुनकुन कुरा त्रुटि भएको हो ? उल्लेख छैन। निलम्बन गर्नुको कारण र आधार पर्याप्त छैन। कारण र आधार खोल्नुपर्छ। राधेश्याम अधिकारी, वरिष्ठ अधिवक्ता अर्थमन्त्रीको पूर्व पृष्ठभूमिको धङधङी अझैं गएको छैन। मैले बोलिसकेपछि त्यही नै कानुन हो भन्ने सोंच छ। यो भेदभाव र कपटपूर्ण छ। हरिहर दाहाल, वरिष्ठ अधिवक्ता केन्द्रीय बैंक स्वायत्त र स्वतन्त्र हुनुपर्छ। केन्द्रीय बैंकको उद्देश्यमा प्रतिकूल असर नपर्ने हदसम्म मात्र सरकारलाई सहयोग गर्ने हो। सुशील पन्त, वरिष्ठ अधिवक्ता सरकारको नोकरका रूपमा गभर्नरलाई दोष लगाउने गरी जाँचबुझ समितिको अध्यक्षमा सर्वोच्च अदालतको सेवा निवृत्त न्यायाधीश बस्न मिल्दैन। शम्भु थापा,वरिष्ठ अधिवक्ता सरकार गभर्नर हटाउने निष्कर्षमा पुगेको छ। यसको प्रयोजनका लागि जाँचबुझ समिति बनाएको छ। निष्कर्षमा पुग्नुअघि प्राकृतिक न्यायको सिद्धान्त आकर्षित हुँदैन ? गभर्नरलाई एकपटक मौका दिनुपर्दैन ? सतिशकृष्ण खरेल, वरिष्ठ अधिवक्ताविवादास्पद व्यापारी पृथ्वीबहादुर शाहको कम्पनी टाइम्स टुडे पिस होलिडे इन्भायोरोमेन्ट प्रालिको मुद्दामा सर्वोच्च अदालतले गत साउन २४ गते दिएको आदेश।"
गभर्नर महाप्रसाद अधिकारी काममा फर्किए (तस्बिरहरु),"काठमाडौं : नेपाल राष्ट्र बैंकका गभर्नर महाप्रसाद अधिकारी काममा फर्किएका छन्। सर्वोच्च अदालतले मंगलबार अल्पकालीन अन्तरीम आदेश दिएसँगै अधिकारी बुधबारदेखि काममा फर्किएका हुन्। सर्वोच्चले मन्त्रिपरिषद्को निर्णय र अर्थ मन्त्रालयले चैत २५ गते अधिकारीको नाममा जारी गरेको पत्राचार तत्काल कार्यान्वयन नगर्न र नगराउन आदेश दिएको हो। सरकारले आफूलाई गरेको निलम्बन कानुन विपरीत भएको भन्दै गभर्नर अधिकारीले आइतबार रिट दायर गरेका थिए। अधिकारीले आफूमाथि गरिएको कारबाही बदर गरी गभर्नरको जिम्मेवारीमा फर्किन अन्तरिम आदेश माग गर्दै रिट दायर गरेका थिए। प्रधानमन्त्री तथा मन्त्रिपरिषद् कार्यालयलाई विपक्षी बनाएर उनले मुद्दा दायर गरेका थिए। गभर्नर महाप्रसाद अधिकारी गत चैत २५ गते दिनभर अर्थमन्त्री जनार्दन शर्मासँग एउटै कार्यक्रममा थिए। नेपाल राष्ट्र बैंकको उक्त कार्यक्रममा अर्थमन्त्री शर्माले गभर्नर अधिकारीको आलोचना गरे। त्यही साँझ अधिकारीले आफू निलम्बनमा परेको सन्देश पाए। तब राष्ट्र बैंक जानबाट रोकिए। मन्त्रिपरिषद्को चैत २४ गते बसेको बैठकले उनलाई निलम्बन गरेको थियो। जुन जानकारी उनले २४ घण्टापछि पाएका हुन्। अधिकारीले माग गरेबमोजिमको आदेश जारी हुन नपर्ने भए १५दिनभित्र महान्यायाधिवक्ताको कार्यालयमार्फत लिखित जवाफ पेस गर्न प्रधानमन्त्री तथा मन्त्रिपरिषद् कार्यालयलाई अदालतले आदेश दिएको छ। नेपाल राष्ट्र बैंक, मौद्रिक नीति तथा समग्र स्थायित्वसँग गाँसिएको विषय देखिएकाले अन्तरिम आदेश जारी गर्नेनगर्ने सम्बन्धमा दुवै पक्षलाई झिकाई छलफल गरी निर्णयमा पुग्नुपर्ने देखिएको आदेशमा उल्लेख छ। यसका लागि वैशाख १३ गते पेसी तोकी दुवै पक्षलाई जानकारी दिन पनि आदेश गरिएको छ। नेपाल राष्ट्र बैंक ऐन, २०५८ दफा २२ को ५ (ख) बमोजिम बैंकको उद्देश्य हासिल गर्नको निमित्त बैंकले गर्नुपर्ने कार्यहरू गर्नगराउन कार्यक्षमताको अभाव भएमा मन्त्रिपरिषद्ले पदमुक्त गराउन सक्ने उल्लेख छ। पुनर्बहालीको माग गर्दै अधिकारीले रिट निवेदनसँगै कार्यक्षमताका सम्बन्धमा पनि विभिन्न कागजात पेस गरेका थिए। तस्बिरहरु : सरोज बैजु र दिपेन श्रेष्ठ"
"मधेशमा हजार बढी 'अति संवेदनशील' मतदान केन्द्र, सुरक्षा चुनौती बढ्यो","जनकपुरधाम : स्थानीय तह निर्वाचनलाई केन्द्रित गरेर मधेश प्रदेशका अधिकांश मतदान केन्द्रहरुलाई अति संवेदनशील मतदान केन्द्रको सूचीमा राखिएको छ । वैशाख ३० गते हुने स्थानीय तह निर्वाचनलाई मधेश प्रदेशमा सबैभन्दा बढी मतदान केन्द्रलाई अति संवेदनशील मतदान केन्द्रको सूचीमा राखिएको हो । प्रदेशको ८ वटै जिल्लाको सुरक्षा समितिको सिफारिसका आधारमा सबैभन्दा बढी मधेश प्रदेशमै अति संवेदनशिल मतदान केन्द्र पर्न गएको हो । निर्वाचन आयोगले मतदान केन्द्रहरुलाई सामान्य, संवेदनशील तथा अति संवेदनशील गरी ३ तहमा वर्गीकरण गरेको छ । मधेस प्रदेशमा २ सय १२ सामान्य मतदान केन्द्र, ८ सय ८८ संवेदनशील मतदान केन्द्र र १ हजार ६३ अति संवेदनशील मतदान केन्द्र निर्धारण गरिएको छ । सप्तरीमा २०८, सिरहामा १७०, धनुषामा १८३, महोत्तरीमा ११०, सर्लाहीमा १०३, रौतहटमा ८३, बारामा ६२ र पर्सामा ६२ वटा मतदान स्थल अति संवेदनशील मतदान केन्द्र तोकिएको छ । त्यस्तै सप्तरीमा ८५, सिरहामा ४६, धनुषामा ११६, महोत्तरीमा १४५, सर्लाहीमा १८४, रौतहटमा ११९, बारामा १०८ र पर्सामा ८५ वटा मतदान स्थललाई संवेदनशील सूचीमा राखिएको छ । सप्तरीमा ४, सिरहामा ५, धनुषामा २४, महोत्तरीमा ३, सर्लाहीमा ३१, रौतहटमा ७४, बारामा ५१ र पर्सामा २० वटा मतदान स्थल सामान्य सूचीमा रहेको मधेस प्रदेश प्रहरी कार्यालयले जनाएको छ । विगतको चुनावमा निर्वाचन विथोलिएको र झडप समेत भएको मतदान स्थलहरुलाई सुरक्षा निकायले अति संवेदनशील सूचीमा राखेको हो । मधेश प्रदेशका प्रहरी प्रमुख प्रहरी नायब महानिरीक्षक उमेश रञ्जितकारले विगतमा भन्दा अहिले सुरक्षा चुनौती बढेको बताए । उनले भने, 'अहिले विप्लव नेतृत्वको नेकपा, जनमत पार्टी र ससाना समूहका कारण सुरक्षा थ्रेट बढेको छ ।' खुला सिमानाका कारण ससाना हातहतियारले सुरक्षा चुनौती रहेको बताउँदै उनले यसका लागि सो क्षेत्रहरुमा निर्वाचनको ७२ घण्टा अगाडिदेखि नै पूर्णरुपले आवतजावत बन्द रहने जानकारी दिए । उनले प्रदेशका सबै जिल्लाहरुमा प्रहरीले सतर्कतापूर्वक काम भइरहेको बताए । विप्लव नेतृत्वको नेकपाको गतिविधि र खुला सिमानाबाट हतियार ओसारपसार हुँदा उत्पन्न हुनसक्ने सुरक्षा चुनौतिका कारण मधेशका धेरै मतदान स्थललाई अति संवेदनशीलसूचीमा राखिएको रञ्जितकारले बताए । सत्ता गठबन्धन र विपक्षी दलसँग हुन सक्ने सम्भावित झडपलाई थ्रेटको रुपमा विश्लेषण गरिएको मधेस प्रदेश प्रहरी कार्यालयले जनाएको छ । स्थानीय तह निर्वाचनका लागि मधेश प्रदेशमा ३३ लाख ३१ हजार १७० जना मतदाता कायम गरिएको छ । प्रदेशमा १७ लाख ९७ हजार ९४५ पुरुष, १५ लाख ३३ हजार १५८ महिला र अन्य ६६ गरी कूल ३३ लाख ३१ हजार १७० जना मतदाताले मतदान गर्न पाउने छन् । प्रदेशभर २ हजार १ सय ६३ मतदान स्थल कायम गरिएको छ भने ४ हजार १ सय ८९ मतदान केन्द्र निर्धारण गरिएको प्रादेशिक निर्वाचन कार्यालयका अधिकारी श्रीधर पन्थीले जानकारी दिए । सप्तरीमा २९७ मतदानस्थल र ५३६ मतदान केन्द्र, सिरहामा २२१ मतदानस्थल र ४९८ मतदान केन्द्र, धनुषामा ३२३ मतदानस्थल र ५९३ मतदान केन्द्र, महोत्तरीमा २५८ मतदानस्थल र ४९७ मतदान केन्द्र निर्धारण गरिएको छ । त्यस्तै, सर्लाहीमा ३१८ मतदानस्थल र ५९९ मतदान केन्द्र, रौतहटमा २७६ मतदानस्थल र ५१८ मतदान केन्द्र, बारामा ३०३ मतदानस्थल र ५४१ मतदान केन्द्र तथा पर्सामा १६७ मतदानस्थल र ४०४ मतदान केन्द्र निर्धारण गरिएको छ ।"
स्थानीय तह निर्वाचन : विप्लववैद्य चुनौती,"काठमाडौं : सरकारले मोहन वैद्य नेतृत्वको क्रान्तिकारीमाओवादीदेखि सीके राउतको जनमत पार्टीका गतिविधिलाई चुनावी चुनौती ठानेको छ। साना हतियार, खुला सीमाबाट हुने घुसपैठ र विभिन्न देशका शरणार्थीमाथि पनि सरकारले निगरानी बढाएको छ। विभिन्न व्यक्ति, समूहबाट हुन सक्ने हिंसात्मक तथा आपराधिक गतिविधिप्रति निगरानी बढाइएको सरकारी अधिकारी बताउँछन्। गृह मन्त्रालय उच्च स्रोतका अनुसार क्रान्तिकारीमाओवादीका गतिविधि निगरानीमा राख्न सुरक्षा निकायलाई निर्देशन दिइएको छ। शान्तिपूर्ण राजनीतिमा प्रवेश गरेको घोषणा गरेको विप्लव नेतृत्वको पार्टीमा पनि निर्वाचनमा भाग लिनेनलिने विषयमा दुई धार देखिएको छ। जसकारण चुनावमा हिंसात्मक र अराजक गतिविधि हुन सक्ने भन्दै गृहले सुरक्षा निकायलाई चनाखो बस्न भनेको छ। मंगोल नेसनल अर्गनाइजेसनलगायत जातीय तथा साम्प्रदायिक समूहबाट अप्रत्याशित गतिविधि हुन सक्ने अनुमान गरिएको प्रहरीका एक उच्च अधिकारी बताउँछन्। जे जस्तो सुरक्षा चुनौती भए पनि हामी त्यसको सामना गर्न तयार छौं, प्रहरीका ती अधिकारी भन्छन्, निर्वाचन भयरहित तबरले सम्पन्न गर्न कटिबद्ध छांै। गृह मन्त्रालयका प्रवक्ता फणिन्द्रमणि पोखरेल यसपटक निर्वाचनमा विगतभन्दा तुलनात्मक रूपमा सुरक्षा चुनौती कम देखिएको बताउँछन्। सुरक्षाफौजका लागि सवारी साधन जुटाउने क्रममा छौं, प्रवक्ता पोखरेल भन्छन्, अन्य तयारी लगभग सकियो। साना हतियार अर्को चुनौती बन्न सक्ने विश्लेषण गर्दै गृहले इजाजतप्राप्त हतियार स्थानीय प्रहरी कार्यालयमा बुझाउन लगाउन र इजाजतपत्र नभएका हतियार जफत गर्न सबै जिल्ला प्रशासन कार्यालयलाई निर्देशन दिएको छ। जबरजस्ती चन्दा संकलन, भारतसँगको खुला सीमा नाकाबाट हुन सक्ने घुसपैठसमेत चुनौती हुन सक्ने गृहको आकलन छ। घुसपैठ र अवाञ्छित गतिविधिमा संलग्न हुने आशंकामा शरणार्थी र आप्रवासीको गतिविधिमा निगरानी बढाउन गृहले सुरक्षा निकायलाई निर्देशन दिएको छ। विभिन्न मुलुकबाट आएर अवैध रूपमा बसिरहेका आप्रवासीसमेत सुरक्षा चुनौती बन्न सक्ने सरकारको आकलन छ। नेपालमा रोहिंज्या, पाकिस्तानी, बंगलादेशीलगायत झन्डै ६ सय आप्रवासी बस्दै आएको गृहको अनुमान छ। नेपालभारत सीमा क्षेत्रमा निरन्तर गस्ती गर्न र आपराधिक तत्वहरूबाट हुन सक्ने घुसपैठलाईे नियन्त्रण गर्नसमेत गृहले निर्देशन दिएको छ। भारतसँग सीमा नाका मतदानको ७२ घण्टाअघि बन्द हुनेछन्। चुनावमा चारै सुरक्षा निकाय खटिँदै छन्। मतदाताको सुरक्षा जिम्मेवारी नेपाल प्रहरी, सशस्त्र प्रहरी र राष्ट्रिय अनुसन्धान विभागको हो। मतपेटिकासहित निर्वाचन सामग्री, निर्वाचन अधिकृत, निर्वाचनमा खटिने कर्मचारी, मतगणनास्थल, अति विशिष्ट र विशिष्ट व्यक्तिको सुरक्षा जिम्मा प्रहरी र सशस्त्र प्रहरीलाई दिइएको छ। कारागारलगायत महत्वपूर्ण प्रतिष्ठानको सुरक्षा जिम्मेवारी नेपाली सेनालाई दिने निर्णय भएको गृह स्रोतले बताएको छ। चुनावका बेला हवाई गस्तीसमेत गर्ने तयारी छ। जसका लागि निर्वाचन आयोग र नेपाली सेनाले समन्वय गर्ने छन्। आयोगका सूचना अधिकारी सूर्यप्रसाद अर्याल पनि अघिल्ला निर्वाचनभन्दा यसपटक सुरक्षा चुनौती कम रहेको बताउँछन्। तापनि, बुथ कव्जादेखि मतदातालाई प्रभाव पार्न सक्ने गतिविधि बढ्न सक्ने आयोगको ठम्याइ छ। गृहले स्थानीय तह निर्वाचन एकीकृत सुरक्षा योजना २०७९ लागू गरेको छ। सेनाले बाहिरी सुरक्षा र अति संवेदनशील तथा संवेदनशील जिल्लाका मतदानस्थलको सुरक्षा गर्नेछ। मतपत्र छपाइ र मतपेटीका ढुवानीको जिम्मेवारी पनि सेनाले लिएको छ। मतदानका दिन प्रत्येक मतदान केन्द्रबाट बढीमा ३० मिनेटको दूरीमा सेना राख्ने व्यवस्था मिलाइएको छ। झन्डै ७५ हजार सैनिक परिचालन गर्ने सरकारको तयारी छ। गृहमन्त्रीको अध्यक्षता रहने केन्द्रीय सुरक्षा समितिले सुरक्षा निकायहरूबीच समन्वय गर्नेछ। समितिले सुरक्षा अवस्थाको विश्लेषण गरी सोहीअनुरूप शान्ति सुरक्षा कायम गर्न सुरक्षा निकायलाई निर्देशन दिनेछ। गृहसचिवको संयोजकत्वमा केन्द्रीय कमान्ड पोस्ट रहनेछ। सेनाका बलाधिकृत रथी, नेपाल प्रहरी, सशस्त्र प्रहरी बल र राष्ट्रिय अनुसन्धान विभागका प्रमुख सदस्य रहनेछन्।"
"स्थानीय तह निर्वाचन : ऐरावतीमा जुटेन सहमति, सबै दल एक्ला एक्लै भिड्ने",प्यूठान : ऐरावती गाउँपालिका प्यूठानमा पाँच दलबीच सहमति हुन नसकेपछि सबै दल एक्लै एक्लै चुनाव लड्ने भएका छन् । पटकपटक बसेको पाँच दलको बैठकले ठोस निर्णय निकाल्न नसकेपछि एक्ला एक्लै चुनावमा जाने सहमति भएको विज्ञप्तिमार्फत जानकारी गराइएको छ । उनीहरु मित्रवतरुपमा चुनावमा जाने सहमति गरेका छन् । गठबन्धनभित्र आपसी समझदारी गरी आगामी दिनमा मित्रवत ढंगले गठबन्धन हुनसक्ने बताएका छन् । ऐरावतीमा हाल नेपाली कांग्रेसबाट गाउँपालिका अध्यक्ष र नेकपा माओवादी केन्द्रबाट उपाध्यक्ष छन् ।
काममा फर्किएका गभर्नर अधिकारीले भने  व्यक्तिभन्दा सिस्टम ठूलो,"काठमाडौं : नेपाल राष्ट्र बैंकका गभर्नर महाप्रसाद अधिकारीले सिस्टमको पक्षमा आदेश आएको बताएका छन् । काममा फर्किएपछि अधिकारीले व्यक्तिभन्दा ठूलो सिस्टम रहेको भन्दै आग्रह र पूर्वाग्रह राखेर काम नगर्ने बताएका हुन् ।उनले भने, 'हामी नियमित सम्पर्कमै रहेर काम गर्छौं। गर्नुपर्ने समन्वय र सम्पर्क गर्छौं। यसमा आग्रह र पूर्वाग्रह राखेर काम गर्ने कुरा हुँदैन। हामी यसमा सतर्क रहन्छौं ।' उनले यो सिस्टमका लागि आएको आदेश भएको बताए । सर्वोच्च अदालतले मंगलबार अल्पकालीन अन्तरिम आदेश दिएसँगै अधिकारी बुधबारदेखि काममा फर्किएका हुन् । सर्वोच्चले गभर्नर अधिकारीमाथिको छानविन प्रक्रिया अघि नबढाउन अल्पकालिन अन्तरिम आदेश जारी गरेको थियो । सरकारले आफूलाई गरेको निलम्बन कानुनविपरित भएको भन्दै गभर्नर अधिकारीले आइतबार रिट दायर गरेका थिए । गत चैत २५ गते सरकारले अधिकारीलाई गभर्नर पदबाट निलम्बन गरेको थियो । अधिकारीले आफूमाथि गरिएको कारबाही बदर गरी गभर्नरको जिम्मेवारीमा फर्किन अन्तरिम आदेश माग गर्दै रिट दायर गरेका थिए। प्रधानमन्त्री तथा मन्त्रिपरिषद् कार्यालयलाई विपक्षी बनाएर उनले मुद्दा दायर गरेका थिए ।"
सुतिरहेको व्यक्ति माथि हतियार प्रहार गर्ने पाख्रिन पक्राउ,"महोत्तरी : घरको बरण्डामा सुतेको व्यक्तिलाई घाईते बनाएको भन्दै महोत्तरी प्रहरीले एक जनालाई नियन्त्रणमा लिएको छ। महोत्तरीले प्रहरीले वर्दिवास नगरपालिका७ फुलवारीटोलका २२ वर्षिय उमेश पाख्रिनलाई पक्राउ गरिएको हो। पाख्रिनले स्थानीय ४० वर्षिय गणेशी महतोलाई धरिलो हतियार प्रहारगरी गम्भीर घाईते बनाएको थियो। पक्राउ परेका पाख्रिनले आफनै घरमै सुतिरहेको समयमा महतोलाई टाउको तथा गालामा हतियार प्रहार गरी सख्त घाईते बनाई फरार भएका थिए। फरार भएपछि ईलाका प्रहरी कार्यालय बर्दिवास र प्रहरी चौकी किसाननगरबाट खटिएको प्रहरीको टोली घटनास्थलमा गई मधेश प्रदेश प्रहरी कार्यालयसंगको समन्वयमा कुकुरसहितको प्रहरी टोली झिकाई सुक्ष्म अनुसन्धान गर्दा घटनामा संलग्नलाई पक्राउ गर्न सफल भएको जिल्ला प्रहरी कार्यालय महोत्तरीले जनाएको छ। पाख्रिनलाई खोजतलासको क्रममा आफ्नै घरमा लुकीछिपी बसिरहेको अवस्थामा निजले वारदातमा प्रयोग गरेको फलामको रड, लगाएको कपडा, धारिलो हतियार खुकुरीसमेत घरमा लुकाई छिपाई राखेको अवस्थामा बरामद गरी निजलाई पक्राउ गरिएको महोत्तरीका प्रहरी प्रवक्ता डिएसपी प्रकाश विष्टले बताए। पक्राउ परेका पाख्रिनलाई बुधबार महोत्तरी जिल्ला अदालत जलेश्वरबाट ज्यान मार्ने उधोग मुद्दामा ५ दिनको म्याद थप गरी थप अनुसन्धान भईरहेको डिएसपी विष्टले जानकारी दिएका छन्।"
ठेकेदारलाई स्थानीय तहको निर्वाचनमा उम्मेदवार हुन दिन आदेश,"काठमाडौं : सर्वोच्च अदालतले स्थानीय तहको ठेक्कापट्टामा संलग्न व्यक्तिलाई स्थानीय तहको निर्वाचनमा कुनै पनि स्थानीय तहबाट उम्मेदवार हुन नपाउने व्यवस्था कार्यान्वयन नगर्न अन्तरिम आदेश गरेको छ। न्यायाधीश नहकुल सुवेदीको एकल इजलासले सोमबार उक्त व्यवस्थाअनुसार ठेक्कापट्टामा संलग्न व्यक्ति (ठेकेदार) लाई निर्वाचनमा उम्मेदवार हुन नपाउने व्यवस्था कार्यान्वयन नगर्न निर्वाचन आयोगका नाममा अन्तरिम आदेश गरेको हो। आदेशमा भनिएको छ, कानुनले निर्धारित योग्यता पुगेको र प्रचलित कानुनमा तोकिएको अन्य अयोग्यता नभए निजले मनोनयनपत्र साथ पेस गर्नुपर्ने स्वघोषणापत्रको देहाय (ठ) बमोजिम गरिएको स्वघोषणाका आधारमा निजलाई २०७९१३० मा हुन गइरहेको स्थानीय तहको उम्मेदवार हुनबाट नरोक्नु। अदालतले स्थानीय तहको निर्वाचनमा आफ्नो ठेक्का कारोबार भएको स्थानीय तहबाहेक अन्य स्थानीय तहमा ठेकेदारलाई उम्मेदवारको मनोनयन दर्ता गर्न दिन भनेको छ। निर्वाचन आयोगले स्थानीय तह निर्वाचनलाई व्यवस्थित गर्न बनाएको स्थानीय तह निर्वाचन निर्देशिकाअन्तर्गतको स्वघोषणा गर्नुपर्ने व्यवस्था मा स्थानीयतहको ठेक्का पट्टामा संलग्न व्यक्तिलाई यही वैशाख ३० गते हुने निर्वाचनमा उम्मेदवार हु्न नपाउने व्यवस्था गरेको थियो। रासस"
ट्रकको ठक्करबाट ६ वर्षीय बालकको मृत्यु,चितवन : ट्रकले साइकललाई ठक्कर दिँदा ६ वर्षीय बालकको मृत्यु भएको छ । बुधबार दिउँसो सवा तीन बजे पश्चिम राजमार्गको रत्ननगर नगरपालिका ९ स्थित भानु चोकमा पूर्वबाट पश्चिमतर्फ जाँदै गरेको बीआर ०६ जीडी ८६७२ नम्बरको भारतीय ट्रकले ठक्कर दिँदा साइकलमा सवार ६ वर्षीय प्रिन्स परियारको मृत्यु भएको हो । साइकलमा पछाडि बसेका परियारलाई उपचारका लागि भरतपुर अस्पताल पुर्याउनु अघि नै मृत्यु भएको जिल्ला प्रहरी कार्यालय चितवनका प्रवक्ता डीएसपी नरहरी अधिकारीले बताए । साइकल चलाउने बारा जितपुर ६ घर भइ हाल रत्ननगर ९ भानुचोक बस्ने १६ वर्षीय सौगात अलीको पुरानो मेडिकल कलेजमा उपचार भइरहेको छ । ट्रक चालक भारतको बारबंशी कोतवाली नगर पंचायत बंकी ८ घर भएका ३० वर्षीय मोनु कश्यप ईलाका प्रहरी कार्यालय टांडीको नियन्त्रणमा रहेको जिल्ला प्रहरी कार्यालय जनाएको छ।
मोरङमा मोटरसाइकलको चक्कामा सल बेरिएर युवतीको मृत्यु,विराटनगर : मोरङको ग्रामथान गाउँपालिका७ मा पूर्वबाट पश्चिमतर्फ आउँदै गरेको मोटरसाइकलको चक्कामा सल बेरिएर मंगलबार साँझ एक युवतीको मृत्यु भएको छ। सडकमा गुडिरहेका बेला को ३८ प २२०३ नम्बरको मोटरसाइकलको चक्कामा सल बेरिएर सुनसरीको इटहरी उपमहानगरपालिका८ की अन्दाजी २१ वर्षीया रेश्मा नेपालीको मृत्यु भएको मोरङ प्रहरीका प्रवक्ता डीएसपी दीपक श्रेष्ठले बताए। रेश्मा प्रहरी जवान ग्रामथान७ घर भएका ३० वर्षीय निरजकुमार चौधरीले चलाएको मोटरसाइकलको पछाडि बसेकी थिइन्। उनले लगाएको लेहेङ्गाको सल मोटरसाइकलको चक्कामा बेरिएपछि साँझ ६:५० बजेतिर दुर्घटना भएको डीएसपी श्रेष्ठले बताए। गम्भीर घाइते भएकी रेश्मालाई उपचारका लागि विराटनगरको विराट नर्सिङ होम पुर्याउनसाथ चिकित्सकले मृत घोषित गरेका हुन्। मोटरसाइकल चालक चौधरीलाई नियन्त्रणमा लिएर घटनाको अनुसन्धान थालिएको जानकारी श्रेष्ठले बताए। प्रहरी जवान चौधरी तेह्रथुमको मोराहाङ प्रहरी चौकी दरबन्दी भइ जिल्ला प्रहरी कार्यालय तेह्रथुममा कार्यरत थिए। टिपरको ठक्करका कारण दुर्घटना भएको चौधरीले बताएपछि प्रदेश १०२००१ ख ८१०३ नम्बरको टिपर र चालक मोरङको बूढीगंगा गाउँपालिका७ का ३४ वर्षीय हर्कबहादुर तामाङलाई पनि प्रहरीले नियन्त्रणमा लिएर अनुसन्धान गरिरहेको छ।
मौसम प्रतिकूलताका कारण हवाइ उडान प्रभावित,"काठमाडौं : मौसम प्रतिकूलताका कारण हवाइ उडान प्रभावित भएको छ। जसकारण यात्रुहरु मर्कामा परेका छन्। त्रिभुवन अन्तर्राष्ट्रिय विमानस्थलकाअनुसार राष्ट्रिय र अन्तर्राष्ट्रिय उडान केहीबेर प्रभावित भएका छन्। विमानस्थलका प्रवक्ता टेकनाथ सिटौलाले मौसम प्रतिकूलताका कारण उडान प्रभावित भएको बताए। उनले अन्नपूर्णसँग भने, हवाइ सेवा प्रभावित भएको छ। मौसमका कारण देशभित्र र बाहिरको उडान सेवा रोकिएको हो। मौसम विभागकाअनुसार काठमाडौं उपत्यका सहित देशको पहाडी भागमा वर्षा भइरहेको छ।"
आगामी तीन दिन मेघ गर्जन र चट्याङ्गसहित वर्षा हुने,"काठमाडौं : नेपालका केही भूभागमा आगामी तीन दिन मेघ गर्जन र चट्याङ्गसहित क्षणिक वर्षाको सम्भावना रहेको मौसम विज्ञान पूर्वानुमान महाशाखाले जानकारी दिएको छ। महाशाखाका अनुसार हाल नेपालमा पश्चिमी वायुको साथै स्थानीय वायुको प्रभाव रहेको छ। बुधबार प्रदेश १ र मधेश प्रदेशमा आंशिकदेखि सामान्य बदलीको अवस्था छ। देशका पहाडी तथा हिमाली भूभागमा आंशिक बदली रही अन्य भूभागमा मौसम सामान्यतया सफा रहेको छ। साथै प्रदेश १ का एक वा दुई स्थानमा हल्का वर्षा हुने पूर्वानुमान महाशाखाले जनाएको छ। आज दिउँसो देशको पहाडी भूभागमा मौसम सामान्यतया सफा रहने छ। प्रदेश १, मधेश प्रदेश, बागमती र गण्डकी प्रदेशका थोरै स्थानहरुमा मेघ गर्जनचट्याङ्ग सहित क्षणिक वर्षाको सम्भावना रहेको छ। राती भने प्रदेश १, मधेश प्रदेश, बागमती, गण्डकी, कर्णाली र सुदूर पश्चिमका थोरै स्थानमा हल्का वर्षा हुने महाशाखाले उल्लेख गरेको छ। त्यस्तै बिहीबार र शुक्रबार पनि पहाडी क्षेत्रका केही भागमा सामान्य बदली भए पनि अन्य भूभागमा मौसम सफा रहने छ। अपरान्ह पछाडि गण्डकी प्रदेश लगायत बाँकी प्रदेशका पहाडी भूभागका थोरै स्थानमा मेघ गर्जनचट्याङ्ग सहित वर्षाको सम्भावना रहेको महाशाखाले जनाएको छ। पहाडी क्षेत्रमा मेघ गर्जनचट्याङ्ग सहित वर्षा तथा तराई तथा चुरे क्षेत्रमा तापक्रम बढ्दो क्रममा रहेकाले गर्मीका कारण हुन सक्ने असरबाट बच्नआवश्यक सतर्कता अपनाउन महाशाखाले अनुरोध गरेको छ।"
तस्करीको सामान बोकि नेपाल छिरेको पिकअप भ्यान सशस्त्रको नियन्त्रणमा,"विराटनगर : तस्करीको सामान बोकेर भारतबाट नेपाल छिरेको एउटा पिकअप भ्यानलाई सशस्त्र प्रहरीले मोरङको रंगेलीबाट नियन्त्रणमा लिएको छ। सशस्त्र प्रहरी बल बीओपी (बोर्डर आउट पोस्ट) रंगेलीका प्रहरी निरीक्षक कमलबहादुर अधिकारी नेतृत्वको टोलीले प्रदेश १०४००१ च ०३६० नम्बरको पिकअप भ्यानलाई रंगेली नगरपालिका६ मधुवनीबाट नियन्त्रणमा लिएको हो। भन्सार छलीका सामान लोड गरिएको पिकअप मंगलबार साँझ ६ बजेतिर मधुवनी आइपुगेको थियो। चेकजाँचका लागि सशस्त्र प्रहरीले रोक्न खोज्दा पिकअप छाडेर चालक फरार भएको सशस्त्र प्रहरी बल मोरङका प्रमुख एसपी राजकुमार लामिछानेले जानकारी दिए। उनका अनुसार नियन्त्रणमा लिएर पिकअपलाई खानतलासी गर्दा ४८ प्रकारका अवैध सामान बरामद गरिएको छ। फरार रहेका चालकको खोजी तीव्र पारेर पिकअपसहित सामान आवश्यक कारबाहीका लागि बुधबार विराटनगर भन्सार कार्यालयमा बुझाइएको एसपी लामिछानेले बताए। उनका अनुसार पिकअपबाट साइकल र मोटरसाइकलका पार्टपुर्जा, कपडा, चप्पल, जुत्ता, कार्पेट, हारबोजाइन लिक्विड, इलेक्ट्रिक मोटर, एयर मोटर, टेन्ट, प्लाष्टिकका प्लेटलगायतका सामानहरु बरामद भएको छ। सामान र पिकअपको बजार मूल्य २२ लाख पाँच हजार रूपैयाँ बराबर कायम भएको जानकारी लामिछानेले दिए। उनका अनुसार बरामद गरिएका कुनै पनि सामानको बिल लगायतका कागजात फेला परेनन्। नजिकिँदो स्थानीय तह निर्वाचनतर्फ सुरक्षाकर्मी व्यस्त भएको मौका छोपेर नेपालभारत सीमा क्षेत्रबाट अवैध ओसारपसार एवं चोरी तस्करी हुन थालेको छ। चार चक्के सवारीसाधनको समेत प्रयोग गरेर तस्करी हुन थालेको हो। सशस्त्र प्रहरी बल प्रदेश १ का प्रमुख डीआईजी कमल गिरीले आसन्न स्थानीय तह निर्वाचनतर्फ केन्द्रित हुँदै सीमा क्षेत्रबाट हुने अवैध धन्दा नियन्त्रणमा सशस्त्र सक्रिय भएर लागेको जानकारी दिए। निर्वाचनलाई लक्षित गरेर निगरानी बढाउँदै नेपालभारत सीमा क्षेत्रमा उच्च सतर्कता अपनाइएको छ, उनले भने, चोरीतस्करी नियन्त्रणमा कुनै कसर बाँकी राखिने छैन। सशस्त्रको उच्च निगरानीकै कारण अवैध सामान लोड गरेर नेपाल छिरेको पिकअप गाडी नियन्त्रणमा लिन सकिएको जानकारी डीआईजी गिरीले दिए।"
"बोलेरोको ठक्करबाट पैदलयात्रीको मृत्यु, बीपी राजमार्ग अवरुद्ध","सिन्धुली : सिन्धुलीमा बोलेरोको ठक्करबाट पैदल यात्रुको मृत्यु भएपछि बीपी राजमार्ग अवरुद्ध पारिएको छ । कमलामाई नगरपालिका २ भद्रकालीका स्थानीयले बीपी राजमार्गअन्तर्गत सिन्धुलीखुर्कोटखण्डको पिपलभन्ज्याङमा बुधबार बिहानैदेखि सडक अवरुद्ध गरेका हुन् । जिल्ला प्रहरी कार्यालय सिन्धुलीका प्रहरी नायव उपरीक्षक मनोज लामाका अनुसार बीपी राजमार्ग भएर पिपलभन्ज्याङपचभैया जाने सडकमा प्रदेश ३०१०२४ च १४१९ नम्बरको बोलेरोले पैदलयात्री ३९ वर्षीय विजय मोक्तानलाई ठक्कर दिँदा गम्भीर घाइते भएका मोक्तानको उपचारका क्रममा बुधबार बिहान मृत्यु भएको हो । पैदलयात्रीको मृत्यु भएपछि दोषीलाई कारबाही र क्षतिपूर्ति माग गर्दै स्थानीयले बीपी राजमार्ग अवरुद्ध गरेका हुन् । मोक्तानलाई मंगलबार राति जीपले ठक्कर दिएको थियो । राजमार्ग अवरुद्ध गरेपछि लामो तथा छोटो दूरीका सवारीसाधन रोकिएका छन् । उता बोलेरो चालक आइतसिङ लामालाई नियन्त्रणमा लिइसकिएको लामाको भनाइ छ । 'चालकलाई नियन्त्रणमा लिएर आवश्यक कारबाही अगाडि बढाएको र अवरुद्ध राजमार्ग खुलाउन वार्ता भइरहेको छ,' प्रहरी प्रवक्ता समेत रहेका लामाले भने ।"
भक्तपुरको प्रतीक्षालयमा पुरुषको शव भेटियो,"भक्तपुर : चाँगुनारायण नगरपालिका९ ताथली सडकमा एक पुरुष मृतावस्थामा भेटिएको छ। ताथलीको नाला सडकको सोल्टी मोडमा सडकपेटीको प्रतीक्षालयमा आज नाम, वतन नखुलेको पुरुषको शव भेटिएको महानगरीय प्रहरी वृत्त जगाती कन्ट्रोलले जानकारी दिएको छ। करिब ३५३६ वर्षको कालो वर्णको तराईबासीजस्तो देखिने पुरुषको शव ज्याकेटले मुख छोपिएको अवस्थामा यात्रु प्रतीक्षालयमा फेला परेको प्रहरीको भनाइ छ। प्रहरीले शवपरीक्षणका लागि काठमाडौं मेडिकल कलेज दुवाकोट पठाएर घटनाको अनुसन्धान र शवको पहिचानका लागि प्रयास सुरु गरेको जानकारी दिएको छ।"
मोटरसाइकल चोरी गरी भाग्दै गरेको अवस्थामा दुईजना पक्राउ,"तनहुँ : तनहुँ, शुक्लागण्डकी नगरपालिका११ साँखे बस्ने ४३ वर्षीय भीमबहादुर थापाको घरमा पार्किङ गरी राखेको ध१ प ५५९३ नम्बरको मोटरसाइकल चोरी गरी भाग्दै गरेको अवस्थामा दुईजनालाई प्रहरीले पक्राउ गरेको छ । पक्राउ पर्नेहरूमा रुकुम पश्चिम आठबिसकोट नगरपालिका३ घेत्मा घर भइ हाल स्याङ्जा हरिनास गाउँपालिका चिसापानीस्थित सडक निर्माण गर्ने क्याम्पमा बस्ने २० वर्षीय नाईजेल ठकुरी र सोही ठाउँ बस्ने १९ वर्षीय खिममान पुन रहेका छन् । उक्त मोटरसाइकल चोरी गरी भाग्दै गरेको अवस्थामा मंगलबार ईलाका प्रहरी कार्यालय बेलचौतारा तनहुँबाट खटिएको प्रहरीले स्थानीयको सहयोगमा शुक्लागण्डकी नगरपालिका८ स्थित पुलचोकबाट उनीहरूलाई मोटरसाइकलसहित पक्राउ गरेको हो । उनीहरूमाथि तनहुँ जिल्ला अदालतबाट ७ दिन म्याद थप अनुमति लिई यस सम्बन्धमा आवश्यक अनुसन्धान भइरहेको छ ।"
दश लाख नगदसहित ट्रक चालक पक्राउ,"सिन्धुली: जिल्ला प्रहरी कार्यालय सिन्धुलीले १० लाख नगदसहित १७ लाख बराबरको अबैध सामानसहित एकजनालाई नियन्त्रणमा लिएको छ । पक्राउ पर्नेमा लुअअभ १८४७ नम्बरको ट्रकका चालक नेर्पा गाँउपालिका ६ खोटाङका ३४ वर्षीय नवराज राई रहेका छन् । जिल्ला प्रहरी कार्यालय सिन्धुलीका प्रहरी नायव उपरीक्षक मनोज लामाका अनुसार राईले चलाएको लुअअभ १८४७ नम्बरको ट्रकबाट १० लाख रुपैयाँ नगद र विल विजक नभएको ७ सय २० प्याकेट अन्दाजी ६ लाख ८४ हजार मुल्य बराबरको रजनिगन्धा नियन्त्रणमा लिएको हो । 'कमलामाई नगरपालिका ४ हिरापानि चेकपोष्टमा खटिएको प्रहरीले उदयपुरको गाईघाटबाट काठमाडौंतर्फ जाँदै गरेको ट्रक चेकजाँच गर्नेक्रममा उक्त नगद र अवैध सामान फेला पारिएको हो,' लामाले भने । उनका अनुसार उक्त ट्रक र चालक राइलाई आवश्यक कारबाहीका लागि आन्तरिक राजस्व कार्यालय पथलैया पठाइएको बताइएको छ ।"
सिन्धुलीमा स्थानीय र प्रहरीबीच झडप हुँदा ११ प्रहरी घाइते,सिन्धुली : सिन्धुलीमा अवरुद्ध बीपी राजमार्ग खुलाउन खोज्दा झडप भएको छ। कमलामाई नगरपालिका२ पिपलभन्ज्याङमा भएको झडपमा ११ जना प्रहरी घाइते भएका छन्। बोलेरोको ठक्करबाट पैदल यात्रुको मृत्यु भएपछि स्थानीयले बुधबार बिहानदेखि बीपी राजमार्गअन्तर्गत सिन्धुलीखुर्कोटखण्डको पिपलभन्ज्याङमा सडक अवरुद्ध गरेका थिए। अवरुद्ध सडक खुलाउन प्रहरीले बल प्रहयोग गरेपछि दोहोरो झडप भएको थियो। झडपका क्रममा स्थानीयले प्रहयोग गरेको बोतल र ढुङ्गाले लागेर ११ प्रहरी घाइते भएको प्रमुख जिल्ला अधिकारी रमेश न्यौपानेले बताए। घाइतेमध्ये ३ जनालाई गम्भीर चोट लागेको छ। घाइतेहरुको सिन्धुली अस्पतालमा उपचार भईरहेको छ। झडपका क्रममा रोकि राखेका केही सवारी साधनमासमेत क्षती पुगेको वडा अध्यक्ष नवराज थिङले जानकारी दिए। दोषीमाथि कारवाही र क्षतीपुर्तीको मागसहित पिडित पक्ष र प्रशासनबीच वार्ता भएपनि सहमति जुट्न नसकको समेत अध्यक्ष थिङले बताए। बीपी राजमार्ग भएर पिपलभन्ज्याङपचभैया जाने सडकमा प्रदेश ३०१०२४ च १४१९ नम्बरको बोलेरोले ठक्कर दिँदा पैदलयात्री ३९ वर्षिय विजय मोक्तानको मृत्यु भएको थियो। गम्भिर घाइते मोक्तानको उपचारकाक्रममा बुधबार बिहान मृत्यु भएको हो। प्रहरीले बल प्रयोग गरेर अवरुद्ध सडक खुलाएको छ। उता बोलेरो चालक आइतसिङ लामालाई भने प्रहरीले नियन्त्रणमा लिईसकिएको छ।
उम्मेद्वार बन्न स्थायी शिक्षकबाट राजीनामा,"नुवाकोट : आसन्न स्थानीयतहको निर्वाचनको मिति नजिकिँदै गर्दा उम्मेद्वार वन्न नुवाकोटमा सरकारी स्थायी शिक्षकले राजीनामा दिन थालेका छन्। केही शिक्षकले राजीनामा दिइसकेको र कतिपयले टिकट पक्का भएपछि राजीनामा दिने जनाएका छन्। जिल्ला शिक्षा विकास तथा समन्वय कार्यालय नुवाकोटले दिएको जानकारी अनुसार हालसम्म नुवाकोटमा तीन जना स्थायी शिक्षकले राजनीनामा दिइसकेका छन्। यद्यपि, दुई महिनाको अवधिमा पाँच जना शिक्षकले घरायसी कारण देखाएर राजीनामा दिएको पाइएको छ। तीन जना स्थायी शिक्षकले कार्यालयमा घरायसी कारण देखाउँदै राजीनामा दिएको कार्यालयकी सूचना अधिकारी सम्झना थपलियाले जानकारी दिइन् । उनका अनुसार एक महिनाको अवधिमा महेन्द्र मावि गौरीवेशीका मावि स्थायी शिक्षक चिरन्जिवी भट्ट, सरस्वती आधारभूत विद्यालय वेलकोटगढीका प्रावि दरवन्दीका स्थायी शिक्षक लुरामणी पुडासैनी र लक्ष्मेश्वरी मावि कुमारीका प्रावि दरवन्दीकै शिक्षक अर्जुनकुमार पुडासैनीले राजीनामा दिएका छन्। आफूले विदुर नगरपालिका१२ को वडाध्यक्ष पदमा दावी गर्दै आठवर्ष चार महिना सेवा अवधि वाँकी र प्रधानाध्यापक पदमा रहेकै अवस्थामा मावि स्थायी दरबन्दीको पदबाट राजीनामा दिएको महेन्द्र मावि गौरीवेशीको निवर्तमान प्रधानाध्यापक चिरन्जिवी भट्टले बताए। उनले नेकपा एमालेबाट उम्मेद्वार बन्ने तयारी गरेका छन्। उनका अनुसार महादेव माविका प्रावि शिक्षक रामप्रसाद लामिछाने र सुर्यगढीका शिक्षक इतावहादुर गुरुङलेसमेत राजीनामा दिएका छन्। राजीनामा दिएका शिक्षकहरुले घरायसी तथा अन्य कारण देखाएका भएपनि अबको स्थानीय निर्वाचनमा उम्मेद्वार बन्न राजीनामा दिएको जनाइएको छ। यसका साथै जनप्रतिनिधि बन्नका लागि विभिन्न विद्यालयमा करारमा रहेका कतिपय शिक्षकहरुलेसमेत राजीनामा दिइरहेका छन्। अन्य २० जनाभन्दा बढी स्थायी शिक्षकहरुलेसमेत राजीनामा दिनका लागि सदरमुकाम विदुर पुगेर जिल्ला शिक्षा समन्वय इकाई कार्यालयमा गएर परामर्श तथा राय लिइरहेका छन्। दैनिकरुपमा स्थायी शिक्षकहरु स्थानीयतहको उम्मेद्वार बन्नका लागि राजीनामाको विषय लिएर आउने गरेको कार्यालयले जनाएको छ। स्थायी दरबन्दीका शिक्षकहरुले स्थानीय तहको निर्वाचनको उम्मेद्वारी, सेवा र राजीनामाका सम्बन्धमा सोधपुछ गरेका छन्। मनोनयनपत्र दर्ता हुने अघिल्लो दिनसम्म नुवाकमोटका धेरै शिक्षकहरुले राजीनामा दिने तयारी गरेको जनाइएको छ। यद्यपि सेवाको पेन्सन अवधि पुगेका शिक्षकले भने उम्मेद्वारी पक्का भएपछि मात्र राजनीना दिने तयारीमा छन्। शिक्षकहरुले आआफ्ना दलसंग टिकटको वार्गेनिङ गर्दै सुनिश्चित भएपछि मात्र राजीनामा दिने मनस्थिति बनाएको नेपाल राष्ट्रिय शिक्षक संगठन नुवाकोटका अध्यक्ष कृष्णप्रसाद उप्रेतीको भनाई छ। स्थानीय तहको निर्वाचनमा उम्मेद्वार बन्नका लागि अन्य शिक्षकहरुले पनि उम्मेद्वार बन्नका लागि राजीनामा दिने तयारी गरिरहेका छन्। विभिन्न विद्यालयमा कार्यरत शिक्षकले नगरपालिका र गाउँपालिकामा वडाध्यक्ष तथा अन्य पदमा उम्मेद्वार बन्न शिक्षण पेसाबाट राजीनामा दिने तयारी गरेको बताइएको छ। मतदाताले विश्वास गर्ने भएका कारण शिक्षकहरुले राजीनामा दिएर उम्मेद्वार बन्न चाहेको जनाइएको छ।"
ठमेलको मनाङ होटलमा विदेशी मृत भेटिए,"काठमाडौं : केही हप्ताअघि भिजिट भिषामा नेपाल घुम्न आएका आयरल्याण्डका नागरिक एलेन म्याक्स फिलिप्स ठमेलमा मृत भेटिएका छन्। महानगरीय अपराध महाशाखाका प्रमुख एसएसपी बसन्त कुँवरका अनुसार आयरल्याण्ड घर भएका एलेनको शव होटल मनाङको पहिलो तल्लामा रहेको स्विमिङ पुलमा भेटिएको थियो। ४ जना साथीहरुसँगै उनी राती ३ बजे उक्त होटलमा पुगेका थिए। ठमेलकै 'न्यु एभरेष्ट' होटलमा बस्दै आएका उनीहरु अत्यधिक मदिरा सेवन गरेको अवस्थामा बाटो बिर्सिएर 'मनाङ' होटलमा पुगेका थिए। उनीहरु राती मनाङ होटलको छतमा चढेका थिए। एक जना छतमा रहेको म्याटमा निदाएको र एलेन गएको र नशा लागेको अवस्थामा छानोमा चढ्ने क्रममा चिप्लिएर तल खसेको हुन सक्ने प्रारम्भिक अनुसन्धानले देखाएको छ। कुँवर भन्छन्, 'घटना हेर्दा भवितव्य दुर्घटना जस्तो देखिन्छ। अन्य जानकारी अनुसन्धानका क्रममा भेटिएला।' केही दिन अघि उनीहरु ट्रेकिङबाट फर्किएका थिए। बिहान सुरक्षा गार्डले स्विमिङ पुलमा शव देखेपछि प्रहरीलाई खबर गरेका थिए। घटनाबारे काठमाडौं उपत्यका अपराध अनुसन्धान कार्यालयले अनुसन्धान गरिरहेको छ।"
भीरबाट लडेर म्यादी प्रहरीको मृत्यु,नुवाकोट : भीरबाट लडेर नुवाकोटमा एक जना म्यादी प्रहरीको ज्यान गएको छ। घरबाट फर्कने क्रममा बेलकोटगढी नगरपालिका१२ सतारेका म्यादी प्रहरीको भीरबाट लडेर ज्यान गएको जिल्ला प्रहरी कार्यालय नुवाकोटले जनाएको छ। घर पुगेर कार्यक्षेत्र विदुर फर्कने क्रममा बाटोमा पर्ने घट्टेखोलाको भीरबाट लडेर २६ वर्षीय योगेन्द्र न्यौपानेको ज्यान गएको नुवाकोट प्रहरी प्रमुख प्रहरी उपरीक्षक रामप्रकाश शाहले जानकारी दिए। उनका अनुसार भीरबाट लडेका म्यादी प्रहरी न्यौपानेको शव एकसय मिटर तल फेला परेको थियो। मृतक म्यादी प्रहरी न्यौपानेको शव नुवाकोट जिल्ला अस्पताल त्रिशूलीमा पोष्टमार्टम गरिएको छ। मृतक न्यौपानेको शव परिवारको जिम्मा लगाएर अन्तिम संस्कार गरिएको छ।
"मकवानपुरमा चट्याङ लागेर वृद्धको मृत्यु, एकजना घाइते",हेटौंडा : मकवानपुरमा चट्याङ लागेर एक वृद्धको मृत्यु भएको छ भने एकजना घाइते भएका छन्। मृत्यु हुनेमा राक्सिराङ गाउँपालिका८ का ६५ वर्षीय जीतबहादुर गोले छन्। जिल्ला प्रहरी कार्यालयका प्रहरी नायब उपरीक्षक टेकबहादुर कार्कीका अनुसार गए राति वर्षासँगै आएको चट्याङ लागेर गोले गम्भीर घाइते भएका थिए। उनलाई उपचारका लागि हेटौँडा ल्याउँदै गर्दा बाटोमै मृत्यु भएको हो। चट्याङ लागेर इन्द्रसरोवर गाउँपालिका२ का ६२ वर्षीया ठूलीमाया रुम्बा घाइते भएकी छिन्। उनको ललितपुरको पाटन अस्पतालमा उपचार भइरहेको कार्कीले जानकारी दिए। रासस
तनहुँबाट भगाएर काठमाडौंमा बालिकालाई जबरजस्ती गर्ने पक्राउ,"काठमाडौं : फ्री फायर गेममार्फत चिनजान भएकी १३ वर्षीया बालिकालाई जबरजस्ती करणी गरेको अभियोगमा चन्द्रागिरी नगरपालिका८ मातातिर्थ बस्ने २७ वर्षीय महेश उदाशलाई प्रहरीले पक्राउ गरेको छ । ती बालिकाको अभिभावकले आफ्नी छोरी हराएकोले खोजी गरी पाउँ भनि जिल्ला प्रहरी कार्यालय पाल्पामा निवेदन दिएकोमा जिल्ला प्रहरी परिसर काठमाडौं र मातहत वृत्त तथा प्रभागहरुमार्फत बालिकाको खोजी गर्ने क्रममा चन्द्रागिरी नगरपालिका(८ मातातिर्थबाट फेला पारेको थियो । थप अनुसन्धान तथा सोधपुछ गर्दा अभियुक्त महेश उदाशसँग विगत १ वर्षदेखि फ्री फायर गेम खेल्ने क्रममा चिनजान भएको, फेसबुक, म्यासेञ्जरमा भिडियो कल तथा म्यासेजहरुमार्फत कुराकानी भई विवाह गर्ने लगायतको आश्वासन दिई गत चैत २९ गते पाल्पाबाट मोटरसाइकलमा राखी काठमाडौं ल्याई चैत ३० गते राति काठमाडौं टोखा नगरपालिका६ स्थित बसुन्धरामा राखी जबरजस्ती करणी गरेको खुल्न आएको हो । उनीमाथि जबरजस्ती करणी गर्न नहुने कसूरमा जिल्ला अदालत काठमाडौंबाट १० दिन म्याद थप अनुमति लिई प्रहरी वृत्त महाराजगञ्जबाट थप अनुसन्धान भइरहेको छ ।"
उदयपुरमा निर्वाचनको तयारी तीव्र,"उदयपुर : स्थानीय तहको निर्वाचनको मिति नजिकिदै जाँदा निर्वाचन कार्यालयले तयारीलाई तीव्रता दिएको छ। मतदान गर्ने समय २३ दिन बाँकी छँदा कार्यालयले तयारीलाई तीव्रता दिएको हो। तयारी अन्तर्गत बुधबार कार्यालयले ८ वटै स्थानीय तहमा खटिएका निर्वाचन अधिकृतको उपस्थितिमा निर्वाचन सम्बन्धी पत्रकार आचारसंहिता र हालसम्को अवस्थाको बारेमा पत्रकारसँग अन्तरक्रिया गरेको हो। त्यसैगरी बिहीबार बिहान एकैसाथै सबै स्थानीय तहमा निर्वाचन अधिकृतको कार्यालय स्थापना गरिने जिल्ला निर्वाचन अधिकारी खेमराज कोईरालाले बताए। त्यसका लागि बुधबार नै सम्बन्धित पालिकामा निर्वाचन अधिकृतहरु पठाइएको उनले बताए। कार्यक्रममा मुख्य निर्वाचन अधिकृत जिल्ला न्यायाधिश दिपक खनालले निर्वाचन स्वतन्त्र, स्वच्छ, निष्पंक्ष र भयरहित वातावरणमा सम्पन्न गर्ने दायित्व पत्रकारहरुको पनि भएकाले जिम्वेवारी वहन गरिदिन आग्रह गरे। उनले सञ्चारमाध्यममा आएका साना कुराले ठूलोरुप लिन सक्ने भएकाले निर्वाचन आचारसंहितालाई मध्यनजर गरी सूचना संम्प्रेषण गरिदिन अनुरोध गरे। खनालले कतिपय अवस्थामा निर्वाचन आचारसंहिताको बारेमा जनप्रतिनिधि, नेता, कार्यकर्ता र सर्वसाधरणलाई जानकारी नहुँदा कानुनु आकर्षित हुने गरेकाले मिडियामार्फत सचेत गराई दिनुपर्ने बताए। प्रमुख जिल्ला अधिकारी बिरेन्द्रकुमार यादवले सबै पंक्षलाई निर्वाचन आचारसंहिता पूर्ण कार्यान्वयन गरिदिन आग्रह गरे। उनले फेसबुक, मेसेन्जर, ट्विटरजस्ता सबैखाले सामाजिक संजालमा उमेदवार र परिवारलाई लाल्छना लगाउने खालका सामग्रीहरु प्रकाशन, प्रशारण, लाईक, कमेन्ट गर्न नहुने भएकाले असान्दर्भिक विषयबस्तुप्रति सजग रहन आग्रह गरे। उनले निर्वाचनलाई शान्तिपूर्णरुपले सम्पन्न गर्ने गरी सुरक्षा व्यवस्थालाई तयारी अवस्थामा राखिएको बताए। कार्यक्रममा सञ्चारकर्मीहरुले आचारसंहिता पालना गर्न आफूहरु तयार रहेको प्रतिवद्धता जनाएका थिए। उनीहरुले मुख्य निर्वाचन अधिकृतको कार्यालयका सूचना अधिकारीबाट संम्पेषण हुने गरी मिडिया डेक्स तयार गर्न सुझाब दिए।"
ऐतिहासिक सिन्धुलीगढी दरबारको पुननिर्माण अन्तिम चरणमा,"सिन्धुली : ऐतिहासिक सिन्धुलीगढी दरबार (रानीदरबार) को पुनर्निर्माणले तिव्रता पाएको छ। पुरानै शैलीमा निर्माण थालिएको दरबारको काम झण्डै ८० प्रतिशत सम्पन्न भएको छ। सिन्धुलीको कमलामाई नगरपालिका३ मा रहेको सिन्धुलीगढी दरबार ४ करोड ३८ लाख ९९ हजार ५ सय २२ रुपैयाँको लागतमा पुनर्निर्माण थालिएको थियो। कमलामाई नगरपालिका सिन्धुली र वाग्मति प्रदेश सरकार पर्यटन विकास आयोजनाले १६ महिनाभित्र निर्माण सम्पन्न गर्ने गरी दरबारको निर्माण थालेको हो। अबको दुई महिनाभित्र निर्माण सम्पन्न गर्नेगरी काम भईरहेको कमलामाई नगरपालिकाका मेयर खड्गबहादुर खत्रीले जानकारी दिए। दरबारको पुननिर्माणको जिम्मा तुल्सीएरिसा जेभि भक्तपुरले पाएको कमलामाई नगरपालिकाका मेयर खड्गबहादुर खत्रीले जानकारी दिए। यसको पुनर्निर्माण कार्य २०७९ जेठ १६ गते भित्र सक्नेगरी ठेक्का लगाइएको हो यही गतीमा काम भए समयमा नै सकिन्छ, उनले भने। पूर्व २ नं क्षेत्रको प्रशासन सञ्चालन गर्ने अड्डाकोरुपमा परिचित गढीदरबार तत्कालिन श्री ३ माहाराज जंग बहादुर राणाका भाई बम बहादुर राणाका छोरा बमवीर विक्रम राणाले निर्माण गरेका हुन्। सिन्धुलीगढी किल्ला नेपाली विर गोरखालीहरुको फौजको नेतृत्व गर्ने श्रीहर्ष पन्त, बंशराज पाण्डे र बंशु गुरुङले विसं १८२४ कात्तिक २४ गतेका दिन साम्राज्यवादी व्रिटिस अंग्रेज फौजलाइ परास्त गर्दै नेपालको सार्भभौम र अखण्डता जोगाएको ऐतिहासिकस्थल हो। २००४ सालमा राणा शासनको अन्त्यपछि गढी दरबारलाई राष्ट्रिय स्वामित्वमा ल्याइएको थियो। २०२० सालमा जिल्ला सदरमुकाम सिन्धुलीमाढी झारीएपछि दरबार भग्नावशेषमा परिणत भएको थियो। २०२० साल अघि सिन्धुली जिल्ला सदरमुकाम सिन्धुलीगढीमै थियो। उक्त समयमा नेपाली सेना, प्रहरीले सुरक्षा दिइएको थियो। २०५२ सालमा तत्कालीन माओवादीले सिन्धुलीगढीमा रहेको प्रहरी चौकी माथि आक्रमण गरेर शसस्त्र जनयुद्धको उद्घोष गरेपछि त्यस यता त्यहाँ सुरक्षा पोष्टसमेत स्थापना गर्न सकिएको छैन्। तर स्थानीय तहको निर्वाचनपछि कमलामाई नगरले सिन्धुलीगढीलाई प्राथमिकतामा राखेर पुनर्निर्माण थालेको थियो। सोही अनुसार सिन्धुलीगढी दरवारको ऐतिहासिक, पुरातात्विक महत्वलाई ध्यानमा राखेर दरबारको पुरानै शैलीमा हुबहु निर्माण भइरहेको मेयर खत्रीको भनाई छ। सिन्धुलीगढीलाई अन्तरराष्ट्रिय गन्तव्य बनाउने उद्धेश्यका साथ गढीमा नेपालमै पहिलो युद्ध संग्राहलय निर्माण भइ संचालनमा छ। पृथ्वीनारायण शाहको शालिक स्थापना, पिकनीक स्पोट, घेराबेरा लगायतका काम सकिएका छन् भने नेपाल अंग्रेज युद्धका क्रममा बृटिस अंग्रेजहरुको मुत्यु भएको स्थानमा समाधिस्थलको निर्माण गर्ने कार्य थालिएको छ। सिन्धुलीगढी पर्यटन वर्ष २०२० का लागि सरकारले घोषणा गरेका उत्कृष्ठ एक सय पर्यटकीय गन्तव्य स्थलमध्येको एक स्थल हो। पूर्वप्रधानमन्त्री पुष्पकमल दाहाल प्रचण्डले सिन्धुलीगढीबाटै पर्यटन वर्ष २०२० को शुभारम्भसमेत गरेका थिए। बहादुर गोर्खाली फौंजका कारण नेपाललाई नै व्रिटिसहरुको उपनिवेश हुनबाट जोगाएको ऐतिहासिक स्थल भएकै कारणपनि सिन्धुलीगढीको ऐतिहासिक महत्व रहेको जानकारहरु बताउँछन्।"
यथास्थितिलाई चुनौती,"शताब्दीयौं अघि एउटा सानो सहरमा एक व्यापारी बस्थे। तर, उनी धेरै ऋणमा डुबेका थिए। उनले कारोबार गर्ने एक बैंकर थिए। जो उमेरले झन्डै आफूसमान थिए। आकर्षण पनि थिएन। ती बैंकर भने व्यापारीकी कान्छी छोरीलाई एकदमै मन पराउँथे। उनी एकदमै सुन्दर थिइन्। बैंकरले व्यापारीलाई बैंकको पूर्ण ऋण माफ गर्न सम्झौता प्रस्ताव गर्ने निर्णय गरे। व्यापारीलाई ऋणमुक्त हुन उनले छोरीको बिहे बैंकरसँग गर्नुपर्ने शर्त थियो। व्यापारी यो सम्झौता स्वीकार गर्न चाहँदैनन् तर उनीसँग अर्को विकल्प पनि थिएन। बैंकरले भने कि झोलामा दुईवटा साना ढुंगा राख्नेछु। जसमध्ये एउटा सेतो र अर्को कालो हुनेछ। छोरीले झोलाबाट ढुंगा छान्नुपर्छ। यदि उनले कालो ढुंगा रोजिन् भने व्यापारीको ऋण चुक्ता हुनेछ र बैंकरसँग विवाह गर्नुपर्छ। सेतो ढुंगा रोजिन् भने ऋण चुक्ता हुनेछ तर छोरीले पनि उनीसँग विवाह गर्नुपर्दैन। व्यापारीको आँगनमा रहेको बाटो ढुंगाले भरिएको थियो। छोरीले आफूलाई हेरिरहेकी छन् भन्ने थाहै नपाई बैंकरले तल पुगेर दुईवटा साना ढुंगा छनोट गरे। जब छोरीले झोलाबाट ढुंगा निकाल्ने समय आयो तब तिनले महसुस गरिन् कि उनीसँग तीनवटा विकल्प छन्। एउटा, गर्न अस्वीकार गर्नु। दोस्रो, दुबै ढुंगा निकाल्नु। तेस्रो, बैंकरको ठगीको पर्दाफास गर्नु। सुन्दरी छोरीले झोलाबाट एउटा ढुंगा निकालिन्। तुरुन्तै असावधानीवश ढुंगाहरूको बीचमा फ्याँकिन्। जहाँ तिनीहरू सबै उभिएका थिए। उनले बैंकरलाई भनिन्, माफ गर्नुहोस्, म धेरै अनाडी छु ! झोलामा हेर्नुहोस्, कुन रंगको ढुंगा छानेको छु भनेर। अवश्य पनि बाँकी ढुंगा कालो थियो। किनकि बैंकर आफ्नो छलको पर्दाफास होस् भन्ने चाहँदैनथ्यो। उनले व्यापारीकी छोरीले खसालेको ढुंगो सेतो भएको जस्तो गरी खेल्यो। उनले व्यापारीको ऋण चुक्ता गरे। छोरी पनि बैंकरसँग जीवन बिताउनबाट मुक्त भइन्। नैतिक शिक्षा : जब तपाईं कहिलेकाहीं सानो घेराबाहिर सोच्नुहुन्छ तब कठिन परिस्थितिलाई जित्न सम्भव हुनुहुनेछ। तपाईंले सधैं विकल्पहरू दिनुपर्दैन। यथास्थितिलाई चुनौती दिनुहोस्।"
टुँडालदेवीलाई खटमा राखेर मध्यराति लगियो भाटभटेनी,"काठमाडौं : काठमाडौँ महानगरपालिका५ स्थित हाँडीगाउँ क्षेत्रमा मनाइने भाटभटेनी जात्रा मङ्गलबार राति टुँडालदेवीको खट भाटभटेनी मन्दिर ल्याइएको छ। खट भाटभटेनी मन्दिरमा ल्याएर जुधाई अहिले त्यहीँको द्यो छेँ अर्थात् देउताको घरमा राखिएको छ। यो खटमा टुँडालदेवीलाई तीन दिनपछि मात्र फर्काइने जनाइएको छ। यसअघि मङ्गलबार दिउँसो लावा छरेर जात्रा गरिएको थियो। लावासहितको जात्रापछि भाटभटेनी मन्दिरमा यस क्षेत्रका महिलाको समूह निशा पुचः ले दुई घण्टा विशेष पूजा गरेको महानगरपालिका५ का अध्यक्ष एवं जात्रा सञ्चालन समितिका अध्यक्ष रमेश डङ्गोलले जानकारी दिए। टुँडालदेवीको हराएको गहना खोज्न प्रत्येक वर्ष चैत्र शुक्ल चतुर्दशीदेखि हाँडीगाउँ क्षेत्रमा जात्रा सुरु हुन्छ। जात्राको विभिन्न प्रक्रिया पूरा गरी वैशाख कृष्ण प्रतिपदाका दिन गहनापोखरीमा टुँडालदेवीको हराएको गहना खोजिने जात्रा सम्पन्न गरिएको थियो। प्रत्येक वर्षचैत्र शुक्ल चतुर्दशीदेखि सुरु गरिने भाटभटेनी काठमाडौं महानगरपालिका५ को हाँडीगाउँ र वडा नं ४ को टुँडालदेवी बालुवाटार क्षेत्रमा भव्यरूपमा गरिन्छ। जात्राका क्रममा भातको देउता बनाएर टुँडालदेवीमा लगिने विधि भने पूरा भइसकेको छ। भाटभटेनी जात्रा काठमाडौंमा मनाइने महत्वपूर्ण र अद्वितीय जात्रामध्ये एक हो। यसलाई हाँडीगाउँ, टुँडालदेवी र गहना खोज्ने जात्रा भनेर पनि सम्बोधन गरिन्छ। यही जात्राका लागि भाटभटेनीलाई रङरोगन गरी मन्दिरबाट बाहिर निकाल्ने गरिन्छ। यो जात्रा सुरु भएको सम्बन्धमा एउटा कथा प्रचलित छ। धेरैवर्ष पहिले चण्डोलको टुँडालदेवी, नक्सालको महालक्ष्मी, बालाजुको मनमैँजु र नुवाकोटी देवी स्नान गर्न भनी ठूलो ताल अर्थात् हाल गहनापोखरी भएको स्थानमा गएछन्। स्नान गर्ने क्रममा टुँडालदेवीको गहना पोखरीमा हराएछ। त्यसैबेलादेखि यो पोखरीको महत्व बढ्नुनका साथै नाम पनि गहनापोखरी राखिएको रहेछ। त्यसै समयदेखि हराएको गहना खोज्न यो जात्रा सुरु भएको विश्वास गरिन्छ। रासस"
अमेरिकी सांसदको प्रतिनिधिमण्डलले नेपाल भ्रमण गर्ने,"काठमाडौं : अमेरिकी संसद्को तल्लो र माथिल्लो सदनका सदस्यहरुले नेपालको तीनदिने भ्रमण गर्ने भएका छन्। सिनेटरहरु कोरी बुकर, मार्क केली, क्रिष्टन गिलव्राण्ड र मोन्ड्री जोन्स सम्मिलित प्रतिनिधिमण्डल शुक्रबार नेपाल जान लागेको हो। यही शुक्रबार यहाँ आइपुग्ने सो प्रतिनिधिमण्डलका सदस्यहरु आगामी आइतबारसम्म नेपालमा रहनेछन्। अमेरिकाको वासिङ्टन डिसीस्थित नेपाली राजदूतावासले उनीहरुले आगामी अप्रिल २२ देखि २४ सम्म नेपाल भ्रमण गर्न लागेको जानकारी दिएको छ। नेपाल अमेरिका कूटनीतिक सम्बन्ध स्थापनाको ७५ औँ वर्ष प्रवेशको पूर्वसन्ध्यामा कंग्रेसनल प्रतिनिधिमण्डलले नेपाल भ्रमण गर्न लागेकाले यस भ्रमणलाई महत्वपूर्ण मानिएको छ। सिनटेर कोरी बुकरको कार्यालयले प्रकाशन गरेको विज्ञप्तिमा यो मजबुत कंग्रेसनल डेलिगेशनले पोल्याण्ड, संयुक्त अरव इमिरेट्स, भारत, नेपाल र जर्मनीको भ्रमण गर्ने उल्लेख गरेको छ। यस भ्रमणका क्रममा युक्रेनमाथि रुसको आक्रमणलगायतका विषयमा छलफल हुने बताइएको छ। नेपालले संयुक्त राष्ट्र संघको वडापत्रअनुसार युक्रेनमाथिको रुसको आक्रमणको विपक्षमा आफूलाई उभ्याएर विभिन्न मतदानमा भागसमेत लिएको छ। रासस"
पल शाह प्रकरण : नाबालिकाका बुवाले पनि बयान फेरे,"तनहुँ : नायक पल शाह विगत २८ दिनदेखि जिल्ला कारागार तनहुँमा छन्। जबरजस्ती करणी मुद्दामा जिल्ला अदालत तनहुँले गत चैत १० गते उनलाई पुर्पक्षका लागि थुनामा पठाउने आदेश दिएपछि उनी बन्दी जीवन बिताइरहेका छन्। नवलपुर जिल्ला अदालतले पनि चैत २३ गते शाहलाई पुर्पक्षका लागि थुनामा पठाउने आदेश दिएको थियो। पछिल्लो समय पल शाह प्रकरणमा नयाँ ट्वीस्ट आएको छ। झुटो प्रेमको बहाना गरेर पलले पोखरा, तनहुँ र नवलपुरमा पटक पटक बलात्कार गरेको जाहेरी दिएकी नाबालिक गायिका र उनका बुबालेसमेत बयान फेरेका छन्। मंगलबार जिल्ला अदालत तनहुँमा बकपत्र दिने क्रममा उनले छोरीको कुरालाई आधार मानेर जाहेरी दिएको बताएका छन्। उनले जबरजस्ती करणी भएको होइन भनेर बयान दिएका हुन्। जाहेरीवालाको बकपत्र होस्टाइल भयो। पहिला जाहेरीमा जे उल्लेख थियो। ठ्याक्कै विपरीत बयान दिएका छन्, जिल्ला अदालत तनहुँका श्रेस्तेदार मीनबहादुर कुँवरले भने, जाहेरीमा गरेको दस्तखत भने आफ्नै रहेको स्वीकार गरेका छन्। मंगलबार उपस्थित नभएका सरकारी पक्षकालाई झिकाउन पेसी तोकिएको श्रेस्तेदार कुँवरले जानकारी दिए। मंगलबार नै गायक दुर्गेश थापाले पनि बकपत्र दिएका छन्। दुर्गेशजीले बयानका क्रममा दुई जनाको बिषयमा केके भयो मलाई थाहा छैन। मैले सुनेको मात्र हुँ भने, कुँवरले भने। आइतबार नै पीडित नाबालिकाले बकपत्र दिने क्रममा जाहेरीमा उल्लेखित विवरणहरूमा सत्यता नभएको बयान दिएपछि पल शाह प्रकरणमा तरंग पैदा भएको थियो। पीडितले आफूले दबाबमा आएर त्यस्तो आरोप लगाएको बताएकी थिइन्। पीडितको उमेर नपुगेकाले संरक्षकको बयानले अर्थ राख्ने भन्दै उनका बुबाको बकपत्र के आउँला भन्ने चासो थियो। जाहेरी दिने बुवाले नै बयान फेरेपछि पलका समर्थकहरूले सत्यता खुल्दै गएको भन्दै खुसी व्यक्त गरेका छन्। अदालतको आदेश बदर गर्न माग गर्दै उच्च अदालत पोखरामा निवेदन दर्ता भइसकेको छ। जिल्ला न्यायाधिवक्ता रामचन्द्र शर्माले प्रमाण संकलन भइरहेकाले अहिले नै यसै भनिहाल्ने अवस्था नभएको बताए। अन्य प्रमाणहरू संकलन हुँदैछ। हाम्रो तर्फबाट हामीले बकपत्र दिएका छौं। फैसला अदालतले गर्ने हो, उनले भने, अहिले नै यही हुन्छ भन्न सकिँदैन। नेपाल बार एशोसिएसन तनहुँका अध्यक्ष भानुभक्त सुवेदीले पीडितको संरक्षक बुबाले समेत बयान फेरेपछि पल शाहलाई केही सहज भएको बताए। घटना भएको घरबेटीको पनि बकपत्र लिन बाँकी छ। प्रमाणहरू संकलन गरेर सम्रग मूल्यांकन हुनुपर्छ, उनले भने। अध्यक्ष सुवेदीले नवलपुरमा हुने बकपत्रमा जाहेरीवाला, कागज गर्नेहरू कसरी प्रस्तुत हुन्छन् भन्ने विषयले पनि अर्थ राख्ने बताए। भोलिबाट नवलपुरमा बकपत्र सुरु हुँदैछ। त्यहाँ उहाँहरू कसरी प्रस्तुत हुनुहुन्छ। त्यहाँको बयानले पनि अर्थ राख्छ, उनले भने।"

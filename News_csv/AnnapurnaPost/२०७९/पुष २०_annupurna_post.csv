शीर्षक,विवरण
खुम्चिँदो राजस्व,"विकास र समृद्धिको तीव्र आकांक्षा पालेको नेपाल अहिले दैनन्दिन खर्च पो कसरी धान्ने भन्ने अवस्थामा पुगेको छ। त्यो भनेको सरकारको आम्दानीको मुख्य स्रोत करलगायत राजस्व खुम्चिँदाको असर हो। समकालीन नेपालको सबैभन्दा ठूलो चुनौती नै सरकारको प्रशासनिक खर्च कसरी धान्ने हुन थालेको छ। चालू आवमा सरकारले राजस्व १८८५ प्रतिशतले वृद्धि गर्ने लक्ष्य लिएको हो तर हालसम्म संकलित राजस्व लक्ष्यको २९ प्रतिशत कम छ। मसान्तसम्म ३ खर्ब ७१ अर्ब ३५ करोड रुपैयाँ राजस्व उठाउने लक्ष्यको लिएकोमा २ खर्ब ६८ अर्ब ७ करोड रुपैयाँमात्र संकलन भएको छ। अर्थात् लक्ष्य केवल ७२ दशमलव २ प्रतिशत उपलब्धि हासिल हुन सकेको छ। यसै गतिमा गए आव सकिँदा लक्ष्य भेट्न मुस्किल छ, वृद्धि त परेको कुरा। सरकारी राजस्वको स्रोत खुम्चिनु आयातमा निर्भर अर्थतन्त्र हुनु र राज्यको कर प्रणाली कमजोर प्रमुख कारणमध्ये हुन्। आयातित सामानमा कर लिएर सरकारले ढुकुटी भर्थ्यो, तर गएका धेरै महिना थुप्रै बिलासी वस्तुको आयात रोक्नुपर्ने अवस्थामा सरकार रह्यो। वैदेशिक मुद्राको सञ्चित रोक्न त्यसो गर्नुपर्ने अवस्था आयो, वैदेशिक मुद्रा आर्जन गर्नेतिर सरकारी ध्यान पुगेको भए आयातमा कडाइ गर्नु पर्दैनथ्यो। सजिलो बाटो खोज्ने र अर्थतन्त्रलाई भड्खालोतिर लैजाने कदम जस्तो जो भइदियो। राजस्वका प्रमुख स्रोत भन्सार तथा मूल्य अभिवृद्धि कर हुन्। ती आयात व्यापारसँग गाँसिएका छन्। अनौपचारिक अर्थतन्त्रको हिस्सा नै ठूलो भइदिनु नेपाली अर्थतन्त्रको सबैभन्दा ठूलो दुर्भाग्य हो, जसका कारण राजस्व चुहावट भइरहेको छ। चुहावट रोक्न सख्त जरुरी छ। आन्तरिक उत्पादनमा लाग्ने मूल्य अभिवृद्धि करको गिरावट शिथिल अर्थतन्त्रमा बजार वा कारोबार खुम्चिनुको परिणाम हो। आयकरको न्यूनताको कारण पनि अर्को होइन। अर्थतन्त्रलाई गति दिने औजारको प्रयोगबिना राजस्व आम्दानी वृद्धि हुन सक्दैन। सधैं भनिने तर नगरिने भनेको राजस्वको दायरा वृद्धि हो। यसबारे अहिलेको सरकारले कडा कदम चाल्न जरुरी छ। नवनियुक्त अर्थमन्त्री विष्णुप्रसाद पौडेलले सरोकारवाला र कर्मचारी जगत्सँग आफू कडा ढंगले अगाडि बढ्ने संकेत र सन्देश दिइसकेका छन्, तर उनका कुरा व्यवहारमा प्रकट नभई भरोसा गर्न सकिन्न। अर्थतन्त्र उकास्न, राजस्वको दायरा वृद्धि गर्न र स्रोत फैलाउने दायित्व उनकै काँधमा छ।"
राहदानी बनाउन जिल्लामा उस्तै सास्ती,"गोरखा : गोरखाबाट जितेर प्रधानमन्त्री बनेका पुष्पकमल दाहालले राहदानी वितरणलाई सहज बनाउने विषयमा पहिलो निर्णय गरे। तर, गोरखामा सेवाग्राहीले राहदानी बनाउन चरम सास्ती खेपिरहेकै छन्। चुमनुब्री७ छेकम्पारका छिरिङफुञ्जो लामा तीन दिन पैदल र एक दिन गाडीको यात्रा गरी मंगलबार दुई छोरीको राहदानी बनाउन जिल्ला सदरमुकाम आइपुगे। मंगलबारै जिल्ला प्रशासन कार्यालयमा गए। राहदानी शाखाका कर्मचारीसित जानकारी लिए। बाहिरबाट डेट लिएर आउनु हामी बनाइदिन्छौं भन्नुभयो। बाहिर भनेको प्रशासन कार्यालयको वरिपरिका पसल रहेछ, तनावमा भेटिएका लामाले भने, त्यसपछि मैले यी दुई छोरीलाई लिएर पसलपसल चाहारेँ। कुनै पसलले पनि हामी डेट लिइदिन्छौं, फाराम भरिदिन्छौं भनेनन्। आज यतै बस्छौं। भोलि भरिदिनुहुन्छ त भनेर पसलेसित सोध्यो भने भोलि पनि यस्सै भन्न सकिँदैन भन्दा रहेछन्। कुनै दिन दुईचार जनाको फाराम भरेर डेट लिन सकिन्छ। कुनै दिन एक जनाको पनि भर्न सकिँदैन। त्यसैले जिम्मा लिन सकिँदैन। प्रयासचाहिँ गर्छौँभन्दा रहेछन्। यही समस्या लिएर फेरि राहदानी शाखामा गए। हामी यहाँबाट केही गर्न सक्दैनौँ। बाहिरबाटै डेट लिएर आउनुभयो भने केही दिन अघि सार्न बरु सक्छौं। तर, डेट नलिई आए केही गर्न सक्दैनौं भन्नुभयो, उनले पीर पोखे, यहाँ होटलमा कति दिन बस्ने ? अनुत्तरित प्रश्न गर्दै उनीहरू अपरान्ह ४ बजे प्रशासन परिसरबाट बाहिरिए। राहदानी विभागले एमआरपी विधि छाडेर विद्युतीय राहदानी सेवा सुरु गरेपछि हरेक दिन, सेवाग्राहीले यस्तै सास्ती भोग्नुपरिरहेको छ। सेवाग्राहीलाई समस्या परेको मौकामा पसलेहरूले पनि मनोमानी रकम असुल्दै फाराम भर्ने गरेका अर्का सेवाग्राही मनोहर विश्वकर्माले बताए। कुनै पसलेले पाँच सय रुपैयाँ लिँदो रहेछ। तर, फाराम कहिले भरिन्छ भनेर निश्चित नहुने रहेछ। कुनै पसलेले तेब्बर दस्तुर १५ सय लिने रहेछन्। उही दिनमा भरिदिने रहेछन्, सिरानचोक १ बाट आएका विश्वकर्माले भने, साह्रै बेथिति रहेछ। हामी पनि सुखले पासपोर्ट बनाउन आएका त होइनौं नि ! खाडीमा जोतिएर दुईचार पैसा कमाउन जाउँला भनेर पासपोर्ट बनाउन आएको हो। विदेश जान कहाँ हो कहाँ हो, पासपोर्ट बनाउन मुस्किल भयो। सेवाग्राहीलाई मात्र होइन, यो सास्ती राहदानी फाँटमा पनि छ। विभागले एक दिनमा प्रतिघण्टा आठ जनाको फाराम भर्न भनेको छ। तर, हामीले सेवाग्राहीको सुविधाका लागि प्रतिघण्टा १० जनाको अनलाइन फाराम भर्ने गरेका छौं, एक कर्मचारीले भने, तर जब बिहान १० बज्छ, धेरै जनाले डेट लिनका लागि एकैचोटी प्रयास गर्दा सर्वर जाम भएर खुल्दै खुल्दैन। पोहोर माघ चार गते यो सेवा सुरु भएको हो। एक दिन होइन, दुई दिन होइन एक वर्षदेखि यस्तो समस्या बेहोरेका छौं। सेवाग्राहीले यति गुनासो सुन्नुपर्छ कि, यही तनाबले प्रेसरको औषधि खानुपर्ने अबस्थामा पुगेका छौं। यहाँको समस्याबारे कार्यालयले विभागमा लिखित, मौखिक जानकारी गराएको पनि छ। स्टेसन थप गर्न माग पनि गरेको छ, तर विभागले टेरपुच्छर लगाएको छैन। हामीले चाहेर पनि सेवा थप गर्न नमिल्ने रहेछ। आन्तरिक कर्मचारी र आन्तरिक व्यवस्थापनबाट उपकरण थपेर सेवा थप गर्न नमिल्ने रहेछ। विभागले पठाएको कम्प्युटरबाहेक अरूमा राहदानीको सर्वर नखुल्ने रहेछ, सहायक प्रमुख जिल्ला अधिकारी चित्रांगत बरालले भने, स्टेसन थप गर्न उपकरण पठाइदिनुस्, कर्मचारी हामी नै व्यवस्थापन गर्छौं भनेर मौखिक, लिखित अनुरोध गरिरहेका छौं, तर, अहिलेसम्म सुनुवाइ भएको छैन। अझै प्रयास गरिरहन्छौं।"
जसपाले सरकारको साझा कार्यक्रम पर्खिने,"काठमाडौं : जनता समाजवादी पार्टीले सरकारको न्यूनतम साझा कार्यक्रम हेरेर मात्रै सरकारमा जानेनजाने निर्णय गर्ने जनाएको छ। माओवादी केन्द्रका अध्यक्ष प्रधानमन्त्री पुष्पकमल दाहाल प्रचण्ड नेतृत्वको सरकारमा संघीयता, धर्मनिरपेक्षता र समावेशी विरोधी पनि सहभागी भएको भन्दै जसपाले सरकारको न्यूनतम कार्यक्रम पर्खने निर्णय गरेको हो। जसपाको राजनीतिक समितिमा सरकारमा जाने नजाने विषयमा सदस्यहरूको मत बाझिएको थियो । तर, बहुसंख्यक सदस्यहरू सरकारमा जानुपर्ने पक्षमा उभिएपछि सम्मानजनक शक्ति बाँडफाँट र सरकारको नीति तथा कार्यक्रममा परिवर्तनका एजेन्डाहरू समावेश भए सरकारमा सहभागी हुने निर्णय गरेको पार्टी प्रवक्ता मनिषकुमार सुमनले बताए। प्रधानमन्त्री पुष्पकमल सरकारमा संघीयता विरोधी पार्टीहरू भए। न्यूनतम साझा कार्यक्रममा प्रस्ट नपारिए सरकारमा जान्नौं, काठमाडौंमा सम्पन्न राजनीतिक समितिको बैठकमा जसपाका केन्द्रीय कार्यकारणी सदस्य डा सुरेन्द्र यादवले भने, जसपाले त्यसका लागि सरकारले ल्याउने भनिएको न्यूनतम साझा कार्यक्रममा यसबारे प्रस्ट पार्नुपर्ने र सम्मानजक शक्ति बाँडफाँट गर्नुपर्ने सर्त हाम्रो बैठकले राख्ने निर्णय गरेको छ। रवि लामिछाने नेतृत्वको पार्टीले त झन् प्रदेशमा उम्मेदवारसमेत नउठाएले सरकारमा तत्कालै जान शंका पैदा भएको डा यादवले बताए। सरकारले न्यूनतम साझा कार्यक्रममा यसबारे प्रस्ट नपारे सरकारको समर्थन गरे पनि जसपाले आन्दोलन गर्ने नीति लिएको छ। यो सरकारलाई हामीले समर्थन गरेका छौं । विश्वासको मत पनि दिन्छौं । तर, संघीयताका सबालमा यो सरकारले प्रस्ट रूपमा कार्यक्रममा समावेश गर्नुपर्छ। नत्र हामी आन्दोलनमा जाने निश्चित छ, उनले भने, संघीयता, धर्मनिरपेक्षता र समानुपातिक समावेशीको रक्षाको सवाल हाम्रो सरकारमा जानका लागि बटमलाइन बनाएका छौं। हाम्रा एजेन्डामा सरकार सकारात्मक देखिनुपर्यो। हाम्रा एजेण्डामा सरकार गम्भीर देखिनुपर्यो। जसपाले माओवादी र एससँग एकताका लागि पहल गर्ने जसपाका एक नेताले बताए ।"
विराटनगरमा सिटी बस सञ्चालनको तयारी,"विराटनगर : विराटनगर महानगरपालिकाले नगर क्षेत्रभित्र सिटी बस सञ्चालन गर्ने भएको छ। सर्वसाधारणको सहज आवागमनको उद्देश्यसहित महानगरले सिटी बस सञ्चालन गर्ने भएको हो। प्रारम्भिक चरणमा १८ वटा सिटी बस सञ्चालनको तयारी रहेको महानगरले जनाएको छ। महानगरका अनुसार निजी क्षेत्रसँगको साझेदारीमा नगर बस सञ्चालन गर्ने गृहकार्य भइरहेको छ। यसअघि पनि विराटनगरले नगर बस सञ्चालन गर्ने योजना बनाएको थियो। तर, विविध कारणले उक्त योजना सफल हुन सकेको थिएन। यसपटक विस्तृत कार्ययोजनासहित बस सञ्चालनको तयारी गरिएको महानगरका मेयर नागेश कोईरालाले बताए। महानगरमा चल्ने गरी बस सञ्चालनको तयारी भइरहेको उनले जानकारी दिए। बस बातानुकुलित सुविधासहितको हुने महानगरले जनाएको छ। महानगरका अनुसार सिटी बसमा वृद्धवृद्धाहरूले निःशूल्क आवागमन गर्न पाउने छन्। बसमा महिला र विद्यार्थीलाई पनि विशेष सहुलियत प्रदान गरिने जानकारी दिइएको छ। बस सञ्चालनका लागि रुट पनि तयार भइसकेको मेयर कोईरालाले अन्नपूर्णलाई बताए। बस सेवा सञ्चालनका लागि प्रदेश लगानी बोर्डसँग आवश्यक समन्वय भइरहेको उनले जानकारी दिए। बस सञ्चालनका लागि महानगरपालिकासँग श्रीपदी ट्रेडिङले साझेदारी गर्ने बताइएको छ। प्रदेश सरकार गठनपश्चात् बाँकी रहेका प्रक्रिया अघि बढाइने जनाइएको छ।"
बनाइँदै मिटरब्याजी विरुद्धको कानुन,"काठमाडौं : मिटरब्याजी अपराधी नियन्त्रण सिफारिस कार्यदलले मिटरब्याजी अपराधलाई प्रत्यक्ष कानुनी दायरामा ल्याउन बनाइएको कानुनको मस्यौदा तयार भएको छ। सिफारिस कार्यदलले मंगलबार उक्त मस्यौदा गृहमनत्री रवि लामिछानेलाई बुझाएको छ। देशभर फैलिएको मिटरव्याजीको जालो हटाउन सरकारले पहल गरिरहेको छ। प्रभावकारी कानुनको अभावमा मिटरव्याजी कानुनी रूपमै उम्किने गरिरहेका थिए। अब भने मिटरब्याजी अपराध कानुनी दायरामा आउने भएको छ। कार्यदलका संयोजक भीष्मकुमार भुषालका अनुसार मस्यौदा तयार भएसँगै कानुन निर्माणको बाटो खुलेको छ। यही कार्यदलले निर्माण गरेको प्रतिवेदन यसअघिका गृहमनत्री बालकृष्ण खाँणलाई बुझाएको थियो। देशभरका मिटरब्याजी पीडितहरू राजधानीमा आएर आन्दोलन गरेपछि सरकारले यस्तो अपराध गर्नेलाई कानुनी रूपमै कारबाही गर्ने निर्णय गरेको थियो। सोहीअनुसार नै २०७९ असोज १ गते मिटरब्याजी तथा ठगीविरुद्ध किसान मजदुर संघर्ष समितिसँग सहमति भएको थियो। कार्यदलले मिटरब्याजी अपराध नियन्त्रणका उपायहरूको सिफारिससहित गत भदौमै प्रतिवेदन पेस गरेको थियो। मिटरब्याजी तथा ठगी गर्ने गिरोहविरुद्ध सरकारले देशभरका पीडितलाई उजुरी दिन सूचना जारी गरेको थियो। उक्त सूचनापछि देशभरबाट २ हजार २८९ उजुरी दर्ता भएको छ। जिल्ला प्रशाशन र जिल्ला प्रहरी कार्यालयमा यी उजुरी दर्ता भएका छन्। उजुरीका विषयमा अनुसन्धान भइरहेको छ। कार्यदल संयोजक भुषाल भन्छन्, मिटरब्याजीको जालो फैलिएको छ। ५ हजार दिएर ५ लाखको कागज बनाएर पीडित मारिरहेका छन्। पीडितको बाध्यतालाई फाइदा उठाउँदै ठगी गर्ने गिरोहलाई कानुनी रूपमै निर्मुल गरिनुपर्छ। भुषालका अनुसार मिटरब्याजीविरुद्ध कानुनी संशोधन, नयाँ कानुन निर्माण तथा कार्यविधिगत सुधारको आवश्यकता छ। यी सबै व्यवस्था समेटेर कानुनको मस्यौदा निर्माण गरिएको छ। कानुन नभएकै कारण यस्ता समस्या हल जटिल भएकाले नया कानुनको मस्यौदा तयार गरिएको हो। शगृहमन्त्रीलाई बुझाएको मस्यौदामो विद्यमान कानुनअन्तर्गत मुलुकी अपराध संहिता, २०७४ मा मिटरब्याज असुली गरी ठगी गर्न नहुने भन्ने दफा थप गर्न सुझाव दिएको छ।"
शक्तिमा मनोमानी,"जैतुनको र एक अन्जीरको रूख सँगसँगै उम्रिएका थिए। समय परिवर्तनशील छ। समयसँगै दुवै रूखले आफूलाई परिवर्तन गर्दै बढ्दै गए। शिशिरको समय थियो। अन्जीरको रूखका सबै पातहरू झरिसकेका थिए। त्यो रूख पातहरूविहीन थियो। अतः जैतुनको रूखले अहंकार भरिएको दृष्टिले अन्जीरको रूखलाई हेर्यो। जैतुनको रूखले अन्जीरको रूखलाई चिड्याउँदै भन्यो, कति दुर्भाग्यको कुरा है। यस ऋतुमा तिमी हरेक वर्ष झैं पातहरू नभएको अवस्थामा पुग्छौ। तर म वर्षभरि हरियोभरियो तथा फलेफुलेको हुन्छु। यो कुरा ठीक छ, मित्र। प्रकृतिको नियम नै यही छ कि शिशिरको ऋतुमा म पातहरूविहीन हुन्छु। तपाईं भने हरियोभरियो रहनु हुन्छ। तथापि यसमा न त मलाई हीनभावनाले दुःखी हुनुपर्ने जरुरत छ। न त तपाईंले अहंकार गर्नुपर्ने नै। दुवै कुरा हाम्रो वशभन्दा बाहिर छन्, अन्जीरको रूखले उत्तर दियो। केही दिनपश्चात् निकै हिउँ पर्यो र हिउँ जैतुनका पातहरूमा जम्यो। हिउँको प्रभाव तथा भारले जैतुनको रूख भाँचिएर लड्यो। तर अन्जीरको रूख पातहरू नभएका कारणले हिउँको भारबाट बच्यो तथा सुरक्षित रह्यो। नैतिक शिक्षा : जो शक्तिमा रहन्छ, उसैले मनोमानी गर्छ। तर अहंकारीको शिर झुक्छ नै।"
भूकम्प पीडितका घरहरू प्रयोगविहीन,"गोरखा : धार्चे २ केरौंजावेशीकी कमिशा गुरुङ अहिले पुरानै थलोमा टहरो बनाएर बस्छिन्। राष्ट्रिय पुनर्निर्माण प्राधिकरणले लामावेशीमा पुनस्थापित गरे पनि उनको परिबार विगत ७ वर्षदेखि पुरानै थलोमा जस्ताले बारेको टहरोमा बस्दै आएको छ। हुँदाखाँदाको घर २०७२ सालको भूकम्पले माटोमा मिलाइदियो, अनि त्यही साल बर्खाको बाढी पहिरोले बगाएर बूढीगण्डकीमा मिसाइदियो। बिचल्ली भएपछि उनको परिवारलाई सरकारले लामावेशीमा घडेरीसहित घर बनाउने खर्च तीन लाख रुपैयाँ दिएको थियो। सरकारले दिएको तीन लाखमा आफ्नो ६ लाख थपेर उनले पक्की घर बनाएकी थिइन्। तर, घर बनाएदेखि उनको परिबार त्यहाँ बस्न गएन। घर भत्किएको मात्रै कहाँ हो र ? पूर्व हेरे पनि पहिरो, पश्चिम हेरे पनि पहिरो, तल हेरे पनि त्यस्तै, माथि हेरे पनि उस्तै थियो। यहाँ बस्ने अवस्थै थिएन, उनी भन्छिन्, त्यसपछि सरकारले लामावेशीमा जग्गा किनेर हामीलाई दियो। घर बनाउन तीनतीन लाख रुपैयाँ पनि दियो। त्यसमा ६ लाख थपेर घर बनायौं। अहिलेसम्म ऋण तिरेर सकिएको छैन। साउँभन्दा ब्याज धेरै भएको छ। केरौंजावेशी र केरौंजा गाउँका १ सय ३७ घरधुरीलाई सरकारले लामावेशीमा स्थानान्तरण गरेको थियो। लामावेशीलाई व्यवस्थित बनाउन राष्ट्रिय पुनर्निर्माण प्राधिकरणले विभिन्न आयोजनाहरू सञ्चालन गरेको छ। गोरेटोबाटो, नाली, बहुउद्देश्यीय सभाहल, विद्यालय निर्माण गरेको केन्द्रीय आयोजना कार्यन्वयन इकाइको गोरखा सम्पर्क कार्यालयका सञ्जय नायकले बताए। सो ठाउँका लागि सरकारले एकघर एक धारा कार्यक्रम पनि सञ्चालन गरेको छ। तर, स्थानीयबासीले यहाँ बसोबास नगर्दा निर्माण भएका घरहरू ब्यर्थ भएका छन्। कतिपय पक्की घर झाडीभित्र डुबेका छन्। आरसीसी र रङ्गरोगन गरेर निर्माण भएका घरको वरिपरी घाँस उम्रिएका छन्। घरका ढोकामा ताला लागेका छन्। कुनैमा झ्यालढोका नलगाइ छाडिएको छ। बनाउँदाबनाउँदै अलपत्र छाडिएका छन्। १ सय ३७ घरमध्ये करिब ८० घरमा मानिस बसेका अरु खाली रहेको पूर्ववडाध्यक्ष सुकबहादुर गुरुङको भनाइ छ। आफू जन्मेहुर्केको थलो छाड्ने मन नभएर गाउँलेहरू जोखिम मलेर पनि पुरानै घरमा बसिरहेको हालका वडाध्यक्ष सरोज गुरुङ बताउँछन्। केरौंजा गाउँबाट पनि त्यहाँ गएका छैनन्, केरौंजावेशीबाट पनि गएका छैनन्, उनले भने, आफू जहाँ जन्मे, हुर्केको हो त्यहीँ मर्ने भन्ने भावना गाउँको मान्छेमा हुन्छ। खेतीपाती, घाँस दाउरा सवै पुरानै ठाउँमा हुन्छ। नयाँ ठाउँमा त्यस्तो सुविधा हँुदैन। त्यसैले उनीहरूले सरकारले राखेको ठाउँमा जान नचाहेका हुन्। घरमात्रै भएर जीवन नचल्ने भएकाले नयाँ बस्तीमा जान नसकिएको कमिशा बताउँछिन्। उताचाहिँ केही छैन, घरमात्रै हो, उनी भन्छिन्, यहाँ घाँस खोजे नि, दाउरा खोजे नि, जे खोजे नि पाउँछ,। सागसब्जी रोप्ने बारी नि छैन।"
लाइन हटाउन प्रधानमन्त्री कडा,"काठमाडौं : प्रधानमन्त्री पुष्पकमल दाहाल प्रचण्डले दैनिक सेवा लिन सर्वसाधारणले भोगिरहेको लाइनको सास्ती एक महिनाभित्र हटाउन सचिवहरूलाई निर्देशन दिएका छन्। राहदानी, राष्ट्रिय परिचयपत्र, सवारी लाइसेन्स लिन सर्वसाधारणले सास्ती व्यहोरिरहेको भन्दै प्रधानमन्त्री प्रचण्डले नीतिगत सुधारका प्रस्ताव ल्याउन पनि सचिवहरूलाई ३० बुँदे निर्देशन दिएका हुन्। प्रधानमन्त्री दाहालले सचिवहरूसँग सोमबार र मंगलबार छलफल गरेका थिए। अहिले तपाईं हामी यो बैठक बसिरहँदा राहदानी लिन बिहान २ बजेदेखि लाइनमा बसेको समाचार प्रकाशित भएको छ, प्रधानमन्त्री दाहालले भने, राष्ट्रिय परिचय पत्र लिन सास्ती उत्तिकै छ। त्यो परिचयपत्र किन आवश्यक भएको हो भन्ने प्रश्नको चित्तबुझ्दो उत्तर हामीसँग छैन। अहिलेकै गतिमा राष्ट्रिय परिचयपत्रको काम हुने हो भने ३ करोड नेपालीको हातमा परिचयपत्र पुग्न दसकांै लाग्छ भने एक जना सरकारी अधिकारीले मलाई हिजो मात्र सुनाउनु भएको थियो। सवारी चालक अनुमतिपत्र लिन पनि वर्षौं कुर्नुपर्ने अवस्था छ। सरकार गठनको एक महिनाभित्र राहदानी, राष्ट्रिय परिचयपत्र, सवारी लाइसेन्स, शिक्षा मन्त्रालयबाट प्रदान गरिने नो अब्जेक्सन सर्टिफिकेट, सरकारी अस्पतालमा बिरामीको उपचार, मालपोत, नापी, कर दस्तुर बुझाउने ठाउँमा सेवाग्राहीले अहिले जस्तै लाइनमा बस्ने सास्ती देखियो भने निर्ममतापूर्वक जिम्मेवार पदाधिकारीलाई कारबाही गर्ने चेतावनी दिए। राजस्व कम उठ्नुमा आर्थिक मन्दी, आयातमा कमी आउनुका कारण खोजीनीति गर्न पनि प्रधानमन्त्रीले निर्देशन दिए। आयकरसमेत लक्ष्यबमोजिम नउठ्नु र मासिक कर बुझाउन जाँदा पनि अनेक झन्झट र लामो लाइन बस्नुपर्ने अवस्थाको सोधेका छन्। प्रधानमन्त्रीले निर्देशन दिए,हामीसँग सीमित विकल्प छन्। त्यो भनेको नतिजा देखिने कार्यसम्पादन हो र नभएका जिम्मेवार पदाधिकारी दण्डको भागी हुने हो। कतिपय दस्तुर बुझाउने लाइन स्थानीय तहमा र सवारी लाइसेन्सको लाइन प्रदेश तहमा भएको भनेर तपाईंहरू पन्छिन पाउनुहुन्न। प्रधानमन्त्री दाहालले विकास खर्च आर्थिक वर्षको आधाआधी भइसक्दा जम्मा ११ प्रतिशत मात्र भएको हुनुको कारण के हो ? भन्दै प्रश्न गरेका छन्। विकास खर्च हुन नसक्नाका कारण के हुन् ? को जिम्मेवार हो ? यसको कारण खोजी गरी निराकरण अब पनि नगरे कहिले गर्ने ? उनले यी प्रश्नको नीतिगत तहमा समस्या भए तथ्यमा आधारित सुधारका प्रस्ताव ल्याउन निर्देशन दिए। ठूला आयोजनामा विनियोजन भएको बजेट र हालसम्मको खर्च तथा भौतिक प्रगति र विकास आयोजनामा गति तीव्र गर्ने उपायसहितको योजना राष्ट्रिय योजना आयोगले तत्काल तयार गर्न निर्देशन दिइएको छ। प्रधानमन्त्री प्रचण्डले सरकारी अस्पताल र सामुदायिक विद्यालयमा शिक्षाको स्तर किन खस्कियो भन्दै प्रधानमन्त्री सोधेका छन्। उनले यसको निराकरण के हो ? भन्ने खोजी गर्न पन निर्देशन दिए। यस्तै, उनले मन्त्रालय र विभागमा काम विनाका कर्मचारीहरू थुप्रो लाग्ने तर जनतालाई आधारभूत सेवा दिने पालिका तहमा जनशक्तिको अभाव भइरहेको तर्फ पनि सचिवहरूको ध्यानाकर्षण गराए। संघीय निजामती ऐन आगामी संसदमा पेस गर्नेगरी तयारी गर्नुहोस्, प्रधानमन्त्रीको निर्देशनमा छ। प्रधानमन्त्री दाहालले सार्वजनिक यातायात सेवास्तरीय बनाउन पनि निर्देशन दिए । प्रधानमन्त्री प्रचण्डले मिटरब्याजी नाममा ठगी गर्नेलाई कडा कारबाही गर्न पनि निर्देशन दिए। भ्रष्टाचार हुने सम्भावित निकायहरू र त्यस्ता व्यक्तिहरूको बारेमा निगरानी राख्न सचिवलाई निर्देशन दिएका छन्। बुष्टर डोज खोपको लागि कोरोनाको भ्याक्सिनको तत्काल प्रबन्ध गर्न, दैनिक उपभोग्य वस्तुको आपूर्तिमा कमी आउन नदिन र उपभोग्य वस्तुहरूको गुणस्तर सुनिश्चित गर्न र नाफाखोरी, कालोबजारी, कृत्रिम अभाव सिर्जना जस्ता कुराहरू अन्त गर्न सम्बन्धित मन्त्रालयहरूले नियमित रूपमा बजार अनुगमन तथा निरीक्षणलाई प्रभावकारी बनाउन निर्देशन गरिएको छ। प्रधानमन्त्री प्रचण्डले कार्यालय समयमा, कार्यालयको काम छोडेर अनावश्यक सभा सम्मेलन, गोष्ठी, सेमिनारमा, प्रशिक्षण दिने, जस्ता कार्यमा जान बन्द गर्न पनि निर्देशन दिए। सरकारी पदाधिकारीहरूले परराष्ट्र मन्त्रालयको जानकारीमा मात्र विदेशी कुटनीतिक भेटघाट गर्ने र परराष्ट्र मन्त्रालयले यससम्बन्धी आचारसंहिता तयार निर्देशन गरिएको छ।"
सबैलाई सँगै लिएर जाने विषयमा कुनै समस्या छैन,"प्रस्तुति : किशोर बुढाथोकीराकेश कर्ण प्रदेशमा सरकार गठनको तयारी कस्तो छ ? एमाले र माओवादीमध्ये कसले मुख्यमन्त्रीका लागि दाबी गर्छ ? एउटा मात्रै दलको बहुमत नआएकाले जुनसुकै दलले पनि दाबी गर्न सक्छ। ७ वटामध्ये ४ वटा प्रदेशमा एमाले र माओवादी मात्रै मिल्दा बहुमतको सरकार बन्छ। बाँकीमा अरु दलहरू मिल्नुपर्ने अवस्था छ। तर, गठबन्धनका दललाई पनि सरकारमा समेट्नुपर्ने हुन्छ। मधेस र सुदूरपश्चिम प्रदेशमा केही कुरा टुंगिन बाँकी छ। बाग्मतीको हकमा ३ वटा दल मिल्नुपर्ने अवस्था छ। प्रदेश १ मा दुईवटा पार्टी मिल्दा सरकार बन्ने स्थिति भए पनि राप्रपासमेत बलियो पोजिसनमा भएको हुनाले अहिले फ्याट्ट भनिहाल्न अप्ठ्यारो छ। प्रदेश १ को हकमा अहिले माओवादी, राप्रपा र जसपासँग हाम्रो कुराकानी भएको छ। अब मन्त्रिमण्डल विस्तारका विषयमा छलफल गर्न बाँकी छ। यसपटक माओवादीलाई मुख्यमन्त्री र एमालेलाई सभामुख दिने कुरा छ नि ? त्यो सम्भव छैन। योभन्दा अघि एमालेको स्पष्ट बहुमत भएकाले कसैको दाबीले केही पनि अर्थ राख्दैन थियो। हाम्रो दलको नेतालाई माननीय प्रदेश प्रमुखले बोलाएर मुख्यमन्त्री नियुक्त गर्नुभएको थियो। हामीले ५१ सिटमा जित हासिल गरेका थियौं। त्यहाँ कसैको सहयोग आवश्यक थिएन। तर, निर्वाचनमा सँगै गएको र पार्टी एकतामार्फत सँगै जाने भनेको हुनाले माओवादीलाई हामीले सँगै लानुपरेको हो। त्यो आवश्यकता थियोे र हाम्रो बाध्यता पनि। प्रदेश १ मा ठूलो दल एमाले एक्लैले ४३ प्रतिशत सिटमा जितेको छ। पार्टीको स्थितिअनुसार दाबी गर्न पाइन्छ। माओवादीले आफ्नो आधार क्षेत्रमा दाबी गर्नसक्छ। तर, प्रदेश १ को स्थिति त्योभन्दा फरक छ। सरकारमा कुनकुन दललाई लैजाने तयारी छ ? एमाले, माओवादी, राप्रपा र जसपा त गइहाल्छन्। त्यसबाहेक नेकपा एसलाई पनि लिएर जाऔं भनिरहेका छौं। प्रदेश संरचना बिल्कुलै फरक संरचना हो। यसलाई संस्थागत गर्ने दायित्व हामै्र हो। त्यसैले मिलेर जान कांग्रेसलाई पनि आह्वान गर्न चाहन्छु। सरकार ठूलो कुरा हैन। आफ्नो दलीय हैसियत र प्राप्त सिट संख्याको आधारमा सिट बाँडफाँट गरौं। एउटा निश्चित संख्याको सरकार बनाऔैं। ५ वर्षसम्म निरन्तरता दिऔं र प्रदेश संरचना चाहिन्छ है भन्ने स्थिति निर्माण गरौं। सबैलाई सँगै लिएर जाने विषयमा कुनै समस्या छैन। अहिलेको संरचनालाई संस्थागत गर्ने हो भने हामी सबै मिल्नुको विकल्प छैन। मन्त्रालयको संख्या घट्छ त ?अहिलेको १३ सदस्यीय मन्त्रिमण्डल प्रदेशका लागि आवश्यक छैन। त्यसैले यसलाई घटाउनुपर्छ।मन्त्रिमण्डल जत्रो बनाए पनि म्यानेज हुनेवाला छैन। त्यसैले सानै बनाउने हो। हामीलाई संवैधानिक क्षेत्राधिकार १९ जनाको छ। तर, त्यत्रो मन्त्रिमण्डल बनाए जनताले हामीलाई के भन्छन् ? भन्ने कुराको पनि ख्याल गर्नुपर्छ। कम्तीमा ७ र बढीमा ९ सदस्यीय मन्त्रीमण्डल विस्तार गर्ने तयारीमा छौं। झापाबाट निर्वाचित नेताको हातमा केन्द्र र प्रदेश सरकार निर्माणको चाबी छ भन्ने हल्ला छ नि ? चाबी हाम्रो हातमा भएको भए पार्टी अध्यक्ष केपी शर्मा ओलीलाई प्रधानमन्त्री बनाइहाल्थ्यौं नि। तर, एउटा कुरा के सत्य हो भने अहिलेको सत्तारुढ गठबन्धनभित्र एमाले ठूलो दलको हैसियतले सिट संख्या, राजनीतिक प्रभाव, निर्णयात्मक प्रभावमा अन्य दलभन्दा एक कदम अगाडि छ। यो कुरामा के सत्यता छ भने अहिलेको नयाँ राजनीतिक घटनाक्रमको लिडर एमाले अध्यक्ष कमरेड केपी शर्मा ओली नै हुनुहुन्छ। कांग्रेस बाहिरिनुलाई कसरी हेर्नुभएको छ ? संविधानले बहुमतको सिस्टमलाई अंगाल्यो। ठूलो दलको हैसियतमा हुने भएको भए अस्ति सरकार निर्माण भइसक्थ्यो। अर्को कुरा, कांग्रेसका केही नेताले हामीलाई बाहिर राखेर सरकार कसरी चल्छ भनिरहनुभएको छ। यो बडो अचम्मको कुरा हो। यो त अस्तिका दिनसम्मको घटना होइन र केन्द्रमा ? सय सिटको एमाले बाहिर अनि ५०६० सिटका पार्टीले मिलेर सरकार चलाएनन् ? त्यतिबेला एमाले पनि त बाहिर थियो। त्यसैले त्यो खोजेर मात्रैै पनि हुँदैन। गठबन्धनमा हुँदा एकअर्कालाई समर्थन गर्ने र अलग भएसँगै उछिटो काड्ने नेपाली राजनीतिको प्रवृृत्तिलाई कसरी लिनुहुन्छ ? दुईवटा हात्तीले मित्रता गाँस्दा पनि तोरीबारी माडिन्छ। झगडा गर्यो भने पनि तोरीबारी माडिन्छ, भन्ने एउटा नेपाली उखान छ। यो त्यस्तै हो। नेपालमा राजनीतिक संस्कारको अभाव पनि हो। व्यक्तिगत ढंगले गालीगलौज गर्ने, अराजक शब्द प्रयोग गर्ने प्रवृत्ति विशेषगरी राष्ट्रिय राजनीतिमै देखिएका छन्। यसले नेपाली राजनीतिलाई विकृत बनाएको छ। वितृष्णा पैदा गरेको छ। तपाईं प्रदेश १ को मुख्यमन्त्री बन्ने निश्चित हो ? एमालेबाट संसदीय दलको नेता म छानिएको छु। सामान्यतः यो प्रदेश एमालेको भागमा पयो भने म मुख्यमन्त्री बन्ने निश्चित हो। ठूलो दलको हिसाबमा सरकारको नेतृत्व एमालेले नै गर्छ। प्रदेश विकासका एजेन्डाहरू के के छन् ? सुशासनको प्रत्याभूति दिने हाम्रो पहिलो एजेन्डा होे। विकास निर्माण, शान्ति सुरक्षा, रोजगारी सिर्जना र कृषि उत्पादन बढाउनेलगायतका एजेन्डाहरू छन्। अर्को कुरा, प्रदेश संरचनाको अधिकार क्षेत्रहरू जति संविधानमा छन्, त्यति हामीले प्राप्त गरेका छैनौं। मुलुकमा संघीय संरचना आवश्यक छ भन्ने कुरा जनतालाई बुझाउन आवश्यक छ। मुलुकको समृद्धिका लागि संघीयता अपरिहार्य हो ? अपरिहार्य त कुनै पनि संरचना होइनन्। नेपाल सार्वभौम सत्ता सम्पन्न मुलुक हो। हाम्रो अपरिहार्यता नेपाल हो। त्यसैले कुन पार्टी, कुन नेता, कुन संरचना हाम्रो लागि अपरिहार्य भन्ने हुँदैन। भूगोलभित्र एउटा मुलुकु हुन्छ, मुलुकभित्र एउटा जनसंख्या हुन्छ, त्यो जनसंख्यालाई नेतृत्व गर्ने कुनै कार्यकारी संरचना हुन्छ। यत्ति मात्रै हो आवश्यकता। सेना नभएको मुलुक पनि त छ, हैन र ? यो कार्यकालमा प्रदेशले नाम पाउँछ ?सरकारको नेतृत्व गर्नेदेखि लिएर ठूलो दलको नाताले नामकरणका निम्ति महत्वपूर्ण भूमिका निर्वाह गर्ने दायित्व एमालेकै काँधमा आउँछ। दलहरूसँग कुरा गर्ने, छलफल गर्ने, सहमति जुटाउने विषयमा हाम्रो भूमिका रहन्छ। हामीले नामलाई उच्च प्राथमिकतामा राखेका छौं। नाम राख्न नसक्दा हामीले ठूलो आलोचना खेपेका छौं। यसमा सबै दल जिम्मेवार छन्। ठूलो दलको हैसियतामा हामी अलि बढी जिम्मेवार छौं। हामी सबैसित उपयुक्त समयमा छलफल गरेर सहमतिका साथ प्रदेशको नामकरण गर्छौं। त्यो चाँडै हुन्छ। प्रदेशको सरकार बनाउन केन्द्रकै नेताहरूको भर पर्नुपर्ने स्थिति छ है ? त्यस्तो होइन। अन्य ठूल्ठूला मुलुकलाई पनि हेर्ने हो भने केन्द्रीय राजनीतिको असर स्थानीय तहसम्मै पुग्छ। त्यो स्वभाविक पनि हो। नेपालमा दलीय सिस्टम छ। मैले जति स्वतन्त्रतापूर्वक काम गरे पनि म मेरो दलबाट निर्देशित हुन्छु। त्यसैले मैले मेरो दलसँग सरोकार राख्नुपर्छ। भर्खरभर्खर संघीयतामा गएको हुनाले सबै कुरामा केन्द्रको असर त रहन्छ नै। प्रदेशको अधिकार सम्पन्नताको कुरा गर्ने हो भने म मुख्यमन्त्री भएपछि प्रदेशमा केकति काम भए सबै बाहिर लिएर आउँछु। यो ५ वर्षमा प्रदेश १ मा १ हजार २ सय किलोमिटरभन्दा बढी सडक कालोपत्रे भएको छ। नेपालको इतिहासमा संघीय सरकारले ५ वर्षमा नगरेको काम हो यो। सयौं पक्की पुलहरू हामीले निर्माण गरेका छौं।"
अस्पताल निर्माणमा वडा बाधक,"बैतडी : बैतडीमा अस्पताल स्थापना गर्ने ठाउँबारे स्थानीयबीच विवाद हुँदा मेलौली नगरपालिकामा विगत ९ वर्षदेखि १५ शय्याको अस्पताल अलपत्र बनेको छ। मेलौली नगरपालिका७ मा रहेको केशरपुर स्वास्थ्य केन्द्रलाई स्तर वृद्धि गरी १५ शय्याको अस्पताल निर्माणका लागि २०७० सालमै निर्णय भएको हो तर अस्पताल आआफ्नो वडामा राख्ने भन्दै मेलौली१ र ७ वडाबासी बीचको विवाद उत्कर्षमा पुगेको छ। सरकारी नीति अनुसार १५ शय्याको अस्पतालका लागि १५ रोपनी जग्गा आवश्यक पर्छ। केशरपुर स्वास्थ्य केन्द्र व्यवस्थापन समितिले २०७० देखि अस्पताल निर्माणका लागि आवश्यक पर्ने जग्गा पटकपटक खोजी गरिरहेको थियो। कसैले पनि जग्गा दिन इच्छा देखाएनन्। मेलौली नगरपालिका१ का बिट्ठेनामा १५ रोपनी जग्गा उपलब्ध गराए। बिट्ठेनाबासीले जग्गा उपलब्ध गराएकाले अस्पताल निर्माण गर्ने प्रक्रिया अघि बढाइयो। मेलौली७ केशरपुरका बासिन्दाले त्यसको विरोध गर्दैै २०७१ वैशाखमा १५ रोपनी जग्गा दान गरे । विवादकाबीच न मेलौली नगरपालिका१ को बिट्ठेनामा अस्पताल निर्माणको प्रक्रिया अघि बढ्यो न केशरपुर स्वस्थ्य केन्द्रमै। दुवै ठाउँबाट सोही प्रयोजनका लागि जग्गा दान भइसकेपछि उल्झन सुरु हुँदै गयो। २०७१ देखि जिवाद सुरु भएको २०७४ सालसम्म विवाद कायमै रहेपछि २०७४ फागुनमा स्वास्थ्य मन्त्रालयबाट उक्त बजेट तथा बन्ने भनिएको १५ शय्याको अस्पतालको योजना नै कटौती भयो। त्यसपछि तत्कालिन (अहिले निवर्तमान) नगर प्रमुख कृष्ण सिंह नायकले स्वास्थ्य मन्त्रालयको योजना शाखामा योजना कटौतीको विषयमा बुझे। जग्गा विवादकै कारण उक्त योजना कटौती भएको योजना शाखाबाट जानकारी भयो। त्यसपछि स्वाथ्य मन्त्रालयले पनि अन्तिम मौकाका रूपमा कार्यपालिकाबाट स्थान छनोट गरी अस्पताल बनाउने निर्णय गर्यो। तत्कालीन नगर प्रमुख कृष्णसिंह नायकका अनुसार २०७४ सालको चैत २१ गते र २२ गते नगरपालिकाको पूर्ण बैठकबाट बृहत् छलफल गरी मेलौली नगरपालिका१ को बिट्ठेना मै १५ शय्याको अस्पताल निर्माण गर्ने र केशरपुर स्वास्थ्य केन्द्रमा नगरपालिकाबाट एक करोड बजेट विनियोजन गरी थप संरचना निर्माण गर्ने गरी सहमति भयो। उक्त कार्यपालिका बैठकको निर्णय स्वास्थ्य मन्त्रालयमा पेस गरी बिट्ठेनामै अस्पताल निर्माणको प्रक्रिया सुरु गर्ने तयारी भयो। यतिमात्रै होइन स्वास्थ्य मन्त्रालयले २०७८ पुस २० गते बिट्ठेनामै अस्पताल निर्माणको लागि डीपीआर बनाउन समेत पत्राचार गर्यो। मेलौली १ को बिट्ठेनामा अस्पताल निर्माणको प्रक्रिया अघि बढाउन स्वास्थ्य मन्त्रालयले डिपिआर स्वीकृत गरी टेन्डरसमेत खोल्न नगरपालिकालाई पत्राचार गरिसकेको छ। नेपाल हेल्थ सेक्टर सर्पाेट पोग्राम (एनएचएसएसपी)ले डीपीआर पनि तयार पारेको छ तर अस्पताल निर्माणको लागि टेन्डर आह्वान हुन सकेको छैन। दुवै पक्षको विवादका कारण टेन्डर आह्वान गर्न नसकेको प्रमुख प्रशासकीय अधिकृत जगदीशप्रसाद जोशीले बताए। तत्कालीन समयमा स्थलगत अनुगमन गरेको नापी कार्यालय, सहरी विकास तथा भवन डिभिजन कार्यालय र जिल्ला मालपोत कार्यालय बैतडीको संयुक्त प्राविधिक टोलीले गरेको अनुगमनमा केशरपुर स्वास्थ्य केन्द्रमै १५ शय्याको अस्पताल बन्नुपर्ने आधारसहित तयार पारेको प्राविधिक प्रतिवेदनमा उल्लेख गरिएको वडा नं ७ बासीकोदावी छ। उक्त प्राविधिक प्रतिवेदनमा बजार क्षेत्रको पहुँच, खानेपानीको व्यवस्था, सडक पूर्वाधारले छोएको लगायतका आधारमा केशरपुर स्वास्थ्य केन्द्रमै अस्पताल बन्नुपर्ने भए पनि नगरपालिकाले निर्णय गर्दा उक्त प्राविधिक प्रतिवेदनको वास्ता नगरेको वडा नं ७ का वडा अध्यक्ष रामचन्द्र भट्टले बताए। सोही दाबीसहित वडा नं ७ बासीले बेलाबेला नगरपालिकालाई ध्यानाकार्षणसहित पालिकालाई ज्ञापनपत्र बुझाइरहेका हुन्। बिट्ठेनाका स्थानीयले अघि नै जग्गादान गरेको र प्रक्रियासमेत अगाडि बढीसकेकाले नगरपालिकाको पूर्ण बैठकबाट सहमतिसहित बिट्ठेनामै १५ शय्याको अस्पताल निर्माणको निर्णय गरिएको निवर्तमान नगर प्रमुख कृष्ण सिंह नायकले बताए। सुरुवात देखिको जग्गा विवादको विषय अहिले उत्कर्षमा पुगेको छ। मेलौली नगरपालिका वडा न १ बासिन्दाले केशरपुर स्वस्थ्य केन्द्रलाई स्तरोन्नती गरिनुपर्ने र नयाँ बन्न लागेको १५ शय्याको अस्पताल बिट्ठेनामै बन्नुपर्ने माग गर्दै आएका छन्। सबै प्रक्रिया पूरा गरेर ठेक्का आह्वान गर्न गरिएको परिपत्रलाई कार्यान्वयन गर्नुपर्ने मेलौली १ का जगदिश सिंह नायकले बताए। पुरानो केशरपुरलाई सार्ने भन्ने होइन, उक्त अस्पताललाई पनि स्तरोन्नती गर्नुपर्छ तर पहिला जग्गा दान गर्ने विट्ठेनाबासीको भावनामा ठेस पुगाउनु हुँदैन, उनले भने। केशरपुर स्वास्थ्य केन्द्र स्तरबृद्धीको योजना भएको र उक्त ठाउँमा जमिनसमेत उपलब्ध गराइसकेको हुनाले केशरपुरमै १५ शय्याको अस्पताल बन्नुपर्ने वडा नं ७ का वडा सदस्य लोकमणी भट्टको दाबी छ। २०१६ सालमा स्थापना भएको केशरपुर स्वास्थ्य केन्द्रमै अस्पताल निर्माण गर्नुपर्ने आधार देखिएकाले अन्त सारिनु नहुने स्थानीयकेशव सिंह भाटले बताए। दुवै क्षेत्रका स्थानीयहरूले आआफ्नै दाबी राखीरहेका कारण केहिदिन यता पालिकामा तनाव उत्पन्न भएको छ। दुवै पक्षले सडक अबरुद्ध पार्ने, तालाबन्दी गर्ने र झडपको समेत स्थिति आएको छ। यही पुस ७ गते भएको झडपमा परी करिब ३५ जना घाइते भएका थिए। लगातारको आन्दोलनका कारण नगरपालिकाले पनि स्वास्थ्य मन्त्रालयले बिट्ठेनामै अस्पताल निर्माणका लागि ठेक्का आह्वान गर्न जारी गरेको परिपत्र कार्यान्वयन गर्न नसकिएको नगरपालिकाका प्रमुख प्रशासकीय अधिकृत जगदीशप्रसाद जोशीले बताए।"
हटेन अझै पासपोर्टको लाइन (भिडियोसहित),"काठमाडौं : प्रधानमन्त्री पुष्पकमल दाहाल प्रचण्ड ले मंगलबार दिउँसो राहदानी लिन सर्वसाधारणले व्यहोर्दै आएको हैरानी अन्त्य गर्न सिंहदरबारबाट सचिवहरूलाई निर्देशन दिँदै थिए। उता राहदानी विभागमा हैरानी व्यहोर्दै थिए, बझाङका चन्द्रबहादुर बोहरा। जो २० दिनदेखि विभाग धाएको धायै छन्। तर, राहदानी हात परेको छैन। उल्टै विभागले मंगलबार सूचना निकालेर भन्यो सिस्टममा समस्या आई राहदानी छपाइ तथा वितरण कार्य अवरुद्ध भएको छ । विभागले सो समस्या समाधानका लागि निरन्तर कार्य गरिरहेको र सिस्टम पूर्णरुपमा सुचारु हुन केही समय लाग्ने भएकाले राहदानीका लागि आवेदन दिएका आवेदकहरूले आफ्नो मोबाइलमा एसएमएसम्यासेज आएपछि मात्र विभागमा आउनुहुन अनुरोध छ । यसबाट बझाङका बोहरा मात्रै होइन, राहदानी (पासपोर्ट)को पर्खाइमा बसेका हजारौं युवा निराश भए। रित्तो हात विभागबाट फर्किए। पासपोर्ट लिन सर्वसाधारणले भोग्दै आएको सास्ती अन्त्य गर्न राजनीतिक नेतृत्वले पटकपटक निर्देशन दिँदै आएको छ। दाहाल प्रधानमन्त्री बनेपछि मन्त्रिपरिषद्को पहिलो बैठकले नै राहदानी र सवारी चालक अनुमतिपत्र लिन लामो लाइन लाग्नुपर्ने बाध्यता अन्त्य गर्ने निर्णय गरेको थियो। त्यसयता उपप्रधान एवं गृहमन्त्री रवि लामिछाने विभागमै पुगेर निरीक्षण गरे। प्रधानमन्त्री दाहालले मंगलबार सबै मन्त्रालयका सचिवलाई राखेर राहदानी, लाइसेन्स, यातायात, मालपोत, नापीलगायत कार्यालयमा लाइन लागेर सेवा लिनुपर्ने बाध्यता अन्त्य गर्न निर्देशन दिए। निर्देशन कार्यान्वयन नगरे कारबाही गर्न बाध्य हुने चेतावनी पनि प्रधानमन्त्रीले दिए। तर, सोही दिन विभागले छिटोछरितो सेवा दिने प्रतिबद्धता जनाउनुको सट्टा उल्टै राहदानी वितरण रोकिएको सूचना निकालेको हो। ५० हजार खर्च भइसक्यो, बझाङका बोहराले भने, सिस्टम बिग्रियो रे ! अझै कति दिन लाग्ने हो ? थाहा छैन। अनलाइनले झन् लाइन काठमाडौंमा चिसो बढ्दो छ। तर, यसको परवाह नगरी बिहान ४ बजेदेखि नै युवाहरू राहदानी बनाउन विभागमा लाइन लान पुग्छन्। सडकबाट विभागको हातासम्म हरेक दिन उस्तै लाइन हुन्छ। तर, अधिकांश युवाको गुनासो एउटै छ, हप्तांै लाइन बस्दा पनि पासपोर्ट बनेन। सरकारले एमआरपीलाई बिस्थापन गर्न २०७८ मंसिर १ देखि ईपासपोर्ट ल्यायो। यसका लागि अनलाइन फाराम भर्नुपर्ने नियम बनाइयो। लाइनलाई हटाएर डिजिटल सेवाअन्तर्गत अनलाइन सेवा ल्याइयो। यो प्रविधिबारे व्यक्ति जानकार नहुँदा बिचौलियाबाट सेवाग्राही लुटिदै आएका छन् भने भोग्नुपरिरहेको सास्तीको कुनै सीमा छैन। १३ महिना अवधिमा विभागले १० लाख ३७ हजार ६ स ३२ राहदानी वितरण गरेको तथ्यांक छ। हप्तादिनसम्म पाइलापिच्छे लाइन लागेर सेवाग्राहीले भोग्नु परिरहेको पीडालाई कुनै मेसिनले मापन गर्न सक्दैन। भोक प्यास नभनी दिनभर लाइन लाग्दा उनीहरू हैरान हुन्छन्। साँझ परेपछि कार्यालय बन्द भयो भन्दै उनीहरूलाई रित्तो फकाइन्छ। फाराम भरेर समय बुकिङ गर्नमै २५० को ठाउँमा ८ हजारसम्म साइबरवाला बिचौलियाले खाइदिन्छन्। पुरानो पासपोर्ट नवीकरण गरेर ईपासपोर्ट लिन आएको छु। काठमाडौं आएको २० दिन भयो। मलेसिया जाने तयारीमा छु, बझाङका बोहराले भने, दुई पटक वैदेशिक रोजगारीमा गएर आएँ। केई भएन। फेरि पेट पाल्नकै लागि अर्काको देशमा जानु परेको छ। विदेश जानका लागि पासपोर्ट बनाउन आउनेहरूको विभाग आसपास सकडमा झिस्मिसे बिहानीमा मेला लाग्छ। पासपोर्टका लागि बायोमेट्रिक गरेको तेस्रो दिनमा हातै पासपोर्ट आउनुपर्ने हो। तर, त्यसो हु्न सकेको छैन। १२ हजारमा नयाँ पसपोर्ट बन्छ। पुरानो नवीकरण गर्न १७ हजार लाग्छ। तर, सेवामा ढिलाइ हुँदा पासपोर्ट हात पार्न सेवाग्राहीलाई ५०८० हजार बढी खर्च लाग्छ। पासपोर्टका लागि अनलाइन फाराम भरेर समय ४ दिन कुर्नुपर्यो। गएको बुधबार दिनभरि पाँच ठाउँमा लाइन लागेर बायोमेट्रिक र फोटो खिचाएँ। पासपोर्ट लिन मोबाइलमा म्यासेज आउँछ भनेर पठायो, बोहराले भने, सोमबारसम्म म्यासेज आएन। त्यही भएर किन म्यासेज आउन भनेर बु्झ्न आएको हुँ। पासपोर्ट बनाउन उनले हालसम्म ६५ हजार खर्च भइसकेको सुनाए। ऋण गरेर पासपोर्ट बनाउन आएको थिए। पैसा सक्यो तर, पासपोर्ट आएको छैन, उनले भने। काठमाडौंका तीन दिनमै पासपोर्ट दिन्छ भनेर बस चढेर दौडेर आएको सुनाएँ। भने, यहाँ आउँदा पाउनसम्म दुःख पाइयो। खोइ किन सरकारले हामीजस्ता निमुखालाई दुःख दिइरहेको छ। थाहा छैन। झापा बिर्तामोडका कपिल विश्वकर्मा एमआरपी नवीकरण गरेर ईपासपोर्ट बनाउन निकै सास्ती खेपिरहेका छन्। विभागको सर्भरबाट चारपटक भरेको फाराम रिजेक्ट भइसकेको उनले सुनाए। उनी पाँचौं पटक पासपोर्ट लिन लाइन लागेको अवस्थामा भेटिए। आज म्यासेज आउँछ भोलि आउँछ भनेर कुर्दा कुर्दै ४ दिन भयो। बुझ्दा त फाराम नै रिजेक्ट भयो। एक पटक हो होर, चारचार पटकसम्म पो रिजेक्ट भयो, उनले भने, कहिले फिंगर प्रिन्ट मिलेन भन्छ। कहिले पुरानो पासपोर्टको स्क्यान गरेको मिलेन। घरी फोटो राम्रो आएन भन्छ। यो त अफिसमा बस्ने कर्मचारीको कमजोरी हो नि त ! यसले हामी दुःख भोगिरहेका छौं। पासपोर्ट बनाउन लाग्ने दस्तुरभन्दा काठमाडौं बसाईले पाँच गुणा बढी खर्च भइसकेको उनले सुनाए। उनी काठमाडौं आउँदा ईपासपोर्ट बनाउने पक्रियाबारे केही थाहा थिएन। जिल्लाबाट एक महिना लाग्ने भन्यो। काठमाडौं जाँदा २४ घण्टामै काम हुन भनेर सुनायो, उनले भने, पहिला कुरो त हामीलाई सहजै फाराम नै दिँदैन। अनलाइन फाराम भरेर समय लिन बिचौलियाको भर पर्छ। सरकार नै भ्रष्ट र नीतिविहीन रहेको आरोप उनले लगाए। सायद यही कारण हामी नेपाली जनताले दुःख पाइरहेका छौं, उनले भने, बिहानै आएर लाइनमा बसियो। आज पनि पासपोर्ट आउँ कि आउँदैन पत्तो छैन। म त भन्छु पसलमा बिक्री गर्न पासपोर्ट राखिदिए हुन्छ कार्टुनमा। जसरी पनि हामीलाई पासपोर्ट लिएर विदेश उड्नु छ। गरिबीको चोटले बाध्य भई ऋणको भारी बोकेर विदेश जानुपर्ने अवस्था आएको विश्वकर्मा सुनाए। चिसोमा हातखुट्टा लगलग काम्छ। तै पनि दैनिक चार हजार दैनिक बढी मान्छे लाइन बस्छन् होला। दुई हजारको मुस्किलले काम हुन्छ। अरू त्यसै दुःख पाएर फर्किन्छ, उनले आक्रोश पोख्दै भने, सब सेटिङमा काम हुन्छ यहाँभित्र। सरकारलाई राजस्वसँग मात्रै सरोकार छ। जनताले कति दुःख पाइरहेको छ भन्ने कुराँंग किन मतलब होस् पनि। गोरखाका दीपेन्द्र घले पनि लागातार १० दिनदेखि विभाग धाइरहेका छन्। तर, उनको हातमा पासपोर्ट परेको छैन। पासपोर्टका लागि राजस्व बुझाए। फोटो खिचेको पनि १० दिन भयो। हातमा पासपोर्ट परेको छैन, उनले भने, किन यस्तो भयो भनेर कर्मचारी भन्दैन। म्यासेज पनि आउँदैन। दिनमा पासपोर्ट बनाउने समयका लागि अग्रिम बुकिङको फाराम खुल्छ। एक सेकेन्डमा २५ सयले प्रयास गरेको हुन्छ। अत्यधिक लोडले सर्भरले नै काम गर्दैन। कहिले डेट दिन्छ भनेर कुरेर बसेको २० दिन भयो। डेट नै निस्किँदैन, ओखलढुंगाका युवराज चौलागाईंले भने, के गर्ने बसाईमा ४० हजार सिद्धियो। सरकारले के गरेको कुन्नी यस्तो ? उनी यसअघि मलेसिया र दुबई गएका थिए। अब ईपासपोर्ट बनाएर मलेसिया जाने तयारीमा छन्। पासपोर्ट अर्जेन्ट चाहिएको थियो। त्यही भएर काठमाडौं आएँ। यहाँ त झनै दुःख पाए, उनले भने, दलाल नलगाई त काम बन्दैन। ५० हजार लिएर आएको थिएँ। सबै सक्यो। अब घरबाट अझै पैसा मगाएको छु। दोलखाका इशान खड्कालाई सरकारी सेवा प्रदान गर्ने तौरतरिका देख्दा बिरक्त लागेको छ। पहिला थोरै रकममा एकै दिनमा हातमै पासपोर्ट आउँथ्यो। अहिले २५० रुपैयाँको अनलाइन फारामको बिचौलियाले ५ हजारदेखि ताल परे १० हजार लिन्छ। हेर्ने, बोल्ने, कारबाही गर्ने कोही छैन, उनले दुःख बिसाउँदै भने, नेपालीले नेपालीलाई ठगिरहेको छ एकदम ठगिरहेको छ। किन यस्तो हुन्छ भन्ने प्रश्नमा उनले भने, अफिस खुल्छ १० बजे। त्यसका लागि बिहानै ३ बजे लाइन बस्नुपर्छ। १० दिन भयो। सरकारले नयाँ सिटम ल्याउँछ सेवा दिन हैन बिचौलियाबाट हामीलाई। पहुँच हुनेको काम तुरुन्तै हुन्छ। गार्डले नै काम गरिदिन्छ। हाम्रो त यहाँ कोही पनि छैन। न मावली छ न त ससुरालीको चिनजान छ। सार्वजनिक सेवालाई प्रभावकारी र जनमैत्री बनाउन सुशासन ऐन, २०६४ छ। तर, यसको प्रभावकारी कार्यान्वयन नभएको अधिवक्ता टीकाध्वंज खड्काले बताए। कर्मचारीहरू पार्टीको झन्डामुनि पुग्दा सार्वजनिक सेवा प्रभावकारी नभएको उनको ठम्याइ छ। सबै कार्यालयमा जनगुणासो सुन्ने र सेवाग्राहीको समस्या समाधान गरिने अधिकारी पनि राखिएको छ। तर, उनीहरूले गम्भीर भएर काम गर्दैनन्। जसले गर्दा नागरिकले सरकारी सेवा सुविधा सहज पाउन सकिरहेको छैन, उनले भने, राजनीतिक दल, नागरिक समाज सुशासन प्रतिबद्ध हुनुपर्छ। स्थानीय स्तरमा रहेका राजनीतिक दलहरूले कमिटीहरू निगरानी समूहको रूपमा काम गर्नुपर्छ। सिस्टममा खराबी हुँदा सेवा अवरुद्ध विभागको सिस्टममा पुस १७ गतेदेखि समस्या आई राहदानी छपाइ तथा वितरण अवरुद्ध भएको छ। विभागले सो समस्या समाधानका लागि निरन्तर कार्य गरिरहेको र सिस्टम पूर्णरूपमा सुचारु हुन केही समय लाग्ने भएकाले राहदानीका लागि आवेदन दिएका आवेदकहरूले आफ्नो मोबाइलमा एसएमएसम्यासेज आएपछि मात्र विभागमा आउनुहुन अनुरोध छ, विभागकी प्रवक्ता दुरपदा सापकोटाले मंगलबार जारी गरेको सूचनामा लेखिएको छ। देशभरिमा दैनिक १० हजारभन्दा बढी राहदानी माग छ। तर, विभागले ६ हजार मात्रै प्रिन्ट गर्ने गरेको छ। यसले गर्दा सेवाग्राही चिसोमा मध्यरातदेखि पासपोर्ट लिन विभाग अगाडि लाइन लाग्न बाध्य भएका हुन्। परराष्ट्र मन्त्रालयले राहदानी खरिद प्रक्रियामा गरेको गैरजिम्मेवारी पनि पनि मुख्यकारण बनेको छ। फ्रान्सको आइडिमिया कम्पनीसँग सरकारले राहदानीको बुकलेट र सर्भर खरिद गरेको थियो। एक सेकेन्डमा २५ सय सेवाग्राहीले मात्र उक्त सर्भर प्रयोग गर्न सक्छन्। त्योभन्दा बढी चाप परे साइटमा हाइट्राफिक ट्राफिक जाम हुन्छ। सर्भर ह्याङ भएर काम गर्दैन। यसले गर्दा सेवाग्राहीले पासपोर्ट बनाउन फाराम भरेर पासपोर्ट बनाउन समय बुकिङ गर्न सक्दैनन्। दैनिक फाराम कम खुल्ने तर, माग धेरै भएकाले सेवाग्राहीलाई समस्या हुने गरेको छ। हामीले ५० लाख पासपोर्टको बुकलेट माग गरेका थियौं। तर, सरकारबाट २० लाखको स्वीकृति मात्रै पायो। त्यहीअनुसार सम्बन्धित कम्पनीले सर्भरको क्षमता दियो, विभागका निर्देशक कुमार राईले भने, जति हाम्रो आवश्यकता हो त्यसअनुसारको स्वीकृति नै सरकारबाट पाएनौं। सर्भरको क्षमता बढाउन तयारी भइरहेको छ। राहदानी विभागले सन् २०१० को डिसेम्बर २६ देखि एमआरपीलाई विस्थापित गर्दै एक वर्षदेखि ईपासपोर्ट वितरण गर्नु सुरु गरिएको थियो। एक महिनाभित्र लाइन नहटे कारबाही : प्रधानमन्त्री प्रधानमन्त्री पुष्पकमल दाहालले नागरिकलाई सरकारी सेवा सहज बनाउन सचिवहरूलाई मंगलबार कडा निर्देशन दिए। संघीताको अभ्याससँगै नागरिकको घरदैलोमा नै सेवा पुग्ने जनअपेक्षा पूरा हुन नसकेको छैन। एक महिनाभित्र सार्वजनिक सेवा सुधार नभए कडा कारबाही गर्ने सचिवहरूलाई प्रधानमन्त्रीले चेतावनी दिएका थिए। अहिले तपाईं हामी यो बैठक गरिरहँदा राहदानी लिन बिहान २ बजेदेखि लाइनमा बसेको समाचार प्रकाशित भएको छ। राष्ट्रिय परिचयपत्र लिने सास्ती उत्तिकै छ। त्यो परिचयपत्र किन आवश्यक भएको हो भन्ने प्रश्नको चित्तबुझ्दो उत्तर हामीसँग छैन, उनले भने, अहिलेकै गतिमा राष्ट्रिय परिचयपत्रको काम हुने हो भने ३ करोड नेपालीको हातमा परिचयपत्र पुग्न दशकांै लाग्छ। सवारी चालक अनुमतिपत्र लिन पनि वर्षौं कुर्नुपर्ने अवस्था छ। यसतर्फ तत्काल ध्यान दिनुपर्यो। सम्बोधनका क्रममा प्रधानमन्त्रीले शिक्षा, स्वास्थ्य, यातायातजस्ता आधारभूत सेवा, राहदानी, सवारी चालक अनुमतिपत्र, राष्ट्रिय परिचयपत्र वितरण तथा मालपोत कर दस्तुर बुझाउने जस्ता सेवा लिन नागरिकले बेहोरेका सास्ती हटाउने काम तत्काल प्राथमिकतामा राख्नु निर्देशन दिए। सरकार गठनको एक महिनाभित्र राहदानी, राष्ट्रिय परिचयपत्र, सवारी लाइसेन्स, शिक्षा मन्त्रालयबाट प्रदान गरिने नो अब्जेक्सन सर्टिफिकेट, सरकारी अस्पतालमा विरामको उपचार, मालपोत, नापी, कर दस्तुर बुझाउने ठाउँमा सेवाग्राहीले अहिले जस्तै लाइनमा बस्ने सास्ती देखियो भने निर्ममतापूर्वक जिम्मेवार पदाधिकारीलाई कारबाही गर्नुपर्ने अवस्थामा आउनेछ, उनले भने। यातायात कार्यालयमा मन्त्रीको अनुगमन उपप्रधान तथा भौतिक पूर्वाधार तथा यातायातमन्त्री नारायणकाजी श्रेष्ठले यातायात क्षेत्रमा देखिएका सबै समस्या समाधानका लागि हस्तक्षेपकारी कार्ययोजना बनाएर लागू गरिने बताएका छन्। मंगलबार काठमाडौं र ललितपुरस्थित यातायात व्यवस्था कार्यालयको स्थलगत निरीक्षणपछि उनले प्रदेश सरकारसँगको समन्वयमा यातायात क्षेत्रको सुधारका लागि काम गर्ने प्रतिबद्धता व्यक्त गरेका हुन्। यातायात व्यवस्था सुधारका लागि संघीय र प्रदेश सरकारबीच छलफल भइरहेको उनले बताए। अहिलेसम्मका यातायात व्यवस्थाका कमजोरीलाई सच्याउने र समस्या समाधान गरी सेवाग्राहीलाई छिटोभन्दा छिटो गुणस्तरीय सेवा दिइने उनको भनाइ छ। नागरिकले सेवा लिँदा दुःख पाइरहेकाले स्थलगत रूपमा अवलोकन गरी प्रत्यक्ष जानकारी लिन आफू कार्यालय आइपुगेको उपप्रधानमन्त्री श्रेष्ठले बताए। डिजिटल माध्यमबाट सेवा प्रवाह तथा कर्मचारीलाई अभिमुखीकरण र आवश्यकताअनुसार कर्मचारी थप गरी समस्या हल गर्छौं, उनले भने।"
बीवाईएससी सेमीमा,पोखरा : ६ पटकको विजेता मनाङ मस्र्याङ्दी क्लबलाई १० गोलले पराजित गर्दै भुटनिज युथ सकर क्लब मिनेसोटा अमेरिका २२औं संस्करणको आहारारा पोखरा गोल्डकपको सेमिफाइलनमा पुगेको छ। आमन्त्रित टोली भुटनिज युथको जितमा प्रविन बस्नेत नायक बने। उनले खेलको १८औं मिनेटमा हेक्टर ओर्टेगाको पासलाई सदुपयोग गर्दै गोल गरेका थिए। बक्सभित्र मनाङ मस्र्याङ्दीका डिफेन्डरले क्लियर गर्न नसकेको बललाई बस्नेतले सेकेन्ड बार च्याप्दै गोल गरेका थिए। मनाङले पुरै खेलमा खासै उल्लेख्य प्रदर्शन गर्न सकेन। खेलको ४४औं मिनेटमा लक्ष्मण रुचालले हानेको सट बीवाईएससीका डिफेन्डर ओर्टेगाले बचाएका थिए। खेलको ७०औं मिनेटमा बीवाईएससीका थोमस सकरले प्रहार गरेको बललाई मनाङका गोलरक्षक दीप कार्कीले उत्कृष्ट बचाउ गरेका थिए। ७२औं मिनेटमा गोलरक्षक बिट भइसकेको अवस्थामा बीवाईएससीका मिगुलले प्रहार गरेको बल बाहिरिएको थियो। खेलको ८४औं मिनेटमा बीवाईएससीका रोजिन प्रजापतिको प्रहारलाई मनाङका डिफेन्डर रमेश थापाले गोललाइनबाट क्लियर गरेका थिए। बीवाईएससीले पाएका धेरै अवसर खेर फालेको थियो। बीवाईएससीका प्रविन बस्नेत म्यान अफ दी म्याच बने। खेलपछि मनाङका प्रशिक्षक किरण श्रेष्ठले आफ्ना केही खेलाडी घाइते हुनु र नयाँ खेलाडी भएकाले सेट हुनु अघि नै गोल खाँदा खेलमा फर्कन कठिन भएको बताए। उनले दुई दिन अघि मात्रै क्लबको जिम्मेवारी समालेका थिए। डेब्यु प्रशिक्षक श्रेष्ठले जितबाट आफ्नो यात्रा सुरु गर्न भने सफल भएनन्। बीवाईएससीका प्रशिक्षक प्रदीप हुमागाईंले लामो यात्रा गरेर आएका आफ्नो खेलाडी थकित भए पनि राम्रो प्रदर्शन गरेको बताए। उनले अबको खेलमा थप सुधार गरेर अघि बढ्ने बताए। बुधबार पहिलो सेमिफाइल खेल एपीएफ र संकटा क्लबबीच हुनेछ।
किन बन्द गरिँदै छ खुलामञ्च ?,"काठमाडौं : वर्षौंदेखि सवैका लागि खुला रहेको खुलामञ्च अब भने बन्द गरिँदैछ। काठमाडौं उपत्यकाको सुन्धारा क्षेत्रमा रहेको पार्किङलाई सहज बनाउने भन्दै काठमाडौं महानगरपालिकाले खुलामञ्चमा अन्डरग्राउण्ड पार्किङ बनाउने निर्णय गरेको छ। गत कात्तिकमा काठमाडौं महानगरपालिकाको १०औं कार्यपालिका बैठकले खुलामञ्चमा ट्रिपल बेसमेण्ट पार्किङ र पानी पुनर्भरण पिटको विस्तृत परियोजना प्रतिवेदन (डीपीआर) तयार गर्ने निर्णय गरेको थियो। करोडौं रुपैयाँको लागतमा काठमाडौंको मुटुमै रहेको खुलामञ्चको स्वरुप बिगार्न लागेको थाहा पाएपछि सम्पदाविद् र अभियन्ताहरू आन्दोलनमा छन्। काठमाडौं महानगरपालिकाको गैरजिम्मेवार कामको विरोध गर्दै खुलामञ्चलाई पुरानै ठाउँमा दुरुस्तै संरक्षण गरिनुपर्ने माग उनीहरूको छ। प्राचीन हिटी प्रणालीसँग जोडिएको खुलामञ्चको प्राकृतिक रिचार्ज सिस्टम र अन्य नकारात्मक वातावरणीय प्रभाव पर्ने भएकाले यसलाई चलाउन नहुने उनीहरूको तर्क छ। खुलामञ्चमा अन्डरग्राउण्ड पार्किङको सोच नै गलत भएकाले महानगरले उपत्यकाका सार्वजनिक स्थानहरूमा नयाँ संरचना निर्माण गर्नुअघि अभियन्ता र सम्पदाविद्सँग सल्लाह गर्नुपर्ने उनीहरूले बताएका छन्। अभियन्ता तथा अधिकारकर्मी आलोक श्री तुलाधर भन्छन्, पार्किङ बनाउने विषयमा गहन अध्ययन नै नगरी डीपीआर तयार पार्नु महानगरको लज्जास्पद कार्य हो। यसको असर र प्रभावका विषयमा व्यापक छलफल नगरी महानगरपालिकाका मेयरलाई जे सही लाग्छ त्यही गर्न पाइन्छ ? सार्वजनिक जग्गा मासेर सहरलाई कुरुप बनाउने छुट कसले दियो ? ७७ वटै जिल्लाका मानिससँग प्रत्यक्ष जोडिएको र नेपालको राजनीतिक परिवर्तनको प्रमाणका रुपमा रहेको खुलामञ्चलाई मास्नु अत्यन्तै गलत हो। यो कार्य रोकिनुपर्छ। यस्तै, अर्का अभियन्ता गणपतिलाल श्रेष्ठ भन्छन्, महानगर आफैंले सार्वजनिक जग्गा खोज्नुपर्ने, सहरवासीलाई सहज हुने पार्क तथा बगैंचा बनाउनुपर्नेमा भएको खुलामञ्च मास्ने योजना गलत हो। अण्डरग्राउण्ड भनिएपनि यसको वातावरणीय प्रभावका विषयमा गम्भीर तरिकाले अनुसन्धान र छलफल गर्नुपर्छ। सरकारी जग्गा दोहन गरेर बनाइएका संरचना हटाएर पार्क बनाउनुपर्छ। खुलामञ्चको पार्किङ बनाउने महानगरको निर्णयविरुद्ध सोमबार अभियन्ताले प्रदर्शन गरे। सुन्धारास्थित महानगर परिसर दिनभर तनावग्रस्त बन्यो। उनीहरूले काठमाडौंका मेयर बालेन्द्र शाह र उपमेयर सुनिता डंगोललाई ज्ञापनपत्र बुझाएका छन्। उनीहरूले अकुपाई टुँडिखेल अभियान खबरदारी गर्न महानगरको कार्यालय पुगेर प्रदर्शन गरेका हुन्। यो अभियानले यसअघि पनि खुलामञ्च मास्न हुँदैन भनेर महानगरको ध्यानाकर्षण गराएको थियो। तर, पटकपटक खबरदारी गर्दा पनि महानगरले अटेरी गरेको भन्दै अकुपाई टुँडिखेल दबाब दिन आज महानगर पुगेको हो। उनीहरूले अकुपाई टुँडिखेल तीन महिने अभियान जनतादेखि जनप्रतिनिधिसम्मको प्रतिबद्धता तथा एकताका लागि मानव साङ्लो निर्माण गरेका थिए। मेयर र उपमेयरलाई बुझाएको ज्ञापनपत्रमा सम्पदाकर्र्मीहरूले खुलामञ्चको क्षेत्र दिनप्रतिदिन साँघुरो बन्दै गरेको बताए। सन् १९६७ मा ५२ प्रतिशत सार्वजनिक खुला क्षेत्र भएको टँुडिखेल सन् १९९० मा ३३ प्रतिशत, सन् २००० मा २५ प्रतिशत र सन् २०१७ सम्म आइपुग्दा १४ प्रतिशतमा खुम्चन पुगेको छ। यो क्रम दिन प्रतिदिन बढ्दै छ। खुलामञ्चलाई पहिलेकै जस्तो घाँसे मैदान बनाउनुपर्ने माग गर्दे सम्पदाकर्मीले ज्ञापनपत्रमा लेखेका छन् सार्वजनिक क्षेत्रको रुपमा रहेको खुलामञ्च सरकारी जग्गा बनाउने महानगरको दूषित मनसाय रहेको छ। यो कार्यको भत्र्सना गर्दे सार्वजनिक ठाउँमा पार्किङ बनाउनुभन्दा सवारीको चाप घटाउन, सार्वजनिक सवारीलाई व्यवस्थित गर्नुपर्ने बताएका छन्। पार्किङ समस्यालाई हल गर्न अन्य प्रभावकारी विकल्प खोज्न महानगरलाई उनीहरूले निर्देशन दिएका छन्। अभियन्ताले बुझाएको ज्ञापनपत्र बुझ्दै काठमाडौं महानगरपालिकाकी उपमेयर सुनिता डंगोलले जनचाहनाविपरीत टुँडिखेलमा अण्डरग्राउण्ड पार्किङ नबनाइने बताएकी छन्। उनले सहरवासीको भावनाविपरीत कुनै पनि कार्य महानगरले नगर्ने बताउँदै अण्डरग्राउण्ड पार्किङ टुँडिखेलमा आवश्यकता हो वा होइन भन्ने बारेमा स्थानीयवासीको आवश्यक सुझाव लिएर मात्रै काम अघि बढाइने जानकारी दिएकी छन्। उनले धरहरा, काठमाडौं प्लाजा र त्यहाँ भएका अन्य मललगायतका क्षेत्रमा पार्किङ बनाएर पनि पार्किङको समस्या हल हुनसक्ने बताएकी थिइन्।"
४ वर्षको संघर्षमा नागरिकता,"ओखलढुंगा : ३६ वर्षीया सित्तली राईले मुद्दामामिला गरेको चार वर्षपछि पतिको नाम कायम गरेर नागरिकता पाएकी छन्। यससँगै बल्ल उनकी छोरीको जन्मदर्ता बन्ने बाटो खुलेको छ। वर्षौंको संघर्षपछि यसरी नागरिकता पाउँदा मानेभञ्ज्याङ गाउँपालिका९ माधवपुरकी सित्तलीका आँखामा मंगलबार खुसीको आँसु छचल्किएको देखिन्थ्यो। पति सुवास राई छोरी जन्मेपछि भारतीय सेनामा भर्ती भएका थिए। त्यसपछि घर नफर्किंदा र सम्पर्कमा पनि नआउँदा अनेक हन्डर खेपेकी सित्तलीलाई प्रमुख जिल्ला अधिकारी दिलकुमार तामाङले मंगलबार ४ बजे नागरिकता प्रदान गरेका हुन्। सित्तलीको अंश मुद्दा अदालतमा चलिरहेको अवस्थामा नागरिकता दिन ढिलाइ भएको तामाङले बताए। मुद्दा फैसला भएपछि नागरिकता दिइएको उनको भनाइ छ। पुग्नुपर्ने राज्यका सबै निकायमा धाउँदा पनि आफ्नो जन्मदर्ता र आमाको नागरिकता बनाउन भोगेका हैरानीले आजित भएर उनकी १५ वर्षीया छोरी प्रनिशाले आत्महत्याको प्रयाससमेत गरेकी थिइन्। प्रनिशाले आमा हामीलाई न्याय दिने, सहयोग गर्ने कोही रहेनछन्, सँगै झुन्डिएर मरौं भन्दा उनी बेहोस भएकी थिइन्। तर, सित्तली आफू र छोरीका लागि न्याय खोज्नबाट हार खाएर भागिनन्। प्रनिशा सुवासकी छोरी होहोइन भनेर डीएनए परीक्षण नै गर्नुपर्यो। उनको हैरानी सुनेर संविधानसभा सदस्य हर्कबोल राईले धेरै पटक प्रशासन कार्यालयमा उक्त समस्याबारे छलफल गरेका थिए। सित्तलीले नागरिकता पाएपछि बल्ल प्रशासन कार्यालय जनताको कार्यालयजस्तो भएको टिप्पणी उनले गरे। अब सित्तली नेपाली नागरिक भएको भन्दै प्रजिअ तामाङले बधाई दिए। पति लाहुरबाट नफर्किपछि गाउँकै विद्यालयमा १६ वर्षअघि कक्षा ९ मा पढ्दै गर्दा सहपाठी सुवास राईसँग उनको प्रेम बस्यो। सुवासले विवाह गर्ने कसम खाए। विवाहै नगरी सित्तली गर्भवती भइन्। सुवासले धोका दिन खोजेपछि समाजले २०६३ चैत २९ गते सित्तलीलाई सुबासको जिम्मा लगायो। सित्तलीले ०६४ साउनमा छोरी प्रनिशालाई जन्म दिइन्। सुवास ०६५ वैशाखमा भर्ती जान भनी भारतको लखनउतिर लागे। उनी भारतीय सेनामा भर्ती पनि भए। त्यति बेला सित्तली खुसीले नाचेकी थिइन्। तर, उनको खुसी क्षणभर टिकेन। सुबास भर्ती भएपछि घर फर्किएनन्। सम्पर्कमा पनि आएनन्। अनि सित्तलीका दुःखका दिन सुरु भए। चार वर्षसम्म त सुवासलाई पर्खेर घरमै बिताइन्। परिवारका सदस्यले दुव्र्यवहार गर्न थालेपछि उनी छोरी लिएर माधवपुरकै बेल्टार माइतीमा शरण लिन पुगिन्। उनी बेलाबेला घर जान्थिन्। छोरीलाई मानेभन्ज्याङको बोर्डिङमा भर्ना गरिन्। नर्सरीबाट एलकेजी जाने बेला स्कुलले जन्मदर्ता माग्यो। उनले त्यो कुरा सासूससुरासमक्ष राखिन्। सासूले बोर्डिङमा गएर भनिन्, मेरी नातिनी हो। पढाउँदै गर्नू। जन्मदर्ता बनाइदिन्छु। खर्चको दुःखले यूकेजीपछि छोरीलाई गाउँकै सरकारी स्कुलमा पुर्याइन्। त्यहाँ पनि जन्मदर्ताकै झमेला आइपर्यो। अनेकतिर हारगुहार गरेर उनले ४ कक्षासम्म छोरीलाई पढाइन्। नजिकै तिल्पुङडाँडामा रहेको कालिका माविका प्रधानाध्यापक होमनाथ बास्तोलाले एक दिन छोरीलाई यता सारे सबै कागजात मिलाउने आश्वासन दिए। होला त नि भन्दै ५ कक्षादेखि छोरीलाई घरबाट ४५ मिनेट दूरीमा रहेको कालिका माविमा पठाइन्। ८ कक्षा पास गरेपछि छोरीलाई उनले घरछेउमै रहेको स्कुलमा पढाउने विचार गरिन्। तर, कालिका माविले प्रमाणपत्र दिएन। जन्मदर्ताबिना प्रमाणपत्र नबन्ने भने पनि उनले प्रशासनको सहयोगमा प्रमाणपत्र बनाएर छोरीलाई गाउँकै निकेतन माविमा ९ मा भर्ना गराइन्। ९ पास गरेपछि एसईईका लागि रजिस्ट्रेसन फाराम भर्न फेरि जन्मदर्ता चाहियो। जन्मदर्ता नभएकैले स्कुलले प्रनिशालाई भर्ना नगर्ने भन्यो। प्रनिशा जन्मदर्ताबिना स्कुल जान मानिनन्। एक शिक्षक र आमाले सम्झाएपछि उनी स्कुल जान थालेकी छन्। आमाको नागरिकता बनेसँगै आमा सूचक बसेर बल्ल जन्मदर्ता बन्ने भएको छ। जन्मदर्ताबिनाको छोरी हुर्काउनुको सास्ती भोगिरहेकी सित्तलीसँग अर्को दुःख पनि थियो। उनको नागरिकता थिएन। माइतीले दिएको थोरै जग्गामा बाख्रा, सुंगुर पालेर जीविका चलाएकी छन्। पतिको अत्तोपत्तो नहुँदा न उनले छोरीको जन्मदर्ता बनाउन सकिन् न त नागरिकता नै। उनले ६ वर्षअघि पति भारतमै तेह्रथुमकी केटीसँग बिहे गरेर बसेका छन् भन्ने सुनिन्। पतिको धोका र छोरी हुर्काउनुको सास्तीका बीच सित्तली धर्म परिवर्तन गरी क्रिश्चियन भइन्। त्यसपछि सासूससुराले उनी बुहारी र प्रनिशा नातिनी नभएको बताउन थाले। गाउँकै मेलमिलापकर्ता मुना बस्नेतले उनलाई सदरमुकाम पुर्याइन्। अधिकारवादी संस्थामार्फत प्रहरीमा उजुरी दिए। प्रहरीले सासूससुरा बोलाएर छलफल गर्यो। गाउँपालिकाको न्यायिक समितिले यो विषय टुंगो लगाउने भन्दै पठाइदियो। न्यायिक समितिमा ०७७ साउन ५ गते उजुरी दर्ता भयो। समितिले विपक्षलाई लिखित जवाफ माग गरी भदौ २२ गते दुवै पक्ष राखी छलफल गर्यो। तर, सहमति भएन। त्यसपछि अदालत जान सक्ने निर्णय गर्यो। तर, ससुरा विक्रम राई र सासू बिना राईले उल्टै समितिले जर्बजस्ती मिलाउन खोजेको भन्दै असोज ८ गते उच्च अदालतमा निषेधाज्ञाको रिट दर्ता गरे। पछि उक्त रिट खारेज भयो। छोरीको डीएनए परीक्षण सित्तलीले जिल्ला अदालतमा ससुरालाई विपक्षी बनाई अंश मुद्दा दर्ता गरिन्। ससुराले उल्टै सित्तली बुहारी नभएको र गाउँकै अर्का व्यक्तिकी पत्नी भएको जवाफ पेस गरे। अदालतले सुवास राई र सित्तलीकी छोरी प्रनिशाको डीएनए परीक्षण गरायो। राष्ट्रिय विधि विज्ञान प्रयोगशालाबाट ९९९९९९ प्रतिशत डीएनए मिलेको रिपोर्ट आयो। जिल्ला अदालत ओखलढुंगाले २०७८ असार २७ गते गरेको आदेशमा सित्तली राई सुवास राईकै पत्नी भएको र प्रनिशा उनकै छोरी भएकाले वादी सित्तली प्रतिवादीहरूको अंशियार भएको उल्लेख छ। तर, वडा कार्यालयले यो अदालतको फैसला नभएको भन्दै जन्मदर्ता बनाउन अस्वीकार गर्यो। जिल्ला प्रशासन पनि फैसला नभई नागरिकता दिन तयार भएन। न्याय दिनुपर्ने निकायले सित्तलीलाई उल्टै माइतीबाट नागरिकता लिन दबाब दिए। मानेभन्ज्याङ गाउँपालिका अध्यक्ष ज्ञानेन्द्र रुम्दालीले कार्यालयमै बोलाएर खुरुक्क माइतीबाट नागरिकता बनाउन दबाब दिए। मेरो बुवाले मलाई माइतीबाट नागरिकता बनाइदिन्छु भन्नुभएको थियो, उनले भनिन्, श्रीमान् हुँदाहुँदै किन माइतीबाट नागरिकता बनाउने ? छोरीको लागि भए पनि घरबाट नागरिकता बनाउनुपर्छ भनेर नबनाएको हूँ। फैसला आए पनि आनाकानी सुरुमा आधार नभएको र पछि मुद्दाको फैसला नआई नागरिकता नदिने भन्दै जिल्ला प्रशासन कार्यालयले आनाकानी गर्यो। तर, फैसला आएपछि पनि उनले २ पटक प्रशासन कार्यालय धाइन्। वडा र पालिकाको त हिसाब छैन। अदालतले फैसला गरेर सित्तली र सुवास पतिपत्नी भएको भनेपछि प्रशासन बल्ल नागरिकता दिन तयार भयो। मंगलबार नागरिकता हस्तान्तरण गर्दा प्रजिअ तामाङले जिल्ला अदालतको अन्तिम फैसला नभएकाले विगतमा पतिको नाम कायम गरी नागरिकता दिन नसकिएको बताए। यद्यपि उनलाई पालिकाका अध्यक्षले पतिको नाम कायम गरेर नागरिकता नदिन प्रजिअ तामाङलाई लगातार दबाब दिएको स्थानीयवासीको दाबी छ। यसबीचमा वडाले छोरीको जन्मदर्ता दिन मिल्ने कि नमिल्ने भनेर पालिकाको पञ्जीकरण शाखालाई सोध्यो। शाखाले मुद्दा फैसला भइनसकेकाले नदिन भनेपछि रोकियो। पालिकाले राष्ट्रिय परिचयपत्र तथा पञ्जीकरण विभागलाई गत भदौ २२ मा पत्र लेखी राय माग्यो। विभागले असोज २ गते जवाफ पठायो। जवाफमा अदालतको आदेशअनुसार बाबुलाई सूचक बनाई जन्मदर्ता बनाइदिन भनेको छ। सित्तलीका कानुन व्यवसायी गुरुबहादुर बस्नेतले मुलुकी देवानी (संहिता) ऐन २०७४ मा नाता कायम गर्ने व्यवस्था नभएकाले अंश मुद्दा दर्ता गरिएको बताए। प्रतिवादीले मेरो छोरा, बुहारी, श्रीमती, नातिनी नै हैन भनेपछि नाता कायम गर्नुपर्ने भयो, अधिवक्ता बस्नेतले भने, त्यसका लागि मुलुकी देवानी संहितामा नाता कायमसम्बन्धी व्यवस्था नभएपछि अंश मुद्दा दर्ता गरी डीएनए परीक्षण गरेर प्रमाणित गराउने काम भयो। अदालतको आदेशविरुद्ध प्रतिवादी उच्च अदालत नगएकाले त्यसकै आधारमा जिल्ला प्रशासनले नागरिकता दिनुपर्ने हो। तर, पालिका तहबाटै पूर्वाग्रही भई पीडित महिलाको काम रोकिएको अधिवक्ता बस्नेतको तर्क छ। सित्तली प्रतिनिधि पात्रमात्र भएको र उनीजस्ता थुप्रै महिला हिंसापीडित रहेका अधिकारकर्मी पेमडोमा शेर्पाको भनाइ छ। विवाह दर्ता, नागरिकता, बच्चाको जन्मदर्तालगायतका अतिआवश्यक कागजपत्र बनाउने क्रममा परिवारबाट बर्सेनि धेरै महिला हिंसा भोग्न बाध्य रहेका उनले बताइन्।"
मधेसमा फस्टाउँदै उद्योग,"काठमाडौं : मधेस प्रदेशमा उद्योग र सेवा क्षेत्रमा प्रगति हासिल भएको छ। तर, कृषि उत्पादनमा भने कमी आएको देखिएको छ। नेपाल राष्ट्र बैंकले आर्थिक वर्ष २०७८०७९ को वार्षिक अध्ययनअनुसार उद्योगको उत्पादन वृद्धि औसतमा ५२३ प्रतिशत बढेको छ। बैंक तथा वित्तीय संस्थाबाट औद्योगिक क्षेत्रतर्फ प्रवाह भएको कुल कर्जा २९५ प्रतिशतले कमी आई रु१ खर्ब २ अर्ब १३ करोड पुगेको छ। पर्यटकको आगमन २५४५९ प्रतिशतले वृद्धि भएको छ। तर कृषि उत्पादनको क्षेत्रफल ०३० प्रतिशतले कमी आएसँगै कुल उत्पादनमा पनि ०५३ प्रतिशतले घट्न गएको अध्ययनले देखाएको छ। कृषि बाली (खाद्य तथा अन्य बाली, तरकारी तथा बागवानी र फलफूल तथा मसला) को उत्पादन ६३ लाख ८२ हजार ६ सय १२ मेटन पुगेको छ। केन्द्रीय बैंक जनकपुर कार्यालयले मधेस प्रदेशका आठ वटा जिल्लामा आर्थिक गतिविधिको स्थलगत तथा गैरस्थलगत सर्वेक्षण गरेको थियो। प्रतिवेदनले नीति निर्माता एवं सम्बन्धित सरोकारवालालाई प्रादेशिक आर्थिक अवस्थालगायत विद्यमान समस्याचुनौती, सम्भावना एवं परिदृश्यकाबारे विश्लेषण गरिएको नेपाल राष्ट्र बैंक जनकपुर कार्यालय निर्देशक नीरा ताल्चाभँडेलले बताइन्। केन्द्रीय तथ्यांक विभागका अनुसार आर्थिक वर्ष २०७८०७९ मा यस प्रदेशको कुल प्रादेशिक गार्हस्थ्य उत्पादनमा सेवा क्षेत्रको सबैभन्दा बढी ५३६ प्रतिशत योगदान छ। उद्योग क्षेत्रको सबैभन्दा कम योगदान ११९ प्रतिशत छ। निक्षेपको तुलनामा दोब्बर कर्जा मधेस प्रदेशबाट संकलन गरेको कुल निक्षेप ५३५ प्रतिशतले बढेको छ। २ खर्ब ६१ अर्ब ८१ करोड रुपैयाँ निक्षेप संकलन भएको छ भने कर्जामा १६७० प्रतिशतले बढेको छ। ४ खर्ब ३० अर्ब ९ करोड कर्जा पुगेको छ। अन्य प्रदेशको निक्षेप यस प्रदेशमा परिचालन भएको हुँदा यस प्रदेशमा कुल निक्षेपको तुलनामा कुल कर्जा प्रवाह बढी छ। प्रदेशले ब्याज अनुदानमा दिने सहुलियतपूर्ण कर्जा २२ अर्ब ३० करोड रुपैयाँ उपयोग गरेको छ। गत वर्षको सोही अवधिमा यस्तो कर्जा रु१४ अर्ब ५ करोड थियो। कृषि कर्जा लिनेमा सर्लाही अगाडि बैंक तथा वित्तीय संस्थाबाट मधेस प्रदेशको कृषि क्षेत्रमा प्रवाह भएको कर्जा रु५३ अर्ब ९५ करोड पुगेको छ। यस प्रदेशमा प्रवाह भएको कुल कर्जामध्ये कृषि क्षेत्रमा प्रवाहित कर्जाको अंश १२५५ प्रतिशत छ। मधेस प्रदेशमा प्रवाहित कृषि कर्जामध्ये सबैभन्दा बढी कर्जा प्रवाह सर्लाही जिल्लामा १६४७ प्रतिशत छ। सबैभन्दा कम सप्तरी जिल्लामा ७०३ प्रतिशत छ। प्रदेशमा कृषि, उद्योग र सेवा क्षेत्रको गतिविधि आगामी आर्थिक वर्षमा बढ्दै जाने अनुमान गरिएको छ। कोरोना भाइरसको संक्रमण विस्तारै घट्दै गएको र प्रदेशको आर्थिक गतिविधिमा यसको नकारात्मक प्रभाव कम हुँदै गएकाले आर्थिक गतिविधि चलायमान हुने देखिएको छ। औद्योगिक क्षेत्रअन्तर्गत प्रदेशभित्र सञ्चालित चिनी, पेयपदार्थ, कागज, फलामको छड, औषधिजन्य वस्तु उत्पादन गर्ने उद्योगको क्षमता उपयोग बढेको छ। तथापि, बैंकिङ क्षेत्रमा लगानीयोग्य रकमको कमीले आगामी दिनमा बैंक कर्जा विस्तार हुन नसकी औद्योगिक क्षेत्रमा जाने कर्जा सहज नभए औद्योगिक उत्पादन प्रभावित हुन सक्ने देखिन्छ, प्रतिवेदनमा भनिएको छ।"
म्याच फिक्सिङ दाबीले टी२० लिग अन्योलमा,"काठमाडौं : सुरुदेखि विवादमा परेको नेपाल टीट्वेन्टी लिग जटिल मोडमा आइपुगेको छ। घरेलु क्रिकेटकै सबैभन्दा ठूलो दाबी गरिएको प्रतियोगिता फेरि अन्योलमा परेको हो। बुधबारदेखिका खेल हुन्छन् कि हुँदैनन् भन्ने अन्योलसँगै यो लिग खेल मिलेमतो (म्याच फिक्सिङ) विवादमा जगडिएको छ। खेलाडी, निर्णायक र अफिसियलले पूर्वप्रतिबद्धताबमोजिम पारिश्रमिक नपाएको चर्चासँगै मंगलबारदेखि म्याच फिक्सिङको विषय उठेको हो। म्याच तथा स्पट फिक्सिङ विकराल समस्या बनेको सरोकारवाला बताउँछन्। यो विषयमा अख्तियार र प्रहरीले अनुसन्धान थालेका छन्। कमेन्टेटर सचिन तिमल्सेनाले मंगलबार बिहान क्रिकेटमा गैरक्रिकेटीय कार्य भइरहेको भन्दै कमेन्ट्री नगर्ने घोषणा गरेका थिए। यसअघि भारतीय कम्पनीले त फिक्सिङ गर्छ, आयोजकले फिक्सिङ र बेटिङ (सट्टेबाजी)बाट पैसा कमाइहाल्छ जस्ता चर्चामै सीमित भएको खेल मिलेमतोको चर्चामा कमेन्टेटर तिमल्सेनाको करिब ६ मिनेटको भिडियो मिसाइल बन्यो। म नेपाल टीट्वेन्टी लिगमा जोडिएको १० दिन भयो। यसक्रममा मैले धेरै यस्ता क्षणहरू मैदानमा देखेँ जुन आश्चर्यजनक लाग्यो, तिमल्सेनाले फेसबुकमा भिडियो सेयर गर्दै भनेका छन्, नेपाली क्रिकेटमा कहिल्यै नदेखेका कुराहरू यसपटक देखेँ। यसमा क्रिकेटबाहेक क्रिकेटलाई गलत तरिकाले प्रयोग गरेर फिक्सिङ गराउने खालका क्रियाकलापहरू मैले देखँं। केही टिमका कप्तानहरूलाई, विशेषगरी नाम नचलेका विदेशी कप्तानहरूलाई ल्याएर कप्तानी गराउनु नै अचम्मलाग्दो कुरा थियो। केही खेलाडीका बारेमा उजुरी आएको छ । हामीले त्यो उजुरी आईसीसीमा पठाइसकेका छौं । कुन टिम र खेलाडी भन्ने खुलाउन मिल्दैन । रितेश सिंह, प्रतिनिधि, एसीयू आईसीसी उनले विराटनगर सुपर किङ्सप्रति लक्ष्य गर्दै सो कुरा भनेका हुन्। नेपालका रोहित पौडेल र जिम्बावेका सिकन्दर राजाजस्ता खेलाडी हुँदाहुँदै नाम नचलेका वेस्ट इन्डिजका खेलाडीलाई कप्तान बनाउनु अचम्म लाग्ने कुरा भएको उनको भनाइ छ। बलर परिर्वतनमा पनि शंकास्पद रूपमा बलरको छनोट भएको छ, उनले भनेका छन्, सोमपाल कामीलाई बलिङ नदिएर अन्य बलरलाई रन खान दिइएको छ। नेपाली राष्ट्रिय टोलीबाट खेलिसकेका एक अलराउन्डरले असामान्य नो बल फालेको र त्यो आफ्ना लागि पीडादायी क्षण भएको तिमल्सेनाले बताएका छन्। एक व्यावसायिक क्रिकेटरले जानीजानी मात्रै त्यति लामो नो बल फाल्न सक्छन्, उनले भनेका छन्, मैले त्यसपछि सिधै गएर मैले एन्टी करप्सन युनिट (एसीयू)का वीर सिंहलाई यो विषयको रिपोर्ट गरेँ। रन खाएको र नो बलका बेला पनि रिपोर्ट गरेँ। पोखराका खेलाडी हाम्जा आमिरले अन्तिम ओभरमा तीनवटा नो बल फाले। त्यो पनि अन्तिम ओभरमा। नेपाल टीट्वेन्टी लिगमा फिक्सिङ भएको ठोकुवा गर्दै सचिनले टिमका व्यवस्थापक खेलाडीको बिफ लगाएर खेलाडीसँग कुरा गर्न वरिपरि घुमेकोसमेत भिडियोमा उल्लेख गरेका छन्। तिमल्सेनाको भिडियो पोस्ट भएपछि तरंगित बनेको क्रिकेट वृत्तलाई काठमाडौं नाइट्सका कप्तान ज्ञानेन्द्र मल्लको कुराले झनै झस्कायो। विराटनगर सुपर किङ्सविरुद्धको खेलपछि पत्रकार सम्मेलनमा कप्तान मल्लले आफ्नो टोलीका एक खेलाडीलाई फिक्सिङको प्रस्ताव आएको खुलासा गरे। अरू टोलीका बारेमा थाहा छैन। हाम्रो एउटा खेलाडीलाई फिक्सिङको अप्रोच गरेको थियो, राष्ट्रिय टोलीका पूर्वकप्तानसमेत रहेका मल्लले भने, हामीले एन्टी करप्सन युनिट (एसीयू) लाई जानकारी गराइसकेका छौं। प्रस्ताव आउनु र फिक्सिङ नै हुनु फरक भएको उनले बताए। कसले कताबाट प्रस्ताव आएको भन्ने विषय गोप्य राख्नु नै खेलाडीका लागि सही हुने उनको भनाइ थियो। अन्तर्राष्ट्रिय क्रिकेट परिषद् (आईसीसी)अन्तर्गतको एन्टी करप्सन युनिट (एसीयू) का प्रतिनिधि रितेश सिंहले केही खेलाडीका विषयमा उजुरी आएको पुष्टि गरे। केही खेलाडीका बारेमा उजुरी आएको छ। हामीले पनि त्यो उजुरी आईसीसीमा पठाइसकेका छौं, उनले अन्नपूर्ण पोस्ट्सँग भने, कुन टिम र कुन खेलाडी भन्ने हामीले खुलाउन मिल्दैन। फिक्सिङको शंका लागे एसीयूले आईसीसीलाई रिपोर्ट गर्ने र अनुसन्धान तथा कारबाही पनि आईसीसीले नै गर्ने उनले स्पष्ट पारे। खेल मिलेमतोको समस्या जटिल बन्दा खेलाडीहरू पारिश्रमिक नपाएर मैदानमै हड्ताल गर्न थालेका छन्। मंगलबार बिहान तय भएको काठमाडौं नाइट्स र विराटनगर सुपर किङ्सबीचको खेलमा पारिश्रमिकको टुंगो नलागेसम्म टस नै नगर्ने अडान खेलाडीले राखेका थिए। टिमका मालिक सम्पर्कमा नआएपछि अभिभावक निकाय क्यानसमक्ष कुरा राख्न आफूले खेल नै नखेल्ने अडान राखेको मल्लले बताए। विगतमा भएका बाचा पूरा अहिलेसम्म भएका छैनन्, उनले भने, हामीले जिम्मेवार पक्ष अगाडि आइदिनुुस् भनेका हौं। क्यानले दुवै टिमसँग बसेर मंगलबार बेलुका वा बुधबारसम्म पारिश्रमिक दिने आश्वासन दिएपछि मात्रै खेलाडी खेल्न तयार भएका थिए। प्रतियोगिताको रणनीतिक साझेदार भारतीय कम्पनी सेभेन थ्री स्पोर्ट्सका प्रमुख जतिन आलुवालिया भारतमा रहेकाले खेलाडी, निर्णायक र अफिसियलले तत्काल पारिश्रमिक पाउनेमा भने आशंका गरिएको छ। अख्तियार र सीआईबीको अनुसन्धान नेपाल क्रिकेट संघ (क्यान) र भारतीय कम्पनी सेभेन थ्री स्पोस्टर््सको आयोजनामा जारी प्रतियोगितामा म्याच फिक्सिङको चर्चा चलेपछि अख्तियार दुरुपयोग अनुसन्धान आयोगले अनुसन्धान थालेको छ। गृह मन्त्रालयबाट पत्र आएपछि अनुसन्धान सुरु भइसकेको अख्तियार स्रोतले पुष्टि गरेको छ। अन्तर्राष्ट्रिय क्रिकेट परिषद्को एन्टी करप्सन युनिट (एसीयू)का प्रतिनिधिले पनि केही खेलाडीमाथि अनुसन्धान भइरहेको जानकारी दिएका छन्। नेपाल प्रहरीको केन्द्रीय अनुसन्धान ब्युरो (सीआईबी)ले पनि यो विषयमा अनुसन्धान अगाडि बढाएको छ। सीआईबीले म्याच फिक्सिङ र सट्टेबाजीको उजुरी आएपछि अनुसन्धान प्रक्रिया अगाडि बढाएको हो। सीआईबी प्रवक्ता प्रहरी उपरीक्षक कमल थापाले आफ्नै ढंगले अनुसन्धान प्रक्रिया अघि बढाइरहेको जानकारी दिए। नेपाल टीट्वेन्टी लिगका बारेमा विभिन्न उजुरी आएपछि हामीले आफ्नै ढंगबाट अनुसन्धान प्रक्रिया अगाडि बढाएका छौं, प्रवक्ता थापाले भने। गृह मन्त्रालयले लिग विवादको तत्काल छानबिन गर्न मंगलबार नै प्रहरी प्रधान कार्यालयलाई निर्देशन दिएको थियो। नेपाल क्रिकेट संघ (क्यान)ले फ्रेन्चाइज प्रतियोगिता प्राविधिक कारण देखाउँदै निर्धारित मिति (पुस ८) भन्दा एक दिनपछि सुरु गरेको थियो। मंगलबारसम्म २२ खेल सकिएका छन्। फ्रेन्चाइज लिग आयोजनाको अधिकार किनेको भारतीय कम्पनी सेभेन थ्री स्पोर्ट्सको पृष्ठभूमि र नियतसँग जोडिएका थुप्रै चर्चा नेपाली खेलकुदमा व्याप्त छ।"
कर्णालीमा गठबन्धनभित्रै टकराव,"सुर्खेत : कर्णालीमा वर्तमान गठबन्धनबाट कसले सरकारको नेतृत्व गर्ने भन्ने विषयमा अझै टुंगो लागेको छैन। राष्ट्रिय राजनीतिमा फेरिएको समीकरणको प्रभाव प्रदेशमा पर्दा एमालेमाओवादीले सरकार बनाउने कुरामा आआफ्ना अडान कायम राखेर पार्टी केन्द्रमा लबिङ गरिरहेका छन्। उनीहरू केन्द्रको निर्देशनको पर्खाइमा छन्। माओवादी केन्द्रका प्रदेश संसदीय दलका नेता राजकुमार शर्माले कर्णालीमा प्रदेश सरकारको नेतृत्व आफ्नो पार्टी र आफैले गर्ने दाबी गरे। उनले भने, यो प्रदेश माओवादी पार्टीको आधार इलाका हो। यहाँ हामीले नेतृत्व नगरेर अरू कसले गर्छ। यो प्रदेशको नेतृत्व हामीले दाबी गर्नुका धेरै कारणहरू छन्। हामी संसद्मा एमालेभन्दा ठूलो दल हौं। अन्य प्रदेशको तुलनामा यो प्रदेशमा सांगठानिक रूपमा पनि हामी बलिया छौं। एमालेले प्रदेश सरकारको नेतृत्व गर्ने कारण के छ ? मंसिरको २९ गते नै माओवादीले प्रदेश सरकारको नेतृत्व आफ्नै पार्टीले गर्ने निर्णय गरेर केन्द्रमा पठाइसकेको छ। सरकारको नेतृत्वलगायतका विषयमा लबिङ गर्न माओवादी केन्द्रकी प्रदेश अध्यक्ष बिमला केसी काठमाडौं छन्। उनीलगायत पार्टीका नेताहरू प्रदेश सरकारको नेतृत्व लिने पहलमा जुटिरहेका छन्। एमालेबाट प्रदेश संसदीय दलको नेतामा यमलाल कंडेल सर्वसम्मत चयन भइसकेका छन्। उनी अघिल्लो पटक प्रदेशको मुख्यमन्त्री बन्नकै लागि प्रतिनिधिसभा सदस्य छाडेर प्रदेशसभा सदस्य निर्वाचन लडेका थिए। पहिलो संसद्मा २० सिट अर्थात् बहुमत हुँदा पनि कांग्रेस, माओवादी गठबन्धन र आफ्नै पार्टीका सांसदहरूले फ्लोर क्रस गर्दा मुख्यमन्त्री बन्ने अवसरबाट वञ्चित भए। ४० सिट रहेको प्रदेशसभामा एमालेका मात्र २० सांसद थिए। कंडेल मुख्यमन्त्री बन्नकै लागि फेरि २०७९ को प्रदेश तथा प्रतिनिधिसभा निर्वाचनमा प्रदेशसभामै भिडे। कांग्रेस र माओवादीलगायतका पाँच दलको गठबन्धनका बाबजुत पनि उनले सांसद जिते। एमालेका स्थायी समिति सदस्य गोरख बोगटीले प्रदेश सरकारको नेतृत्व सुरुआतमा एमालेले नै गर्ने दाबी गरे। उनले भने, पहिलो प्रदेशसभामा पार्टीको बहुमत हुँदा पनि विभिन्न कारणले सरकारको नेतृत्व गर्न पाएनौं। अहिले विगतको परिस्थिति छैन। राष्ट्रिय राजनीतिमा देखिएको प्रभावले पनि कर्णालीमा एमालेले सरकारको नेतृत्व पाउने संकेत गरेको छ। कर्णालीबाट पार्टीका सबै तहका नेताहरूले सामूहिक रूपमा प्रदेश सरकारको नेतृत्व एमालेको भागमा पार्न पार्टी नेतृत्वलाई आग्रह गरेका छौं। पार्टी नेतृत्वले कर्णालीको भावनाको कदर गर्दै सरकारको नेतृत्व आफूले लिनेमा हामी ढुक्क छौं। कांग्रेस रचनात्मक प्रतिपक्ष बन्छ कांग्रेस नेता तथा कर्णाली प्रदेशका मुख्यमन्त्री जीवनबहादुर शाहीले आफ्नो पार्टी रचनात्मक प्रतिपक्ष बन्ने बताए। उनले राष्ट्रिय राजनीतिमा आएको फेरबदलबाट कांग्रेस रचनात्मक प्रतिपक्षका रूपमा उभिने बताए। उनले भने, कांग्रेस माओवादीसहितका दलहरूको तत्कालीन गठबन्धनबाट जनताको बीचमा जाँदा गरेका वाचा अझै भुलेका छैनौं। हामी जनताप्रति इमान्दार छौं। सत्ताकै लागि हामीले खिचातानी गर्नेभन्दा कर्णालीको समग्र विकास र समृद्धिको सपना पूरा गर्न भूमिका खेल्छौं। कर्णालीमा राजनीतिक तथा अन्य कठिन परिस्थितिमा आफूले सरकारको नेतृत्व गरेको बताउँदै यहाँको विकास र जनताका सवालमा आफूहरू सबैसँग सहकार्य गरेर अगाडि बढ्ने उनको भनाइ छ।"
सुदूरपश्चिम कांग्रेस संसदीय दलको नेतामा कमल शाह,"धनगढी : सुदूरपश्चिम प्रदेश सभामा कांग्रेसले कमल बहादुर शाहलाई संसदीय दलको नेतामा चयन गरेको छ । उनी कैलालीको निर्वाचन क्षेत्र नम्बर २ (१) बाट प्रत्यक्षमा निर्वाचित सांसद हुन् । तीन दिनदेखि सहमति हुन नसकेको संसदीय दलको नेताका लागि बुधबार सहमति जुटेको हो। यसअघि कैलाली निर्वाचन क्षेत्र ५ (२) बाट प्रदेश सभा सदस्य जितेका प्रकाश देउवा संसदीय दलको नेताका लागि चुनाव गर्नुपर्ने पक्षमा देखिएका थिए भने सिनियर नेता भएकाले आफूले हुनुपर्ने माग कञ्चनपुर २ (२) बाट जितेका बहादुर सिंह थापाको थियो । कांग्रेस संसदीय दलका लागि यी दुई मात्रै होइन, कमलबहादुर शाह, दिवानसिंह विष्ट, मानबहादुर रावल, मेघराज खडकाको पनि दाबी थियो । मंगलबारसम्म सहमति हुन नसकेपछि, कांग्रेसका प्रदेश समितिका उपसभापति लोकराज अवस्थीको संयोजकत्वमा पाँच सदस्यीय निर्वाचन समिति गठन गरिएको थियो । उक्त निर्वाचन समितिले बुधबार दिउसो २:३० बजेसम्म संसदीय दलको नेताका लागि दरखास्त आह्वान गरेको थियो । तर, निर्वाचन गराउँदा राम्रो सन्देश नजाने भन्दै अन्तिम समयमा नेताहरुबीच कमल बहादुर शाहका लागि सहमति भएको निर्वाचन समितिका सदस्य सुरत रावतले जानकारी दिए । संसदीय दलका दुबै उम्मेदवार, बहादुर सिंह थापाको प्रस्ताव र प्रकाश बहादुर देउवाको समर्थनमा एक मात्र दरखास्त परेकाले शाह संसदीय दलको नेतामा चयन भएका निर्वाचन समिति सदस्य रावतले जानकारी दिए ।"
"यी हुन् सात प्रदेशका एमाले संसदीय दलको नेता, को को बन्दैछन् मुख्यमन्त्री?","काठमाडौं : नेकपा एमालेले सातवटै प्रदेशमा संसदीय दलको नेता चयन गरेको छ। एमालेले सर्वसम्मतरूपमा संसदीय दलको नेता टुग्यांएको हो। प्रदेश १ मा हिक्मतकुमार कार्की, मधेस प्रदेशमा सरोज यादव, बागमती प्रदेशमा जगननाथ (जेएन) थपलिया, गण्डकीमा खगराज अधिकारी संसदीय दलको नेता बनेका छन्। त्यस्तै लुम्बिनीमा लिला गीरी, कर्णालीमा यमलाल कँडेल र सुदूरपश्चिममा राजेन्द्रसिंह रावल दलका नेता चुनिएका छन्। संसदीय दलको नेतामा चुनिएका कार्की पार्टी स्थायी कमिटी सदस्य हुन्। कार्की झापा ५ (१) बाट निर्वाचित सांसद हुन्। यसअघिको सरकारमा कार्की आन्तरिक मामिला तथा कानुन मन्त्री बनेका थिए। ९३ सदस्यीय प्रदेशसभामा नेकपा एमालेले ४० सिट जित्दै पहिलो दल बनेको हो। सरकार बनाउन ४७ सांसद चाहिन्छ। मधेस प्रदेशमा संसदीय दलको नेता बनेका सरोज यादव महोत्तरी क्षेत्र ४(क) बाट निर्वाचित भएका हुन्। यादव एमाले केन्द्रीय सदस्य हुन्। मधेस प्रदेशमा सबैभन्दा ठूलो दल बनेको एमालेका २३ सांसद् छन्। बागमती प्रदेशको संसदीय दलको नेतामा सर्वसम्मत चयन भएका थपलिया यसअघि बागमती प्रदेश सरकरका पहिलो मुख्यमन्त्री डोरमणि पौडेलका प्रमुख राजनीतिक सल्लाहकारको रूपमा भूमिका निर्वाह गरेका थिए। उनी एमाले केन्द्रीय शिक्षा विभागका उपप्रमुख पनि हुन्। थपलिया मकवानपुर १(क)बाट निर्वाचित सांसद् हुन्। एमाले स्थायी कमिटी सदस्य एवं संगठन विभाग प्रमुखसमेत रहेका अधिकारी गण्डकी प्रदेश संसदीय दलको नेता चुनिएसँगै मुख्यमन्त्री बन्ने बाटो खुलेको छ। अधिकारी संघीय सरकारमा पटकपटक मन्त्री बनिसकेका छन्। गृह, स्वास्थ्यलगायतका मन्त्रालयको नेतृत्व गरेका अधिकारी मुख्य मन्त्रीका लागि नै गण्डकी प्रदेश १(क)बाट चुनाव लडेका थिए। गण्डकी प्रदेशमा एमालेका २२ जना सांसद छन्। लुम्बिनी प्रदेश संसदीय दलको नेता बनेका गिरी रूपन्देही क्षेत्र न २(क)बाट निर्वाचित भएका हुन्। लुम्बिनीमा एमालेका २९ जना सांसद छन्। ७ दलीय नयाँ गठबन्धनका आधारमा यहाँ एमालेले सरकारको नेतृत्व गर्ने बलियो आधार छ। लुम्बिनी प्रदेश एमाले सहइन्चार्ज समेत रहेका गिरी यसअघि शंकर पोखरेल मुख्यमन्त्री हुँदा मन्त्री बनेका थिए। नेकपा एमालेका स्थायी कमिटी सदस्य तथा कर्णाली इन्चार्ज यामलाल कँडेल कर्णाली प्रदेश सभा संसदीय दलको नेतामा सर्वसम्मत निर्वाचित भएका छन्। ४० सदस्यीय प्रदेशसभामा एमाले १० सिटसहित तेस्रो दल हो। सुदूरपश्चिममा संसदीय दलको नेतामा रावल सर्वसम्मत चुनिएका छन् र ५३ सदस्यीय सुदूरपश्चिम प्रदेश सभामा एमालेका १० सांसद छन्।"
गृहमन्त्री लामिछाने र राप्रपा अध्यक्ष लिङदेनसँग प्रधानमन्त्री प्रचण्डको छलफल,"काठमाडौं: प्रधानमन्त्री पुष्पकमल दाहाल प्रचण्डले राष्ट्रिय स्वतन्त्र पार्टीका अध्यक्षसमेत रहेका गृहमन्त्री रवि लामिछाने तथा राष्ट्रिय प्रजातन्त्र पार्टीका अध्यक्ष राजेन्द्र लिङदेनसँग छलफल गरेका छन्। प्रधानमन्त्रीलाई भेट्न गृहमन्त्री लामिछाने र राप्रपा अध्यक्ष लिङदेन बालुवाटार पुगेका थिए। पुस २६ गते विश्वासको मत लिने तयारी गरिरहेका प्रधानमन्त्री प्रचण्डले सत्ता साझेदार दलसँगको छलफललाई तीव्रता दिइ रहेका छन्। यही क्रममा बुधबार उनले दुई सत्ता साझेदार दलका अध्यक्षसँग छलफल गरेको प्रधानमन्त्री सचिवालय स्रोतले जनाएको छ। प्रधानमन्त्री प्रचण्डले उनीहरूसँग मन्त्रिमण्डल विस्तार, सरकारले ल्याउने तयारी गरेको साझा कार्यक्रमलगायतका समसामयिक विषयमा छलफल गरेका थिए। यसअघि प्रधानमन्त्री प्रचण्डले नेकपा एकीकृत समाजवादीका अध्यक्ष माधवकुमार नेपालसँगको भेटमा सरकारलाई समर्थन गर्न आग्रह गरेका थिए। सिंहदरवारमा भएको भेटमा समसामयिक राजनीतिक घटनाक्रमका विषयमा पनि छलफल भएको थियो। सरकारमा सहभागिताका बारेमा दुई नेताबीच छलफल भए पनि नेकपा एकीकृत समाजवादीले सरकारमा सहभागिता बारे निर्णय गरेको छैन। सरकारमा सहभागी हुने नहुने निर्णय गर्न सचिवालयलाई जिम्मेवारी दिएको छ।"
सुदूरपश्चिममा मुख्यमन्त्री दाबीका लागि पुस २७ गते सम्मको समयसीमा,"धनगढी : सुदूरपश्चिममा मुख्यमन्त्रीमा दाबी गर्न पुस २७ गतेसम्मको समय सीमा तोकिएको छ । प्रदेश प्रमुख देबराज जोशीले मंगलबार विज्ञप्ति जारी गर्दै नेपालको संविधानको धारा १६८ (१) बमोजिम कुनै पनि दलको बहुमत नपुगेकाले संविधानको धारा १६८ (२) बमोजिम दुई वा दुईभन्दा बढी दलको समर्थन जुटाएर बहुमत पुर्याउन सक्ने प्रदेश सभा सदस्यलाई पुस २७ गते बुधबार बेलुकी ५ बजेसम्म मुख्यमन्त्रीका लागि दाबी पेश गर्न आह्वान गरेका हुन्। प्रदेश सभा सदस्य निर्वाचन ऐन २०७४ अनुसार निर्वाचन आयोगले निर्वाचन परिणाम बुझाएको ३० दिन भित्र मुख्यमन्त्रीको चयन भइसक्नुपर्ने संवैधानिक प्रावधान छ । निर्वाचन आयोगले पुस २ गते प्रदेश प्रमुखलाई निर्वाचन परिणामसहितको प्रतिवेदन बुझाएको थियो । ३० दिनको समय सीमा सकिन ५ दिन अगावै प्रदेश प्रमुखले मुख्यमन्त्रीका लागि दाबी पेश गर्न अह्वान गरेका हुन् । केन्द्रीय सत्ता गठबन्धन अनुसार प्रदेशमा बहुमत पुगिरहेको छैन । केन्द्रमा नागरिक उन्मुक्ति पार्टीले सरकारलाई बाहिरबाट समर्थन गर्ने भनेपनि सुदूरपश्चिममा सरकार निर्माणका लागि निर्णयक रहेको उसले मुख्यमन्त्री माग गरेको छ । सुदूरपश्चिम प्रदेश सभामा कुनै पनि दलसँग बहुमत छैन । ५३ प्रदेश सभा सदस्य रहेको सुदूरपश्चिम प्रदेशमा नेपाली कांग्रेस १९, नेकपा माओवादी केन्द्र ११, नेकपा एमाले १०, नागरिक उन्मुक्ति पार्टी ७, नेकपा एकीकृत समाजवादी ४, राप्रपा १ र स्वतन्त्र १ जना सांसद छन्। बहुमतका लागि २७ सांसद चाहिन्छ। सुदूरपश्चिममा सरकार बनाउनका लागि अहिले सकस भइरहेको छ । केन्द्रीय सत्ता गठबन्धन अनुसार प्रदेशमा बहुमत पुगिरहेको छैन । केन्द्रमा नागरिक उन्मुक्ति पार्टीले सरकारलाई बाहिरबाट समर्थन गर्ने भनेपनि सुदूरपश्चिममा सरकार निर्माणका लागि निर्णयक रहेको उसले मुख्यमन्त्री माग गरेको छ । मुख्यमन्त्री नदिए बाहिरबाट पनि समर्थन नगर्ने उन्मुक्तिको अडानले सरकार गठनमा सकस भएको हो। नागरिक उन्मुक्तिको साथ नपाइने भएपछि अहिलेको केन्द्रीय गठबन्धनअनुसार माओवादी ११, नेकपा एमाले १० गरी २१ प्रदेश सभा सदस्य मात्रै पुग्छन्। जबकी बहुमतका लागि २७ प्रदेश सभा सदस्यको आवश्यकता पर्छ ।"
प्रधानमन्त्री कार्यालयद्वारा राहदानी विभागको प्राविधिक शाखा निरीक्षक,"काठमाडौं : राहदानी विभागले सफ्टवेयरमा देखिएको समस्याका कारण सेवा प्रवाह गर्न नसक्ने बताएपछि प्रधानमन्त्री तथा मन्त्रिपरिषद् कार्यालयको सूचना तथा प्रविधि टोलीले विभागको त्रिपुरेश्वरस्थित कार्यालयको निरीक्षण गरेको छ। टोलीले विभागका महानिर्देशक, प्रशासन र सफ्टवेयरको प्राविधिक सपोर्ट गर्ने टोलीसँग अहिले देखिएको समस्याका बारेमा बिस्तृत छलफल गरेको छ। प्रधानमन्त्री कार्यालयको प्राविधिक टोलीले सम्झौताअनुसार कम्पनीले समस्या हल नगरेको र कम्पनीका कारण जनताले सास्ती भोग्नुपरेकाले तत्काल समस्या हल गर्न निर्देशन दिएको छ। यसका लागि कम्पनीको केन्द्रीय कार्यालयबाट नै प्राविधिक झिकाएर तत्काल समस्या समाधान गर्न निर्देशन दिएको प्रधानमन्त्री सचिवालयले जनाएको छ। छलफलमा सेवाग्राहीले लामो समय लाइनमा नबसी राहदानी पाउने व्यवस्थाका लागि आवश्यक संरचनात्मक तथा नीतिगत सुधार वा परिमार्जनका लागि तत्काल कार्ययोजना बनाउनसमेत जोड दिएको छ।"
बागमती प्रदेश : पुस २९ गते सभामुख र उपसभामुख चयन हुने,"हेटौंडा : बागमती प्रदेशसभाको सभामुख र उपसभामुख पदको निर्वाचनको लागि पुस २८ गते बिहान उम्मेदवारी दर्ता गर्न समय निर्धारण गरिएको प्रदेशसभा सचिवालयले आज जनाएको छ। सभामुख र उपसभामुख पदको निर्वाचनको कार्यसूची अनुसार, पुस २८ गते बिहान १०:३० बजेदेखि २ बजेसम्म आआफ्नो उम्मेदवारी दर्ता गर्ने समय निर्धारण गरिएको छ। त्यसैगरी उक्त दिनको २:३० बजेदेखि ३:३० बजेसम्म उम्मेदवारले नाम फिर्ता लिने समय तोकिएको छ। सोही दिनको अपराह्न ४ बजेभित्र सभामुख र उपसभामुख पदको उममेदवार दर्ता गरिएको अन्तिम नामावलीको सूची प्रकाशन गर्ने कार्यतालिका रहेको प्रदेशसभा सचिवालयका प्रवक्ता मनोजकुमार गुप्ताले जानकारी दिए। सभामुख र उपसभामुख पदको उम्मेदवारी निर्विरोध भएमा वा मतदान गर्नुपरेमा पुस २९ गते दिनको ११ बजे प्रदेशसभाको बैठक बोलाइएको छ भने सोही दिन चुनावी परिणाम घोषणा गर्ने कार्यसूची रहेको प्रदेशसभा सचिवालयका प्रमुख सचिव कृष्णहरि खड्काले बताए। बागमती प्रदेशसभामा अहिले नेपाली कांग्रेसको ३७, नेकपा (एमाले)का २७, नेकपा (माओवादी केन्द्र)का २१, राष्ट्रिय प्रजातन्त्र पार्टीका १३, नेकपा (एकीकृत समाजवादी)का सात, नेपाल मजदुर किसान पार्टीका तीन र हाम्रो नेपाली पार्टीका दुई गरी एक सय १० जना प्रदेशसभाका सदस्य छन्।"
सिंहदरवारको कौसीमा प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले सिंहदरबारस्थित प्रधानमन्त्री तथा मन्त्रिपरिषदको कार्यालयको नयाँ भवनमा रहेका विभिन्न संरचनाको अवलोकन गरेका छन्। प्रधानमन्त्री प्रचण्डले सो भवनमा रहेका एक्सन रुम, स्टुडियो, भवनको पाँचौं तलामा निर्माणाधीन हल, मन्त्रालयका अन्य कार्यकक्षलगायतका संरचनाको निरीक्षण तथा अवलोकन गरेका हुन्। प्रधानमन्त्री प्रचण्डले भवनको छतमा पुगेर सिंहदरबास्थित अन्य भवन तथा संरचनाहरूको समेत अवलोकन गरेका थिए। मुख्य सचिव शंकरदास बैरागीले प्रधानमन्त्रीलाई सिंहदरबारमा निर्माणाधीन संसद भवन, जीर्ण अवस्थामा रहेको पुरानो संसद भवन, मन्त्रालयका अन्य निर्माणाधीन संरचना तथा भावी परिरकल्पना गरिएका संरचनाका बारेमा जानकारी गराएका थिए।"
प्रदेश१ को मुख्यमन्त्री माओवादीले नै राख्छ : गगन पुरी (भिडियो वार्ता),काठमाडौं: नेकपा माओवादी केन्द्र प्रदेश कमिटीले प्रदेश १ को मुख्यमन्त्री अरू दललाई छोड्न नसकिने जनाएको छ। प्रदेश कमिटी कोषाध्यक्ष गगन पुरीले विगतमा पनि एमालेलाई नै मुख्यमन्त्री छाडेको माओवादीले यसपटक मुख्यमन्त्री अरूलाई छाड्न नसकिने बताएका हुन्। अन्नपूर्ण पोष्टको कार्यक्रम 'द न्यूज मेकर'मा भूपाल लुइटेलसँग कुराकानी गर्दै पुरीले गठबन्धनको मर्मलाई आत्मसाथ गर्दै एमालेले निर्णायक शक्ति रहेको माओवादीलाई मुख्यमन्त्री छाड्नुपर्ने बताए।
सरकारका साझा कार्यक्रमको मस्यौदा भोलि टुंग्याइने,"काठमाडौं: सत्ता साझेदार दलले सरकारका साझा कार्यक्रमको मस्यौदा भोलि (बिहीबार) टुंग्याउने भएका छन्। बुधबार बालुवाटारमा भएको सत्ता गठबन्धनको बैठकले भोलि सरकारका साझा कार्यक्रमको मस्यौदा तयार पार्ने समझदारी गरेको गृहमन्त्रीसमेत रहेका राष्ट्रिय स्वतन्त्र पार्टीका अध्यक्ष रवि लामिछानेले जानकारी दिए। बैठकमा सरकारको काम, साझा कार्यक्रमको मस्यौदा, सरकारका न्यूनतम साझा कार्यक्रम लगायतका विषयमा छलफल भएको लामिछानेले बताए। सरकारको कामकारबाहीसँगै पछिल्लो राजनीतिक घटनाक्रमका विषयमा पनि छलफल भएको उनले बताए। सत्ता साझेदार दलहरुबीच मन्त्रालय फुटाउने बिषयका कुनै छलफल नै नभएको र त्यस्तो सोच गठबन्धनमा नभएको लामिछानेको भनाइ छ। सरकारको साझा कार्यक्रम आइसकेपछि र प्रधानमन्त्रीले विश्वासको मत लिएपछि मात्रै मन्त्रिमण्डल विस्तार हुने उनले बताए। बैठकमा प्रदेश सरकार लगाएतका अन्य विषयमा प्याकेजमै सहमति खोज्ने गरी अनौपचारिक छलफल भइरहेको पनि लामिछानेले बताए।"
एकीकृत समाजवादीमा प्रवेश गर्लान् घनश्याम भुसाल?,"काठमाडौं : नेकपा एकीकृत समाजवादीका अध्यक्ष माधव कुमार नेपाल र नेता घनश्याम भुसालबीच भेटवार्ता भएको छ। एमाले परित्याग गरेका भुसाललाई अध्यक्ष नेपालले आफ्नो पार्टीमा आबद्ध हुन आग्रह गरेका छन्। बुधबार कोटेश्वरस्थित निवासमा अध्यक्ष नेपालले भुसाललाई आफूहरूसँगै अगाडि बढ्न प्रस्ताव गरेको स्रोतले बतायो। पार्टीमा राम्रो पोर्टफोलियोमा बसेर काम गर्न नेता भुसाललाई अध्यक्ष नेपालले प्रस्ताव गरेको स्रोतको भनाइ छ। मंसिर ४ को निर्वाचनमा एमालेले टिकट नदिएपछि भुसालले पार्टी परित्याग गर्दै रुपन्देही १ मा स्वतन्त्र उम्मेदवार बनेका थिए। स्वतन्त्र उम्मेदवार भुसाललाई कांग्रेस नेतृत्वको गठबन्धनले समर्थन गरे पनि एमालेका छबिलाल विश्वकर्मासँग पराजित भएका थिए। 'तपाइँ र हाम्रो विचार पहिले पनि मिल्थ्यो। अहिले पनि मिल्छ। पार्टीमै बसेर सँगै काम गरौं,' नेपालले भुसाललाई आग्रह गरेका थिए। भुसालले एमालेभित्र फरक मत राख्दै आएका थिए। माधव नेपाल एमालेबाट अलग भएपछि भुसाललगायत नेताहरू नेपालसँगै आउने कुरा भए पनि अन्तिम समयमा भुसाल एमालेमै बसेका थिए। त्यस्तै नेता भुसाललाई अध्यक्ष नेपालले पार्टी एकीकरणका विषयमा पनि जानकारी गराएका थिए। उनले पार्टी एकीकरणमा गए पनि एकताबाट बन्ने नयाँ पार्टीमा आबद्ध भएर काम गर्न भुसाललाई आग्रह गरेका थिए। माधव नेपाल नेतृत्वको पार्टी र उपेन्द्र यादव नेतृत्वको जनता समाजवादी पार्टी एकीकरण गर्ने विषयमा अन्तिम तयारी गरेका छन्। संसदमा चौथो ठूलो दल बन्नका लागि दुई पार्टी 'मर्जर'को तयारीमा रहेको स्रोत बताउँछ। त्यसका लागि दुवै पार्टीले विचार र सिद्धान्त मिल्नेसँग पार्टी एकीकरण गर्न सकिने निर्णयसमेत गरेको थियो। एकीकृत समाजवादीको दुई दिन चलेको पोलिटव्युरो बैठकले विचार मिल्ने पार्टीसँग एकता गर्न सचिवालयलाई जिम्मेवारी दिने निर्णय गरेको थियो। मंगलबारै सम्पन्न जसपाको राजनीतिक समितिको बैठकले पार्टी एकीकरणका सबालमा छलफल गर्न नेता राजेन्द्र श्रेष्ठको संयोजकत्वमा वार्ता समिति नै गठन गरेको छ। जसपाका कार्यकारिणी सदस्य डा सुरेन्द्र यादवले जसपाले पार्टी एकीकरणबारे छलफल अघि बढाएको बताए। उनले पार्टीको नाम नखुलाए पनि छिट्टै दुई पार्टीबीच एकता हुने दाबी गरे।"
कांग्रेसले भन्यो प्रचण्डलाई सरकारको नेतृत्व सुम्पेर गठबन्धन बचाउने निर्णयमा पुग्न समय भएन,"काठमाडौं : नेपाली कांग्रेसले हालको सत्ता गठबन्धनलाई अवसर केन्द्रित गठबन्धनको संज्ञा दिएको छ। कांग्रेस प्रवक्ता डा प्रकाशशरण महतले सत्ता गठबन्धन शुद्ध अवसर केन्द्रित गठबन्धन भएको बताए। महतले भने, हाम्रै गठबन्धनको सरकार बन्छ भन्ने जनअपेक्षा थियो। गठबन्धनका नेतृत्वले पनि गठबन्धन नभत्किने प्रतिबद्धता गरेका थिए। प्रचण्डबाट प्रतिबद्धता पूरा नगरी गठबन्धन छोडेर जानुभयो। यद्यपि हामीले गठबन्धनलाई निरन्तरता दिने कोसिस गरेका थियौं। वैकल्पिक समर्थन जुटाउने विषयलाई आफूहरूले कहिल्यै प्राथमिकता नदिएको उनको भनाइ छ। गठबन्धन टुट्नुमा कांग्रेस दोषी नभएको उनले प्रस्टीकरण दिए। प्रचण्डलाई सरकारको नेतृत्व दिएर गठबन्धन बचाउने जाने कि भन्नेबारे सोँच्ने र निर्णयमा पुग्ने समय भएन। यो गठबन्धन अवसर केन्द्रित गठबन्धन हो। राजतन्त्र चाहिने, नचाहिने, संघीयताको विरोध र समर्थन गर्ने विभिन्न रूपरङका पार्टी छन्, उनले भने। उनले कांग्रेस सशक्त प्रतिपक्षी बन्ने बताए। 'कांग्रेसले संसदमा प्रभावकारी प्रतिपक्षीको भूमिका निर्वाह गर्छ। सरकारका गलत क्रियाकलापको भण्डाफोर गर्छ,' उनले भने।"
अवैध क्रसर उद्योग बन्द गर्न ७७ जिल्लामै गृह मन्त्रालयको परिपत्र,"काठमाडौं : सरकारले दर्ता नभएका र नवीकरण नगरिएका देशका क्रसर उद्योग बन्द गर्न जिल्ला प्रशासन कार्यालयलाई निर्देशन दिएको छ। गृह मन्त्रालयले प्रचलित कानुनविपरीत ढुंगा, गिट्टी तथा बालुवा उत्खनन तथा दोहनलाई नियमनका लागि त्यस्ता उद्योग बन्द गर्न आज ७७ वटै जिल्ला प्रशासन कार्यालयलाई परिपत्र जारी गरी निर्देशन दिएको गृह मन्त्रालयका प्रवक्ता फणीन्द्रमणि पोखरेलले जानकारी दिए। कानुनविपरीत ढुंगा, गिट्टी तथा बालुवा उत्खनन तथा दोहन कार्यलाई नियमन गर्न, वातावरण संरक्षण ऐन, २०७६ को पालना र यस सम्बन्धमा अदालतबाट भएको आदेश कार्यान्वयन गर्न आवश्यक देखिएकाले उक्त परिपत्र जारी गरिएको गृह मन्त्रालयले जनाएको छ। गृह मन्त्रालयद्वारा आज जारी गरिएको परिपत्रमा विभिन्न आयोजना, विकास तथा निर्माणका क्रममा सोही आयोजनाका लागि आवश्यक परिमाणमा ढुंगा, गिट्टी, रोडा तथा बालुवा उत्खननको अनुमति प्राप्त उद्योगीनिर्माण व्यवसायीले आयोजना समाप्त भएपश्चात् पनि त्यस्तो उत्खनन कार्य गरिरहेको भए सोसमेत छानबिन गरी तत्काल बन्द गर्न भनिएको छ। गृहप्रवक्ता पोखरेलले अब स्थानीय प्रशासनमार्फत् अनुगमन हुने र त्यहाँ अनुमति नलिएका, दर्ता नभएका, नवीकरण नभएका तथा आयोजना समाप्त भएपछि पनि उत्खनन कार्य गरिरहेका उद्योग फेला परेमा बन्द गरिने जानकारी दिए।"
राष्ट्रपति भण्डारी र एमाले अध्यक्ष ओलीबीच भेटवार्ता,"काठमाडौं : राष्ट्रपति विद्यादेवी भण्डारी र एमाले अध्यक्ष केपी शर्मा ओलीबीच भेटवार्ता भएको छ। एमाले अध्यक्ष ओली राष्ट्रपति भण्डारीलाई भेट्न बुधबार बिहान महाराजगन्जस्थित शीतल निवास गएका थिए। उनीहरूबीच राष्ट्रपति, उपराष्ट्रपतिको निर्वाचनलगायत समसमायिक विषयमा छलफल भएको थियो। एमाले अध्यक्ष ओलीले करिब दुई घन्टा राष्ट्रपति भण्डारीसँग पछिल्लो राजनीतिक अवस्थाका बारेमा छलफल गरेको स्रोतले बताएको छ। निर्वाचन आयोगले राष्ट्रपति र उपराष्ट्रपतिको निर्वाचनको तयारी गरिरहेको छ। राष्ट्रपतिको निर्वाचनको तयारी भइरहेका बेला सत्तारुढ दल एमालेका अध्यक्ष ओलीले राष्ट्रपति भण्डारीसँग छलफल गर्नुलाई अर्थपूर्ण रूपमा हेरिएको छ। अध्यक्ष ओलीले मंगलबार पार्टीका वरिष्ठ उपाध्यक्ष ईश्वर पोखरेल र उपाध्यक्ष सुवाचन्द्र नेम्वाङसँग छुट्टाछुट्टै छलफल गरेका थिए। मंगलबार साँझ प्रधानमन्त्री पुष्पकमल दाहाल प्रचण्ड भेट्न बालुवाटार पुगेका ओली फर्किएपछि बालकोटामा जनता समाजवादी पार्टीका अध्यक्ष उपेन्द्र यादवसँग छलफल गरेका थिए। मंगलबार नै ओलीले राष्ट्रिय प्रजातन्त्र पार्टीका अध्यक्ष राजेन्द्र लिङ्देनसँग भेटवार्ता गरेको स्रोतले बतायो।"
मधेस प्रदेशमा कुन कुन दलले चयन गरेका छैनन् संसदीय दलको नेता,"महोत्तरी: नेकपा एमालेबाट मधेस प्रदेशको संसदीय दलको नेतामा सरोजकुमार यादव चयन भए। महोत्तरी निर्वाचन क्षेत्र नं ४(क) बाट निर्वाचित यादवलाई पार्टीले सर्वसम्मत संसदीय दलको नेता चयन गर्यो। प्रदेश सभा २३ जनाले नै संसदीय दलको नेतामा दावी गरेपछि पार्टीका केन्द्रीय सचिव रघुवीर महासेठको पहलमा यादव सर्वसहमत भएको प्रदेश सभा सदस्य शारदादेवी थापाले बताईन्। नेपाली कांग्रेसले मधेस प्रदेशको संसदीय दलको नेतामा कृष्णा सिंहलाई निर्वाचित गरेको छ। रामसरोज यादव र कृष्णा सिंहबीच सहमति नहुँदा निर्वाचनबाट सिंह संसदीय दलको नेता चयन भए। पहिलोपटक प्रदेश सभामा उपस्थिति जनाएको जनमत पार्टीले महेशप्रसाद यादवलाई संसदीय दलको नेता चयन गरेको छ। यादव सप्तरी क्षेत्र नम्बर २(२) बाट निर्वाचित भएका हुन्। नेकपा माओवादी परित्याग गरी जनमत पार्टीबाट चुनाव चडेका उनले माओवादीकै नेता तथा पूर्वमन्त्री उमेश यादवलाई पराजित गरेका थिए। १३ सांसद रहेको जनमत पार्टीले मधेस प्रदेशमा मुख्यमन्त्रीको दाबी गर्दै आएको छ। समानुपातिकतर्फको दुई सांसदविरुद्धमा सर्वोच्च अदालतमा मुद्दा परेपछि नेकपा माओवादी केन्द्रले मधेस प्रदेशमा संसदीय दलको नेता चयन गर्न सकेको छैन। मधेस प्रदेशका गृह तथा संचारमन्त्री भरतप्रसाद साहका अनुसार एक दुई दिनमै ती सांसदले शपथ लिएपछि संसदीय दलको नेता चयन प्रक्रिया सुरु हुन्छ। त्यस्तै जनता समाजवादी पार्टीले पनि संसदीय दलको नेता चयन गर्न सकेको छैन। जसपाले पनि चाँडै संसदीय दलको नेता छान्ने रामआशिष यादवले जानकारी दिए। उनले भने, पार्टीको केन्द्रीय म्याण्डेड अनुसार नै यहाँ पनि संसदीय दलको नेता चयन हुनेछ। एक पदका लागि चार जनाको आकांक्षी भएपछि यो विषय केन्द्रीय तहले मिलाउनेछ।' मधेस प्रदेश सभामा १० दल सहभागी हुनेछन्।"
"ओली र यादवबीच भेट, उपराष्ट्रपति नछाडने","काठमाडौं : नेकपा एमाले अध्यक्ष केपी शर्मा ओली र जनता समाजवादी पार्टीका अध्यक्ष उपेन्द्र यादवबीच भेट भएको छ । यादव एमाले अध्यक्ष ओलीलाई भेटन मंगलबार बेलुकी बालकोट गएको स्रोतले बताएको छ । यादवले अध्यक्ष ओलीसँग उपराष्ट्रपतिमा आफ्नो पार्टीले दावी दोहोर्याएका थिए । जसपाले उपराष्ट्रपतिसहित दुई मन्त्रीमा दावी गर्दै आएको छ । अध्यक्ष ओलीले एमालेले राष्ट्रपतिमा कसलाई पठाउने भन्ने बारे निर्णय गरिनसकेकाले राष्ट्रपतिउपराष्ट्रपतिलगायत अन्य पदहरु प्याकेजमै टुङग्याउनुपर्ने बताएको स्रोतको दावी छ। प्रधानमन्त्री पुष्पकमल दाहालप्रचण्डसँग समेत यादवले उपराष्ट्रपति पद आफ्नो पार्टीले पाउनुपर्ने अडान राखेका छन् । उनीहरुबीच सरकार संचालन र सरकारले ल्याउने साझा कार्यक्रमबारे समेत छलफल भएको छ। प्रचण्ड यादवको मागमा सकारात्मक रहेको उनकै पार्टीका एक नेताले अन्नपूर्णलाई बताए । जसपाले सरकारले ल्याउने न्यूनतम साझा कार्यक्रम हेरेपछि मात्रै सरकारमा जानेनजाने निर्णय गर्ने जनाएको छ । मंगलबार बसेको जसपाको बैठकले यस्तो निर्णय गरेको हो । सप्तरी क्षेत्र नम्बर २ बाट जनमत पार्टीका अध्यक्ष सीके राउतसँग पराजित भएका जनता समाजवादी पार्टीका अध्यक्ष उपेन्द्र यादवले माधव नेपालले नेतृत्व गरेको नेकपा एकीकृत समाजवादी पार्टीसँग एकताका लागि पहल सुरु गरेका छन् । यादवले एकीकृत समाजवादीसँग छिट्टै एकता हुने बताउँदै हिँडेका छन्। तर, एकीकृत समाजवादीका नेताहरुले भने एकताका लागि छलफल अघि बढेको भएपनि तत्काल त्यो संभवन नहुने बताए । जसपाले बारा२ बाट जितेका राम सहाय यादवलाई संसदीय दलको नेता बनाएको छ । यादवलाई संसदीय दलको नेता बनाएकोप्रति जसपाभित्र विवाद समेत चुलिएको छ। तर, अध्यक्ष यादवले आफ्नो पार्टीले उपराष्ट्रपति पाए उनै संसदीय दलका नेता यादवलाई अघि सार्ने तयारीमा रहेका छन् । गत मंसिर ४ को निर्वाचनमा एमालेको समर्थन भएपनि यादव जनमत पार्टीका अध्यक्ष राउतसँग पराजित भएका थिए । निर्वाचन हारे लगत्तै यादवले एमालेसँगको सहकार्य टुंगिएको अभिव्यक्ति दिएका थिए । तर, अहिले यादव उपराष्ट्रपति पदमा एमालेकै सहयोग खोजिरहेका छन् ।"
सरकारलाई समर्थन गर्न माधव नेपाललाई प्रधानमन्त्री प्रचण्डको आग्रह,काठमाडौं : प्रधानमन्त्री पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधवकुमार नेपालबीच भेटवार्ता भएको छ। सिंहदरवारमा भएको भेटवार्तामा समसामयिक विषयमा छलफल भएको प्रधानमन्त्री सचिवालयले जनाएको छ। प्रधानमन्त्री प्रचण्डले अध्यक्ष नेपालसँग विश्वासको मत मागेको बताइएको छ। बुधबारकै एक कार्यक्रममा अध्यक्ष नेपालले विश्वासको मत दिने नदिनेबारे निर्णय २६ गते गर्ने बताएका थिए। प्रधानमन्त्री प्रचण्डले २६ गते संसदमा विश्वासको मत लिँदैछन्। त्यस्तै उनीहरूबीच सरकारमा सहभागी हुने विषयमा पनि छलफल भएको बताइएको छ। एकीकृत समाजवादीले भने सरकारमा सहभागी हुने नहुने निर्णय गर्न सचिवालयलाई जिम्मेवारी दिएको छ।
प्रदेश १ को आन्तरिक मामिलाले सार्वजनिक गर्यो एक वर्षे कामको विवरण,"विराटनगर: प्रदेश १ सरकारको आन्तरिक मामिला तथा कानुन मन्त्रालय एक वर्षे कार्यप्रगति विवरण सार्वजनिक गरेको छ। पत्रकार सम्मेलन गर्दै मन्त्रालयले बुधबार कार्यप्रगति विवरण सार्वजनिक गरेको हो। २०७८ कात्तिक १६ गते तेस्रोपटक गठन भएको प्रदेश सरकारको आन्तरिक मामिला मन्त्रालयले गरेका काम सार्वजनिक गरिएको छ। एक वर्षमा मन्त्रालयले विराटनगर महानगरपालिकाभित्र मुख्यमन्त्रीको कार्यालय, मन्त्रालय र प्रदेशसभा भवनलाई जग्गा ग्रहणको प्रक्रिया थाल्नुलाई मन्त्रालयले उपलब्धी मानेको छ। यो अवधिमा ग्रामथान, बुढीगङ्गा र सुन्दरहरैंचाको मध्यबिन्दुमा पर्ने गरी मन्त्री आवासको निर्माण गर्न जग्गाप्राप्तिको प्रक्रिया अगाडि बढाईएको उल्लेख छ। प्रगति विवरण सार्वजनिक गर्दै मन्त्री केदार कार्कीले सात प्रदेशमध्ये प्रदेश नं १ शान्तिसुरक्षाको कार्यसम्पादनमा पहिलो बनेको दावी गरे। यो अवधिमा मन्त्रालयमा बेरुजु शून्य भएको उनले बताए। विपन्न नागरिकलाई निःशुल्क कानुनी सहायता प्रदान गर्न बजेट विनियोजन, लागुऔषध प्रयोगकर्तालाई निरूत्साहित गर्न आवश्यक परामर्शको तयारी, विराटनगरको रानीदेखि धरानसम्म सीसीटीभी क्यामेरा जडान र विपतबाट प्रभावित निजी आवासहरूको पुनःस्थापनाका लागि प्रदेश सरकारको ३० प्रतिशत लागत सहभागिता रहने गरी बजेट समेत विनियोजन गरिएको मन्त्रालयले जनाएको छ।"
कांग्रेस केन्द्रीय कार्यसमिति बैठक पुस २८ मा,काठमाडौं : नेपाली कांग्रेस केन्द्रीय कार्यसमितिको बैठक पुस २८ गते बस्ने भएको छ । कांग्रेसका मुख्य सचिव कृष्णप्रसाद पौडेलका अनुसार २३ गते पार्टीको संसदीय दल बैठक र २८ गते केन्द्रीय कार्यसमिति बैठक बस्नेछ । प्रतिनिधिसभाको अधिवेशन पुस २५ गते सुरु हुने भएकालाई त्यसलाई केन्द्रित गर्दै संसदीय दलको बैठक डाकिएको हो । केन्द्रीय कार्यसमिति बैठक पुस २८ गते १ बजे बस्नेछ । यसअघि पुस २२ गते केन्द्रीय कार्यसमिति बैठक तय गरेपनि ६ दिन पर सारिएको हो।
माधव नेपालले भने प्रचण्डलाई विश्वासको मत दिने निर्णय लिन किन हतार गर्नु ?,"काठमाडौंः नेकपा एकीकृत समाजवादी पार्टीका अध्यक्ष माधवकुमार नेपालले सरकार आफूहरुको प्राथमिकतामा नरहेको बताएका छन् । पार्टी निकट युवा संगठनले आयोजना गरेको बधाई कार्यक्रममा पार्टी अध्यक्ष नेपालले आफूहरुको ध्यान देश र जनताको हितमा रहेको भन्दै सरकार गौण विषय रहेको बताएका हुन् । नेपालले भने, सत्ता सत्ता सत्ता बाहेक केहि नदेख्ने चिन्तन हामीमा छैन । हाम्रो ध्यान देश र जनताको हितमा छ ।' नेपालले आफ्नो पार्टी कुनैपनि अलमलमा नपरेको बताए । नेपालले भने, समाजवादी अलमलमा पर्यो भनेर केहि मिडियामा लेखेको पाएँ । जबसम्म पिक्चर क्लियर हुँदैन । यो सरकारले कस्तो नीति तथा कार्यक्रम बनाउने हो त्यो पनि अहिलेसम्म आएको छैन । प्रचण्डजीको अनुहार हेरेपछि समर्थन गर्ने भनिदिउँला । कुराकानी हुन्छ । छलफल हुन्छ । अनि संस्थागत निर्णय हुन्छ । हामी अगाडि सरेर बोल्न के हतार ? हामीलाई के बित्दो छ र ? २६ गते विश्वासको मत लिने हो । त्यही दिन निर्णय लिए पुगेन ? त्यतिन्जेल सस्पेन्स रहोस् । नेपालले सरकार बनाउँदा आफूहरुलाई कसैले नसोधेको बताए । विचार, सिद्धान्त, आचरण मिल्नेसँग एकता गर्ने र मोर्चा पनि बनाइने नेपालको भनाइ छ । त्यसका लागि विभिन्न पार्टीका नेताहरुसँग कुरा भइरहेको र यो प्रकृया अघि बढिसकेको बताए ।"
सबैलाई सँगै लिएर जाने विषयमा कुनै समस्या छैन,"प्रस्तुति : किशोर बुढाथोकीराकेश कर्ण प्रदेशमा सरकार गठनको तयारी कस्तो छ ? एमाले र माओवादीमध्ये कसले मुख्यमन्त्रीका लागि दाबी गर्छ ? एउटा मात्रै दलको बहुमत नआएकाले जुनसुकै दलले पनि दाबी गर्न सक्छ। ७ वटामध्ये ४ वटा प्रदेशमा एमाले र माओवादी मात्रै मिल्दा बहुमतको सरकार बन्छ। बाँकीमा अरु दलहरू मिल्नुपर्ने अवस्था छ। तर, गठबन्धनका दललाई पनि सरकारमा समेट्नुपर्ने हुन्छ। मधेस र सुदूरपश्चिम प्रदेशमा केही कुरा टुंगिन बाँकी छ। बाग्मतीको हकमा ३ वटा दल मिल्नुपर्ने अवस्था छ। प्रदेश १ मा दुईवटा पार्टी मिल्दा सरकार बन्ने स्थिति भए पनि राप्रपासमेत बलियो पोजिसनमा भएको हुनाले अहिले फ्याट्ट भनिहाल्न अप्ठ्यारो छ। प्रदेश १ को हकमा अहिले माओवादी, राप्रपा र जसपासँग हाम्रो कुराकानी भएको छ। अब मन्त्रिमण्डल विस्तारका विषयमा छलफल गर्न बाँकी छ। यसपटक माओवादीलाई मुख्यमन्त्री र एमालेलाई सभामुख दिने कुरा छ नि ? त्यो सम्भव छैन। योभन्दा अघि एमालेको स्पष्ट बहुमत भएकाले कसैको दाबीले केही पनि अर्थ राख्दैन थियो। हाम्रो दलको नेतालाई माननीय प्रदेश प्रमुखले बोलाएर मुख्यमन्त्री नियुक्त गर्नुभएको थियो। हामीले ५१ सिटमा जित हासिल गरेका थियौं। त्यहाँ कसैको सहयोग आवश्यक थिएन। तर, निर्वाचनमा सँगै गएको र पार्टी एकतामार्फत सँगै जाने भनेको हुनाले माओवादीलाई हामीले सँगै लानुपरेको हो। त्यो आवश्यकता थियोे र हाम्रो बाध्यता पनि। प्रदेश १ मा ठूलो दल एमाले एक्लैले ४३ प्रतिशत सिटमा जितेको छ। पार्टीको स्थितिअनुसार दाबी गर्न पाइन्छ। माओवादीले आफ्नो आधार क्षेत्रमा दाबी गर्नसक्छ। तर, प्रदेश १ को स्थिति त्योभन्दा फरक छ। सरकारमा कुनकुन दललाई लैजाने तयारी छ ? एमाले, माओवादी, राप्रपा र जसपा त गइहाल्छन्। त्यसबाहेक नेकपा एसलाई पनि लिएर जाऔं भनिरहेका छौं। प्रदेश संरचना बिल्कुलै फरक संरचना हो। यसलाई संस्थागत गर्ने दायित्व हामै्र हो। त्यसैले मिलेर जान कांग्रेसलाई पनि आह्वान गर्न चाहन्छु। सरकार ठूलो कुरा हैन। आफ्नो दलीय हैसियत र प्राप्त सिट संख्याको आधारमा सिट बाँडफाँट गरौं। एउटा निश्चित संख्याको सरकार बनाऔैं। ५ वर्षसम्म निरन्तरता दिऔं र प्रदेश संरचना चाहिन्छ है भन्ने स्थिति निर्माण गरौं। सबैलाई सँगै लिएर जाने विषयमा कुनै समस्या छैन। अहिलेको संरचनालाई संस्थागत गर्ने हो भने हामी सबै मिल्नुको विकल्प छैन। मन्त्रालयको संख्या घट्छ त ?अहिलेको १३ सदस्यीय मन्त्रिमण्डल प्रदेशका लागि आवश्यक छैन। त्यसैले यसलाई घटाउनुपर्छ।मन्त्रिमण्डल जत्रो बनाए पनि म्यानेज हुनेवाला छैन। त्यसैले सानै बनाउने हो। हामीलाई संवैधानिक क्षेत्राधिकार १९ जनाको छ। तर, त्यत्रो मन्त्रिमण्डल बनाए जनताले हामीलाई के भन्छन् ? भन्ने कुराको पनि ख्याल गर्नुपर्छ। कम्तीमा ७ र बढीमा ९ सदस्यीय मन्त्रीमण्डल विस्तार गर्ने तयारीमा छौं। झापाबाट निर्वाचित नेताको हातमा केन्द्र र प्रदेश सरकार निर्माणको चाबी छ भन्ने हल्ला छ नि ? चाबी हाम्रो हातमा भएको भए पार्टी अध्यक्ष केपी शर्मा ओलीलाई प्रधानमन्त्री बनाइहाल्थ्यौं नि। तर, एउटा कुरा के सत्य हो भने अहिलेको सत्तारुढ गठबन्धनभित्र एमाले ठूलो दलको हैसियतले सिट संख्या, राजनीतिक प्रभाव, निर्णयात्मक प्रभावमा अन्य दलभन्दा एक कदम अगाडि छ। यो कुरामा के सत्यता छ भने अहिलेको नयाँ राजनीतिक घटनाक्रमको लिडर एमाले अध्यक्ष कमरेड केपी शर्मा ओली नै हुनुहुन्छ। कांग्रेस बाहिरिनुलाई कसरी हेर्नुभएको छ ? संविधानले बहुमतको सिस्टमलाई अंगाल्यो। ठूलो दलको हैसियतमा हुने भएको भए अस्ति सरकार निर्माण भइसक्थ्यो। अर्को कुरा, कांग्रेसका केही नेताले हामीलाई बाहिर राखेर सरकार कसरी चल्छ भनिरहनुभएको छ। यो बडो अचम्मको कुरा हो। यो त अस्तिका दिनसम्मको घटना होइन र केन्द्रमा ? सय सिटको एमाले बाहिर अनि ५०६० सिटका पार्टीले मिलेर सरकार चलाएनन् ? त्यतिबेला एमाले पनि त बाहिर थियो। त्यसैले त्यो खोजेर मात्रैै पनि हुँदैन। गठबन्धनमा हुँदा एकअर्कालाई समर्थन गर्ने र अलग भएसँगै उछिटो काड्ने नेपाली राजनीतिको प्रवृृत्तिलाई कसरी लिनुहुन्छ ? दुईवटा हात्तीले मित्रता गाँस्दा पनि तोरीबारी माडिन्छ। झगडा गर्यो भने पनि तोरीबारी माडिन्छ, भन्ने एउटा नेपाली उखान छ। यो त्यस्तै हो। नेपालमा राजनीतिक संस्कारको अभाव पनि हो। व्यक्तिगत ढंगले गालीगलौज गर्ने, अराजक शब्द प्रयोग गर्ने प्रवृत्ति विशेषगरी राष्ट्रिय राजनीतिमै देखिएका छन्। यसले नेपाली राजनीतिलाई विकृत बनाएको छ। वितृष्णा पैदा गरेको छ। तपाईं प्रदेश १ को मुख्यमन्त्री बन्ने निश्चित हो ? एमालेबाट संसदीय दलको नेता म छानिएको छु। सामान्यतः यो प्रदेश एमालेको भागमा पयो भने म मुख्यमन्त्री बन्ने निश्चित हो। ठूलो दलको हिसाबमा सरकारको नेतृत्व एमालेले नै गर्छ। प्रदेश विकासका एजेन्डाहरू के के छन् ? सुशासनको प्रत्याभूति दिने हाम्रो पहिलो एजेन्डा होे। विकास निर्माण, शान्ति सुरक्षा, रोजगारी सिर्जना र कृषि उत्पादन बढाउनेलगायतका एजेन्डाहरू छन्। अर्को कुरा, प्रदेश संरचनाको अधिकार क्षेत्रहरू जति संविधानमा छन्, त्यति हामीले प्राप्त गरेका छैनौं। मुलुकमा संघीय संरचना आवश्यक छ भन्ने कुरा जनतालाई बुझाउन आवश्यक छ। मुलुकको समृद्धिका लागि संघीयता अपरिहार्य हो ? अपरिहार्य त कुनै पनि संरचना होइनन्। नेपाल सार्वभौम सत्ता सम्पन्न मुलुक हो। हाम्रो अपरिहार्यता नेपाल हो। त्यसैले कुन पार्टी, कुन नेता, कुन संरचना हाम्रो लागि अपरिहार्य भन्ने हुँदैन। भूगोलभित्र एउटा मुलुकु हुन्छ, मुलुकभित्र एउटा जनसंख्या हुन्छ, त्यो जनसंख्यालाई नेतृत्व गर्ने कुनै कार्यकारी संरचना हुन्छ। यत्ति मात्रै हो आवश्यकता। सेना नभएको मुलुक पनि त छ, हैन र ? यो कार्यकालमा प्रदेशले नाम पाउँछ ?सरकारको नेतृत्व गर्नेदेखि लिएर ठूलो दलको नाताले नामकरणका निम्ति महत्वपूर्ण भूमिका निर्वाह गर्ने दायित्व एमालेकै काँधमा आउँछ। दलहरूसँग कुरा गर्ने, छलफल गर्ने, सहमति जुटाउने विषयमा हाम्रो भूमिका रहन्छ। हामीले नामलाई उच्च प्राथमिकतामा राखेका छौं। नाम राख्न नसक्दा हामीले ठूलो आलोचना खेपेका छौं। यसमा सबै दल जिम्मेवार छन्। ठूलो दलको हैसियतामा हामी अलि बढी जिम्मेवार छौं। हामी सबैसित उपयुक्त समयमा छलफल गरेर सहमतिका साथ प्रदेशको नामकरण गर्छौं। त्यो चाँडै हुन्छ। प्रदेशको सरकार बनाउन केन्द्रकै नेताहरूको भर पर्नुपर्ने स्थिति छ है ? त्यस्तो होइन। अन्य ठूल्ठूला मुलुकलाई पनि हेर्ने हो भने केन्द्रीय राजनीतिको असर स्थानीय तहसम्मै पुग्छ। त्यो स्वभाविक पनि हो। नेपालमा दलीय सिस्टम छ। मैले जति स्वतन्त्रतापूर्वक काम गरे पनि म मेरो दलबाट निर्देशित हुन्छु। त्यसैले मैले मेरो दलसँग सरोकार राख्नुपर्छ। भर्खरभर्खर संघीयतामा गएको हुनाले सबै कुरामा केन्द्रको असर त रहन्छ नै। प्रदेशको अधिकार सम्पन्नताको कुरा गर्ने हो भने म मुख्यमन्त्री भएपछि प्रदेशमा केकति काम भए सबै बाहिर लिएर आउँछु। यो ५ वर्षमा प्रदेश १ मा १ हजार २ सय किलोमिटरभन्दा बढी सडक कालोपत्रे भएको छ। नेपालको इतिहासमा संघीय सरकारले ५ वर्षमा नगरेको काम हो यो। सयौं पक्की पुलहरू हामीले निर्माण गरेका छौं।"
लाइन हटाउन प्रधानमन्त्री कडा,"काठमाडौं : प्रधानमन्त्री पुष्पकमल दाहाल प्रचण्डले दैनिक सेवा लिन सर्वसाधारणले भोगिरहेको लाइनको सास्ती एक महिनाभित्र हटाउन सचिवहरूलाई निर्देशन दिएका छन्। राहदानी, राष्ट्रिय परिचयपत्र, सवारी लाइसेन्स लिन सर्वसाधारणले सास्ती व्यहोरिरहेको भन्दै प्रधानमन्त्री प्रचण्डले नीतिगत सुधारका प्रस्ताव ल्याउन पनि सचिवहरूलाई ३० बुँदे निर्देशन दिएका हुन्। प्रधानमन्त्री दाहालले सचिवहरूसँग सोमबार र मंगलबार छलफल गरेका थिए। अहिले तपाईं हामी यो बैठक बसिरहँदा राहदानी लिन बिहान २ बजेदेखि लाइनमा बसेको समाचार प्रकाशित भएको छ, प्रधानमन्त्री दाहालले भने, राष्ट्रिय परिचय पत्र लिन सास्ती उत्तिकै छ। त्यो परिचयपत्र किन आवश्यक भएको हो भन्ने प्रश्नको चित्तबुझ्दो उत्तर हामीसँग छैन। अहिलेकै गतिमा राष्ट्रिय परिचयपत्रको काम हुने हो भने ३ करोड नेपालीको हातमा परिचयपत्र पुग्न दसकांै लाग्छ भने एक जना सरकारी अधिकारीले मलाई हिजो मात्र सुनाउनु भएको थियो। सवारी चालक अनुमतिपत्र लिन पनि वर्षौं कुर्नुपर्ने अवस्था छ। सरकार गठनको एक महिनाभित्र राहदानी, राष्ट्रिय परिचयपत्र, सवारी लाइसेन्स, शिक्षा मन्त्रालयबाट प्रदान गरिने नो अब्जेक्सन सर्टिफिकेट, सरकारी अस्पतालमा बिरामीको उपचार, मालपोत, नापी, कर दस्तुर बुझाउने ठाउँमा सेवाग्राहीले अहिले जस्तै लाइनमा बस्ने सास्ती देखियो भने निर्ममतापूर्वक जिम्मेवार पदाधिकारीलाई कारबाही गर्ने चेतावनी दिए। राजस्व कम उठ्नुमा आर्थिक मन्दी, आयातमा कमी आउनुका कारण खोजीनीति गर्न पनि प्रधानमन्त्रीले निर्देशन दिए। आयकरसमेत लक्ष्यबमोजिम नउठ्नु र मासिक कर बुझाउन जाँदा पनि अनेक झन्झट र लामो लाइन बस्नुपर्ने अवस्थाको सोधेका छन्। प्रधानमन्त्रीले निर्देशन दिए,हामीसँग सीमित विकल्प छन्। त्यो भनेको नतिजा देखिने कार्यसम्पादन हो र नभएका जिम्मेवार पदाधिकारी दण्डको भागी हुने हो। कतिपय दस्तुर बुझाउने लाइन स्थानीय तहमा र सवारी लाइसेन्सको लाइन प्रदेश तहमा भएको भनेर तपाईंहरू पन्छिन पाउनुहुन्न। प्रधानमन्त्री दाहालले विकास खर्च आर्थिक वर्षको आधाआधी भइसक्दा जम्मा ११ प्रतिशत मात्र भएको हुनुको कारण के हो ? भन्दै प्रश्न गरेका छन्। विकास खर्च हुन नसक्नाका कारण के हुन् ? को जिम्मेवार हो ? यसको कारण खोजी गरी निराकरण अब पनि नगरे कहिले गर्ने ? उनले यी प्रश्नको नीतिगत तहमा समस्या भए तथ्यमा आधारित सुधारका प्रस्ताव ल्याउन निर्देशन दिए। ठूला आयोजनामा विनियोजन भएको बजेट र हालसम्मको खर्च तथा भौतिक प्रगति र विकास आयोजनामा गति तीव्र गर्ने उपायसहितको योजना राष्ट्रिय योजना आयोगले तत्काल तयार गर्न निर्देशन दिइएको छ। प्रधानमन्त्री प्रचण्डले सरकारी अस्पताल र सामुदायिक विद्यालयमा शिक्षाको स्तर किन खस्कियो भन्दै प्रधानमन्त्री सोधेका छन्। उनले यसको निराकरण के हो ? भन्ने खोजी गर्न पन निर्देशन दिए। यस्तै, उनले मन्त्रालय र विभागमा काम विनाका कर्मचारीहरू थुप्रो लाग्ने तर जनतालाई आधारभूत सेवा दिने पालिका तहमा जनशक्तिको अभाव भइरहेको तर्फ पनि सचिवहरूको ध्यानाकर्षण गराए। संघीय निजामती ऐन आगामी संसदमा पेस गर्नेगरी तयारी गर्नुहोस्, प्रधानमन्त्रीको निर्देशनमा छ। प्रधानमन्त्री दाहालले सार्वजनिक यातायात सेवास्तरीय बनाउन पनि निर्देशन दिए । प्रधानमन्त्री प्रचण्डले मिटरब्याजी नाममा ठगी गर्नेलाई कडा कारबाही गर्न पनि निर्देशन दिए। भ्रष्टाचार हुने सम्भावित निकायहरू र त्यस्ता व्यक्तिहरूको बारेमा निगरानी राख्न सचिवलाई निर्देशन दिएका छन्। बुष्टर डोज खोपको लागि कोरोनाको भ्याक्सिनको तत्काल प्रबन्ध गर्न, दैनिक उपभोग्य वस्तुको आपूर्तिमा कमी आउन नदिन र उपभोग्य वस्तुहरूको गुणस्तर सुनिश्चित गर्न र नाफाखोरी, कालोबजारी, कृत्रिम अभाव सिर्जना जस्ता कुराहरू अन्त गर्न सम्बन्धित मन्त्रालयहरूले नियमित रूपमा बजार अनुगमन तथा निरीक्षणलाई प्रभावकारी बनाउन निर्देशन गरिएको छ। प्रधानमन्त्री प्रचण्डले कार्यालय समयमा, कार्यालयको काम छोडेर अनावश्यक सभा सम्मेलन, गोष्ठी, सेमिनारमा, प्रशिक्षण दिने, जस्ता कार्यमा जान बन्द गर्न पनि निर्देशन दिए। सरकारी पदाधिकारीहरूले परराष्ट्र मन्त्रालयको जानकारीमा मात्र विदेशी कुटनीतिक भेटघाट गर्ने र परराष्ट्र मन्त्रालयले यससम्बन्धी आचारसंहिता तयार निर्देशन गरिएको छ।"
एकीकृत समाजवादीका सांसदलाई युवा संघले सम्मान गर्ने,काठमाडौं : एकीकृत समाजवादीबाट निर्वाचित सांसदहरुलाई युवा संघले सम्मान गर्ने भएको छ। पार्टी अध्यक्ष माधवकुमार नेपालको प्रमुख आतिथ्यमा युवा संघले सम्मान गर्ने भएको हो। त्यसका लागि बुधबार दिउँसो १२ बजे ललितपुरको हिमालयन होटलममा बधाई तथा सम्मान कार्यक्रम राखिएको छ। एकीकृत समाजवादीबाट १० जना सांसद निर्वाचित भएका छन्। एसले सरकारमा जाने कि नजाने भन्नेबारे अहिलेसम्म टुंगो लगाएको छैन।
कर्णालीमा गठबन्धनभित्रै टकराव,"सुर्खेत : कर्णालीमा वर्तमान गठबन्धनबाट कसले सरकारको नेतृत्व गर्ने भन्ने विषयमा अझै टुंगो लागेको छैन। राष्ट्रिय राजनीतिमा फेरिएको समीकरणको प्रभाव प्रदेशमा पर्दा एमालेमाओवादीले सरकार बनाउने कुरामा आआफ्ना अडान कायम राखेर पार्टी केन्द्रमा लबिङ गरिरहेका छन्। उनीहरू केन्द्रको निर्देशनको पर्खाइमा छन्। माओवादी केन्द्रका प्रदेश संसदीय दलका नेता राजकुमार शर्माले कर्णालीमा प्रदेश सरकारको नेतृत्व आफ्नो पार्टी र आफैले गर्ने दाबी गरे। उनले भने, यो प्रदेश माओवादी पार्टीको आधार इलाका हो। यहाँ हामीले नेतृत्व नगरेर अरू कसले गर्छ। यो प्रदेशको नेतृत्व हामीले दाबी गर्नुका धेरै कारणहरू छन्। हामी संसद्मा एमालेभन्दा ठूलो दल हौं। अन्य प्रदेशको तुलनामा यो प्रदेशमा सांगठानिक रूपमा पनि हामी बलिया छौं। एमालेले प्रदेश सरकारको नेतृत्व गर्ने कारण के छ ? मंसिरको २९ गते नै माओवादीले प्रदेश सरकारको नेतृत्व आफ्नै पार्टीले गर्ने निर्णय गरेर केन्द्रमा पठाइसकेको छ। सरकारको नेतृत्वलगायतका विषयमा लबिङ गर्न माओवादी केन्द्रकी प्रदेश अध्यक्ष बिमला केसी काठमाडौं छन्। उनीलगायत पार्टीका नेताहरू प्रदेश सरकारको नेतृत्व लिने पहलमा जुटिरहेका छन्। एमालेबाट प्रदेश संसदीय दलको नेतामा यमलाल कंडेल सर्वसम्मत चयन भइसकेका छन्। उनी अघिल्लो पटक प्रदेशको मुख्यमन्त्री बन्नकै लागि प्रतिनिधिसभा सदस्य छाडेर प्रदेशसभा सदस्य निर्वाचन लडेका थिए। पहिलो संसद्मा २० सिट अर्थात् बहुमत हुँदा पनि कांग्रेस, माओवादी गठबन्धन र आफ्नै पार्टीका सांसदहरूले फ्लोर क्रस गर्दा मुख्यमन्त्री बन्ने अवसरबाट वञ्चित भए। ४० सिट रहेको प्रदेशसभामा एमालेका मात्र २० सांसद थिए। कंडेल मुख्यमन्त्री बन्नकै लागि फेरि २०७९ को प्रदेश तथा प्रतिनिधिसभा निर्वाचनमा प्रदेशसभामै भिडे। कांग्रेस र माओवादीलगायतका पाँच दलको गठबन्धनका बाबजुत पनि उनले सांसद जिते। एमालेका स्थायी समिति सदस्य गोरख बोगटीले प्रदेश सरकारको नेतृत्व सुरुआतमा एमालेले नै गर्ने दाबी गरे। उनले भने, पहिलो प्रदेशसभामा पार्टीको बहुमत हुँदा पनि विभिन्न कारणले सरकारको नेतृत्व गर्न पाएनौं। अहिले विगतको परिस्थिति छैन। राष्ट्रिय राजनीतिमा देखिएको प्रभावले पनि कर्णालीमा एमालेले सरकारको नेतृत्व पाउने संकेत गरेको छ। कर्णालीबाट पार्टीका सबै तहका नेताहरूले सामूहिक रूपमा प्रदेश सरकारको नेतृत्व एमालेको भागमा पार्न पार्टी नेतृत्वलाई आग्रह गरेका छौं। पार्टी नेतृत्वले कर्णालीको भावनाको कदर गर्दै सरकारको नेतृत्व आफूले लिनेमा हामी ढुक्क छौं। कांग्रेस रचनात्मक प्रतिपक्ष बन्छ कांग्रेस नेता तथा कर्णाली प्रदेशका मुख्यमन्त्री जीवनबहादुर शाहीले आफ्नो पार्टी रचनात्मक प्रतिपक्ष बन्ने बताए। उनले राष्ट्रिय राजनीतिमा आएको फेरबदलबाट कांग्रेस रचनात्मक प्रतिपक्षका रूपमा उभिने बताए। उनले भने, कांग्रेस माओवादीसहितका दलहरूको तत्कालीन गठबन्धनबाट जनताको बीचमा जाँदा गरेका वाचा अझै भुलेका छैनौं। हामी जनताप्रति इमान्दार छौं। सत्ताकै लागि हामीले खिचातानी गर्नेभन्दा कर्णालीको समग्र विकास र समृद्धिको सपना पूरा गर्न भूमिका खेल्छौं। कर्णालीमा राजनीतिक तथा अन्य कठिन परिस्थितिमा आफूले सरकारको नेतृत्व गरेको बताउँदै यहाँको विकास र जनताका सवालमा आफूहरू सबैसँग सहकार्य गरेर अगाडि बढ्ने उनको भनाइ छ।"
एमाले मधेश प्रदेश संसदीय दलको नेतामा यादव,जनकपुरधाम : नेकपा एमाले मधेश प्रदेशको संसदीय दलको नेतामा सांसद सरोज यादव सर्वसम्मत चयन भएका छन् । मंगलबार बेलुकीसम्म जनकपुरधाममा बसेको एमाले मधेश संसदीय दलको बैठकले यादवलाई दलको नेता चयन गरेको हो । उनी महोत्तरी क्षेत्र ४ (क) बाट निर्वाचित भएका हुन्।
अर्थतन्त्रको अवस्थाबारे प्रधानमन्त्री प्रचण्डले लिए अर्थमन्त्री र गभर्नरसँग ब्रिफिङ,"काठमाडौं : प्रधानमन्त्रीले उपप्रधान तथा अर्थमन्त्री विष्णु पौडेल र नेपाल राष्ट्र बैंकका गर्भनर महाप्रसाद अधिकारीसँग ब्रिफिङ लिएका छन्। बुधबार बिहान प्रधानमन्त्री निवास बालुवाटारमा प्रधानमन्त्री प्रचण्डले अर्थमन्त्री पौडेल र गभर्नर अधिकारीसँग छलफल गरेका हुन्। देशको वर्तमान अर्थतन्त्रको अवस्था, बैंकिङ क्षेत्रमा देखिएका समस्या र तत्काल सुधार गर्नुपर्ने विषयका बारेमा छलफल भएको प्रधानमन्त्रीको सचिवालयले जनाएको छ। प्रधानमन्त्रीले पछिल्लो समयमा देखिएका समस्या तथा चुनौतीहरुको विषयमा चासो राखेका थिए। छलफलका क्रममा प्रधानमन्त्रीले ब्याजदर घटाउन तथा तरलताको समस्याका बारेमा मौद्रिक नीतिमा सुधारका साथै अन्य आवश्यक पहलकदमी गर्नुपर्नेमा जोड दिएका थिए। यस्तै, प्रधानमन्त्रीले देशको अर्थतन्त्रमा देखिएको चुनौतीका कारण जनतामा परेको असरलाई न्यूनिकरण गर्ने उपायहरुको खोजी गर्न,अनुत्पादक क्षेत्रमा ऋण प्रवाह रोक्न तथा अर्थतन्त्रको अवस्थाबारे जनतालाई सुसुचित र सचेत तुल्याउन आवश्यक रहेको बताए।"
जसपाले सरकारको साझा कार्यक्रम पर्खिने,"काठमाडौं : जनता समाजवादी पार्टीले सरकारको न्यूनतम साझा कार्यक्रम हेरेर मात्रै सरकारमा जानेनजाने निर्णय गर्ने जनाएको छ। माओवादी केन्द्रका अध्यक्ष प्रधानमन्त्री पुष्पकमल दाहाल प्रचण्ड नेतृत्वको सरकारमा संघीयता, धर्मनिरपेक्षता र समावेशी विरोधी पनि सहभागी भएको भन्दै जसपाले सरकारको न्यूनतम कार्यक्रम पर्खने निर्णय गरेको हो। जसपाको राजनीतिक समितिमा सरकारमा जाने नजाने विषयमा सदस्यहरूको मत बाझिएको थियो । तर, बहुसंख्यक सदस्यहरू सरकारमा जानुपर्ने पक्षमा उभिएपछि सम्मानजनक शक्ति बाँडफाँट र सरकारको नीति तथा कार्यक्रममा परिवर्तनका एजेन्डाहरू समावेश भए सरकारमा सहभागी हुने निर्णय गरेको पार्टी प्रवक्ता मनिषकुमार सुमनले बताए। प्रधानमन्त्री पुष्पकमल सरकारमा संघीयता विरोधी पार्टीहरू भए। न्यूनतम साझा कार्यक्रममा प्रस्ट नपारिए सरकारमा जान्नौं, काठमाडौंमा सम्पन्न राजनीतिक समितिको बैठकमा जसपाका केन्द्रीय कार्यकारणी सदस्य डा सुरेन्द्र यादवले भने, जसपाले त्यसका लागि सरकारले ल्याउने भनिएको न्यूनतम साझा कार्यक्रममा यसबारे प्रस्ट पार्नुपर्ने र सम्मानजक शक्ति बाँडफाँट गर्नुपर्ने सर्त हाम्रो बैठकले राख्ने निर्णय गरेको छ। रवि लामिछाने नेतृत्वको पार्टीले त झन् प्रदेशमा उम्मेदवारसमेत नउठाएले सरकारमा तत्कालै जान शंका पैदा भएको डा यादवले बताए। सरकारले न्यूनतम साझा कार्यक्रममा यसबारे प्रस्ट नपारे सरकारको समर्थन गरे पनि जसपाले आन्दोलन गर्ने नीति लिएको छ। यो सरकारलाई हामीले समर्थन गरेका छौं । विश्वासको मत पनि दिन्छौं । तर, संघीयताका सबालमा यो सरकारले प्रस्ट रूपमा कार्यक्रममा समावेश गर्नुपर्छ। नत्र हामी आन्दोलनमा जाने निश्चित छ, उनले भने, संघीयता, धर्मनिरपेक्षता र समानुपातिक समावेशीको रक्षाको सवाल हाम्रो सरकारमा जानका लागि बटमलाइन बनाएका छौं। हाम्रा एजेन्डामा सरकार सकारात्मक देखिनुपर्यो। हाम्रा एजेण्डामा सरकार गम्भीर देखिनुपर्यो। जसपाले माओवादी र एससँग एकताका लागि पहल गर्ने जसपाका एक नेताले बताए ।"
छोरा र ज्वाइँको मिलेमतोमा भारतीय सुटर लगाएर धानुक दासको हत्या भएको खुलासा,"जनकपुरधाम : धनुषाको मुखियापट्टी मुसहरनिया गाउँपालिका२ का धानुक दासको हत्यामा उनकै छोरा र ज्वाइँको संलग्नता रहेको पाइएको छ । ४० वर्षीय मोटर मिस्त्री दासको गत पुस ९ गते शनिबार साँझ आफ्नै ग्यारेजमा गोली प्रहार गरी हत्या गरिएको थियो । दासको हत्यामा संलग्न रहेको आरोपमा धनुषा प्रहरीले उनका छोरा र ज्वाइँसहित ३ जनालाई पक्राउ गरेको छ भने एकजना अझै फरार छन् । दासको हत्यामा संलग्न रहेको आरोपमा दासका छोरा प्रदीप दास, ज्वाइँ उदय दास र नगराईन नगरपालिकास्थित जटहीका सुटर रञ्जित यादवलाई प्रहरीले पक्राउ गरेको हो । मृतक धानुक दासका ज्वाइँ उदय दास मधेस प्रदेश प्रहरी कार्यालय जनकपुरधामका चालक हुन् । तीनैजनालाई प्रदेश प्रहरी कार्यालय र जिल्ला प्रहरी कार्यालय धनुषाबाट खटेको संयुक्त टोलीले पक्राउ गरेको हो । घटनामा संलग्न भारत बिहारको खजुली बस्ने आकाश भनिने सोनु मिश्रा फरार रहेको प्रहरीले जनाएको छ । घरमा सम्पत्तिको विवादमा कुरा नमिल्दा छोरा र ज्वाइँ मिलेर उनको हत्याको योजना बुनेको प्रहरीको प्रारम्भिक अनुसन्धानबाट खुलेको हो । छोरा प्रदीपले नै ५ लाख रुपैयाँमा सुटरसंग डिल गरेर हत्या गराउन लगाएको प्रहरी स्रोतको दावी छ । प्रहरी स्रोतका अनुसार सुटरहरुलाई दुई पटकमा गरी ३ लाख रुपैयाँ दिइसकिएको र २ लाख रुपैयाँ दिन बाँकी रहेको जनाइएको छ । धनुषामा अज्ञात समूहको गोली प्रहारबाट घाइते भएका युवकको मृत्यु"
गर्भवती र सुत्केरीलाई पोषण सामग्री बाँडिदै,"नुवाकोट: सुरक्षित मातृत्व कार्यक्रम अन्तर्गत नुवाकोटको विदुरमा गर्भवती तथा सुत्केरीलाई पोषण सामग्री बाँडिएको छ। विदुर नगरपालिकाले सञ्चालन गरेको सुरक्षित मातृत्व कार्यक्रमबाट सुत्केरी र गर्भवती लाभान्वित भएको मेयर राजन श्रेष्ठले बताए। नगर क्षेत्रमा गर्भवती र सुत्केरीलाई पोषण सामग्री बाँड्ने काम भइरहेको उनले बताए। सुत्केरी तथा गर्भवतीको तथ्यांक संकलनसँगै मेयर श्रेष्ठ, उपमेयर प्रभा बोगटी स्थलगत रुपमै पुगेर पोषण सामग्री बाँड्ने काममा सक्रिय छन्। अहिलेसम्म विदुर नगरपालिकाको वडा नम्बर १, ७, ८, ९, १०, ११ मा पौष्टिक आहार सामग्री बाँडिएको उपमेयर बोगटीले बताइन्।"
भारतसँग सीमा जोडिएका सुदूरपश्चिमका पाँच नाकामा कोरोना परीक्षण,"धनगढी : सुदूरपश्चिम प्रदेशका पाँच सीमा नाकामा कोरोना परीक्षणलाई तीव्रता दिइएको छ। भारतसँग सीमा नाका जोडिएका कैलाली, कञ्चनपुरसहित पहाडी जिल्ला बैतडी र दार्चुलामा गरी पाँच नाकामा कोरोना परीक्षण हुँदै आएको सुदूरपश्चिम प्रदेश स्वास्थ्य निर्देशनालयले जनाएको छ। भारत, चीनलगायत छिमेकीमुलुकमा कोरोनाको नयाँ भेरिएण्ट ओमिक्रोनको सङ्क्रमण फैलिइरहेकोप्रति सतर्कता अपनाउँदै यहाँ भारतबाट स्वदेश फर्किने नेपाली नागरिकको नियमित नाकामा परीक्षण हुने गरेको स्वास्थ्य निर्देशनालयका महामारी सम्र्पक व्यक्ति हेमराज जोशीले जानकारी दिए। 'छिमेकी मुलुकमा नयाँ खालको भेरिएण्ट फैलिएसँगै हामीले पनि सङ्क्रमण जाँचलाई सीमानाकामा तीव्र गतिमा हेरिरहेका छौं,' जोशीले भने, 'नयाँ भेरिएण्ट फैलिन सक्नेप्रति सबै सचेत हुनुपर्छ।' उनले कैलालीको त्रिनगर भन्सार र खक्रौला नाकाका साथै कञ्चनपुरको गड्डाचौकी, बैतडीको झुलाघाट र दार्चुलाको पुलघाट नाकामा कोरोना परीक्षण हुने गरेको बताए। 'सबै नाकामा दक्ष स्वास्थ्यकर्मीको टोली परीक्षणमा कोरोनाको पहिलो कहरबाटै खटिएको छ,' उनले भने, 'नयाँ सङ्क्रमण आउनसक्ने विषयमा प्रदेश सरकार पनि सर्तकता र महामारी न्युनीकरणका लागि काम अघि बढाइरहेको छ।' मुलुकमै कोरोना खोप अभाव रहेका बेला सुदूरपश्चिम प्रदेशमा पनि खोप अभाव रहेको छ। 'बुष्टर डोज ६६ महिनामा लगाउनुपर्छ। पछिल्लो समय नयाँ खरिद प्रक्रियामा खोप रहेकाले सबैतिर अभाव रहे पनि चाँडै आउनेछ,' उनले भने। त्यसैगरी कैलालीको धनगढी र कञ्चनपुरको महेन्द्रनगरमा महामारीका बेला आश्रय दिन होल्डिङ सेन्टरसमेत तयारी अवस्थामा राखिएका छन्। 'खोप आउनासाथ पुनः खोप अभियान सञ्चालन हुन्छ। त्यसका साथै नागरिक पनि महामारीबाट बच्न स्वयं पनि सचेत हुनुपर्छ,' उनले थपे। कोरोना सङ्क्रमणबाट सुदूरपश्चिममा हालसम्म छ सय ३५ जनाको मृत्यु भइसकेको निर्देशनालयले जनाएको छ। यहाँ छ लाख १९ हजार तीन सय ७३ जनाको कोरोना परीक्षण गरिएको थियो। पछिल्लो समय यहाँ कोरोना सङ्क्रमण देखिएको छैन।"
नेपालगञ्जमा एकै घरका चार बालबालिकामा दादुरा देखियो,"खजुरा : नेपालगञ्जमा बालबालिकामा दादुरा रोग देखापरेको छ । नेपालगञ्ज उपमहानगरपालिका६ फुल्टेक्रामा एकै घरका चार बालबालिकामा दादुरा देखिएको हो । पाँचदेखि १२ वर्ष उमेरका तीन बालिका र एक बालकमा दादुरा पुष्टि भएको हो । त्यहाँ अरू १७ बालबालिकामा पनि दादुराको आशंका गरिएको स्वास्थ्य कार्यालय बाँकेका खोप सुपरभाइजर नरेश श्रेष्ठले बताए । लामो समयपछि नेपालगञ्जमा दादुरा देखिएपछि विश्व स्वास्थ्य सङ्गठन र स्वास्थ्य कार्यालय बाँकेको टोली घटनास्थलमा खटिएको उनले बताए। नेपालले सन् २०२३ सम्ममा दादुरालाई निवारण गर्ने लक्ष्य लिएको छ । दादुराको खोप नलगाएका या खोप पूरा नगरेका व्यक्तिमा दादुरा देखिने खोप सुपरभाइजर श्रेष्ठले बताए। सहजै फैलिने दादुराको पुष्टि भएका ती बालबालिका एउटै परिवारको भएको स्वास्थ्य कार्यालय बाँकेका प्रमुख सुनिता पौडेलले जानकारी दिए। उनका अनुसार ज्वरो आउने, जीउ दुख्ने, रुघाखोकी लाग्ने तथा मुखभित्र नीलो र सेतो रङ्गको दागलगायत लक्षण देखिएपछि उनीहरुलाई उपचारका लागि बालरोग विशेषज्ञ डा विनोद खेतानकहाँ लगिएको थियो । दादुराको जस्तो लक्षण देखिएपछि विश्व स्वास्थ्य सङ्गठनसँगको सहकार्यमा पाँचजनाको रगत परीक्षणका लागि काठमाडौं पठाएका थियौं, प्रमुख पौडेलले भने,' 'पाँचमध्ये चारजनामा दादुरा सङ्क्रमण पुष्टि भएको रिपोर्ट आएको छ ।' रासस"
भालुको आक्रमणबाट ८० वर्षीय क्षेत्रीको मृत्यु,"अर्घाखाँची: शितगंगा नगरपालिका वडा नम्बर २ सीतापुरमा भालुको आक्रमणबाट एकजना वृद्धको मृत्यु भएको छ। भालुको आक्रमणमा परेका ८० वर्षीय रामबहादुर क्षेत्रीको मृत्यु भएको जिल्ला प्रहरी कार्यालय अर्घाखाँचीका प्रमुख प्रहरी नायव उपरीक्षक मुकुन्दप्रसाद रिजालले जानकारी दिए। शितगंगा नगरपालिका २, ओखरी बस्ने क्षेत्री घरबाट झिरा जाँदै गर्दा रानी सामुदायिक वनमा भालुको आक्रमणमा परेका थिए। गम्भीर घाईते बनेका उनको उपचारका क्रममा प्राथमिक स्वास्थ्य केन्द्र ठाडामा मृत्यु भएको हो। विगतमा पनि यो क्षेत्रमा जंगली जनावरले आक्रमण गरेको भन्दै सावधानी अपनाउन जिल्ला प्रशासन कार्यालयले अनुरोध गरेको छ।"
सुरुभयो कालीगण्डकीमा र्याफ्टिङ,"बेनी : म्याग्दी जिल्ला भएर बग्ने कालीगण्डकी नदीमा व्यवसायिक जलयात्रा सुरु भएको छ । बेनी नगरपालिका८ कालीपुलको होटल गण्डकीले जिल्लामै पहिलो पटक व्यवसायिक जलयात्रा सुरु गरेको हो । होटलका सञ्चालक गम पुनले बेनीमा पर्यटकको बसाई लम्बाउने उद्देश्यले र्याफ्टिङ र कायाकिङ सुरु गरेको बताए । म्याग्दीका पर्यटकीयस्थल र मुस्ताङ भ्रमणमा आउने जाने पर्यटकको बेनीमा बसाई लम्बाउन जलयात्राले सहयोग गर्नेछ,उनले भने, छोटो र लामो दुरीको जलयात्राको प्याकेज बनाएका छौं। पर्वतको नयाँपुलदेखि मिर्मीसम्म जलयात्रा सञ्चालन गर्दै आएको स्पलाइस नेपाल एडभाञ्चर ट्रेकिङले म्याग्दीमा सेवा दिन थालेको हो । गलेश्वर देखि बेनीको दोभान, पर्वतको नयाँपुल र मिर्मीसम्मको प्याकेज बनाइएको छ । गलेश्वरबेनी तीन किलोमिटर दुरीको एक घण्टाको छोटो प्याकेजको जलयात्राका लागि प्रतिव्यक्ति एक हजार २०० शूल्य तोकिएको र्याफ्टिङ गाइड होम पुनले बताए । सो शूल्क खाजासहितको हो । एक पटकमा आठ जनाले र्याफ्टिङगर्न सक्नेछन् । कालीगण्डकीको छालसँगै बगेर नदी किनारको दृष्य अवलोकन गर्न पाउनु जलयात्राको आकर्षण हो । नदीमा बग्दै वरपरका वस्ती, झरना, पहाड र खोचको दृष्य अवलोकन गर्न सकिन्छ । यसअघि म्याग्दीमा नियमित जलयात्रा सञ्चालन भएको थिएन् । मेला महोत्सवको समयमा पोखराका व्यवसायी आएर जलयात्रा गराउदै आएका थिए । विगत १२ वर्षदेखि र्याफ्टिङव्यवसाय सञ्चालन गर्दै आएका पुनले म्याग्दी, पर्वत र बागलुङको सिमाना भएर बग्ने गलेश्वरबेनीनयाँपुल खण्डमा प्राविधिक अध्ययन गरेर जलयात्रा सुरु गरेको बताए । म्याग्दी उद्योग वाणिज्य संघका दितृय उपाध्यक्ष राजेश शाक्यले जलयात्राले बेनीमा पर्यटकको बसाई लम्बाउन र यहाँको ब्यापार व्यवसाय बढाउन सहयोग पुग्ने बताए । खस्किएको बेनीको व्यापार र पर्यटनलाई उकास्न जलयात्राले सहयोग गर्ने अपेक्षा गरेका छौं,उनले भने, बेनीमा पर्यटकको बसाई लम्बाउन ऐतिहासिक, धार्मिक र पर्यटकीय गन्तव्य पहिचान गरि प्रचारप्रसारमा जुटेका छौं ।"
चिसो बढेपछि रौतहटका विद्यालय बन्द,"रौतहट: चिसो बढेपछि रौतहटका विद्यालयको पठनपाठन प्रभावित हुन थालेको छ। चिसो धेरै भएपछि केही विद्यालय बन्द गरिएको छ। चिसोले बालबालिकाको स्वास्थ्यमा समस्या देखिन थालेपछि गौर, कटहरिया, गरुडा, फतुवा विजयपुर, राजपुर, इशनाथ, गढीमाई नगरपालिका तथा दुर्गा भगवती र यमुनामाई गाउँपालिकाका सबै विद्यालयमा बिदा दिइएको छ। गौर नगरपालिकाले बुधवारदेखि शुक्रवार नगरभित्र रहेका सम्पूर्ण सामुदायिक विद्यालय बन्द गर्ने निर्णय गरेको छ। कठ्याग्रिदो चिसोबाट बालबालिकाहरुलाई सुरक्षित राख्ने उद्देश्यले मंगलबार नगरपालिकाको प्रमुख स्तरीय बैठकबाट शुक्रबार अर्थात पुस २० देखि २२ गते सम्म विद्यालय बन्द गर्ने निर्णय भएको हो। गौर नगरपालिकाको शिक्षा संयोजक नागेन्द्रप्रसाद मण्डलले हस्ताक्षर गरेको बिदाको सूचनामा बर्खे बिदामा कट्टा हुने गरी जाडोको बिदा दिन विद्यालयलाई पत्राचार गरिएको छ। रौतहटको फतुवा बिजयपुर नगरपालिकाले ४ दिन बिद्यालय बन्द गरेको छ। पुस २२ सम्म विद्यालय बन्द गर्न पत्राचार गरिएको छ। फतुवा बिजयपुर नगर क्षेत्रका सामुदायिक तथा संस्थागत विद्यालयमा बिदा दिन नगरपालिकाले पत्रचार गरेको हो। गढीमाई नगरपालिकाका निमित्त प्रमुख प्रशासकीय अधिकृत नागेन्द्र यादवका अनुसार बाक्लो हुस्सु र शितलहरबाट विद्यालय आउने विद्यार्थीको संख्यामा कमी आएपछि नगरका सामुदायिक विद्यालयमा बिदा दिइएको हो। रौतहटका १८ स्थानीय तह मध्ये ११ स्थानीय तहले तीन दिन विद्यालयमा बिदा दिएका छन्। जिल्ला शिक्षा समन्वय इकाइ रौतहटका प्रमुख रामविनय सिंहले जाडो बढेपछि सामुदायिक विद्यालय बन्द गरिएको बताए।"
झापामा मोटरसाइकलसँग दुई वटा स्कुटर ठोक्किँदा एक जनाको मृत्यु,झापा : झापाको कमलमा एउटा मोटरसाइकलसँग दुई वटा स्कुटर ठोक्किँदा एक जनाको मृत्यु भएको छ भने एक जना घाइते भएका छन्। मृत्यु हुनेमा मोटरसाइकल चालक मोरङ जिल्ला मिक्लाजुङ गाउँपालिका ७ निवासी ३८ वर्षीय नरेन्द्र सेलिङ रहेको प्रहरी कार्यालय झापाका डीएसपी वसन्त पाठकले जानकारी दिए। प्रहरीका अनुसार पूर्वपश्चिम राजमार्गअन्तर्गत कमल गाउँपालिका५ स्थित लवडाडामा पूर्वबाट पश्चिमतर्फ जाँदै गरेको प्र १०१०१६ प २०९४ नम्बरको स्कुटर र विपरीत दिशाबाट आउँदै गरेको मे २ प २१५७ नम्बरको मोटरसाइकल तथा पश्चिमबाट पूर्व तर्फ जाँदै गरेको प्र १०१०१५ प ७४८७ नम्बरको स्कुटर एक आपसमा ठोक्किँदा दुर्घटना भएको थियो। दुर्घटनामा परी मोटरसाइकल चालक सेलिङ गम्भीर घाइते भई उपचारको लागि लाइफलाइन अस्पताल दमक पठाइएकोमा बाटोमा नै मृत्यु भएको डीएसपी पाठकले जानकारी दिए। मोटरसाइकल पछाडि सवार शिवसताक्षी नगरपालिका९ बस्ने २४ वर्षीय मनोज लिम्बु घाइते भएका छन्। उनको लाइफलाइन अस्पताल दमकमा उपचार भइरहेको छ। स्कुटर चालक इलाम चुलाचुली गाउँपालिका१ बस्ने ३५ वर्षीय सन्तोष लिम्बु र अर्को स्कुटर चालक ओखलढुङ्गा जिल्ला सिद्धिचरण नगरपालिका२ बस्ने २४ वर्षीय तेजराज कटवालसहित तीन वटै सवारी साधन इलाका प्रहरी कार्यालय दमकले नियन्त्रणमा लिएको छ।
भक्तपुरको लोकेश्वर महादेव मन्दिर शिलान्यास,"भक्तपुर : भक्तपुर नगरपालिकाका वडा नं ७ हनुमानघाटस्थित लोकेश्वर महादेव पुनःनिर्माण कार्यका लागि बुधबार शिलान्यास गरिएको छ । नगर प्रमुख सुनिल प्रजापतिले एक समारोहबीच शिलान्यास गरेका हुन् । भक्तपुरको हनुमानघाट पवित्र तीर्थस्थल हो । कार्यक्रममा प्रमुख प्रजापतिले भक्तपुरका सास्कृतिक, धार्मिक र प्राकृतिक दृष्टिले महत्वपूर्ण स्थान र सम्पदाहरु पर्यटन आकर्षणको आधारहरु भएको बताउँदै यहाँका मूर्त र अमूर्त सम्पदा संरक्षणमा भक्तपुर नपाले प्राथमिकताका साथ अगाडि बढिरहेको बताए । हनुमानघाट परिसर यहाँका जनताको आस्थाको केन्द्रको रुपमा रहेको महत्वपूर्ण धार्मिक स्थल भएको बताउँदै उनले यस ठाउँको सुधारको लागि नियमित सरसफाइ, मठ मन्दिर पुनःनिर्माण, पुल निर्माण, सुधारिएको शवदाहगृह निर्माणलगायतका कार्य निरन्तर रुपमा सञ्चालन भइरहेको बताए । मन्दिर पुनःनिर्माण उपभोक्ता समितिका सदस्य जीवनराज राजोपाध्यायले हनुमाघाटको इतिहास र महत्वबारे प्रष्ट पार्दै लामो समयदेखि जीर्ण अवस्थामा रहेको लोकेश्वर महादेव पुनःनिर्माण हुनु सुखद पक्ष रहेको बताए । उपभोक्ता समितिका अध्यक्ष बुद्धिराम दुवालले मन्दिर पुनःनिर्माणमा स्थानीय जनताबाट सहयोग मिल्ने विश्वास व्यक्त गरे ।"
घरपझोङका ज्येष्ठ नागरिकलाई ६ दिने अवलोकन भ्रमण,"जोमसोम: मुस्ताङको घरपझोङ गाउँपालिकाले ज्येष्ठ नागरिकलाई धार्मिक अवलोकन भ्रमण गराएको छ। बुधबारदेखि ज्येष्ठ नागरिकलाई ६ दिने अन्तरजिल्ला भ्रमण थालिएको गाउँपालिकाले जनाएको छ। पालिकाले ६० वर्ष नाघेका १३५ जना ज्येष्ठ नागरिकलाई धार्मिक भ्रमण गर्न पठाएको पालिकाका सामाजिक विकास समितिका संयोजक फलेन्द्र थकालीले बताए। घरपझोङले पोखराका विभिन्न धार्मिक स्थल, लुम्बिनी, सीजी टेम्पल, चितवनको राष्ट्रिय निकुञ्ज र सौराहा घुमाउने योजना बनाएको छ।"
गुनासो सुन्न वालिङमा कल सेन्टर,स्याङ्जा: नगरबासीका गुनासा सुनेर समस्या हल स्याङ्जाको वालिङ् नगरपालिकाले कल सेन्टर स्थापना गर्ने भएको छ। नगरपालिकाका सेवा सुबिधा र कामलाई व्यवस्थित बनाउन कल सेन्टर स्थापना गर्न लागिएको नगरप्रमुख कृष्ण खाँणले जानकारी दिए। नगरका १४ वटै वडामा भएका विकास निर्माणलगायत अन्य सबै गतिविधिका बारेमा कल सेन्टरबाट जानकारी दिन सकिने उपप्रमुख कबिता तिवारीले बताइन्। कल सेन्टर स्थापनासँगै नगरपालिकाका कामप्रतिको चासो र पालिकाको सुशासन र पारदर्शितामा समेत सहयोग पुग्ने विश्वास लिइएको छ।
सुतिरहेको बेलामा जलेर राउटे युवा घाइते,दैलेख : दैलेखमा बसोबास गर्दै आएको राउटे समुदायको एक युवा आगोमा जलेर घाइते भएका छन्। राती सुतिरहेको बेलामा अगेनोमा बालेको आगो बल्यांकेटमा सल्किएर उनको शरीर समेत जलेको छ। राउटे बस्तीमा राउटे परियोजनामार्फत खटिएका शिक्षक लालबहादुर खत्रीका अनुसार अगेनो नजिक सुतेका ४० वर्षीय नारायण शाही आगोले जलेर गम्भीर घाइते भएका छन्। मंगलबार राति सुतेकै बेलामा ओढेको बल्यांकेटमा आगो सल्किएको हो। राति दाउरा बालेरै सुतेको र त्यही आगो बल्यांकेटमा सल्किएको बताइएको छ। उनको झुपडीमा नारायण शाहीसहित अन्य तीन जना सुतेका थिए। अन्य तीनजना सकुशल छन्। उनलाई उद्धार गरी उपचारका लागि दैलेख जिल्ला अस्पताल ल्याइएको छ। कर्णालीका विभिन्न जिल्लामा फिरन्ते जीविन बिताउँदै आएका राउटे नागरिक हाल दैलेखको नारायण नगरपालिका ८ सालखर्कमा बसोबास गरिरहेका छन्। हाल उनीहरुको जनसंख्या एक सय ४३ छ। जलेर घाइते भएका राउटे युवा नारायण शाही।
"मनाङमा चिसो बढ्यो, सुरक्षित रहन प्रशासनको आग्रह","मनाङ : हिमाली जिल्लामा हिमपात नभए पनि अत्यधिक चिसो बढेकाले सुरक्षित रहन आग्रह गरिएको छ। चिसो बढेसँगै जिल्ला प्रशासन मनाङले सूचना जारी गरी सुरक्षित रहन आग्रह गरेको छ। जाडोयाममा चिसोबाट जोगिन न्यानो कपडा लगाउन तथा जोहो गर्न र हिमपात तथा अत्यधिक चिसोको समयमा घरबाहिर लामो समय नबस्न आग्रह गरिएको प्रमुख जिल्ला अधिकारी सुप्रभा खनालले बताए। उनका अनुसार हिमपातको समयमा न्यानो कपडा, सिरक, कम्बलजस्ता कपडाको प्रयोग गर्न अनुरोध गरिएको छ। हिमपातको समयमा चिसो बढ्ने तथा अत्यधिक हुरीबतास चल्ने भएकाले न्यानो भएर बस्न सुझाव दिइएको उनले बताए। हिमपातपश्चात् हिम पहिरो जानसक्ने भएकाले त्यस्ता सम्भावित जोखिमयुक्त क्षेत्रतर्फ नजान अनुरोध गरिएको छ। चिसोमा बालबालिका, वृद्धवृद्धा तथा गर्भवती महिलाको विशेष ध्यान राख्न र हिमपातको समयमा घरेलु पशुपन्छीलाई सकेसम्म बाहिर खुला नछाड्न सूचित गरिएको छ। पशुपन्छीलाई गोठ तथा टहरामा राखेर घाँस, पराल तथा दाना दिने व्यवस्था गर्न भनिएको छ। चिसो मौसममा कोभिड१९ को नयाँ भेरियन्टको सङ्क्रमण बढ्न सक्ने हुँदा स्वास्थ्य सुरक्षाका मापदण्ड पालना गर्न भनिएको छ। बिरामी परेमा तत्कालै नजिकको स्वास्थ्य संस्थामा गई उपचारको पहुँचमा पुग्न सुझाव दिइएको प्रजिअ खनालले बताए। उनका अनुसार घरपालुवा जनावर बिरामी भएमा नजिकैको भेटेरीनरी अस्पताल तथा पशु सेवा विज्ञ केन्द्रका पशु चिकित्सकलाई देखाएर उपचार गराउन अनुरोध गरिएको छ। होटल तथा कोठामा आगो, हिटर तथा गिजर प्रयोग गर्नुपर्दा पर्याप्त मात्रामा भेन्टिलेसनको व्यवस्था गर्न सूचनामार्फत् जिल्लावासीलाई अनुरोध गरिएको छ। चिसो बढेसँगै हुनसक्ने जोखिम न्युनीकरणका लागि पूर्वतयारी रहन जिल्लावासीमाझ अनुरोध गरिएको हो।"
सामूहिक होमस्टे प्रयोगविहीन,"रामेछाप: खाँडादेवि गाउँपालिका३ डप्खामा साढे तीन बर्ष अघि निर्माण गरिएको सामूहिक होमस्टे प्रयोगविहीन भएको छ। स्थानीयलाई सामूहिक होमस्टे कसरी सञ्चालन गर्ने भन्ने अवधारण नहुँदा प्रयोगविहीन भएको हो। कृषि पर्यटन कार्यक्रम अन्तर्गत बागमती प्रदेश सरकारले अति सीमान्तकृत समुदाय रहेको डफ्खामा निर्माण गरेको होमस्टेको उपयोग गर्ने तरिका नै थाहा नहुँदा काममा आउन सकेको छैन। डप्खाका ४२ घर माझी समुदायलाई लक्षित गर्दै ४२ घर निर्माण गरिएको छ। होमस्टेको घर सीमित ब्यक्तिको जग्गामा निर्माण भएकाले जग्गा नभएका ब्यक्तिले घर उपयोग गर्न पाउने कि नपाउने भन्ने विषयमा स्थानीयबासीमा शंका भएको नरबहादुर माझी बताउँछन्। जग्गा नभएका ब्यक्तिलाई होमस्टे सञ्चालनको लागि दिनु पर्ने भए जग्गाको मूल्य दिनुपर्ने स्थानीय जग्गावालाको माग छ। जग्गा नहुनेले आफूहरु घर किनेर बस्न नसक्ने स्थानीय बुद्धिमान माझी बताउँछन्। उनले भने, 'घर बनेर मात्र के गर्ने हामीसँग किनेर बस्ने पैसा नि हुनु पर्यो नि!' यस्तै समस्या छ मनमाया माझीको पनि। उनले भनिन्, 'अरुको जग्गामा घर छ हामीले बस्न पाउने कि नपाउने हो थाहा छैन।' जग्गा एकीन नगरि संरचना बनाउँदा एउटै घर दुई जना ब्यक्तिको जग्गामा बनेको छ भने केही घर एउटै ब्यक्तिको जग्गामा तीन वटासम्म घर निर्माण भएको चन्द्र माझीले बताए। निर्माण भएको घर स्थानीयलाई हस्तान्तरण गर्न जग्गा धनीले कि मुआब्जा पाउँनु कि घर निर्माण भएको आफ्नो जग्गाको मूल्य बराबरको जग्गा पास गरेर आफूले पाउनुपर्ने माग राखेका छन्। माग पूरा नभए घर हस्तान्तरण गर्न नदिने उनीहरूको अडान छ। सामूहिक होमस्टे स्थानीयले मुआब्जाको बारगेनिङ्ग गरेको र माग अनुसारको रकम तत्काल दिन नसकिने भएकाले अवस्था जटिल भएको खाँडादेवी गाउँपालिकाले जनाएको छ। सीमान्तकृत समुदायको स्तरोन्नति र जनजीवन सहज बनाउने उद्देश्यले सामुहिक होमस्टे निर्माण गरिएको भए पनि स्थानीयले पहिला पालिकासँग गरेको सम्झौता अनुसार होमस्टे निर्माण गरिएको जग्गाको सट्टामा अर्को ठाउँमा जग्गा लिन नमानेको कारण स्थानीयलाई हस्तान्तरण गर्न समस्या भएको पालिका अध्यक्ष ज्ञानकुमार श्रेष्ठ बताउँछन्। बागमती प्रदेश सरकारको कृषि पर्यटन कार्यक्रम अन्तर्गत १ करोड ५० लाख रुपैयाँको लागतमा सामूहिक होमस्टेको लागि ४२ वटा घर निर्माण गरिएको थियो। प्रदेश सरकारको ७५ प्रतिशत र खाँडादेवी गाउँपालिकको २५ प्रतिशत लगानी साझेदारीमा होमस्टे निर्माण गरिएको थियो। साढे तीन वर्षसम्म पनि निर्मित भवन प्रयोगमा नआउँदा यी संरचना उपयोगविहीन बन्दै गएका छन्।"
हुलाकी राजमार्गको ३९ प्रतिशत काम बाँकी,"काठमाडौं: हुलाकी लोकमार्ग निर्माण आयोजनाको सम्झौता अवधि ६ महिना बाँकी छ। आयोजना सञ्चालन भएको १२ वर्ष बित्न लागेको छ। यो अवधिमा ६१ प्रतिशत मात्र काम सम्पन्न भएको छ। आयोजनाको ३९ प्रतिशत काम बाँकी छ। आर्थिक वर्ष २०६६६७ देखि काम थालिएको आयोजना आर्थिक वर्ष २०७९८० मा सम्पन्न गर्ने लक्ष्य थियो। लक्ष्य अनुसार यो आयोजना चालु आर्थिक वर्ष भित्रै सक्काउनु पर्ने हो। तर नेपाल सरकार भौतिक पूर्वाधार तथा यातायात मन्त्रालय, सडक विभागबाट सार्वजनिक २०७८७९ को वार्षिक प्रतिवेदन अनुसार हालसम्मको समष्टिगत भौतिक प्रगति ६११२ प्रतिशत छ। वित्तीय प्रगति ५२ अर्ब १८ करोड रुपैयाँ अर्थात् ८००३ प्रतिशत छ । हालसम्ममा कुल १ हजार ७ सय ९२ किलोमिटरमध्ये ८ सय ९१ किलोमिटर कालोपत्रे सम्पन्न भएको विभागले जनाएको छ। यसबाहेकका बाँकी ४७० किलोमिटर सडक निर्माणाधीन छ। राजमार्गमा २१९ पुल बनाउनु पर्नेछ । अहिलेसम्म ११५ पुल निर्माण भएको विभागले जनाएको छ। पूर्वमा झापाको केचनादेखि पश्चिममा कञ्चनपुर दोधारा चाँदनीसम्मको भूभागलाई जोड्ने यो राजमार्गको प्रारम्भिक लागत अनुमान ४७ अर्ब २४ करोड रुपैयाँ थियो। पछि संशोधनसहित यसको लागत ६५ अर्ब २० करोड रुपैयाँ पुर्याइएको छ। मधेस प्रदेशमा हुलाकी राजमार्ग पूर्वाधार विकासका राष्ट्रिय आयोजना मध्ये एक हो। यो प्रदेशमा निर्माणाधीन राष्ट्रिय गौरवका आयोजनाको काम द्रुत गतिमा अघि बढिरहेको छ भने जयनगरजनकपुर कुर्था रेल्वे सञ्चालनमा आइसकेको छ। हुलाकी राजमार्ग निर्माणको कार्य प्रगतिमा वृद्धि हुने, जयनगर जनकपुर कुर्था रेलवेको बाँकी खण्ड विस्तार भई विजलपुरा हुँदै बर्दिवाससम्म पुर्याउन काम अघि बढिरहेको तथा निजगढ अन्तर्राष्ट्रिय विमानस्थलको काम अघि बढाउन सरकारले बजेट र कार्यक्रम अघि बढाएकाले आगामी वर्षमा पूर्वाधार क्षेत्रको प्रगतिमा उल्लेख्य वृद्धि हुने नेपाल राष्ट्र बैंकको जनकपूर कार्यालयको अध्ययन प्रतिवेदनमा उल्लेख गरिएको छ। स्थानीय तहमा नयाँ जनप्रतिनिधिको आगमनसँगै कामले नयाँ दिशा पहिल्याएको देखिन्छ। स्थानीय आवश्यकता अनुरुपको विकास निर्माणको पहिचान, जनताको विकास प्रति जागरुकता र निर्माण सामग्रीको सहज उपलब्धता आदि कारणले मधेस प्रदेशमा आगामी दिन पूर्वाधार निर्माणको गतिमा अझ तीव्रता आउने नेपाल राष्ट्र बैंकले आर्थिक वर्ष २०७८७९ को वार्षिक अध्ययनमा उल्लेख छ।"
लुक्ला विमानस्थलमा फर्किने यात्रुको चाप,सोलुखुम्बु : सोलुखुम्बुको तेन्जिङ हिल्लारी विमानस्थल लुक्लाबाट फर्किने यात्रुको चाप अत्याधिक बढेको छ । मौसम प्रतिकूलताका कारण पछिल्लो केहि दिन उडान ठप्प हुँदा अहिले लुक्लाबाट फर्किने यात्रुको चाप बढेको नेपाल नागरिक उड्ययन प्राधिकरण लुक्लाले जनाएको छ । अहिले तेन्जिङ हिल्लारी विमानस्थल लुक्लाबाट दैनिक ७ वटाभन्दा बढी उडान भइरहेका छन् भने अधिकांश विमानमा फर्किने यात्रुको चाप अधिक रहेको प्राधिकरणका प्रमुख महेश श्रेष्ठले जानकारी दिए । उनका अनुसार काठमाडौं तथा मन्थलीबाट अधिकांश विमानले कार्गो लिएर आउने गरेका छन् भने फर्किदा लुक्लाबाट यात्रु लिएर जाने गरेका छन् । चिसो छल्न खुम्बु छोड्ने स्थानीयको संख्या बढेसँगै फर्किने यात्रुको चाप अधिक भएको हो । जसका कारण एयरलाइन्सहरुको टिकट काउन्टरमा पनि यात्रुको चाप अधिक रहेको बताइएको छ । मौसमका कारण पुस १४ गतेबाट उडान ठप्प बनेको लुक्लामा मौसममा सुधार भएसँगै सोमबारबाट नियमित उडान भइरहेको नेपाल नागरिक उड्ययन प्राधिकरण लुक्ला सोलुखुम्बुले जनाएको छ ।
राहदानी बनाउन जिल्लामा उस्तै सास्ती,"गोरखा : गोरखाबाट जितेर प्रधानमन्त्री बनेका पुष्पकमल दाहालले राहदानी वितरणलाई सहज बनाउने विषयमा पहिलो निर्णय गरे। तर, गोरखामा सेवाग्राहीले राहदानी बनाउन चरम सास्ती खेपिरहेकै छन्। चुमनुब्री७ छेकम्पारका छिरिङफुञ्जो लामा तीन दिन पैदल र एक दिन गाडीको यात्रा गरी मंगलबार दुई छोरीको राहदानी बनाउन जिल्ला सदरमुकाम आइपुगे। मंगलबारै जिल्ला प्रशासन कार्यालयमा गए। राहदानी शाखाका कर्मचारीसित जानकारी लिए। बाहिरबाट डेट लिएर आउनु हामी बनाइदिन्छौं भन्नुभयो। बाहिर भनेको प्रशासन कार्यालयको वरिपरिका पसल रहेछ, तनावमा भेटिएका लामाले भने, त्यसपछि मैले यी दुई छोरीलाई लिएर पसलपसल चाहारेँ। कुनै पसलले पनि हामी डेट लिइदिन्छौं, फाराम भरिदिन्छौं भनेनन्। आज यतै बस्छौं। भोलि भरिदिनुहुन्छ त भनेर पसलेसित सोध्यो भने भोलि पनि यस्सै भन्न सकिँदैन भन्दा रहेछन्। कुनै दिन दुईचार जनाको फाराम भरेर डेट लिन सकिन्छ। कुनै दिन एक जनाको पनि भर्न सकिँदैन। त्यसैले जिम्मा लिन सकिँदैन। प्रयासचाहिँ गर्छौँभन्दा रहेछन्। यही समस्या लिएर फेरि राहदानी शाखामा गए। हामी यहाँबाट केही गर्न सक्दैनौँ। बाहिरबाटै डेट लिएर आउनुभयो भने केही दिन अघि सार्न बरु सक्छौं। तर, डेट नलिई आए केही गर्न सक्दैनौं भन्नुभयो, उनले पीर पोखे, यहाँ होटलमा कति दिन बस्ने ? अनुत्तरित प्रश्न गर्दै उनीहरू अपरान्ह ४ बजे प्रशासन परिसरबाट बाहिरिए। राहदानी विभागले एमआरपी विधि छाडेर विद्युतीय राहदानी सेवा सुरु गरेपछि हरेक दिन, सेवाग्राहीले यस्तै सास्ती भोग्नुपरिरहेको छ। सेवाग्राहीलाई समस्या परेको मौकामा पसलेहरूले पनि मनोमानी रकम असुल्दै फाराम भर्ने गरेका अर्का सेवाग्राही मनोहर विश्वकर्माले बताए। कुनै पसलेले पाँच सय रुपैयाँ लिँदो रहेछ। तर, फाराम कहिले भरिन्छ भनेर निश्चित नहुने रहेछ। कुनै पसलेले तेब्बर दस्तुर १५ सय लिने रहेछन्। उही दिनमा भरिदिने रहेछन्, सिरानचोक १ बाट आएका विश्वकर्माले भने, साह्रै बेथिति रहेछ। हामी पनि सुखले पासपोर्ट बनाउन आएका त होइनौं नि ! खाडीमा जोतिएर दुईचार पैसा कमाउन जाउँला भनेर पासपोर्ट बनाउन आएको हो। विदेश जान कहाँ हो कहाँ हो, पासपोर्ट बनाउन मुस्किल भयो। सेवाग्राहीलाई मात्र होइन, यो सास्ती राहदानी फाँटमा पनि छ। विभागले एक दिनमा प्रतिघण्टा आठ जनाको फाराम भर्न भनेको छ। तर, हामीले सेवाग्राहीको सुविधाका लागि प्रतिघण्टा १० जनाको अनलाइन फाराम भर्ने गरेका छौं, एक कर्मचारीले भने, तर जब बिहान १० बज्छ, धेरै जनाले डेट लिनका लागि एकैचोटी प्रयास गर्दा सर्वर जाम भएर खुल्दै खुल्दैन। पोहोर माघ चार गते यो सेवा सुरु भएको हो। एक दिन होइन, दुई दिन होइन एक वर्षदेखि यस्तो समस्या बेहोरेका छौं। सेवाग्राहीले यति गुनासो सुन्नुपर्छ कि, यही तनाबले प्रेसरको औषधि खानुपर्ने अबस्थामा पुगेका छौं। यहाँको समस्याबारे कार्यालयले विभागमा लिखित, मौखिक जानकारी गराएको पनि छ। स्टेसन थप गर्न माग पनि गरेको छ, तर विभागले टेरपुच्छर लगाएको छैन। हामीले चाहेर पनि सेवा थप गर्न नमिल्ने रहेछ। आन्तरिक कर्मचारी र आन्तरिक व्यवस्थापनबाट उपकरण थपेर सेवा थप गर्न नमिल्ने रहेछ। विभागले पठाएको कम्प्युटरबाहेक अरूमा राहदानीको सर्वर नखुल्ने रहेछ, सहायक प्रमुख जिल्ला अधिकारी चित्रांगत बरालले भने, स्टेसन थप गर्न उपकरण पठाइदिनुस्, कर्मचारी हामी नै व्यवस्थापन गर्छौं भनेर मौखिक, लिखित अनुरोध गरिरहेका छौं, तर, अहिलेसम्म सुनुवाइ भएको छैन। अझै प्रयास गरिरहन्छौं। हटेन अझै पासपोर्टको लाइन (भिडियोसहित)"
बालविवाह रोक्न विद्यालयमा चेतनामूलक नाटक देखाइँदै,"काभ्रे: बालविवाह रोक्न काभ्रेका सामुदायिक विद्यालयमा जनचेतनामूलक नाटक देखाउन थालिएको छ। खानीखोला गाउँपालिकाका विद्यालयमा सडक नाटक जुनकिरी देखाइएको छ। जिल्लाको विकट मानिने डाडापारी क्षेत्रका विद्यालयमा चेतनामूलक सन्देश दिने नाटक देखाइएको गाउँपालिकाले जनाएको छ। पालिकाका ८ माध्यमिक विद्यालयमा सन्देश दिने गरी नाटक देखाउन लागिएको गाउँपालिका अध्यक्ष इन्द्रबहादुर थिङ (छिन्ताङ)ले बताए। यसले विद्यालयस्तरबाटै बालविवाह गर्नुहुँदैन भन्ने सोचको विकास हुन सक्ने अपेक्षा राखिएको छ। सामाजिक विकास र बालविवाह न्यूनीकरण गर्न बालबालिकाबाटै नयाँ सोचको विकास गराउन अभियान थालिएको थिङले बताए। बिहेवारी २० वर्ष पारी, बालविवाह दण्डनीय अपराध हो भन्ने सन्देश नाटकबाट दिइने वडाध्यक्ष निसान मोक्तानले बताए।"
धनुषामा भारतीय महिलाको शव खेतमा फेला,जनकपुरधाम : भारतसँग सीमा जोडिएको धनुषामा जनकनन्दनी गाउँपालिकामा वेवारिसे अवस्थामा एक महिलाको शव फेला परेको छ । धनुषा जिल्लाको जनकनन्दिनी गाउँपालिका १ मा स्थानीय मनोज यादवको खेतमा एक भारतीय नागरिकको शव फेला परेको हो । बेबारिसे अवस्थामा फेला परेको महिलाको शव सनाखत हुन नसकेको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक दीपक कुमार रायले जानकारी दिए । मृतक महिलाको झोलामा सानो चिटमा भारतीय नम्बर फेला परेको र सो नम्बरमा फोन गर्दा भारतको मुज्जफरपुर बस्ने महिला रहेको बुझिएको प्रवक्ता क्षेत्रीले बताए । घटना सम्बन्धमा थप अनुसन्धान भइरहेको जिल्ला प्रहरी कार्यालय धनुषाले जनाएको छ ।
छोरा र ज्वाइँको योजनाबाट हत्या!,"जनकपुरधाम: सम्पत्ति विवादमा छोरा र ज्वाइँको मिलेमत्तोमा धनुषधारी दासको हत्या भएको खुलेको छ। हत्या आरोपमा प्रहरीले तीन जनालाई पक्राउ गरेको छ। पक्राउ पर्नेमा मृतकका छोरा र ज्वाइँ तथा एक सुटर छन्। पुस ९ गते साँझ साढे ७ बजे धनुषा मुखियापट्टी मुसहरनिया गाउँपालिका२ का ४० वर्षीय धनुषधारी दासको हत्या भयो। गोली लागेका उनको घटनास्थलमै मृत्यु भएको थियो। घटनाको अनुसन्धानमा खटेको प्रहरीले छोरा प्रदीप दास, ज्वाइँ उदय दास र गोली प्रहार गर्ने सुटर रञ्जित यादवलाई पक्राउ गरेको छ। हत्या आरोप स्वीकार गरेका उनीहरूलाई बुधबार प्रहरीले सार्वजनिक गरेको छ। मृतक दासले दोस्रो विवाह गरेको र श्रीमतीबाट छोरी जन्मेपछि सम्पत्ति बाँडिने भएपछि जेठी श्रीमतीको छोरा र ज्वाइँले ५ लाख भारतीय रुपैयाँमा हत्या गराउने योजना बनाएको प्रहरीले जनाएको छ। हत्याको योजना बनाएको आरोपमा पक्राउ परेका ज्वाइँ उदय नेपाल प्रहरीका सहायक हवल्दार हुन्। उनी मधेस प्रदेश प्रहरी कार्यालय जनकपुरमा सवारी चालक थिए। एक महिनादेखि योजना बनाएर हत्या गरिएको पनि अनुसन्धानबाट खुलेको प्रहरीले जनाएको छ। घटनामा संलग्न अनुसन्धान अधिकृत भने, जेठी र कान्छी श्रीमती बीचको विवादमा कुटाकुट भएपछि जेठी श्रीमतीलाई छोडेर कान्छी श्रीमतीसँग धनुषधारी बस्ने गरेको र जेठी श्रीमतीलाई खान बस्न पनि नदिएपछि हत्या योजना बनेको रहेछ। कान्छी श्रीमतीको छोरी भएपछि सम्पतिमा अंश लाग्ने र सम्पति बाँडफाड हुने भएपछिको हत्याको जालो बुनिएको अनुसन्धानबाट खुलेको हो। हत्याको दिन दासले सञ्चालन गरेको पसल अगाडी दमकल बनाईरहेको अवस्थामा मोटरसाईकलबाट ओर्लिएर दासलाई दमकल बिग्रीएर बनाउँनुछ भनी कुराकानीको क्रममा सुर्ति मागेर खाएको र कटुवा पेस्तोल निकालेर सर्ट फायर गरेको पाइएको प्रहरीले जनाएको छ। सुटर एक महिना अघिदेखि मुलरी चोकमा डेरा लिएर बसेको पाइएको अनुसन्धानबाट खुलेको प्रहरीको भनाइ छ। हत्याको ३ दिनपछि उदयले गोली प्रहार गर्ने रञ्जितलाई ५ लाख मध्येको ३ लाख रुपैयाँ दिएको खुलेको छ। उनीहरूको साथबाट कटुवा पेस्तोल १ थान, कटुवा पेस्तोलमा लाग्ने खोका, अटोमेटिक पेस्तोलमा लाग्ने म्याग्जिन १ थान, अटोमेटिक पेस्तोलको गोली राउण्ड १ थान फेला परेको प्रहरी उपरीक्षक विश्वराज खडकाले जानकारी दिए।"
४ वर्षको संघर्षमा नागरिकता,"ओखलढुंगा : ३६ वर्षीया सित्तली राईले मुद्दामामिला गरेको चार वर्षपछि पतिको नाम कायम गरेर नागरिकता पाएकी छन्। यससँगै बल्ल उनकी छोरीको जन्मदर्ता बन्ने बाटो खुलेको छ। वर्षौंको संघर्षपछि यसरी नागरिकता पाउँदा मानेभञ्ज्याङ गाउँपालिका९ माधवपुरकी सित्तलीका आँखामा मंगलबार खुसीको आँसु छचल्किएको देखिन्थ्यो। पति सुवास राई छोरी जन्मेपछि भारतीय सेनामा भर्ती भएका थिए। त्यसपछि घर नफर्किंदा र सम्पर्कमा पनि नआउँदा अनेक हन्डर खेपेकी सित्तलीलाई प्रमुख जिल्ला अधिकारी दिलकुमार तामाङले मंगलबार ४ बजे नागरिकता प्रदान गरेका हुन्। सित्तलीको अंश मुद्दा अदालतमा चलिरहेको अवस्थामा नागरिकता दिन ढिलाइ भएको तामाङले बताए। मुद्दा फैसला भएपछि नागरिकता दिइएको उनको भनाइ छ। पुग्नुपर्ने राज्यका सबै निकायमा धाउँदा पनि आफ्नो जन्मदर्ता र आमाको नागरिकता बनाउन भोगेका हैरानीले आजित भएर उनकी १५ वर्षीया छोरी प्रनिशाले आत्महत्याको प्रयाससमेत गरेकी थिइन्। प्रनिशाले आमा हामीलाई न्याय दिने, सहयोग गर्ने कोही रहेनछन्, सँगै झुन्डिएर मरौं भन्दा उनी बेहोस भएकी थिइन्। तर, सित्तली आफू र छोरीका लागि न्याय खोज्नबाट हार खाएर भागिनन्। प्रनिशा सुवासकी छोरी होहोइन भनेर डीएनए परीक्षण नै गर्नुपर्यो। उनको हैरानी सुनेर संविधानसभा सदस्य हर्कबोल राईले धेरै पटक प्रशासन कार्यालयमा उक्त समस्याबारे छलफल गरेका थिए। सित्तलीले नागरिकता पाएपछि बल्ल प्रशासन कार्यालय जनताको कार्यालयजस्तो भएको टिप्पणी उनले गरे। अब सित्तली नेपाली नागरिक भएको भन्दै प्रजिअ तामाङले बधाई दिए। पति लाहुरबाट नफर्किपछि गाउँकै विद्यालयमा १६ वर्षअघि कक्षा ९ मा पढ्दै गर्दा सहपाठी सुवास राईसँग उनको प्रेम बस्यो। सुवासले विवाह गर्ने कसम खाए। विवाहै नगरी सित्तली गर्भवती भइन्। सुवासले धोका दिन खोजेपछि समाजले २०६३ चैत २९ गते सित्तलीलाई सुबासको जिम्मा लगायो। सित्तलीले ०६४ साउनमा छोरी प्रनिशालाई जन्म दिइन्। सुवास ०६५ वैशाखमा भर्ती जान भनी भारतको लखनउतिर लागे। उनी भारतीय सेनामा भर्ती पनि भए। त्यति बेला सित्तली खुसीले नाचेकी थिइन्। तर, उनको खुसी क्षणभर टिकेन। सुबास भर्ती भएपछि घर फर्किएनन्। सम्पर्कमा पनि आएनन्। अनि सित्तलीका दुःखका दिन सुरु भए। चार वर्षसम्म त सुवासलाई पर्खेर घरमै बिताइन्। परिवारका सदस्यले दुव्र्यवहार गर्न थालेपछि उनी छोरी लिएर माधवपुरकै बेल्टार माइतीमा शरण लिन पुगिन्। उनी बेलाबेला घर जान्थिन्। छोरीलाई मानेभन्ज्याङको बोर्डिङमा भर्ना गरिन्। नर्सरीबाट एलकेजी जाने बेला स्कुलले जन्मदर्ता माग्यो। उनले त्यो कुरा सासूससुरासमक्ष राखिन्। सासूले बोर्डिङमा गएर भनिन्, मेरी नातिनी हो। पढाउँदै गर्नू। जन्मदर्ता बनाइदिन्छु। खर्चको दुःखले यूकेजीपछि छोरीलाई गाउँकै सरकारी स्कुलमा पुर्याइन्। त्यहाँ पनि जन्मदर्ताकै झमेला आइपर्यो। अनेकतिर हारगुहार गरेर उनले ४ कक्षासम्म छोरीलाई पढाइन्। नजिकै तिल्पुङडाँडामा रहेको कालिका माविका प्रधानाध्यापक होमनाथ बास्तोलाले एक दिन छोरीलाई यता सारे सबै कागजात मिलाउने आश्वासन दिए। होला त नि भन्दै ५ कक्षादेखि छोरीलाई घरबाट ४५ मिनेट दूरीमा रहेको कालिका माविमा पठाइन्। ८ कक्षा पास गरेपछि छोरीलाई उनले घरछेउमै रहेको स्कुलमा पढाउने विचार गरिन्। तर, कालिका माविले प्रमाणपत्र दिएन। जन्मदर्ताबिना प्रमाणपत्र नबन्ने भने पनि उनले प्रशासनको सहयोगमा प्रमाणपत्र बनाएर छोरीलाई गाउँकै निकेतन माविमा ९ मा भर्ना गराइन्। ९ पास गरेपछि एसईईका लागि रजिस्ट्रेसन फाराम भर्न फेरि जन्मदर्ता चाहियो। जन्मदर्ता नभएकैले स्कुलले प्रनिशालाई भर्ना नगर्ने भन्यो। प्रनिशा जन्मदर्ताबिना स्कुल जान मानिनन्। एक शिक्षक र आमाले सम्झाएपछि उनी स्कुल जान थालेकी छन्। आमाको नागरिकता बनेसँगै आमा सूचक बसेर बल्ल जन्मदर्ता बन्ने भएको छ। जन्मदर्ताबिनाको छोरी हुर्काउनुको सास्ती भोगिरहेकी सित्तलीसँग अर्को दुःख पनि थियो। उनको नागरिकता थिएन। माइतीले दिएको थोरै जग्गामा बाख्रा, सुंगुर पालेर जीविका चलाएकी छन्। पतिको अत्तोपत्तो नहुँदा न उनले छोरीको जन्मदर्ता बनाउन सकिन् न त नागरिकता नै। उनले ६ वर्षअघि पति भारतमै तेह्रथुमकी केटीसँग बिहे गरेर बसेका छन् भन्ने सुनिन्। पतिको धोका र छोरी हुर्काउनुको सास्तीका बीच सित्तली धर्म परिवर्तन गरी क्रिश्चियन भइन्। त्यसपछि सासूससुराले उनी बुहारी र प्रनिशा नातिनी नभएको बताउन थाले। गाउँकै मेलमिलापकर्ता मुना बस्नेतले उनलाई सदरमुकाम पुर्याइन्। अधिकारवादी संस्थामार्फत प्रहरीमा उजुरी दिए। प्रहरीले सासूससुरा बोलाएर छलफल गर्यो। गाउँपालिकाको न्यायिक समितिले यो विषय टुंगो लगाउने भन्दै पठाइदियो। न्यायिक समितिमा ०७७ साउन ५ गते उजुरी दर्ता भयो। समितिले विपक्षलाई लिखित जवाफ माग गरी भदौ २२ गते दुवै पक्ष राखी छलफल गर्यो। तर, सहमति भएन। त्यसपछि अदालत जान सक्ने निर्णय गर्यो। तर, ससुरा विक्रम राई र सासू बिना राईले उल्टै समितिले जर्बजस्ती मिलाउन खोजेको भन्दै असोज ८ गते उच्च अदालतमा निषेधाज्ञाको रिट दर्ता गरे। पछि उक्त रिट खारेज भयो। छोरीको डीएनए परीक्षण सित्तलीले जिल्ला अदालतमा ससुरालाई विपक्षी बनाई अंश मुद्दा दर्ता गरिन्। ससुराले उल्टै सित्तली बुहारी नभएको र गाउँकै अर्का व्यक्तिकी पत्नी भएको जवाफ पेस गरे। अदालतले सुवास राई र सित्तलीकी छोरी प्रनिशाको डीएनए परीक्षण गरायो। राष्ट्रिय विधि विज्ञान प्रयोगशालाबाट ९९९९९९ प्रतिशत डीएनए मिलेको रिपोर्ट आयो। जिल्ला अदालत ओखलढुंगाले २०७८ असार २७ गते गरेको आदेशमा सित्तली राई सुवास राईकै पत्नी भएको र प्रनिशा उनकै छोरी भएकाले वादी सित्तली प्रतिवादीहरूको अंशियार भएको उल्लेख छ। तर, वडा कार्यालयले यो अदालतको फैसला नभएको भन्दै जन्मदर्ता बनाउन अस्वीकार गर्यो। जिल्ला प्रशासन पनि फैसला नभई नागरिकता दिन तयार भएन। न्याय दिनुपर्ने निकायले सित्तलीलाई उल्टै माइतीबाट नागरिकता लिन दबाब दिए। मानेभन्ज्याङ गाउँपालिका अध्यक्ष ज्ञानेन्द्र रुम्दालीले कार्यालयमै बोलाएर खुरुक्क माइतीबाट नागरिकता बनाउन दबाब दिए। मेरो बुवाले मलाई माइतीबाट नागरिकता बनाइदिन्छु भन्नुभएको थियो, उनले भनिन्, श्रीमान् हुँदाहुँदै किन माइतीबाट नागरिकता बनाउने ? छोरीको लागि भए पनि घरबाट नागरिकता बनाउनुपर्छ भनेर नबनाएको हूँ। फैसला आए पनि आनाकानी सुरुमा आधार नभएको र पछि मुद्दाको फैसला नआई नागरिकता नदिने भन्दै जिल्ला प्रशासन कार्यालयले आनाकानी गर्यो। तर, फैसला आएपछि पनि उनले २ पटक प्रशासन कार्यालय धाइन्। वडा र पालिकाको त हिसाब छैन। अदालतले फैसला गरेर सित्तली र सुवास पतिपत्नी भएको भनेपछि प्रशासन बल्ल नागरिकता दिन तयार भयो। मंगलबार नागरिकता हस्तान्तरण गर्दा प्रजिअ तामाङले जिल्ला अदालतको अन्तिम फैसला नभएकाले विगतमा पतिको नाम कायम गरी नागरिकता दिन नसकिएको बताए। यद्यपि उनलाई पालिकाका अध्यक्षले पतिको नाम कायम गरेर नागरिकता नदिन प्रजिअ तामाङलाई लगातार दबाब दिएको स्थानीयवासीको दाबी छ। यसबीचमा वडाले छोरीको जन्मदर्ता दिन मिल्ने कि नमिल्ने भनेर पालिकाको पञ्जीकरण शाखालाई सोध्यो। शाखाले मुद्दा फैसला भइनसकेकाले नदिन भनेपछि रोकियो। पालिकाले राष्ट्रिय परिचयपत्र तथा पञ्जीकरण विभागलाई गत भदौ २२ मा पत्र लेखी राय माग्यो। विभागले असोज २ गते जवाफ पठायो। जवाफमा अदालतको आदेशअनुसार बाबुलाई सूचक बनाई जन्मदर्ता बनाइदिन भनेको छ। सित्तलीका कानुन व्यवसायी गुरुबहादुर बस्नेतले मुलुकी देवानी (संहिता) ऐन २०७४ मा नाता कायम गर्ने व्यवस्था नभएकाले अंश मुद्दा दर्ता गरिएको बताए। प्रतिवादीले मेरो छोरा, बुहारी, श्रीमती, नातिनी नै हैन भनेपछि नाता कायम गर्नुपर्ने भयो, अधिवक्ता बस्नेतले भने, त्यसका लागि मुलुकी देवानी संहितामा नाता कायमसम्बन्धी व्यवस्था नभएपछि अंश मुद्दा दर्ता गरी डीएनए परीक्षण गरेर प्रमाणित गराउने काम भयो। अदालतको आदेशविरुद्ध प्रतिवादी उच्च अदालत नगएकाले त्यसकै आधारमा जिल्ला प्रशासनले नागरिकता दिनुपर्ने हो। तर, पालिका तहबाटै पूर्वाग्रही भई पीडित महिलाको काम रोकिएको अधिवक्ता बस्नेतको तर्क छ। सित्तली प्रतिनिधि पात्रमात्र भएको र उनीजस्ता थुप्रै महिला हिंसापीडित रहेका अधिकारकर्मी पेमडोमा शेर्पाको भनाइ छ। विवाह दर्ता, नागरिकता, बच्चाको जन्मदर्तालगायतका अतिआवश्यक कागजपत्र बनाउने क्रममा परिवारबाट बर्सेनि धेरै महिला हिंसा भोग्न बाध्य रहेका उनले बताइन्।"
चितवनमा आगलागी हुँदा दुई पसलमा क्षति,"चितवन : पूर्वी चितवनको खैरहनी नगरपालिकामा आगलागी हुँदा दुई पसलमा क्षति पुगेको छ । खैरहनी नगरपालिका८ पर्सा चौबीसकोठी चोकस्थित अनुष्का सुनचाँदी ज्वेलर्स र चाँदनी फेन्सी पसलमा आगलागी भएको हो । आज बिहान ३:४० बजे आगलागी भएको जिल्ला प्रहरी कार्यालयले जनाएको छ । कार्यालयका प्रहरी नायब उपरीक्षक विजयराज पण्डितका अनुसार बिहान ४:१५ बजे नेपाल प्रहरी, दमकल र स्थानीयवासीको सक्रियतामा आगो नियन्त्रणमा लिइएको थियो । आगलागीको विस्तृत विवरण आउन बाँकी छ ।"
शक्तिमा मनोमानी,"जैतुनको र एक अन्जीरको रूख सँगसँगै उम्रिएका थिए। समय परिवर्तनशील छ। समयसँगै दुवै रूखले आफूलाई परिवर्तन गर्दै बढ्दै गए। शिशिरको समय थियो। अन्जीरको रूखका सबै पातहरू झरिसकेका थिए। त्यो रूख पातहरूविहीन थियो। अतः जैतुनको रूखले अहंकार भरिएको दृष्टिले अन्जीरको रूखलाई हेर्यो। जैतुनको रूखले अन्जीरको रूखलाई चिड्याउँदै भन्यो, कति दुर्भाग्यको कुरा है। यस ऋतुमा तिमी हरेक वर्ष झैं पातहरू नभएको अवस्थामा पुग्छौ। तर म वर्षभरि हरियोभरियो तथा फलेफुलेको हुन्छु। यो कुरा ठीक छ, मित्र। प्रकृतिको नियम नै यही छ कि शिशिरको ऋतुमा म पातहरूविहीन हुन्छु। तपाईं भने हरियोभरियो रहनु हुन्छ। तथापि यसमा न त मलाई हीनभावनाले दुःखी हुनुपर्ने जरुरत छ। न त तपाईंले अहंकार गर्नुपर्ने नै। दुवै कुरा हाम्रो वशभन्दा बाहिर छन्, अन्जीरको रूखले उत्तर दियो। केही दिनपश्चात् निकै हिउँ पर्यो र हिउँ जैतुनका पातहरूमा जम्यो। हिउँको प्रभाव तथा भारले जैतुनको रूख भाँचिएर लड्यो। तर अन्जीरको रूख पातहरू नभएका कारणले हिउँको भारबाट बच्यो तथा सुरक्षित रह्यो। नैतिक शिक्षा : जो शक्तिमा रहन्छ, उसैले मनोमानी गर्छ। तर अहंकारीको शिर झुक्छ नै।"
भूकम्प पीडितका घरहरू प्रयोगविहीन,"गोरखा : धार्चे २ केरौंजावेशीकी कमिशा गुरुङ अहिले पुरानै थलोमा टहरो बनाएर बस्छिन्। राष्ट्रिय पुनर्निर्माण प्राधिकरणले लामावेशीमा पुनस्थापित गरे पनि उनको परिबार विगत ७ वर्षदेखि पुरानै थलोमा जस्ताले बारेको टहरोमा बस्दै आएको छ। हुँदाखाँदाको घर २०७२ सालको भूकम्पले माटोमा मिलाइदियो, अनि त्यही साल बर्खाको बाढी पहिरोले बगाएर बूढीगण्डकीमा मिसाइदियो। बिचल्ली भएपछि उनको परिवारलाई सरकारले लामावेशीमा घडेरीसहित घर बनाउने खर्च तीन लाख रुपैयाँ दिएको थियो। सरकारले दिएको तीन लाखमा आफ्नो ६ लाख थपेर उनले पक्की घर बनाएकी थिइन्। तर, घर बनाएदेखि उनको परिबार त्यहाँ बस्न गएन। घर भत्किएको मात्रै कहाँ हो र ? पूर्व हेरे पनि पहिरो, पश्चिम हेरे पनि पहिरो, तल हेरे पनि त्यस्तै, माथि हेरे पनि उस्तै थियो। यहाँ बस्ने अवस्थै थिएन, उनी भन्छिन्, त्यसपछि सरकारले लामावेशीमा जग्गा किनेर हामीलाई दियो। घर बनाउन तीनतीन लाख रुपैयाँ पनि दियो। त्यसमा ६ लाख थपेर घर बनायौं। अहिलेसम्म ऋण तिरेर सकिएको छैन। साउँभन्दा ब्याज धेरै भएको छ। केरौंजावेशी र केरौंजा गाउँका १ सय ३७ घरधुरीलाई सरकारले लामावेशीमा स्थानान्तरण गरेको थियो। लामावेशीलाई व्यवस्थित बनाउन राष्ट्रिय पुनर्निर्माण प्राधिकरणले विभिन्न आयोजनाहरू सञ्चालन गरेको छ। गोरेटोबाटो, नाली, बहुउद्देश्यीय सभाहल, विद्यालय निर्माण गरेको केन्द्रीय आयोजना कार्यन्वयन इकाइको गोरखा सम्पर्क कार्यालयका सञ्जय नायकले बताए। सो ठाउँका लागि सरकारले एकघर एक धारा कार्यक्रम पनि सञ्चालन गरेको छ। तर, स्थानीयबासीले यहाँ बसोबास नगर्दा निर्माण भएका घरहरू ब्यर्थ भएका छन्। कतिपय पक्की घर झाडीभित्र डुबेका छन्। आरसीसी र रङ्गरोगन गरेर निर्माण भएका घरको वरिपरी घाँस उम्रिएका छन्। घरका ढोकामा ताला लागेका छन्। कुनैमा झ्यालढोका नलगाइ छाडिएको छ। बनाउँदाबनाउँदै अलपत्र छाडिएका छन्। १ सय ३७ घरमध्ये करिब ८० घरमा मानिस बसेका अरु खाली रहेको पूर्ववडाध्यक्ष सुकबहादुर गुरुङको भनाइ छ। आफू जन्मेहुर्केको थलो छाड्ने मन नभएर गाउँलेहरू जोखिम मलेर पनि पुरानै घरमा बसिरहेको हालका वडाध्यक्ष सरोज गुरुङ बताउँछन्। केरौंजा गाउँबाट पनि त्यहाँ गएका छैनन्, केरौंजावेशीबाट पनि गएका छैनन्, उनले भने, आफू जहाँ जन्मे, हुर्केको हो त्यहीँ मर्ने भन्ने भावना गाउँको मान्छेमा हुन्छ। खेतीपाती, घाँस दाउरा सवै पुरानै ठाउँमा हुन्छ। नयाँ ठाउँमा त्यस्तो सुविधा हँुदैन। त्यसैले उनीहरूले सरकारले राखेको ठाउँमा जान नचाहेका हुन्। घरमात्रै भएर जीवन नचल्ने भएकाले नयाँ बस्तीमा जान नसकिएको कमिशा बताउँछिन्। उताचाहिँ केही छैन, घरमात्रै हो, उनी भन्छिन्, यहाँ घाँस खोजे नि, दाउरा खोजे नि, जे खोजे नि पाउँछ,। सागसब्जी रोप्ने बारी नि छैन।"
गौशाला नगरपालिकामा एक पसलमा आगलगी,महोत्तरी : महोत्तरीको गौशालावजारमा आगलगी हुँदा ११ लाख बराबरको क्षति भएको छ । गएराति गौशाला वजारस्थित चाँदनी रेडिमेट सेन्टरमा आगलगी हुँदा सो परिमाणको कपडा जलेर नष्ट भएको छ। पसल बन्द गरी घर जाने क्रममा बाटोमा नै पसलमा आगलगी भएको घटनाको खबर पाएको पसल सञ्चालक कमलेश मंडलले बताए । पसलमा आउँदा प्रहरीको टोलीले पसलमा लागेको ताल्चा फुटाइ आगोलाई नियन्त्रणमा लिएको मंडलले बताए । समयमै आगलगीलाई नियन्त्रणमा लिएपछि थप क्षति हुनबाट जोगिएको ईलाका प्रहरी कार्यालय गौशालाका प्रहरी निरीक्षक रंजन मिश्रले बताए । आगलगी विद्युतको सर्टसर्किटबाट भएको हुन सक्ने प्रहरीको अनुमान रहेको छ ।
"तराईमा बाक्लो हुस्सु र कुहिरो, तीन प्रदेशमा हिमपात","काठमाडौं : हाल देशमा पश्चिमी न्यून चापीय प्रणालीको सामान्य प्रभाव रहेको छ। अहिले पहाडी भूभागमा आंशिक बदली भइ तराईका धेरै भूभागहरुमा बाक्लो हुस्सुकुहिरो लागेको मौसम पूर्वानुमान महाशाखाले जनाएको छ। बुधबार दिउँसो देशको तीनवटा प्रदेशका हिमाली भूभागमा हिमपात हुने सम्भावना छ। महाशाखाका अनुसार प्रदेश १, गण्डकी र कर्णाली प्रदेशका हिमाली भूभागका एकदुई स्थानमा हल्का हिमपातको सम्भावना छ। आज राती प्रदेश १ को हिमाली भूभागका एकदुई स्थानमा हल्का हिमपातको सम्भावना रहेको महाशाखाले जनाएको छ। त्यस्तै बिहीबार प्रदेश १ को पहाडी भूभागका एकदुई स्थानमा हल्का वर्षाको र हिमाली भूभागका एकदुई स्थानमा हल्का हिमपातको सम्भावना छ। राती भने प्रदेश १ को पहाडी भूभागमा आंशिक बदली रहे पनि बाँकी भूभागमा मौसम सामान्यतया सफा रहनेछ। शुक्रबार देशको पहाडी भूभागमा आंशिक बदली रही बाँकी भूभागहरुको मौसम सामान्यतया सफा रहने महाशाखाले जनाएको छ। तराईमा केही दिन अझै शीतलहर विगत तीन दिनदेखि नेपालका तराई भूभागमा, मुख्यतया मध्य तराईमा, दिनभरि हुस्सुकुहिरो लागेको र अझै केही दिन शीतलहर हुने महाशाखाले विशेष बुलेटिनमा जानकारी दिएको छ। 'भैरहवा, सिमरा र जनकपुर केन्द्रहरूमा अधिकतम तापक्रम औसत अधिकतम तापक्रमभन्दा ५ डिग्री सेल्सियस बढीले घटेको छ। यी क्षेत्रहरुमा मध्यनजर गर्दा हाल नेपालको तराई भूभाग विशेषतः नेपालगंजदेखि पूर्व जनकपुरसम्म मंद शितलहरको अवस्था रहेको र यो शितलहर अझै १२ दिन कायम रहने संभावना भएकोले तापक्रम घट्न गई मध्यम किसिमको शितलहर हुनसक्ने संभावना रहेको देखिन्छ', महाशाखाको बुलेटिनमा उल्लेख छ। आगामी १२ दिन चिसो धेरै बढ्ने भएकोले चिसो बाट बच्न आवश्यक सतर्कता अपनाउन हुन अनुरोध गरेको छ। साथै देशको प्रदेश १, गण्डकी प्रदेश र कर्णाली प्रदेशका हिमाली भूभागका एकदुई स्थानमा हल्का हिमपातको सम्भावना रहेको तथा तराईका धेरै भूभागहरुमा बाक्लो हुस्सुकुहिरो लाग्ने र दैनिक जन जीवन र सडक तथा हवाई यातायातमा प्रभाव पर्ने सम्भावना रहेकोले आवश्यक सावधानी अपनाउन महाशाखाले अनुरोध गरेको छ।"
बनाइँदै मिटरब्याजी विरुद्धको कानुन,"काठमाडौं : मिटरब्याजी अपराधी नियन्त्रण सिफारिस कार्यदलले मिटरब्याजी अपराधलाई प्रत्यक्ष कानुनी दायरामा ल्याउन बनाइएको कानुनको मस्यौदा तयार भएको छ। सिफारिस कार्यदलले मंगलबार उक्त मस्यौदा गृहमनत्री रवि लामिछानेलाई बुझाएको छ। देशभर फैलिएको मिटरव्याजीको जालो हटाउन सरकारले पहल गरिरहेको छ। प्रभावकारी कानुनको अभावमा मिटरव्याजी कानुनी रूपमै उम्किने गरिरहेका थिए। अब भने मिटरब्याजी अपराध कानुनी दायरामा आउने भएको छ। कार्यदलका संयोजक भीष्मकुमार भुषालका अनुसार मस्यौदा तयार भएसँगै कानुन निर्माणको बाटो खुलेको छ। यही कार्यदलले निर्माण गरेको प्रतिवेदन यसअघिका गृहमनत्री बालकृष्ण खाँणलाई बुझाएको थियो। देशभरका मिटरब्याजी पीडितहरू राजधानीमा आएर आन्दोलन गरेपछि सरकारले यस्तो अपराध गर्नेलाई कानुनी रूपमै कारबाही गर्ने निर्णय गरेको थियो। सोहीअनुसार नै २०७९ असोज १ गते मिटरब्याजी तथा ठगीविरुद्ध किसान मजदुर संघर्ष समितिसँग सहमति भएको थियो। कार्यदलले मिटरब्याजी अपराध नियन्त्रणका उपायहरूको सिफारिससहित गत भदौमै प्रतिवेदन पेस गरेको थियो। मिटरब्याजी तथा ठगी गर्ने गिरोहविरुद्ध सरकारले देशभरका पीडितलाई उजुरी दिन सूचना जारी गरेको थियो। उक्त सूचनापछि देशभरबाट २ हजार २८९ उजुरी दर्ता भएको छ। जिल्ला प्रशाशन र जिल्ला प्रहरी कार्यालयमा यी उजुरी दर्ता भएका छन्। उजुरीका विषयमा अनुसन्धान भइरहेको छ। कार्यदल संयोजक भुषाल भन्छन्, मिटरब्याजीको जालो फैलिएको छ। ५ हजार दिएर ५ लाखको कागज बनाएर पीडित मारिरहेका छन्। पीडितको बाध्यतालाई फाइदा उठाउँदै ठगी गर्ने गिरोहलाई कानुनी रूपमै निर्मुल गरिनुपर्छ। भुषालका अनुसार मिटरब्याजीविरुद्ध कानुनी संशोधन, नयाँ कानुन निर्माण तथा कार्यविधिगत सुधारको आवश्यकता छ। यी सबै व्यवस्था समेटेर कानुनको मस्यौदा निर्माण गरिएको छ। कानुन नभएकै कारण यस्ता समस्या हल जटिल भएकाले नया कानुनको मस्यौदा तयार गरिएको हो। शगृहमन्त्रीलाई बुझाएको मस्यौदामो विद्यमान कानुनअन्तर्गत मुलुकी अपराध संहिता, २०७४ मा मिटरब्याज असुली गरी ठगी गर्न नहुने भन्ने दफा थप गर्न सुझाव दिएको छ।"
किन बन्द गरिँदै छ खुलामञ्च ?,"काठमाडौं : वर्षौंदेखि सवैका लागि खुला रहेको खुलामञ्च अब भने बन्द गरिँदैछ। काठमाडौं उपत्यकाको सुन्धारा क्षेत्रमा रहेको पार्किङलाई सहज बनाउने भन्दै काठमाडौं महानगरपालिकाले खुलामञ्चमा अन्डरग्राउण्ड पार्किङ बनाउने निर्णय गरेको छ। गत कात्तिकमा काठमाडौं महानगरपालिकाको १०औं कार्यपालिका बैठकले खुलामञ्चमा ट्रिपल बेसमेण्ट पार्किङ र पानी पुनर्भरण पिटको विस्तृत परियोजना प्रतिवेदन (डीपीआर) तयार गर्ने निर्णय गरेको थियो। करोडौं रुपैयाँको लागतमा काठमाडौंको मुटुमै रहेको खुलामञ्चको स्वरुप बिगार्न लागेको थाहा पाएपछि सम्पदाविद् र अभियन्ताहरू आन्दोलनमा छन्। काठमाडौं महानगरपालिकाको गैरजिम्मेवार कामको विरोध गर्दै खुलामञ्चलाई पुरानै ठाउँमा दुरुस्तै संरक्षण गरिनुपर्ने माग उनीहरूको छ। प्राचीन हिटी प्रणालीसँग जोडिएको खुलामञ्चको प्राकृतिक रिचार्ज सिस्टम र अन्य नकारात्मक वातावरणीय प्रभाव पर्ने भएकाले यसलाई चलाउन नहुने उनीहरूको तर्क छ। खुलामञ्चमा अन्डरग्राउण्ड पार्किङको सोच नै गलत भएकाले महानगरले उपत्यकाका सार्वजनिक स्थानहरूमा नयाँ संरचना निर्माण गर्नुअघि अभियन्ता र सम्पदाविद्सँग सल्लाह गर्नुपर्ने उनीहरूले बताएका छन्। अभियन्ता तथा अधिकारकर्मी आलोक श्री तुलाधर भन्छन्, पार्किङ बनाउने विषयमा गहन अध्ययन नै नगरी डीपीआर तयार पार्नु महानगरको लज्जास्पद कार्य हो। यसको असर र प्रभावका विषयमा व्यापक छलफल नगरी महानगरपालिकाका मेयरलाई जे सही लाग्छ त्यही गर्न पाइन्छ ? सार्वजनिक जग्गा मासेर सहरलाई कुरुप बनाउने छुट कसले दियो ? ७७ वटै जिल्लाका मानिससँग प्रत्यक्ष जोडिएको र नेपालको राजनीतिक परिवर्तनको प्रमाणका रुपमा रहेको खुलामञ्चलाई मास्नु अत्यन्तै गलत हो। यो कार्य रोकिनुपर्छ। यस्तै, अर्का अभियन्ता गणपतिलाल श्रेष्ठ भन्छन्, महानगर आफैंले सार्वजनिक जग्गा खोज्नुपर्ने, सहरवासीलाई सहज हुने पार्क तथा बगैंचा बनाउनुपर्नेमा भएको खुलामञ्च मास्ने योजना गलत हो। अण्डरग्राउण्ड भनिएपनि यसको वातावरणीय प्रभावका विषयमा गम्भीर तरिकाले अनुसन्धान र छलफल गर्नुपर्छ। सरकारी जग्गा दोहन गरेर बनाइएका संरचना हटाएर पार्क बनाउनुपर्छ। खुलामञ्चको पार्किङ बनाउने महानगरको निर्णयविरुद्ध सोमबार अभियन्ताले प्रदर्शन गरे। सुन्धारास्थित महानगर परिसर दिनभर तनावग्रस्त बन्यो। उनीहरूले काठमाडौंका मेयर बालेन्द्र शाह र उपमेयर सुनिता डंगोललाई ज्ञापनपत्र बुझाएका छन्। उनीहरूले अकुपाई टुँडिखेल अभियान खबरदारी गर्न महानगरको कार्यालय पुगेर प्रदर्शन गरेका हुन्। यो अभियानले यसअघि पनि खुलामञ्च मास्न हुँदैन भनेर महानगरको ध्यानाकर्षण गराएको थियो। तर, पटकपटक खबरदारी गर्दा पनि महानगरले अटेरी गरेको भन्दै अकुपाई टुँडिखेल दबाब दिन आज महानगर पुगेको हो। उनीहरूले अकुपाई टुँडिखेल तीन महिने अभियान जनतादेखि जनप्रतिनिधिसम्मको प्रतिबद्धता तथा एकताका लागि मानव साङ्लो निर्माण गरेका थिए। मेयर र उपमेयरलाई बुझाएको ज्ञापनपत्रमा सम्पदाकर्र्मीहरूले खुलामञ्चको क्षेत्र दिनप्रतिदिन साँघुरो बन्दै गरेको बताए। सन् १९६७ मा ५२ प्रतिशत सार्वजनिक खुला क्षेत्र भएको टँुडिखेल सन् १९९० मा ३३ प्रतिशत, सन् २००० मा २५ प्रतिशत र सन् २०१७ सम्म आइपुग्दा १४ प्रतिशतमा खुम्चन पुगेको छ। यो क्रम दिन प्रतिदिन बढ्दै छ। खुलामञ्चलाई पहिलेकै जस्तो घाँसे मैदान बनाउनुपर्ने माग गर्दे सम्पदाकर्मीले ज्ञापनपत्रमा लेखेका छन् सार्वजनिक क्षेत्रको रुपमा रहेको खुलामञ्च सरकारी जग्गा बनाउने महानगरको दूषित मनसाय रहेको छ। यो कार्यको भत्र्सना गर्दे सार्वजनिक ठाउँमा पार्किङ बनाउनुभन्दा सवारीको चाप घटाउन, सार्वजनिक सवारीलाई व्यवस्थित गर्नुपर्ने बताएका छन्। पार्किङ समस्यालाई हल गर्न अन्य प्रभावकारी विकल्प खोज्न महानगरलाई उनीहरूले निर्देशन दिएका छन्। अभियन्ताले बुझाएको ज्ञापनपत्र बुझ्दै काठमाडौं महानगरपालिकाकी उपमेयर सुनिता डंगोलले जनचाहनाविपरीत टुँडिखेलमा अण्डरग्राउण्ड पार्किङ नबनाइने बताएकी छन्। उनले सहरवासीको भावनाविपरीत कुनै पनि कार्य महानगरले नगर्ने बताउँदै अण्डरग्राउण्ड पार्किङ टुँडिखेलमा आवश्यकता हो वा होइन भन्ने बारेमा स्थानीयवासीको आवश्यक सुझाव लिएर मात्रै काम अघि बढाइने जानकारी दिएकी छन्। उनले धरहरा, काठमाडौं प्लाजा र त्यहाँ भएका अन्य मललगायतका क्षेत्रमा पार्किङ बनाएर पनि पार्किङको समस्या हल हुनसक्ने बताएकी थिइन्।"
चितवनमा बौलाह कुकुरले टोकेर २५ जना घाइते,"चितवन : जिल्लाको इच्छाकामना गाउँपालिकाको माथिल्लो भेगमा बौलाह कुकुरको आतंक मच्चिएको छ। बौलाह कुकुरले टोक्दा २५ जना घाइते भएका छन्। गाउँमा हिँडिरहेका मानिस एकाएक कुकुरको आतंकबाट भागाभाग नै भए । अन्यत्र गाउँबाट आएको कुकुरले गाउँमा भेटेका जतिलाई टोक्न थालेपछि गाउँ नै त्रसित बन्यो । अगाडि भेटिनेलाई कुकुरले टोक्दै जानेक्रममा २५ जना घाइते भएका छन् । तीमध्ये दुईजना अघिल्लो दिनमा घाइते भएका हुन् । उनीहरु आफन्तको घरमा आएका थिए । बाँकी २३ जनालाई मंगलबार टोक्दै घाइते बनाएको थियो । इच्छाकामना गाउँपालिका वडा नम्बर ३ को माझगाँउ, नागदह, ढाप, चिसापानीमा कुकुर आतंक भएको हो । घरमा काम गरिरहेका र बाटोमा हिँडिरहेका बेला कुकुरले टोकेको हो । इच्छाकामना गाउँपालिकाका विज्ञको टोली तुरुन्तै उक्त गाउँ पुगेर उद्धार गरेका थिए । घाइतको उपचारसँगै रेविजको खोप लगाइएको थियो । २५ मध्ये २२ जना जटिल घाइते भएका थिए । उनीहरुलाई युरोग्लोविनको खोप पनि लगाइएको छ । पाँचजनालाई थप उपचारका लागि भरतपुर अस्पताल पठाइएको गाउँपालिकाका स्वास्थ्य शाखा प्रमुख बासुदेव सापकोटाले बताए । मान्छे भट्यो कि टोकिहाल्ने , गाउँभरी टोक्दै टोक्दै हिँडेपछि हामी लगत्तै हामी गाउँ पुगेर कुकुर नियन्त्रणमा लाग्यौं ,' उनले भने , सबैतिर समन्वय गरेर घाइतेको उपचार गर्यौं । कुकुरलाई नियन्त्रणमा लिएर मारिएको छ ।"
"पाँचथरको रानीटारमा आगलागी : २ जनाको मृत्यु, २ घाइते",फिदिम : पाँचथरको फिदिम नगरपालिका ८ घुमाउनेटारका मेघबहादुर गुरुङको घरमा आगलागी हुँदा २ जनाको मृत्यु भएको छ। आगलागीमा परी मेघबहादुर सहित २ जना घाइते भएका छन्। मेघबहादुका २२ वर्षीया छोरी ममता गुरुङ र २३ वर्षीया बुहारी आशासिंह थेबे (गुरुङ)को ज्यान गएको जिल्ला प्रहरी कार्यालय पाँचथरले जनाएको छ। ५५ वर्षीय मेघबहादुर गुरुङ र उनका छोरा बिजेन्द्र गुरुङ घाइते भएका छन् । घाइतेको अवस्था सामान्य रहेको प्रहरीले जनाएको छ। जिल्ला प्रहरी कार्यालय पाँचथरका प्रमूख हरी खतिवडाका अनुसार सो घरमा ७ जना सुतेका थिए। ७ मध्ये २ जनाको ज्यान गएको २ जना घाइते भएका र ३ जना भागेर बच्न सफल भएका खतिवडाले जानकारी दिए। आगलागीबाट घरमा पूर्ण रुपमा क्षति भएको छ । रातको साढे एक बजेबाट आगलागी सुरु भएको थियो। स्थानीयसँगै प्रहरी चौकी तमाखेबाट खटेको प्रहरी टोलीले आगो नियन्त्रणमा लिने प्रयास गगरेका थिए। आगलागीबाट ५० लाख भन्दा धेरै आर्थिक क्षति भएको प्रहरीको प्रारम्भिक अनुमान छ।
हटेन अझै पासपोर्टको लाइन (भिडियोसहित),"काठमाडौं : प्रधानमन्त्री पुष्पकमल दाहाल प्रचण्ड ले मंगलबार दिउँसो राहदानी लिन सर्वसाधारणले व्यहोर्दै आएको हैरानी अन्त्य गर्न सिंहदरबारबाट सचिवहरूलाई निर्देशन दिँदै थिए। उता राहदानी विभागमा हैरानी व्यहोर्दै थिए, बझाङका चन्द्रबहादुर बोहरा। जो २० दिनदेखि विभाग धाएको धायै छन्। तर, राहदानी हात परेको छैन। उल्टै विभागले मंगलबार सूचना निकालेर भन्यो सिस्टममा समस्या आई राहदानी छपाइ तथा वितरण कार्य अवरुद्ध भएको छ । विभागले सो समस्या समाधानका लागि निरन्तर कार्य गरिरहेको र सिस्टम पूर्णरुपमा सुचारु हुन केही समय लाग्ने भएकाले राहदानीका लागि आवेदन दिएका आवेदकहरूले आफ्नो मोबाइलमा एसएमएसम्यासेज आएपछि मात्र विभागमा आउनुहुन अनुरोध छ । यसबाट बझाङका बोहरा मात्रै होइन, राहदानी (पासपोर्ट)को पर्खाइमा बसेका हजारौं युवा निराश भए। रित्तो हात विभागबाट फर्किए। पासपोर्ट लिन सर्वसाधारणले भोग्दै आएको सास्ती अन्त्य गर्न राजनीतिक नेतृत्वले पटकपटक निर्देशन दिँदै आएको छ। दाहाल प्रधानमन्त्री बनेपछि मन्त्रिपरिषद्को पहिलो बैठकले नै राहदानी र सवारी चालक अनुमतिपत्र लिन लामो लाइन लाग्नुपर्ने बाध्यता अन्त्य गर्ने निर्णय गरेको थियो। त्यसयता उपप्रधान एवं गृहमन्त्री रवि लामिछाने विभागमै पुगेर निरीक्षण गरे। प्रधानमन्त्री दाहालले मंगलबार सबै मन्त्रालयका सचिवलाई राखेर राहदानी, लाइसेन्स, यातायात, मालपोत, नापीलगायत कार्यालयमा लाइन लागेर सेवा लिनुपर्ने बाध्यता अन्त्य गर्न निर्देशन दिए। निर्देशन कार्यान्वयन नगरे कारबाही गर्न बाध्य हुने चेतावनी पनि प्रधानमन्त्रीले दिए। तर, सोही दिन विभागले छिटोछरितो सेवा दिने प्रतिबद्धता जनाउनुको सट्टा उल्टै राहदानी वितरण रोकिएको सूचना निकालेको हो। ५० हजार खर्च भइसक्यो, बझाङका बोहराले भने, सिस्टम बिग्रियो रे ! अझै कति दिन लाग्ने हो ? थाहा छैन। अनलाइनले झन् लाइन काठमाडौंमा चिसो बढ्दो छ। तर, यसको परवाह नगरी बिहान ४ बजेदेखि नै युवाहरू राहदानी बनाउन विभागमा लाइन लान पुग्छन्। सडकबाट विभागको हातासम्म हरेक दिन उस्तै लाइन हुन्छ। तर, अधिकांश युवाको गुनासो एउटै छ, हप्तांै लाइन बस्दा पनि पासपोर्ट बनेन। सरकारले एमआरपीलाई बिस्थापन गर्न २०७८ मंसिर १ देखि ईपासपोर्ट ल्यायो। यसका लागि अनलाइन फाराम भर्नुपर्ने नियम बनाइयो। लाइनलाई हटाएर डिजिटल सेवाअन्तर्गत अनलाइन सेवा ल्याइयो। यो प्रविधिबारे व्यक्ति जानकार नहुँदा बिचौलियाबाट सेवाग्राही लुटिदै आएका छन् भने भोग्नुपरिरहेको सास्तीको कुनै सीमा छैन। १३ महिना अवधिमा विभागले १० लाख ३७ हजार ६ स ३२ राहदानी वितरण गरेको तथ्यांक छ। हप्तादिनसम्म पाइलापिच्छे लाइन लागेर सेवाग्राहीले भोग्नु परिरहेको पीडालाई कुनै मेसिनले मापन गर्न सक्दैन। भोक प्यास नभनी दिनभर लाइन लाग्दा उनीहरू हैरान हुन्छन्। साँझ परेपछि कार्यालय बन्द भयो भन्दै उनीहरूलाई रित्तो फकाइन्छ। फाराम भरेर समय बुकिङ गर्नमै २५० को ठाउँमा ८ हजारसम्म साइबरवाला बिचौलियाले खाइदिन्छन्। पुरानो पासपोर्ट नवीकरण गरेर ईपासपोर्ट लिन आएको छु। काठमाडौं आएको २० दिन भयो। मलेसिया जाने तयारीमा छु, बझाङका बोहराले भने, दुई पटक वैदेशिक रोजगारीमा गएर आएँ। केई भएन। फेरि पेट पाल्नकै लागि अर्काको देशमा जानु परेको छ। विदेश जानका लागि पासपोर्ट बनाउन आउनेहरूको विभाग आसपास सकडमा झिस्मिसे बिहानीमा मेला लाग्छ। पासपोर्टका लागि बायोमेट्रिक गरेको तेस्रो दिनमा हातै पासपोर्ट आउनुपर्ने हो। तर, त्यसो हु्न सकेको छैन। १२ हजारमा नयाँ पसपोर्ट बन्छ। पुरानो नवीकरण गर्न १७ हजार लाग्छ। तर, सेवामा ढिलाइ हुँदा पासपोर्ट हात पार्न सेवाग्राहीलाई ५०८० हजार बढी खर्च लाग्छ। पासपोर्टका लागि अनलाइन फाराम भरेर समय ४ दिन कुर्नुपर्यो। गएको बुधबार दिनभरि पाँच ठाउँमा लाइन लागेर बायोमेट्रिक र फोटो खिचाएँ। पासपोर्ट लिन मोबाइलमा म्यासेज आउँछ भनेर पठायो, बोहराले भने, सोमबारसम्म म्यासेज आएन। त्यही भएर किन म्यासेज आउन भनेर बु्झ्न आएको हुँ। पासपोर्ट बनाउन उनले हालसम्म ६५ हजार खर्च भइसकेको सुनाए। ऋण गरेर पासपोर्ट बनाउन आएको थिए। पैसा सक्यो तर, पासपोर्ट आएको छैन, उनले भने। काठमाडौंका तीन दिनमै पासपोर्ट दिन्छ भनेर बस चढेर दौडेर आएको सुनाएँ। भने, यहाँ आउँदा पाउनसम्म दुःख पाइयो। खोइ किन सरकारले हामीजस्ता निमुखालाई दुःख दिइरहेको छ। थाहा छैन। झापा बिर्तामोडका कपिल विश्वकर्मा एमआरपी नवीकरण गरेर ईपासपोर्ट बनाउन निकै सास्ती खेपिरहेका छन्। विभागको सर्भरबाट चारपटक भरेको फाराम रिजेक्ट भइसकेको उनले सुनाए। उनी पाँचौं पटक पासपोर्ट लिन लाइन लागेको अवस्थामा भेटिए। आज म्यासेज आउँछ भोलि आउँछ भनेर कुर्दा कुर्दै ४ दिन भयो। बुझ्दा त फाराम नै रिजेक्ट भयो। एक पटक हो होर, चारचार पटकसम्म पो रिजेक्ट भयो, उनले भने, कहिले फिंगर प्रिन्ट मिलेन भन्छ। कहिले पुरानो पासपोर्टको स्क्यान गरेको मिलेन। घरी फोटो राम्रो आएन भन्छ। यो त अफिसमा बस्ने कर्मचारीको कमजोरी हो नि त ! यसले हामी दुःख भोगिरहेका छौं। पासपोर्ट बनाउन लाग्ने दस्तुरभन्दा काठमाडौं बसाईले पाँच गुणा बढी खर्च भइसकेको उनले सुनाए। उनी काठमाडौं आउँदा ईपासपोर्ट बनाउने पक्रियाबारे केही थाहा थिएन। जिल्लाबाट एक महिना लाग्ने भन्यो। काठमाडौं जाँदा २४ घण्टामै काम हुन भनेर सुनायो, उनले भने, पहिला कुरो त हामीलाई सहजै फाराम नै दिँदैन। अनलाइन फाराम भरेर समय लिन बिचौलियाको भर पर्छ। सरकार नै भ्रष्ट र नीतिविहीन रहेको आरोप उनले लगाए। सायद यही कारण हामी नेपाली जनताले दुःख पाइरहेका छौं, उनले भने, बिहानै आएर लाइनमा बसियो। आज पनि पासपोर्ट आउँ कि आउँदैन पत्तो छैन। म त भन्छु पसलमा बिक्री गर्न पासपोर्ट राखिदिए हुन्छ कार्टुनमा। जसरी पनि हामीलाई पासपोर्ट लिएर विदेश उड्नु छ। गरिबीको चोटले बाध्य भई ऋणको भारी बोकेर विदेश जानुपर्ने अवस्था आएको विश्वकर्मा सुनाए। चिसोमा हातखुट्टा लगलग काम्छ। तै पनि दैनिक चार हजार दैनिक बढी मान्छे लाइन बस्छन् होला। दुई हजारको मुस्किलले काम हुन्छ। अरू त्यसै दुःख पाएर फर्किन्छ, उनले आक्रोश पोख्दै भने, सब सेटिङमा काम हुन्छ यहाँभित्र। सरकारलाई राजस्वसँग मात्रै सरोकार छ। जनताले कति दुःख पाइरहेको छ भन्ने कुराँंग किन मतलब होस् पनि। गोरखाका दीपेन्द्र घले पनि लागातार १० दिनदेखि विभाग धाइरहेका छन्। तर, उनको हातमा पासपोर्ट परेको छैन। पासपोर्टका लागि राजस्व बुझाए। फोटो खिचेको पनि १० दिन भयो। हातमा पासपोर्ट परेको छैन, उनले भने, किन यस्तो भयो भनेर कर्मचारी भन्दैन। म्यासेज पनि आउँदैन। दिनमा पासपोर्ट बनाउने समयका लागि अग्रिम बुकिङको फाराम खुल्छ। एक सेकेन्डमा २५ सयले प्रयास गरेको हुन्छ। अत्यधिक लोडले सर्भरले नै काम गर्दैन। कहिले डेट दिन्छ भनेर कुरेर बसेको २० दिन भयो। डेट नै निस्किँदैन, ओखलढुंगाका युवराज चौलागाईंले भने, के गर्ने बसाईमा ४० हजार सिद्धियो। सरकारले के गरेको कुन्नी यस्तो ? उनी यसअघि मलेसिया र दुबई गएका थिए। अब ईपासपोर्ट बनाएर मलेसिया जाने तयारीमा छन्। पासपोर्ट अर्जेन्ट चाहिएको थियो। त्यही भएर काठमाडौं आएँ। यहाँ त झनै दुःख पाए, उनले भने, दलाल नलगाई त काम बन्दैन। ५० हजार लिएर आएको थिएँ। सबै सक्यो। अब घरबाट अझै पैसा मगाएको छु। दोलखाका इशान खड्कालाई सरकारी सेवा प्रदान गर्ने तौरतरिका देख्दा बिरक्त लागेको छ। पहिला थोरै रकममा एकै दिनमा हातमै पासपोर्ट आउँथ्यो। अहिले २५० रुपैयाँको अनलाइन फारामको बिचौलियाले ५ हजारदेखि ताल परे १० हजार लिन्छ। हेर्ने, बोल्ने, कारबाही गर्ने कोही छैन, उनले दुःख बिसाउँदै भने, नेपालीले नेपालीलाई ठगिरहेको छ एकदम ठगिरहेको छ। किन यस्तो हुन्छ भन्ने प्रश्नमा उनले भने, अफिस खुल्छ १० बजे। त्यसका लागि बिहानै ३ बजे लाइन बस्नुपर्छ। १० दिन भयो। सरकारले नयाँ सिटम ल्याउँछ सेवा दिन हैन बिचौलियाबाट हामीलाई। पहुँच हुनेको काम तुरुन्तै हुन्छ। गार्डले नै काम गरिदिन्छ। हाम्रो त यहाँ कोही पनि छैन। न मावली छ न त ससुरालीको चिनजान छ। सार्वजनिक सेवालाई प्रभावकारी र जनमैत्री बनाउन सुशासन ऐन, २०६४ छ। तर, यसको प्रभावकारी कार्यान्वयन नभएको अधिवक्ता टीकाध्वंज खड्काले बताए। कर्मचारीहरू पार्टीको झन्डामुनि पुग्दा सार्वजनिक सेवा प्रभावकारी नभएको उनको ठम्याइ छ। सबै कार्यालयमा जनगुणासो सुन्ने र सेवाग्राहीको समस्या समाधान गरिने अधिकारी पनि राखिएको छ। तर, उनीहरूले गम्भीर भएर काम गर्दैनन्। जसले गर्दा नागरिकले सरकारी सेवा सुविधा सहज पाउन सकिरहेको छैन, उनले भने, राजनीतिक दल, नागरिक समाज सुशासन प्रतिबद्ध हुनुपर्छ। स्थानीय स्तरमा रहेका राजनीतिक दलहरूले कमिटीहरू निगरानी समूहको रूपमा काम गर्नुपर्छ। सिस्टममा खराबी हुँदा सेवा अवरुद्ध विभागको सिस्टममा पुस १७ गतेदेखि समस्या आई राहदानी छपाइ तथा वितरण अवरुद्ध भएको छ। विभागले सो समस्या समाधानका लागि निरन्तर कार्य गरिरहेको र सिस्टम पूर्णरूपमा सुचारु हुन केही समय लाग्ने भएकाले राहदानीका लागि आवेदन दिएका आवेदकहरूले आफ्नो मोबाइलमा एसएमएसम्यासेज आएपछि मात्र विभागमा आउनुहुन अनुरोध छ, विभागकी प्रवक्ता दुरपदा सापकोटाले मंगलबार जारी गरेको सूचनामा लेखिएको छ। देशभरिमा दैनिक १० हजारभन्दा बढी राहदानी माग छ। तर, विभागले ६ हजार मात्रै प्रिन्ट गर्ने गरेको छ। यसले गर्दा सेवाग्राही चिसोमा मध्यरातदेखि पासपोर्ट लिन विभाग अगाडि लाइन लाग्न बाध्य भएका हुन्। परराष्ट्र मन्त्रालयले राहदानी खरिद प्रक्रियामा गरेको गैरजिम्मेवारी पनि पनि मुख्यकारण बनेको छ। फ्रान्सको आइडिमिया कम्पनीसँग सरकारले राहदानीको बुकलेट र सर्भर खरिद गरेको थियो। एक सेकेन्डमा २५ सय सेवाग्राहीले मात्र उक्त सर्भर प्रयोग गर्न सक्छन्। त्योभन्दा बढी चाप परे साइटमा हाइट्राफिक ट्राफिक जाम हुन्छ। सर्भर ह्याङ भएर काम गर्दैन। यसले गर्दा सेवाग्राहीले पासपोर्ट बनाउन फाराम भरेर पासपोर्ट बनाउन समय बुकिङ गर्न सक्दैनन्। दैनिक फाराम कम खुल्ने तर, माग धेरै भएकाले सेवाग्राहीलाई समस्या हुने गरेको छ। हामीले ५० लाख पासपोर्टको बुकलेट माग गरेका थियौं। तर, सरकारबाट २० लाखको स्वीकृति मात्रै पायो। त्यहीअनुसार सम्बन्धित कम्पनीले सर्भरको क्षमता दियो, विभागका निर्देशक कुमार राईले भने, जति हाम्रो आवश्यकता हो त्यसअनुसारको स्वीकृति नै सरकारबाट पाएनौं। सर्भरको क्षमता बढाउन तयारी भइरहेको छ। राहदानी विभागले सन् २०१० को डिसेम्बर २६ देखि एमआरपीलाई विस्थापित गर्दै एक वर्षदेखि ईपासपोर्ट वितरण गर्नु सुरु गरिएको थियो। एक महिनाभित्र लाइन नहटे कारबाही : प्रधानमन्त्री प्रधानमन्त्री पुष्पकमल दाहालले नागरिकलाई सरकारी सेवा सहज बनाउन सचिवहरूलाई मंगलबार कडा निर्देशन दिए। संघीताको अभ्याससँगै नागरिकको घरदैलोमा नै सेवा पुग्ने जनअपेक्षा पूरा हुन नसकेको छैन। एक महिनाभित्र सार्वजनिक सेवा सुधार नभए कडा कारबाही गर्ने सचिवहरूलाई प्रधानमन्त्रीले चेतावनी दिएका थिए। अहिले तपाईं हामी यो बैठक गरिरहँदा राहदानी लिन बिहान २ बजेदेखि लाइनमा बसेको समाचार प्रकाशित भएको छ। राष्ट्रिय परिचयपत्र लिने सास्ती उत्तिकै छ। त्यो परिचयपत्र किन आवश्यक भएको हो भन्ने प्रश्नको चित्तबुझ्दो उत्तर हामीसँग छैन, उनले भने, अहिलेकै गतिमा राष्ट्रिय परिचयपत्रको काम हुने हो भने ३ करोड नेपालीको हातमा परिचयपत्र पुग्न दशकांै लाग्छ। सवारी चालक अनुमतिपत्र लिन पनि वर्षौं कुर्नुपर्ने अवस्था छ। यसतर्फ तत्काल ध्यान दिनुपर्यो। सम्बोधनका क्रममा प्रधानमन्त्रीले शिक्षा, स्वास्थ्य, यातायातजस्ता आधारभूत सेवा, राहदानी, सवारी चालक अनुमतिपत्र, राष्ट्रिय परिचयपत्र वितरण तथा मालपोत कर दस्तुर बुझाउने जस्ता सेवा लिन नागरिकले बेहोरेका सास्ती हटाउने काम तत्काल प्राथमिकतामा राख्नु निर्देशन दिए। सरकार गठनको एक महिनाभित्र राहदानी, राष्ट्रिय परिचयपत्र, सवारी लाइसेन्स, शिक्षा मन्त्रालयबाट प्रदान गरिने नो अब्जेक्सन सर्टिफिकेट, सरकारी अस्पतालमा विरामको उपचार, मालपोत, नापी, कर दस्तुर बुझाउने ठाउँमा सेवाग्राहीले अहिले जस्तै लाइनमा बस्ने सास्ती देखियो भने निर्ममतापूर्वक जिम्मेवार पदाधिकारीलाई कारबाही गर्नुपर्ने अवस्थामा आउनेछ, उनले भने। यातायात कार्यालयमा मन्त्रीको अनुगमन उपप्रधान तथा भौतिक पूर्वाधार तथा यातायातमन्त्री नारायणकाजी श्रेष्ठले यातायात क्षेत्रमा देखिएका सबै समस्या समाधानका लागि हस्तक्षेपकारी कार्ययोजना बनाएर लागू गरिने बताएका छन्। मंगलबार काठमाडौं र ललितपुरस्थित यातायात व्यवस्था कार्यालयको स्थलगत निरीक्षणपछि उनले प्रदेश सरकारसँगको समन्वयमा यातायात क्षेत्रको सुधारका लागि काम गर्ने प्रतिबद्धता व्यक्त गरेका हुन्। यातायात व्यवस्था सुधारका लागि संघीय र प्रदेश सरकारबीच छलफल भइरहेको उनले बताए। अहिलेसम्मका यातायात व्यवस्थाका कमजोरीलाई सच्याउने र समस्या समाधान गरी सेवाग्राहीलाई छिटोभन्दा छिटो गुणस्तरीय सेवा दिइने उनको भनाइ छ। नागरिकले सेवा लिँदा दुःख पाइरहेकाले स्थलगत रूपमा अवलोकन गरी प्रत्यक्ष जानकारी लिन आफू कार्यालय आइपुगेको उपप्रधानमन्त्री श्रेष्ठले बताए। डिजिटल माध्यमबाट सेवा प्रवाह तथा कर्मचारीलाई अभिमुखीकरण र आवश्यकताअनुसार कर्मचारी थप गरी समस्या हल गर्छौं, उनले भने।"
विराटनगरमा सिटी बस सञ्चालनको तयारी,"विराटनगर : विराटनगर महानगरपालिकाले नगर क्षेत्रभित्र सिटी बस सञ्चालन गर्ने भएको छ। सर्वसाधारणको सहज आवागमनको उद्देश्यसहित महानगरले सिटी बस सञ्चालन गर्ने भएको हो। प्रारम्भिक चरणमा १८ वटा सिटी बस सञ्चालनको तयारी रहेको महानगरले जनाएको छ। महानगरका अनुसार निजी क्षेत्रसँगको साझेदारीमा नगर बस सञ्चालन गर्ने गृहकार्य भइरहेको छ। यसअघि पनि विराटनगरले नगर बस सञ्चालन गर्ने योजना बनाएको थियो। तर, विविध कारणले उक्त योजना सफल हुन सकेको थिएन। यसपटक विस्तृत कार्ययोजनासहित बस सञ्चालनको तयारी गरिएको महानगरका मेयर नागेश कोईरालाले बताए। महानगरमा चल्ने गरी बस सञ्चालनको तयारी भइरहेको उनले जानकारी दिए। बस बातानुकुलित सुविधासहितको हुने महानगरले जनाएको छ। महानगरका अनुसार सिटी बसमा वृद्धवृद्धाहरूले निःशूल्क आवागमन गर्न पाउने छन्। बसमा महिला र विद्यार्थीलाई पनि विशेष सहुलियत प्रदान गरिने जानकारी दिइएको छ। बस सञ्चालनका लागि रुट पनि तयार भइसकेको मेयर कोईरालाले अन्नपूर्णलाई बताए। बस सेवा सञ्चालनका लागि प्रदेश लगानी बोर्डसँग आवश्यक समन्वय भइरहेको उनले जानकारी दिए। बस सञ्चालनका लागि महानगरपालिकासँग श्रीपदी ट्रेडिङले साझेदारी गर्ने बताइएको छ। प्रदेश सरकार गठनपश्चात् बाँकी रहेका प्रक्रिया अघि बढाइने जनाइएको छ।"
नगरस्तरीय राष्ट्रपति रनिङ्ग शिल्ड प्रकाश माविलाई,"बेनी : बेनी नगरपालिकाले आयोजना गरेको अन्तर विद्यालयस्तरीय तेस्रो राष्ट्रपति रनिङ्ग शिल्ड खेलकुद प्रतियोगितामा प्रकाश मावि विजयी भएको छ । १५ स्वर्ण, ५ रजत र ९ कास्य पदकसहित प्रकाश माविले नगद ५१ हजार रुपैयाँ पुरस्कार सहित रनिङ्ग शिल्ड, ट्रफी र खेलाडीहरुले मेडल प्राप्त गरे । १० स्वर्ण, १० रजत र ९ कास्य पदक जितेको माउन्ट एभरेष्ट आवासीय मावि द्वितीय भयो । माउन्टले यसअघि एकपटक राष्ट्रपति रनिङ्ग शिल्ड जितेको थियो । यसअघि दुई पटक रनिङ्ग शिल्ड जितेको न्यु वेष्ट पोइन्ट आवासीय मावि ८ स्वर्ण, १४ रजत र ८ कास्य पदक सहित तेस्रो स्थानमा खुम्चियो । दोस्रो र तेस्रो हुने विद्यालयले नगद ४० हजार रुपैयाँ र ३० हजार रुपैयाँसहित ट्रफीको साथै विद्यार्थीले मेडल र प्रमाणपत्र पाए । प्रतिनिधिसभा सदस्य खमबहादुर गर्बुजा (खम्बिर), नगर प्रमुख सुरत केसी, उपप्रमुख ज्योती लामिछाने, निवर्तमान नगर प्रमुख हरिकुमार श्रेष्ठ, कार्यपालिका सदस्य कृष्णकुमार विश्वकर्मा, वडा अध्यक्ष उत्तम कर्माचार्य, रमेशकुमार श्रेष्ठ, प्रहरी नायव उपरिक्षक तिलक भारती, प्रकाश थापा लगायतले पुरस्कार वितरण गरेका थिए । तीन दिनसम्म सञ्चालन भएको प्रतियोगितामा २९७ पदकका लागि २५ वटा विद्यालयका करिब नौ सय जना विद्यार्थीहरुले सहभागिता जनाएका थिए । प्रतियोगितामा भलिबल, कवड्डी, एथलेटिक्स र मार्सल आटर््स बिधाका ४८ वटा खेलमा प्रतिस्पर्धा भएको थियो । विधागत खेलमा उत्कृष्ट खेलाडीलाई नगदसहित पुरस्कृत गरिएको थियो । खुल्ला मञ्चमा एथलेटिक्स, न्यु वेष्ट पोइन्ट आवासीय माविको खेलमैदानमा भलिबल, कवर्डहलमा मार्सल आट्स र कवड्डी खेल सञ्चालन गरिएको छ । नगरस्तरीय प्रतियोगितामा उत्कृष्ट प्रर्दशन गरेका खेलाडीले जिल्ला, प्रदेश र राष्ट्रिय स्तरको प्रतियोगिता खेल्ने अवसर पाउने नगर उपप्रमुख लामिछानेले बताइन् । नगर प्रमुख केसीले सहभागी २५ मध्ये १९ वटा विद्यालयले पदक जितेर खेललाई शिक्षासँग जोड्ने नगरपालिकाको प्रयास सफल भएको बताए ।"

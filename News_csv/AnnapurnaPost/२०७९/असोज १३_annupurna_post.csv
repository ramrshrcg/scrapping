शीर्षक,विवरण
कान्ति बाल अस्पतालमा लेखा शाखा प्रमुखको कार्यकक्षमा ताला,"काठमाडौं : दसैंको मुखमा कर्मचारीलाई तलब भत्ता नदिएको भन्दै कान्ति बाल अस्पतालको लेखा शाखा प्रमुखको कार्यकक्षमा पीडित कर्मचारीले ताला लगाएका छन्। पीडित कर्मचारीले अस्पतालका लेखा शाखा उपसचिव श्रीराम दाहालको कार्यकक्षमा मंगलबारदेखि तालाबन्दी गरेका हुन्। अस्पतालसँगको सहमतिअनुसार कर्मचारीलाई वेवास्ता गरिएको पीडित कर्मचारीको भनाइ छ। पीडित कर्मचारी शिव प्याकुरेलले माग सम्बोधन नहुँदासम्म तालाबन्दी जारी रहने अन्नपूर्णलाई जानकारी दिए। पीडित कर्मचारीले विज्ञप्ति जारी गर्दै भनेका छन्, 'विकास समितिका कर्मचारीहरूको आन्दोलनपश्चात् अस्पतालसँग सहमति सम्झौता भई ६ महिनाभन्दा बढी काम गर्ने कर्मचारीलाई एक महिनाको तलब बराबरको चाडपर्व खर्च दिने गरी अस्पताल विकास समिति बोर्डको निर्णय र निर्देशकज्यूले लिखित निर्देशन समेतलाई अवज्ञा गर्दै चाडपर्वको मुखमा कर्मचारीको भत्ता नदिएका कारणले सो भत्ताको प्राप्ति नहुँदासम्म लेखा प्रमुखको कार्यकक्षमा तालाबन्दी गरिएको छ।'"
स्याउ बोकेको ट्रक दुर्घटनामा चालकको मृत्यु,"जुम्ला : हिमा गाउँपालिका१ आचार्य लिहीमा स्याउ बोकेको ट्रक दुर्घटना हुँदा चालकको मृत्यु भएको जिल्ला प्रहरी कार्यालय जुम्लाका प्रहरी नायब उपरीक्षक नरेन्द्र चन्दले जानकारी दिए। उनले भने, 'बागमती प्रदेश, ०३००१ ख २१६४ नम्बरको ट्रक बुधबार राति दुर्घटना हुँदा ट्रक चालक मकवानपुर निवासी अविनाश लामाको मृत्यु भएको छ। सहचालक मकवानपुर कै हरि न्यौपाने घाइते भएका छन्।' घाइतेलाई राति नै कर्णाली स्वास्थ्य विज्ञान प्रतिष्ठान शिक्षण अस्पतालमा लगेर उपचार गरिएको छ। घाइते न्यौपानेको टाउकोमा चोट लागेको प्रहरी नायब उपरीक्षक चन्दले जानकारी दिए। सो ट्रकमा सात सय कार्टुन स्याउ रहेको प्रहरीले जनाएको छ।"
"थप ४५ जनामा कोरोना पुष्टि, सक्रिय संक्रमित १०७७",काठमाडौं : थप ४५ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट २६७८ नमूना परीक्षण गर्दा ४५ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट १३०७ र एन्टिजेनबाट १३७१ नमूनाको परीक्षण गर्दा पीसीआरबाट २५ र एन्टिजेनबाट २० नमूनाको रिपोर्ट पोजिटिभ आएको हो। मन्त्रालयका अनुसार थप ७० जना कोरोनामुक्त भएका छन्। हाल सक्रिय कोरोना संक्रमितको संख्या १०७७ पुगेको छ।
"प्रदेश सांसदसहित नेकपा समाजवादीका ११ नेता फर्किए, ओलीले गरे स्वागत","सिमरा : मधेस प्रदेशका दुई सांसदसहित नेकपा एकिकृत समाजवादीका ११ जना नेता नेकपा एमाले फर्किएका छन्। एमालेको च्यासलस्थित केन्द्रीय कार्यालयमा बिहीबार आयोजित कार्यक्रममा उनीहरू एमालेमा फर्किएका हुन्। एमाले फर्किनेमा नेकपा एसका केन्द्रीय सदस्य एवं जिल्ला अध्यक्ष सुन्दर विश्वकर्मा, निवर्तमान प्रदेश सभा सदस्य एवं केन्द्रीय निर्वाचन आयोग सदस्य सीता गुरुङलगायत छन्। विश्वकर्मा बारा क्षेत्र नं ४(क) बाट निर्वाचन प्रदेश सांसद र गुरुङ मधेस प्रदेशको निवर्तमान समानुपातिक सांसद हुन्। त्यसैगरी एमाले फर्किएका अन्यमा केन्द्रीय परिषद् सदस्य कौशल किशोर सिंह, महेश विश्वकर्मा, मधेस प्रदेश कमिटी सदस्य दशरथ राम, विद्या थापा, मिन रहपाल, जिल्ला कमिटी सदस्य मञ्जु खनाल, मञ्जु भट्टराई, अच्छेलाल राम र मुक्ती सहनी रहेका छन्। नेकपा एमालेबाट छुट्टिएर माधवकुमार नेपालको नेतृत्वमा समाजवादी पार्टी निर्माण भएपछि उनीहरु सोही पार्टीमा सक्रिय रहँदै आएका थिए। समाजवादीको विभिन्न जिम्मेवारी रहँदै आएका उनीहरु अन्ततः एमाले फर्किएका हुन्। उनीहरुलाई नेकपा एमालेका अध्यक्ष केपी शर्मा ओलीले पार्टी प्रवेश गराएका थिए। पार्टीमा स्वागत गर्दै अध्यक्ष ओलीले बाटो बिराएर केही समय अन्यत्र रहेपनि पुनः फर्किने निर्णय लिएकोमा खुसी व्यक्त गरेका थिए। अध्यक्ष ओली पार्टीको काममा सक्रिय भएर लाग्न निर्देशन दिएको कार्यक्रममा सहभागी गुरुङले बताइन्। जिल्लाका प्रभावशाली नेतासहितको टोली एमालेमा फर्कने तयारी गरेपछि उक्त निर्णय नलिन र पार्टीमै बस्न समाजवादीका केन्द्रीय स्तरका नेताले आश्वासन र दबाब दिएका थिए। तर देशका लागि काम गर्ने पार्टी एमालेबाहेक अन्य नभएको निष्कर्षसहित निर्णय लिइसकेकाले दबाबमा आफहरु नपरेको उनीहरुको भनाइ थियो। पार्टी प्रवेश कार्यक्रममा नेकपा एमालेका पोलिटव्युरो सदस्य पुरुषोत्तम पौडेल, अच्युत मैनाली, बाराका अध्यक्ष एवं कलैया उपमहानगरपालिकाका नगर प्रमुख विनोद साह, कोल्हबी नगरपालिकाका पूर्व नगर प्रमुख भरतबहादुर भण्डारीलगायत बाराका नेताहरु सहभागी थिए। पार्टीको जिल्ला कमिटी अध्यक्षनै एमाले प्रवेश गरेपछि समाजवादीले बिजेन्द्र चौधरीलाई कार्यवाहक अध्यक्ष तोकेको छ।"
"जुम्लामा स्याउ बोकेको ट्रक दुर्घटना, चालकको मृत्यु, सहचालक घाइते",मुगु : जुम्लाको सिंजा गाउँपालिकाको आचार्य लिहीमा स्याउ बोकेको ट्रक दुर्घटना हुँदा एकजनाको मृत्यु भएको छ। कर्णाली प्रदेश ०३००१ ख २१६४ नम्बरको ट्रक बुधबार राति दुर्घटना हुँदा चालकको मृत्यु र सहचालक घाइते भएको प्रहरीले जनाएको छ। जिल्ला प्रहरी कार्यालयका प्रहरी नायव उपरीक्षक नरेन्द्र चन्दका अनुसार ट्रक दुर्घटनामा मकवानपुर निवासी चालक अविनाश लामाको मृत्यु भएको हो। सोही दुर्घटनामा सहचालक हरी न्यौपाने घाइते भएको प्रहरीले जनाएको छ। घाइते न्यौपानेको टाउकोमा गहिरो चोट लागेको छ। उनको कर्णाली स्वास्थ्य विज्ञान प्रतिष्ठान शिक्षण अस्पताल जुम्लामा उपचार भइरहेको छ।
मोटरसाइकल चोरी गर्ने ६ जना पक्राउ,"दैलेख : आठबीस नगरपालिका१ का कुश्माखर आचार्यको १५० सिसीको पल्सर मोटरसाइकल भदौ गत ७ गते राखेकै ठाउँबाट बेपत्ता भयो। लक्ष्मी मावीको प्रअसमेत रहेका आचार्यले आफ्नो मोटरसाइकल सत्तलास्थित हस्तबहादुर थापाको घरमा राखेका थिए। मोटरसाइकल चोरी भएपछि उनले खोजी सुरु गरे। तर भेटाउन सकेनन्। धेरै खोजी गरे, तर भेट्टाउन सकिएन्, भेटिन्छ भन्ने आश मारिरहेको थिएँ तर, प्रहरीमा निवेदन दिएपछि मोटरसाइकल भेटिन्छ की भन्ने आश लागेको थियो, उनले भने। आफूले प्रयोग गर्दै आएको मोटरसाइकल चोरी भएपछि नयाँ किनिसकेका आचार्य बिहीबार खुसी देखिन्थे। कारण, प्रहरीले उनको चोरी भएको मोटरसाइकल फेला पारेको छ। प्रहरीले उनको मोटरसाइकलमात्र होइन, चोरी गर्ने गिरोहलाई पनि पक्राउ गरेको छ। अछामको तुर्माखाँद गाउँपालिका६ स्थित वडा कार्यालयको मोटरसाइकल खरिद गरेको ३ दिनमै चोरी भयो। वडाध्यक्ष टिकाराम न्यौपानेका अनुसार सरकारी नम्बर प्लेटको मोटरसाइकल भदौ २५ गते हराएको हो। मोटरसाइकल बेपत्ता भएपछि चोरी भएको आशंकमा तत्काल प्रहरीलाई खबर गरेको थिएँ, भेटिन्छ कि भेटिँदैन भन्ने शंका थियो, अन्ततः दैलेख प्रहरीको सक्रियतामा मोटरसाइकल फेला पार्यो। उनले प्रहरीलाई धन्यवादसमेत दिए। यी दुई वटामात्र होइन, दैलेख प्रहरीले विभिन्न समयमा हराएका १२ वटा मोटरसाइकल फेला पारेको छ। मोटरसाइकल सहित डाँका तथा चोरी गिरोहमा संलग्न रहेका ६ जना युवाहरुलाई पक्राउ गरिएको प्रहरी नायब उपरीक्षक (डिएसपी) भुवनेश्वर प्रसाद साहले बताए। विभिन्न मितिमा मोटरसाइकल हराएको भन्दै प्राप्त निवेदनका आधारमा विभिन्न स्थानबाट चोरी भएका १२ वटा मोटरसाइकल र चोरी गिरोहमा संलग्न रहेकाहरुलाई पक्राउ गरिएको छ। उनीहरुमाथि थप छानविन र अनुसन्धान गरिरहेका छौं, डीएसपी साहले भने। उनका अनुसार चामुण्डाविन्द्रासैनी नगरपालिका८ का २१ वर्षीय रोशन शाही, २० वर्षीय दिनेश शाही, २१ वर्षीय बिनोद शाही र २० वर्षीय आशिष शाही पक्राउ परेका छन्। यस्तै दुल्लु नगरपालिका५ मा साथी अटो पार्टस (ग्यारेज) सञ्चालन गरी बस्ने दुई जनालाई समेत पक्राउ गरिएको डीएसपी साहले बताए। ग्यारेज सञ्चालन गरी बस्ने दुल्लु नगरपालिका७ का २८ वर्षीय पुस्करबाबु बज्राचार्य र वडा नम्बर ९ का २० वर्षीय जनक पुरी रहेको उनले बताए। हालसम्म मोटरसाइकल हराएको भन्दै निवेदन दिने जाहेरवाला पीडितहरु ६ जना खुल्न आएको डीएसपी साहले जानकारी दिए।"
"डेंगुबाट एकैदिन दुईको मृत्यु, संक्रमित २८ हजार १०९",काठमाडौं : डेंगु संक्रमणबाट एकैदिन दुई जनाको मृत्यु भएको छ। स्वास्थ्य तथा जनसंख्या मन्त्रालयका अनुसार डेंगु संक्रमणबाट पछिल्लो २४ घण्टामा दुई जनाको मृत्यु भएको हो। योसँगै डेंगुबाट मृत्यु हुनेको संख्या ३८ पुगेको छ। स्वास्थ्य मन्त्रालयका अनुसार हालसम्म २८ हजार १०९ जनामा डेंगु संक्रमण भएको छ। हाल देशभर ७७ वटै जिल्लामा संक्रमण देखिएको छ। स्वास्थ्य मन्त्रालयले डेंगुबाट बच्न फोहर जम्मा भएको ठाउँ सफा गर्न र पूरा बाहुला भएको कपडा लगाउन अनुरोध गरेको छ। विज्ञहरूले डेंगु जोखिम कायम रहेको भन्दै सचेत रहन आग्रह गरेका छन्।
नारायणी अस्पतालमा स्वास्थ्यजन्य फोहोर व्यवस्थापन केन्द्र सञ्चालनमा,"वीरगन्ज : वीरगन्जको नारायणी अस्पतालमा स्वास्थ्यजन्य फोहोर व्यवस्थापन केन्द्र सञ्चालनमा आएको छ। अस्पतालमा बिरामीको उपचारका क्रममा उत्पादन हुने जोखिमयुक्त र जोखिमरहित स्वास्थ्यजन्य वस्तुहरूको वैज्ञानिक व्यवस्थापनका लागि अस्पतालले केन्द्र सञ्चालनमा ल्याएको हो। अस्पताल परिसरमै निर्माण गरिएको केन्द्रको बिहीबार औपचारिक उद्घाटन पनि गरिएको छ। बिहीबार उद्घाटनसँगै केन्द्र सञ्चालनमा आएको अस्पतालका निमित्त मेसु डाक्टर वीरेन्द्रबहादुर प्रधानले बताए। युएनडीपीको आर्थिक सहयोगमा नारायणी अस्पतालमा स्वास्थ्यजन्य फोहोर व्यवस्थापन केन्द्र निर्माण गरिएको हो। केन्द्र निर्माणका लागि युएनडिपीले ११ करोड ९७ लाख रुपैयाँ आर्थिक सहयोग गरेको निमित्त मेसु प्रधानले जानकारी दिए। प्रधानका अनुसार अस्पतालबाट दैनिक १७० केजी स्वास्थ्यजन्य फोहोर उत्पादन हुँदै आएको छ। बिहीबारदेखि सञ्चालनमा आएको केन्द्रमा जडान गरिएको मेसिनबाट प्रतिघण्टा ५० केजी स्वास्थ्यजन्य फोहोरवस्तु प्रशोधन गर्ने क्षमता रहेको छ। यसअघि अस्पतालमा निस्कने स्वास्थ्यजन्य फोहोर वस्तु, अस्पताल परिसरकै खाली जग्गमा अव्यवस्थित रूपमा फालिने गरिएको थियो। जोखिम र प्रदुषणयुक्त ती फोहोर वस्तुका कारण अनेक किसिमका समस्या हुने गरेको थियो। तर अब केन्द्र सञ्चालनमा आएपछि भने स्वास्थ्यजन्य फोहोरको वैज्ञानिक ढंगले व्यवस्थापन गर्न थालिएको र यसले अस्पताल र आसपासका क्षेत्रमा वातावरणीय प्रदूषण पनि नहुने अस्पतालका प्रवक्ता डाक्टर उदयनारायण सिंहले बताए। केन्द्रमा स्वास्थ्यजन्य फोहोर प्रशोधन गरेर ठोस फोहोरहरू बिक्री गर्दा अस्पतालको आन्तरिक आम्दानी पनि बढ्ने भएको सिंहले बताए। उनले भने, 'प्रशोधित फोहोरमध्ये नष्ट गर्नुपर्ने फोहोर महानगरपालिकाको ल्याण्डफिल साइटमा पठाउँछौं, पुनः प्रयोग गर्न मिल्ने (प्लाष्टिक जन्य वस्तु) ठोस फोहोर भने हामी आफैं बिक्री गर्छौं, त्यसको आम्दानीबाट तीन चार जना कर्मचारीलाई तलब पनि खुवाउन सक्छौं।' सिंहले फोहोरलाइ बेचेर मोहोर कमाउन सकिने बताए। बिहीबारदेखि सञ्चालनमा ल्याइएको स्वास्थ्यजन्य फोहोर व्यवस्थापन केन्द्रको उद्घाटन युएनडिपी नेपालका क्षेत्रीय निर्देशक बर्नाडो कोकोले गरेका हुन्।"
दुई विमान एकआपसमा ठोक्किएपछि,"लन्डन : बेलायतको हिथ्रो विमानस्थलमा दुई विमान एकआपसमा ठोक्किएका छन्। कोरियन एयरलायन्सको ७७७ विमान र आइल्यान्ड एयरको ७६७ जेट बुधबार राति सामान्य ठोक्किएको विमानस्थलका प्रवक्ताले पुष्टि गरेको बीबीसीले जनाएको छ। 'घटनामा कोही पनि घाइते भएको सूचना छैन। यात्रु र चालक दलका सदस्यको उद्धार गर्न विमानस्थलमा केही समय आपतकाल घोषणा गरिएको थियो,' उनले भनेका छन्। कोरियन विमानमा सवार गार्जियनका पत्रकार डान सब्बागले दुर्घटना भयंकर भएको उल्लेख गरेका छन्। उनले आफू चढेको विमान अर्को विमानले काटिदिएको अनुभूत भएको उल्लेख गरेका छन्। एक विमानको पंखामा क्षति भएको बताइएको छ। 'हामी विमानभित्र भए पनि केही भएको महसुस गरेनौं। किनकि कसैलाई चोटपटक लागेको हामीले सुनेनौं,' उनले भनेका छन्।"
सीमापार अपराध नियन्त्रण गर्न एपीएफ र एसएसबीबीच सम्झौता पत्रमा हस्ताक्षर,"काठमाडौं : सशस्त्र प्रशरी बल (एपीएफ) र भारतको सशस्त्र सीमा बल (एसएसबी)बीच सीमापार अपराध नियन्त्रण सम्बन्धी सम्झौता पत्रमा हस्ताक्षर भएको छ। सशस्त्र बल मुख्यालय हलचोकमा भएको तीन दिने छैठौं समन्वयात्मक बैठकमा एपीएफका तर्फबाट महानिरीक्षक राजु अर्याल र एसएसबीको तर्फबाट महानिर्देशक सुजय लाल थाओसेनले सम्झौतापत्रमा हस्ताक्षर गरेका छन्। दुई देशबीचको सीमा सुरक्षालाई थप प्रभावकारी बनाउन उक्त सम्झौता भएको सशस्त्र प्रहरी नायव उपरीक्षक शैलेन्द्र थापाले जानकारी दिए। 'सीमापार अपराध नियन्त्रण गरी सीमा सुरक्षालाई थप सुरक्षित बनाउन दुई सुरक्षा निकायबीच निरन्तर समन्वय र सहकार्य तथा सूचना आदान प्रदान गर्ने सहमति भएको छ,' थापाद्वारा जारी विज्ञप्तिमा भनिएको छ। त्यस्तै सीमा नाकामा हेल्प डेस्क स्थापना गर्ने कार्यलाई निरन्तरता दिँदै सीमा क्षेत्रमा प्रभावकारी कार्य गर्ने सहमति भएको सम्झौता पत्रमा उल्लेख छ।"
पार्टीमा नेताहरूलाई गाली गर्ने प्रवृति बढ्यो : माधव नेपाल,कठमाडौं : नेकपा एकीकृत समाजवादीका अध्यक्ष माधवकुमार नेपालले अवसर नपाए पार्टी र नेताहरूलाई गाली गर्ने प्रवृति आफ्नो पार्टीभित्र पनि देखापरेको बताएका छन्। बिहीबार अखिल नेपाल महिला संघ समाजवादीले आयोजना गरेको कार्यक्रममा अध्यक्ष नेपालले आफुलाई अवसर दिए उचित र अरुलाई अवसर दिदा नकारात्मक रुपमा लिने प्रवृति आफ्नो पार्टीभित्र पनि देखापरेको बताए। त्यस्तै अध्यक्ष नेपालले अन्य दलमा अवसर पाए हाम फालिहाल्ने काम पनि नेपाली राजनीतिमा देखिएको बताए। विधि र मापदण्ड तय गरेर संगठनहरुलाई अघि बढाउनुपर्ने उनको भनाइ थियो। त्यस्तै सम्मानित नेता झलनाथ खनालले अब समाजवादको बाटोमा हिँड्नुको विकल्प नभएको बताए। उनले आगामी निर्वाचनमा बढीभन्दा बढी महिला उम्मेदवार खडा गरिने बताए।
"दसैंअघिको अन्तिम कारोबार दिन नेप्सेमा दोहोरो अंकको सुधार, १२ समूहको सूचक सकारात्मक","काठमाडौं : दसैं अघिको अन्तिम कारोबार दिन आज सेयर बजारमा दोहोरो अंकको सुधार आएको छ। नेप्से १६२९ अंकले बढेसँगै कारोबार रकममा पनि सुधार आएको छ। यसदिन २२३ कम्पनीको १७ लाख ९१ हजार ४८० कित्ता सेयर ६३ करोड २४ लाख ७ हजार ६२८ रुपैयाँमा खरिदबिक्री भएको छ। अघिल्लो कारोबार दिन बुधबार नेप्से ६४१ अंकले उकालो लागेको थियो। सो दिन ४८ करोड ५४ लाख बराबरको सेयर कारोबार भएको थियो। कारोबारमा आएका १३ समूहमध्ये १२ को सूचक बढ्यो भने १ को घट्यो। बैंकिङ, डेभलपमेन्ट बैंक,मनु एन्ड प्रो, माइक्रो फाइनान्स,म्युचुअल फन्ड र इन्भेस्टमेन्ट समूहको सूचक १ प्रतिशत बढिले बढ्यो। १२ समूहको सूचक बढ्दा लाइफ इन्स्योरेन्स समूहको सूचक ००६ प्रतिशतले घट्यो। सामलिङ पावरको सूचक ७९४ प्रतिशतले घट्यो। अभियान लघुवित्त वित्तीय संस्थाको सूचक सर्वाधिक ९९८ प्रतिशतले उकालो लाग्यो। कारोबार रकमका आधारमा नेपाल इन्स्योरेन्स कर्पोरेसन प्रोमोटर सेयर शीर्षस्थानमा रह्यो। सो कम्पनीको ४ करोड ४८ लाख रुपैयाँ बराबरको सेयर कारोबार भयो। नबिल बैंक र नेपाल दूरसंचार कम्पनी क्रमश दोस्रो र तेस्रो स्थानमा रहे।"
धनकुटा रोड रेसको उपाधि पुरुष तर्फ देवराज र महिलातर्फ सुनकला राईलाई,"धनकुटा : धनकुटामा सम्पन्न रोड रेस दौड प्रतियोगिताको खुल्लातर्फ देवराज बस्नेत र महिलातर्फ सुनकला राईले उपाधि जितेका छन्। विश्व मुटु दिवसको अवसर पारेर पूर्वप्रहरी संस्था धनकुटाले आयोजना गरेको खुल्ला रोड रेस दौड प्रतियोगितामा पुरुषतर्फ १५ किलोमिटरको दूरी १ घण्टा १ मिनेटमा पार गर्दै वस्नेत र महिलातर्फ ८ किलोमिटरको दूरी ५६ मिनेट ३७ सेकेण्डमा पार गर्दै सुनकलाले उपाधि जितेका हुन्। खुल्लातर्फ उपाधि जितेका बस्नेतले नगद ३० हजार र महिलातर्फ उपाधि जितेकी राईले नगद १० हजार प्राप्त गरे। यस्तै खुल्ला तर्फ दोस्रो भएका सञ्जय श्रेष्ठले १ घण्टा २ मिनेट, तेस्रो भएका प्रताप खड्का १ घण्टा २ मिनेट ५६ सेकेन्ड र सान्त्वना भएका गोविन्द कार्कीले १ घण्टा ३ मिनेट ४१ सेकेण्ड र याङदेब राईले १ घण्टा ४ मिनेट ३२ सेकेण्डमा दूरी पार गरेका थिए। उनीहरूले क्रमशः २० हजार, १० हजार, २ हजार ५ सय र २ हजार नगद जिते। यता महिलातर्फ दोस्रो भएकी रेनुका कार्की ५६ मिनेट ३६ सेकेण्ड र तेस्रो भएकी कल्पना राईले ५९ मिनेट ५४ सेकेण्डमा पूरा गरे। उनीहरूले क्रमशः नगद ७ हजार र ५ हजार हात पारेका छन्। पूर्व प्रहरी संस्था धनकुटाले आयोजना गरेको प्रतियोगितामा खुल्ला तर्फ ७८ जना र महिला तर्फ ९ जना धावकहरूको सहभागिता रहेका पूर्व प्रहरी संस्था धनकुटाका अध्यक्ष योगेन्द्र कार्कीले जानकारी दिए। संस्थाले गत वर्ष पनि खुल्ला दौड प्रतियोगिता आयोजना गरेको थियो। पुरस्कार वितरण कार्यक्रममा धनकुटाका धावक डेविट खेवालाई सम्मान गरिएको छ। खेवाले यसअघि धरान धनकुटा ५ घण्टामा र काठमाडौंदेखि धनकुटासम्म ५६ घण्टा ४७ मिनेट २९ सेकेन्डमा दौड पूरा गरेका थिए। विजयी प्रतियोगिहरूलाई तथा खेवालाई पाख्रिबास नगर प्रमुख ज्ञानबहादुर गुरुङ, पूर्व डिआइजी दिनेश अमात्य लगायतले पुरस्कार वितरण र सम्मान गरेका थिए।"
उम्मेदवार छनोट गर्न एमालेको सचिवालय बैठक बालकोटमा,"काठमाडौं : नकेपा एमालेको सचिवालय बैठक बालकोटमा सुरु भएको छ। आसन्न प्रतिनिधिसभा र प्रदेशसभा निर्वाचनका लागि प्रत्यक्षतर्फका उम्मेदवार टुंगो लगाउन अध्यक्ष केपी शर्मा ओली निवासमा बैठक सुरु भएको हो। बैठकमा यसअघि तोकिएका मापदण्डका आधारमा उम्मेदवार टुंगो लगाउने एमालेका एक नेताले बताए। 'सिफारिस भई आएका आकांक्षीहरु धेरै हुनुहुन्छ। पार्टीले तोकेको मापदण्डका आधारमा उम्मेदवार चयन गर्ने विषयमा छलफल केन्द्रित हुनेछ,' ती नेताको भनाइ छ। एमालेका शीर्ष नेताहरू दसैंअघि नै उम्मेदवार टुंगो लगाउने प्रयासमा छन्।"
सिट बाँडफाँट टुंग्याउन गठबन्धनभित्र अन्तिम कसरत,"काठमाडौं : आसन्न प्रतिनिधिसभा र प्रदेशसभा निर्वाचनका लागि सिट बाँडफाँट टुंग्याउन सत्ता गठबन्धनका नेताहरू आन्तरिक छलफलमा जुटेका छन्। दसैं अगावै सिट फाँडफाँट सक्न नेताहरू अन्तिम कसरतमा जुटेका हुन्। निर्वाचन आयोगले असोज २३ गते प्रतयक्षतर्फ मनोनयन दर्ता गर्ने मिति तय गरेको छ। गठबन्धनका एक नेताका अनुसार प्रतिनिधिसभामा कांग्रेसले ८५, माओवादी केन्द्रले ४४, एकीकृत समाजवादीले १७, जनता समाजवादी पार्टीले १५ र राष्ट्रिय जनमोर्चाले २ सिट पाउने सम्भावना छ। तर, यो नै गठबन्धनभित्रको अन्तिम सहमति नभएको कार्यदल सदस्यसमेत रहेका राष्ट्रिय जनमोर्चाका नेता हिमलाल पुरीले अन्नपूर्णलाई जानकारी दिए। उनले भने, अहिले पनि हामी कार्यदलभित्र छलफलमै छौं। अन्तिम निष्कर्ष निस्किसकेको छैन। आजभोलिमै निर्क्यौल आउँला। सत्ता गठबन्धनमा दलहरुले अहिले पनि आआफ्नो दाबी पेस गरिरहेका छन्। सिट भागबण्डा टुंग्याउन नेताहरूलाई निकै सकस परेको बताइएको छ। दोस्रो तहका नेताहरुले सत्ता गठबन्धनका शीर्ष नेता र कार्यदल सदस्यहरूलाई आफ्नो दाबी नछोड्न चुनौति दिइरहेका छन्।"
प्रदेशस्तरीय खुला भलिबल प्रतियोगिताको उपाधि हाउडीलाई,"कालिकोट : कर्णाली प्रदेश स्तरीय खुला भलिबल प्रतियोगिताको उपाधि जनचेतना युवा क्लब हाउडीले जितेको छ। कर्णाली प्रदेशमा हालसम्मकै सबैभन्दा ठूलो पुरस्कार राशीको प्रदेश स्तरीय खुला भलिबल प्रतियोगिताको उपाधि हाउडीले जितेको हो। बेस्ट अफ फाइभमा तीनवटा खेल जितेर जनचेतना युवा क्लय हाउडी विजेता भयो भने न्यू जेनेरेशन एण्ड डाईनामिक युथ क्लब पलाँता उपविजेता बन्यो। प्रतियोगितामा विजेताले २ लाख २२ हजार २ सय २२ रुपैयाँ र उपविजेता न्यू जेनेरेशन एण्ड डाईनामिक युथ क्लब पलाँताले १ लाख ११ हजार १ सय ११ रुपैयाँ पुरस्कार जित्न सफल भए। उत्कृष्ट खेलाडीहरूले मेडल र ट्रफिहरू समेत पाए। लिगासैनी युथ क्लब कालिकोटका अध्यक्ष हिक्मतजंग मल्लका अनुसार असोज १० गतेदेखि १३ गतेसम्म खेल सञ्चालन भएको हो। लिगासैनी युथ क्लब कालिकोटको आयोजनामा यही असोज १० गतेदेखि सुरु भएको उक्त भलिबल प्रतियोगितामा रुकुम, सल्यान, सुर्खेत कालिकोट लगायतका जिल्लाबाट नौवटा टिमले भाग लिएका थिए। कालिकोटमा बर्सेनि ठूला प्रतियोगिताहरू आयोजना हुने गरेका छन्। नयाँ वर्ष, दसैं, तिहार लगायतका चार्डपर्व, दिवस तथा अन्य सार्वजनिक कार्यक्रममा भलिबल प्रतियोगिता आयोजना गरिन्छ। भलिबल खेल्ने तथा खेलाडीहरू उत्साहित हुने प्रतियोगिता आयोजना नभएकाले आफूहरूले हालसम्मकै ठूलो राशीको पुरस्कारसहित प्रतियोगिता आयोजना गरेको क्लबका अध्यक्ष मल्लले बताए।"
नक्कली शरणार्थी बनाएर अमेरिका लैजानेको प्रलोभनमा नपर्न प्रशासनको अपील,"काठमाडौं : नेपाली नागरिकलाई शरणार्थी परिचयपत्र बनाएर अमेरिका, अष्ट्रेलियालगायत विभिन्न मुलुकमा पठाउने झुठा आश्वासन दिने गरेको पाइएको छ। विभिन्न मुलुक पठाउने बाहनामा गैरशरणार्थीबाट मोटो रकम असुल्ने गरेको पाइएको स्थानीय प्रशासनले जनाएको छ। जिल्ला प्रशासन कार्यालय झापाले हालैका दिनहरूमा नेपाली नागरिकलाई शरणार्थी परिचयपत्र बनाएर विभिन्न मुलुकमा पठाउने झुठा आश्वासन दिई विभिन्न गैर शरणार्थीबाट मोटो रकम असुल्ने गरेको विषयमा ध्यानाकर्षण जनाएको छ। गैरभुटानी शरणार्थीलाई भुटानी शरणार्थी बनाई तेस्रो मुलुक पठाउने भ्रम सिर्जना गरी अफवाह फैलाउने, प्रलोभन दिनेजस्ता कार्य कानुनतः दण्डनीय भएकाले त्यस्तो कार्य गरेको पाइएमा सम्बन्धित शिविरका शिविर निरीक्षक वा नजिकको प्रहरी कार्यालयमा सूचना दिन जिल्ला प्रशासन झापाले अनुरोध गरेको छ। सन् २०२२ मा शरणार्थी परिचयपत्रको म्याद समाप्त भएका र सन् २०२२ मा १६ वर्ष उमेर पूरा भएका भुटानी शरणार्थी शिविर पथरी तथा बेलडाँगी र आउट अफ क्याम्प (क्याम्प बाहिर) रहेका भुटानी शरणार्थी र शरणार्थीका सन्ततीहरूलाई परिचयपत्र नवीकरण तथा नयाँ जारी गर्ने कार्य सम्बन्धित शिविरहरूबाट भइरहेको स्पष्ट पारेको छ।"
अनियमित मासु पसलहरूलाई नगरपालिकामा हाजिर हुन निर्देशन,"भक्तपुर : भक्तपुर नगरपालिकाले बिहीबार नगरका विभिन्न ठाउँका मासु पसलहरूको अनुगमन गरी अनियमितता गर्नेहरूलाई नगरपालिकाभित्र हाजिर हुन निर्देशन दिएको छ। समितिका संयोजक राजकृष्ण गोराको नेतृत्वमा नगरको कमलबिनायकमा रहेका छवटा मासु पसलहरू र वधस्थल एउटा अनुगमन गरी अनियमितता गरेका पसलेहरूलाई तीन दिनभित्र नगरपालिकामा हाजिर हुन निर्देशन दिएको हो। अनुगमनमा विकेश मिट सपलाई निकासको व्यवस्था गर्नुपर्ने, सरसफाईमा ध्यान दिनुपर्ने, एप्रोन सेतो प्रयोग गर्नुपर्ने सुधार नभएकाले सो सुधार गरेर दुई दिनभित्र कार्यालयमा उपस्थित हुन निर्देशन दिएको छ। तराजु तीनथान जफतसमेत गरिएको छ। महाकाली मिट सप नवीकरण गर्न, मूल्यसूची देखिने गरी राख्न, बधस्थल फोहर देखिएको र भुईमा मासु व्यवस्थापन गर्दा रोगका किटाणुहरूबाट संक्रमण हुने भएकाले टेबुलमा मासु व्यवस्थापन गर्नुपर्ने, कामदारहरूलाई एप्रोन, माक्सपञ्जा, हेयरनेट नभएकाले अनिवार्य प्रयोग गर्न दिन, ढल निकासमा भुडीको फोहरहरू सिधै नपठाउन निर्देशन दिई दुई दिनभित्र कार्यालयमा उपस्थित हुन निर्देशन दिएको वडा निरीक्षक रामकृष्ण प्रजापतिले बताए। महाकाली मिट सपमा मूल्यसूची राख्न निर्देशन दिएको छ। त्यस्तै भक्तपुर आर कोल्ड स्टोर नवीकरण गर्न, एप्रोन सेतो प्रयोग गर्न, जिउँदो कुखुरा र वधस्थलसँगै भएकाले जिउँदो कुखुराले देख्ने भएकोले नदेख्ने गरी साथै संक्रमण हुनसक्ने भएकाले छुट्टाछुट्टै राख्न वा पार्टेशन गर्न निर्देशन दिएको छ। न्यू चिकेन स्टोर मासुजन्य बस्तु प्याकिङ्ग गर्दा खाद्य विभागबाट अनुज्ञापत्र लिई लेबल राखी मात्र विक्रीवितरण गर्ने, तराजु नवीकरण गर्ने, म्याद नाघेको ट्राउट माछा ५ किलो २५० ग्राम जफत गरी नष्ट गरियो। तराजु १ जफत गरी दुई दिनभित्र कार्यालयमा उपस्थित हुन निर्देशन दिएको छ। दिलकृष्ण शाहीको मासु पसल दर्ता प्रमाणपत्र नदेखिएकाले प्रमाणपत्र लिई दुई दिनभित्र कार्यालयमा उपस्थित हुन, मूल्यसूची राख्न, मासु झिंगा नभन्किने गरी र धुलो नजाने गरी जालीले छोपेर राख्न वा सिसाको बाकस बनाई व्यवस्थित गर्न, तराजु नापतौल विभागमा नवीकरण गर्न र एप्रोन सेतो प्रयोग गर्न निर्देशन दिएको छ।"
आज नवरात्री चौथो दिन : कुष्माण्डा देवीको पूजा आराधना गरिँदै,"काठमाडौं : नवरात्रको चौथो दिन दसैँ घर वा पूजा कोठामा नौ दुर्गामध्येकी चौथो कुष्माण्डा देवीको विधिपूर्वक पूजा आराधना गरिँदै छ । प्रत्येक वर्ष आश्विन शुक्ल चतुर्थीअर्थात् दुर्गा पक्षको चौथो दिन कुष्माण्डा देवीको विधिपूर्वक पूजा आराधना गर्ने शास्त्रीय विधि छ । आध्यात्मिक, आधिभौतिक र आधिदैविक यी तीन तापलाई कुष्मा भनिन्छ । नवदुर्गामध्येकी चौथो देवी कुष्माण्डाले शरणमा आएका भक्तको तीनै ताप हरिदिने भएकैले यो नामकरण भएको हो । कुष्माण्डाले सुराले भरिएका घडा तथा रगतयुक्त पात्र धारण गर्ने विभिन्न पुराणमा उल्लेख गरिएको छ । श्री दुर्गा सप्तशती ९चण्डी० को देवी कवचमा भनिएको छकुत्सित : ऊष्मा कुष्मात्रिविधतापयुत : संसार :, स अण्डे मांसपेश्यामुदररुपायां यस्या : सा कुष्माण्डा अर्थात् त्रिविध तापयुक्त संसार जसको पेटमा छ, त्यही भगवतीलाई कुष्माण्डा भनिन्छ । नवरात्रको पहिलो दिन असोज १० गते सोमबार दसैँ घर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो । त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो । दोस्रो दिन मङ्गलबार पूजा स्थलमा दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो भने तेस्रो दिन बुधबार चन्द्रघण्टा देवीको निष्ठाका साथ पूजा आराधना गरिएको थियो । बडादसैँको चौथो दिन आज कुष्माण्डा देवीको विधिपूर्वक पूजा आराधना गरिँदै छ । नवरात्रका नौ दिन घटस्थापना गरिएको स्थलमा दुर्गा सप्तशती ९चण्डी०, श्रीमद्देवी भागवतलगायत देवी स्तोत्र पाठसमेत गरिन्छ । नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ । यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन् । नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ । यसरी १५ दिनसम्म नेपालीले बडादसैँ पर्व मनाउँछन् । दुर्गा पक्ष समेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौँ दिन स्कन्दमाता, छैटौँ दिन कात्यायनी, सातौँ दिन कालरात्री, आठौँ दिन महागौरी र नवौँ दिन सिद्धीदात्रीको पूजा आराधना गर्ने गर्ने शास्त्रीय नियम छ । यीनै नौवटा दुर्गाका रुपलाई नवदुर्गा पनि भनिन्छ । नवरात्रमा देशभरका शक्तिपीठमा पूजा आराधना एवं दर्शन गर्ने भक्तजनको भीड लाग्ने गर्छ । काठमाडौँ उपत्यकाका गुह्येश्वरी, जयवागेश्वरी, मैतीदेवी, कालिकास्थान, नक्साल भगवती, भद्रकाली, शोभाभगवती, रक्तकाली, श्वेतकाली, बिजेश्वरी, कङ्केश्वरी, कलङ्कीमाई, चामुण्डा देवी, सुन्दरीमाई, बज्रयोगिनी, इन्द्रायणीलगायत मन्दिरमा बिहानैदेखि भक्तजनको भीड लागेको छ । यसैगरी उपत्यका बाहिरका पलाञ्चोक भगवती, नाला भगवती, चण्डेश्वरी, पाल्चोक भगवती, कमलामाई, इच्छाकामना, मनकामना, गढीमाई, छिन्नमस्ता, गहवामाई, बागलुङ कालिका, विन्ध्यवासिनी, तालबाराही, शैलेश्वरी, उग्रतारालगायत शक्तिपीठमा पनि भक्तजनको भीड लागेको जनाइएको छ । रासस"
अदालतको गोला,"सर्वोच्च अदालतमा हरेक बिहान अचेल एक फरक रमिता देखिन्छ। कार्यालय छिर्नासाथ कर्मचारीले न्यायाधीश र मुद्दाका क्लस्टर बनाएका हुन्छन्। कालो झोलाभित्र हात छिराएर हरेक न्यायाधीशले पहिला पार्टनर छान्ने गोला तान्छन्। अनि, मुद्दाका लागि अर्को गोला झिक्छन्। भाग्यले जो र जे पर्छ, त्यसकै आधारमा न्याय सम्पादन गर्छन्। न्यायालयकै प्रतिवेदनहरूले अदालतमा भ्रष्टाचार बढेको देखाए। कतिपय न्यायाधीश मुद्दाका पक्ष वा विपक्षसँग मिलेर जथाभावी गरेका घटना बढे। त्यसलाई रोक्ने नाममा सर्वोच्चमा नयाँ प्रथा बसाइयो गोला को। यसले प्रधानन्यायाधीशको इजलास तोक्ने विशेषाधिकार मात्र खोसेन, न्यायाधीशहरूको विषय विज्ञताको अर्थसमेत खाइदियो। सर्वोच्चले इजलासको गोलालाई वास्तवमा रसगोला झैं गुलियो ठान्यो। तर, भविष्यमा त्यो अति तीतो हुन पनि सक्छ। यसले प्रधानन्यायाधीशलाई गोला गन्ने साक्षी मा सीमित गराएको छ। न्यायाधीशलाई गोला तान्ने व्यक्ति। के यो मानमर्दन होइन ? गोला तानिएयता के न्यायिक अनियमितता रोकिए त ? बरु यता न्यायाधीश गोला तान्छन्, उता सेटिङ मिलाउने बिचौलियाहरू बजारमा रसगोला (रसबरी) किन्छन्। र, चाहेको फैसला मिलाएर गराउँछन्। यो मैले भनेको होइन, स्वयं न्यायालयकै कागजातहरूले देखाइरहेका छन्। कतिपय न्यायाधीश त्यही अभियोगमा कारबाहीमा परिरहेका छन्। त्यो क्रम बढ्दो छ। त्यो रोगले असल, निष्ठावान् र न्यायको तराजु ढलपल नगराउने अधिकांश न्यायाधीशलाई चोट पुर्याएको छ। केहीले बिराउँदा सारालाई पिराइरहेको छ। त्यसबाट जोगिन पनि अदालतलाई अनियमितताबाट अलग राख्न सक्नुपर्छ। मान थियो, अवहेलना हुन्थ्यो ! सर्वोच्च अदालत (पहिलो संशोधन) ऐन, २०७३ को दफा ६ (१) मा लेखिएको छ, सर्वोच्च अदालतले आफ्नो वा मातहतका अदालतबाट भएको आदेश वा फैसलाको कसैले अवज्ञा गरेमा वा न्याय सम्पादनको कार्यमा अवरोध गरेमा एक वर्षसम्म कैद वा १० हजार रुपैयाँसम्म जरिवाना वा दुवै सजाय वा अन्य उपयुक्त आदेश गर्न सक्नेछ। संविधानको धारा १७ मा स्वतन्त्रताको हक छ। तर, यसको अर्थ असीमित स्वतन्त्रता संविधानले समेत प्रदान गरेको छैन। स्वतन्त्रताका नाममा गर्न नपाइने केही कार्यमध्ये अदालतको अवहेलना पनि हो। यसमा प्रतिबन्ध लगाउने गरी ऐन बनाउन संविधानले रोक लगाएको छैन। अवहेलना वा मानहानिका मुद्दा अदालतमा नगएका पनि होइनन्। ठूलठूला नेतासमेत यही अभियोगमा कठघरामा उभिएका छन्। अहिले आएर अर्थशास्त्रको सिमान्त उपयोगिता ह्रास नियम यसमा लागू हुँदै गएको त होइन ? हर्मन गोसेनको उक्त नियमले भन्छ, अन्य कुरा यथावत् रहेमा कुनै पनि व्यक्तिले आफूसँग भएको वस्तुको उपभोगको मात्रा वृद्धि गर्दै लैजाँदा अतिरिक्त लाभ ह्रास हुँदै जान्छ। जस्तो, एउटा कथनै छ, चिनी पनि धेरै खायो भने तीतो हुन्छ। न्यायालयको गरिमा ह्रास तब सुरु भयो, जब यसले आफ्नै आङ कन्याउन थाल्यो। यहाँभित्र भ्रष्टाचार छ भनेर खोलेरै देखाउन थाल्यो। यसो गर्नु गलत होइन। आत्मसमीक्षा सत्कार्यको द्योतक हो। तर, अदालतमा बढ्दो भ्रष्टाचार र राजनीतिलाई रोक्न प्रयोग गरिएको गोलाप्रथाले कताकता न्यायाधीशदेखि प्रधानन्याधीशसम्मको मानमर्दन भएको अनुभूत गराएको पक्कै छ। प्रधानन्यायाधीश (हाल निलम्बित) चोलेन्द्रशमशेरका हात बाँध्न ल्याइएको यो प्रचलन एकातिर अदालतको अनियमिता देखाउने दर्पण बन्यो, अर्कातिर न्यायाधीशमाथिको मर्यादापूर्ण विश्वसनीयता सदाका लागि घटाउँदै लग्यो। सिमान्त उपयोगिता ह्रास नियमजस्तै। के अदालतको मर्यादा खस्किएकै हो ? विश्वसनीयता गुमिरहेकै हो ? निष्पक्षतामा प्रश्नचिह्न जन्मिएकै हो ? नत्र अदालतले न्याय दिँदैन भन्ने आशयका जनउक्ति कसरी विकास हुँदै गए ? कसरी साख गुमाउँदै गयो न्यायालयले ? यसको समीक्षात्मक विश्लेषण गर्न उही गोलामा पुग्नै पर्ने हुन सक्छ। कुनै दिन यस्तो पनि भनिन सक्छ, प्रधानन्यायाधीश गोलाप्रथाबाट छानौं। अनि, राष्ट्रपति र प्रधानमन्त्री गोलाप्रथाबाट किन छानिएनन् भनेर त्यही अदालतले कारण देखाऊ आदेश जारी गर्न सक्छ। वा, गोलाप्रथाबाट राख्न परमादेश दिन पनि सक्छ। आखिर, संविधानमा नभएका कुरा र भएका अस्पष्टतालाई व्याख्या गर्ने पूर्ण अधिकार सर्वोच्चलाई नै छ। बिमार क्यान्सर, दबाई सिटामोल न्यायालयकै प्रतिवेदन र घटनाक्रम हेर्दा भन्न सकिन्छ यहाँको ठूलो रोग भ्रष्टाचार हो। अनियमितता हो। तर, रोक्न प्रयोग गरियो फगत गोला। गोलाप्रथाले के त्यो अवस्था वा न्यायाधीशको सेटिङ रोकिन्छ त ? अवश्य रोकिन्न। झन् खराब आचरणका न्यायाधीशले बहुआयामिक बार्गेनिङ गर्ने ठाउँ पाउँछन्। जुन न्यायाधीश मुद्दा भजाउन माहिर हुन्छन्, तिनलाई फलाना वा तिलानाकै मुद्दा चाहिन्छ र ? जो इमानदार हुन्छन्, तिनलाई गोलाको अर्थै छैन। सर्वोच्चले इजलासको गोलालाई वास्तवमा रसगोला झैं गुलियो ठान्यो। तर, भविष्यमा त्यो अति तीतो हुन पनि सक्छ। क्यान्सर लाग्यो भने सिटामोलले मात्रै छुँदैनहुँदैन। केमोथेरापी, रेडियोथेरापी, शल्यक्रियाजस्ता उपचार गर्नुपर्छ। हामी न्यायालयमाथि अपार विश्वास गर्छौं। संविधानको मर्म पनि त्यही हो। तर, त्यसमा प्रश्न उठेको मात्र होइन, निकै गहन समस्या बढेको देखिनु हामी नागरिकका लागि दुःखद् हो। जसलाई सिटामोल को उपचारले पुग्दैन कि ? वल्र्ड जस्टिस प्रोजेक्टको रुल अफ ल इन्डेक्स, २०२० मा नेपाल ६१औं नम्बरमा छ। अर्थात् विश्वमुलुकमाझ नेपालको अवस्था खराबमध्ये छ। त्यसयताका वर्षलाई हेर्ने हो भने यो क्रमशः खस्किँदै गएको छ। कानुनी शासन मर्दै गएको छ। राजनीतिले यसलाई निल्दै लगेको छ। जब पूर्वप्रधानमन्त्री बाबुराम भट्टराई र माधवकुमार नेपाल बालुवाटार जग्गा प्रकरणमा जोडिएको मुद्दा पेसीमा चढ्ने निक्र्योल भयो, राजनीतिक शक्तिले प्रधानन्यायाधीशविरुद्ध महाभियोग ल्यायो। राणा महाभियोगका लायक भए पनि संसद्को यो विशेषाधिकार राजनीतिक च्याखे थाप्न प्रयोग भयो। तिनै चोलेन्द्र हुन् जसले हिजोको परमादेशमा नेतृत्वदायी भूमिका खेले। त्यसबाट लाभ लिएका दलहरूले सकेसम्म उनलाई डम्मरु बनाएर बजाए, नसकेपछि हुत्याइदिए। उनी पनि उस्तै, मौकामा राजनीतिक तालमा नाचिदिए, अहिले पछारिए। भाग पनि, बन्डा पनि विडम्बना ! हाम्रो देशमा राजनीतिक पार्टीहरूबीच न्यायाधीश भाग लगाइन्छन्। दलका फेर समातेर र भागको तराजु चढेर अदालत छिरेका त्यस्ता (केही) न्यायाधीशबाट स्वच्छ र निष्पक्ष न्यायको परिकल्पना कसरी गर्ने ? कुन मुद्दा कसको इजलासमा पर्यो थाहा पाउनासाथ निर्णय के आउँछ, सर्वसाधारणसम्मले फ्याट्टै भन्न सक्छन्। फलाना इजलासमा पर्दा एउटा फैसला आउने र तिलाना मा पर्दा ठीक उल्टो हुने छर्लंङ्गै थाहा हुन्छ। के न्याय यस्तै हुन्छ ? न्याय न्यायाधीशको तजबिजभन्दा संविधान र कानुनद्वारा निर्दिष्ट हुनुपर्ने होइन र ? न्यायाधीश त त्यसलाई सम्पादन गर्ने माध्यम मात्र होइनन् र ? तर, कुरो उहीं गएर टुंगिन्छ राजनीतिक भागबन्डाबाट आएका न्यायाधीश। राजनीतिक मात्र होइन, प्रधानन्यायाधीश र वरिष्ठतम् न्यायाधीशको भागमा पनि केही आइपुग्दो रहेछ। बदलामा (प्रधान) न्यायाधीशले राजनीतिमा भाग माग्ने जमाना आइसक्यो। उदाहरण गजेन्द्र हमालको मन्त्रीमा नियुक्ति प्रकरण काफी छ। प्रधानन्यायाधीश चोलेन्द्रशमशेरको कोटामा प्रधानमन्त्री शेरबहादुर देउवाले उनलाई मन्त्री बनाएको रहस्य जब उजागर भयो, हमालले राजीनामै गरिदिए। त्यसैले राणाको पद पनि संकटमा पर्यो। जब राजनीति चढ्यो काँधैमा  न्यायालयको काँधमा जब राजनीति चढ्यो, प्रेमपूर्वक कान निमोठ्न सुरु गर्यो। हिँड्दाहिँड्दै न्यायालय तर्सिन थाल्यो। राजनीतिले जता पुच्छर घुमायो, उतै बटारिन बाध्य हुन थाल्यो। अझ भनौं, त्यसमै रमाउन थाल्यो। हो, न्यायिक विकृति र विचलन त्यहींबाट भित्रिएको हो। संसदीय सुनुवाइको परिकल्पना सदाका लागि न्यायाधीश वा कुनै संवैधानिक निकायका पदाधिकारी, राजदूत आदि तिनका मातहत भनिएको होइन। तर, त्यस्तै भान भएको प्रतीत हुन्छ। संसदीय सुनुवाइ समितिले हालै सर्वोच्चका न्यायाधीशलाई बयान का लागि गरेको पत्राचार यसको उदाहरण हो। कुनै व्यक्ति कहीँ गएर कसैका विरुद्ध केही भनेर पोल्यो भन्दैमा न्यायाधीशहरूलाई बयानमा डाक्नु न्यायिक स्वायत्ततामाथिको प्रहार हो। राजनीति सबै क्षेत्रमा हाबी हुँदा यस्तै हुन्छ। त्यसैले, अदालतलाई राजनीतिको छायाबाट टाढै राखौं। शक्ति पृथकीकरणको सिद्धान्त मुताबिक न्यायालयको मूल दायित्व राजनीतिक बेइमानीको निगरानी हो। तर, अवस्था ठीक उल्टो छ। बेइमान राजनीतिकर्मीको चंगुलमा विस्तारै यो फस्दै गएको छ। गुन लगाएकालाई तिर्ने वा झ्वाँक चलाएकालाई रिस फेर्ने नेपाली राजनीतिको सनकपूर्ण चरित्र न्यायालयमाथि समेत दुरुपयोग भइरहेको छ। तात्तातो अर्को उदाहरण कामु प्रधानन्यायाधीश दीपककुमार कार्कीलाई अवकाशपछि पूर्वप्रधानन्यायाधीशसरहको सुविधा तोकिनु एउटा हो। आखिर गोलाप्रथाले कहाँ रोक्यो गुन लगाउन र तिर्न ? त्यसैले, न्यायालयलाई गोला चाहिएको होइन, आदर्शवान् न्यायाधीश चाहिएको हो। जब न्यायाधीशबाट ठेट निसाफ मिल्छ, गोला प्रथै चाहिन्न। केही न्यायाधीशको बेइमानीलाई सच्याउन नसक्दा धेरैलाई असहज बनाइरहनु पनि हुन्न। जसरी हुन्छ न्यायालयको गरिमा उँचो हुनुपर्छ। न्यायाधीशको सम्मान उच्च हुनुपर्छ। अदालत न्यायको मन्दिर बनिरहनुपर्छ। जनताले खोजेको यत्ति हो।"
स्थिर सरकार बनाऔं,"संघीयताले देशमा राज्य शक्तिको स्रोतलाई जनताको नजिक लगेको छ। संघीयताले दिएको यो विशेष व्यवस्थाको सदुपयोगभन्दा दुरुपयोग भइरहेको छ। देशका सात प्रदेशमा निर्वाचित ५ सय ५० सांसदमध्ये १ सय ८३ जना मन्त्री बनिसकेका छन्। यो कुल सांसद संख्याको एक तिहाइभन्दा बढी हो। प्रदेश१ र बागमतीले तीनतीनवटा मुख्यमन्त्री फेरिसके। लुम्बिनी, गण्डकी र कर्णालीले दुईदुईवटा मुख्यमन्त्री पाए। सुदूरपश्चिम र मधेस प्रदेशका मुख्यमन्त्रीले पाँच वर्ष काम गर्न पाए। मुख्यमन्त्रीले पटकपटक मन्त्रिपरिषद् विस्तार गरे। मन्त्रालय फुटाएर पनि भागबन्डा मिलाए। सांसदलाई पालैपालो मन्त्री बनाए। मन्त्री बन्न पार्टी परिवर्तन भयो। गैरसांसदलाई पनि मन्त्री बनाइयो। सबैभन्दा धेरै मन्त्री त कर्णाली प्रदेशमा भए। प्रदेशसभाका सांसदमध्ये ५७५ प्रतिशत सत्ताको स्वाद चाखिसकेका छन्। माओवादीका त सबै सांसद मन्त्री बनिसके। धेरै मन्त्री बन्ने रेकर्डमा दोस्रो नम्बरमा सुदूरपश्चिम प्रदेश आउँछ। जहाँ ५० प्रतिशत सांसद मन्त्री बने। सुदूरपश्चिममा नेकपा एकीकृत समाजवादीका सबै सांसद मन्त्री बने। लुम्बिनी प्रदेशमा ३३३३, प्रदेश १ मा ३२२५, बागमतीमा ३१८१ प्रतिशत, गण्डकीमा २८३३ र मधेसमा १७७५ प्रतिशत सांसद मन्त्री बनेका छन्। प्रदेश१ ले पाँच वर्षमा प्रदेशको नाम पनि टुंगो लगाउन सकेन। प्रदेश सरकारले जनतालाई संघीयताको अनुभूति हुने खालका काम गर्न सकेनन्। न त प्रदेश सरकार र मन्त्रालयले जनतालाई प्रत्यक्ष लाभ हुने नीति र कार्यक्रम नै ल्याए। सांसद निर्वाचित हुनु भनेकै मन्त्री बन्नजस्तोे मात्रै भएको छ। केन्द्रीय सरकारमा जस्तै सत्ताको होडबाजीमा अस्थिरता निम्त्याएर प्रदेश सरकारले पनि पहिलो कार्यकाल सकाएका छन्। प्रदेशमा मन्त्री मोह, सत्ताहोडमै सकियो ५ वर्ष प्रदेश सरकार मन्त्री उत्पादन गर्ने कारखाना बन्नु दुःखद् कुरा हो। यसको अर्थ त तिनले कति काम गरे भन्नेमा जोडिनु पथ्र्यो। प्रदेशले त विगतमा राज्यको केन्द्रीकृत सोच हटाएर विकेन्द्रीकृत विकासको रोल मोडल बन्नुपथ्र्यो। छिमेकी भारतलगायत देशमा प्रदेश सरकारमा राम्रो काम गरेर केन्द्रीय सरकारको नेतृत्व गरेका थुप्रै अभ्यास छन्। नेपालमा भने प्रदेश सरकार दलका नेतालाई व्यवस्थापन गर्न पद र सुविधा बाँड्ने थलोको रूपमा मात्र भएको भनेर चित्रित हुन थालेको छ। यो अभ्यास कतै पनि संघीयताको मर्म अनुरूप भएको छैन। विगतमा राज्य प्रणालीबाट ओझेलमा परेको क्षेत्र, वर्ग र समुदायको उत्थान र विकासका लागि प्रदेश सरकारले सम्भावनाको खोजी नै गर्न भ्याएको देखिएन। केन्द्रीय सरकारले जस्तै आफ्नो पार्टीले जितेका स्थानीय तहलाई अलि बढी बजेट दिने, सत्ता गठबन्धनका नाममा विकास योजना भागबन्डा गरेर विगतमा जस्तै असमानुपातिक विकासको अभ्यास दोहोर्याउने प्रयत्न भएको छ। नेपालमा २०४६ सालयता कुनै पनि सरकारले पूरा कार्यकाल काम गर्न पाएन। संघीयता आएको पहिलो पाँच वर्षमै प्रदेश सरकारमा पनि त्यही रोग देखिएको छ। दलीय भागबन्डामा मन्त्रिपरिषद् बनाउने, सत्ता मोहले सरकार ढाल्ने र केन्द्रीय सरकारको रोग सल्किएको छ। यी गतिविधिले संघीयतामा प्रदेश सरकार आवश्यक छैन भनेर आवाज उठ्न थालिसकेको छ। प्रदेश सरकारका गतिविधिले यी भनाइलाई मलजल नै गरेको छ। प्रदेश सरकारलाई स्थिर बनाउने हो भने अब त्यो रोग स्थानीय सरकारमा पुग्नेछ। मिलीजुली सरकार बनाउने बाँडीचुँडी खाने थलोको रूपमा सरकार बन्नेछन्। यसले राजनीतिक दलप्रति मात्र होइन, देशको शासनप्रति नै वितृष्णा जगाउनेछ। त्यसैले संघीय, प्रदेश र स्थानीय पाँचवर्षे स्थिर सरकार बनाउन संविधान वा कानुन संशोधन गर्न आवश्यक छ। एकपटक निर्वाचित सरकारले पूरा कार्यकाल काम गर्न पाएमा मात्र नेपालको संघीयताको असल कार्यान्यन र दिगो विकास गर्न सकिन्छ। अब स्थिर सरकार बनाउन राजनीतिक दल र सरकारको ध्यान जान जरुरी छ।"
स्वकीय सचिव : रोजाइ नातागोता नै,"हेटौंडा : बागमती प्रदेशका एक दर्जनभन्दा बढी प्रदेशसभा सदस्यले आफन्तलाई स्वकीय सचिव राखेका थिए। तर, आलोचना बढेपछि धेरैले नातागोतालाई उक्त पदबाट हटाए। काभ्रेकी गोमा भुर्तेलले छोरी पवित्रा भुर्तेललाई स्वकीय सचिव राखेकी थिइन्। उनी एमालेबाट समानुपातिकतर्फ सांसद बनेकी थिइन्। ललितपुरका चेतनाथ सञ्जेलले छोरी अनुपमा सञ्जेललाई नियुक्ति दिलाए। सञ्जेल एमालेबाट निर्वाचित प्रदेशसभा सदस्य निर्वाचित भएका थिए। मकवानपुरकी जुनेलीमाया श्रेष्ठले बुहारी दानमायाँ श्रेष्ठलाई स्वकीय सचिव राखेकी थिइन्। उनी एमालेबाट समानुपातिकतर्फ प्रदेशसभा सदस्य बनेकी थिइन्। चितवनका दावा दोर्जे लामाले ज्वाइँ सुरज थपलियालाई स्वकीय सचिव राखेका थिए। उनी एमालेबाट निर्वाचित भएका थिए। ललितपुरकी देवकी श्रेष्ठले श्रीमान् साजन वान्तवा राईलाई स्वकीय सचिव राखेको प्रदेशसभा सचिवालयको विवरणमा उल्लेख छ। उनी एमालेबाट समानुपातिक सांसद बनेकी थिइन्। पीएमा सांसदको परिवारवाद दोलखाकी रचना खड्काले भाइ सुशील खड्कालाई स्वकीय सचिव राखेकी थिइन्। उनी एमालेबाट समानुपातिकतर्फ प्रदेशसभा सदस्य थिइन्। सिन्धुलीका बुद्धिमान माझीले छोरा विजय माझीलाई स्वकीय सचिव राखे। उनी माओवादी केन्द्र बागमती प्रदेश संसदीय दलका प्रमुख सचेतक थिए। सामाजिक विकासमन्त्री कुमारी मोक्तानले बहिनी तारादेवी मोक्तानलाई स्वकीय सचिव राखेकी थिइन्। दोलखाकी हिमाली गोलेले श्रीमान् सुमनकुमार लामालाई स्वकीय सचिव राखेकी थिइन्। उनी माओवादी केन्द्रबाट समानुपातिक सांसद थिइन्। चितवनकी कञ्चन खनालले श्रीमान् विष्णु पौडेललाई नियुक्ति दिएकी थिइन्। उनी माओवादी केन्द्रबाट सांसद बनेकी थिइन्। कांग्रेसका भीमसेन खत्रीले बुहारी सन्जु खड्कालाई स्वकीय राखेका थिए। खत्री काठमाडौंबाट समानुपातिक सांसद बनेका थिए। चितवनका मिलनबाबु श्रेष्ठले भतिजी मिमिमा श्रेष्ठ, सिन्धुलीकी बिजुला बर्मा राणाले सुशान्त राणा, आन्तरिक मामिला तथा कानुनमन्त्री कृष्णप्रसाद शर्मा खनालले छोरा शुलभ खनाललाई स्वकीय राखे। एकीकृत समाजवादीमा रहेका उनी चितवनबाट प्रदेश सांसद निर्वाचित भएका थिए। राप्रपाकी रिना गुरुङले कान्छो भाइ राजीव गुरुङलाई स्वकीय सचिव राखेकी थिइन्। उनलाई राप्रपाले चितवनबाट समानुपातिक सांसद बनाएको थियो। बागमती प्रदेशसभाको पहिलो कार्यकालका १ सय ७ प्रदेशसभा सदस्यमध्ये सबैले विश्वासिला पात्र मात्र स्वकीय राखेका थिए। तीमध्ये उनीहरूको पहिलो रोजाइमा नजिकका आफन्त र पार्टीका विश्वासिला कार्यकर्ता मात्र परे।"
"अराजक बजार, निरीह उपभोक्ता","चाडपर्वमध्येको महान् चाड दसैं नजिकिँदैछ। नेपाल राष्ट्र बैंकले दसैंका अवसरमा सर्वसाधारणलाई नयाँ नोट साट्ने व्यवस्था गरेको छ। जुन दसैं आएको संकेत हो। तर सबै नेपालीको घरमा भने नयाँ नोट पुग्दैन अथवा पुग्न सक्दैन। भूकम्प र कोरोनाले नेपालीको आय र क्रयशक्ति घटेको छ। अझ कतिपय नेपाली गरिबीको रेखामुनि धकेलिएका छन्। यसले दसैं मनाउने सपना तिनकै मात्र पूरा हुन्छ, जसको नियमित आय छ वा बलियो आयस्रोत छ। गरिब नेपालीले दुःखसुख गरी दसैं मान्नुपर्ने अवस्था छ। अराजक बजारले गरिब नेपाली झनै पीडित छन्। महँगीले चाडपर्वमा मीठोमसिनो खाउँ र एक आङ राम्रो लाउँ भन्ने सपना पूरा गर्न पनि मुस्किल छ गरिब नेपालीलाई। सरकारले अनेक नीतिनियम लगाएर सेवा तथा वस्तुको उत्पादन र आपूर्तिलाई सहज बनाउन खोज्छ। सेवा तथा वस्तुको मूल्यमा नियन्त्रण गर्न पनि खोज्छ। तर, चलाख व्यापारीले नाफा नखाई व्यापार नगर्ने हुँदा अन्तिममा उपभोक्ताले चर्को मूल्य तिर्नैपर्छ। सरकारले करको दर बढाए वा दायरा फराकिलो बनाए पनि त्यसको मूल्य चुकाउने उपभोक्ता नै हुन्। यिनै अन्तिम उपभोक्ता भनेका सर्वसाधारण नागरिक हुन्। भुइँमान्छेदेखि कुलीन वर्गले पनि अराजक बजारको मार खेप्नु परेकै छ। यद्यपि सबैभन्दा बढी मार चाहिँ गरिब नागरिकलाई नै पर्ने गरेको छ। न्यून आय भएका गरिब नागरिकलाई महँगीसँग जुध्न निकै सकस हुने गरेको छ। कुन वस्तुको कतिखेर मूल्य बढ्छ, कसैलाई पत्तो हुँदैन। अनेक बहानामा वस्तुको बजारमूल्य बढिरहेकै हुन्छ। राष्ट्र बैंकको तथ्यांकअनुसार आर्थिक वर्ष २०७८७९ मा वार्षिक औसत मूल्यवृद्धि दर ६३२ प्रतिशत छ। अघिल्लो आर्थिक वर्षमा औसत मूल्यवृद्धि दर ३६० प्रतिशत मात्रै थियो। यस आवमा खाद्य तथा पेयपदार्थ समूहअन्तर्गत घिउ तथा तेल र दाल तथा गेडागुडी उपसमूहको मूल्यवृद्धि दर क्रमशः २६१३ प्रतिशत र ९९२ प्रतिशत छ। सर्वसाधारण नागरिकको आयले हालको मूल्यवृद्धिलाई धान्न निकै कठिन छ। नागरिकको क्रय क्षमता दिनप्रतिदिन कमजोर हुँदै गएको छ। सरकारी बजार अनुगमन कार्य निष्प्रभावी र गलत मनसायले प्रेरित भइदिँदा बजार मूल्य निकै अनियन्त्रित र अराजक बनेको छ। यसको प्रभाव सिधै सर्वसाधारण नागरिकमाथि परेको छ। नीतिनियमले बजार निर्देशित हुनुपर्ने हो। तर, बजारले नीतिनियमलाई निर्देशित गरिरहेको भान हुन्छ। केही शक्तिशाली र पहुँचवाला व्यापारीको हित अनुकूल सरकारी नीतिनियम बन्ने गरेको छ। राष्ट्रिय बजेट नै केही व्यक्तिको हितमा बन्ने गरेको देशमा आमउपभोक्ताको हितमा सरकारी नीतिनियम बन्छ भनेर आशा गर्नु नै व्यर्थ छ। राज्यले सधैं उपभोक्ताको हितलाई भन्दा सीमित उद्योगी व्यवसायीको हितलाई प्राथमिकतामा राख्ने गरेको छ। राष्ट्रिय अर्थतन्त्रको सवालमा निजी क्षेत्रको रूपमा चिनिने उद्योगी व्यवसायीलाई उनीहरूले देशको अर्थतन्त्रमा पुर्याउने योगदानका आधारमा सेवा, सुविधा तथा सहुलियत प्रदान गर्दै आएको छ। निजी क्षेत्र सक्रिय भए अथवा निजी क्षेत्र सक्षम भए देशको अर्थतन्त्र पनि सक्षम र सबल हुने भन्दै निजी क्षेत्रलाई सक्षम बनाउन राज्यले नीतिगत सेवासुविधा तथा सहुलियत प्रदान गर्दै आएको छ। त्यसको तुलनामा आमउपभोक्तालाई राहत प्रदान गर्ने योजना तथा कार्यक्रम भने सर्वथा अभाव रहँदै आएको छ। नुनदेखि सुनसम्मको व्यापारमा व्यापारीले मिसावट, कम तौल र आफूखुसी मूल्य निर्धारण आदि गर्दै सर्वसाधारणलाई ठग्दै आएका छन्। वास्तविक मूल्यभन्दा हजारौं गुणा बढी मूल्य असुलेर उपभोक्ता ठग्ने व्यवसायीले संगठनको आड र राजनीतिक दलको संरक्षणमा राज्यलाई नै चुनौती दिन सक्ने सामथ्र्य बनाएका छन्। पीडित आमउपभोक्ता भने निरीह छन्। बजारलाई व्यवस्थित र नियन्त्रित बनाइराख्न राज्यका तर्फबाट नियमित रूपमा हुनैपर्ने अनुगमन कार्य हुन सकेको छैन। हुन नसक्नुलाई उद्योगी व्यवसायीको दबाब र प्रभावको रूपमा लिने गरिन्छ। मूल्य, गुणस्तर र परिमाणमा समेत सधैं ठगिनु परेका उपभोक्ताको आवाजलाई सुन्ने निकायसमेत निकम्मा बनेको छ। परिणामतः सर्वसाधारण उपभोक्ता व्यवसायीको लापरबाहीसामु निरीह बन्न बाध्य छन्। देशमा उपभोक्ताको हितमा कार्य गर्न स्थापित दर्जनौं संघसंस्था छन्। हजारौं अभियन्ताहरू छन्। तर ती संघसंस्था र अभियन्ता स्वयं उद्योगी व्यवसायीको स्वार्थअनुकूल परिचालन भइदिन्छन्। अर्थशास्त्रीय सिद्धान्तअनुसार माग र आपूर्तिबीच असन्तुलन हुँदा प्राकृतिकरूपमा हुनुपर्ने मूल्यवृद्धि अप्राकृतिक रूपमा हुँदै आएको छ। उद्योगी व्यवसायीमा बढी मुनाफा आर्जन गर्ने होडले गर्दा बजारमा बिनाकारण अप्राकृतिक रूपमा मूल्यवृद्धि हुने गरेको छ। यस्तो अप्राकृतिक मूल्यवृद्धिलाई नियन्त्रण गर्न सहायकसिद्ध हुनुपर्ने बजार अनुगमन कार्य नियमित नहुँदा अथवा प्रभावकारी हुन नसक्दा बजार थप अराजक बन्ने गरेको छ। चाडपर्वलाई लक्षित गरेर मात्रै बजार अनुगमन गर्ने र अनुगमनकर्ताले नै गैरजिम्मेवारीपूर्ण ढंगले काम गर्ने प्रवृत्तिले अहिलेसम्मको बजार अनुगमन कार्य निष्प्रभावी बन्दै आएको छ। अन्ततः सरकार पनि व्यवसायीकै पक्षमा निर्णय गर्न अग्रसर हुने परिपाटीले बजार अनुगमनको औचित्यमाथि नै प्रश्नह्नि खडा हुँदै आएको छ। आसन्न प्रतिनिधिसभा तथा प्रदेशसभा निर्वाचनका कारण पनि यो वर्षको दसैं र त्यसपछि पनि बजार थप अराजक बन्ने र आमउपभोक्ताले मूल्यवृद्धिको चर्को मार खेप्नुपर्ने देखिन्छ। नेपाली व्यवसायीले चीनबाट आयात गरेका दसैंलक्षित सामान चिनियाँ नाकामै अड्किएकाले पनि दसैंमा बजारभाउ चर्को हुने आकलन गरिएको छ। दसैं नजिकिँदै गरेको अवस्थामा सरकारी निकायबाट बजार अनुगमन सुरु भएको छ। चाडपर्वलक्षित यस्तो अनुगमनले बजारको अराजकता नियन्त्रण गर्न भने असफल हुँदै आएको छ। देशका नेता, नीति र नियमलाई नै प्रभावमा पार्न सक्ने व्यवसायीको हैसियतले पनि बजार अनुगमन कार्य निष्प्रभावी बन्दै आएको छ। परिणामतः अराजक बजारमा उपभोक्ता निरीह बनेका छन्। बजार अनुगमन नियमित होस् र प्रभावकारी होस् भन्ने आम उपभोक्ताको अपेक्षा हो।"
विन्ध्यवासिनीमा नवदुर्गा महोत्सव,"पोखराको विन्ध्यवासिनी मन्दिरमा डेढ दशकदेखि नवदुर्गा महोत्सव हुँदै आएको छ। नवरात्रिका अवसरमा हुने यस महोत्सवले विन्ध्यवासिनीको धार्मिक महŒव बोकेको छ। घटस्थापनाका दिनमा विन्ध्यवासिनी मन्दिरबाट नवदुर्गाका नौ रूपको नौ वटी कन्याको झाँकी, १०८ कलससहितको नवदुर्गा शोभायात्रा निकाल्ने गरिन्छ। मोहरिया टोल, नालामुख, चिप्लेढुंगा, महेन्द्रपुल, पालिखेचोक हुँदै विन्ध्यवासिनी मन्दिरमा पुगेर शोभायात्रा टुंगिन्छ। शोभायात्रामा नवदुर्गाको नौ रूपको झाँकीसहित नौ रूपमा सिंगारिएका नवकन्या पोखरा१ सेती नदीबाट ल्याइएको जलसहितको एक सय आठ कलश, विन्ध्यवासिनी मन्दिरको झाँकी, भजन समूह, जातीय भेषभूषालगायतका सांस्कृतिक झाँकी, जातीय समाज, नेपाली सेना, नेपाल प्रहरी, सशस्त्र प्रहरी, नेपाल स्काउट, आमा समूह तथा विभिन्न धार्मिक, सामाजिक संघसंस्थाको सहभागिता रहन्छ। नवदुर्गा महोत्सवअन्तर्गत मन्दिर परिसरमा घटस्थापनाको दिनदेखि महानवमीसम्म दैनिक संगीतमय श्रीमद्देवी भागवत कथा वाचन हुने गर्छ। विन्ध्यवासिनी मन्दिरलाई धार्मिक पर्यटकीय स्थलका रूपमा विकास गर्ने उद्देश्यले बडादसंैमा महोत्सव आयोजना गरिँदै आएको विन्ध्यवासिनी धार्मिक क्षेत्र विकास समितिका सचिव तीर्थ श्रेष्ठले जानकारी दिए । २०४८ सालमा दर्ता भएको यस समितिले २०६४ देखि नियमित रूपमा दुर्गा महोत्सव आयोजना गर्दै आएको छ। संस्कृति संरक्षणदेखि विश्वशान्ति तथा मानव कल्याणको कामना र जातीय सद्भाव तथा धार्मिक पर्यटन प्रवद्र्धनमा सहयोग पुग्ने श्रेष्ठले बताए। महोत्सव अवधिभर समितिले करिव दुई लाख दर्शनार्थी आउने अनुमान गरेको छ। विन्ध्यवासिनी मन्दिरको इतिहास विन्ध्यवासिनी मन्दिरको इतिहास २ सय ५० वर्षभन्दा पुरानो छ। किंवदन्ती अनुसार मन्दिर स्थापनासँगै कास्कीका तत्कालीन राजा सिद्धिनरसिंह शाहले भारतको विन्ध्याञ्चलबाट माता विन्ध्यवासिनीको प्रतिमा ल्याएको कथन छ। १९४५ मा लालमोहर लगाएर दिएको आधारमा पौडेल दाजुभाइले विन्ध्यवासिनी मन्दिरमा पुजारीको काम गर्दै आएका छन्। पौडेलका सन्तानले २०७४ को साउनसम्म मन्दिरको पुजारी बस्दै आएकोमा २०७४ साउनबाट विन्ध्यवासिनी धार्मिक क्षेत्र विकास समितिले पुजारीसँगै भेटी व्यवस्थापनको काम गर्दै आएको सचिव श्रेष्ठले बताए। नेपाल सरकारले २०७२ मा जारी गरेको पुजारी आचारसंहितालाई आधार मानेर मन्दिरका पुजारीलाई मासिक तलब दिने गरी नियुक्त गरिएको छ। पहिलेका पुजारी हटाएपछि मन्दिरको आम्दानी वार्षिक चार करोड रुपैयाँले वृद्धि भएको विन्ध्यवासिनी धार्मिक क्षेत्र विकास समितिका सचिव श्रेष्ठले जानकारी दिए। विन्ध्यवासिनीमा प्रशासनिक भवन आयुर्वेदिक चिकित्सालय थियो। १९५८ मा देवशमशेरले त्यहाँ संस्कृति पाठशाला खोलेका थिए। त्यही कारण यसलाई धार्मिक, सांस्कृतिक केन्द्रको आस्था मात्र नभई शैक्षिक, स्वास्थ्यको महŒवपूर्ण स्थानका रूपमा पनि चिनिन्छ। मन्दिरमा अहिले ५० जना कर्मचारी छन्। २०४३ सालमा धार्मिक विकास समितिको गठन गरी सांगठनिक रूपले विकास र संरक्षण गरिएको छ। समितिको स्थापनापछि राधाकृष्ण मन्दिर, शिव मन्दिर, गणेश मन्दिर, वृद्धा श्रम, सभा भवन, त्रिशूल निर्माण, जैनव द्वार, पार्क निर्माण, गुरुकुल आ श्रम, पानीको व्यवस्थालागयतका काम भएको श्रेष्ठले जानकारी दिए। सामाजिक काममा अब्बल वर्षौंदेखि पुजारीले लिँदै आएको भेटीलाई समितिले सामाजिक तथा धार्मिक काममा प्रयोग गर्दै आएको छ। पहिले कुनै आम्दानी नै नभएको मन्दिरमा अहिले वार्षिक चार करोडभन्दा बढी आम्दानी भइरहेको छ। तीन करोड रुपैयाँको लागतमा गुरुकुल विद्या आश्रम बनेको छ। २७ रोपनी क्षेत्रफलमध्ये आठ रोपनीमा भवन र १८ रोपनीमा गौशाला यज्ञ मण्डप बनाउन लागिएको छ। मन्दिर परिसरमा विभिन्न किसिमका वृक्षरोपण गर्ने योजना अघि सारिएको छ। विन्ध्यवासिनी मन्दिरमा वृद्ध तथा अशक्तहरूका लागि लिफ्ट सञ्चालन गरिएको छ। विभिन्न धार्मिक अनुष्ठानअन्तर्गत दसंैको घटस्थापनादेखि नवदुर्गा महोत्सव, रामनवमी, कृष्णजन्माष्टमी, शिवरात्रिलगायत वर्षमा १२ देखि १५ वटा धार्मिक काम गर्ने गरेको छ। प्राकृतिक चिकित्सालयको योजना आयुर्वेदिक चिकित्सालयका लागि १३ करोड खर्च लाग्ने अनुमान गरिएको छ। विन्ध्यवासिनी धार्मिक विकास समितिको ५३ रोपनी जग्गामध्ये मन्दिर परिसर २७ रोपनीमा फैलिएको छ। गुरुकुल विद्याआश्रम २१ रोपनी जग्गामा बन्दैछ। जहाँ एक सय जनाले निःशुल्क अध्ययन गर्न पाउने छन्।"
मेरो देश बिरामी!,"शीर्षक मेरो होइन, सापटी लिएकी हुँ युनिक पोयटको गीतबाट। यतिबेला युवापुस्तामाझ लोकप्रिय एक र्यापरले महानगरको नेतृत्व सम्हालेर त्यसलाई नमुना सहर बनाउँछु भन्दै डोजर अभियान चलाइरहेका छन्। उनको यो अभियान अनुभवी चिकित्सकले गर्न लागेको शल्यक्रिया हुने हो वा सिकारुको प्रयोग मात्र बन्ने हो, त्यो त भविष्यले नै देखाउला ! तर अहिले अर्का चर्चित र्यापरको मार्मिक गीत सम्झिरहेकी छु माथिबाट हेर्दै सहिदहरूको आत्मा, सतीले सरापिन् भविष्य छैन हातमा मेरो देश बिरामी। हो, मेरो देश बिरामी छ। वर्षौंदेखि अनगिन्ती रोगले ग्रसित यो देश निको होला भन्दाभन्दै झन्झन् जीर्ण हुँदै गएको छ। राजनीतिक अस्थिरता, दलीय स्वार्थ, भ्रष्टाचार, अनियमितता, कमिसनतन्त्र, नेतृत्वको स्वार्थ र अदूरदर्शिता, महँगी, बेरोजगारी, युवा पलायन, गरिबी आदिजस्ता असंख्य घाउ लिएर दुःखिरहेको यो देशलाई निको बनाउँछु भन्दै राजनीतिका थुप्रै चिकित्सक सेता एप्रोनमा सजिएर तँछाडमछाड गरिरहे तर अहँ ! रोग निको हुनु साटो झन् बल्झिँदै गयो। किनकि ती सेता एप्रोनभित्र स्वार्थका काला धब्बा लुकेका रहेछन् ! त्यसैले त मेरो देश अहिले असह्य पीडामा छ। सायद, सतीको सराप सम्झिरहेको छ होला यतिखेर मेरो देशले। माथिबाट सहिदहरू पनि देशको पीडामा रुँदै हेरिरहेछन् होला ! असमयको यो निरन्तर वर्षा कतै उनीहरूकै आँसु त होइन ? भगीरथले स्वर्गबाट गंगालाई धरतीमा ल्याएर आफ्ना पितृको उद्धार गरेजस्तै यो देशको उद्धार गरी यसलाई सतीको श्रापबाट मुक्त गराउने कुनै भगीरथ किन जन्मँदैन यहाँ ? हो, त्यस्तो भगीरथको खाँचो छ अहिले मेरो देशलाई जसले सुशासन र सुव्यवस्थाको गंगा प्रवाहित गराएर यहाँको राजनीतिमा विद्यमान कल्मष बगाई स्वच्छ बनाउन सकोस् ! किनकि, हाम्रो राजनीति अहिले यति धमिलिएको छ कि आमजनताले त्यसमा आफ्नो भविष्य नै धुमिल देख्न थालेका छन्। यो धमिलो राजनीति केवल स्वार्थका माछा मार्न यमानका ढडिया बोकेर हिँड्नेहरूका लागि मात्र अनुकूल छ, हाम्रा लागि होइन। प्रधानन्यायाधीश प्रकरण र नागरिकता विधेयकमा अल्झेको मुलुकको राजनीतिमा अहिले राष्ट्रपतिलाई सराप्ने र स्याबासी दिनेबीच जुहारी चलिरहेछ। आमजनता भने लाटाले पापा हेरेझैं हेरिरहेछन्, आगामी निर्वाचनलाई। चुनावी सन्दर्भमा पनि राजनीतिक दलहरू कोही गठबन्धनमा बाँधिएर सामूहिक तागत देखाउँदै त कोही एक्लै साहस देखाउँदै आआफ्नै चुनावी डम्पू बजाइरहेका छन्। तर, जसको मतबाट ती दलहरूको जितहारको टुंगो लाग्छ, तिनमा भने कुनै उत्साह नै छैन ! उनीहरू त आपूले बिगत लामो समयदेखि भोग्दै आएको नेतृत्वप्रतिको वितृष्णा यसरी पोखिरहेका छन् जुन  आए पनि कानै चिरेका ! हाम्रो राजनीतिक परिवेशमा उदाएकाहरूलाई पाँचपाँच वर्षमा, अझ कहिलेकाहीँ त त्योभन्दा पनि छोटो अवधिमा आफ्नो अमूल्य मतदान गर्दागर्दै हैरान भएका हामी तिनलाई किनारा लगाउने त्यस्ता नयाँ र फरक व्यक्तित्वको पर्खाइमा छौं। जसले हाम्रो दैलोमा अलख जगाउँदै झोली भरेर गएपछि पनि जोगीझैं आफ्नो धर्म नबिर्सियोस् अनि निरन्तर देश र जनताको कल्याणका लागि साधनारत रहोस् ! सही अर्थमा नेता बन्नु भनेको पनि जोगी बन्नु नै हो, सन्न्यास लिनु हो। सच्चा जोगीले काम, क्रोध, लोभ, मोह त्यागेर जगत् कल्याणका लागि जपतप गर्ने गर्दछ। सच्चा नेताले पनि आफ्नो र आफ्नाका लागि भन्दा देश र जनताका लागि जीवन अर्पण गर्ने दीक्षा लिएको हुन्छ। जनताको घरदैलो र उनीहरूका सुखदुःखमा सामेल भई राष्ट्रलाई अग्रगमनतर्प डोर्याउनुलाई उनीहरू मूल दायित्व ठान्छन्। यस्ता इमानदार तथा सक्षम राजनीतिज्ञले मात्र मुलुकको राजनीतिलाई सही दिशानिर्देश गर्न सक्छन्। तर, अहिलेको हाम्रो राजनीतिक परिवेश देख्दा कुनै बेला रेडियोबाट निकै बज्ने एउटा गीतको बोल सम्झन मन लाग्दैछ यी त सब भन्ने कुरा न हुन् ! लामो समय कोरोनाको महामारीसँग जुधेर यसो मुन्टो उठाउन लागेका हामीहरू अहिले पुनः डेंगीको प्रकोपसँग जुध्न बाध्य छौं। यसबाट संक्रमित हुनेको संख्या दिनानुदिन बढिरहेको छ तर सरकारको ध्यान यता गएको देखिँदैन। सिटामोलको अभावका समाचार आउने थिएनन् होला। सञ्चारमाध्यमबाट सतर्कताको सूचना प्रवाहित गर्नुलाई नै सरकारले दायित्व पूरा भएको ठानिरहेछ। लामखुट्टेको टोकाइबाट जोगिने तथा त्यसको प्रजनन रोक्ने सन्देश दिने सरकार स्वयं त्यो अभियानमा किन नलागेको ? सार्वजनिक स्थल, बाटोघाटोका झाङ्झाडी फाँड्ने तथा पानी जमेका खाल्डाखुल्टी पुर्ने, कीटनाशकको प्रयोग गर्ने जिम्मा कसको ? डेंगीको परीक्षण तथा जटिल अवस्थाका बिरामीको उपचार सहज तथा निःशुल्क गराउने दायित्व वहनमा सरकार कति अग्रसर छ ? आमजनताको प्रश्न हो यो। हामी आफ्नो महान् चाड दसैंका मुखमा छौं। अकासिँदो बजारभाउले हाम्रो उमंगलाई छेकिरहेको छ। राजधानीको थोक बजारमा आलु प्रतिकिलो ७० र फर्सी प्रतिकिलो ५० मा बिक्री भइरहेको छ। खसीको त के कुरा ! कसरी मनाउने सर्वसाधारणले दसैं ? किसानहरू आफ्नो उत्पादनले मूल्य नपाएको गुनासो गर्छन् भने आमउपभोक्ता सामान्य उपभोग्य वस्तुसम्म किन्न नसक्ने दुःखेसो पोख्छन्। यी दुवैका बीचमा के छ त ? त्यसको अनुगमन कसले गर्ने ? खाद्यान्नदेखि लिएर लत्ताकपडामा दोब्बर मूल्यवृद्धि भएको छ। पसलैपिच्छे फरकफरक मूल्य देखिन्छ तर सामानको गुणस्तर भने निरन्तर खस्कँदै गएको छ। विदेशबाट आयात गरिनेका त कुरै छोडौं, स्वदेशी उत्पादकले समेत उपभोक्ताको ढाड नराम्ररी सेकिरहेका छन्। उदाहरणका लागि सर्वाधिक बिक्री हुने वाइवाइ चाउचाउले मूल्य बढाएर मात्रा घटाएको यथार्थलाई अघि सारौं। यसरी नै स्वदेशी हुन् वा विदेशी हरेक वस्तुमा उपभोक्ता दोहोरो ठगाइमा परिरहेका छन्। सरकारी निकायको ध्यान यतातिर किन नगएको ? दसैंको अर्को पीडा हो, यातायात। सबैलाई आफ्नो घर जानु नै छ। यही बाध्यताको फाइदा यातायात व्यवसायीले उठाइरहेका छन्। भाडादर पनि असमान र अकासिँदो छ। सडकमार्गमा गाडीहरूले बढी भाडा असुल्नुका साथै क्षमताभन्दा बढी यात्रु चढाएर यात्रुलाई असुरक्षित यात्रा गर्न बाध्य बनाएका छन्। हवाईमार्गको भाडा दुई गुनाभन्दा बढी बनाइएको छ। यस्तो किन हुन्छ ? चाडपर्वका बेलामा जनतालाई सहज रूपमा यात्रा गर्ने वातावरण निर्माण गर्नु राज्यको दायित्वभित्र पर्दैन र ? सरकारले सडक तथा हवाई यात्राका लागि उपयुक्त भाडादर कायम गरी सो लागू भएनभएको कडाइका साथ अनुगमन गरी नियम उल्लंघन गर्नेलाई कारबाही गर्न सक्दैन ? अवश्य सक्थ्यो यदि सरकार जनउत्तरदायी भइदिएको भए ! यस्ता असंख्य विकृतिविसंतिबीच आज हामी आफ्नो देशसँगै दुखिरहेका छौं किनकि जसलाई हामीले भविष्यनिर्माता मानेर मत दियौं ती त दुलै चोर, मुसै चोर भन्ने नेपाली उखानका पर्यायी बनेका छन्। नीतिनियम, कानुन र सुव्यवस्थाको सवाल त त्यहाँ उठ्छ जहाँ इमानदारको नेतृत्व हुन्छ। हाम्रो देशको राजनीतिमा इमानदारिता र जनताप्रतिको उत्तरदायित्व हराइसकेको यथार्थको साक्षी हो अहिले राजनीतिक दलहरूमा देखिएको जसरी पनि चुनाव जित्ने र सत्तामा पुग्ने रणनीति। के सत्ता मात्रै प्रजातान्त्रिक मुलुकको राजनीतिको केन्द्र हो ? के प्रतिपक्षको कुनै महत्त्व र भूमिका छैन ? जे जसरी भए पनि सत्तामा नै पुग्नुपर्ने, अझ हास्यास्पद कुरा त दलका शीर्ष नेताहरू आफूपछि आफ्नो परिवारमा नेतृत्व थमाउन लागि पर्नु हो। राजनीतिलगायत अन्य अवसरमा पहुँच नभएकाहरूलाई अवसर प्रदान गर्ने उद्देश्यले ल्याएको समानुपातिक तथा आरक्षणको व्यवस्थाको अहिले दलहरूले मजाक उडाइरहेका छन्। त्यसलाई नातागोता एवं हुनेखानेहरूको राजनीति गर्ने माध्यम बनाएर। योभन्दा अर्को दुर्नियति हम्रा लागि के हुन सक्ला ? अभाव मात्रै छैन, हामीकहाँ। अथाह प्राकृतिक स्रोतसाधनका साथै बेजोड प्रतिभाशाली युवा पनि छन्। ती युवाले यहाँ अवसर नपाएर विदेशी भूमिमा विकास र विज्ञानको ऊर्जा थपिरहेका छन्। हालै सल्यान घर भएका १८ वर्षका विजय रानामगरले इलाममा पानीजहाज बनाउँदै गरेको दृश्य सामाजिक सञ्जालमा भाइरल भएको छ। त्यहाँको पार्कमा निर्मित तालमा पर्यटकीय प्रयोजनका लागि पानीजहाज बनाउँदै गरेका उनले रोबोट पनि बनाएका छन्। हाम्रो विज्ञानप्रविधि मन्त्रालयको ध्यान यस्ता युवामा किन जाँदैन ? महावीर पुनको आविष्कार केन्द्रले पनि बताइरहेको छ। हामी प्रविधिमा कमजोर छैनौं तर पनि किन हाम्रा मेधावी युवा दिनहुँ सयौंको संख्यामा विदेश पलायन भइरहेका छन् ? यही तीतो यथार्थबाट विरक्त भएर त होला एक युवाले मेरो देश बिरामी बोलको गीत गाएर पीडा पोखेको ! उनको स्वरमा स्वर मिलाउँदै अब हामीले आफ्नो देशको बिमारीको सही पहिचान गरेर निको बनाउने दक्ष चिकित्सकको खोजी गर्ने बेला आएको छ। जनताको विवेक र चेतनाले साँच्चै नै आँखा उघारेको हो भने आगामी निर्वाचनमा अदक्ष चिकित्सकहरू किनारिएर देश र जनताप्रति उत्तरदायी, नैतिक, इमानदार र देशभक्त चिकित्सकहरूको उदय अवश्य हुनेछ।"
कांग्रेसमा कचिंगल,"काठमाडौं : सानेपास्थित कांग्रेस केन्द्रीय कार्यालयमा बुधबार फरक दृश्य देखिन्थ्यो। ब्यानर बोकेर कांग्रेस नेता नै धर्ना बसेका थिए। सबैको एउटै स्वर थियो, हामी पार्टीभित्र न्याय मागिरहेका छौं। अन्याय सहँदैनौं भनेर विरोध स्वरूप धर्नामा बसेका हौं। उनीहरू धर्नामा बस्नको कारण थियो आसन्न निर्वाचनका लागि समानुपातिक बन्दसूचीमा एकलौटी तरिकाले नाम बुझाउनु। अनि, धर्नामा बस्ने थिए संस्थापन इतर समूहका नेता। पछिल्लो समय समानुपातिक उम्मेवारको विषयलाई लिएर सुरु भएको कांग्रेसभित्रको कचिंगल धर्नासम्म पुगेको छ। सोमबारदेखि नै बालुवाटारमा कांग्रेस पदाधिकारी बैठक चलिरहेको छ। बैठकको उद्देश्य पनि यो किचलोलाई अन्त्य गर्ने भएको नेताहरू बताउँछन्। तर, उनीहरूले भनेजस्तो सहज रूपमा यो समस्या समाधान भएको छैन। यता धर्नामा बसेका नेताहरूको अडान पनि उस्तै छ। धर्नामा सहभागी कांग्रेसका नेता जगदीश नरसिंहकेसी भन्छन्, हामी पार्टीको विरुद्धमा छैनौं। हामीले मौन विरोध जनाएका छौं। त्यसैले हामी प्लेकार्ड बोकेर नाराबाजी गरेनौं एकदमै मौन अवस्थामा अघि बढेका हौं। पार्टी सभापति तथा प्रधानमन्त्री शेरबहादुर देउवाले पार्टीको महाधिवेशनमा प्रतिस्पर्धा गर्ने र आफूलाई मत नहालेकालाई चुनावमा टिकट नदिने नीति लिएर एकलौटी रूपमा अघि बढेको आरोप इतर पक्षको छ। उक्त समूहले पार्टीको महाधिवेशन देखिनै छुट्टाछुट्टै भेला र बैठक गर्दै आएको थियो। उक्त गुटको छलफल, भेला र बैठकले पार्टीभित्रको एकता, समान अवसर र न्यायको सुनिश्चितता नभए संघर्ष गर्ने निर्णय गरेको पनि केसीले बताए। भने, हामी अहिले सिम्बोलिक आन्दोलनको चरणमा छौं। त्यसैले शान्त भएरै पार्टीभित्र अधिकार मागेका छौं। बिहीबार पनि अनुपम फुडल्यान्डमा छलफल राखेका छौं। हेरौं अवस्था कस्तो हुन्छ। सोही समूहका अर्का नेता भुपेन्द्रजंग शाहीले भने समानुपातिकको सूची तयार गर्दा इतर समूहसँग छलफल भएको भनेर हल्ला पनि छलफल नभएको दाबी गरेका छन्। उनले भने, त्यस्तो सहमति भएको होइन। सूची हेर्दै पनि थाहा हुन्छ। सल्लाह छलफल भएको भए यस्तो सूची आउने थिएन। हाम्रो पक्षका साथीहरूका नाम समावेश भएकाको नाम पनि पछाडि राखिएको छ। महाधिवेशनमा आफूलाई मत नदिएको आधारमा सभापतिले अहिलेसम्म बदलाको व्यवहार गरेको भन्दै पार्टीभित्र न्याय र समान अवसरका लागि अहिलेको दबाबपूर्ण कार्यक्रम गरिएको शाहीले बताए। थपे, एकलौटी निर्णय गर्ने बानी सभापतिजीमा देखिएको छ। इतर समूहले तत्काल समानुपातिक उम्मेदवारको बन्द सूची सच्याउन माग गरेका छन्। अर्कोतिर प्रत्यक्षतर्फ टिकट वितरणमा समेत सबैलाई न्याय हुने गरी उम्मेदवार चयन हुनुपर्ने माग गरेका छन्। हाल निर्वाचन आयोगमा कांग्रेसले बुझाएको सूचीमा कोइराला समूहका करिब १० प्रतिशत नेताहरू मात्रै परेको उनीहरूले बताउँदै आएका छन्। आन्दोलन गर्ने पक्षका एक नेताका अनुसार प्रतिनिधिसभाको समानुपातिकतर्फका ११० जनामध्ये १३ जना इतर पक्ष र बाँकी संस्थापन पक्षका छन्। जसमध्ये केदारनरसिंह केसी, टेकबहादुर गुरुङ, डा चन्द्रमोहन यादव, प्रतिमा गौतम, लीला बोखिम, केशरमान रोका, हस्तबहादुर मल्ल, मैना रावल कार्की, उमा दाहाल, किरण कोइराला, मुख्तबहादुर महतो, नागिना यादव र मुख्ता यादवको नाम परेको छ। समानुपातिकमा करिब १० प्रतिशत मात्रै उम्मेदवार बनाएपछि शेखरगगन पक्षले संस्थापनलाई दबाब दिन पार्टी कार्यालय सानेपा, ठमेल, र बत्तीसपुतलीमा भेला गर्दै आएका छन्। शेखर समूहले अहिले ४० प्रतिशत उम्मेदवारी माग गर्दै आएको छ। कांग्रेसका शीर्ष नेता नै समानुपातिकमा देउवाले गरे ४१ जना कांग्रेस घोषणापत्र तयारी समितिमा मनोनयन कोको परे कांग्रेसको समानुपातिक बन्दसूचीमा ? शेखर समूहका गतिविधि सुक्ष्म ढंगले नियालिरहेका छौं : कांग्रेस प्रवक्ता कांग्रेस प्रवक्ताद्वारा समानुपातिक सूचीको बचाउ कांग्रेसको आन्तरिक विवाद समाधान गर्न बालुवाटारमा पदाधिकारी बैठक कांग्रेस मुख्यालयमा शेखर समूहको धर्ना (तस्बिरसहित) स्थानीय तहको निर्वाचनमा पनि सत्तागठबन्धन दलबीच समीकरणलाई लिएर कांग्रेसभित्रै दुईथरी मत थियो। संस्थापन समूह समीकरणको पक्षमा थियो भने इतर समूह विपक्षमा थियो। दुवै समूहले आआफ्नो स्वार्थलाई केन्द्रमा राखेर पार्टीभित्र जनमतमा लागेका थिए। अन्ततः स्थानीय तहमा समीकरणमै कांग्रेस गएको थियो। स्थानीय निर्वाचनमा संस्थापन समूहका लागि सत्ता गठबन्धन जोगाउने प्रमुख स्वार्थ थियो। अहिले आसन्न निर्वाचनमा पनि गठबन्धन जोगाएरै निर्वाचनमा जाने र आगामी सरकार पनि कांग्रेसकै नेतृत्वमा सत्ताको चाबी लिने दाउमा संस्थापन पक्ष छ। आसन्न निर्वाचनमा पनि इतर समूह गठबन्धन नगर्ने भनेर अन्तिम समयसम्म पनि गठबन्धन नगर्ने भन्दै आएका थिए। यद्यपि गठबन्धन गरेर जाने विषयमा देउवाले इतर समूहलाई सहमतिमा ल्याउन सफल भएका थिए। सिट बाँडफाँटमा भने उनलाई चित्त बुझाउन सकस भएको छ। प्रत्यक्षतर्फ समेत टिकट वितरणमा सोही खालको व्यवहार हुनसक्ने भन्ने हिसाबले अहिले दबाब सिर्जना गरिएको उनीहरूले बताउँदै आएका छन्। त्यसो त पछिल्ला दिनमा हुँदै आएका गुटका भेला र छलफलमा पदाधिकारी तहका शीर्ष नेता कोही सहभागी छैनन्। विरोध गर्नेमा दोस्रो तहका नेताहरू छन्। काठमाडौंमा नै बुधबार आफ्नो निर्वाचन क्षेत्रको एक कार्यक्रममा सहभागी भएका पार्टीका महामन्त्री गगन थापाले पार्टीभित्रको अन्तरसंघर्षलाई व्यवस्थापन गर्न नजान्दा पार्टीमा झन् समस्या बढ्दै गएको बताएका छन्। उनले भने, पार्टी चलाउन सभापतिले पनि जान्नु भएको छैन। हामीले पनि कता कता ढंग पुर्याउन सकिएन। कांग्रेसले वडा देखिनै चुनावमा जाने कोसिस राम्रो गरे पनि केन्द्रीय नेतृत्वमा आइराख्दा कताकता नमिलेको देखिने थापा बताउँछन्। त्यसमा सभापतिजी पनि अलमलमै हुनुहुन्छ। हामीले पनि जानेनौं अहिलेको सभापतिज्यूले पनि जानिराख्नु भएको छैन। मैले पनि जानेको छैन। हामी कसैले पनि ढंग पुर्याएका छैनौं। तरिका पुर्याइरहेका छैनौं जसको कारणले गर्दा पार्टीभित्र ठूलो असन्तुष्टिहरू देखिएको छ, थापाले भने, पार्टीभित्र गुट र उपगुटका कारण पनि संगठन परिचालन र सञ्चालनमा समस्या आएको छ। कांग्रेसका पार्टी प्रवक्ता डा प्रकाशशरण महतले भने गठबन्धनमा हुँदा सबैको आकांक्षाहरू पूरा हुन सहज नहुने भन्दै कांग्रेस र गठबन्धनका उम्मेदवारलाई विजयी गराउन सबै लाग्नुपर्ने बाध्यता रहेको बताए। भने, त्यसो हुँदा कांग्रेसको नेतृत्वमा फेरि सरकार बन्छ। त्यसको लागि त्याग गर्ने हो। उनले समानुपातिकको सूची निर्णय पदाधिकारी पूर्वपदाधिकारी संसदीय बोर्ड, प्रदेशका सभापति आमन्त्रित सदस्यहरू, सातै प्रदेशका नेताहरू सहभागी भएरै बनाइएको बताए। महतले पार्टीभित्रै एउटा पक्षलाई पक्षपोषण गर्ने अर्कोलाई नगर्ने केही पनि नभएको भन्दै छलफल सहमति भएरै निर्णय लिइएको बताए। महतले भने, यस्तो गर्छु उस्तो गर्छु भन्ने अभिव्यक्ति आएको छ। बन्दसूची बनाउँदा पक्ष विपक्ष हेरर बनाइएको होइन। गठबन्धनका कारणले पनि कतिपय साथीहरूलाई समावेश गर्न नसकिएको हो। केके न भएको जस्तो गरेर बाहिर केही साथीहरू बोलिरहनु भएको छ। अहिले पार्टीकै साथीहरूले अनावश्यक बखेडा गरेको राम्रो देखिएको छैन। सर्वसम्मति निर्णय भइसकेको छ। यो सबै निर्णयहरू विधि विधानअनुसार भएको छ। बहुमतमात्रै होइन सर्वसम्मतिबाट भएको हो। अभिव्यक्ति दिनेहरू सबैलाई पार्टीले मूल्यांकन गर्छ। सभापति देउवालाई कोइरालाको चिठी यसैबीच कांग्रेसका केन्द्रीय सदस्य दिनेश कोइरालाले पार्टी सभापति देउवालाई पत्र लेख्दै पनि खबरदारी गरेका छन्। उनले समानुपातिक सिट अंश, वंश, अर्थ प्रेरित, पत्नी र परिवारलाई दिने अंश नभएको बताएका छन्। समानुपातिक सूची आरक्षित सिट भएको र आरक्षण पाउन लायक जाति, समुदाय, क्षेत्र तथा व्यक्तिहरूलाई समानुपातिक उम्मेदवारका रूपमा प्रस्ताव गरिनुपर्ने उनको भनाइ छ। समानुपातिक निर्वाचन प्रणालीको आदर्श र मर्मविपरीत पहुँचवाला, नातागोता, वंश, परिवार, आसेपासे तथा अर्थबलले सुसज्जित पात्रहरूलाई प्रस्ताव गरिएको उनको टिप्पणी छ। समानुपातिक सिट आफ्नो वंशका लागि आरक्षण होइन भन्ने सन्देश कांग्रेसले देशव्यापी रूपमा दिनुपर्ने भन्दै उनले ध्यानाकर्षण पत्रमार्फत ६ बुँदे सुझाव दिएका हुन्। जसमा पहिलो बुँदामा भनिएको छ, संघ तथा प्रदेश संसद्मा एकाघर परिवार तथा दम्पतीबाट एक जनाभन्दा धेरैलाई अवसर नदिइयोस्।"
पीएमा सांसदको परिवारवाद,"प्रदेश १ मा आफन्त पीएलाई सवा ३ करोड खर्च विराटनगर : संघीयता कार्यान्वयनको पछिल्लो पाँच वर्षमा प्रदेश १ ले नामै पाएन। प्रदेश सांसदका सेवासुविधामा भने करोडौं रकम सकियो। उनीहरूले आफू मात्रै होइन, स्वकीय सचिवमा नातागोतालाई नियुक्ति दिलाए। परिवारवाद नै चलाए। राजनीतिमा योगदान गरेकाहरूलाई छायामा पारे। तत्कालीन २० सांसदले छोरा, छोरी, श्रीमती, बहिनी, ज्वाइँ, भतिज, नन्द, बुहारी र नातिलगायतलाई स्वकीय सचिव राखेका थिए। जसमा एमालेका ९, कांग्रेसका ७ र माओवादी केन्द्रका ४ सांसद थिए। उनीहरूले आफ्नो कार्यकालको अन्तिम बैठकमा हात जोडेर माफी मागे। क्षमायाचना गरी प्रदेशसभाबाट बिदा भए पनि राज्यको ढुकुटीमा गरेको दोहनको क्षतिपूर्ति हुनेछैन। नैतिकताविपरीत स्वकीयमा आफन्त नियुक्ति गरेर सरकारी ढुकुटी रित्याउन खोज्नु गलत अभ्यास भएको अर्थशास्त्री अर्जुन बराल बताउँछन्। उहाँहरूलाई पार्टीजनताले विश्वास गरेको हो। उहाँहरूले त्यसो गर्नुहुँदैनथ्यो, बराल भन्छन्, भोलिका दिनमा भोट माग्न त्यही जनतामाझ जाने हो। के जवाफ दिनुहुन्छ उहाँहरू ? पार्टीमा दुःख, संघर्ष गरेकाहरूलाई मौका नदिएर आफ्नै मान्छे नियुक्ति गरी सरकारी ढुकुटी रित्याउन खोज्नु नैतिक आचरणविपरीत भएको विश्लेषक डा बद्रीविशाल पोखरेल बताउँछन्। भन्छन्, बतासे कुरामै कार्यकाल बिताएका सांसदहरू कहिल्यै अघाएनन्। नैतिकता बिर्सिएकाहरूसँग अरू के नै आस गर्न सकिन्छ र ? प्रदेशसभा सचिवालयको विवरणअनुसार पाँच वर्ष अवधिमा आफन्त स्वकीयको तलबभत्ताबापत ३ करोड २३ लाख १ हजार रुपैयाँ खर्च भएको छ। मन्त्री, सांसद र कर्मचारीको पारिश्रमिकसमेत कुल ७६ करोड ६६ लाख ९३ हजार ९ सय ४२ रुपैयाँ खर्च भएको सूचना अधिकारी प्रमोद विकको भनाइ छ। सचिवालयले चालु तथा पुँजीगत गरी कुल खर्च ९८ करोड २३ लाख ५० हजार ६ सय ६७ रुपैयाँ गरेको विकले बताए। प्रदेशसभाका पदाधिकारी तथा सदस्यको पारिश्रमिक र सुविधासम्बन्धी ऐन, २०७५ मा हरेक प्रदेशसभा सदस्यले राजपत्र अनंकित प्रथम श्रेणीसरहको तलब पाउने गरी स्वकीय सचिव नियुक्त गर्न पाउने व्यवस्था छ। सोही ऐनबमोजिम नायबसुब्बा सरहको तलब सुविधा पाउने गरी नियुक्ति पाएका स्वकीयले मासिक रूपमा बैंक खाताबाट पारिश्रमिक पाउँथे। २० सांसदका आफन्त स्वकीयले २०७४७५ मा १८ लाख, ०७५७६ मा ५६ लाख ४० हजार, ०७६७७ मा ६७ लाख ६८ हजार, ०७७८८ मा ६७ लाख ६८ हजार, ०७८७९ मा ७८ लाख ५२ हजार र ०७९८० मा ३४ लाख ७३ हजार लिए। उहाँहरूले त्यसो गर्नु हुँदैनथ्यो। भोलिका दिनमा भोट माग्न त्यही जनतामाझ जाने हो। के जवाफ दिनुहुन्छ उहाँहरू ? अर्जुन बराल, अर्थ विश्लेषक स्वकीय सचिव नियुक्ति व्यक्तिगत स्वतन्त्रताको कुरा हो। पास्ट इज पास्ट। थप कुरा नगरौं। तुलसीप्रसाद न्यौपाने, निवर्तमान प्रदेश सांसद आफन्त नियुक्ति गरी सेवासुविधा बुझ्नेमा सबैभन्दा बढी एमालेका सांसद छन्। आशारत्न जबेगूले बहिनी विजयादेवी जबेगू गुरुङ, उषाकला राईले भाइ गोपाल राई, काजीमान कागतेले छोरा लोक्पादोर्जे कागते, श्रीप्रसाद मैनालीले भतिज धनपति मैनाली, विनादेवी राईले भतिजी पूर्णिमा राईलाई स्वकीय राखेका थिए। तुलसीप्रसाद न्यौपानेकी छोरी बिन्दु न्यौपाने, निरन राईकी बहिनी सरिता राई, वसन्तीदेवी यादवका छोरा अरविन्दकुमार यादव र बृखबहादुर प्रधानकी छोरीकी नन्द पुष्पा उप्रेती थिए। स्वकीय सचिव : रोजाइ नातागोता नै निवर्तमान सांसद तुलसीप्रसाद न्यौपानेले स्वकीय सचिव नियुक्ति व्यक्तिगत स्वतन्त्रताको कुरा रहेको बताए। न्यौपानेले अन्नपूर्ण पोस्ट्सँग भने, पास्ट इज पास्ट। थप कुरा नगरौं। माओवादीबाट उमिता विश्वकर्माले भाइ धीरज विश्वकर्मा, कुशुमकुमारी श्रेष्ठले भाइ सिमन श्रेष्ठ, पूर्णप्रसाद राई (याम्फु) ले भान्जा भरतकुमार राई र सीता थेबेले बहिनी शर्मिला थेवेलाई स्वकीय नियुक्त गरेका थिए। कांग्रेसबाट प्रतापप्रकाश हाङगामले भतिज डम्बर हाङगाम, मोहम्मद ताहिर मियाँले नाति अस्लम आलम, सन्जाकुमार दनुवारले भदै ज्ञानी दनुवार, शान्ता पौैडेलले छोरी प्रतिमा पौडेल, शिवनारायणसिंह गन्गाईले छोरा विनायक सिंह र बिन्दिया कार्कीले छोरा रबिन सिंह कार्कीलाई स्वकीय नियुक्त गरी तलबभत्ता बुझेको प्रदेशसभा सचिवालयको विवरणले देखाएको छ। बिन्दियाका छोरा रविनले भने प्रहरी हिरासतमै रहेर पनि तलबभत्ता बुझेका थिए। सवारी ज्यान मुद्दामा रविनले मापसे गरी सवारी चलाएको ठहरसहित २ हजार जरिवाना र ६ महिना १५ दिनको जेल सजाय पाएका थिए। बिन्दिया कांग्रेसबाट समानुपातिक सांसद बनेकी थिइन्। उनले २०७५ जेठ १ गतेदेखि राजपत्र अनंकित प्रथम श्रेणीको कर्मचारीसरह सेवा सुविधा पाउने गरी छोरालाई स्वकीय सचिव बनाएकी थिइन्। तर, हिरासतमा रहेर पनि राविनले २०७७७८ र ०७८७९ मा गरी ७ लाख ७७ हजार ३ सय ४८ रुपैयाँ बुझेका थिए। ९३ सदस्यीय प्रदेशसभामा ९० जना कायम भएका थिए। जसमा एमालेका ४२, कांग्रेसका २१, माओवादी केन्द्रका १५, एकीकृत समाजवादीका १०, जसपाका ३, राप्रपा र संघीय लोकतान्त्रिक राष्ट्रिय मञ्चका ११ जना थिए। मन्त्री र राज्यमन्त्रीसमेतको पारिश्रमिक र सेवासुविधा मात्रै पाँच वर्षमा प्रदेशसभा सचिवालयले आधा अर्बभन्दा बढी रकम खर्च गरेको छ। सचिवालयका अनुसार एकजना स्वकीयको तलब सुविधाबापत मात्रै पछिल्लो ५ वर्षमा १६ लाख रुपैैयाँभन्दा बढी रकम खर्च भएको छ। मुख्यमन्त्री, मन्त्री, राज्यमन्त्री, संसदीय समितिका सभापति, विपक्षी दलका नेता, प्रमुख सचेतक र सचेतकलाई सवारीसाधन उपलब्ध गराउन भएको खर्चसमेत जोड्ने हो भने प्रदेश सरकारको अर्बौं रकम खर्च भएको सचिवालयले जनाएको छ। सचिवालयका अनुसार औसत हिसाब गर्दा प्रदेश १ का एक सांसदको पारिश्रमिक तथा सेवा सुविधाबापत मात्रै पछिल्लो ५ वर्षमा ३ करोडभन्दा बढी रकम खर्च भएको छ। एक जना सांसदको तलब भत्ता तथा निजी स्वकीय सचिवकको पारिश्रमिकसमेत जोड्दा मासिक १ लाख ६ हजार ३ सय रुपैयाँ खर्च हुन्छ। स्वकीय सचिवले नासुसरह मासिक ३० हजार २ सय रुपैयाँ बुझे। प्रतिसांसद ६३ लाख ७८ हजार रुपैयाँ न्यूनतम खर्च हुँदा पनि पाँच वर्षमा प्रदेश १ सरकारको ५९ करोड ३१ लाख ५४ हजार खर्च भएको देखिएको छ। प्रदेशसभा नटेकी बुझे तलब बुटवल : लुम्बिनी प्रदेशबाट मासिक रूपमा तलब खाने झन्डै ७५ जनालाई प्रदेशसभामा काम गर्ने कर्मचारीले चिनेनन्। कार्यालय नआई ती ज्यालादारीअस्थायी कर्मचारीले नियमित तलब बुझे। उनीहरूलाई कार्यालयमा हाजिरी गर्नु नपर्ने सुबिधा दिइएको थियो। त्यसरी कार्यालय नै नआई तलब खाने कर्मचारी अरू कोही नभएर सांसदका स्वकीय सचिव (पीए) थिए। जसलाई प्रदेशसभाले अस्थायीज्यालादारी कर्मचारीमा नियुक्त गरेको थियो। यो प्रदेशका ८० सांसदमध्ये ६७ जनाका पीए मात्रै सांसदसँगै प्रदेशसभामा आउँथे। अन्यले संसद भवन नै नदेखी नियमित तलब बुझ्दै आएका थिए। प्रदेश सरकारले कानुन बनाएपछि सबै सांसदले नायबसुब्बा (सहायक पाँचौं) सरहको स्वकीय सचिव पाएका थिए। ती पीए सुबिधामा श्रीमान्, छोराछोरी, भतिज, भतिजा तथा आफन्तले नियुक्ति पाएका हुन्। माओवादीकी गीता थापाका स्वकीय सचिव पति अशोक थापा थिए। उनले सुरुदेखि नै सो बापतको सुबिधा घरमै पुर्याएकी थिइन्। अशोक प्रदेशसभामा देखिँदैनथे। एमालेका कविराम थारुले श्रीमतीलाई नियुक्ति गरी तलब दिलाएका थिए। जो प्रदेशसभा नै आउँथिनन्। प्रदेशको स्वास्थ्यमन्त्री रहेका इन्द्रजित थारुले श्रीमती प्रतिभा थारुलाई स्वकीय सचिव राखे। उनी सांसद रहँदासम्म प्रतिभाले प्रदेशसभाबाट तलब बुझिन्। मन्त्री भएपछि भने प्रदेशसभाबाट तलब गएको छैन। एमालेका पुरनमान बज्राचार्यले छोरा प्रसुनमान बज्राचार्यलाई स्वकीय राखेका थिए। एमालेकै खड्गबहादुर खत्रीका छोरा प्रतिकबहादुर खत्री स्वकीय थिए। धमकली चौधरीकी छोरी बिना चौधरीले पनि नियुक्ति पाएर तलब बुझिन्। कांग्रेसकी रमा अर्यालले श्रीमान् हेमराज अर्याललाई स्वकीय सचिवको नियुक्ति दिलाएकी थिइन्। कांग्रेसकै माला गोतामेले छोरी तिर्सना सुनारलाई स्वकीय राखे। रुन्धावती शर्माकी स्वकीय सचिवमा छोरी ऋतु शर्मा थिइन्। प्रदेशसभाका अधिकांश सांसदले परिवारकै सदस्य, ती नभए आफन्तलाई नै पोस्ने गरी स्वकीय सचिव राखेका थिए। कामै नगरी तलब पठाउनुपर्दा प्रदेशसभाका कर्मचारी सांसदलाई स्वकीय सचिव नै नचाहिने तर्क गर्छन्। एमालेकी चिन्तावती कुर्मीकी छोरी सानु बर्मा मात्रै प्रदेशसभामा नियमित आउने स्वकीय सचिवमा परेकी जनाइएको छ। प्रभावशाली मानिने नेताका स्वकीयबाहेक अन्य कोही पनि प्रदेशसभामा देखापरेनन्। प्रदेशसभाको पहिलो कार्यकाल मंसिर ४ हुने निर्वाचनका लागि समानुपातिक उम्मेदवारी दर्ताको अघिल्लो दिन सकिएको थियो। २०७४ सालमा निर्वाचित प्रदेशसभा सदस्य त्यससँगै बिदा भएका थिए।"
"लोक्पा पहिरोले बाटो बन्द, अत्यावश्यक खाद्य सामग्री अभाव","गोरखा : लोक्पा पहिरो पन्छाउन नसक्दा चुम्चेत र छेकम्पारका बासिन्दालाई चामललगायत दैनिक उपभोग्य सामग्री अभाव हुन थालेको छ। चुमनुब्री गाउँपालिका ६ को डुयुखोला र सर्दीभीरको बीचमा गत असारदेखि निरन्तर झरेको पहिरो पन्छ्याएर बाटो सुचारु गर्न नसक्दा खाद्यान्न लगायतका सामग्री अभाव हुन थालेको स्थानीयबासीको गुनासो छ। आठसय मिटर लामो पहिरोमा मान्छे तथा खच्चड हिंड्न सक्ने अबस्था नरहेको वडाअध्यक्ष सरोज लामाले जानकारी दिए। सडक सञ्जालले नछोएको सो क्षेत्रमा खाद्यान्न लगायतका सामग्री ढुवानी गर्ने एक मात्र माध्यम खच्चड हो। असारअघि ढुवानी गरेर राखेको चामल, खानेतेल, चिनीलगायतका खाद्यान्न सकिन थालेको छ। अहिले ढुवानी गर्न पहिरोमा खच्चड हिँडाउन सकिँदैन, लामा भन्छन्, पहिरो आठसय मिटर लामो छ। जतिचोटि बनाए पनि, भोलिपल्टै पहिरो झरेर बाटो लैजान्छ। सो पहिरोका कारण लोक्पाभन्दा माथिका वडा नं ६ का चुम्लिङ, चुम्चेत, सिप्चेत, खार, ताज्यू, रेञ्जम, घो, याच्र्यू, खारगुम्बा, थारोङका २८० घरधुरीका बासिन्दा र वडा नं ७ का नौ वटा टोलका तीनसय भन्दा धेरै घरधुरीका बासिन्दा आवतजावत गर्न नसकेका उनले बताए। ती सबै ठाउँमा भोटे लामा समुदायको बसोबास छ। खाद्यान्न ढुवानी गर्न नसक्दा गाउँघरमा धार्मिक तथा सांस्कृतिक कार्यहरु गर्न पनि नसकिएको स्थानीयबासीको गुनासो छ। गुम्बामा बत्ती बाल्ने तेल छैन। चामलको पनि अभाव छ, चुमनुब्री ७ का ङवाङ लामा भन्छन्, अकालमा मरेकाहरुको नाममा गुम्बामा ४५ दिनभित्र बत्ती बाल्नुपर्छ। तोर्मा लगायतका प्रसाद चढाउनु पर्छ। गाउँलेलाई खुवाउनु पर्छ, तर तेल, चामल लगायतका खाद्य सामग्री नहुँदा पितृकर्म गर्न पनि पाएका छैनन्। पहिरोका कारण बाटो अवरुद्ध हुँदा पर्यटकहरु चुमभ्याली जान र पुगेका पर्यटक फर्कन समस्या भएको अर्का स्थानीय सेराप गुरुङ बताउँछन्। केहीदिनअघि गाउँलेहरु मिलेर बल्लतल्ल पहिरो पन्छ्याएका थियौँ। एक ग्रुप पर्यटक पनि पहिरो कटेर चुमभ्याली पुगेका थिए तर रातभर पानी परेर फेरि सबै बाटो लग्यो, उनी भन्छन्, त्यसपछि चुमभ्याली पुगेका पर्यटक फर्कन पनि पाएनन्। वडा नं ७ मा लैजान भनेर लोक्पामा थुपारिएको खाद्यान्न त्यतिकै रहेको छ। पहिरो पार गर्ने वैकल्पिक बाटो पनि नरहेको अर्का स्थानीय गोपाल लामा बताउँछन्। जति दुख गरे पनि, जति खर्च गरे पनि त्यहाँ पहिरो नियन्त्रण गर्न सकिने अबस्था छैन। वैकल्पिक बाटो खुलाउने ठाउँ पनि छैन, उनी भन्छन्, धोर्जुङडाँडाबाट जाने हो भने दुई दिनको बाटो बढि हिड्नु पर्छ। बीचमा बस्ती छैन। जंगलमा बास बस्नु पर्छ। त्यहाँ पनि ठूलो खोला छ। बाटो उस्तै कहालीलाग्दो जोखिम छ। गतबर्ष यही ठाउँमा गएको पहिरो तीन महिनासम्म खुल्न नसक्दा खाद्यान्न अभाव टार्न हेलिकोप्टरले खाद्यान्न ढुवानी गरेको वडा नं ७ का पूर्व वडाअध्यक्ष पासाङ फुञ्जो लामाले जानकारी दिए। मुख्य कुरा त यहाँ तिब्बतबाट खाद्यान्न ढुवानी गरिन्थ्यो, तर तीनबर्ष भयो, तिब्बती नाका पनि खुलेको छैन। तल्लो भेगको बजारबाट सामान ढुवानी गर्न पनि पहिरोले रोकेको छ, उनी भन्छन्, पोहोर पनि यस्तै समस्या भएको थियो। सरकारले वडा नं ६ र ७ का बासिन्दाका लागि हेलिकोप्टरबाट खाद्यान्न ढुवानी गरेको थियो। ढुवानी भाडा निशुल्क भए पनि चामल भने किनेर खान पाएका थियौँ, तैपनि जनता खुशी थिए। तर यसपाल त त्यो पनि पाइएन। पैसा भएर पनि पसलबाट खाद्यान्न किनेर खान नपाएको उनको गुनासो छ। स्थानीय उत्पादन कुटानी पिसानी गर्न विद्युतीय मिल पनि नभएको र पुरानो पानीघट्टा पनि विस्थापित भएको चुमनुब्री ७ मिङ्ग्युर दोर्जे लामाले बताए। यहाँ १२ महिनामा एक खेती मात्र हुन्छ। अहिले गहुँ, जौ, करु र आलु भित्र्याउने सिजन हो, उनले भने, तर विद्युत क्षमता नहुँदा विद्युतीय मिल चल्दैन। ढुवानी गर्न नसक्दा पेट्रोल मिल पनि चलाउन सकिएको छैन। पहिरोले गर्दा चुमनुब्री ६ र ७ का बासिन्दालाई असाध्यै सकस भएको उनले बताए।"
शीर्षकबिनाका कथा,"शीर्षकबिनाका कथा र लक्ष्यबिनाका बाटा धेरै हुन्छन्। कथा विगत हो भने लक्ष्य भविष्य। कथा र लक्ष्यहरू विश्वास या घातसँग जोडिएका हुन्छन्। विश्वास या घात यी गुण दुई पक्षमा आधारित छन्। एउटा विश्वास या घात दिने अर्थात् दिने र अर्को लिने। लिने र दिनेबीचको सम्मिश्रणमा विश्वास र घात स्थापित हुन्छ। फूल झर्नकै लागि फुल्छ। त्यसैगरी संसारमा जीवहरू पनि मर्नकै लागि जन्मन्छन्। फूलले सुवास दिन्छ। यो उसको पहिचान हो। उसलाई थाहा हुँदैन कि भोलि बिहान मन्दिरमा चढ्छु या घाटमा। यद्यपि श्रद्धापूर्ण समर्पणमा नै चढ्छ। कहीँ सौन्दर्यमा सजिइदिन्छ त कहीँ कसैको भोक मेटाउन। कसले कसरी के प्रयोजनमा प्रयोग गर्ने हो पत्तो हुन्न। कति कथाहरू लेखिएका छन् ? ती सबै कथामा कति कथाहरू शीर्षकबिना नै लोकप्रिय पनि छन्। कति लक्ष्यहरूले लक्ष्यहीन भएर नै पनि अनुयायीहरूको साथ पाइरहेका पनि छन्। लोकप्रिय हुनु र जीवन्त रहनु जीवनका फरक धार हुन्। कथा वर्तमान होइन, विगत हो। विगतमा छाडेका छाप र पहिचानको दृष्टिकोण हो कथा। लक्ष्य सपना हो, भविष्यरूपी कल्पना हो। यो आत्मविश्वासको जगमा अडेको हुन्छ। संसारको सर्वोत्कृष्ट सृष्टि हो, मानिस। चेतनशील र संवेदनशील छ। आफ्नो भाषा आफैं बनाउँछ र आफ्नै भाषा र शैलीमा अरू जीवलाई पनि कजाउँछ। कुनै दुर्घटना नभए मानिसको जीवनले तीन चरण पार गर्छ। बाल, युवा र वृद्ध। चरणअनुसार यसले बोकेको कथा र लक्ष्यहरू पनि फरकफरक हुन्छन्। आवश्यकताले रूपान्तर गरेका अनुभूतिहरू विभिन्न चरण हुँदै कथा बन्छन्। जीवनका तीन चरणमा कति लक्ष्यहरू कुहिरोको कागसरी रुमलिन्छन्। भरोसाका बाँधहरू भत्काउँदै लक्ष्यहीन अवस्थामा बगिरहेका पनि हुन्छन्। विश्वासका आस्थाहरू निमोठ्दै कथाहरू बनिरहेका हुन्छन्। जब मानिसले लक्ष्य निर्दिष्ट गर्न सक्दैन, तब लक्ष्यहरू आफैंमा लक्ष्यहीन बनिदिन्छन्। यसैगरी सबै कथा मानिसले सुनाउन सक्दैन। ती सुनाउन नसकेका कथाहरू शीर्षकविहीन नै हुने हुन्। मानिसले सोच्न थाल्छ कि जीवन आफ्नै हो, जसरी बाँचे पनि हुन्छ। मानिसले शाश्वत सत्य र जीवनको खोज के हो थाहा पाउन सक्नुपर्छ। सारा सिद्धान्त, वाद, सम्प्रदाय, धर्मभन्दा माथि उठेर जीवनको उद्देश्यलाई साक्षात्कार गर्नेले कथा लेख्ने हुन्। आत्मबोधमा निहित आत्मसम्मानले कोरिएका रेखाहरूमा आफूलाई डोहोर्याउनेहरूले लक्ष्य साँध्ने हुन्। लक्ष्य साँधिएका अनुभवले माझिएका कथाहरू नै जीवन्त हुने हुन्। अनुयायीहरू जन्मने हुन्। कथाका पात्रहरूमा झल्किएको स्वच्छताले कथालाई शीर्षक प्रदान गर्छ। मानव हुन आवश्यक शारीरिक बनावटका आधारमा मानिसको सृष्टि भएको हुन्छ। मुख, कान, नाक, आँखालगायत सबै अंग जहाँ हुनुपर्ने हो सबैको त्यहीँ नै छ। जे गर्नुपर्ने हो ती अंगले त्यही नै काम गरिरहेका छन्। मुखले बोलिरहेका छन्। कानले सुनिरहेका छन्। आँखाले देखिरहेका छन्। यिनले गर्ने क्रिया र प्रतिक्रियाहरूमा सिर्जित सोचहरूलाई एकरूपतामा गाँस्न भने सकेन। बोल्ने मुख सबैको उही ठाउँमा त छ तर बोलीवचनमा भने समानता छैन। न त आँखाले देखेका र कानले सुनेका तथ्यहरूउपर बनेका दृष्टिकोण तथा सोचहरू नै समान छन्। कानले के सुन्ने र आँखाले के देख्ने आफ्नै चाहनाअनुसार देख्न र सुन्न लालायीत हुन्छ मानिस। उसको चाहना मनको नियन्त्रणमा हुन्छ। सृष्टिको अस्तित्वको रूपमा रहेको मानव, जीवजन्तु, मौसम सबै एकअर्काका परिपूरक हुन्। मानिसको मनलाई प्रकृतिले पनि प्रभाव पारिरहेको हुन्छ। भनिन्छ, पञ्चतŒवबाट मानव शरीर बनेको हो। मौसमले तनलाई प्रभावित पार्ने र तन प्रभावित भएपछि स्वाभाविक रूपमा मन प्रभावित हुने नै भयो। हेराइ र बुझाइले सोच पैदा गर्छ र सोचले मनलाई नियन्त्रण गर्छ। सागरझैं गहिरो र आकाशझैं विशाल मनमा लक्ष्यहरू हराउन पुग्छन्। अथाह शक्तिको धनी मस्तिष्कले फरकफरक सोच पैदा गर्न थाल्छ। मन र मस्तिष्क एउटै ध्वनिमा गुञ्जन छाड्छ। अनुकूल प्रतिकूल, सहज असहजका अवस्थाहरू निर्माण हुन्छन्। त्यसैले प्रत्येक मानिसको हेराइ र बुझाइले दृष्टिकोण तय गर्छ। किन जन्मिन्छन् शीर्षकबिनाका कथाहरू र लक्ष्यविहीन दोबाटोहरू ? विश्वास र भरोसाको टेकोमा कोरिएका चित्रहरू टेको खुस्किँदा भत्किने नै भए। बिग्रिने नै भए। यदि यो संसारमा सबैभन्दा हलुंगो र सबैभन्दा गह्रौंका साथै तीव्रगति मापनको कुनै एउटै वस्तु छ भने त्यो हो मानिसको मन। सबैभन्दा बलियो र सबैभन्दा कमजोर अर्को वस्तु हो, विश्वास। मन र विश्वासलाई कुन रूप दिने उसको लक्ष्यले कथा निर्माण गर्छ। वर्तमान वैज्ञानिक युगले साक्षीका रूपमा तथ्यहरूको खोजी गर्छ। मानिसले आफ्नो जन्म र मृत्युबीचको यात्रालाई तथ्यपरक ढंगले स्थापित गराउन चाहँदा तथ्यहरू साक्षीको रूपमा रहने हुन्। आफ्नो मनलाई नियन्त्रण गर्दै विश्वासका धरोहरहरूमा यात्रा तय गर्नुपर्ने हुन्छ। जब मानिसले मन र विश्वासलाई सन्तुलित बनाउन सक्दैन अनि जन्मिन्छन्, शीर्षकबिनाका कथा र लक्ष्यबिनाका दोबाटाहरू।"
मिश्रको वैकल्पिक राजनीतिक अवसान,"काठमाडौं : वैकल्पिक राजनीतिक भन्दै आएका रवीन्द्र मिश्र अन्ततः राष्ट्रिय प्रजातन्त्र पार्टीमा प्रवेश गरेका छन्। उनलाई राप्रपाका वरिष्ठ उपाध्यक्ष बनाइएको छ। राप्रपा र रवीन्द्र मिश्र समूहबीच बुधबार एकता घोषणा भएको छ। बटुकहरूले स्वस्ती वाचन गर्नुका साथै शंख र घण्ट बजाएका एकताको घोषणा गरिएको छ। एकता घोषणा कार्यक्रममा राप्रपा नेताहरूसँगै मिश्रले पृथ्वीनारायण शाहको तस्बिरमा माल्यार्पण गरेका थिए। राष्ट्रिय सभागृहमा भएको कार्यक्रममा राप्रपा अध्यक्ष राजेन्द्र लिङ्देन र मिश्रले एकता घोषणा पत्रमा हस्ताक्षर गर्दै एकअर्कालाई हस्तान्तरण गरेका छन्। राप्रपा र मिश्र नेतृत्वको बृहत्तर धु्रुवीकरण पक्षबीच भएको एकता घोषणापत्रमा चार बुँदे सहमति उल्लेख गरिएका छन्। पहिलो नम्बरमा मिश्रको पदबारे उल्लेख छ। विवेकशील साझा पार्टीका निवर्तमान अध्यक्ष रवीन्द्र मिश्र राप्रपाको वरिष्ठ उपाध्यक्ष हुनेछन् र पार्टीका सबै नेतृत्वदायी समितिहरूमा सामेल हुनेछन्, पहिलो बुँदामा लेखिएको छ। लिङ्देन र मिश्रले एकता घोषणापत्रमा हस्ताक्षर १० दिनमा समायोजनका काम सक्ने यस्तै, राप्रपामा मिश्रसँगै आउनेलाई कार्यसम्पादन, पदाधिकारी तथा केन्द्रीय समितिमा तहगत समायोजन गरिने सहमति छ। त्यसमा लिङ्देन र मिश्रबीच समझदारीमा १० दिनभित्र समायोजनकका काम सक्ने उल्लेख छ। प्रदेश तथा अन्य तहगत समायोजनका लागि राप्रपाबाट २ र मिश्र पक्षबाट २ गरी चार सदस्यीय कार्यदल बनाइएको पनि उल्लेख छ। निर्वाचन आइसकेकोले तहगत समायोजन गर्दा काम नरोक्न र एक आपसमा मिलेर निर्वाचनका लागि जोडदार रूपमा तयारी गर्न आह्वान गर्ने सहमति पनि भएको छ। शंख घण्ट बजाउँदै राप्रपा र रवीन्द्र मिश्र समूहबीच एकता सानो दुःखले मैले विवेकशील छाडेको होइन : रविन्द्र मिश्र एकतापछि राजेन्द्र लिङदेनले भने पार्टीमा रविन्द्रजीको अभाव खड्किरहेको थियो मिश्र विवेकशील साझा पार्टीको अध्यक्ष हुँदा विचारभन्दा माथि देश सिद्धान्तलाई समर्थन गर्ने अधिकांश केन्द्रीय सदस्य र प्रदेश अध्यक्षहरू राप्रपामा जाने तयारी गरेका छन्। त्यसका लागि केही प्रदेश अध्यक्षहरू र केन्द्रीय सदस्यहरूले विवेकशील साझा पार्टी छाडिसकेका छन्। विवेकशील साझाबाट बागमती प्रदेशकी निवर्तमान सांसद शोभा शाक्य भने मिश्रसँगै राप्रपामा प्रवेश गरिसकेकी छन्। एकता घोषणासभा मिश्रले आफूमा भन्दा नेपाली कांग्रेसमा बढी विचलन आएको बताएका छन्। विवेकशील साझा पार्टीको अध्यक्ष हुँदा मार्ग परिवर्तन शीर्षकको दस्तावेज ल्याएपछि आफूमा विचलन आएको सार्वजनिक टिप्पणी भएको भन्दै मिश्रले कांग्रेसमा धेरै विचलन आएको दाबी गरे। मलाई पश्चगामी र प्रतिगामी के मात्र भनेन्, मिश्रले भने, नेपाली कांग्रेसका नेताहरूले ममा विचलन आएको भन्नुहुन्छ। २०४६ सालपछि कांग्रेसमा धेरै विचलन आयो कि म मा धेरै विचलन आयो ? नेकपा माओवादीले २०५२ सालमा सशस्त्र युद्ध गर्दा कांग्रेसकै सरकार रहेको भन्दै मिश्रले लाउडा, धमिजाजस्ता विमानकाण्ड पनि कांग्रेसकै पालामा भएको दाबी गरे। कांग्रेसका नेता बीपी कोइरालाको आदर्श अहिले राप्रपाले बोकिरहेको मिश्रले बताए। कांग्रेसको आदर्श हामीले बोकेका छौं। राष्ट्रिय मेलमिलापको नीति हामीले बोकेका छौं कांग्रेसले गणेशमान सिंह र कृष्णप्रसाद भट्टराईलाई रुवाएर पार्टी छाड्न बाध्य बनाएको पनि मिश्रले टिप्पणी गरे। विगतमा आफ्नै कार्यकर्तामाथि आक्रमण गर्ने नेकपा माओवादी केन्द्रसँग घाँटी जोडेको भन्दै उनले भने, तपाईंहरूले कार्यकर्ताको घाँटी रेट्नेसँग बढी समय बिताइरहनुभएको छ कि जनतासँग ? मिश्रले राप्रपाले बोकेको एजेण्डा पश्चगामी छ भन्ने भाष्य गलत भएको दाबी गरे। उनले यो देशमा बढेको विकृतिको जडलाई तोड्न राप्रपाले बोकेको एजेन्डा सही भएको बताए। उनले ठूला भनिएका राजनीतिक पार्टीहरूले दशकौंदेखि देशमा भ्रष्टाचार, बेथिति र समाजमा अत्याधिक राजनीति भित्र्याएर जडता लादिएको बताए।"
दसैं मनाउन गाउँ,"जिल्ला या गाउँतिरै दसैं मनाउन काठमाडौं छाड्ने क्रम बढ्दो छ। घटस्थापनादेखि घर जाने चहलपहल बढेको हो। यसपालि अनलाइनबाटै टिकट बुकिङको व्यवस्था थियो। विगतमा टिकट बुकिङ गर्न लाम लाग्नुपर्ने बाध्यता थियो। रुकुमका मनीष गौतम बानेश्वरमा डेरा गरी अध्ययन गर्छन्। दसैं मान्न उनी मंगलबार घर हिँडेका छन्। दसैंमा काठमाडौंमै बस्नुपर्दा हैरानी लाग्छ। यसपालि घर गइसकेँ, उनले भने। रोल्पाका रामबहादुर डाँगीले आउँदो शनिबारको टिकट लिएका छन्। कोभिड महामारीका बेला घर जान नपाएका डाँगी यसपालि हर्षित छन्। पिङ खेल्न उनलाई औधी मन पर्छ। काठमाडौंमा रोजगारी गर्दै आएका उनी चाडपर्वमा काठमाडौंमा बस्नुपर्दा साह्रै नरमाइलो लाग्ने गरेको बताउँछन्। सरकारले दसैंमा धेरै यात्रु बाहिरिने भएकाले कोही नठगिउन् भनेर होसियारी अपनाउने गरेको छ। नियमन गर्ने, गलत काम गर्नेलाई कारबाही गर्ने गरेको छ। अनधिकृत काउन्टर र परिचयपत्र नभएका व्यक्तिबाट टिकट बिक्री गर्ने कार्य यातायात व्यवस्था विभागको सक्रियतामा पूर्णतः बन्द गरिएको छ। यात्रुवाहक सवारीसाधनलाई घटस्थापनादेखि कोजाग्रत पूर्णिमासम्म देशभर लागू हुने गरी रुट परमिट खुला गरिएको छ। गाडी बुकिङ गरेर घर जाने गरेका छन्। नेपाल यातायात व्यवसायी राष्ट्रिय महासंघका वरिष्ठ उपाध्यक्ष सरोज सिटौलाले यातायात व्यवसायीले यात्रुले अग्रिम टिकट बुकिङ गरिरहेको बताए। अनलाइन बुकिङ सिस्टम नजोडिएका ठाउँमा बसपार्कमै टिकट काट्ने गरेका छन्। घटस्थापनादेखि दैनिक लाखौं यात्रु ओहोरदोहोर गर्ने गरेको उनको भनाइ छ। कोभिडले घर जान नपाएका नेपाली यसपालि निर्बाध रूपमा घर गइरहेका छन्। विगतको तुलनामा यस वर्ष घर जानेको घुइँचो लागेको छ। यसपालि वर्षात् अझै सकिएको छैन। ठाउँठाउँमा बाढीपहिरोले गर्दा यात्रा कष्टकर देखिएको छ। तर, पनि दसैंको रौनक अझ बढ्दै गएको छ। मंसिर ४ गते संघीय तथा प्रदेशको चुनाव हुँदै छ। चाडपर्वको रौनकसँगै चुनावको चहलपहल सुरु भइसकेको छ। काठमाडौं भने सुनसान हुन थालेको छ। सिटौलाले वर्षात् नरोकिएका कारण यात्रा असहज भए पनि हरेक दिन अग्रिम गाडी काठमाडौंबाट छुटिरहेको बताए। यातायात आवागमनलाई सहज बनाउन खाद्यान्नलगायत अत्यावश्यक वस्तुको ढुवानी गर्नेबाहेक ट्रेलरलगायत ठूला सवारीसाधन रोक लगाइने भएको छ। असोज १६ देखि २२ गतेसम्म नारायणगढबाट काठमाडौंसम्म सञ्चालन गर्न पाइँदैन। यातायात व्यवस्था विभागका महानिर्देशक डा टोकराज पाण्डेले मुख्य सडक मर्मत, सम्भार गरी यातायात सञ्जाल सहज बनाउन सम्बन्धित निकायलाई अनुुरोध गरिएको बताए। सरकारले कोभिड१९ को महामारीलाई मध्यनजर गरी मास्क प्रयोग गर्न लगाएको छ। स्वास्थ्य मापदण्ड पालना गर्न गरी सवारी सञ्चालन गर्नुका साथै खाना खाने ठाउँमा भीडभाड नहुने व्यवस्था मिलाउने सरकारले ध्यानाकर्षण गराएको छ। दसैंसँगै चुनाव पनि आउन थालेकाले अधिकांशले सहर छाडे पनि, सहर छोड्न थाले पनि केही भने गाउँ जान नपाउने भएका छन्। पछिल्लो समयमा डेगुंले महामारीकै रुप लिन थालेपछि घर जान इच्छुक भएकालाई पनि जान सकस हुने देखिएको छ। जाजरकोटका सुनिता राठौर डेंगुका कारण यसपालि घर जान नपाएको बताउँछन्। घर जान टिकट पनि बुकिङ गरिसकेकी थिएँ। एक्कासी ज्वरो देखिएपछि जचाएको डेंगु देखियो, फेरि जचाँउनुपर्छ रे, जान पाइएला जस्तो छैन, उनले भनिन्।"
स्थिर सरकार बनाऔं,"संघीयताले देशमा राज्य शक्तिको स्रोतलाई जनताको नजिक लगेको छ। संघीयताले दिएको यो विशेष व्यवस्थाको सदुपयोगभन्दा दुरुपयोग भइरहेको छ। देशका सात प्रदेशमा निर्वाचित ५ सय ५० सांसदमध्ये १ सय ८३ जना मन्त्री बनिसकेका छन्। यो कुल सांसद संख्याको एक तिहाइभन्दा बढी हो। प्रदेश१ र बागमतीले तीनतीनवटा मुख्यमन्त्री फेरिसके। लुम्बिनी, गण्डकी र कर्णालीले दुईदुईवटा मुख्यमन्त्री पाए। सुदूरपश्चिम र मधेस प्रदेशका मुख्यमन्त्रीले पाँच वर्ष काम गर्न पाए। मुख्यमन्त्रीले पटकपटक मन्त्रिपरिषद् विस्तार गरे। मन्त्रालय फुटाएर पनि भागबन्डा मिलाए। सांसदलाई पालैपालो मन्त्री बनाए। मन्त्री बन्न पार्टी परिवर्तन भयो। गैरसांसदलाई पनि मन्त्री बनाइयो। सबैभन्दा धेरै मन्त्री त कर्णाली प्रदेशमा भए। प्रदेशसभाका सांसदमध्ये ५७५ प्रतिशत सत्ताको स्वाद चाखिसकेका छन्। माओवादीका त सबै सांसद मन्त्री बनिसके। धेरै मन्त्री बन्ने रेकर्डमा दोस्रो नम्बरमा सुदूरपश्चिम प्रदेश आउँछ। जहाँ ५० प्रतिशत सांसद मन्त्री बने। सुदूरपश्चिममा नेकपा एकीकृत समाजवादीका सबै सांसद मन्त्री बने। लुम्बिनी प्रदेशमा ३३३३, प्रदेश १ मा ३२२५, बागमतीमा ३१८१ प्रतिशत, गण्डकीमा २८३३ र मधेसमा १७७५ प्रतिशत सांसद मन्त्री बनेका छन्। प्रदेश१ ले पाँच वर्षमा प्रदेशको नाम पनि टुंगो लगाउन सकेन। प्रदेश सरकारले जनतालाई संघीयताको अनुभूति हुने खालका काम गर्न सकेनन्। न त प्रदेश सरकार र मन्त्रालयले जनतालाई प्रत्यक्ष लाभ हुने नीति र कार्यक्रम नै ल्याए। सांसद निर्वाचित हुनु भनेकै मन्त्री बन्नजस्तोे मात्रै भएको छ। केन्द्रीय सरकारमा जस्तै सत्ताको होडबाजीमा अस्थिरता निम्त्याएर प्रदेश सरकारले पनि पहिलो कार्यकाल सकाएका छन्। प्रदेश सरकार मन्त्री उत्पादन गर्ने कारखाना बन्नु दुःखद् कुरा हो। यसको अर्थ त तिनले कति काम गरे भन्नेमा जोडिनु पथ्र्यो। प्रदेशले त विगतमा राज्यको केन्द्रीकृत सोच हटाएर विकेन्द्रीकृत विकासको रोल मोडल बन्नुपथ्र्यो। छिमेकी भारतलगायत देशमा प्रदेश सरकारमा राम्रो काम गरेर केन्द्रीय सरकारको नेतृत्व गरेका थुप्रै अभ्यास छन्। नेपालमा भने प्रदेश सरकार दलका नेतालाई व्यवस्थापन गर्न पद र सुविधा बाँड्ने थलोको रूपमा मात्र भएको भनेर चित्रित हुन थालेको छ। यो अभ्यास कतै पनि संघीयताको मर्म अनुरूप भएको छैन। विगतमा राज्य प्रणालीबाट ओझेलमा परेको क्षेत्र, वर्ग र समुदायको उत्थान र विकासका लागि प्रदेश सरकारले सम्भावनाको खोजी नै गर्न भ्याएको देखिएन। केन्द्रीय सरकारले जस्तै आफ्नो पार्टीले जितेका स्थानीय तहलाई अलि बढी बजेट दिने, सत्ता गठबन्धनका नाममा विकास योजना भागबन्डा गरेर विगतमा जस्तै असमानुपातिक विकासको अभ्यास दोहोर्याउने प्रयत्न भएको छ। नेपालमा २०४६ सालयता कुनै पनि सरकारले पूरा कार्यकाल काम गर्न पाएन। संघीयता आएको पहिलो पाँच वर्षमै प्रदेश सरकारमा पनि त्यही रोग देखिएको छ। दलीय भागबन्डामा मन्त्रिपरिषद् बनाउने, सत्ता मोहले सरकार ढाल्ने र केन्द्रीय सरकारको रोग सल्किएको छ। यी गतिविधिले संघीयतामा प्रदेश सरकार आवश्यक छैन भनेर आवाज उठ्न थालिसकेको छ। प्रदेश सरकारका गतिविधिले यी भनाइलाई मलजल नै गरेको छ। प्रदेश सरकारलाई स्थिर बनाउने हो भने अब त्यो रोग स्थानीय सरकारमा पुग्नेछ। मिलीजुली सरकार बनाउने बाँडीचुँडी खाने थलोको रूपमा सरकार बन्नेछन्। यसले राजनीतिक दलप्रति मात्र होइन, देशको शासनप्रति नै वितृष्णा जगाउनेछ। त्यसैले संघीय, प्रदेश र स्थानीय पाँचवर्षे स्थिर सरकार बनाउन संविधान वा कानुन संशोधन गर्न आवश्यक छ। एकपटक निर्वाचित सरकारले पूरा कार्यकाल काम गर्न पाएमा मात्र नेपालको संघीयताको असल कार्यान्यन र दिगो विकास गर्न सकिन्छ। अब स्थिर सरकार बनाउन राजनीतिक दल र सरकारको ध्यान जान जरुरी छ।"
स्थिर सरकार बनाऔं,"संघीयताले देशमा राज्य शक्तिको स्रोतलाई जनताको नजिक लगेको छ। संघीयताले दिएको यो विशेष व्यवस्थाको सदुपयोगभन्दा दुरुपयोग भइरहेको छ। देशका सात प्रदेशमा निर्वाचित ५ सय ५० सांसदमध्ये १ सय ८३ जना मन्त्री बनिसकेका छन्। यो कुल सांसद संख्याको एक तिहाइभन्दा बढी हो। प्रदेश१ र बागमतीले तीनतीनवटा मुख्यमन्त्री फेरिसके। लुम्बिनी, गण्डकी र कर्णालीले दुईदुईवटा मुख्यमन्त्री पाए। सुदूरपश्चिम र मधेस प्रदेशका मुख्यमन्त्रीले पाँच वर्ष काम गर्न पाए। मुख्यमन्त्रीले पटकपटक मन्त्रिपरिषद् विस्तार गरे। मन्त्रालय फुटाएर पनि भागबन्डा मिलाए। सांसदलाई पालैपालो मन्त्री बनाए। मन्त्री बन्न पार्टी परिवर्तन भयो। गैरसांसदलाई पनि मन्त्री बनाइयो। सबैभन्दा धेरै मन्त्री त कर्णाली प्रदेशमा भए। प्रदेशसभाका सांसदमध्ये ५७५ प्रतिशत सत्ताको स्वाद चाखिसकेका छन्। माओवादीका त सबै सांसद मन्त्री बनिसके। धेरै मन्त्री बन्ने रेकर्डमा दोस्रो नम्बरमा सुदूरपश्चिम प्रदेश आउँछ। जहाँ ५० प्रतिशत सांसद मन्त्री बने। सुदूरपश्चिममा नेकपा एकीकृत समाजवादीका सबै सांसद मन्त्री बने। लुम्बिनी प्रदेशमा ३३३३, प्रदेश १ मा ३२२५, बागमतीमा ३१८१ प्रतिशत, गण्डकीमा २८३३ र मधेसमा १७७५ प्रतिशत सांसद मन्त्री बनेका छन्। प्रदेश१ ले पाँच वर्षमा प्रदेशको नाम पनि टुंगो लगाउन सकेन। प्रदेश सरकारले जनतालाई संघीयताको अनुभूति हुने खालका काम गर्न सकेनन्। न त प्रदेश सरकार र मन्त्रालयले जनतालाई प्रत्यक्ष लाभ हुने नीति र कार्यक्रम नै ल्याए। सांसद निर्वाचित हुनु भनेकै मन्त्री बन्नजस्तोे मात्रै भएको छ। केन्द्रीय सरकारमा जस्तै सत्ताको होडबाजीमा अस्थिरता निम्त्याएर प्रदेश सरकारले पनि पहिलो कार्यकाल सकाएका छन्। प्रदेश सरकार मन्त्री उत्पादन गर्ने कारखाना बन्नु दुःखद् कुरा हो। यसको अर्थ त तिनले कति काम गरे भन्नेमा जोडिनु पथ्र्यो। प्रदेशले त विगतमा राज्यको केन्द्रीकृत सोच हटाएर विकेन्द्रीकृत विकासको रोल मोडल बन्नुपथ्र्यो। छिमेकी भारतलगायत देशमा प्रदेश सरकारमा राम्रो काम गरेर केन्द्रीय सरकारको नेतृत्व गरेका थुप्रै अभ्यास छन्। नेपालमा भने प्रदेश सरकार दलका नेतालाई व्यवस्थापन गर्न पद र सुविधा बाँड्ने थलोको रूपमा मात्र भएको भनेर चित्रित हुन थालेको छ। यो अभ्यास कतै पनि संघीयताको मर्म अनुरूप भएको छैन। विगतमा राज्य प्रणालीबाट ओझेलमा परेको क्षेत्र, वर्ग र समुदायको उत्थान र विकासका लागि प्रदेश सरकारले सम्भावनाको खोजी नै गर्न भ्याएको देखिएन। केन्द्रीय सरकारले जस्तै आफ्नो पार्टीले जितेका स्थानीय तहलाई अलि बढी बजेट दिने, सत्ता गठबन्धनका नाममा विकास योजना भागबन्डा गरेर विगतमा जस्तै असमानुपातिक विकासको अभ्यास दोहोर्याउने प्रयत्न भएको छ। नेपालमा २०४६ सालयता कुनै पनि सरकारले पूरा कार्यकाल काम गर्न पाएन। संघीयता आएको पहिलो पाँच वर्षमै प्रदेश सरकारमा पनि त्यही रोग देखिएको छ। दलीय भागबन्डामा मन्त्रिपरिषद् बनाउने, सत्ता मोहले सरकार ढाल्ने र केन्द्रीय सरकारको रोग सल्किएको छ। यी गतिविधिले संघीयतामा प्रदेश सरकार आवश्यक छैन भनेर आवाज उठ्न थालिसकेको छ। प्रदेश सरकारका गतिविधिले यी भनाइलाई मलजल नै गरेको छ। प्रदेश सरकारलाई स्थिर बनाउने हो भने अब त्यो रोग स्थानीय सरकारमा पुग्नेछ। मिलीजुली सरकार बनाउने बाँडीचुँडी खाने थलोको रूपमा सरकार बन्नेछन्। यसले राजनीतिक दलप्रति मात्र होइन, देशको शासनप्रति नै वितृष्णा जगाउनेछ। त्यसैले संघीय, प्रदेश र स्थानीय पाँचवर्षे स्थिर सरकार बनाउन संविधान वा कानुन संशोधन गर्न आवश्यक छ। एकपटक निर्वाचित सरकारले पूरा कार्यकाल काम गर्न पाएमा मात्र नेपालको संघीयताको असल कार्यान्यन र दिगो विकास गर्न सकिन्छ। अब स्थिर सरकार बनाउन राजनीतिक दल र सरकारको ध्यान जान जरुरी छ।"
कांग्रेसमा कचिंगल,"काठमाडौं : सानेपास्थित कांग्रेस केन्द्रीय कार्यालयमा बुधबार फरक दृश्य देखिन्थ्यो। ब्यानर बोकेर कांग्रेस नेता नै धर्ना बसेका थिए। सबैको एउटै स्वर थियो, हामी पार्टीभित्र न्याय मागिरहेका छौं। अन्याय सहँदैनौं भनेर विरोध स्वरूप धर्नामा बसेका हौं। उनीहरू धर्नामा बस्नको कारण थियो आसन्न निर्वाचनका लागि समानुपातिक बन्दसूचीमा एकलौटी तरिकाले नाम बुझाउनु। अनि, धर्नामा बस्ने थिए संस्थापन इतर समूहका नेता। पछिल्लो समय समानुपातिक उम्मेवारको विषयलाई लिएर सुरु भएको कांग्रेसभित्रको कचिंगल धर्नासम्म पुगेको छ। सोमबारदेखि नै बालुवाटारमा कांग्रेस पदाधिकारी बैठक चलिरहेको छ। बैठकको उद्देश्य पनि यो किचलोलाई अन्त्य गर्ने भएको नेताहरू बताउँछन्। तर, उनीहरूले भनेजस्तो सहज रूपमा यो समस्या समाधान भएको छैन। यता धर्नामा बसेका नेताहरूको अडान पनि उस्तै छ। धर्नामा सहभागी कांग्रेसका नेता जगदीश नरसिंहकेसी भन्छन्, हामी पार्टीको विरुद्धमा छैनौं। हामीले मौन विरोध जनाएका छौं। त्यसैले हामी प्लेकार्ड बोकेर नाराबाजी गरेनौं एकदमै मौन अवस्थामा अघि बढेका हौं। पार्टी सभापति तथा प्रधानमन्त्री शेरबहादुर देउवाले पार्टीको महाधिवेशनमा प्रतिस्पर्धा गर्ने र आफूलाई मत नहालेकालाई चुनावमा टिकट नदिने नीति लिएर एकलौटी रूपमा अघि बढेको आरोप इतर पक्षको छ। उक्त समूहले पार्टीको महाधिवेशन देखिनै छुट्टाछुट्टै भेला र बैठक गर्दै आएको थियो। उक्त गुटको छलफल, भेला र बैठकले पार्टीभित्रको एकता, समान अवसर र न्यायको सुनिश्चितता नभए संघर्ष गर्ने निर्णय गरेको पनि केसीले बताए। भने, हामी अहिले सिम्बोलिक आन्दोलनको चरणमा छौं। त्यसैले शान्त भएरै पार्टीभित्र अधिकार मागेका छौं। बिहीबार पनि अनुपम फुडल्यान्डमा छलफल राखेका छौं। हेरौं अवस्था कस्तो हुन्छ। सोही समूहका अर्का नेता भुपेन्द्रजंग शाहीले भने समानुपातिकको सूची तयार गर्दा इतर समूहसँग छलफल भएको भनेर हल्ला पनि छलफल नभएको दाबी गरेका छन्। उनले भने, त्यस्तो सहमति भएको होइन। सूची हेर्दै पनि थाहा हुन्छ। सल्लाह छलफल भएको भए यस्तो सूची आउने थिएन। हाम्रो पक्षका साथीहरूका नाम समावेश भएकाको नाम पनि पछाडि राखिएको छ। महाधिवेशनमा आफूलाई मत नदिएको आधारमा सभापतिले अहिलेसम्म बदलाको व्यवहार गरेको भन्दै पार्टीभित्र न्याय र समान अवसरका लागि अहिलेको दबाबपूर्ण कार्यक्रम गरिएको शाहीले बताए। थपे, एकलौटी निर्णय गर्ने बानी सभापतिजीमा देखिएको छ। इतर समूहले तत्काल समानुपातिक उम्मेदवारको बन्द सूची सच्याउन माग गरेका छन्। अर्कोतिर प्रत्यक्षतर्फ टिकट वितरणमा समेत सबैलाई न्याय हुने गरी उम्मेदवार चयन हुनुपर्ने माग गरेका छन्। हाल निर्वाचन आयोगमा कांग्रेसले बुझाएको सूचीमा कोइराला समूहका करिब १० प्रतिशत नेताहरू मात्रै परेको उनीहरूले बताउँदै आएका छन्। आन्दोलन गर्ने पक्षका एक नेताका अनुसार प्रतिनिधिसभाको समानुपातिकतर्फका ११० जनामध्ये १३ जना इतर पक्ष र बाँकी संस्थापन पक्षका छन्। जसमध्ये केदारनरसिंह केसी, टेकबहादुर गुरुङ, डा चन्द्रमोहन यादव, प्रतिमा गौतम, लीला बोखिम, केशरमान रोका, हस्तबहादुर मल्ल, मैना रावल कार्की, उमा दाहाल, किरण कोइराला, मुख्तबहादुर महतो, नागिना यादव र मुख्ता यादवको नाम परेको छ। समानुपातिकमा करिब १० प्रतिशत मात्रै उम्मेदवार बनाएपछि शेखरगगन पक्षले संस्थापनलाई दबाब दिन पार्टी कार्यालय सानेपा, ठमेल, र बत्तीसपुतलीमा भेला गर्दै आएका छन्। शेखर समूहले अहिले ४० प्रतिशत उम्मेदवारी माग गर्दै आएको छ। स्थानीय तहको निर्वाचनमा पनि सत्तागठबन्धन दलबीच समीकरणलाई लिएर कांग्रेसभित्रै दुईथरी मत थियो। संस्थापन समूह समीकरणको पक्षमा थियो भने इतर समूह विपक्षमा थियो। दुवै समूहले आआफ्नो स्वार्थलाई केन्द्रमा राखेर पार्टीभित्र जनमतमा लागेका थिए। अन्ततः स्थानीय तहमा समीकरणमै कांग्रेस गएको थियो। स्थानीय निर्वाचनमा संस्थापन समूहका लागि सत्ता गठबन्धन जोगाउने प्रमुख स्वार्थ थियो। अहिले आसन्न निर्वाचनमा पनि गठबन्धन जोगाएरै निर्वाचनमा जाने र आगामी सरकार पनि कांग्रेसकै नेतृत्वमा सत्ताको चाबी लिने दाउमा संस्थापन पक्ष छ। आसन्न निर्वाचनमा पनि इतर समूह गठबन्धन नगर्ने भनेर अन्तिम समयसम्म पनि गठबन्धन नगर्ने भन्दै आएका थिए। यद्यपि गठबन्धन गरेर जाने विषयमा देउवाले इतर समूहलाई सहमतिमा ल्याउन सफल भएका थिए। सिट बाँडफाँटमा भने उनलाई चित्त बुझाउन सकस भएको छ। प्रत्यक्षतर्फ समेत टिकट वितरणमा सोही खालको व्यवहार हुनसक्ने भन्ने हिसाबले अहिले दबाब सिर्जना गरिएको उनीहरूले बताउँदै आएका छन्। त्यसो त पछिल्ला दिनमा हुँदै आएका गुटका भेला र छलफलमा पदाधिकारी तहका शीर्ष नेता कोही सहभागी छैनन्। विरोध गर्नेमा दोस्रो तहका नेताहरू छन्। काठमाडौंमा नै बुधबार आफ्नो निर्वाचन क्षेत्रको एक कार्यक्रममा सहभागी भएका पार्टीका महामन्त्री गगन थापाले पार्टीभित्रको अन्तरसंघर्षलाई व्यवस्थापन गर्न नजान्दा पार्टीमा झन् समस्या बढ्दै गएको बताएका छन्। उनले भने, पार्टी चलाउन सभापतिले पनि जान्नु भएको छैन। हामीले पनि कता कता ढंग पुर्याउन सकिएन। कांग्रेसले वडा देखिनै चुनावमा जाने कोसिस राम्रो गरे पनि केन्द्रीय नेतृत्वमा आइराख्दा कताकता नमिलेको देखिने थापा बताउँछन्। त्यसमा सभापतिजी पनि अलमलमै हुनुहुन्छ। हामीले पनि जानेनौं अहिलेको सभापतिज्यूले पनि जानिराख्नु भएको छैन। मैले पनि जानेको छैन। हामी कसैले पनि ढंग पुर्याएका छैनौं। तरिका पुर्याइरहेका छैनौं जसको कारणले गर्दा पार्टीभित्र ठूलो असन्तुष्टिहरू देखिएको छ, थापाले भने, पार्टीभित्र गुट र उपगुटका कारण पनि संगठन परिचालन र सञ्चालनमा समस्या आएको छ। कांग्रेसका पार्टी प्रवक्ता डा प्रकाशशरण महतले भने गठबन्धनमा हुँदा सबैको आकांक्षाहरू पूरा हुन सहज नहुने भन्दै कांग्रेस र गठबन्धनका उम्मेदवारलाई विजयी गराउन सबै लाग्नुपर्ने बाध्यता रहेको बताए। भने, त्यसो हुँदा कांग्रेसको नेतृत्वमा फेरि सरकार बन्छ। त्यसको लागि त्याग गर्ने हो। उनले समानुपातिकको सूची निर्णय पदाधिकारी पूर्वपदाधिकारी संसदीय बोर्ड, प्रदेशका सभापति आमन्त्रित सदस्यहरू, सातै प्रदेशका नेताहरू सहभागी भएरै बनाइएको बताए। महतले पार्टीभित्रै एउटा पक्षलाई पक्षपोषण गर्ने अर्कोलाई नगर्ने केही पनि नभएको भन्दै छलफल सहमति भएरै निर्णय लिइएको बताए। महतले भने, यस्तो गर्छु उस्तो गर्छु भन्ने अभिव्यक्ति आएको छ। बन्दसूची बनाउँदा पक्ष विपक्ष हेरर बनाइएको होइन। गठबन्धनका कारणले पनि कतिपय साथीहरूलाई समावेश गर्न नसकिएको हो। केके न भएको जस्तो गरेर बाहिर केही साथीहरू बोलिरहनु भएको छ। अहिले पार्टीकै साथीहरूले अनावश्यक बखेडा गरेको राम्रो देखिएको छैन। सर्वसम्मति निर्णय भइसकेको छ। यो सबै निर्णयहरू विधि विधानअनुसार भएको छ। बहुमतमात्रै होइन सर्वसम्मतिबाट भएको हो। अभिव्यक्ति दिनेहरू सबैलाई पार्टीले मूल्यांकन गर्छ। यसैबीच कांग्रेसका केन्द्रीय सदस्य दिनेश कोइरालाले पार्टी सभापति देउवालाई पत्र लेख्दै पनि खबरदारी गरेका छन्। उनले समानुपातिक सिट अंश, वंश, अर्थ प्रेरित, पत्नी र परिवारलाई दिने अंश नभएको बताएका छन्।समानुपातिक सूची आरक्षित सिट भएको र आरक्षण पाउन लायक जाति, समुदाय, क्षेत्र तथा व्यक्तिहरूलाई समानुपातिक उम्मेदवारका रूपमा प्रस्ताव गरिनुपर्ने उनको भनाइ छ। समानुपातिक निर्वाचन प्रणालीको आदर्श र मर्मविपरीत पहुँचवाला, नातागोता, वंश, परिवार, आसेपासे तथा अर्थबलले सुसज्जित पात्रहरूलाई प्रस्ताव गरिएको उनको टिप्पणी छ। समानुपातिक सिट आफ्नो वंशका लागि आरक्षण होइन भन्ने सन्देश कांग्रेसले देशव्यापी रूपमा दिनुपर्ने भन्दै उनले ध्यानाकर्षण पत्रमार्फत ६ बुँदे सुझाव दिएका हुन्। जसमा पहिलो बुँदामा भनिएको छ, संघ तथा प्रदेश संसद्मा एकाघर परिवार तथा दम्पतीबाट एक जनाभन्दा धेरैलाई अवसर नदिइयोस्।"
पीएमा सांसदको परिवारवाद,"विराटनगर : संघीयता कार्यान्वयनको पछिल्लो पाँच वर्षमा प्रदेश १ ले नामै पाएन। प्रदेश सांसदका सेवासुविधामा भने करोडौं रकम सकियो। उनीहरूले आफू मात्रै होइन, स्वकीय सचिवमा नातागोतालाई नियुक्ति दिलाए। परिवारवाद नै चलाए। राजनीतिमा योगदान गरेकाहरूलाई छायामा पारे। तत्कालीन २० सांसदले छोरा, छोरी, श्रीमती, बहिनी, ज्वाइँ, भतिज, नन्द, बुहारी र नातिलगायतलाई स्वकीय सचिव राखेका थिए। जसमा एमालेका ९, कांग्रेसका ७ र माओवादी केन्द्रका ४ सांसद थिए। उनीहरूले आफ्नो कार्यकालको अन्तिम बैठकमा हात जोडेर माफी मागे। क्षमायाचना गरी प्रदेशसभाबाट बिदा भए पनि राज्यको ढुकुटीमा गरेको दोहनको क्षतिपूर्ति हुनेछैन। नैतिकताविपरीत स्वकीयमा आफन्त नियुक्ति गरेर सरकारी ढुकुटी रित्याउन खोज्नु गलत अभ्यास भएको अर्थशास्त्री अर्जुन बराल बताउँछन्। उहाँहरूलाई पार्टीजनताले विश्वास गरेको हो। उहाँहरूले त्यसो गर्नुहुँदैनथ्यो, बराल भन्छन्, भोलिका दिनमा भोट माग्न त्यही जनतामाझ जाने हो। के जवाफ दिनुहुन्छ उहाँहरू ? पार्टीमा दुःख, संघर्ष गरेकाहरूलाई मौका नदिएर आफ्नै मान्छे नियुक्ति गरी सरकारी ढुकुटी रित्याउन खोज्नु नैतिक आचरणविपरीत भएको विश्लेषक डा बद्रीविशाल पोखरेल बताउँछन्। भन्छन्, बतासे कुरामै कार्यकाल बिताएका सांसदहरू कहिल्यै अघाएनन्। नैतिकता बिर्सिएकाहरूसँग अरू के नै आस गर्न सकिन्छ र ? प्रदेशसभा सचिवालयको विवरणअनुसार पाँच वर्ष अवधिमा आफन्त स्वकीयको तलबभत्ताबापत ३ करोड २३ लाख १ हजार रुपैयाँ खर्च भएको छ। मन्त्री, सांसद र कर्मचारीको पारिश्रमिकसमेत कुल ७६ करोड ६६ लाख ९३ हजार ९ सय ४२ रुपैयाँ खर्च भएको सूचना अधिकारी प्रमोद विकको भनाइ छ। सचिवालयले चालु तथा पुँजीगत गरी कुल खर्च ९८ करोड २३ लाख ५० हजार ६ सय ६७ रुपैयाँ गरेको विकले बताए। प्रदेशसभाका पदाधिकारी तथा सदस्यको पारिश्रमिक र सुविधासम्बन्धी ऐन, २०७५ मा हरेक प्रदेशसभा सदस्यले राजपत्र अनंकित प्रथम श्रेणीसरहको तलब पाउने गरी स्वकीय सचिव नियुक्त गर्न पाउने व्यवस्था छ। सोही ऐनबमोजिम नायबसुब्बा सरहको तलब सुविधा पाउने गरी नियुक्ति पाएका स्वकीयले मासिक रूपमा बैंक खाताबाट पारिश्रमिक पाउँथे। २० सांसदका आफन्त स्वकीयले २०७४७५ मा १८ लाख, ०७५७६ मा ५६ लाख ४० हजार, ०७६७७ मा ६७ लाख ६८ हजार, ०७७८८ मा ६७ लाख ६८ हजार, ०७८७९ मा ७८ लाख ५२ हजार र ०७९८० मा ३४ लाख ७३ हजार लिए। उहाँहरूले त्यसो गर्नु हुँदैनथ्यो। भोलिका दिनमा भोट माग्न त्यही जनतामाझ जाने हो। के जवाफ दिनुहुन्छ उहाँहरू ?अर्जुन बराल, अर्थ विश्लेषक स्वकीय सचिव नियुक्ति व्यक्तिगत स्वतन्त्रताको कुरा हो। पास्ट इज पास्ट। थप कुरा नगरौं।तुलसीप्रसाद न्यौपाने, निवर्तमान प्रदेश सांसद आफन्त नियुक्ति गरी सेवासुविधा बुझ्नेमा सबैभन्दा बढी एमालेका सांसद छन्। आशारत्न जबेगूले बहिनी विजयादेवी जबेगू गुरुङ, उषाकला राईले भाइ गोपाल राई, काजीमान कागतेले छोरा लोक्पादोर्जे कागते, श्रीप्रसाद मैनालीले भतिज धनपति मैनाली, विनादेवी राईले भतिजी पूर्णिमा राईलाई स्वकीय राखेका थिए। तुलसीप्रसाद न्यौपानेकी छोरी बिन्दु न्यौपाने, निरन राईकी बहिनी सरिता राई, वसन्तीदेवी यादवका छोरा अरविन्दकुमार यादव र बृखबहादुर प्रधानकी छोरीकी नन्द पुष्पा उप्रेती थिए। निवर्तमान सांसद तुलसीप्रसाद न्यौपानेले स्वकीय सचिव नियुक्ति व्यक्तिगत स्वतन्त्रताको कुरा रहेको बताए। न्यौपानेले अन्नपूर्ण पोस्ट्सँग भने, पास्ट इज पास्ट। थप कुरा नगरौं। माओवादीबाट उमिता विश्वकर्माले भाइ धीरज विश्वकर्मा, कुशुमकुमारी श्रेष्ठले भाइ सिमन श्रेष्ठ, पूर्णप्रसाद राई (याम्फु) ले भान्जा भरतकुमार राई र सीता थेबेले बहिनी शर्मिला थेवेलाई स्वकीय नियुक्त गरेका थिए। कांग्रेसबाट प्रतापप्रकाश हाङगामले भतिज डम्बर हाङगाम, मोहम्मद ताहिर मियाँले नाति अस्लम आलम, सन्जाकुमार दनुवारले भदै ज्ञानी दनुवार, शान्ता पौैडेलले छोरी प्रतिमा पौडेल, शिवनारायणसिंह गन्गाईले छोरा विनायक सिंह र बिन्दिया कार्कीले छोरा रबिन सिंह कार्कीलाई स्वकीय नियुक्त गरी तलबभत्ता बुझेको प्रदेशसभा सचिवालयको विवरणले देखाएको छ। बिन्दियाका छोरा रविनले भने प्रहरी हिरासतमै रहेर पनि तलबभत्ता बुझेका थिए। सवारी ज्यान मुद्दामा रविनले मापसे गरी सवारी चलाएको ठहरसहित २ हजार जरिवाना र ६ महिना १५ दिनको जेल सजाय पाएका थिए। बिन्दिया कांग्रेसबाट समानुपातिक सांसद बनेकी थिइन्। उनले २०७५ जेठ १ गतेदेखि राजपत्र अनंकित प्रथम श्रेणीको कर्मचारीसरह सेवा सुविधा पाउने गरी छोरालाई स्वकीय सचिव बनाएकी थिइन्। तर, हिरासतमा रहेर पनि राविनले २०७७७८ र ०७८७९ मा गरी ७ लाख ७७ हजार ३ सय ४८ रुपैयाँ बुझेका थिए। ९३ सदस्यीय प्रदेशसभामा ९० जना कायम भएका थिए। जसमा एमालेका ४२, कांग्रेसका २१, माओवादी केन्द्रका १५, एकीकृत समाजवादीका १०, जसपाका ३, राप्रपा र संघीय लोकतान्त्रिक राष्ट्रिय मञ्चका ११ जना थिए। मन्त्री र राज्यमन्त्रीसमेतको पारिश्रमिक र सेवासुविधा मात्रै पाँच वर्षमा प्रदेशसभा सचिवालयले आधा अर्बभन्दा बढी रकम खर्च गरेको छ। सचिवालयका अनुसार एकजना स्वकीयको तलब सुविधाबापत मात्रै पछिल्लो ५ वर्षमा १६ लाख रुपैैयाँभन्दा बढी रकम खर्च भएको छ। मुख्यमन्त्री, मन्त्री, राज्यमन्त्री, संसदीय समितिका सभापति, विपक्षी दलका नेता, प्रमुख सचेतक र सचेतकलाई सवारीसाधन उपलब्ध गराउन भएको खर्चसमेत जोड्ने हो भने प्रदेश सरकारको अर्बौं रकम खर्च भएको सचिवालयले जनाएको छ। सचिवालयका अनुसार औसत हिसाब गर्दा प्रदेश १ का एक सांसदको पारिश्रमिक तथा सेवा सुविधाबापत मात्रै पछिल्लो ५ वर्षमा ३ करोडभन्दा बढी रकम खर्च भएको छ। एक जना सांसदको तलब भत्ता तथा निजी स्वकीय सचिवकको पारिश्रमिकसमेत जोड्दा मासिक १ लाख ६ हजार ३ सय रुपैयाँ खर्च हुन्छ। स्वकीय सचिवले नासुसरह मासिक ३० हजार २ सय रुपैयाँ बुझे। प्रतिसांसद ६३ लाख ७८ हजार रुपैयाँ न्यूनतम खर्च हुँदा पनि पाँच वर्षमा प्रदेश १ सरकारको ५९ करोड ३१ लाख ५४ हजार खर्च भएको देखिएको छ। बुटवल : लुम्बिनी प्रदेशबाट मासिक रूपमा तलब खाने झन्डै ७५ जनालाई प्रदेशसभामा काम गर्ने कर्मचारीले चिनेनन्। कार्यालय नआई ती ज्यालादारीअस्थायी कर्मचारीले नियमित तलब बुझे। उनीहरूलाई कार्यालयमा हाजिरी गर्नु नपर्ने सुबिधा दिइएको थियो। त्यसरी कार्यालय नै नआई तलब खाने कर्मचारी अरू कोही नभएर सांसदका स्वकीय सचिव (पीए) थिए। जसलाई प्रदेशसभाले अस्थायीज्यालादारी कर्मचारीमा नियुक्त गरेको थियो। यो प्रदेशका ८० सांसदमध्ये ६७ जनाका पीए मात्रै सांसदसँगै प्रदेशसभामा आउँथे। अन्यले संसद भवन नै नदेखी नियमित तलब बुझ्दै आएका थिए। प्रदेश सरकारले कानुन बनाएपछि सबै सांसदले नायबसुब्बा (सहायक पाँचौं) सरहको स्वकीय सचिव पाएका थिए। ती पीए सुबिधामा श्रीमान्, छोराछोरी, भतिज, भतिजा तथा आफन्तले नियुक्ति पाएका हुन्। माओवादीकी गीता थापाका स्वकीय सचिव पति अशोक थापा थिए। उनले सुरुदेखि नै सो बापतको सुबिधा घरमै पुर्याएकी थिइन्। अशोक प्रदेशसभामा देखिँदैनथे। एमालेका कविराम थारुले श्रीमतीलाई नियुक्ति गरी तलब दिलाएका थिए। जो प्रदेशसभा नै आउँथिनन्। प्रदेशको स्वास्थ्यमन्त्री रहेका इन्द्रजित थारुले श्रीमती प्रतिभा थारुलाई स्वकीय सचिव राखे। उनी सांसद रहँदासम्म प्रतिभाले प्रदेशसभाबाट तलब बुझिन्। मन्त्री भएपछि भने प्रदेशसभाबाट तलब गएको छैन। एमालेका पुरनमान बज्राचार्यले छोरा प्रसुनमान बज्राचार्यलाई स्वकीय राखेका थिए। एमालेकै खड्गबहादुर खत्रीका छोरा प्रतिकबहादुर खत्री स्वकीय थिए। धमकली चौधरीकी छोरी बिना चौधरीले पनि नियुक्ति पाएर तलब बुझिन्। कांग्रेसकी रमा अर्यालले श्रीमान् हेमराज अर्याललाई स्वकीय सचिवको नियुक्ति दिलाएकी थिइन्। कांग्रेसकै माला गोतामेले छोरी तिर्सना सुनारलाई स्वकीय राखे। रुन्धावती शर्माकी स्वकीय सचिवमा छोरी ऋतु शर्मा थिइन्। प्रदेशसभाका अधिकांश सांसदले परिवारकै सदस्य, ती नभए आफन्तलाई नै पोस्ने गरी स्वकीय सचिव राखेका थिए। कामै नगरी तलब पठाउनुपर्दा प्रदेशसभाका कर्मचारी सांसदलाई स्वकीय सचिव नै नचाहिने तर्क गर्छन्। एमालेकी चिन्तावती कुर्मीकी छोरी सानु बर्मा मात्रै प्रदेशसभामा नियमित आउने स्वकीय सचिवमा परेकी जनाइएको छ। प्रभावशाली मानिने नेताका स्वकीयबाहेक अन्य कोही पनि प्रदेशसभामा देखापरेनन्। प्रदेशसभाको पहिलो कार्यकाल मंसिर ४ हुने निर्वाचनका लागि समानुपातिक उम्मेदवारी दर्ताको अघिल्लो दिन सकिएको थियो। २०७४ सालमा निर्वाचित प्रदेशसभा सदस्य त्यससँगै बिदा भएका थिए।"
स्वकीय सचिव : रोजाइ नातागोता नै,"हेटौंडा : बागमती प्रदेशका एक दर्जनभन्दा बढी प्रदेशसभा सदस्यले आफन्तलाई स्वकीय सचिव राखेका थिए। तर, आलोचना बढेपछि धेरैले नातागोतालाई उक्त पदबाट हटाए। काभ्रेकी गोमा भुर्तेलले छोरी पवित्रा भुर्तेललाई स्वकीय सचिव राखेकी थिइन्। उनी एमालेबाट समानुपातिकतर्फ सांसद बनेकी थिइन्। ललितपुरका चेतनाथ सञ्जेलले छोरी अनुपमा सञ्जेललाई नियुक्ति दिलाए। सञ्जेल एमालेबाट निर्वाचित प्रदेशसभा सदस्य निर्वाचित भएका थिए। मकवानपुरकी जुनेलीमाया श्रेष्ठले बुहारी दानमायाँ श्रेष्ठलाई स्वकीय सचिव राखेकी थिइन्। उनी एमालेबाट समानुपातिकतर्फ प्रदेशसभा सदस्य बनेकी थिइन्। चितवनका दावा दोर्जे लामाले ज्वाइँ सुरज थपलियालाई स्वकीय सचिव राखेका थिए। उनी एमालेबाट निर्वाचित भएका थिए। ललितपुरकी देवकी श्रेष्ठले श्रीमान् साजन वान्तवा राईलाई स्वकीय सचिव राखेको प्रदेशसभा सचिवालयको विवरणमा उल्लेख छ। उनी एमालेबाट समानुपातिक सांसद बनेकी थिइन्। दोलखाकी रचना खड्काले भाइ सुशील खड्कालाई स्वकीय सचिव राखेकी थिइन्। उनी एमालेबाट समानुपातिकतर्फ प्रदेशसभा सदस्य थिइन्। सिन्धुलीका बुद्धिमान माझीले छोरा विजय माझीलाई स्वकीय सचिव राखे। उनी माओवादी केन्द्र बागमती प्रदेश संसदीय दलका प्रमुख सचेतक थिए। सामाजिक विकासमन्त्री कुमारी मोक्तानले बहिनी तारादेवी मोक्तानलाई स्वकीय सचिव राखेकी थिइन्। दोलखाकी हिमाली गोलेले श्रीमान् सुमनकुमार लामालाई स्वकीय सचिव राखेकी थिइन्। उनी माओवादी केन्द्रबाट समानुपातिक सांसद थिइन्। चितवनकी कञ्चन खनालले श्रीमान् विष्णु पौडेललाई नियुक्ति दिएकी थिइन्। उनी माओवादी केन्द्रबाट सांसद बनेकी थिइन्। कांग्रेसका भीमसेन खत्रीले बुहारी सन्जु खड्कालाई स्वकीय राखेका थिए। खत्री काठमाडौंबाट समानुपातिक सांसद बनेका थिए। चितवनका मिलनबाबु श्रेष्ठले भतिजी मिमिमा श्रेष्ठ, सिन्धुलीकी बिजुला बर्मा राणाले सुशान्त राणा, आन्तरिक मामिला तथा कानुनमन्त्री कृष्णप्रसाद शर्मा खनालले छोरा शुलभ खनाललाई स्वकीय राखे। एकीकृत समाजवादीमा रहेका उनी चितवनबाट प्रदेश सांसद निर्वाचित भएका थिए। राप्रपाकी रिना गुरुङले कान्छो भाइ राजीव गुरुङलाई स्वकीय सचिव राखेकी थिइन्। उनलाई राप्रपाले चितवनबाट समानुपातिक सांसद बनाएको थियो। बागमती प्रदेशसभाको पहिलो कार्यकालका १ सय ७ प्रदेशसभा सदस्यमध्ये सबैले विश्वासिला पात्र मात्र स्वकीय राखेका थिए। तीमध्ये उनीहरूको पहिलो रोजाइमा नजिकका आफन्त र पार्टीका विश्वासिला कार्यकर्ता मात्र परे।"
अदालतको गोला,"सर्वोच्च अदालतमा हरेक बिहान अचेल एक फरक रमिता देखिन्छ। कार्यालय छिर्नासाथ कर्मचारीले न्यायाधीश र मुद्दाका क्लस्टर बनाएका हुन्छन्। कालो झोलाभित्र हात छिराएर हरेक न्यायाधीशले पहिला पार्टनर छान्ने गोला तान्छन्। अनि, मुद्दाका लागि अर्को गोला झिक्छन्। भाग्यले जो र जे पर्छ, त्यसकै आधारमा न्याय सम्पादन गर्छन्। न्यायालयकै प्रतिवेदनहरूले अदालतमा भ्रष्टाचार बढेको देखाए। कतिपय न्यायाधीश मुद्दाका पक्ष वा विपक्षसँग मिलेर जथाभावी गरेका घटना बढे। त्यसलाई रोक्ने नाममा सर्वोच्चमा नयाँ प्रथा बसाइयो गोला को। यसले प्रधानन्यायाधीशको इजलास तोक्ने विशेषाधिकार मात्र खोसेन, न्यायाधीशहरूको विषय विज्ञताको अर्थसमेत खाइदियो। सर्वोच्चले इजलासको गोलालाई वास्तवमा रसगोला झैं गुलियो ठान्यो। तर, भविष्यमा त्यो अति तीतो हुन पनि सक्छ। यसले प्रधानन्यायाधीशलाई गोला गन्ने साक्षी मा सीमित गराएको छ। न्यायाधीशलाई गोला तान्ने व्यक्ति। के यो मानमर्दन होइन ? गोला तानिएयता के न्यायिक अनियमितता रोकिए त ? बरु यता न्यायाधीश गोला तान्छन्, उता सेटिङ मिलाउने बिचौलियाहरू बजारमा रसगोला (रसबरी) किन्छन्। र, चाहेको फैसला मिलाएर गराउँछन्। यो मैले भनेको होइन, स्वयं न्यायालयकै कागजातहरूले देखाइरहेका छन्। कतिपय न्यायाधीश त्यही अभियोगमा कारबाहीमा परिरहेका छन्। त्यो क्रम बढ्दो छ। त्यो रोगले असल, निष्ठावान् र न्यायको तराजु ढलपल नगराउने अधिकांश न्यायाधीशलाई चोट पुर्याएको छ। केहीले बिराउँदा सारालाई पिराइरहेको छ। त्यसबाट जोगिन पनि अदालतलाई अनियमितताबाट अलग राख्न सक्नुपर्छ। सर्वोच्च अदालत (पहिलो संशोधन) ऐन, २०७३ को दफा ६ (१) मा लेखिएको छ, सर्वोच्च अदालतले आफ्नो वा मातहतका अदालतबाट भएको आदेश वा फैसलाको कसैले अवज्ञा गरेमा वा न्याय सम्पादनको कार्यमा अवरोध गरेमा एक वर्षसम्म कैद वा १० हजार रुपैयाँसम्म जरिवाना वा दुवै सजाय वा अन्य उपयुक्त आदेश गर्न सक्नेछ। संविधानको धारा १७ मा स्वतन्त्रताको हक छ। तर, यसको अर्थ असीमित स्वतन्त्रता संविधानले समेत प्रदान गरेको छैन। स्वतन्त्रताका नाममा गर्न नपाइने केही कार्यमध्ये अदालतको अवहेलना पनि हो। यसमा प्रतिबन्ध लगाउने गरी ऐन बनाउन संविधानले रोक लगाएको छैन। अवहेलना वा मानहानिका मुद्दा अदालतमा नगएका पनि होइनन्। ठूलठूला नेतासमेत यही अभियोगमा कठघरामा उभिएका छन्। अहिले आएर अर्थशास्त्रको सिमान्त उपयोगिता ह्रास नियम यसमा लागू हुँदै गएको त होइन ? हर्मन गोसेनको उक्त नियमले भन्छ, अन्य कुरा यथावत् रहेमा कुनै पनि व्यक्तिले आफूसँग भएको वस्तुको उपभोगको मात्रा वृद्धि गर्दै लैजाँदा अतिरिक्त लाभ ह्रास हुँदै जान्छ। जस्तो, एउटा कथनै छ, चिनी पनि धेरै खायो भने तीतो हुन्छ। न्यायालयको गरिमा ह्रास तब सुरु भयो, जब यसले आफ्नै आङ कन्याउन थाल्यो। यहाँभित्र भ्रष्टाचार छ भनेर खोलेरै देखाउन थाल्यो। यसो गर्नु गलत होइन। आत्मसमीक्षा सत्कार्यको द्योतक हो। तर, अदालतमा बढ्दो भ्रष्टाचार र राजनीतिलाई रोक्न प्रयोग गरिएको गोलाप्रथाले कताकता न्यायाधीशदेखि प्रधानन्याधीशसम्मको मानमर्दन भएको अनुभूत गराएको पक्कै छ। प्रधानन्यायाधीश (हाल निलम्बित) चोलेन्द्रशमशेरका हात बाँध्न ल्याइएको यो प्रचलन एकातिर अदालतको अनियमिता देखाउने दर्पण बन्यो, अर्कातिर न्यायाधीशमाथिको मर्यादापूर्ण विश्वसनीयता सदाका लागि घटाउँदै लग्यो। सिमान्त उपयोगिता ह्रास नियमजस्तै। के अदालतको मर्यादा खस्किएकै हो ? विश्वसनीयता गुमिरहेकै हो ? निष्पक्षतामा प्रश्नचिह्न जन्मिएकै हो ? नत्र अदालतले न्याय दिँदैन भन्ने आशयका जनउक्ति कसरी विकास हुँदै गए ? कसरी साख गुमाउँदै गयो न्यायालयले ? यसको समीक्षात्मक विश्लेषण गर्न उही गोलामा पुग्नै पर्ने हुन सक्छ। कुनै दिन यस्तो पनि भनिन सक्छ, प्रधानन्यायाधीश गोलाप्रथाबाट छानौं। अनि, राष्ट्रपति र प्रधानमन्त्री गोलाप्रथाबाट किन छानिएनन् भनेर त्यही अदालतले कारण देखाऊ आदेश जारी गर्न सक्छ। वा, गोलाप्रथाबाट राख्न परमादेश दिन पनि सक्छ। आखिर, संविधानमा नभएका कुरा र भएका अस्पष्टतालाई व्याख्या गर्ने पूर्ण अधिकार सर्वोच्चलाई नै छ। न्यायालयकै प्रतिवेदन र घटनाक्रम हेर्दा भन्न सकिन्छ यहाँको ठूलो रोग भ्रष्टाचार हो। अनियमितता हो। तर, रोक्न प्रयोग गरियो फगत गोला। गोलाप्रथाले के त्यो अवस्था वा न्यायाधीशको सेटिङ रोकिन्छ त ? अवश्य रोकिन्न। झन् खराब आचरणका न्यायाधीशले बहुआयामिक बार्गेनिङ गर्ने ठाउँ पाउँछन्। जुन न्यायाधीश मुद्दा भजाउन माहिर हुन्छन्, तिनलाई फलाना वा तिलानाकै मुद्दा चाहिन्छ र ? जो इमानदार हुन्छन्, तिनलाई गोलाको अर्थै छैन। सर्वोच्चले इजलासको गोलालाई वास्तवमा रसगोला झैं गुलियो ठान्यो। तर, भविष्यमा त्यो अति तीतो हुन पनि सक्छ। क्यान्सर लाग्यो भने सिटामोलले मात्रै छुँदैनहुँदैन। केमोथेरापी, रेडियोथेरापी, शल्यक्रियाजस्ता उपचार गर्नुपर्छ। हामी न्यायालयमाथि अपार विश्वास गर्छौं। संविधानको मर्म पनि त्यही हो। तर, त्यसमा प्रश्न उठेको मात्र होइन, निकै गहन समस्या बढेको देखिनु हामी नागरिकका लागि दुःखद् हो। जसलाई सिटामोल को उपचारले पुग्दैन कि ? वल्र्ड जस्टिस प्रोजेक्टको रुल अफ ल इन्डेक्स, २०२० मा नेपाल ६१औं नम्बरमा छ। अर्थात् विश्वमुलुकमाझ नेपालको अवस्था खराबमध्ये छ। त्यसयताका वर्षलाई हेर्ने हो भने यो क्रमशः खस्किँदै गएको छ। कानुनी शासन मर्दै गएको छ। राजनीतिले यसलाई निल्दै लगेको छ। जब पूर्वप्रधानमन्त्री बाबुराम भट्टराई र माधवकुमार नेपाल बालुवाटार जग्गा प्रकरणमा जोडिएको मुद्दा पेसीमा चढ्ने निक्र्योल भयो, राजनीतिक शक्तिले प्रधानन्यायाधीशविरुद्ध महाभियोग ल्यायो। राणा महाभियोगका लायक भए पनि संसद्को यो विशेषाधिकार राजनीतिक च्याखे थाप्न प्रयोग भयो। तिनै चोलेन्द्र हुन् जसले हिजोको परमादेशमा नेतृत्वदायी भूमिका खेले। त्यसबाट लाभ लिएका दलहरूले सकेसम्म उनलाई डम्मरु बनाएर बजाए, नसकेपछि हुत्याइदिए। उनी पनि उस्तै, मौकामा राजनीतिक तालमा नाचिदिए, अहिले पछारिए। विडम्बना ! हाम्रो देशमा राजनीतिक पार्टीहरूबीच न्यायाधीश भाग लगाइन्छन्। दलका फेर समातेर र भागको तराजु चढेर अदालत छिरेका त्यस्ता (केही) न्यायाधीशबाट स्वच्छ र निष्पक्ष न्यायको परिकल्पना कसरी गर्ने ? कुन मुद्दा कसको इजलासमा पर्यो थाहा पाउनासाथ निर्णय के आउँछ, सर्वसाधारणसम्मले फ्याट्टै भन्न सक्छन्। फलाना इजलासमा पर्दा एउटा फैसला आउने र तिलाना मा पर्दा ठीक उल्टो हुने छर्लंङ्गै थाहा हुन्छ। के न्याय यस्तै हुन्छ ? न्याय न्यायाधीशको तजबिजभन्दा संविधान र कानुनद्वारा निर्दिष्ट हुनुपर्ने होइन र ? न्यायाधीश त त्यसलाई सम्पादन गर्ने माध्यम मात्र होइनन् र ? तर, कुरो उहीं गएर टुंगिन्छ राजनीतिक भागबन्डाबाट आएका न्यायाधीश। राजनीतिक मात्र होइन, प्रधानन्यायाधीश र वरिष्ठतम् न्यायाधीशको भागमा पनि केही आइपुग्दो रहेछ। बदलामा (प्रधान) न्यायाधीशले राजनीतिमा भाग माग्ने जमाना आइसक्यो। उदाहरण गजेन्द्र हमालको मन्त्रीमा नियुक्ति प्रकरण काफी छ। प्रधानन्यायाधीश चोलेन्द्रशमशेरको कोटामा प्रधानमन्त्री शेरबहादुर देउवाले उनलाई मन्त्री बनाएको रहस्य जब उजागर भयो, हमालले राजीनामै गरिदिए। त्यसैले राणाको पद पनि संकटमा पर्यो। न्यायालयको काँधमा जब राजनीति चढ्यो, प्रेमपूर्वक कान निमोठ्न सुरु गर्यो। हिँड्दाहिँड्दै न्यायालय तर्सिन थाल्यो। राजनीतिले जता पुच्छर घुमायो, उतै बटारिन बाध्य हुन थाल्यो। अझ भनौं, त्यसमै रमाउन थाल्यो। हो, न्यायिक विकृति र विचलन त्यहींबाट भित्रिएको हो। संसदीय सुनुवाइको परिकल्पना सदाका लागि न्यायाधीश वा कुनै संवैधानिक निकायका पदाधिकारी, राजदूत आदि तिनका मातहत भनिएको होइन। तर, त्यस्तै भान भएको प्रतीत हुन्छ। संसदीय सुनुवाइ समितिले हालै सर्वोच्चका न्यायाधीशलाई बयान का लागि गरेको पत्राचार यसको उदाहरण हो। कुनै व्यक्ति कहीँ गएर कसैका विरुद्ध केही भनेर पोल्यो भन्दैमा न्यायाधीशहरूलाई बयानमा डाक्नु न्यायिक स्वायत्ततामाथिको प्रहार हो। राजनीति सबै क्षेत्रमा हाबी हुँदा यस्तै हुन्छ। त्यसैले, अदालतलाई राजनीतिको छायाबाट टाढै राखौं। शक्ति पृथकीकरणको सिद्धान्त मुताबिक न्यायालयको मूल दायित्व राजनीतिक बेइमानीको निगरानी हो। तर, अवस्था ठीक उल्टो छ। बेइमान राजनीतिकर्मीको चंगुलमा विस्तारै यो फस्दै गएको छ। गुन लगाएकालाई तिर्ने वा झ्वाँक चलाएकालाई रिस फेर्ने नेपाली राजनीतिको सनकपूर्ण चरित्र न्यायालयमाथि समेत दुरुपयोग भइरहेको छ। तात्तातो अर्को उदाहरण कामु प्रधानन्यायाधीश दीपककुमार कार्कीलाई अवकाशपछि पूर्वप्रधानन्यायाधीशसरहको सुविधा तोकिनु एउटा हो। आखिर गोलाप्रथाले कहाँ रोक्यो गुन लगाउन र तिर्न ? त्यसैले, न्यायालयलाई गोला चाहिएको होइन, आदर्शवान् न्यायाधीश चाहिएको हो। जब न्यायाधीशबाट ठेट निसाफ मिल्छ, गोला प्रथै चाहिन्न। केही न्यायाधीशको बेइमानीलाई सच्याउन नसक्दा धेरैलाई असहज बनाइरहनु पनि हुन्न। जसरी हुन्छ न्यायालयको गरिमा उँचो हुनुपर्छ। न्यायाधीशको सम्मान उच्च हुनुपर्छ। अदालत न्यायको मन्दिर बनिरहनुपर्छ। जनताले खोजेको यत्ति हो।"
पीएमा सांसदको परिवारवाद,"विराटनगर : संघीयता कार्यान्वयनको पछिल्लो पाँच वर्षमा प्रदेश १ ले नामै पाएन। प्रदेश सांसदका सेवासुविधामा भने करोडौं रकम सकियो। उनीहरूले आफू मात्रै होइन, स्वकीय सचिवमा नातागोतालाई नियुक्ति दिलाए। परिवारवाद नै चलाए। राजनीतिमा योगदान गरेकाहरूलाई छायामा पारे। तत्कालीन २० सांसदले छोरा, छोरी, श्रीमती, बहिनी, ज्वाइँ, भतिज, नन्द, बुहारी र नातिलगायतलाई स्वकीय सचिव राखेका थिए। जसमा एमालेका ९, कांग्रेसका ७ र माओवादी केन्द्रका ४ सांसद थिए। उनीहरूले आफ्नो कार्यकालको अन्तिम बैठकमा हात जोडेर माफी मागे। क्षमायाचना गरी प्रदेशसभाबाट बिदा भए पनि राज्यको ढुकुटीमा गरेको दोहनको क्षतिपूर्ति हुनेछैन। नैतिकताविपरीत स्वकीयमा आफन्त नियुक्ति गरेर सरकारी ढुकुटी रित्याउन खोज्नु गलत अभ्यास भएको अर्थशास्त्री अर्जुन बराल बताउँछन्। उहाँहरूलाई पार्टीजनताले विश्वास गरेको हो। उहाँहरूले त्यसो गर्नुहुँदैनथ्यो, बराल भन्छन्, भोलिका दिनमा भोट माग्न त्यही जनतामाझ जाने हो। के जवाफ दिनुहुन्छ उहाँहरू ? पार्टीमा दुःख, संघर्ष गरेकाहरूलाई मौका नदिएर आफ्नै मान्छे नियुक्ति गरी सरकारी ढुकुटी रित्याउन खोज्नु नैतिक आचरणविपरीत भएको विश्लेषक डा बद्रीविशाल पोखरेल बताउँछन्। भन्छन्, बतासे कुरामै कार्यकाल बिताएका सांसदहरू कहिल्यै अघाएनन्। नैतिकता बिर्सिएकाहरूसँग अरू के नै आस गर्न सकिन्छ र ? प्रदेशसभा सचिवालयको विवरणअनुसार पाँच वर्ष अवधिमा आफन्त स्वकीयको तलबभत्ताबापत ३ करोड २३ लाख १ हजार रुपैयाँ खर्च भएको छ। मन्त्री, सांसद र कर्मचारीको पारिश्रमिकसमेत कुल ७६ करोड ६६ लाख ९३ हजार ९ सय ४२ रुपैयाँ खर्च भएको सूचना अधिकारी प्रमोद विकको भनाइ छ। सचिवालयले चालु तथा पुँजीगत गरी कुल खर्च ९८ करोड २३ लाख ५० हजार ६ सय ६७ रुपैयाँ गरेको विकले बताए। प्रदेशसभाका पदाधिकारी तथा सदस्यको पारिश्रमिक र सुविधासम्बन्धी ऐन, २०७५ मा हरेक प्रदेशसभा सदस्यले राजपत्र अनंकित प्रथम श्रेणीसरहको तलब पाउने गरी स्वकीय सचिव नियुक्त गर्न पाउने व्यवस्था छ। सोही ऐनबमोजिम नायबसुब्बा सरहको तलब सुविधा पाउने गरी नियुक्ति पाएका स्वकीयले मासिक रूपमा बैंक खाताबाट पारिश्रमिक पाउँथे। २० सांसदका आफन्त स्वकीयले २०७४७५ मा १८ लाख, ०७५७६ मा ५६ लाख ४० हजार, ०७६७७ मा ६७ लाख ६८ हजार, ०७७८८ मा ६७ लाख ६८ हजार, ०७८७९ मा ७८ लाख ५२ हजार र ०७९८० मा ३४ लाख ७३ हजार लिए। उहाँहरूले त्यसो गर्नु हुँदैनथ्यो। भोलिका दिनमा भोट माग्न त्यही जनतामाझ जाने हो। के जवाफ दिनुहुन्छ उहाँहरू ?अर्जुन बराल, अर्थ विश्लेषक स्वकीय सचिव नियुक्ति व्यक्तिगत स्वतन्त्रताको कुरा हो। पास्ट इज पास्ट। थप कुरा नगरौं।तुलसीप्रसाद न्यौपाने, निवर्तमान प्रदेश सांसद आफन्त नियुक्ति गरी सेवासुविधा बुझ्नेमा सबैभन्दा बढी एमालेका सांसद छन्। आशारत्न जबेगूले बहिनी विजयादेवी जबेगू गुरुङ, उषाकला राईले भाइ गोपाल राई, काजीमान कागतेले छोरा लोक्पादोर्जे कागते, श्रीप्रसाद मैनालीले भतिज धनपति मैनाली, विनादेवी राईले भतिजी पूर्णिमा राईलाई स्वकीय राखेका थिए। तुलसीप्रसाद न्यौपानेकी छोरी बिन्दु न्यौपाने, निरन राईकी बहिनी सरिता राई, वसन्तीदेवी यादवका छोरा अरविन्दकुमार यादव र बृखबहादुर प्रधानकी छोरीकी नन्द पुष्पा उप्रेती थिए। निवर्तमान सांसद तुलसीप्रसाद न्यौपानेले स्वकीय सचिव नियुक्ति व्यक्तिगत स्वतन्त्रताको कुरा रहेको बताए। न्यौपानेले अन्नपूर्ण पोस्ट्सँग भने, पास्ट इज पास्ट। थप कुरा नगरौं। माओवादीबाट उमिता विश्वकर्माले भाइ धीरज विश्वकर्मा, कुशुमकुमारी श्रेष्ठले भाइ सिमन श्रेष्ठ, पूर्णप्रसाद राई (याम्फु) ले भान्जा भरतकुमार राई र सीता थेबेले बहिनी शर्मिला थेवेलाई स्वकीय नियुक्त गरेका थिए। कांग्रेसबाट प्रतापप्रकाश हाङगामले भतिज डम्बर हाङगाम, मोहम्मद ताहिर मियाँले नाति अस्लम आलम, सन्जाकुमार दनुवारले भदै ज्ञानी दनुवार, शान्ता पौैडेलले छोरी प्रतिमा पौडेल, शिवनारायणसिंह गन्गाईले छोरा विनायक सिंह र बिन्दिया कार्कीले छोरा रबिन सिंह कार्कीलाई स्वकीय नियुक्त गरी तलबभत्ता बुझेको प्रदेशसभा सचिवालयको विवरणले देखाएको छ। बिन्दियाका छोरा रविनले भने प्रहरी हिरासतमै रहेर पनि तलबभत्ता बुझेका थिए। सवारी ज्यान मुद्दामा रविनले मापसे गरी सवारी चलाएको ठहरसहित २ हजार जरिवाना र ६ महिना १५ दिनको जेल सजाय पाएका थिए। बिन्दिया कांग्रेसबाट समानुपातिक सांसद बनेकी थिइन्। उनले २०७५ जेठ १ गतेदेखि राजपत्र अनंकित प्रथम श्रेणीको कर्मचारीसरह सेवा सुविधा पाउने गरी छोरालाई स्वकीय सचिव बनाएकी थिइन्। तर, हिरासतमा रहेर पनि राविनले २०७७७८ र ०७८७९ मा गरी ७ लाख ७७ हजार ३ सय ४८ रुपैयाँ बुझेका थिए। ९३ सदस्यीय प्रदेशसभामा ९० जना कायम भएका थिए। जसमा एमालेका ४२, कांग्रेसका २१, माओवादी केन्द्रका १५, एकीकृत समाजवादीका १०, जसपाका ३, राप्रपा र संघीय लोकतान्त्रिक राष्ट्रिय मञ्चका ११ जना थिए। मन्त्री र राज्यमन्त्रीसमेतको पारिश्रमिक र सेवासुविधा मात्रै पाँच वर्षमा प्रदेशसभा सचिवालयले आधा अर्बभन्दा बढी रकम खर्च गरेको छ। सचिवालयका अनुसार एकजना स्वकीयको तलब सुविधाबापत मात्रै पछिल्लो ५ वर्षमा १६ लाख रुपैैयाँभन्दा बढी रकम खर्च भएको छ। मुख्यमन्त्री, मन्त्री, राज्यमन्त्री, संसदीय समितिका सभापति, विपक्षी दलका नेता, प्रमुख सचेतक र सचेतकलाई सवारीसाधन उपलब्ध गराउन भएको खर्चसमेत जोड्ने हो भने प्रदेश सरकारको अर्बौं रकम खर्च भएको सचिवालयले जनाएको छ। सचिवालयका अनुसार औसत हिसाब गर्दा प्रदेश १ का एक सांसदको पारिश्रमिक तथा सेवा सुविधाबापत मात्रै पछिल्लो ५ वर्षमा ३ करोडभन्दा बढी रकम खर्च भएको छ। एक जना सांसदको तलब भत्ता तथा निजी स्वकीय सचिवकको पारिश्रमिकसमेत जोड्दा मासिक १ लाख ६ हजार ३ सय रुपैयाँ खर्च हुन्छ। स्वकीय सचिवले नासुसरह मासिक ३० हजार २ सय रुपैयाँ बुझे। प्रतिसांसद ६३ लाख ७८ हजार रुपैयाँ न्यूनतम खर्च हुँदा पनि पाँच वर्षमा प्रदेश १ सरकारको ५९ करोड ३१ लाख ५४ हजार खर्च भएको देखिएको छ। बुटवल : लुम्बिनी प्रदेशबाट मासिक रूपमा तलब खाने झन्डै ७५ जनालाई प्रदेशसभामा काम गर्ने कर्मचारीले चिनेनन्। कार्यालय नआई ती ज्यालादारीअस्थायी कर्मचारीले नियमित तलब बुझे। उनीहरूलाई कार्यालयमा हाजिरी गर्नु नपर्ने सुबिधा दिइएको थियो। त्यसरी कार्यालय नै नआई तलब खाने कर्मचारी अरू कोही नभएर सांसदका स्वकीय सचिव (पीए) थिए। जसलाई प्रदेशसभाले अस्थायीज्यालादारी कर्मचारीमा नियुक्त गरेको थियो। यो प्रदेशका ८० सांसदमध्ये ६७ जनाका पीए मात्रै सांसदसँगै प्रदेशसभामा आउँथे। अन्यले संसद भवन नै नदेखी नियमित तलब बुझ्दै आएका थिए। प्रदेश सरकारले कानुन बनाएपछि सबै सांसदले नायबसुब्बा (सहायक पाँचौं) सरहको स्वकीय सचिव पाएका थिए। ती पीए सुबिधामा श्रीमान्, छोराछोरी, भतिज, भतिजा तथा आफन्तले नियुक्ति पाएका हुन्। माओवादीकी गीता थापाका स्वकीय सचिव पति अशोक थापा थिए। उनले सुरुदेखि नै सो बापतको सुबिधा घरमै पुर्याएकी थिइन्। अशोक प्रदेशसभामा देखिँदैनथे। एमालेका कविराम थारुले श्रीमतीलाई नियुक्ति गरी तलब दिलाएका थिए। जो प्रदेशसभा नै आउँथिनन्। प्रदेशको स्वास्थ्यमन्त्री रहेका इन्द्रजित थारुले श्रीमती प्रतिभा थारुलाई स्वकीय सचिव राखे। उनी सांसद रहँदासम्म प्रतिभाले प्रदेशसभाबाट तलब बुझिन्। मन्त्री भएपछि भने प्रदेशसभाबाट तलब गएको छैन। एमालेका पुरनमान बज्राचार्यले छोरा प्रसुनमान बज्राचार्यलाई स्वकीय राखेका थिए। एमालेकै खड्गबहादुर खत्रीका छोरा प्रतिकबहादुर खत्री स्वकीय थिए। धमकली चौधरीकी छोरी बिना चौधरीले पनि नियुक्ति पाएर तलब बुझिन्। कांग्रेसकी रमा अर्यालले श्रीमान् हेमराज अर्याललाई स्वकीय सचिवको नियुक्ति दिलाएकी थिइन्। कांग्रेसकै माला गोतामेले छोरी तिर्सना सुनारलाई स्वकीय राखे। रुन्धावती शर्माकी स्वकीय सचिवमा छोरी ऋतु शर्मा थिइन्। प्रदेशसभाका अधिकांश सांसदले परिवारकै सदस्य, ती नभए आफन्तलाई नै पोस्ने गरी स्वकीय सचिव राखेका थिए। कामै नगरी तलब पठाउनुपर्दा प्रदेशसभाका कर्मचारी सांसदलाई स्वकीय सचिव नै नचाहिने तर्क गर्छन्। एमालेकी चिन्तावती कुर्मीकी छोरी सानु बर्मा मात्रै प्रदेशसभामा नियमित आउने स्वकीय सचिवमा परेकी जनाइएको छ। प्रभावशाली मानिने नेताका स्वकीयबाहेक अन्य कोही पनि प्रदेशसभामा देखापरेनन्। प्रदेशसभाको पहिलो कार्यकाल मंसिर ४ हुने निर्वाचनका लागि समानुपातिक उम्मेदवारी दर्ताको अघिल्लो दिन सकिएको थियो। २०७४ सालमा निर्वाचित प्रदेशसभा सदस्य त्यससँगै बिदा भएका थिए।"
सिट बाँडफाँट टुंग्याउन गठबन्धनभित्र अन्तिम कसरत,"काठमाडौं : आसन्न प्रतिनिधिसभा र प्रदेशसभा निर्वाचनका लागि सिट बाँडफाँट टुंग्याउन सत्ता गठबन्धनका नेताहरू आन्तरिक छलफलमा जुटेका छन्। दसैं अगावै सिट फाँडफाँट सक्न नेताहरू अन्तिम कसरतमा जुटेका हुन्। निर्वाचन आयोगले असोज २३ गते प्रतयक्षतर्फ मनोनयन दर्ता गर्ने मिति तय गरेको छ। गठबन्धनका एक नेताका अनुसार प्रतिनिधिसभामा कांग्रेसले ८५, माओवादी केन्द्रले ४४, एकीकृत समाजवादीले १७, जनता समाजवादी पार्टीले १५ र राष्ट्रिय जनमोर्चाले २ सिट पाउने सम्भावना छ। तर, यो नै गठबन्धनभित्रको अन्तिम सहमति नभएको कार्यदल सदस्यसमेत रहेका राष्ट्रिय जनमोर्चाका नेता हिमलाल पुरीले अन्नपूर्णलाई जानकारी दिए। उनले भने, अहिले पनि हामी कार्यदलभित्र छलफलमै छौं। अन्तिम निष्कर्ष निस्किसकेको छैन। आजभोलिमै निर्क्यौल आउँला। सत्ता गठबन्धनमा दलहरुले अहिले पनि आआफ्नो दाबी पेस गरिरहेका छन्। सिट भागबण्डा टुंग्याउन नेताहरूलाई निकै सकस परेको बताइएको छ। दोस्रो तहका नेताहरुले सत्ता गठबन्धनका शीर्ष नेता र कार्यदल सदस्यहरूलाई आफ्नो दाबी नछोड्न चुनौति दिइरहेका छन्।"
"प्रदेश सांसदसहित नेकपा समाजवादीका ११ नेता फर्किए, ओलीले गरे स्वागत","सिमरा : मधेस प्रदेशका दुई सांसदसहित नेकपा एकिकृत समाजवादीका ११ जना नेता नेकपा एमाले फर्किएका छन्। एमालेको च्यासलस्थित केन्द्रीय कार्यालयमा बिहीबार आयोजित कार्यक्रममा उनीहरू एमालेमा फर्किएका हुन्। एमाले फर्किनेमा नेकपा एसका केन्द्रीय सदस्य एवं जिल्ला अध्यक्ष सुन्दर विश्वकर्मा, निवर्तमान प्रदेश सभा सदस्य एवं केन्द्रीय निर्वाचन आयोग सदस्य सीता गुरुङलगायत छन्। विश्वकर्मा बारा क्षेत्र नं ४(क) बाट निर्वाचन प्रदेश सांसद र गुरुङ मधेस प्रदेशको निवर्तमान समानुपातिक सांसद हुन्। त्यसैगरी एमाले फर्किएका अन्यमा केन्द्रीय परिषद् सदस्य कौशल किशोर सिंह, महेश विश्वकर्मा, मधेस प्रदेश कमिटी सदस्य दशरथ राम, विद्या थापा, मिन रहपाल, जिल्ला कमिटी सदस्य मञ्जु खनाल, मञ्जु भट्टराई, अच्छेलाल राम र मुक्ती सहनी रहेका छन्। नेकपा एमालेबाट छुट्टिएर माधवकुमार नेपालको नेतृत्वमा समाजवादी पार्टी निर्माण भएपछि उनीहरु सोही पार्टीमा सक्रिय रहँदै आएका थिए। समाजवादीको विभिन्न जिम्मेवारी रहँदै आएका उनीहरु अन्ततः एमाले फर्किएका हुन्। उनीहरुलाई नेकपा एमालेका अध्यक्ष केपी शर्मा ओलीले पार्टी प्रवेश गराएका थिए। पार्टीमा स्वागत गर्दै अध्यक्ष ओलीले बाटो बिराएर केही समय अन्यत्र रहेपनि पुनः फर्किने निर्णय लिएकोमा खुसी व्यक्त गरेका थिए। अध्यक्ष ओली पार्टीको काममा सक्रिय भएर लाग्न निर्देशन दिएको कार्यक्रममा सहभागी गुरुङले बताइन्। जिल्लाका प्रभावशाली नेतासहितको टोली एमालेमा फर्कने तयारी गरेपछि उक्त निर्णय नलिन र पार्टीमै बस्न समाजवादीका केन्द्रीय स्तरका नेताले आश्वासन र दबाब दिएका थिए। तर देशका लागि काम गर्ने पार्टी एमालेबाहेक अन्य नभएको निष्कर्षसहित निर्णय लिइसकेकाले दबाबमा आफहरु नपरेको उनीहरुको भनाइ थियो। पार्टी प्रवेश कार्यक्रममा नेकपा एमालेका पोलिटव्युरो सदस्य पुरुषोत्तम पौडेल, अच्युत मैनाली, बाराका अध्यक्ष एवं कलैया उपमहानगरपालिकाका नगर प्रमुख विनोद साह, कोल्हबी नगरपालिकाका पूर्व नगर प्रमुख भरतबहादुर भण्डारीलगायत बाराका नेताहरु सहभागी थिए। पार्टीको जिल्ला कमिटी अध्यक्षनै एमाले प्रवेश गरेपछि समाजवादीले बिजेन्द्र चौधरीलाई कार्यवाहक अध्यक्ष तोकेको छ।"
स्वकीय सचिव : रोजाइ नातागोता नै,"हेटौंडा : बागमती प्रदेशका एक दर्जनभन्दा बढी प्रदेशसभा सदस्यले आफन्तलाई स्वकीय सचिव राखेका थिए। तर, आलोचना बढेपछि धेरैले नातागोतालाई उक्त पदबाट हटाए। काभ्रेकी गोमा भुर्तेलले छोरी पवित्रा भुर्तेललाई स्वकीय सचिव राखेकी थिइन्। उनी एमालेबाट समानुपातिकतर्फ सांसद बनेकी थिइन्। ललितपुरका चेतनाथ सञ्जेलले छोरी अनुपमा सञ्जेललाई नियुक्ति दिलाए। सञ्जेल एमालेबाट निर्वाचित प्रदेशसभा सदस्य निर्वाचित भएका थिए। मकवानपुरकी जुनेलीमाया श्रेष्ठले बुहारी दानमायाँ श्रेष्ठलाई स्वकीय सचिव राखेकी थिइन्। उनी एमालेबाट समानुपातिकतर्फ प्रदेशसभा सदस्य बनेकी थिइन्। चितवनका दावा दोर्जे लामाले ज्वाइँ सुरज थपलियालाई स्वकीय सचिव राखेका थिए। उनी एमालेबाट निर्वाचित भएका थिए। ललितपुरकी देवकी श्रेष्ठले श्रीमान् साजन वान्तवा राईलाई स्वकीय सचिव राखेको प्रदेशसभा सचिवालयको विवरणमा उल्लेख छ। उनी एमालेबाट समानुपातिक सांसद बनेकी थिइन्। दोलखाकी रचना खड्काले भाइ सुशील खड्कालाई स्वकीय सचिव राखेकी थिइन्। उनी एमालेबाट समानुपातिकतर्फ प्रदेशसभा सदस्य थिइन्। सिन्धुलीका बुद्धिमान माझीले छोरा विजय माझीलाई स्वकीय सचिव राखे। उनी माओवादी केन्द्र बागमती प्रदेश संसदीय दलका प्रमुख सचेतक थिए। सामाजिक विकासमन्त्री कुमारी मोक्तानले बहिनी तारादेवी मोक्तानलाई स्वकीय सचिव राखेकी थिइन्। दोलखाकी हिमाली गोलेले श्रीमान् सुमनकुमार लामालाई स्वकीय सचिव राखेकी थिइन्। उनी माओवादी केन्द्रबाट समानुपातिक सांसद थिइन्। चितवनकी कञ्चन खनालले श्रीमान् विष्णु पौडेललाई नियुक्ति दिएकी थिइन्। उनी माओवादी केन्द्रबाट सांसद बनेकी थिइन्। कांग्रेसका भीमसेन खत्रीले बुहारी सन्जु खड्कालाई स्वकीय राखेका थिए। खत्री काठमाडौंबाट समानुपातिक सांसद बनेका थिए। चितवनका मिलनबाबु श्रेष्ठले भतिजी मिमिमा श्रेष्ठ, सिन्धुलीकी बिजुला बर्मा राणाले सुशान्त राणा, आन्तरिक मामिला तथा कानुनमन्त्री कृष्णप्रसाद शर्मा खनालले छोरा शुलभ खनाललाई स्वकीय राखे। एकीकृत समाजवादीमा रहेका उनी चितवनबाट प्रदेश सांसद निर्वाचित भएका थिए। राप्रपाकी रिना गुरुङले कान्छो भाइ राजीव गुरुङलाई स्वकीय सचिव राखेकी थिइन्। उनलाई राप्रपाले चितवनबाट समानुपातिक सांसद बनाएको थियो। बागमती प्रदेशसभाको पहिलो कार्यकालका १ सय ७ प्रदेशसभा सदस्यमध्ये सबैले विश्वासिला पात्र मात्र स्वकीय राखेका थिए। तीमध्ये उनीहरूको पहिलो रोजाइमा नजिकका आफन्त र पार्टीका विश्वासिला कार्यकर्ता मात्र परे।"
कांग्रेसमा कचिंगल,"काठमाडौं : सानेपास्थित कांग्रेस केन्द्रीय कार्यालयमा बुधबार फरक दृश्य देखिन्थ्यो। ब्यानर बोकेर कांग्रेस नेता नै धर्ना बसेका थिए। सबैको एउटै स्वर थियो, हामी पार्टीभित्र न्याय मागिरहेका छौं। अन्याय सहँदैनौं भनेर विरोध स्वरूप धर्नामा बसेका हौं। उनीहरू धर्नामा बस्नको कारण थियो आसन्न निर्वाचनका लागि समानुपातिक बन्दसूचीमा एकलौटी तरिकाले नाम बुझाउनु। अनि, धर्नामा बस्ने थिए संस्थापन इतर समूहका नेता। पछिल्लो समय समानुपातिक उम्मेवारको विषयलाई लिएर सुरु भएको कांग्रेसभित्रको कचिंगल धर्नासम्म पुगेको छ। सोमबारदेखि नै बालुवाटारमा कांग्रेस पदाधिकारी बैठक चलिरहेको छ। बैठकको उद्देश्य पनि यो किचलोलाई अन्त्य गर्ने भएको नेताहरू बताउँछन्। तर, उनीहरूले भनेजस्तो सहज रूपमा यो समस्या समाधान भएको छैन। यता धर्नामा बसेका नेताहरूको अडान पनि उस्तै छ। धर्नामा सहभागी कांग्रेसका नेता जगदीश नरसिंहकेसी भन्छन्, हामी पार्टीको विरुद्धमा छैनौं। हामीले मौन विरोध जनाएका छौं। त्यसैले हामी प्लेकार्ड बोकेर नाराबाजी गरेनौं एकदमै मौन अवस्थामा अघि बढेका हौं। पार्टी सभापति तथा प्रधानमन्त्री शेरबहादुर देउवाले पार्टीको महाधिवेशनमा प्रतिस्पर्धा गर्ने र आफूलाई मत नहालेकालाई चुनावमा टिकट नदिने नीति लिएर एकलौटी रूपमा अघि बढेको आरोप इतर पक्षको छ। उक्त समूहले पार्टीको महाधिवेशन देखिनै छुट्टाछुट्टै भेला र बैठक गर्दै आएको थियो। उक्त गुटको छलफल, भेला र बैठकले पार्टीभित्रको एकता, समान अवसर र न्यायको सुनिश्चितता नभए संघर्ष गर्ने निर्णय गरेको पनि केसीले बताए। भने, हामी अहिले सिम्बोलिक आन्दोलनको चरणमा छौं। त्यसैले शान्त भएरै पार्टीभित्र अधिकार मागेका छौं। बिहीबार पनि अनुपम फुडल्यान्डमा छलफल राखेका छौं। हेरौं अवस्था कस्तो हुन्छ। सोही समूहका अर्का नेता भुपेन्द्रजंग शाहीले भने समानुपातिकको सूची तयार गर्दा इतर समूहसँग छलफल भएको भनेर हल्ला पनि छलफल नभएको दाबी गरेका छन्। उनले भने, त्यस्तो सहमति भएको होइन। सूची हेर्दै पनि थाहा हुन्छ। सल्लाह छलफल भएको भए यस्तो सूची आउने थिएन। हाम्रो पक्षका साथीहरूका नाम समावेश भएकाको नाम पनि पछाडि राखिएको छ। महाधिवेशनमा आफूलाई मत नदिएको आधारमा सभापतिले अहिलेसम्म बदलाको व्यवहार गरेको भन्दै पार्टीभित्र न्याय र समान अवसरका लागि अहिलेको दबाबपूर्ण कार्यक्रम गरिएको शाहीले बताए। थपे, एकलौटी निर्णय गर्ने बानी सभापतिजीमा देखिएको छ। इतर समूहले तत्काल समानुपातिक उम्मेदवारको बन्द सूची सच्याउन माग गरेका छन्। अर्कोतिर प्रत्यक्षतर्फ टिकट वितरणमा समेत सबैलाई न्याय हुने गरी उम्मेदवार चयन हुनुपर्ने माग गरेका छन्। हाल निर्वाचन आयोगमा कांग्रेसले बुझाएको सूचीमा कोइराला समूहका करिब १० प्रतिशत नेताहरू मात्रै परेको उनीहरूले बताउँदै आएका छन्। आन्दोलन गर्ने पक्षका एक नेताका अनुसार प्रतिनिधिसभाको समानुपातिकतर्फका ११० जनामध्ये १३ जना इतर पक्ष र बाँकी संस्थापन पक्षका छन्। जसमध्ये केदारनरसिंह केसी, टेकबहादुर गुरुङ, डा चन्द्रमोहन यादव, प्रतिमा गौतम, लीला बोखिम, केशरमान रोका, हस्तबहादुर मल्ल, मैना रावल कार्की, उमा दाहाल, किरण कोइराला, मुख्तबहादुर महतो, नागिना यादव र मुख्ता यादवको नाम परेको छ। समानुपातिकमा करिब १० प्रतिशत मात्रै उम्मेदवार बनाएपछि शेखरगगन पक्षले संस्थापनलाई दबाब दिन पार्टी कार्यालय सानेपा, ठमेल, र बत्तीसपुतलीमा भेला गर्दै आएका छन्। शेखर समूहले अहिले ४० प्रतिशत उम्मेदवारी माग गर्दै आएको छ। स्थानीय तहको निर्वाचनमा पनि सत्तागठबन्धन दलबीच समीकरणलाई लिएर कांग्रेसभित्रै दुईथरी मत थियो। संस्थापन समूह समीकरणको पक्षमा थियो भने इतर समूह विपक्षमा थियो। दुवै समूहले आआफ्नो स्वार्थलाई केन्द्रमा राखेर पार्टीभित्र जनमतमा लागेका थिए। अन्ततः स्थानीय तहमा समीकरणमै कांग्रेस गएको थियो। स्थानीय निर्वाचनमा संस्थापन समूहका लागि सत्ता गठबन्धन जोगाउने प्रमुख स्वार्थ थियो। अहिले आसन्न निर्वाचनमा पनि गठबन्धन जोगाएरै निर्वाचनमा जाने र आगामी सरकार पनि कांग्रेसकै नेतृत्वमा सत्ताको चाबी लिने दाउमा संस्थापन पक्ष छ। आसन्न निर्वाचनमा पनि इतर समूह गठबन्धन नगर्ने भनेर अन्तिम समयसम्म पनि गठबन्धन नगर्ने भन्दै आएका थिए। यद्यपि गठबन्धन गरेर जाने विषयमा देउवाले इतर समूहलाई सहमतिमा ल्याउन सफल भएका थिए। सिट बाँडफाँटमा भने उनलाई चित्त बुझाउन सकस भएको छ। प्रत्यक्षतर्फ समेत टिकट वितरणमा सोही खालको व्यवहार हुनसक्ने भन्ने हिसाबले अहिले दबाब सिर्जना गरिएको उनीहरूले बताउँदै आएका छन्। त्यसो त पछिल्ला दिनमा हुँदै आएका गुटका भेला र छलफलमा पदाधिकारी तहका शीर्ष नेता कोही सहभागी छैनन्। विरोध गर्नेमा दोस्रो तहका नेताहरू छन्। काठमाडौंमा नै बुधबार आफ्नो निर्वाचन क्षेत्रको एक कार्यक्रममा सहभागी भएका पार्टीका महामन्त्री गगन थापाले पार्टीभित्रको अन्तरसंघर्षलाई व्यवस्थापन गर्न नजान्दा पार्टीमा झन् समस्या बढ्दै गएको बताएका छन्। उनले भने, पार्टी चलाउन सभापतिले पनि जान्नु भएको छैन। हामीले पनि कता कता ढंग पुर्याउन सकिएन। कांग्रेसले वडा देखिनै चुनावमा जाने कोसिस राम्रो गरे पनि केन्द्रीय नेतृत्वमा आइराख्दा कताकता नमिलेको देखिने थापा बताउँछन्। त्यसमा सभापतिजी पनि अलमलमै हुनुहुन्छ। हामीले पनि जानेनौं अहिलेको सभापतिज्यूले पनि जानिराख्नु भएको छैन। मैले पनि जानेको छैन। हामी कसैले पनि ढंग पुर्याएका छैनौं। तरिका पुर्याइरहेका छैनौं जसको कारणले गर्दा पार्टीभित्र ठूलो असन्तुष्टिहरू देखिएको छ, थापाले भने, पार्टीभित्र गुट र उपगुटका कारण पनि संगठन परिचालन र सञ्चालनमा समस्या आएको छ। कांग्रेसका पार्टी प्रवक्ता डा प्रकाशशरण महतले भने गठबन्धनमा हुँदा सबैको आकांक्षाहरू पूरा हुन सहज नहुने भन्दै कांग्रेस र गठबन्धनका उम्मेदवारलाई विजयी गराउन सबै लाग्नुपर्ने बाध्यता रहेको बताए। भने, त्यसो हुँदा कांग्रेसको नेतृत्वमा फेरि सरकार बन्छ। त्यसको लागि त्याग गर्ने हो। उनले समानुपातिकको सूची निर्णय पदाधिकारी पूर्वपदाधिकारी संसदीय बोर्ड, प्रदेशका सभापति आमन्त्रित सदस्यहरू, सातै प्रदेशका नेताहरू सहभागी भएरै बनाइएको बताए। महतले पार्टीभित्रै एउटा पक्षलाई पक्षपोषण गर्ने अर्कोलाई नगर्ने केही पनि नभएको भन्दै छलफल सहमति भएरै निर्णय लिइएको बताए। महतले भने, यस्तो गर्छु उस्तो गर्छु भन्ने अभिव्यक्ति आएको छ। बन्दसूची बनाउँदा पक्ष विपक्ष हेरर बनाइएको होइन। गठबन्धनका कारणले पनि कतिपय साथीहरूलाई समावेश गर्न नसकिएको हो। केके न भएको जस्तो गरेर बाहिर केही साथीहरू बोलिरहनु भएको छ। अहिले पार्टीकै साथीहरूले अनावश्यक बखेडा गरेको राम्रो देखिएको छैन। सर्वसम्मति निर्णय भइसकेको छ। यो सबै निर्णयहरू विधि विधानअनुसार भएको छ। बहुमतमात्रै होइन सर्वसम्मतिबाट भएको हो। अभिव्यक्ति दिनेहरू सबैलाई पार्टीले मूल्यांकन गर्छ। यसैबीच कांग्रेसका केन्द्रीय सदस्य दिनेश कोइरालाले पार्टी सभापति देउवालाई पत्र लेख्दै पनि खबरदारी गरेका छन्। उनले समानुपातिक सिट अंश, वंश, अर्थ प्रेरित, पत्नी र परिवारलाई दिने अंश नभएको बताएका छन्।समानुपातिक सूची आरक्षित सिट भएको र आरक्षण पाउन लायक जाति, समुदाय, क्षेत्र तथा व्यक्तिहरूलाई समानुपातिक उम्मेदवारका रूपमा प्रस्ताव गरिनुपर्ने उनको भनाइ छ। समानुपातिक निर्वाचन प्रणालीको आदर्श र मर्मविपरीत पहुँचवाला, नातागोता, वंश, परिवार, आसेपासे तथा अर्थबलले सुसज्जित पात्रहरूलाई प्रस्ताव गरिएको उनको टिप्पणी छ। समानुपातिक सिट आफ्नो वंशका लागि आरक्षण होइन भन्ने सन्देश कांग्रेसले देशव्यापी रूपमा दिनुपर्ने भन्दै उनले ध्यानाकर्षण पत्रमार्फत ६ बुँदे सुझाव दिएका हुन्। जसमा पहिलो बुँदामा भनिएको छ, संघ तथा प्रदेश संसद्मा एकाघर परिवार तथा दम्पतीबाट एक जनाभन्दा धेरैलाई अवसर नदिइयोस्।"
उम्मेदवार छनोट गर्न एमालेको सचिवालय बैठक बालकोटमा,"काठमाडौं : नकेपा एमालेको सचिवालय बैठक बालकोटमा सुरु भएको छ। आसन्न प्रतिनिधिसभा र प्रदेशसभा निर्वाचनका लागि प्रत्यक्षतर्फका उम्मेदवार टुंगो लगाउन अध्यक्ष केपी शर्मा ओली निवासमा बैठक सुरु भएको हो। बैठकमा यसअघि तोकिएका मापदण्डका आधारमा उम्मेदवार टुंगो लगाउने एमालेका एक नेताले बताए। 'सिफारिस भई आएका आकांक्षीहरु धेरै हुनुहुन्छ। पार्टीले तोकेको मापदण्डका आधारमा उम्मेदवार चयन गर्ने विषयमा छलफल केन्द्रित हुनेछ,' ती नेताको भनाइ छ। एमालेका शीर्ष नेताहरू दसैंअघि नै उम्मेदवार टुंगो लगाउने प्रयासमा छन्।"
स्याउ बोकेको ट्रक दुर्घटनामा चालकको मृत्यु,"जुम्ला : हिमा गाउँपालिका१ आचार्य लिहीमा स्याउ बोकेको ट्रक दुर्घटना हुँदा चालकको मृत्यु भएको जिल्ला प्रहरी कार्यालय जुम्लाका प्रहरी नायब उपरीक्षक नरेन्द्र चन्दले जानकारी दिए। उनले भने, 'बागमती प्रदेश, ०३००१ ख २१६४ नम्बरको ट्रक बुधबार राति दुर्घटना हुँदा ट्रक चालक मकवानपुर निवासी अविनाश लामाको मृत्यु भएको छ। सहचालक मकवानपुर कै हरि न्यौपाने घाइते भएका छन्।' घाइतेलाई राति नै कर्णाली स्वास्थ्य विज्ञान प्रतिष्ठान शिक्षण अस्पतालमा लगेर उपचार गरिएको छ। घाइते न्यौपानेको टाउकोमा चोट लागेको प्रहरी नायब उपरीक्षक चन्दले जानकारी दिए। सो ट्रकमा सात सय कार्टुन स्याउ रहेको प्रहरीले जनाएको छ।"
बत्तिसपुतलीमा शेखरगगन समूहको चियापान कार्यक्रम,"काठमाडौं : नेपाली कांग्रेसको संस्थापनइतर समूहले चियापान कार्यक्रम गरेको छ। बत्तिसपुतलीस्थित एक पार्टी प्यालेसमा नेपाली कांग्रेसको खबरदारी अभियानले दसैं, तिहार र छठका अवसरमा चियापान कार्यक्रमको आयोजना गरेको हो। कार्यक्रममा शेखर कोइराला, महामन्त्री गगन थापा, उपसभापति धनराज गुरुङलगायतका शीर्ष नेता तथा कार्यकर्ता उपस्थित भएका छन्।चियापानमा सहभागीहरुले समानुपातिक बन्दसूचीमा अन्याय भएको र यस्तो अवस्थामा प्रत्यक्षतर्फ पनि देखिन सक्ने भएकाले सजक हुनुपर्ने बताएका छन्। कांग्रेस युवा नेता भूपेन्द्रजंग शाहीले कांग्रेस सबैको साझा पार्टी भएकाले सबै नेता तथा कार्यकर्ताको भावना अनुसार नेतृत्व अघि बढ्नुपर्ने बताए। उनले टिकट वितरण गर्दा न्यायोचित ढंगले गर्नुपर्ने आफूहरुको भनाई रहेको धारणा राखे। आसन्न प्रतिनिधि सभा र प्रदेश सभा निर्वाचनमा समानुपातिक बन्दसूचीमा एकलौटी तरिकाले नाम बुझाएको भन्दै नेपाली कांग्रेस शेखर कोइराला समूह बुधबार धर्ना समेत बसेको थियो। पार्टी सभापति तथा प्रधानमन्त्री शेरबहादुर देउवाले पार्टीको महाधिवेशनमा प्रतिस्पर्धा गर्ने र आफूलाई मत नहालेकालाई चुनावमा टिकट नदिने नीति लिएर एकलौटी रूपमा अघि बढेको आरोप इतर पक्षको छ। पार्टीले निर्वाचन आयोगमा बुझाएको समानुपातिक सूचीमा कोइराला समूहका करिब १० प्रतिशत नेताहरू मात्रै परेको उनीहरूले बताउँदै आएका छन्। सो समूहले ४० प्रतिशत आफूले पाउनुपर्ने माग गर्दै आएको छ। इतर समूहले तत्काल समानुपातिक उम्मेदवारको बन्द सूची सच्याउन माग गरेका छन्। अर्कोतिर प्रत्यक्षतर्फ टिकट वितरणमा समेत सबैलाई न्याय हुने गरी उम्मेदवार चयन हुनुपर्ने माग गरेका छन्। शेखरगगन पक्षले संस्थापनलाई दबाब दिन पार्टी कार्यालय सानेपा, ठमेल, र बत्तीसपुतलीमा भेला गर्दै आएका छन्। पार्टी कार्यालय सानेपामा आयोजना गरेको धर्ना कार्यक्रममा सहभागी नभएका नेताहरुसमेत चियापान कार्यक्रममा सहभागी भएका छन्।"
मिश्रको वैकल्पिक राजनीतिक अवसान,"काठमाडौं : वैकल्पिक राजनीतिक भन्दै आएका रवीन्द्र मिश्र अन्ततः राष्ट्रिय प्रजातन्त्र पार्टीमा प्रवेश गरेका छन्। उनलाई राप्रपाका वरिष्ठ उपाध्यक्ष बनाइएको छ। राप्रपा र रवीन्द्र मिश्र समूहबीच बुधबार एकता घोषणा भएको छ। बटुकहरूले स्वस्ती वाचन गर्नुका साथै शंख र घण्ट बजाएका एकताको घोषणा गरिएको छ। एकता घोषणा कार्यक्रममा राप्रपा नेताहरूसँगै मिश्रले पृथ्वीनारायण शाहको तस्बिरमा माल्यार्पण गरेका थिए। राष्ट्रिय सभागृहमा भएको कार्यक्रममा राप्रपा अध्यक्ष राजेन्द्र लिङ्देन र मिश्रले एकता घोषणा पत्रमा हस्ताक्षर गर्दै एकअर्कालाई हस्तान्तरण गरेका छन्। राप्रपा र मिश्र नेतृत्वको बृहत्तर धु्रुवीकरण पक्षबीच भएको एकता घोषणापत्रमा चार बुँदे सहमति उल्लेख गरिएका छन्। पहिलो नम्बरमा मिश्रको पदबारे उल्लेख छ। विवेकशील साझा पार्टीका निवर्तमान अध्यक्ष रवीन्द्र मिश्र राप्रपाको वरिष्ठ उपाध्यक्ष हुनेछन् र पार्टीका सबै नेतृत्वदायी समितिहरूमा सामेल हुनेछन्, पहिलो बुँदामा लेखिएको छ। यस्तै, राप्रपामा मिश्रसँगै आउनेलाई कार्यसम्पादन, पदाधिकारी तथा केन्द्रीय समितिमा तहगत समायोजन गरिने सहमति छ। त्यसमा लिङ्देन र मिश्रबीच समझदारीमा १० दिनभित्र समायोजनकका काम सक्ने उल्लेख छ। प्रदेश तथा अन्य तहगत समायोजनका लागि राप्रपाबाट २ र मिश्र पक्षबाट २ गरी चार सदस्यीय कार्यदल बनाइएको पनि उल्लेख छ। निर्वाचन आइसकेकोले तहगत समायोजन गर्दा काम नरोक्न र एक आपसमा मिलेर निर्वाचनका लागि जोडदार रूपमा तयारी गर्न आह्वान गर्ने सहमति पनि भएको छ। मिश्र विवेकशील साझा पार्टीको अध्यक्ष हुँदा विचारभन्दा माथि देश सिद्धान्तलाई समर्थन गर्ने अधिकांश केन्द्रीय सदस्य र प्रदेश अध्यक्षहरू राप्रपामा जाने तयारी गरेका छन्। त्यसका लागि केही प्रदेश अध्यक्षहरू र केन्द्रीय सदस्यहरूले विवेकशील साझा पार्टी छाडिसकेका छन्। विवेकशील साझाबाट बागमती प्रदेशकी निवर्तमान सांसद शोभा शाक्य भने मिश्रसँगै राप्रपामा प्रवेश गरिसकेकी छन्। एकता घोषणासभा मिश्रले आफूमा भन्दा नेपाली कांग्रेसमा बढी विचलन आएको बताएका छन्। विवेकशील साझा पार्टीको अध्यक्ष हुँदा मार्ग परिवर्तन शीर्षकको दस्तावेज ल्याएपछि आफूमा विचलन आएको सार्वजनिक टिप्पणी भएको भन्दै मिश्रले कांग्रेसमा धेरै विचलन आएको दाबी गरे। मलाई पश्चगामी र प्रतिगामी के मात्र भनेन्, मिश्रले भने, नेपाली कांग्रेसका नेताहरूले ममा विचलन आएको भन्नुहुन्छ। २०४६ सालपछि कांग्रेसमा धेरै विचलन आयो कि म मा धेरै विचलन आयो ? नेकपा माओवादीले २०५२ सालमा सशस्त्र युद्ध गर्दा कांग्रेसकै सरकार रहेको भन्दै मिश्रले लाउडा, धमिजाजस्ता विमानकाण्ड पनि कांग्रेसकै पालामा भएको दाबी गरे। कांग्रेसका नेता बीपी कोइरालाको आदर्श अहिले राप्रपाले बोकिरहेको मिश्रले बताए। कांग्रेसको आदर्श हामीले बोकेका छौं। राष्ट्रिय मेलमिलापको नीति हामीले बोकेका छौं कांग्रेसले गणेशमान सिंह र कृष्णप्रसाद भट्टराईलाई रुवाएर पार्टी छाड्न बाध्य बनाएको पनि मिश्रले टिप्पणी गरे। विगतमा आफ्नै कार्यकर्तामाथि आक्रमण गर्ने नेकपा माओवादी केन्द्रसँग घाँटी जोडेको भन्दै उनले भने, तपाईंहरूले कार्यकर्ताको घाँटी रेट्नेसँग बढी समय बिताइरहनुभएको छ कि जनतासँग ? मिश्रले राप्रपाले बोकेको एजेण्डा पश्चगामी छ भन्ने भाष्य गलत भएको दाबी गरे। उनले यो देशमा बढेको विकृतिको जडलाई तोड्न राप्रपाले बोकेको एजेन्डा सही भएको बताए। उनले ठूला भनिएका राजनीतिक पार्टीहरूले दशकौंदेखि देशमा भ्रष्टाचार, बेथिति र समाजमा अत्याधिक राजनीति भित्र्याएर जडता लादिएको बताए।"
चुनावमा मिडिया अनुगमन आयोगबाटै,"काठमाडौं : पत्रकार तथा सञ्चारमाध्यमले निर्वाचनमा पालना गर्नुपर्ने आचारसंहिताको अनुगमन प्रेस काउन्सिले गर्दै आएको थियो। तर, मंसिर ४ गते हुने प्रदेशसभा तथा प्रतिनिधिसभाको निर्वाचनमा निर्वाचन आयोगले नयाँ अवधारण बनाएको छ। कर्मचारी संयन्त्र बनाएर अनुगमन गर्न प्रेस अफिस स्थापना तथा सञ्चालनसम्बन्धी आवधारणपत्र ल्याएको छ। काउन्सिलाई छल्न कर्मचारीको नेतृत्वमा अनुगमन संयन्त्र बनाएपछि त्यसको सञ्चार सम्बद्ध संगठनले विरोध जनाएको छ। बुधबारदेखि आयोगले निर्वाचन आचारसंहिता लागू गरेको हो । काउन्सिलले नियमित रूपमा अचारसंहिताको अनुगमन गर्दै आएको छ। तर, आयोगले छुट्टै अनुगमन संयन्त्र बनाएपछि त्यसको विरोध भएको हो। गत स्थानीय तहको निर्वाचनमा पत्रकार तथा सञ्चार माध्यमले पालना गर्नुपर्ने आचारसंहिताको अनुगमन, निर्देशन तथा कारबाही काउन्सिलले गरेको थियो। काउन्सिलका वरिष्ठ प्रशासकीय अधिकृत तथा प्रवक्ता दीपक खनालका अनुसार सञ्चार माध्यम र पत्रकारहरूलाई अरू बेला पनि काउन्सिलले नै पालना गर्नुपर्ने आचारसंहिताको सम्बन्धमा अनुगमन, निर्देशन र कारबाही गर्दैछ। यसै मान्यताअनुसार निर्वाचन आयोगले निर्वाचन आचारसंहिताअन्तर्गतको पत्रकार तथा सञ्चारमाध्यमले पालना गर्नुपर्ने आचारसंहिताको अनुगमनको जिम्मा काउन्सिललाई दिँदै आएको थियो। आयोगले तयार पारेको निर्वाचन आचारसंहिताअनुसार आयोगले आफैं काम गर्दा हुन्छ। तर, पत्रकारले आचारसंहिता मिचेको खण्डमा काउन्सिलले गरेको जस्तो कारबाही गर्ने, सचेत गराउने, निर्देशन दिँदा आयोग विवादमा फस्छ, निर्वाचन आयोगलाई सचेत गराउँदै प्रवक्ता खनालले भने। निर्वाचन आयोगका पदाधिकारीको १९ भदौंको बैठकले निर्वाचनका लागि प्रेस अफिस स्थापना तथा सञ्चालनसम्बन्धी अवधारणापत्र बनाएर मिडिया अनुगमन गर्नेे निर्णय गरेको थियो। आयोगका सहसचिव वा प्रवक्तको नेतृत्वमा प्रेस काउन्सिल, विज्ञापन बोर्ड, नेपाल प्रहरीको साबर ब्युरोका प्रतिनीधिलगायत २७ सदस्यीय अनुगमन संयन्त्र रहने आवधारणापत्रमा उल्लेख छ। संविधान बमोजिम आयोगले सम्पन्न गर्ने निर्वाचनलाई स्वच्छ, स्वतन्त्र, निष्पक्ष र पारदर्शी एवं विश्वसनीय बनाउन आयोगले आफ्ना सूचना तथा सन्देश मतदाता, उम्मेदवार, राजनीतिक दललगायतका सरोकारवालासमक्ष प्रभावकारी तवरले सम्प्रेषण गर्न सञ्चार माध्यमसँग सहकार्य गर्न आवश्यक रहन्छ, आवधारणापत्रको पृष्ठभूमिमा भनिएको छ, तर, विभिन्न प्रकारका डिजिटल मिडिया तथा सामाजिक सञ्जालहरू निर्वाचन व्यवस्थानका सम्बन्धमा चुनौतीका साथै अवसर दिएको छ। अवधारणापत्रको उद्देश्यमा सञ्चारमाध्यम तथा समाजिक सञ्जालबाट हुने सक्ने निर्वाचन आचारसंहिताको उल्लंघनबारे फेस अफिसले अनुगमन गर्ने उल्लेख छ। उता प्रेस काउन्सिलले जारी गरेको आचारसंहिता२०७३ को १२ नम्बर बुँदामा निर्वाचन आचारसंहिताको पालनाबारे भनिएको छ, प्रेस काउन्सिल नेपालले निर्वाचनका क्रममा निर्वाचन आचारसंहिता जारी गर्न सक्नेछ। काउन्सिलको क्षेत्राधिकारभित्र परेको काम आयोगले नगर्दा राम्रो हुने वरिष्ठ प्रशासकीय अधिकृत तथा प्रवक्ता खनालले बताए। उनले भने, प्रेस हेर्ने निकाय काउन्सिल हो। पत्रकार तथा सञ्चार माध्यमले पाल्ना गर्नुपर्ने निर्वाचन आचारसंहिता काउन्सिलले अनुगमन गर्दा राम्रो हुन्छ। नेपाल पत्रकार महासंघका अध्यक्ष बिपुल पोखरेल निर्वाचन आयोग सञ्चार माध्यमको विषयवस्तुमा प्रवेश गर्नु उचित नहुने बताए। आयोगसँग मिडिया अनुगमन गर्ने दक्षता छैन, उनले भने, राज्यले मिडियाको कन्टेन्ट अनुगमनका लागि बनाएको संरचना प्रेस काउन्सिल हो। त्यसलाई बाइपास गरेर निर्वाचन आयोगले गर्ने काम उचित हुँदैन। काउन्सिललाई छलेर जाने अभ्यास स्थानीय तहको निर्वाचनमा आयोग गरेको बताउँदै उनले भने, जुन वैज्ञानिक र व्यवहारक पनि थिएन। आचारसंहिताभित्रको पत्रकार र सञ्चार गृहले पालना गर्नुपर्ने प्रवधानको अनुगमन प्रेस काउन्सिललाई नै दिने कि आयोगको प्रेस अफिसको संयन्त्रबाट गर्ने भन्नेबारे छलफल भइरहेको आयोगका सहप्रवक्ता सूर्यप्रसाद आर्यालले बताए। आयोगले तयार पारेको निर्वाचन आचारसंहिताअनुसार आयोगले आफैं काम गर्दा हुन्छ। तर, पत्रकारले आचारसंहिता मिचेको खण्डमा काउन्सिलले गरेको जस्तो कारबाही गर्ने, सचेत गराउने, निर्देशन दिँदा आयोग विवादमा फस्छ। दीपक खनाल, काउन्सिलका वरिष्ठ प्रशासकीय अधिकृत तथा प्रवक्ता निर्वाचन आयोग सञ्चारमाध्यमको विषयवस्तुमा प्रवेश गर्नु उचित होइन। आयोगसँग मिडिया अनुगमन गर्ने दक्षता छैन। राज्यले मिडियाको कन्टेन्ट अनुगमनका लागि बनाएको संरचना प्रेस काउन्सिल हो। त्यसलाई बाइपास गरेर निर्वाचन आयोगले गर्ने काम उचित हुँदैन। बिपुल पोखरेल, अध्यक्ष, नेपाल पत्रकार महासंघ"
आइकाओ महासभामा पर्यटनमन्त्रीले भनेनेपाली आकाश सुरक्षित छ,"काठमाडौं : संस्कृति, पर्यटन तथा नागरिक उड्डयनमन्त्री जीवनराम श्रेष्ठले अन्तर्राष्ट्रिय नागरिक उड्डयन संगठन (आइकाओ) को ४१ औं त्रैवार्षिक महासभामा सम्वोधन गर्दै नेपाली आकाश सुरक्षित रहेको बताएका छन्। क्यानडाको मड्रियल सहरमा जारी महासभामा बुधबार सम्बोधन गर्दै मन्त्री श्रेष्ठले अन्तर्राष्ट्रिय नागरिक उड्डयन संगठन (आइकाओ) ले प्रतिपादन गरेका मापदण्ड र सुझाव अनुरुप हवाई सुरक्षामा नेपालले उल्लेखनीय प्रगति गरेको बताए। आईकाओको प्रतिवेदनमा हवाई सुरक्षा मापदण्ड परिपालनमा नेपालको अङ्क विश्वव्यापी मापदण्डभन्दा बढी रहेको बताउँदै मन्त्री श्रेष्ठले नेपाली आकाश सुरक्षित रहेको बताए। उड्डययन क्षेत्रलाई सुरक्षित, भरपर्दो र स्तरीय बनाउने सरकारको प्रतिवद्धता रहेको मन्त्री श्रेष्ठले बताए । नेपालको भूधरातललाई दृष्टिगत गर्दा हवाई यातायातको विकल्प नभएको भन्दै उनले हवाई सेवालाई सुरक्षित, नियमित, स्तरीय र प्रभावकारी बनाउन नेपाल सरकार प्रतिवद्ध रहेको बताए। गौतम बुद्ध अन्तर्राष्ट्रिय विमानस्थल सञ्चालन भइसकेको तथा पोखरा अन्तर्राष्ट्रिय विमानस्थल निर्माणको अन्तिम चरणमा रहेको बताउँदै उनले हवाई सम्पर्क विस्तार, विमानस्थल स्तरोन्नति तथा नयाँ विमानस्थल निर्माणलाई सरकारले प्राथमिकतामा राखेको बताए। यसअघि मन्त्री श्रेष्ठले आइकाओ मुख्यालयमा महासचिव जुआन कार्लोस सालजा र आइकाओ काउन्सिल अध्यक्ष साल्भाटोर साचिटानोसँग भेट गरी नेपालले हवाई सुरक्षा अभिवृद्धिमा उल्लेख्य सुधार गरेकाले इयुले नेपाललाई उडान सुरक्षासूचीमा राखिरहनुको औचित्य नरहेको बताए।"
सीमापार अपराध नियन्त्रण गर्न एपीएफ र एसएसबीबीच सम्झौता पत्रमा हस्ताक्षर,"काठमाडौं : सशस्त्र प्रशरी बल (एपीएफ) र भारतको सशस्त्र सीमा बल (एसएसबी)बीच सीमापार अपराध नियन्त्रण सम्बन्धी सम्झौता पत्रमा हस्ताक्षर भएको छ। सशस्त्र बल मुख्यालय हलचोकमा भएको तीन दिने छैठौं समन्वयात्मक बैठकमा एपीएफका तर्फबाट महानिरीक्षक राजु अर्याल र एसएसबीको तर्फबाट महानिर्देशक सुजय लाल थाओसेनले सम्झौतापत्रमा हस्ताक्षर गरेका छन्। दुई देशबीचको सीमा सुरक्षालाई थप प्रभावकारी बनाउन उक्त सम्झौता भएको सशस्त्र प्रहरी नायव उपरीक्षक शैलेन्द्र थापाले जानकारी दिए। 'सीमापार अपराध नियन्त्रण गरी सीमा सुरक्षालाई थप सुरक्षित बनाउन दुई सुरक्षा निकायबीच निरन्तर समन्वय र सहकार्य तथा सूचना आदान प्रदान गर्ने सहमति भएको छ,' थापाद्वारा जारी विज्ञप्तिमा भनिएको छ। त्यस्तै सीमा नाकामा हेल्प डेस्क स्थापना गर्ने कार्यलाई निरन्तरता दिँदै सीमा क्षेत्रमा प्रभावकारी कार्य गर्ने सहमति भएको सम्झौता पत्रमा उल्लेख छ।"
पार्टीमा नेताहरूलाई गाली गर्ने प्रवृति बढ्यो : माधव नेपाल,कठमाडौं : नेकपा एकीकृत समाजवादीका अध्यक्ष माधवकुमार नेपालले अवसर नपाए पार्टी र नेताहरूलाई गाली गर्ने प्रवृति आफ्नो पार्टीभित्र पनि देखापरेको बताएका छन्। बिहीबार अखिल नेपाल महिला संघ समाजवादीले आयोजना गरेको कार्यक्रममा अध्यक्ष नेपालले आफुलाई अवसर दिए उचित र अरुलाई अवसर दिदा नकारात्मक रुपमा लिने प्रवृति आफ्नो पार्टीभित्र पनि देखापरेको बताए। त्यस्तै अध्यक्ष नेपालले अन्य दलमा अवसर पाए हाम फालिहाल्ने काम पनि नेपाली राजनीतिमा देखिएको बताए। विधि र मापदण्ड तय गरेर संगठनहरुलाई अघि बढाउनुपर्ने उनको भनाइ थियो। त्यस्तै सम्मानित नेता झलनाथ खनालले अब समाजवादको बाटोमा हिँड्नुको विकल्प नभएको बताए। उनले आगामी निर्वाचनमा बढीभन्दा बढी महिला उम्मेदवार खडा गरिने बताए।
डेढ करोड राजस्व संकलन,"नुवाकोट : नुवाकोटमा ट्राफिक नियम उल्लंघन गर्नेहरू बढिरहेका छन्। सवारी नियम उल्लंघन गर्नेहरू कारवाहीमा परेका छन्। जिल्ला ट्राफिक प्रहरी कार्यालय नुवाकोटले सवारी नियम उल्लंघन गर्नेहरूसँग एक वर्षको अवधिमा एक करोड रुपैयाँभन्दा बढी राजस्व संकलन गरेको छ। ट्राफिक प्रहरीले नुवाकोटमा १६ हजार सवारीसाधनलाई कारवाहीमा गरेको छ। ट्राफिक नियम उल्लंघन गरी सञ्चालनमा रहेका सवारी साधनलाई कारवाही गरिएको नुवाकोट ट्राफिक प्रहरीले जनाएको छ। सवारी नियम उल्लंघन गर्नेहरूलाई गरिएको कारवाहीमा परेका सवारीसाधनबाट एक करोड ३४ लाख ९६ हजार रुपैयाँ राजस्व संकलन भएको जिल्ला जिल्ला ट्राफिक प्रहरी कार्यालय नुवाकोटका प्रमुख तथा वरिष्ठ प्रहरी नायक निरीक्षक गुणनिधि खकुरेलले जानकारी दिए। उनका अनुसार गत आर्थिक वर्ष २०७८०७९ मा नुवाकोटमा १६ हजार एकसय ५० सवारी साधन कारवाहीमा परेका हुन्। खकुरेलका अनुसार थोरै मात्रामा ट्राफिक प्रहरीको दरवन्दीका वावजुद पनि अघिल्लो आर्थिक वर्ष २०७७०७८ को तुलनामा गत आर्थिक वर्ष २०७८०७९ मा कारवाहीमा पर्ने सवारी साधनको संख्यामा कमि आएको छ। ट्राफिक नियम उल्लंघन गरी सार्वजनिक यातायातमा सिटभन्दा बढी यात्रु बोकेको, कागजात नवीकरण नगरेको, हेल्मेट प्रयोग नगरेको, ओभरलोड र सपारी नियम मापदण्डविपरीत कार्य गरेको सवारीलाई कारवाही गरी राजस्व संकलन गरिएको ट्राफिक प्रमुख खकुरेलको भनाइ छ।"
चाडबाड नजिकिए सँगै बजार अनुगमण तीव्र,"जाजरकोट : जाजरकोट सदरमुकाम खलंगामा चाडपर्व नजिकिएसँगै बजार अनुगमन गरिएको छ। दसैं नजिकिए सँगै खाद्यान्न तथा दैनिक उपभोग्य वस्तुमा मूल्य वृद्धि, मिति नाघेका वस्तुको बिक्री वितरण भए नभएको अनुगमन गरिएको हो। उद्योग तथा उपभोक्ता हित संरक्षण कार्यालय जाजरकोटको संयोजकत्वमा संयुक्त रूपमा खलंगा बजारमा अनुगमन गरिएको छ। बजार अनुगमनका क्रममा म्याद गुज्रिएका मालसमान बरामद नष्ट गरिएको छ। स्थानीय प्रशासन, स्वास्थ्य सेवा कार्यालय, जिल्ला प्रहरी कार्यालय, कृषि विकास कार्यालय, उद्योग वाणिज्य संघ, नेपाल पत्रकार महासंघ, पशु सेवा कार्यालय, कोष तथा लेखा नियन्त्रण कार्यालय र उपभोक्ता हक हित संरक्षण समितिले संयुक्त रूपमा बजार अनुगमन गरेको हो। तल्लो थाप्ले र ठाँटीबजार एरियाका झन्डै २० वटा पसलको अनुगमन गरिएको उद्योग तथा उपभोक्ता हित संरक्षण कार्यालयका अधिकृत महेन्द्र भडेलले जानकारी दिए। अनुगमन गरिएका पसलहरूबाट म्याद नाघेका झन्डै २ लाख भन्दा बढीको खाद्य वस्तु बरामद गरी नष्ट अधिकृत भडेलले बताए। दसैं तिहारजस्ता ठूला चाडपर्व आउँदै गर्दा बजारमा ठूलो मात्रामा म्याद गुज्रिएका सामान बिक्री वितरणका लागि आएको हुनसक्ने भएकाले उपभोक्ताको स्वास्थ्यलाई मध्यनजर गर्दै बजार अनुगमन गरिएको अधिकृत भडेलको भनाइ छ। म्याद गुज्रिएका, लेबल नभएका सामग्री जहाँ फेला पर्छ त्यहीँ नै नष्ट गरिँदै आएको उनले बताए। अनुगमनका क्रममा पसल दर्ता, नवीकरण गरेको वा नगरेका, मूल्यसूची राखेनराखेको लगायतका कुराहरू समेत हेर्न थालिएको छ। नियमविपरीत गर्ने पसललाई सचेत गराइएको छ। तत्काल मूल्य सूची राख्न र पसल दर्ता नवीकरण गर्न निर्देशन दिएको जिल्ला प्रहरी प्रमुख डिएस्पी सन्तोष निरौलाले बताए।"
"मन्दिर प्रवेश गरेको भन्दै दलितमाथि कुटपिट : वडाध्यक्ष पक्राउ, पुजारी फरार","बाजुरा : त्रिवेणी नगरपालिका७ मा रहेको नाटेश्वरी मन्दिरमा प्रवेश गरेको भन्दै दलितमाथि कुटपिट भएको छ। बुढीगंगा नगरपालिका५ नवाघर स्थायी ठेगाना भई हाल कन्चनपुर जिल्ला बस्दै आएका ५० वर्षीया टेकेन्द्र सुनारमाथि कुटपिट भएको छ। कुटपिट गर्नेमा त्रिवेणी नगरपालिका७ का वडाध्यक्ष जुद्ध अयडी, सोही वडाका अन्दाजी ५२ वर्षीया रंग उपाध्याय र ३५ वर्षीया बिनोद अयडीले कुटपिट गरेको आरोपमा निवेदन परेको जिल्ला प्रहरी कार्याल्यका प्रमुख प्रहरी नायव उपरिक्षक सुर्यबहादुर थापाले बताए। निवेदनपछि असोज १२ गते बुधबार त्रिवेणी नगरपालिका७ का वडाध्यक्ष अयडीलाई पक्राउ गरी अनुसन्धान भइरहेको प्रहरी प्रमुख थापाले बताए। आरोपित दुई जना रंग उपाध्याय र बिनोद अयडी फरार रहेको डिएपी थापाले बताए। त्रिवेणी नगरपालिका७ मा रहेको नाटेश्वरी मन्दिरमा नवरात्रीको पूजा गर्ने समयमा दलितले मन्दिर प्रवेश गरेर पूजा गरेको भन्दै कुटपिट गर्नुका साथै डुम भन्दै लागागलौज गरेको निवेदक सुनारले निवेदनमा उल्लेख गरेको प्रहरी प्रमुख डिएसपी सुर्यबहादुर थापाले बताए। नाट्यश्वरी मन्दिरमा नवरात्री बस्न गएको समयमा हातपात गर्नुका साथै आफूसँग भएको नगद ६० हजार पनि खोसेर लगेको पीडित सुनारले बताए। आफूहरू पूजा गरिरहेको स्थलमा आउन मिल्दैन भन्दै डुम शब्द प्रयोग गरी जातीय विभेद गर्दै कुटपिट र लुटपाट गरेको पीडित टेकेन्द्र सुनारले बताए। त्रिवेणी नगरपालिका७ का वडाध्यक्ष जुद्ध ऐडी र मन्दिरका पुजारी रंग उपाध्याय र बिनोद अयडीविरुद्ध पीडित सुनारले बडिमालिका प्रहरी चौकी पैमामा जातीय विभेद र लुटपाटसम्बन्धी जाहेरी दिएपछि वडाध्यक्ष अयडीलाइ पक्राउ गरेर अनुसन्धान भइरहेको प्रहरी प्रमुख डिएसपी थापाले बताए। घाइते सुनारको आँखा कान नाक र पीठ्युमा चोट लागेर शरीर पुरै सुन्निएको छ। घाइते सुनारको जिल्ला अस्पताल बाजुरामा उपचार भइरहेको छ ।"
उद्धारको सारथि सिम्रिक एयर,"काठमाडौं : सोमबार गोर्खास्थित मनास्लु हिमालमा हिमपहिरो आयो। मध्याह्न १२ बजे झरेको पहिरोमा परी एकको मृत्यु भयो। ११ घाइते भए भने केही फसे। विश्वकै आठौं अग्लो हिमालमा अकस्मात हिमपहिरो झरेर मानवीय क्षति गर्नुको साथै केही आरोही पसेपछि उद्धार गर्नु कम चुनौतीपूर्ण थिएन। ७ हजार २ मिटरमा आएको हिमपहिरोमा फसेका आरोहीको उद्धार गर्न मौसममा आएको खराबी र भौगोलिक विकटता चुनौती थियो। तर, सिम्रिक एयरका क्याप्टेनको साहस र अनुभवले यी चुनौती सहज बन्यो। घाइतेको उद्धार र मृतकको शव निकाल्न सिम्रिकको सक्रिय सहभागिता रह्यो। घटना भएकै दिन आरोही सबैको उद्धार गर्न नसके पनि अर्को दिन निरन्तर काम हुँदा ठूलो घटनाबाट जोगियो। मौसममा केही सुधार हुनेबित्तिकै सिम्रिक एयरले दुई जना सिकिस्त घाइते आरोहीको उद्धार गर्यो। सिम्रिकले लङलाइन ध्याथडबाट उनीहरूको उद्धार गरेको क्याप्टेन सुरेन्द्र पौडेल बताउँछन्। हिमालमा उद्धार र काम सहज थिएन। भौगोलिक विकटता र मौसमका कारण केही बाधा भए पनि हामी उडान र उद्धार गर्न सफल भयौं। करिब ७ महिनाअघि पनि सोलुखुम्बुको लुक्लास्थित तेन्जिङ हिलारी विमानस्थलनजिकै वनमा डँढेलो लाग्यो। आगो निभाउन स्थानीयवासीदेखि प्रहरी र सेनासम्म खटिए। अन्ततः सिम्रिक एयरको हेलिकप्टर प्रयोग गरी पानी हालेर आगलागी नियन्त्रणमा आयो। सिम्रिक एयरले एक वर्ष अवधिमा अत्याधुनिक प्रविधि प्रयोग गरी पाँच स्थानमा लागेको आगो निभाएको छ। नेपालमा सिम्रिकसँग मात्रै भएको बम्बी बकेटको सहयोगले सडक नपुगेको, दमकल जान नसक्ने साँघुरा गल्ली तथा उच्च पहाडी भेगमा पनि आगो नियन्त्रण गरिरहेको छ। फायर फाइटरसहितको सिम्रिक एयरको हेलिकप्टरले सोलुखुम्बमा तीन दिनमा आगो निभाएको थियो। हेलिकप्टरबाट पानी ड्रप नगरेको भए सायदै नजिकको गाउँ जोगाउन सकिँदैनथियो। सिम्रिककै हेलिकप्टरले गत फागुनमा नै तनहुँको दमौली बजारस्थित भोर्लेटार चोकमा लागेको आगो पनि निभाएको थियो। उक्त हेलिकप्टर काठमाडौंबाट दमौली गएको थियो। हेलिकप्टरले स्थानीय मादी खोलाबाट ४५ पटक पानी ओसारेको थियो। दमौलीमा लागेको आगो नियन्त्रण गरिदिन गृह मन्त्रालयले सिम्रिक एयरलाई आग्रह गरेको थियो। आगो निभाएपछि हेलिकप्टर काठमाडौं फर्किएको थियो। बालाजु औद्योगिक क्षेत्रस्थित बिस्कुट उद्योगमा अघिल्लो साउन २२ गते भीषण आगलागी भएको थियो। नेपाली सेनाको बालाजुस्थित श्री नं १ बाहिनी अड्डाका सहायक बाहिनीपतिको कमान्डमा १ सय २८ जना दुई दमकलसहित खटिएका थिए। तर, स्थलगत प्रयास प्रभावकारी नभएपछि सिम्रिक एयरको बम्बी बकेटमार्फत पानी खसालिएको थियो। उद्धारमा सधैं अघि रहेको कम्पनीले सामाजिक उत्तरदायित्वअन्तर्गत निःशुल्क सेवा पनि दिने गरेको छ। शिवपुरी राष्ट्रिय निकुञ्जको वनमा लागेको आगो २०७७ चैत २९ गते सिम्रिक एयरले आफ्नै खर्चमा निभाएको थियो। त्यस क्रममा ७ लाख रुपैयाँभन्दा बढी खर्च लागेको थियो। कम्पनीका अनुसार ९ एनएएलपी कल साइन भएको हेलिकप्टरले निकुञ्जमा लागेको आगो निभाएको हो। ताप्लेजुङस्थित पाथीभरा मन्दिर क्षेत्रको वनमा लागेको आगो ५ दिनपछि सिम्रिकले नै २०७७ पुसमा निभाएको थियो। स्थानीयवासी, सेना, प्रहरी र सशस्त्र प्रहरीको टोलीको प्रयास सार्थक नभएपछि सिम्रिकको हेलिकप्टर प्रयोग गरिएको थियो। पाथीभरा मन्दिर नै आगोको जोखिममा परेको थियो। नेपालमा पहिलो पटक बम्बी बकेट प्रयोग गरी आगो निभाइएको थियो। त्यहाँ जोरपोखरीको पानी लगिएको थियो। सिम्रिकसँग भएको बम्बी बकेटमा एक हजार लिटर पानी अट्छ। आगलागी नियन्त्रणमा हेलिकप्टरको प्रयोग बढ्दो छ। भीरपाखा, साँघुरो ठाउँमा जान, वातावरणीय तथा मानवीय क्षति हुन नदिन हेलिकप्टर उपयुक्त माध्यम हो। त्यसमा प्राविधिक रूपमा सम्पन्न दक्ष र प्रशिक्षित उद्धार टोलका कारण सिम्रिक सधैं अघि आउने गरेको छ। सिम्रिक एयरले आफ्नो २१ वर्षे यात्रामा सेवासँगै उद्धारलाई तीव्र रूपमा अघि बढाएको थुप्रै उदाहरण छन्। आगलागी, प्राकृतिक दुर्घटनासँगै विपत्मा परेका मानिसहरूको उद्धारमा पनि सिम्रिक उत्तिकै जिम्मेवार रहेको कम्पनी बताउँछ। सिम्रिक एयरसँग अहिले ५ वटा आफ्नै हेलिकप्टर छन्। बेलफो सेभन एउटा र बीथ्रीई ४ गरी कुल ५ वटा हेलिकप्टरबाट सेवा प्रदान गर्दै आएको कम्पनी जानकारी दिएका छन्। हाल कम्पनीमा ७ जना पाइलट गरी करिब ७८ जना कर्मचारी कार्यरत छन्। स्थापनाकालमा एमआई ७ नामक ठूलो हेलिकप्टरबाट सिम्रिकले विशेषगरी कार्गो उडान सुरु गरेको थियो। त्यो बेला दुर्गम र पिछडिएका जिल्लामा बाटो नपुगेकाले कार्गो र यात्रुको ओसारपसारका लागि सिम्रिकले अग्रणी भूमिका खेलेको थियो। समयक्रमसँगै सिम्रिकले सन् २०११ बाट सानो आकारको हेलिकप्टर किनेर पहिलेकोलाई विस्थापित गरेको थियो। कम्पनीले पछिल्ला ५ वटा हेलिकप्टर ब्रान्ड न्यु नै किनेको थियो। अहिले हेलिकप्टरबाट गर्न सकिने सबै खालका सेवा सिम्रिक एयरले दिँदै आएको छ। अहिले टेक्निकल उद्धार (फसेका र अड्किएकाको उद्धार), स्विङ गरेर सामान ओसार्ने, फायर फाइटिङ, सर्भे, स्काई डाइभिङ, हेली स्की, माउन्टेन फ्लाइटलगायत सेवा दिँदै आएको छ। स्विङ गरेर सामान ओसार्दै एक टनसम्म सामान बोकेर विकट गाउँ वा आयोजना स्थलमा पुर्याउन सक्ने क्षमता सिम्रिक एयरको छ। सेवा र सुविधामा नयाँपन दिन माहिर सिम्रिक एयरले कोभिडको समयमा कोभिड बिरामीको ओसारपसार पनि गरेको थियो। सिम्रिक हेली विशेषतः हाई अल्टिच्युडमा उडान भर्न प्रख्यात नाम हो। सिम्रिक एयरको झण्डा सगरमाथामा नेपालले सगरमाथाको उचाइ नाप्यो, डिसेम्बरमा नतिजा : सामान ढुवानीमा सिम्रिक एयर बाढी पहिरो क्षेत्रमा उद्धारका लागि सक्रिय सिम्रिक एयर सवारी दुर्घटनामा घाइते क्रिकेटर ललितको सिम्रिक एयरबाट उद्धार कोरोना संक्रमितको उद्धार अब सिम्रिक एयरबाट, मेडिकल टिमसहित विशेष सुरक्षा सगरमाथाको उचाइ मापनमा सिम्रिक एयरको योगदान सिम्रिक एयर २१औं वर्षमा बालाजु औद्योगिक क्षेत्रमा लागेको आगो निभाउने प्रयास : पानी खसाउँदै सिम्रिक एयर धरान उत्सवमा सिम्रिक एयरको विशेष छुट, २८ हजारमा पाथिभरा र हलेसी दर्शन गर्न पाइने सिम्रिक एयरका पाइलट तथा कर्मचारी सम्मानित सिम्रिक एयरले धरानपाथीभरा उडान सुरु गर्यो"
बागमती प्रदेशको मन्त्रिपरिषद् बैठक स्थगित,"हेटौंडा : दिउँसो १ बजेका लागि बोलाइएको बागमती प्रदेश मुख्यमन्त्री तथा मन्त्रिपरिषद्को बैठक स्थगित भएको छ । मुख्यमन्त्री राजेन्द्रप्रसाद पाण्डेकी आमा मनमाया पाण्डेको बिहीबार बिहान निधन भएकाले मन्त्रिपरिषद् बैठक स्थगित गरिएको आन्तरिक मामिला तथा कानुनमन्त्री एवम् प्रदेश सरकारका प्रवक्ता कृष्णप्रसाद शर्मा खनालले जानकारी दिए । 'आज दिउँसो १ बजेका लागि मन्त्रिपरिषद् बैठक आह्वान गरिएको थियो । मुख्यमन्त्रीज्यूको आमा बिहान ४ बजे स्वर्गीय हुनुभयो । मुख्यमन्त्रीज्यू शोकमा पर्नुभएकाले बैठक स्थगित गरेका हौँ । संभवत अब दसैंपछि मात्रै बैठक बस्छौं,' मन्त्री खनालले भने । त्यस्तै आजै दिउँसो मुख्यमन्त्री तथा मन्त्रिपरिषद्को कार्यालयले आयोजना गर्न लागेको चियापान तथा शुभकामना आदानप्रदान कार्यक्रम पनि स्थगित भएको मुख्यमन्त्रीका नीजि सचिव अच्युत लामिछानेले जानकारी दिए ।"
तीन वर्षदेखि थन्किएका बिजुली बस सञ्चालनमा,"रुपन्देही : लामो समयदेखि लुम्बिनीमा थन्किएका बिजुली बस आजदेखि सञ्चालनमा आएका छन्। दसैंको अवसर पारेर लुम्बिनी विकास कोषले आजदेखि विद्युतीय गाडीको अफिसियल यान्त्रिक परीक्षणस्वरुप सञ्चालनमा ल्याएको हो। लुम्बिनी विकास कोषका उपाध्यक्ष अवधेशकुमार त्रिपाठी, प्रमुख जिल्ला अधिकारी भरतमणि पाण्डे, कोषका कोषाध्यक्ष सिद्विचरण भट्टराईले शुभारम्भ गरे। पाँचवटा विद्युतीय बस लुम्बिनी एयरपोर्ट बेलहिया हुँदै रामग्राम, लुम्बिनी एयरपोर्ट हुँदै बुटवल गोलपार्क, लुम्बिनीबाट तिलौराकोट साइट परिक्रमा, लुम्बिनी वरिपरि सटल बस, लुम्बिनीबाट एयरपोर्ट बेलहिया मणिग्राम हुँदै देवदह रूटमा गाडी चल्नेछन्। होटल एशोसिएशन, नेपाली सेना, नेपाल प्रहरी, सशस्त्र प्रहरी, कोषका तर्फबाट एकएक बसका लागि चालकको जिम्मेवारी लिएका छन्। कम्तीमा १५ दिनसम्म नै यो सेवा सञ्चालन गरी परीक्षणकाल सकेर औपचारिक सुरु गर्ने कोषका कोषाध्यक्ष भट्टराईले जानकारी दिए। कोषको सचिवालय बैठकले बोर्ड सदस्य विश्वराज पौडेलको संयोजकत्वमा तीन सदस्यीय परीक्षण एकाइ पनि गठन गरेको छ। यसअघि कोषाध्यक्ष सिद्धिचरण भट्टराईको संयोजकत्वमा गठित कार्यदलले विद्युतीय बस सञ्चालनका लागि कार्यविधि बनाएर कोषका अध्यक्ष संस्कृति पर्यटन तथा नागरिक उड्डयनमन्त्री जीवनराम श्रेष्ठलाई बुझाइसकेको छ। गृहमन्त्री बालकृष्ण खाणले पर्यटन दिवसमा विद्युतीय गाडी तुरून्त सञ्चालन गर्न निर्देशन दिएपछि हरियो नम्बर प्लेटका लागि प्रदेश पर्यटन मन्त्रालयले सहमति दिएको छ। तत्कालीन प्रधानमन्त्री केपी शर्मा ओलीको पालामा लुम्बिनीलाई विशेष प्राथमिकता दिएर एसियाली विकास बैंकको सहयोगमा लुम्बिनीमा बिजुली बस ल्याइएको थियो। सञ्चालनको मोडालिटी तय गर्न नसक्दा यी बिजुली गाडी विगत तीन वर्षदेखि थन्किरहेका थिए। बस खरिद हुनुभन्दा अगाडिदेखि नै लुम्बिनी विकास कोषले यसको सञ्चालनको मोडालिटी बनाउन निजी क्षेत्रका यातायात व्यवसायीलाई समेत बोलाएर छलफल गरेको थियो। दसैंको अवसर पारेर तत्कालका लागि बस सञ्चालन गर्ने तयारी गरिए पनि लुम्बिनी विकास कोषले बस सञ्चालनका लागि दीर्घकालीन कार्यविधि भने अझै टुङ्ग्याएको छैन। यसअघि प्रमुख जिल्ला अधिकारी पाण्डेको अध्यक्षतामा भैरहवामा बसेको लुम्बिनी विकास कोष, स्थानीय पालिका, यातायात कार्यालय, उद्योगी तथा पर्यटन व्यवसायीका सङ्घसंस्थाको बैठकले बिहीबारदेखि नै तत्काललाई पाँच बस सञ्चालनमा ल्याउने निर्णय गरेको थियो। तत्कालका लागि पाँचवटा बस विभिन्न रुटमा चलाउने र आवश्यक चालक नेपाली सेना, नेपाल प्रहरी तथा सशस्त्र प्रहरीले उपलब्ध गराउने निर्णय भएको थियो। थन्किएका बस निःशुल्करूपमा सञ्चालनमा आएसँगै चाडपर्वका बेला आन्तरिक तथा बाह्य पर्यटकलाई टेवा पुग्ने विश्वास लिइएको उनले बताए। मङ्गलबार बसेको कोषको सचिवालय बैठकले नम्बर प्लेट परिवर्तन नभए पनि दसैंको उपलक्ष्यमा केही दिन चार्जिङ स्टेशन र गाडीको मेसेरेनरी परीक्षणस्वरूप अफिसियल यान्त्रिक परीक्षणका लागि बिजुली गाडी सञ्चालन गर्ने निर्णय गरेको उनले जानकारी दिए। १२ करोडका पाँचवटा बस र १४ वटा भ्यान (ट्याक्सी) एडिबीले तीन वर्षअघि दिएको थियो। अहिले सबै गाडी कोष परिसरको विद्युतीय बसपार्कमा थन्किएका छन्। गाडी चार्ज गर्न लुम्बिनीमै दुई वर्षअघि सोलार प्लान्टसमेत जडान भएको छ। बस सञ्चालन नहुँदा त्यो परियोजनासमेत खेर गइरहेको छ। गौतमबुद्ध विमानस्थल सञ्चालनमा आएसँगै लुम्बिनी घुम्ने पर्यटकको सङ्ख्या उल्लेख्य बढ्ने प्रक्षेपण गर्दै सरकारले एडिबीसँग विद्युतीय बस अनुदान सहयोगका लागि पत्र लेखेको थियो। रासस"
"जुम्लामा स्याउ बोकेको ट्रक दुर्घटना, चालकको मृत्यु, सहचालक घाइते",मुगु : जुम्लाको सिंजा गाउँपालिकाको आचार्य लिहीमा स्याउ बोकेको ट्रक दुर्घटना हुँदा एकजनाको मृत्यु भएको छ। कर्णाली प्रदेश ०३००१ ख २१६४ नम्बरको ट्रक बुधबार राति दुर्घटना हुँदा चालकको मृत्यु र सहचालक घाइते भएको प्रहरीले जनाएको छ। जिल्ला प्रहरी कार्यालयका प्रहरी नायव उपरीक्षक नरेन्द्र चन्दका अनुसार ट्रक दुर्घटनामा मकवानपुर निवासी चालक अविनाश लामाको मृत्यु भएको हो। सोही दुर्घटनामा सहचालक हरी न्यौपाने घाइते भएको प्रहरीले जनाएको छ। घाइते न्यौपानेको टाउकोमा गहिरो चोट लागेको छ। उनको कर्णाली स्वास्थ्य विज्ञान प्रतिष्ठान शिक्षण अस्पताल जुम्लामा उपचार भइरहेको छ।
म्यादी प्रहरीमा भूपू सुरक्षाकर्मीको क्रेज,"गुलरिया : आसन्न मंसिर ४ गते हुने प्रदेश सभा तथा प्रतिनिधि सभा निर्वाचन सुरक्षाका लागि माग गरिएको म्यादी प्रहरी भर्नामा भूतपूर्व सुरक्षाकर्मीहरुको क्रेज बढ्दो छ। पूर्व नेपाली सेना, नेपाल प्रहरी, शसस्त्र प्रहरी लगायत गत स्थानीय तह निर्वाचनमा खटिएका अधिकांश पूर्व म्यादी प्रहरीहरुले भर्नाका लागि आवेदन दर्ता गरएका छन्। म्यादी प्रहरीको छनोट प्रकृया सुरु भएको छ। उनीहरुको फिजिकल फिटनेश, दौड लगायतका परीक्षणहरु सुरु भएको छ। पूर्व सुरक्षाकर्मीहरु सोझै अन्तरवार्तामा सहभागी हुन पाउने भएका हुन्। पूर्व सुरक्षाकर्मीहरु अन्तरवार्तामा पास भए मात्र छनोटमा पर्ने बताइएको छ। बर्दियामा आवश्यक १ हजार ५३४ जना म्यादी प्रहरीको लागि ४ हजार ५२८ जनाले आवेदन दिएको जिल्ला प्रहरी कार्यालय बर्दियाका प्रमुख प्रहरी उपरीक्षक विरेन्द्रबहादुर शाहीले बताए। जसमा १ हजार ६९२ जना महिला र २ हजार ८३६ जना पुरुष छन्। गत स्थानीय तहको निर्वाचनको म्यादीमा भर्ना भएका ९ सय ९९ जना पूर्व म्यादी प्रहरीहरुले भर्नाको लागि आवेदन दिएका छन्। ०७४ को निर्वाचनका २ सय ३६ जना पूर्व म्यादीको आवेदन परेको छ। प्रहरी उपरीक्षक शाहीले भने म्यादीमा भर्ना हुनको लागि ६० जना पूर्व नेपाली सेना, २४ जना पूर्व प्रहरी, १२ जना पूर्व सशस्त्र प्रहरी र १ जना पूर्व बन रक्षकले आवेदन दिएका छन्। बर्दिया जिल्लामा म्यादी प्रहरीको लागि परेको कुल आवेदन मध्ये १ हजार ३३२ जना पूर्व सुरक्षाकर्मी र ३ हजार १९६ जना नयाँले आवेदन दिएका हुन्। आवेदक हरुको छनोटको अन्तिम नतिजा असोज २५ गते सार्वजनिक हुन्छ। नतिजा सार्वजनिक पश्चात छनोटमा परेका म्यादी प्रहरीहरुलाई १० दिनको तालिम दिईने उनले बताए। स्थानीय निर्वाचनको तुलनामा यस पटक देशैभर म्यादीको लागि कम आवेदन परेको जिल्ला प्रशासन कार्यालय बर्दियाका प्रमुख जिल्ला अधिकारी बन्धुप्रसाद बास्तोलाले बताए। अघिल्लो पटक भन्दा यस पटक बर्दियामा म्यादीको आवेदन आधा परेको छ। स्थानीय निर्वाचनपछि युवाहरु विदेशिएका कारणले पनि म्यादीमा आवेदन कम परेको प्रजिअ बास्तोलाको भनाइ छ। बर्दियामा २ संघीय निर्वाचन क्षेत्र र ४ वटा प्रदेश सभा निर्वाचन क्षेत्र छन्।"
"मधेस प्रदेशमा यात्रुबाहक बसलाई टाइम कार्ड, हतार गरे कारवाही","सिमरा : चाडपर्वलाई लक्षित गर्दै बाराको पथलैयास्थित नेपाल प्रहरी राजमार्ग सुरक्षा तथा ट्राफिक व्यवस्थापन कार्यालयले मधेस प्रदेशका आठ जिल्लामा टाइम कार्ड लागु गरेको छ। सवारी तथा सडक दुर्घटना न्युनीकरणका लागि कार्यालयले बुधबार रातीदेखि यात्रुबहाक बसमा टाइम कार्ड लागु गरेको हो। दसैं, तिहार र छठ पर्वमा राजमार्ग अन्य समयभन्दा ब्यस्त रहने र सम्भावित दुर्घटना न्युनीकरणका लागि कार्यालयले सवारीसाधनमाथि समयसीमा निर्धारण गरेको हो। पथलैयामा उपलब्ध गराइने टाइम कार्ड अनुसार चालकले सप्तरीको भारदह पुग्नु पर्नेछ। तोकिएको समयभन्दा छिटो पुगेमा कारवाही हुने भन्दै ट्राफिक प्रहरीले चाडपर्वको समयमा हतारिएर सवारी नचलाउन समेत अनुरोध गरेका थिए। कार्यालयका ट्राफिक प्रहरी निरीक्षक सुशिल आचार्यले टाइम कार्डले सम्भावित दुर्घटना न्युनिकरणमा सहयोग पुग्ने बताए। 'टाइम कार्ड भनेको सवारी साधनको गतिलाई नियन्त्रण गर्नु हो। धेरै सवारी साधन तीव्र गतिका कारण दुर्घटनामा परेका हुन्छन्, प्रहरी निरीक्षक आचार्यले भने, 'अब टाइम कार्ड दिएपछि सोही समयमा पुग्नुपर्ने हुन्छ र दुर्घटनाको जोखिम कम हुन्छ। सवारी साधनलाई टाइम कार्ड लागु गर्दै प्रहरी निरीक्षक आचार्यले दुर्घटना न्युनिकरण गर्ने अभियानमा सहयोग गर्न चालकलाई अनुरोध गरेका थिए। चाडपर्वको समयमा मात्र नभई अन्य समयमा पनि यात्रुलाई सुरक्षित गन्तब्यमा पुर्याउन चालकको भूमिका महत्वपूर्ण हुने भन्दै प्रहरी निरीक्षक आचार्यले ट्राफिक प्रहरीको अभियानलाई सबैको साझा दायित्वका रुपमा लिन आग्रह गरे। प्रहरी निरीक्षक आचार्यले यात्रुबसमा सवार यात्रुसंग कुरा गर्दै सवारी चालकले तिव्र गतिमा सवारी चलाएमा सम्झाउन, मापसे गर्न खोजेमा रोक्न, बढी भाडा लिएमा प्रहरीलाई जानकारी गराउन अनुरोध गरेका थिए। यात्राका क्रममा चालक, सहचालकबाट दर्व्यवहार र गुनासो भएमा राजमार्गमा खटिने ट्राफिक प्रहरीलाई जानकारी गराउन समेत सुझाव दिएका थिए। कार्यालयले दिएको समयअनुसार पथलैयादेखि भारदहसम्मको दुई सय ५० किलोमिटरको यात्रा तीन घण्टा ४५ मिनेटमा पार गर्नुपर्नेछ। उक्त समय भन्दा छिटो पुग्ने सवारी साधनमाथी कारवाही हुने कार्यालयले जनाएको छ। कार्यालयका ट्राफिक प्रहरी नायब उपरीक्षक लक्ष्मी भण्डारीका अनुसार पथलैयादेखि भारदहसम्मको विभिन्न स्थानमा रहेका ट्राफिक पोष्टमा टाइम कार्ड जाँच हुने र तोकिएको समय भन्दा अगाडी पुग्ने सवारीलाई कारवाही गरिने बताए। पथलैयाबाट भारदह पुग्ने र भारदहबाट पथलैया आउने सवारी साधन टाइम कार्ड अनुसार गन्तब्यमा पुग्नुपर्ने ट्राफिक प्रहरी नायब उपरीक्षक भण्डारीले जानकारी दिए।"
"भरिंदै गाँउ, रित्तिंदै सहर","कालिकोट : जिल्लामा दसैंको चहलपहल सुरु भएको छ। जिल्ला सदरमुकाममा तथा जिल्ला बाहिर रोजगारी, व्यपार व्यवसाय तथा अन्य काम गर्दै आएका अधिकांश मानिस गाँउ फर्किन थालेका छन्। दैनिकजसो गाँउतिर जाने सवारी साधनमा यात्रुहरुको खचाखच भीड लाग्ने गरेको छ भने सहरतिर जाने गाडीहरु दिन प्रतिदिन खाली गुड्न थालेका छन्। नेपालीहरुको महान चाडका रुपमा मानिंदै आएको विजया दशमीमा आफ्ना अभिभावहरुको हातको टीका थाप्न र आशीर्वाद लिन विभिन्न काम र अध्ययनको लागि सहरमा बस्ने मानिस गाँउ फर्किएका हुन्। जिल्लामा करिब ३८ वटा सरकारी कार्यालय रहेका छन्। जिल्लामा क्रियाशील करिब एक दर्जन गैरसरकारी निकाय सक्रिय छन्। हाल सरकारी कार्यालयमा कर्मचारी निकै कम छन् भने गैरसरकारी निकायमा समेत कर्मचारी दसैं बिदामा घरतिर लाग्न थालेका छन्। जिल्लामा रहेका सुरक्षा निकायका प्रमुखहरु बाहेक सबै सरकारी निकायहरु पनि शुनशान छन्। जिल्लाका सुरक्षा निकायका प्रमुखहरु जिल्लाको शान्ति सुरक्षाका लागि बिदा नमिल्ने भएकाले जिल्ला कुरिरहेका छन्। मान्म बजारका व्यपारी पनि दसैंकै लागि गाउँ जाने तयारीमा लागेका छन्। दसैं तिहारको लागि सामान लिन आउने ग्राहकहरु पनि कम हुँदै गएकाले आफूहरु गाँउ जाने तयारीमा रहेको मान्म बजारका व्यपारी बलप्रसाद संज्यालले बताए। उनले भने, 'सदरमुकाममा ग्राहकहरुको चहलपहल घट्दै गएको छ। अधिकांश मानिसहरु गाँउ केन्द्रित भएका छन्। अब आफूहरु पनि पसल बन्द गरेर दसैं मान्नका लागि गाँउ जाने तयारीमा छौँ। कर्णाली करिडोरमा जीप चलाइरहेका जीप चालक महेश न्यौपानेले जिते बजारबाट गाँउतिर जाने यात्रुहरुको भीड हुन थालेको बताए। उनले भने, 'गाँउबाट फर्किंदा दस जनाको सिट भएको जीपमा एक दुई जना लिएर फर्किन्छौं। तर गाँउतिर जाँदा यात्रुहरुको खचाखच भीड भएकाले यात्रुहरुलाई पालै पालो टिकट काटेर सबै जीपहरु भरिभराउ भएर जान्छन्।' नेपाली सेनाद्वारा ट्रयाक खोलिएको निर्माणाधीन कर्णाली करिडोरमा हाल १८ वटा रारा कर्णालीका जीप, ४ वटा बुलबुले यातायात समितिका जीपहरुका साथै अन्य केही निजी जिपहरु सञ्चालनमा छन्। जिल्लाबाट रोजगारीका लागि धेरैजसो युवाहरु कलापाहाड (भारत) तिर जाने गरेका छन्। उनीहरु पनि गाँउ फर्किन थालेका छन्।"
हत्या आरोपमा एक युवक पक्राउ,"ढल्केवर(धनुषा) : महोत्तरीमा हत्या आरोपमा प्रहरीले एक युवकलाई पक्राउ गरेको छ। मटिहानी नगरपालिका१ सानो धिरापुरकी ४० वर्षीया अमना खातुनको हत्या आरोपमा प्रहरीले सोही ठाउँका २४ वर्षीय मोजाहिर अन्सारीलाई सार्वजनिक गरेको हो। जिल्ला प्रहरी कार्यालय महोत्तरीले पत्रकार सम्मेलन गरी आरोपी अन्सारीले हत्या स्वीकार गरेको बताएका छन्। गत शुक्रबार राति विभत्स हत्या गरिएको अवस्थामा खातुनको शव फेला परेको थियो। प्रहरीले अनुसन्धानको क्रममा गत आईतवार अन्सारीलाई पक्राउ गरेको थियो। अनुसन्धानको क्रममा आरोपित अन्सारी हत्या भएको स्थल वरपर देखिएको प्रहरीको दावी छ। अनुसन्धानका लागि प्रहरीले ल्याएको तालिम प्राप्त कुकुरलेसमेत उनकै घर वरिपरि संकेत गरेको प्रहरीको भनाई छ। उनको घरमा हत्यामा प्रयोग भएको फलामको पेचकस, रगत लागेको गन्जीसमेत बरामद भएको पत्रकार सम्मेलनमा महोत्तरीका प्रहरी उपरीक्षक कृष्ण पंगेनीले बताए। मृतकले लगाएको पाउजु तथा नाकको नथुनीसमेत आरोपी मोजाहिरले लासबाट निकाली जलेश्वरस्थित एक सुन पसलमा ६ हजारमा बिक्री गरेकोमा पाउजु प्रहरीले बरामद गरेको छ भने नथुनी पसलवालाले गलाइसकेको अनुसन्धानमा खुलेको बताइएको छ। यता लाससँगैसमेत टिसर्ट र अन्य केही कपडाहरू बरामद भएकोमा सो कपडासमेत आफ्नो भएको मोजाहिरले स्वीकार गरेको प्रहरी उपरीक्षक पंगेनीले सुनाए। मधेस प्रदेश प्रहरी कार्यालय जनकपुर र जिल्ला प्रहरी कार्यालय महोत्तरीबाट खटिएको संयुक्त प्रहरी टोलीले विभिन्न पक्षहरूबाट अनुसन्धान गर्दा मृतक खातुनलाई आरोपित अन्सारीले फलामको पेचकसले घाटी, छाती र पेटमा प्रहार गरी मृतकको सलले घाटीमा कसी हत्या गरेको तथ्य खुल्न आएको महोत्तरीका प्रहरी प्रवक्ता चन्देश्वर यादवले बताए। उनले घटनाको कानुन बमोजिम कर्तव्य ज्यान मुद्दामा थप अनुसन्धान भइरहेको बताए। यस्तो थियो घटना मटिहानी नगरपालिका१ सानो धिरापुर बस्ने मोहम्मद अन्सारूल अंसारीको श्रीमती रहेकी खातुन गत शुक्रबार बिहान ११ बजेको समयमा घाँस काट्न भनि घरबाट हसिँया र प्लाष्टिकको बोरा लिई निस्केकी थिइन्। बिहानै घरबाट निस्केकी खातुन साँझसम्म पनि घर फर्की नआएपछि घर, छिमेकी र आफन्त समेतमा खोजी गर्दा भेटिनन्। पछि स्थानीयले प्रहरी समेतलाई खबर गरी खोज्ने क्रममा राति पौने १० बजे बिगही खोलाको किनारमा पर्ने झिझाँ बगैँचाको बाँसघारीमा विभत्स हत्या गरिएको अवस्थामा खातुन शव फेला परेको थियो। घटनास्थलमा मृतकको लुगा फाटा च्यातिएको, सुरुवालको डोरी चुँडिएको, पोते चुँडिएको, चुरा फुटेको, कुर्ताका गोजीको टुक्रा फालिएको र आरोपीको गन्जी पनि च्यातिएको अवस्थामा फेला परेको थियो। अभियुक्तले एकसय मिटरसम्म शवलाई घिसारेर बाँसघारी ल्याएको राखेको अर्धनग्न अवस्थामा शव फेला परेको थियो। मृतकको श्रीमान अन्सारुल वैदेशिक रोजगारीमा छन्। उनको दुई छोरा र दुई छोरी छन्।"
बालेनले भनेः चाडबाडका नाममा फुटपाथ खाली गर्ने कुरामा लचिलो हुँदैनौं,"काठमाडौं : काठमाडौं महानगरपालिकाका मेयर बालेन्द्र शाहले सडक व्यापारले पैदल मार्गमा हिँड्ने यात्रुलाई बाधा पुर्याएको भन्दै पर्वका नाममा लचिलो हुन नसकिने बताएका छन् । बिहीबार सामाजिक सञ्जालमार्फत् मेयर बालेन्द्रले सडकमा पैदलयात्रीको पहिलो अधिकार रहने र यसलाई स्थापित गराउन महानगरपालिकाले आफ्ना नीति तथा कार्यक्रम तर्जुमा गरेको बताएका छन्। उनले भने,सडक किनारामा निर्वाध हिँड्न पाउने पैदल यात्रीको अधिकार स्थापित गराउन महानगरले आफ्ना क्रियाकलाप आंशिक रुपमा होइन पूर्ण र दिर्घकालीन रुपमा सञ्चालन गर्नेछ । यो कार्यक्रम पर्व विशेष वा अन्य कारण विशेष स्थगित हुने वा लचिलो नहुने कुरा समेत स्पष्ट पार्न चाहन्छौँ ।' सहरको विकास, सुधार र समृद्धिका लागि कानुन प्रदत्त अधिकार कार्यान्वयन गरिएको उनको भनाइ छ। उनले भने,नागरिक जीवनमा सुधारको महशुस गराउने हाम्रो प्रतिवद्धता हो । यो कायम छ । यसैगरी सहरी सरसफाइलाई पूर्ण सरसफाइसम्म पुर्याउने, सहरी सुन्दरता कायम गराउने जस्ता विषयलाई हामीले नीतिगत व्यवस्था गरेर कार्यान्वयनका लागि कार्यक्रम सञ्चालन गरिरहेका छौं।' बालेनले भनेका छन्,'आर्थिक वर्ष २०७९०८० को वार्षिक नीतिअन्तर्गत पूर्वाधार विकास सम्बन्धी नीतिमा पैदल यात्री सहज आवागमनका लागि फुटपाथको उपयोग सहज र सरल बनाइने उल्लेख छ । फुटपाथमा मानव आवत जावतबाहेकका सबै क्रियाकलापलाई निषेध गरिनेछ भन्ने व्यवस्था गरिएको छ ।' पैदल यात्रीका लागि पर्वका समयमा फुटपाथ अझ बढी आवश्यक रहेको उनले बताए । उनले भने,अन्य समयभन्दा यो बेला जेष्ठ नागरिक, बालबालिका, अपाङ्गता भएका व्यक्ति, गर्भवती महिलाहरु किनमेलका घर बाहिर निस्कने समय हो । उहाँहरुको पैदल यात्रा सुरक्षा महानगरपालिकाको जिम्मेवारी हो । सडक व्यापारले पैदल मार्गमा हिँड्ने यात्रुलाई बाधा गरेको कुरा सर्वसाधारणले महशुस गरेको विषय हो ।'"
नक्कली शरणार्थी बनाएर अमेरिका लैजानेको प्रलोभनमा नपर्न प्रशासनको अपील,"काठमाडौं : नेपाली नागरिकलाई शरणार्थी परिचयपत्र बनाएर अमेरिका, अष्ट्रेलियालगायत विभिन्न मुलुकमा पठाउने झुठा आश्वासन दिने गरेको पाइएको छ। विभिन्न मुलुक पठाउने बाहनामा गैरशरणार्थीबाट मोटो रकम असुल्ने गरेको पाइएको स्थानीय प्रशासनले जनाएको छ। जिल्ला प्रशासन कार्यालय झापाले हालैका दिनहरूमा नेपाली नागरिकलाई शरणार्थी परिचयपत्र बनाएर विभिन्न मुलुकमा पठाउने झुठा आश्वासन दिई विभिन्न गैर शरणार्थीबाट मोटो रकम असुल्ने गरेको विषयमा ध्यानाकर्षण जनाएको छ। गैरभुटानी शरणार्थीलाई भुटानी शरणार्थी बनाई तेस्रो मुलुक पठाउने भ्रम सिर्जना गरी अफवाह फैलाउने, प्रलोभन दिनेजस्ता कार्य कानुनतः दण्डनीय भएकाले त्यस्तो कार्य गरेको पाइएमा सम्बन्धित शिविरका शिविर निरीक्षक वा नजिकको प्रहरी कार्यालयमा सूचना दिन जिल्ला प्रशासन झापाले अनुरोध गरेको छ। सन् २०२२ मा शरणार्थी परिचयपत्रको म्याद समाप्त भएका र सन् २०२२ मा १६ वर्ष उमेर पूरा भएका भुटानी शरणार्थी शिविर पथरी तथा बेलडाँगी र आउट अफ क्याम्प (क्याम्प बाहिर) रहेका भुटानी शरणार्थी र शरणार्थीका सन्ततीहरूलाई परिचयपत्र नवीकरण तथा नयाँ जारी गर्ने कार्य सम्बन्धित शिविरहरूबाट भइरहेको स्पष्ट पारेको छ।"
"लोक्पा पहिरोले बाटो बन्द, अत्यावश्यक खाद्य सामग्री अभाव","गोरखा : लोक्पा पहिरो पन्छाउन नसक्दा चुम्चेत र छेकम्पारका बासिन्दालाई चामललगायत दैनिक उपभोग्य सामग्री अभाव हुन थालेको छ। चुमनुब्री गाउँपालिका ६ को डुयुखोला र सर्दीभीरको बीचमा गत असारदेखि निरन्तर झरेको पहिरो पन्छ्याएर बाटो सुचारु गर्न नसक्दा खाद्यान्न लगायतका सामग्री अभाव हुन थालेको स्थानीयबासीको गुनासो छ। आठसय मिटर लामो पहिरोमा मान्छे तथा खच्चड हिंड्न सक्ने अबस्था नरहेको वडाअध्यक्ष सरोज लामाले जानकारी दिए। सडक सञ्जालले नछोएको सो क्षेत्रमा खाद्यान्न लगायतका सामग्री ढुवानी गर्ने एक मात्र माध्यम खच्चड हो। असारअघि ढुवानी गरेर राखेको चामल, खानेतेल, चिनीलगायतका खाद्यान्न सकिन थालेको छ। अहिले ढुवानी गर्न पहिरोमा खच्चड हिँडाउन सकिँदैन, लामा भन्छन्, पहिरो आठसय मिटर लामो छ। जतिचोटि बनाए पनि, भोलिपल्टै पहिरो झरेर बाटो लैजान्छ। सो पहिरोका कारण लोक्पाभन्दा माथिका वडा नं ६ का चुम्लिङ, चुम्चेत, सिप्चेत, खार, ताज्यू, रेञ्जम, घो, याच्र्यू, खारगुम्बा, थारोङका २८० घरधुरीका बासिन्दा र वडा नं ७ का नौ वटा टोलका तीनसय भन्दा धेरै घरधुरीका बासिन्दा आवतजावत गर्न नसकेका उनले बताए। ती सबै ठाउँमा भोटे लामा समुदायको बसोबास छ। खाद्यान्न ढुवानी गर्न नसक्दा गाउँघरमा धार्मिक तथा सांस्कृतिक कार्यहरु गर्न पनि नसकिएको स्थानीयबासीको गुनासो छ। गुम्बामा बत्ती बाल्ने तेल छैन। चामलको पनि अभाव छ, चुमनुब्री ७ का ङवाङ लामा भन्छन्, अकालमा मरेकाहरुको नाममा गुम्बामा ४५ दिनभित्र बत्ती बाल्नुपर्छ। तोर्मा लगायतका प्रसाद चढाउनु पर्छ। गाउँलेलाई खुवाउनु पर्छ, तर तेल, चामल लगायतका खाद्य सामग्री नहुँदा पितृकर्म गर्न पनि पाएका छैनन्। पहिरोका कारण बाटो अवरुद्ध हुँदा पर्यटकहरु चुमभ्याली जान र पुगेका पर्यटक फर्कन समस्या भएको अर्का स्थानीय सेराप गुरुङ बताउँछन्। केहीदिनअघि गाउँलेहरु मिलेर बल्लतल्ल पहिरो पन्छ्याएका थियौँ। एक ग्रुप पर्यटक पनि पहिरो कटेर चुमभ्याली पुगेका थिए तर रातभर पानी परेर फेरि सबै बाटो लग्यो, उनी भन्छन्, त्यसपछि चुमभ्याली पुगेका पर्यटक फर्कन पनि पाएनन्। वडा नं ७ मा लैजान भनेर लोक्पामा थुपारिएको खाद्यान्न त्यतिकै रहेको छ। पहिरो पार गर्ने वैकल्पिक बाटो पनि नरहेको अर्का स्थानीय गोपाल लामा बताउँछन्। जति दुख गरे पनि, जति खर्च गरे पनि त्यहाँ पहिरो नियन्त्रण गर्न सकिने अबस्था छैन। वैकल्पिक बाटो खुलाउने ठाउँ पनि छैन, उनी भन्छन्, धोर्जुङडाँडाबाट जाने हो भने दुई दिनको बाटो बढि हिड्नु पर्छ। बीचमा बस्ती छैन। जंगलमा बास बस्नु पर्छ। त्यहाँ पनि ठूलो खोला छ। बाटो उस्तै कहालीलाग्दो जोखिम छ। गतबर्ष यही ठाउँमा गएको पहिरो तीन महिनासम्म खुल्न नसक्दा खाद्यान्न अभाव टार्न हेलिकोप्टरले खाद्यान्न ढुवानी गरेको वडा नं ७ का पूर्व वडाअध्यक्ष पासाङ फुञ्जो लामाले जानकारी दिए। मुख्य कुरा त यहाँ तिब्बतबाट खाद्यान्न ढुवानी गरिन्थ्यो, तर तीनबर्ष भयो, तिब्बती नाका पनि खुलेको छैन। तल्लो भेगको बजारबाट सामान ढुवानी गर्न पनि पहिरोले रोकेको छ, उनी भन्छन्, पोहोर पनि यस्तै समस्या भएको थियो। सरकारले वडा नं ६ र ७ का बासिन्दाका लागि हेलिकोप्टरबाट खाद्यान्न ढुवानी गरेको थियो। ढुवानी भाडा निशुल्क भए पनि चामल भने किनेर खान पाएका थियौँ, तैपनि जनता खुशी थिए। तर यसपाल त त्यो पनि पाइएन। पैसा भएर पनि पसलबाट खाद्यान्न किनेर खान नपाएको उनको गुनासो छ। स्थानीय उत्पादन कुटानी पिसानी गर्न विद्युतीय मिल पनि नभएको र पुरानो पानीघट्टा पनि विस्थापित भएको चुमनुब्री ७ मिङ्ग्युर दोर्जे लामाले बताए। यहाँ १२ महिनामा एक खेती मात्र हुन्छ। अहिले गहुँ, जौ, करु र आलु भित्र्याउने सिजन हो, उनले भने, तर विद्युत क्षमता नहुँदा विद्युतीय मिल चल्दैन। ढुवानी गर्न नसक्दा पेट्रोल मिल पनि चलाउन सकिएको छैन। पहिरोले गर्दा चुमनुब्री ६ र ७ का बासिन्दालाई असाध्यै सकस भएको उनले बताए।"
मोटरसाइकल चोरी गर्ने ६ जना पक्राउ,"दैलेख : आठबीस नगरपालिका१ का कुश्माखर आचार्यको १५० सिसीको पल्सर मोटरसाइकल भदौ गत ७ गते राखेकै ठाउँबाट बेपत्ता भयो। लक्ष्मी मावीको प्रअसमेत रहेका आचार्यले आफ्नो मोटरसाइकल सत्तलास्थित हस्तबहादुर थापाको घरमा राखेका थिए। मोटरसाइकल चोरी भएपछि उनले खोजी सुरु गरे। तर भेटाउन सकेनन्। धेरै खोजी गरे, तर भेट्टाउन सकिएन्, भेटिन्छ भन्ने आश मारिरहेको थिएँ तर, प्रहरीमा निवेदन दिएपछि मोटरसाइकल भेटिन्छ की भन्ने आश लागेको थियो, उनले भने। आफूले प्रयोग गर्दै आएको मोटरसाइकल चोरी भएपछि नयाँ किनिसकेका आचार्य बिहीबार खुसी देखिन्थे। कारण, प्रहरीले उनको चोरी भएको मोटरसाइकल फेला पारेको छ। प्रहरीले उनको मोटरसाइकलमात्र होइन, चोरी गर्ने गिरोहलाई पनि पक्राउ गरेको छ। अछामको तुर्माखाँद गाउँपालिका६ स्थित वडा कार्यालयको मोटरसाइकल खरिद गरेको ३ दिनमै चोरी भयो। वडाध्यक्ष टिकाराम न्यौपानेका अनुसार सरकारी नम्बर प्लेटको मोटरसाइकल भदौ २५ गते हराएको हो। मोटरसाइकल बेपत्ता भएपछि चोरी भएको आशंकमा तत्काल प्रहरीलाई खबर गरेको थिएँ, भेटिन्छ कि भेटिँदैन भन्ने शंका थियो, अन्ततः दैलेख प्रहरीको सक्रियतामा मोटरसाइकल फेला पार्यो। उनले प्रहरीलाई धन्यवादसमेत दिए। यी दुई वटामात्र होइन, दैलेख प्रहरीले विभिन्न समयमा हराएका १२ वटा मोटरसाइकल फेला पारेको छ। मोटरसाइकल सहित डाँका तथा चोरी गिरोहमा संलग्न रहेका ६ जना युवाहरुलाई पक्राउ गरिएको प्रहरी नायब उपरीक्षक (डिएसपी) भुवनेश्वर प्रसाद साहले बताए। विभिन्न मितिमा मोटरसाइकल हराएको भन्दै प्राप्त निवेदनका आधारमा विभिन्न स्थानबाट चोरी भएका १२ वटा मोटरसाइकल र चोरी गिरोहमा संलग्न रहेकाहरुलाई पक्राउ गरिएको छ। उनीहरुमाथि थप छानविन र अनुसन्धान गरिरहेका छौं, डीएसपी साहले भने। उनका अनुसार चामुण्डाविन्द्रासैनी नगरपालिका८ का २१ वर्षीय रोशन शाही, २० वर्षीय दिनेश शाही, २१ वर्षीय बिनोद शाही र २० वर्षीय आशिष शाही पक्राउ परेका छन्। यस्तै दुल्लु नगरपालिका५ मा साथी अटो पार्टस (ग्यारेज) सञ्चालन गरी बस्ने दुई जनालाई समेत पक्राउ गरिएको डीएसपी साहले बताए। ग्यारेज सञ्चालन गरी बस्ने दुल्लु नगरपालिका७ का २८ वर्षीय पुस्करबाबु बज्राचार्य र वडा नम्बर ९ का २० वर्षीय जनक पुरी रहेको उनले बताए। हालसम्म मोटरसाइकल हराएको भन्दै निवेदन दिने जाहेरवाला पीडितहरु ६ जना खुल्न आएको डीएसपी साहले जानकारी दिए।"
अनियमित मासु पसलहरूलाई नगरपालिकामा हाजिर हुन निर्देशन,"भक्तपुर : भक्तपुर नगरपालिकाले बिहीबार नगरका विभिन्न ठाउँका मासु पसलहरूको अनुगमन गरी अनियमितता गर्नेहरूलाई नगरपालिकाभित्र हाजिर हुन निर्देशन दिएको छ। समितिका संयोजक राजकृष्ण गोराको नेतृत्वमा नगरको कमलबिनायकमा रहेका छवटा मासु पसलहरू र वधस्थल एउटा अनुगमन गरी अनियमितता गरेका पसलेहरूलाई तीन दिनभित्र नगरपालिकामा हाजिर हुन निर्देशन दिएको हो। अनुगमनमा विकेश मिट सपलाई निकासको व्यवस्था गर्नुपर्ने, सरसफाईमा ध्यान दिनुपर्ने, एप्रोन सेतो प्रयोग गर्नुपर्ने सुधार नभएकाले सो सुधार गरेर दुई दिनभित्र कार्यालयमा उपस्थित हुन निर्देशन दिएको छ। तराजु तीनथान जफतसमेत गरिएको छ। महाकाली मिट सप नवीकरण गर्न, मूल्यसूची देखिने गरी राख्न, बधस्थल फोहर देखिएको र भुईमा मासु व्यवस्थापन गर्दा रोगका किटाणुहरूबाट संक्रमण हुने भएकाले टेबुलमा मासु व्यवस्थापन गर्नुपर्ने, कामदारहरूलाई एप्रोन, माक्सपञ्जा, हेयरनेट नभएकाले अनिवार्य प्रयोग गर्न दिन, ढल निकासमा भुडीको फोहरहरू सिधै नपठाउन निर्देशन दिई दुई दिनभित्र कार्यालयमा उपस्थित हुन निर्देशन दिएको वडा निरीक्षक रामकृष्ण प्रजापतिले बताए। महाकाली मिट सपमा मूल्यसूची राख्न निर्देशन दिएको छ। त्यस्तै भक्तपुर आर कोल्ड स्टोर नवीकरण गर्न, एप्रोन सेतो प्रयोग गर्न, जिउँदो कुखुरा र वधस्थलसँगै भएकाले जिउँदो कुखुराले देख्ने भएकोले नदेख्ने गरी साथै संक्रमण हुनसक्ने भएकाले छुट्टाछुट्टै राख्न वा पार्टेशन गर्न निर्देशन दिएको छ। न्यू चिकेन स्टोर मासुजन्य बस्तु प्याकिङ्ग गर्दा खाद्य विभागबाट अनुज्ञापत्र लिई लेबल राखी मात्र विक्रीवितरण गर्ने, तराजु नवीकरण गर्ने, म्याद नाघेको ट्राउट माछा ५ किलो २५० ग्राम जफत गरी नष्ट गरियो। तराजु १ जफत गरी दुई दिनभित्र कार्यालयमा उपस्थित हुन निर्देशन दिएको छ। दिलकृष्ण शाहीको मासु पसल दर्ता प्रमाणपत्र नदेखिएकाले प्रमाणपत्र लिई दुई दिनभित्र कार्यालयमा उपस्थित हुन, मूल्यसूची राख्न, मासु झिंगा नभन्किने गरी र धुलो नजाने गरी जालीले छोपेर राख्न वा सिसाको बाकस बनाई व्यवस्थित गर्न, तराजु नापतौल विभागमा नवीकरण गर्न र एप्रोन सेतो प्रयोग गर्न निर्देशन दिएको छ।"
प्रदेशस्तरीय खुला भलिबल प्रतियोगिताको उपाधि हाउडीलाई,"कालिकोट : कर्णाली प्रदेश स्तरीय खुला भलिबल प्रतियोगिताको उपाधि जनचेतना युवा क्लब हाउडीले जितेको छ। कर्णाली प्रदेशमा हालसम्मकै सबैभन्दा ठूलो पुरस्कार राशीको प्रदेश स्तरीय खुला भलिबल प्रतियोगिताको उपाधि हाउडीले जितेको हो। बेस्ट अफ फाइभमा तीनवटा खेल जितेर जनचेतना युवा क्लय हाउडी विजेता भयो भने न्यू जेनेरेशन एण्ड डाईनामिक युथ क्लब पलाँता उपविजेता बन्यो। प्रतियोगितामा विजेताले २ लाख २२ हजार २ सय २२ रुपैयाँ र उपविजेता न्यू जेनेरेशन एण्ड डाईनामिक युथ क्लब पलाँताले १ लाख ११ हजार १ सय ११ रुपैयाँ पुरस्कार जित्न सफल भए। उत्कृष्ट खेलाडीहरूले मेडल र ट्रफिहरू समेत पाए। लिगासैनी युथ क्लब कालिकोटका अध्यक्ष हिक्मतजंग मल्लका अनुसार असोज १० गतेदेखि १३ गतेसम्म खेल सञ्चालन भएको हो। लिगासैनी युथ क्लब कालिकोटको आयोजनामा यही असोज १० गतेदेखि सुरु भएको उक्त भलिबल प्रतियोगितामा रुकुम, सल्यान, सुर्खेत कालिकोट लगायतका जिल्लाबाट नौवटा टिमले भाग लिएका थिए। कालिकोटमा बर्सेनि ठूला प्रतियोगिताहरू आयोजना हुने गरेका छन्। नयाँ वर्ष, दसैं, तिहार लगायतका चार्डपर्व, दिवस तथा अन्य सार्वजनिक कार्यक्रममा भलिबल प्रतियोगिता आयोजना गरिन्छ। भलिबल खेल्ने तथा खेलाडीहरू उत्साहित हुने प्रतियोगिता आयोजना नभएकाले आफूहरूले हालसम्मकै ठूलो राशीको पुरस्कारसहित प्रतियोगिता आयोजना गरेको क्लबका अध्यक्ष मल्लले बताए।"
"फौजीलाई कुन हो दसैं, कुन हो चाडतिहार","विराटनगर : घरघरमा वैदिक विधिपूर्वक घटस्थापनासँगै नेपालीहरुको महान चाड बडादसैं सोमबारबाट सुरु भएको छ। वर्षदिनको रमाईलो चाडको रुपमा रहेको विजयादशमीले अहिले सबैलाई छपक्कै छोइसकेको छ। नेपालीहरु दसैं लक्षित किनमेल र पूजापाठमा जुटिसकेका छन्। दसैंमा के गर्ने? कहाँ जाने? र समय कसरी व्यतित गर्नेलगायतका योजनासमेत धेरैले बनाइसकेका छन्। कतिपय त दसैं मनाउनकै लागि आआफ्नो घरसमेत लागिसकेका छन्। तर, हाम्रो समाजमा केही यस्ता पात्रहरु पनि छन्, जसलाई न दसैं, न तिहार र न छठ, कुनै चाडपर्वले छुँदैन। पेसागत जिम्मेवारी बहन र दायित्व निर्वाहमा उनीहरुको हरेक चाडपर्व बित्ने गर्छ। ती हुन, शान्ति, सुरक्षा र अमनचयन बनाइराख्ने प्रमुख जिम्मेवारी पाएका राष्ट्रसेवक सुरक्षाकर्मीहरु। साथीसङ्गी घरपरिवार नमान्नु है हार, फौजीलाई कुन हो दसैं, कुन हो चाड तिहार हो, नेपाली लोकप्रिय गायक जगदीश समालको यो गीतले चाडपर्वमा सुरक्षाकर्मीको पीडा बयान गर्छ। दिनरात नभनी अहोरात्र ड्युटीमा खटिने सुरक्षाकर्मीहरुलाई चाडपर्व चाडपर्वजस्तो लाग्दैन। काँधमा भएको जिम्मेवारी र दायित्वले चाडपर्वमा घरपरिवार सम्झन दिँदैन। त्यस्ता भाग्यमानी सुरक्षाकर्मीहरु थोरै हुन्छन्, जसले दसैं तिहारमा घर फर्किने सौभाग्य पाउँछन्। अन्यथा अधिकांशले ड्युटीमै टीका लगाउँछन् र कार्यस्थलमै खुसी साट्दै दसैंमा रम्ने प्रयास गर्छन्। घरपरिवारको सम्झना सहकर्मीहरुसँग साट्न खोज्छन्। अनि उनीहरुसँगै भुल्ने प्रयास गर्छन्। चाडपर्वमा विशेषगरी जनतालाई सुरक्षाको प्रत्याभूति दिलाउन सुरक्षाकर्मीहरुको भूमिका महत्वपूर्ण हुन्छ। १ नं प्रदेश प्रहरी तालिम केन्द्रका प्रहरी वरिष्ठ उपरीक्षक राजेशनाथ बाँस्तोला गायक समालले गाएको ठ्याक्कै यही गीत सम्झन्छन्। अनि भन्छन्, पहिले आफूलाई मात्र हेरिन्थ्यो। अहिले सबैलाई हेर्नुपर्छ। जिम्मेवारी र दायित्वबोध भएपछि चाडपर्वको महत्व कम लाग्ने रहेछ। प्रायःजसो हरेक चाडपर्व सर्वसाधारण जनताको सुरक्षामै बित्ने गरेको उनको अनुभव छ। जनतालाई ३६५ दिन नै शान्ति, सुरक्षा प्रदान गर्नु प्रहरीको प्रमुख जिम्मेवारी भएकाले दसैं, तिहारलगायतका चाडपर्वमा कार्यभार झन थपिने गरेको उनी बताउँछन्। २०५४ सालदेखि प्रहरी सेवामा लागेका उनी अहिले दसैंमा घर परिवार सम्झदैनन्। कार्यव्यस्तताले त्यो फुर्सद नै दिँदैन। चाडपर्वमा मन कटक्क त खान्छ। तर, परिवारप्रति एक किसिमको लगाव हुन्छ, कर्मप्रति अर्को, उनी भन्छन, परिवारभन्दा कर्मप्रतिको लगावले महत्व पाउँछ। अहिले आएर दसैंतिहारको खासै महत्व लाग्दैन। कार्यालयका कर्मचारी र अन्य सहकर्मीहरुले दसैंमा एकाअर्कालाई परिवारको कमी महसुस हुन दिँदैनन्। झन अहिले प्रविधिले गर्दा परिवारका सदस्यहरुसँग भिडियो कलमार्फत् नै कुराकानी हुने भएकाले पनि अलि सहज हुने गरेको प्रहरी कर्मचारीहरु बताउँछन्। उनीहरुका अनुसार फुलपातीका दिन संयुक्तरुपमा खाना खाने तथा शुभकामना आदानप्रदान गर्ने र टीकाको दिन इच्छुक कैदीबन्दीहरुसहित संयुक्त टीका लगाएर प्रहरीहरुले दसैं मनाउने गरिन्छ। दसैंतिहारलगायतका चाडबाडमा सुरक्षा चुनौतीहरु बढ्ने भएकाले प्रहरीको जिम्मेवारी पनि थपिन्छ। सुरक्षा योजना कार्यान्वयनका साथै अपराध अनुसन्धानमा समेत सक्रिय रहनुपर्ने भएकाले चाडबाडमा प्रहरीलाई भ्यानभ्याइ हुन्छ। चाडबाडमा विदा कल्पनै गर्न नसकिने मोरङका प्रहरी नायब उपरीक्षक दीपक श्रेष्ठ बताउँछन्। विदामा जाँदा आफ्नो कतै केही भइहाल्छ कि भन्ने चिन्ताले सताउँछ, उनी भन्छन्, आम नागरिकले सुरक्षित रुपले चाडबाड मनाउन पाउँदा हामी आफैँ सन्तुष्ट हुन्छौं। चाडपर्वकै बेला चोरी डकैती र अपराधका गतिविधिहरु बढ्ने भएकाले सबै सुरक्षाकर्मीहरुको चाडबाड कार्यक्षेत्रमै बित्ने गरेको छ। जनताको सुरक्षार्थ खटिने प्रहरी जवानहरुको पीडा शब्दमा वर्णन गरिसाध्य नरहेको मोरङका डीएसपी श्रेष्ठको भनाइ छ। मानिसहरु टीका र जमरा लाएर हिँडडुल गर्दा मन कटक्क खान्छ, उनले भने, तर, अहिले त बानी परिसकेको छ। बुबाआमाले पनि छोरा राष्ट्रसेवामा छ भन्ने बुझ्नुभएको छ। प्रहरीहरु अन्य क्षेत्रका कर्मचारीहरुजस्तो भन्ने बित्तिकै बिदा पाउँदैनन्। चाडबाडमा सुरक्षा चुनौति थपिने भएकाले आकस्मिकबाहेकको अवस्था विदा पाइँदैन। सुत्केरी र किरिया विदा पनि मुश्किलले पाइन्छ। प्रहरी सेवामा भैपरी आउने विदा महिनाको ४, वर्षको १२, महिलाहरुको हकमा सुत्केरी विदा ९८, सुत्केरी स्याहार विदा १५, किरिया विदा १५, घर विदा ३० र बिरामी विदा ३० दिन पाउने व्यवस्था छ। तर, चाडबाडमा विदा पाउने अवस्था रहँदैन। ड्युटीमा खटिएका एक प्रहरी जवानले भने, विदा नमाग्नु भनेर पहिले नै आदेश आइसकेको हुन्छ। चाडवाडमा आन्तरिक व्यवस्थापन र सेड्युल मिलाएरमात्र विदा बस्ने गरिएको जिल्ला ट्राफिक प्रहरी कार्यालय मोरङका प्रमुख राजकुमार कार्की बताउँछन्। यद्यपि, प्रहरी नै परिवार हुनेहरुका लागि भने चाडबाड खल्लो नहुने गरेको उनको अनुभव छ। प्रहरी जवानहरुबाट विदाको माग बढी हुने गरेको बताउँदै उनले सेड्युल मिलाएर व्यवस्थापन गरिने गरिएको उनी जिकिर गर्छन्। प्रहरी संगठनको मेरुदण्ड भनेकै तल्लो तहका जवानहरु भएकाले उनीहरुको मनोबल उच्च बनाइराख्न पनि सेड्युल मिलाएर विदा मिलाइदिने गरेको उनको भनाइ छ। हामीलाई त ड्युटी गर्दागर्दै समय बितेको पत्तो हुँदैन, उनले भने, कार्यालय प्रमुख भएकाले हामीले विदा पनि लिन मिल्दैन। प्रहरी आबद्धताभन्दा अगाडिको दसैं र अहिलेको दसैं अलि फरक भने पक्कै पनि छ। दसैं, तिहार र छठलगायतका चाडपर्वलाई लक्षित गर्दै मोरङमा भने प्रहरीले विशेष सुरक्षा योजना लागू गरेको छ। सर्वसाधारणलाई पूर्ण सुरक्षाको प्रत्याभूति दिलाउँदै चाडपर्वलाई सुरक्षित र मर्यादित बनाउन प्रहरीले प्रदेश १ को राजधानी विराटनगरसहित मोरङमा १ हजार २९१ जना जनशक्ति परिचालन गरेको जनाएको छ।"
आज नवरात्री चौथो दिन : कुष्माण्डा देवीको पूजा आराधना गरिँदै,"काठमाडौं : नवरात्रको चौथो दिन दसैँ घर वा पूजा कोठामा नौ दुर्गामध्येकी चौथो कुष्माण्डा देवीको विधिपूर्वक पूजा आराधना गरिँदै छ । प्रत्येक वर्ष आश्विन शुक्ल चतुर्थीअर्थात् दुर्गा पक्षको चौथो दिन कुष्माण्डा देवीको विधिपूर्वक पूजा आराधना गर्ने शास्त्रीय विधि छ । आध्यात्मिक, आधिभौतिक र आधिदैविक यी तीन तापलाई कुष्मा भनिन्छ । नवदुर्गामध्येकी चौथो देवी कुष्माण्डाले शरणमा आएका भक्तको तीनै ताप हरिदिने भएकैले यो नामकरण भएको हो । कुष्माण्डाले सुराले भरिएका घडा तथा रगतयुक्त पात्र धारण गर्ने विभिन्न पुराणमा उल्लेख गरिएको छ । श्री दुर्गा सप्तशती ९चण्डी० को देवी कवचमा भनिएको छकुत्सित : ऊष्मा कुष्मात्रिविधतापयुत : संसार :, स अण्डे मांसपेश्यामुदररुपायां यस्या : सा कुष्माण्डा अर्थात् त्रिविध तापयुक्त संसार जसको पेटमा छ, त्यही भगवतीलाई कुष्माण्डा भनिन्छ । नवरात्रको पहिलो दिन असोज १० गते सोमबार दसैँ घर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो । त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो । दोस्रो दिन मङ्गलबार पूजा स्थलमा दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो भने तेस्रो दिन बुधबार चन्द्रघण्टा देवीको निष्ठाका साथ पूजा आराधना गरिएको थियो । बडादसैँको चौथो दिन आज कुष्माण्डा देवीको विधिपूर्वक पूजा आराधना गरिँदै छ । नवरात्रका नौ दिन घटस्थापना गरिएको स्थलमा दुर्गा सप्तशती ९चण्डी०, श्रीमद्देवी भागवतलगायत देवी स्तोत्र पाठसमेत गरिन्छ । नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ । यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन् । नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ । यसरी १५ दिनसम्म नेपालीले बडादसैँ पर्व मनाउँछन् । दुर्गा पक्ष समेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौँ दिन स्कन्दमाता, छैटौँ दिन कात्यायनी, सातौँ दिन कालरात्री, आठौँ दिन महागौरी र नवौँ दिन सिद्धीदात्रीको पूजा आराधना गर्ने गर्ने शास्त्रीय नियम छ । यीनै नौवटा दुर्गाका रुपलाई नवदुर्गा पनि भनिन्छ । नवरात्रमा देशभरका शक्तिपीठमा पूजा आराधना एवं दर्शन गर्ने भक्तजनको भीड लाग्ने गर्छ । काठमाडौँ उपत्यकाका गुह्येश्वरी, जयवागेश्वरी, मैतीदेवी, कालिकास्थान, नक्साल भगवती, भद्रकाली, शोभाभगवती, रक्तकाली, श्वेतकाली, बिजेश्वरी, कङ्केश्वरी, कलङ्कीमाई, चामुण्डा देवी, सुन्दरीमाई, बज्रयोगिनी, इन्द्रायणीलगायत मन्दिरमा बिहानैदेखि भक्तजनको भीड लागेको छ । यसैगरी उपत्यका बाहिरका पलाञ्चोक भगवती, नाला भगवती, चण्डेश्वरी, पाल्चोक भगवती, कमलामाई, इच्छाकामना, मनकामना, गढीमाई, छिन्नमस्ता, गहवामाई, बागलुङ कालिका, विन्ध्यवासिनी, तालबाराही, शैलेश्वरी, उग्रतारालगायत शक्तिपीठमा पनि भक्तजनको भीड लागेको जनाइएको छ । रासस"

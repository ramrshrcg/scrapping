शीर्षक,विवरण
अटोमोबाइल व्यवसायीले आन्दोलन गर्ने,काठमाडौं : लामो समयदेखि सवारीसाधन आयातमा प्रतिबन्ध लागेपछि सरकार र राष्ट्र बैंकलाई दबाब दिन भन्दै अटोमोबाइल व्यवसायीले आन्दोलन गर्ने भएका छन्। नाडा अटो मोबाइल एसोसिएसनले शुक्रबार काठमाडौंमा पत्रकार सम्मेलन गर्दै सवारी आयातमा प्रतिबन्ध लगाउने निर्णयबिरुद्ध चरणबद्ध आन्दोलन गर्ने बताएका हुन्। नाडाका अध्यक्ष ध्रुव थापाले पहिलो चरणमा सामाजिक सञ्जालबाट विरोध प्रदर्शन गर्ने र त्यसपछि कालो ब्यानर प्रदर्शन गर्ने तथा धर्ना दिने लगाएतका कार्यक्रमको आयोजना गर्ने जानकारी दिए। उनले शतप्रतिशत नगद मार्जिन राख्नुपर्ने व्यवस्था खारेज गर्नुपर्ने बताए। अध्यक्ष थापाले अव पनि सवारी आयात प्रतिबन्ध नहटाए अटो व्यवसाय थला पर्ने अवस्थामा पुगेको धारणा राखे। आफूहरूको समस्याका बारेमा पटक पटक राज्यको ध्यानाकर्षण गरेपनि सुनुवाइ नभएको उनको भनाइ छ। मंसिर २२ गतेसम्म पनि आफूहरूको मागमा सुनुवाइ नभए दोस्रो चरणको आन्दोलन सुरु गर्ने नाडाले जनाएको छ। विदेशी मुद्राको सञ्चिती कम भएको भन्दै गत आठ महिनादेखि पेट्रोलबाट चल्ने निजी सवारीसाधन आयातमा प्रतिबन्ध लगाइएको छ। दुई पांग्रेतर्फ १५० सीसी तलका मोटरसाइकल मात्रै आयात खुला छ। राष्ट्र बैंकले आयात गर्न पाउने गाडीमा शतप्रतिशत मार्जिनको व्यवस्था कायमै राखेको छ।
उरुग्वे समूह चरणबाटै बाहिरियो!,दोहा: दुई पटकको विश्वकप विजेता उरुग्वे कतारमा जारी संस्करणको समूह चरणबाटै बाहिरिएको छ। शुक्रबार भएको समूह चरणमा अफ्रिकी मुलुक घानालाई २० को नतिजामा पराजित गरे पनि गोलअन्तरमा दक्षिण कोरियासँग पछाडि पर्दा बाहरिनु पर्यो। यसअघि सन् २०१४ मा पनि उरुग्वे समूह चरणबाटै बाहिरिएको थियो। समूह 'एच' को पहिलो खेलमा दक्षिण कोरियासँग गोलरहित बराबरीमा अल्झिएको उरुग्वे दोस्रो खेलमा पोर्चुगलसँग २० को नतिजामा पराजित भएको थियो। सोही समूहको अर्को खेलमा कोरियाले पोर्चुगललाई २१ गोलको नतिजामा पराजित गरेपछि उरुग्वेसँग अंक समान भएको थियो। अंक बराबरी भए पनि गोलअन्तरमा उरुग्वे पछाडी पर्यो। उरुग्वेले समूह चरणमा दुई गोल मात्र गर्दा दक्षिण कोरियाले चार गोल गरेको थियो। जसका कारण दक्षिण कोरियाले अन्तिम १६ मा स्थान बनाएको हो। उरुग्वेसँगै घाना पनि समूह चरणबाट बाहिरिएको छ।
पोर्चुगल समूह विजेता,"दोहा: दक्षिण कोरियासँग समूह 'एच'को अन्तिम खेलमा २१ गोलको नतिजामा पराजित भए पनि पोर्चुगल समूह विजेता बनेको छ। सुरुआती दुई खेलमा जितसहित एक खेल अगावै अन्तिम १६ मा पुगिसकेको पोर्चुगलले क्वार्टरफाइनल प्रवेशका लागि समूह 'जी'को उपविजेतासँग खेल्ने छ। समूह 'एच'को पहिलो खेलमा घानालाई ३२ गोलको नतिजामा पराजित गरेको पोर्चुगलले दोस्रो खेलमा उरुग्वेलाई २० ले हराएको थियो। आजको खेलमा हार टार्न नसक्दा पोर्चुगल अपराजित रहँदै प्रिक्वार्टरफाइनलमा पुग्न असफल भएको हो। शुक्रबार राति इजुकेसन सिटी रंगशालामा भएको खेलको पाँचौं मिनेटमा रिकार्डो होर्टाले गोल गर्दै पोर्चुगललाई अग्रता दिलाएका थिए। डिएगो डालोटले दिएको पासमा पेनाल्टी एरिया भित्र अन्मार्क्ड रहेका होर्टाले उत्कृष्ट फिनिसिङ गर्दै पोर्चगललाई अग्रता दिलाएका थिए। तर, योङ ग्वोन किमले गरेको गोलसँगै दक्षिण कोरियाले बराबरी गरेको थियो। पोर्चुगिज कप्तान क्रिस्टियानो रोनाल्डोले हेडरमार्फत क्लियर गर्न खोजेको बल किमको खुट्टामा पुगेको थियो। सोही मौकाको सदुपयोग गर्दै उनले दक्षिण कोरियालाई बराबरीमा फर्काए। दोस्रो हाफमा बल पोसेसनमा हाबी बनेको पोर्चुगलले अवसर सिर्जान गरे पनि फिनिसिङमा चुक्दा गोल गर्न सकेन। समूह चरण पार गर्न पोर्चुगललाई हराउनै पर्ने दबाबमा रहेको कोरियाले काउन्टर अट्याकमा केही मौका बनाए पनि पोर्चुगिज रक्षापंक्ति छिचोल्न सकेको थिएन। तर, इन्जुरी समयमा कोरियाका ही चान ह्वाङले गरेको गोलसँगै दक्षिण कोरिया विजयी भएको हो।"
निर्वाचनले उच्च राजनीतिक संस्कार स्थापित गर्यो : प्रमुख आयुक्त,"काठमाडौं : प्रमुख निर्वाचन आयुक्त दिनेशकुमार थपलियाले प्रतिनिधिसभा र प्रदेशसभा सदस्य निर्वाचनले मुलुकमा उच्च राजनीतिक संस्कार स्थापित गर्न सफल भएको बताएका छन्। निर्वाचनमा खटिएका मुख्य निर्वाचन अधिकृत, निर्वाचन अधिृकत, सुरक्षा निकायमा जिल्ला प्रमुखलगायतलाई धन्यवाद दिन जिल्ला निर्वाचन कार्यालय, काठमाडौँले आयोजना गरेको कार्यक्रमलाई सम्बोधन गर्दै प्रमुख आयुक्त थपलियाले आयोगले निर्वाचनको निष्ठा कायम राख्न गरेका अधिकांश अपेक्षा पूरा भएको बताएका हुन्। उनले विभिन्न कारणले निर्वाचनलाई दूषित पार्ने मनसाय बोकेका व्यक्तिले मिथ्या सूचना, दुष्प्रचार र द्ववेशपूर्ण अभिव्यक्तिको माध्यमबाट निर्वाचनलाई अप्ठ्यारो पार्ने कार्यलाई नजिकबाट नियमन गर्न यस पटक सफल भइरहेको पनि बताए। उनले अब भौतिक रूपमा वा सडकबाट मात्रै नभइ सामाजिक सञ्जालमार्फत् पनि निर्वाचन प्रभावित गर्न नपाइने मान्यता स्थापित भएको बताए। निर्वाचनमा पराजितले विजेतालाई सहर्ष आत्मैदेखि बधाई दिनसक्ने वातावरण बनाउनुपर्छ भन्ने मान्यता पनि यस पटकदेखि स्थापित भएको उनको भनाइ छ।"
स्याङजा२ मा धनराजसँग पद्माले मतान्तर घटाउँदै,स्याङ्जा : स्याङ्जा निर्वाचन क्षेत्र नम्बर २ प्रतिनिधिसभा सदस्यका उम्मेदवार धनराज गुरुङले अग्रता कायमै राखेका छन्। तर ४२ हजार २०२ मत गणना हुँदा नेकपा एमालेकी उम्मेदवार पद्मा अर्यालले मतान्तर केही घटाएकी छिन्। पछिल्लो मत परिणामअनुसार सत्ता गठबन्धनका साझा उम्मेदार कांग्रेसका गुरुङले १७ हजार २२१ मतसहित अग्रस्थान लिएका छन्। उनका प्रतिस्पर्धी एमालेकी अर्यालले १५ हजार ९०८ मत प्राप्त गरी गुरुङलाई पछ्याइरहेकी छन्। यी दुईबीचको मतान्तर १३१३ रहेको छ। राष्ट्रिय स्वतन्त्र पार्टीका टिकराज गुरुङले ६३३७ मत प्राप्त गरेका छन्। कालीगण्डकीको मतगणना सकिएको छ। यस्तै प्रदेश (ख) मा एमालेका बुद्धिमान श्रेष्ठले अग्रता लिइरहेका छन्। उनले ५५०४ मत प्राप्त गरेका छन्। कांग्रेस उम्मेदवार महेश भट्टराईले ४४४० मत सहित उनलाई पछ्याइरहेका छन्।
निर्धारित समयमा बराबरीपछि ब्राजिल र क्रोएसिया अतिरिक्त समयतर्फ,दोहा: निर्धारित ९० मिनेटसम्म गोलरहित बराबरी भएपछि फिफा विश्वकपअन्तर्गत ब्राजिल र क्रोएसियाबीचको पहिलो क्वार्टरफाइनल अतिरिक्त समयमा धकेलिएको छ। एजुकेसन सिटी रंगशालामा आक्रामक शैलीमा प्रस्तुत भए पनि ब्राजिलले साविक उपविजेताको रक्षापंक्ति छिचोल्न सकेन। नेइमारले ४२औं मिनेटमा पेनाल्टी एरियाको छेउबाट प्रहार गरेको फ्रिकिकमा सोझै क्रोएसियन गोलकिपर लिभाकोभिचको हातमा पुगेको थियो। त्यसअघि क्रोएसियाका इभान पेरिसिचले १४औं मिनेटमा पेनाल्टी एरिया भित्रबाट गरेको प्रहार फ्रेममा परेको थिएन। दोस्रो हाफमा थप आक्रमक शैलीमा उत्रिएको ब्राजिलका लागि ५५औं मिनेटमा नेइमारले ६ यार्ड बक्सको कुनाबाट गरेको प्रहारमा पुन: क्रोएसियन गोलकिपर लिभाकोभिच बाधक बनेका थिए। ब्राजिलका लागि ६६औं मिनेटमा लुकास पाक्वेटाले ६ यार्ड बक्सको रेखाबाट गरेको प्रहार क्रोएसियन गोलकिपर लिभाकोभिचले अविश्वसनीय बचाउ गरेका थिए। पाक्वेटाले ८०औं मिनेटमा पुन: पेनाल्टी बक्सभित्रबाट गरेको प्रहार क्रोएसियन गोलकिपरले बचाएका थिए। समूह 'जी'को विजेता बन्दै अन्तिम १६ मा आइपुगेको ब्राजिलले क्वार्टरफाइनल प्रवेशका लागि दक्षिण कोरियाले ४१ ले पराजित गरेको थियो। समूह 'एफ'को उपविजेता बन्दै प्रिक्वार्टरफाइनलमा पुगेको क्रोएसियाले अन्तिम १६मा पेनाल्टी सुटआउटमा पराजित गर्दै अन्तिम आठमा स्थान बनाएको थियो। ब्राजिल चार वर्षअघि क्वार्टरफाइनलमा बेल्जियमसँग पराजित हुँदै विश्वकपबाट बाहिरिएको थियो। पहिलो पटक फाइनलमा पुगेको क्रोएसिया फ्रान्ससँग पराजित हुँदा उपविजेतामा सीमित भएको थियो।
दोलखामा सत्ता गठबन्धनका कार्कीको अग्रता कायमै,दोलखा : दोलखामा प्रतिनिधिसभा र प्रदेशसभा सदस्यमा सत्ता गठबन्धनका उम्मेदवारको अग्रता रहेको छ। हालसम्म ११ हजार आठ सय २९ मतगणना हुँदा सत्ता गठबन्धनबाट नेकपा (माओवादी केन्द्र) का उम्मेदवार गङ्गा कार्कीले पाँच हजार ६४३ मत प्राप्त गरेका छन्। उनका निकटतम प्रतिद्वन्द्वी नेकपा (एमाले) का बालकृष्ण शिवाकोटीले चार हजार ७८७ मत प्राप्त गरेका छन्। दोलखाको प्रदेशसभा (१) मा ११ हजार चार सय नौ मतगणना गर्दा सत्ता गठबन्धनबाट उम्मेदवार नेपाली कांग्रेसका कुन्दनराज काफ्लेले पाँच हजार ६ सय ९३ मत तथा एमालेका नरबहादुर श्रेष्ठले चार हजार पाँच सय १५ मत ल्याएका छन्। प्रदेशसभा (२) मा ११ हजार पाँच सय २३ मतगणना हुँदा एमालेका भरत केसीले पाँच हजार १७५ र कांग्रेसका बर्मा लामाले पाँच हजार ३७३ मत प्राप्त गरेका छन्। दोलखामा ८५ हजार तीन सय ८८ मत खसेको थियो।
हिंसा पीडितको सहारा बन्दै ओसीएमसी,"काठमाडौं : गत भदौ अन्तिम साता १४ वर्षीय पुरुषले नेपालगंजमा ४ वर्षकी नाबालिकालाई वलत्कार गरे । बलत्कार पश्चात् टाउकोमा ढुंगाले किच्चाएर मर्यो भनेर फालीदिए । लगत्तै ती बालिकालाई आफन्तले नेपालगंजस्थित एक अस्पताल लगीयो । सो अस्पतालले ट्रमा सेन्टर रेफर गर्यो । ट्रमाको ओसीएमसीमार्फत् उपचार सेवा उपलब्ध गराइयो । ट्रमाले प्लाष्टीक सर्जरी लगायत उपचार गरेपछि नेपालगंजकै अस्पतालमा फलोअप गर्ने गरी जिम्मा लगाइयो । अहिले ती पुरुष पुर्नस्थापना केन्द्रमा छन् । यो त ओसीएमसीले दिएको सेवाको एउटा उधाहरण मात्रै हो । पछिल्लो समय अस्पतालमा आधारित एकद्वार संकट व्यवस्थापन केन्द्र (ओसीएमसी) बाट सेवा लिनेको संख्या क्रमिक रुपमा बढेको छ । लैंगीक हिंसामा परेका व्यक्तिहरुले ओसिएमसीबाट सेवा लिने क्रम बढेको सम्बन्धीत अस्पतालहरुले वताएका छन् । केन्द्रले पीडितको कानुनी उपचार र पुनः स्थापनामा पनि सघाउने गर्छ । बलात्कार, घरेलु हिंसा, यौनजन्य, शारीरिक, विषादी सेवन, आत्महत्या प्रयास, मानसिक दुव्र्यवहारमा परेकाहरु ओसीएमसीको सम्पर्कमा आउने गरेका छन् । अस्पतालमा आधारित सो केन्द्रबाट पाउने उपचार, परामर्श सेवाले न्यायको लागि कानुनी बाटो समात्नसमेत पीडितलाई सहज भएको सरोकारवालाहरु बताउँछन् । जटिल र संवेदनशील अवस्थामा भने बढी समयसम्म पनि राखेर उपचार गर्ने गरिएको छ । जिल्ला प्रहरी कार्यालय, अल्पकालीन सेवा केन्द्र, बाल कल्याण समिति र अस्पतालकै अन्य विभागबाट समेत पीडित ओसिएसीको सम्पर्कमा आइपुग्छन् । केन्द्रले पीडितलाई खाना, आवास, सुरक्षा, कानुनी परामर्शलगायतका सेवा उपलब्ध गराउन जिल्ला प्रहरी कार्यालय, सरकारी वकिलको कार्यालयलगायतसँग समन्वय र सहकार्य गर्दै आएको छ । अस्पतालको छुट्टै कक्षमा ओसिएमसी सञ्चालित छ । दाङको राप्ती स्वास्थ्य विज्ञान प्रतिष्ठानमा गत साउनदेखि अहिलेसम्म ८० जनाले सेवा लिएका छन् । प्रतिष्ठानका सूचना अधिकारी नीशानदाजु भट्टराईका अनुसार ओसीएमसीबाट बलत्कार, घरेलु हिंसा, सुरक्षित गर्भपतन, शारीरीक चोटपटक,बालबिबाह, मानसिक यातना लगायत घटनाका पिडीतले सेवा लिएका छन् । भट्टराइले भने, मुख्यतः प्रहरी मार्फत् यस प्रतिष्ठानमा सेवा लिन आउनुहुन्छ । संघ संस्था मार्फत् र कोहि कोहि आफै स्वयम् पनि अस्पताल आउनुहुन्छ । प्रतिष्ठानमा ओसीएमसी शाखामा तिन जना कर्मचारी छन् । २०६९ सालदेखि प्रतिष्ठानले सेवा दिदैं आएको छ । ओसीएमसीका फोकल पर्सन सुस्मीता पोख्रेलले ओसीएमसीमार्फत् सेवा लिने सबैलाई निशुल्क उपचार गरिरहेको बताइन् । पोख्रेलले अन्नपूर्णसुंग भनिन्, ८० जना मध्ये ५१ जना आफै, २९ जना प्रहरी मार्फत् र ४ जना अन्य अस्पतालहरुबाट रिफर भएर सेवा लिन आउनुभएको छ । उहाँहरुलाई रगत जाँच, खाना, खाजा, कपडा सबै निशुल्क उपलब्ध गराउँछौं । प्रतिष्ठानको तथ्यांक अनुसार सेवा लिने मध्ये अधिकांश १५ देखि ४९ वर्ष उमेर समूहका छन् । सो उमेर समूहका ६० जनाले सेवा लिए । यस्तै, १४ वर्ष मुनिका १७ जना, ५० देखि ६५ वर्ष उमेर समूहका २ जनाले सेवा लिएका छन् । प्रतिष्ठानका अनुसार ओसीएमसीमार्फत् शारीरीक चोटपटक लागेका १४ जना, यौनजन्य हिंसामा परेका २५ जना, घरेलु हिंसाका ४९ जना र जेल जिवनमा परेका २ जनाले सेवा लिएको प्रतिष्ठानले जनाएको छ । पोख्रेलले भनिन्,यो कार्यक्रम संचालन गर्न जनशक्तीको चुनौती छ । एक जना डाक्टर, एक जना प्रहरी कर्मचारी र म मात्रै छौं । थोरै कर्मचारीले सेवा दिनु चुनौति हो । प्रतिष्ठानलाई सरकारले यो आर्थीक वर्ष ओसीएमसी कार्यक्रमका लागि १५ लाख रुपैंया उपलब्ध गराएको छ । पोख्रेलले अस्पतालमा उपचार हुन नसक्ने अवस्थाका पीडितलाई अन्य ठूला अस्पतालमा पठाउने गरिएको बताइन् । यस्तै, ट्रमा सेन्टरमा २०७८ चैतदेखि ओसीएमसीमार्फत् सेवा दिन थालिएको हो । पछिल्लो तीन महिनामा ५२ जनाले सेवा लिएका छन् जसमध्ये अधिकांश घरेलु हिंसापिडीतले सेवा लिए । ट्रमा सेन्टर ओसीएमसीका फोकल पर्सन सुमन चौधरीले ओसीएमसी मार्फत् निशुल्क औषधी, सुरक्षा,कानुनी तथा स्वास्थ्य उपचार, मनोसामाजीक परामर्श सेवा दिने गरिएको बताइन् । चौधरीले अन्नपूर्णसंग भनिन्, सेवा लिनेको संख्या बढेको छ । तर, मुख्यतः मैले पुर्नस्थापनामा चुनौती देख्छु । अहिलेसम्म हाम्रो अस्पतालमा आएका केसहरुमा मानव सेवा आश्रमले सहयोग गरेको छ । पुर्नस्थापना केन्द्रहरुमा पर्याप्त संरचनाको अभाव छ । चौधरीले ट्रमाको ओसीएमसी शाखामा ४ जना कर्मचारी कार्यरत रहेको बताइन् । ट्रमामा बलत्कार सम्बन्धी २ जना, स्रोतसाधनबाट बञ्चीत ३ जना, घरेलु हिंसा(मानसिक र कुटपीट) ४७ जनाले सेवा लिएको बताइन् । स्वास्थ्य तथा जनसंख्या मन्त्रालयका उपसचिव रोसनीदेवी कार्कीले ओसीएमसी सरकारको महत्वपूर्ण कार्यक्रम रहेको बताइन् । जेसी शाखाका प्रमुख समेत रहेकी कार्कीले अन्नपूर्णसंग भनिन्, ओसीएमसी सरकारको महत्वपूर्ण कार्यक्रम हो । अब सेवा विस्तार गर्ने भन्दापनि गुणस्तरीय एकीकृत सेवा प्रवाह गर्ने योजना छ । कार्कीले सेवा सुरु भएदेखि अहिलेसम्म कति जनाले सेवा लिए भन्ने बारे एकीकृत सूचना प्रणालीमार्फत् तथ्याकं संकलनको काम भइरहेको बताइन् । सरकारले हिंसा पीडित वा प्रभावित व्यक्तिहरुलाई ओसीएमसीमार्फत स्वास्थ्य उपचार लगायत आवश्यक सेवाहरु निःशुल्क प्रदान गर्दै आएको छ । यस कार्यक्रम ७७ जिल्लामै विस्तार भइसकेको छ भने ९४ केन्द्रमार्फत् सेवा दिइरहेको छ । लैंगिक हिंसा पीडित महिला तथा बालबालिकाहरूलाई एकीकृतरूपमा स्वास्थ्य सेवा, मनोसामाजिक विमर्श, चिकित्साजन्य प्रमाण सङ्कलन र संरक्षण, अल्पकालीन आश्रय, कानूनी उपचार, आवश्यक सुरक्षा व्यवस्था र परिवार वा समुदायमा पुनस्र्थापना तथा जीविकोपार्जनमा सहयोग गर्ने उद्देश्यले तोकिएका अस्पतालहरूमा एकद्वार संकट व्यवस्थापन केन्द्र स्थापना गरिएको हो । लैंगिक हिंसालाई प्रभावकारी र कुशलतापूर्वक सम्बोधन गर्न जिल्ला अस्पताल, सामुदायिक अस्पताल, प्रादेशिक अस्पताल, संघिय अस्पताल र स्वास्थ्य विज्ञान प्रतिष्ठानहरूमा यो केन्द्र स्थापना गरिएको छ । केन्द्रले एकीकृतरूपमा महिलाविरुद्धका हिंसालाई सम्बोधन गर्नेछ भने हिंसा पीडित महिलाका साथ आएका बालबालिकासमेतलाई उपचार तथा आश्रयको व्यवस्था मिलाउँदै आएको छ । ओसीएमसीका लक्षित समूह सबै किसिमका लैंगिक हिंसाबाट प्रभावित व्यक्ति लैंगिक हिंसाको जोखिमयुक्त परिस्थितिमा रहेका बेवारिसे एवम् शारीरिक तथा मानसिकरूपले अशक्त महिला तथा बालबालिका लैंगिक हिंसाबाट प्रभावित भई मानसिक स्वास्थ्यमा गम्भीर समस्या उत्पन्न भएका कारणले घर वा सार्वजनिक स्थानमा अलपत्र अवस्थामा जीवन जिउन बाध्य महिला तथा बालबालिका लैंगिक हिंसा पीडित एकल महिला, अपाङ्गता भएका महिला, बालबालिका वा ज्येष्ठ नागरिक महिलास सशस्त्र द्वन्द्व तथा प्राकृतिक विपद्का कारण हिंसामा परेका र पर्नसक्ने महिला वा बालबालिका एचआईभी तथा एड्सबाट सङ्क्रमित भई लैंगिक हिंसाबाट प्रभावित महिला वा बालबालिका तेस्रो लिङ्गी समूहका व्यक्तिहरू"
शंकास्पद कारोबारको विवरण हरेक तीन महिनामा राष्ट्र बैंकलाई बुझाउनुपर्ने,"काठमाडौं : बैंक तथा वित्तीय संस्थाको कारोबारबाट हुनसक्ने सम्पत्ति शुद्धीकरणसम्बन्धी व्यवस्थामा नेपाल राष्ट्र बैंकले कडाइ गरेको छ। नेपाल राष्ट्र बैंकबाट इजाजतप्राप्त क ख र ग वर्गका बैंक तथा वित्तीय संस्थालाई जारी गरिएको एकीकृत निर्देशन २०७८ मा संशोधन गर्दै राष्ट्र बैंकले सम्पत्ति शुद्धीकरण र आतङ्ककारी क्रियाकलापबाट आर्जित सम्पत्तिको कारोबारबारे थप चनाखो हुन शुक्रबार वाणिज्य, विकास बैंक तथा वित्त कम्पनीलाई निर्देशन दिएको हो। बैंक तथा वित्तीय संस्थाले सम्पत्ति शुद्धीकरणसम्बन्धी जोखिमको पहिचान भएको तीन महिनाभित्रमा राष्ट्र बैंकको सुपरिवेक्षण विभाग तथा वित्तीय जानकारी एकाइमा त्यसको विवरण पेश गरिसक्नुपर्नेछ। यसअघि बैंक तथा वित्तीय संस्थाले सम्पत्ति शुद्धीकरणसम्बन्धी जोखिम मूल्याङ्कन प्रतिवेदन आर्थिक वर्ष समाप्त भएको पहिलो त्रैमासभित्र राष्ट्र बैंकको सुपरीवेक्षण विभागमा बुझाइसक्नुपर्ने व्यवस्था रहेको थियो। सम्पत्ति शुद्धीकरणसम्बन्धी कारोबारको जोखिम मूल्याङ्कन गर्दा ग्राहक पहिचान विवरण (केवाइसी) मा ध्यान दिन पनि राष्ट्र बैंकले निर्देशन दिएको छ। कुनै ग्राहक सम्पत्ति शुद्धीकरण वा आतङ्कवादी क्रियाकलापमा संलग्न रहेको शङ्का लागेर अनुसन्धान अघि बढाउँदा त्यस्तो अनुसन्धानबारे ग्राहकले थाहा पाएमा बैंक तथा वित्तीय संस्थाले ग्राहक पहिचान प्रक्रिया अगाडि नबढाइ शंकास्पद कारोबार र गतिविधिबारे तत्काल राष्ट्र बैंकलाई जानकारी दिनुपर्ने पनि निर्देशनमा उल्लेख छ। बैंक तथा वित्तीय संस्थाले विद्युतीय माध्यमबाट मात्र सम्पत्ति शुद्धीकरणसम्बन्धी शंकास्पद कारोबार तथा गतिविधि बारेको प्रतिवेदन राष्ट्र बैंकलाई पेश गर्नुपर्नेछ। एकीकृत निर्देशन संशोधन गर्दै राष्ट्र बैंकले बैंक तथा वित्तीय संस्थाको सञ्चालक समिति, कार्यकारी प्रमुख तथा कर्मचारीले पालना गर्नुपर्ने आचरण सम्बन्धमा आचारसंहिता बनाएर लागु गर्न पनि निर्देशन दिएको छ। रासस"
बाजुरामा कांग्रेसका पाण्डेको अग्रता,"बाजुरा : बाजुरामा जारी मतगणनामा नेपाली कांग्रेसका उम्मेदवार बद्रीप्रसाद पाण्डेले अग्रता कायमै छ। बडीमालिका नगरपालिका, गृहपालिका हिमाली र त्रिवेणी नगरपालिका१ को मतगणना गर्दा कांग्रेसका उम्मेदवार पाण्डेले दुई हजार पाँच सय २९ मतले अग्रता लिएका छन्। उनले सात हजार पाँच सय १२ मत प्राप्त गरेका छन्। उनका निकटम प्रतिद्वन्द्वी नेकपा एमालेका कर्णबहादुर थापाले चार हजार नौ सय ८३ मत प्राप्त गरे। यस्तै प्रदेशसभा १ मा नेकपा समाजवादीका नरेश शाहीले पाँच हजार एक सय ३२ मत पाएका छन्। उनका निकटतम प्रतिद्वन्द्वी नेकपा एमालेका बलदेव रेग्मीले तीन हजार नौ सय २८ मत प्राप्त गरेका छन्। नेकपा माओवादी केन्द्रका कर्णबहादुर विकले तीन सय २५ मत पाएका छन्। यसैगरी प्रदेशसभा २ मा कांग्रेसका पदमबहादुर शाहीले पाँच हजार ७७ मत प्राप्त गरे। मुख्य निर्वाचन अधिकृतको कार्यालयले सार्वजनिक गरेको मतपरिणामअनुसार नेकपा एमालेका लालबहादुर थापाले चार हजार ६ सय ८४ मत प्राप्त गरेका छन्। शाहीले थापासँग तीन सय ९३ मतको अन्तरले अग्रता कायम गरेका हु्न्।"
"पोर्चुगललाई हराउँदै दक्षिण कोरिया नकआउट चरणमा, उरुग्वे बाहिरियो","दोहा: दक्षिण कोरियासँग समूह 'एच'को अन्तिम खेलमा २१ गोलको नतिजामा पराजित भए पनि पोर्चुगल समूह विजेता बनेको छ। सुरुआती दुई खेलमा जितसहित एक खेल अगावै अन्तिम १६ मा पुगिसकेको पोर्चुगलले क्वार्टरफाइनल प्रवेशका लागि समूह 'जी'को उपविजेतासँग खेल्ने छ। समूह 'एच'को पहिलो खेलमा घानालाई ३२ गोलको नतिजामा पराजित गरेको पोर्चुगलले दोस्रो खेलमा उरुग्वेलाई २० ले हराएको थियो। आजको खेलमा हार टार्न नसक्दा पोर्चुगल अपराजित रहँदै प्रिक्वार्टरफाइनलमा पुग्न असफल भएको हो। शुक्रबार राति इजुकेसन सिटी रंगशालामा भएको खेलको पाँचौं मिनेटमा रिकार्डो होर्टाले गोल गर्दै पोर्चुगललाई अग्रता दिलाएका थिए। डिएगो डालोटले दिएको पासमा पेनाल्टी एरिया भित्र अन्मार्क्ड रहेका होर्टाले उत्कृष्ट फिनिसिङ गर्दै पोर्चगललाई अग्रता दिलाएका थिए। तर, योङ ग्वोन किमले गरेको गोलसँगै दक्षिण कोरियाले बराबरी गरेको थियो। पोर्चुगिज कप्तान क्रिस्टियानो रोनाल्डोले हेडरमार्फत क्लियर गर्न खोजेको बल किमको खुट्टामा पुगेको थियो। सोही मौकाको सदुपयोग गर्दै उनले दक्षिण कोरियालाई बराबरीमा फर्काए। दोस्रो हाफमा बल पोसेसनमा हाबी बनेको पोर्चुगलले अवसर सिर्जान गरे पनि फिनिसिङमा चुक्दा गोल गर्न सकेन। समूह चरण पार गर्न पोर्चुगललाई हराउनै पर्ने दबाबमा रहेको कोरियाले काउन्टर अट्याकमा केही मौका बनाए पनि पोर्चुगिज रक्षापंक्ति छिचोल्न सकेको थिएन। तर, इन्जुरी समयमा कोरियाका ही चान ह्वाङले गरेको गोलसँगै दक्षिण कोरिया विजयी भएको हो। जितसँगै कोरिया १२ वर्षपछि नकआउट चरणमा पुगेको छ। यसअघि सन् २०१० मा कोरियाले समूह चरण पार गरेको थियो।"
आइटीएफ जे५ टेनिस : महिला डबल्सतर्फ भारतका बालाजी र डण्डुको जोडी प्रथम,"पोखरा : पोखरामा जारी आइटीएफ जे५ टेनिस प्रतियोगितामा महिला डबल्सफर्त भारतका श्रीनिधी बालाजी र लक्ष्मीश्री डण्डुको जोडीले प्रथम स्थान हासिल गरेका छन्। भारतकै काइरा सिद्धार्थ चेत्नानी र दुर्गाङसी कुमार जोडीसँगको अन्तिम भेटमा ६२, ६२ को सहज जित निकाल्दै प्रथम भएका हुन्। यसैगरी ताइपेइका चेन हुई हो र ताइपेइकै के हाउ हङ पोखरामा जारी प्रतियोगिताको मेन्स सिंगल्सतर्फ फाइनलमा प्रवेश गरेका छन्। नेपाल टेनिस संघको सहयोग तथा कास्की जिल्ला टेनिस संघको आयोजनामा जारी प्रतियोगिता अन्तर्गत शुक्रबार पोखरा रंगशालामा भएको सेमिफाइनल खेलमा जित हाँसिल गर्दै हई र हङ फाइनलमा प्रवेश गरेका हुन्। चेन हुईले ताइपेइकै काई यन याङलाई ६१,६३ ले तथा हङले भारतका स्मीत निलेशभाईलाई ६१,६१ ले पराजित गरे। महिला एकलतर्फ भारतकी दुर्गाङ्सी कुमार र श्रीनिधी बालाजीले अन्तिम दुईमा स्थान बनाए। दुवै खेलाडीले रिटायर्ड हर्टमा जित हासिल गरेका हुन्। दुर्गाङसीले भारतकै इशी महेश्वरीबाट पहिलो सेट ६० र दोश्रो सेट ३० को अवस्थामा रिटायर्ड हर्ट पाइन भने श्रीनिधीले पहिलो सेट ६४ ले आफ्नों पक्षमा परेकी थिइन्। दोस्रो सेट २० मा हुँदा लम्मी श्री डण्डुले रिटायर्ट हर्टमा बिदा लिइन्। मेन्स डबल्सतर्फ भारतका सागर कुमार र स्वस्तीक सर्माको जोडीले कोरियाका डोङ योङ युम र मलेसियाका केगन केथ जोनाथन जोडीबाट वाकओभर पाउँदै विजयी बने। सेमिफाइनल खेलका क्रममा युमका हातमा समस्या आएपछि उनले फाइनल गुमाएका हुन्। प्रतियोगिताको फाइनल खेल शनिबार बिहान हुने छ। शनिबारदेखिनै प्रतियोगिताको सर्किट२ शुरु हुने टुर्नामेण्ट डाइरेक्टर अजय विष्टले जानकारी दिए।"
धनगढीमा जारी निषेधाज्ञा शनिबारदेखि हट्ने,काठमाडौं : ग्रेडरको ठक्करबाट एक किशोरीको मृत्युको घटनापछि उत्पन्न परिस्थितिलाई नियन्त्रणमा लिन स्थानीय प्रशासनले बिहीबार साँझदेखि धनगढीमा जारी गरेको निषेधाज्ञा शनिबार बिहान ४ बजेदेखि हटाइने भएको छ। जिल्ला प्रशासन कार्यालय कैलालीले आज साँझ जारी गरेको निषेधाज्ञा सम्बन्धी सूचनामा विद्यालयतर्फ जाँदै गरेकी गणेश साउदकी १५ वर्षीया छोरी चेतना साउदको धनगढी पीपलचौतारा सडक खण्डमा सडक निर्माणमा प्रयोग भइरहेको ग्रेडरको ठक्करबाट मृत्यु भएपश्चात् शान्तिसुरक्षालाई सामान्य तुल्याउन जारी निषेधाज्ञा यही मङ्सिर १७ गते बिहान ४ बजेदेखि हटाइएको उल्लेख गरिएको छ। किशोरीको मृत्युको घटनापछि शान्ति सुव्यवस्थाको अवस्थालाई दृष्टिगत गरी स्थानीय प्रशासनले बिहीबार साँझ ७ बजेदेखि अर्को आदेश नभएसम्मका लागि धनगढीको घटनास्थल आसपासको क्षेत्रमा निषेधाज्ञा जारी गरेको थियो। स्थानीय पञ्चोदय मावि कक्षा ८ मा अध्ययनरत किशोरी साउदको ठक्करबाट मृत्यु भएको थियो। घटनाको विरोधमा ग्रेडर चालकलाई कडा कारबाही गर्नुपर्ने र पीडित पक्षलाई क्षतिपूर्ति उपलब्ध गराउन मागसहित विद्यालयका विद्यार्थीले आज दोस्रो दिन निषेधाज्ञाको अवज्ञा गर्दै धनगढीमा टायर बालेर प्रदर्शन गरेका थिए। त्यस क्रममा प्रहरीले उत्पन्न परिस्थितिलाई थप बिग्रन नदिन केही विद्यार्थी र अन्य केही सर्वसाधारणलाई नियन्त्रणमा लिनुका साथै अश्रुग्याससमेत प्रयोग गर्नु परेको थियो। रासस
राजदूत थोम्पसनलाई अमेरिकामा मन्दिर वा पार्टी पौवा बनाउन सहयोग गर्छौं भनेका छौं : बालेन्द्र साह,"काठमाडौं : काठमाडौं महानगरपालिकाका प्रमुख बालेन्द्र साहले अमेरिकी राजदूत डीन रिचार्ड थोम्पसनलाई सहयोग गर्ने प्रतिवद्धता जनाएका छन्। उनले अमेरिकामा नेपाली सभ्यता झल्काउने मन्दिर वा पार्टी पौवा बनाउनका लागि सहयोग गर्ने प्रतिवद्धता जनाएका हुन्। एमाले नेता भीम रावलले अमेरिकी राजदूतसँगको भेटवार्ताबारे प्रश्न उठाएपछि काठमाडौं महानगरका प्रमुख साहले यस्तो बताएका हुन्। 'नेपालको परराष्ट्र सम्बन्ध संघीय सरकारको मातहतमा रहने संविधानको स्पष्ट व्यवस्था छ। कामपाका प्रमुख बालेन साहाले अमेरिकी राजदूतसँग भेटवार्ताबारे विषय जानकारी गराई परराष्ट्र मन्त्रालयबाट अनुमति लिएको हो कि होइन? स्पष्ट गरियोस्। संविधान र स्वाधीन देशको स्वाभिमान र मर्यादाको रक्षा गरौं,' रावलले भनेका छन्। त्यसको जवाफमा बालेनले भनेका छन्, 'अमेरिकी राजदूतले हामीसँग पटक पटक भेट्न खोज्दा हामीले चाहिँ बरु उल्टै उहाँलाई परराष्ट्र मन्त्रालयबाट अनुमति लिएर आउनुस् भनेका हौं र उहाँले अन्तिममा परराष्ट्र मन्त्रालयबाट अनुमति लिएर आएपछि मात्र हामीले भेट्ने अनुमति दिएका हौं। हामीलाई तपाईंहरू जस्तो विदेशीसँग सहयोग माग्ने कुनै रहर छैन । उहाँले हामीलाई आर्थिक सहयोग गर्ने प्रस्ताव लिएर आउनुभएको थियो तर हामीले हामी चाहिँ अमेरिकामा नेपाली सभ्यता झल्काउने मन्दिर अथवा पाटी पौवा बनाइदिन सहयोग गर्छौँ भनेर पठाएका छौँ। र, थप एमसीसी मार्फत विद्युत विदेशीलाई बेच्ने भन्दा पनि त्यो विद्युत नेपाल मै प्रयोग गरेर आर्थिक उन्नति गर्नुपर्छ भन्ने धारणा व्यक्त गरेका छौं।'"
नालीमा डुबेका युवकको मृत्यु,नुवाकोट : नुवाकोटको पञ्चकन्यामा नालीमा डुबेको अवस्थामा उद्धार गरिएका स्थानीय युवकको ज्यान गएको छ। जिल्लाको पन्चकन्या गाउँपालिका३ का ३५ वर्षीय युवक सरोज लामालाई स्थानीय नालीमा डुबेको अवस्थामा उद्धार गरिएकोमा उनको घर पुर्याएपछि मृत्यु भएको जिल्ला प्रहरी कार्यालय नुवाकोटले जनाएको छ। घरभन्दा केही दूरीमा रहेको खानेपानी धारा नजिकको नालीमा टाउको घोप्टिएको अवस्थामा सरोजको उद्धार गरिएको थियो। उनी गाउँघरमा प्लम्बरको काम गर्दै आएका थिए। नुवाकोट जिल्ला अस्पताल त्रिशूलीमा पोस्टमार्टम गरी अन्तिम संस्कारका लागि आफन्तको जिम्मा लगाइएको प्रहरी नायव उपरीक्षक रूपक खड्काको भनाइ छ। प्रहरीले घटनाको अनुसन्धान गरिरहेको छ।
सखुवा जातको गोलिया काठसहित दुईवटा ट्याक्टर नियन्त्रणमा,"झापा : झापा प्रहरीले अवैध सखुवा जातको गोलिया काठसहित दुई वटा ट्याक्टर नियन्त्रणमा लिएको छ। इलाका प्रहरी कार्यालय काँकडभिट्टाबाट र प्रहरी चौकी तिरिङबाट खटिएको संयुक्त प्रहरी टोलीले शुक्रबार दिउँसो साढे २ बजे मेचीनगर नगरपालिका १ गाडाँगल्लीस्थित पातापुरमा सखुवा जातको गोलिया काठ लोड गरिएको मे १ त ७८५४ र मे १ त ३७४० नम्बरको ट्याक्टर नियन्त्रणमा लिएको जिल्ला प्रहरी कार्यालय झापाले जनाएको छ। प्रहरीलाई देख्नासाथ ट्याक्टर चालकहरू भागे। दुईवटा ट्याक्टरबाट २५० क्यु फिट गोलिया काठ रहेको प्रहरीले जनाएको छ। मे १ त ३७४० नम्बरको ट्याक्टर १० लाख, मे १ त ७८५४ नम्बरको ट्याक्टर ८ लाख र गोलिया काठको २ लाख ५० हजार गरी २० लाख ५० हजार मूल्याङ्कन गरी आवश्यक कारबाहीका लागि जिल्ला डिभिजन वन कार्यालय भद्रपुर बुझाइसकेको प्रहरीले जनाएको छ।"
होटल व्यवसायी बूढीगण्डकी किनारमा मृत भेटिए,गोरखा : चुमनुब्री गाउँपालिका४ गपका होटल व्यवसायीको शव बूढीगण्डकी किनारमा फेला परेको छ। तीन दिनदेखि सम्पर्कविहीन भएका धार्चे५ माछाखोला स्थायी घर भएका पूर्णबहादुर गुरुङ शुक्रबार दिउसो न्याकफेदी र पेवा बीचको पहिरोको फेदमा फेला परेको प्रहरीले जनाएको छ। पर्यटन सिजन सकिएपछि होटल बन्द गरेर उनी तीन दिनअघि घर जान भनी हिँडेका थिए। विगतदेखि ड्याङमा होटल व्यवसायी सञ्चालन गर्दै आएका ४१ वर्षीका गुरुङले यस वर्षदेखि गपमा होटल व्यवसाय गर्दै आएका थिए।
स्याङजा२ मा धनराजको अग्रता बढ्दै,स्याङ्जा : स्याङ्जा निर्वाचन क्षेत्र नम्बर २ प्रतिनिधिसभा सदस्यका उम्मेदवार धनराज गुरुङले अग्रता कायमै राखेका छन्। पछिल्लो मतपरिणामअनुसार सत्ता गठबन्धनका साझा उम्मेदार कांग्रेस गुरुङले १६ हजार ५३८ मतसहित अग्रस्थान लिएका हुन्। उनका प्रतिस्पर्धी नेकपा एमालेकी पद्मा अर्यालले १४ हजार २२३ मत प्राप्त गरी गुरुङलाई पछ्याइरहेकी छन्। यी दुईबीचको मतान्तर २३१५ रहेको छ। राष्ट्रिय स्वतन्त्र पार्टीका टिकराज गुरुङले ६१६४ मत प्राप्त गरेका छन्। यस्तै प्रदेश (ख) मा एमालेका बुद्धिमान श्रेष्ठले अग्रता लिएका छन्। उनले ३८०० मत प्राप्त गरेका छन्। कांग्रेस उम्मेदवार महेश भट्टराईले ३६७८ मत प्राप्त गरेका छन्। भट्टराई र श्रेष्ठको मतान्तर १२२ रहेको छ।
कम्बोडिया पठाइदिने भन्दै करिब २४ लाख रुपैयाँ ठगी गर्ने व्यक्ति पक्राउ,काठमाडौं : वैदेशिक रोजगारीका लागि कम्बोडिया पठाइदिने भन्दै करिब २४ लाख रुपैयाँ ठगी गर्ने व्यक्ति पक्राउ परेका छन्। पक्राउ पर्नेमा खोटाङको दिक्तेल रुपाकोट मझुवागढी१० का २७ वर्षीय रामकृष्ण आचार्य रहेका छन्। उनले सामाजिक सञ्जाल फेसबुक र ह्वाटस् एपको माध्यमबाट पीडितहरूसँग २३ लाख ९७ हजार रुपैयाँ ठगी गरेका थिए। सामाजिक सञ्जालमा पीडितहरूसँग सम्पर्क गरी कुराकानी गर्दै जाने क्रममा वैदेशिक रोजगारको सिललासिलामा कम्बोडियास्थित होटेल सेक्यूरिटि गार्डमा काम गरिरहेको बताउँदै उनले कम्बोडियाको आकर्षक तलव सुविधा सहितको सेक्यूरिटी गार्डमा काम मिलाउने आश्वासन दिएर रकम असुलेका थिए। उनलाई पक्राउ गरी ठगी सम्बन्धी कसूरमा आवश्यक अनुसन्धान एवं कारवाहीका लागि जिल्ला प्रहरी परिसर टेकुमा पठाइएको छ।
प्रदेश १ मा सरकार बनाउन कसले मार्ला बाजी?,"काठमाडौं : निर्वाचनको अन्तिम मत परिणामसँगै दलहरु यतिबेला सत्ता समीकरणका लागि अकंगणितको खेलमा लागेका छन्। संघ र प्रदेशसमेतको सरकार र विभिन्न पदको भागबण्डका लागि दलहरुले तीव्र लबिङमा छन्। यसैबीच प्रदेश १ मा नेकपा एमाले पहिलो दल बनेको छ। तर उसले स्पष्ट बहुमत नपाउँदा सरकार गठन प्रक्रिया लम्बिने देखिन्छ। समानुपातिक सिटसहित ३९ सिट जितेको एमालेले सरकार बनाउन कम्तिमा ४७ सिट जुटाउनुपर्ने छ। प्रदेश १ मा ५६ प्रत्यक्ष र ३७ समानुपातिकसहित ९३ सिट रहेको छ। सरकार बनाउनका लागि ४७ सिट आवश्यक पर्छ। एमालेले सरकार गठनका लागि राष्ट्रिय प्रजातान्त्रिक पार्टी (राप्रपा) र जनता समाजवादी पार्टी (जसपा)को समर्थन लिन सक्नेछन्। समानुपातिक सिटसहित राप्रपा ६ र जसपासँग एक सिटमात्र रहेको छ। सबै संख्या जोड्दा एमालेसँग ४६ सिट हुन्छ। सरकार बनाउन एमालेसँग एक सिट आवश्यक पर्ने देखिन्छ। यद्यपि समानुपातिक सिट संख्या बाँडफाँड भइसकेको छैन। एमाले नेताहरूले भने प्रदेश १ मा सरकार बनाउने दाबी गरिरहेका छन्। यता संघमा सबैभन्दा ठूलो दल बनेको नेपाली कांग्रेस आफ्नै नेतृत्वमा सरकार बनाउने तयारीमा जुटेको छ। उसले हालकै गठबन्धन र केही साना दललाई समेत समेटेर सरकार बनाउने तयारीमा जुटेका छन्। गठबन्धनका नेताहरूले भने संघ र सातवटै प्रदेशमा सरकार बनाउने दाबी गरिरहेका छन्। प्रदेश १ मा कांग्रेले समानुपातिक सिटसहित २९ सिट जित्ने देखिन्छ। त्यस्तै माओवादी १३ र माओवादी ४ सिट जित्ने देखिन्छ। गठबन्धनको पक्षमा समेत ४६ सिट पुग्ने देखिन्छ। समानुपातिकको एक सिट भने कुन पार्टीलाई जाने अहिलेसम्म एकीन हुन नसकेको नेताहरुले बताएका छन्। 'अहिलेसम्मको हिसाबमा एमाले र कांग्रेस नेतृत्वको गठबन्धनको सिट संख्या बराबर देखिन्छ। समानुपातिकतर्फ 'रिजर्भ' देखिएको एक सिट कुन पार्टीलाई जाने भन्ने ठम्याउन सकिएको छैन,' गठबन्धनका एक नेताले भने। निर्वाचन आयोगले सिट बाँडफाँड गरेपछि मात्र कुन पक्षमा बहुमत पुग्ने भन्ने निर्क्योल लाग्ने उनको भनाइ छ।"
एक वर्षमा मानवअधिकार उल्लंघनको ३३ उजुरी,"काठमाडौं : बागमती प्रदेशअन्तर्गत विभिन्न जिल्लाको गत आर्थिक वर्षमा मानवअधिकार उल्लंघनको ३३ उजुरी परेको राष्ट्रिय मानवअधिकार आयोगको बागमती प्रदेश कार्यालयले जनाएको छ। प्रदेशको १३ जिल्लामध्ये नौ जिल्लामा गरी कूल ३३ मानवअधिकार उल्लंघनको विभिन्न किसिमका उजुरी सो कार्यालयमा परेको जनाइएको छ। कार्यालयका प्रमुख यज्ञ अधिकारीले प्रदेशको सबैभन्दा बढी काठमाडौं र ललितपुर जिल्लामा मानवअधिकार उल्लंघनको उजुरी परेको बताए। दुवै जिल्लामा क्रमश आठ र सात मानवअधिकार उल्लंघनको उजुरी परेको छ। प्राप्त विवरणअनुसार चितवनमा चार, नुवाकोटमा चार, सिन्धुपाल्चोकमा तीन, काभ्रेमा दुई, धादिङमा दुई, दोलखामा दुई र रामेछापमा एक वटा उजुरी परेको बताइएको छ। प्रदेशको मकवानपुर, भक्तपुर, रसुवा र सिन्धुलीमा गत आर्थिक वर्षमा कुनै किसिमको मानवअधिकार उल्लंघनको उजुरी नपरेको सो कार्यालयले जनाएको छ।"
४७ जना उम्मेदवारको धरौटी जफत,"नुवाकोट : यही मंसिर ४ गते सम्पन्न प्रतिनिधि तथा प्रदेशसभा निर्वाचनमा उम्मेदवारी दिएका नुवाकोटका ४७ जनाको धरौटी जफत भएको छ। यस निर्वाचनमा ६३ जनाले उम्मेदवारी दिएका थिए। सदर मतको १० प्रतिशत मत नपाएका उम्मेदवारको जमानत जफत भएको हो। निर्वाचन आयोगले उम्मेदवारी मनोनयनका क्रममा प्रतिनिधिसभा सदस्यका लागि १० हजार रुपैयाँ र प्रदेशसभा सदस्यको ५ हजार रुपैयाँ उम्मेदवारी शुल्क तोकेको थियो। नुवाकोटमा प्रतिनिधि सभातर्फ क्षेत्र नं १ मा १४ जना, सोही क्षेत्रको प्रदेशसभा 'क' मा ५ र 'ख' मा ६ जना तथा प्रतिनिधिसभातर्फ क्षेत्र नं २ मा ८ जना, सोही क्षेत्रको प्रदेशसभा 'क' मा १० र 'ख' मा चार जना उम्मेदवारको जमानत नै जफत भएको जिल्ला निर्वाचन कार्यालय नुवाकोटले जनाएको छ। जमानत जफतबाट मात्र निर्वाचन आयोगले ३ लाख ४५ हजार रुपैयाँ आम्दानी गरेको छ। नुवाकोटमा प्रतिनिधिसभातर्फ उम्मेदवारी दिएका ६ तथा प्रदेशसभातर्फ उम्मेदवारी दिएका १० जना उम्मेदवारको मात्र जमानत जोगिएको जिल्ला निर्वाचन अधिकारी जयप्रसाद गौतमले जानकारी दिए ।"
पोखरेली जेठोबुढो धानको समर्थन मूल्य तोकियो,"पोखरा : पोखरा महानगरपालिकाले पोखरेली जेठोबुढो धानको समर्थन मूल्य प्रतिक्विन्टलको ९ हजार तोकेको छ। महानगरले पोखरेली जेठोबुढो धानको मूल्य पत्येक वर्ष तोक्ने गर्दछ। किसानलाई पोखरेली रैथान जेठोबुढो धान उत्पादनमा प्रेरणा दिन र उचित मूल्य उपलब्ध गराउन महानगरपालिकाले हरेक वर्ष पोखरेली रैथाने जेठोबुढो धानको समर्थन मूल्य तोक्दै पोखरा महानगरपालिकाका कृषि महाशाखा प्रमुख मनहर कडरियाले जानकारी दिए। महानगरले पोखरेली रैथाने धान जेठोबुढोबाहेक अन्य जातको धानको मूल्य भने तोक्दैन। संघ सरकारले तोक्ने न्यूनतम समर्थन मूल्य नै अन्य धानको मूल्य रहने महानगरका कृषि महाशाखा प्रमुख कडरियाले जानकारी दिए। सरकारले चालु आर्थिक वर्ष २०७९०८० का लागि धानको न्यूनतम समर्थन मूल्य मोटो धानको प्रतिक्न्टिल २ हजार ९ सय ६७ रुपैयाँ र मध्यम धानको मूल्य प्रतिक्न्टिल ३ हजार १ सय २८ रुपैयाँ तोकेको छ। जेठोबुढो धानको स्वाद नै अन्य धानको भन्दा धेरै स्वादिलो हुनु, उत्पादनको समय अन्य धानको भन्दा अली लामो समय लिनु, धान उत्पादन आधा कम हुनु , उत्पादन लागत नै बढी लाग्नु लगायतका कारण यस प्रजातिको धानको मूल्य नै बढी पर्न गएको कडरियाले जानकारी दिए। जेठोबुढो धानको उद्गम स्थल नै पोखरा हो। पोखराको पनि फेवाताल, रुपा, बेगनास तालको आसपासका क्षेत्र जेठोबुढो धानको उद्गम स्थल भएको कडरियाले जानकारी दिए। किसानहरू हाइब्रिड धान तर्फ गएकाले लोकल उत्पादन प्रोत्साहान गर्न महानगरपालिकाले अनुधानमा जेठोबुढो धानको बिउँ समेत वितरण गर्दै आएको छ। जेठोबुढो धान ९ सय देखि १२ सय मिटर उचाइमा मात्र सिफारिस गरिएको छ। पोखरेली जेठोबुढोको नाममा यो धानको ब्राण्ड गरिएको छ। महानगरपालिकाले तोकेको न्यूनतम समर्थन मूल्यमा यो धान बिक्री भएन भन्ने किसान अहिले सम्म नभेटिएको उनले सुनाए। प्रतिक्विन्टलको ९ हजारभन्दा कम मूल्यमा बिक्री गर्न पर्ने अवस्थामा महानगरले न्यूनतम समर्थन मूल्य बराबर बेहोर्ने पनि उनले सुनाए। यसैले महानगरले न्यूनतम समर्थन मूल्यको ग्यारेन्टी गरेको छ। जेठोबुढो धान महानगरपालिकाले तोकेको न्यूनतम समर्थन मूल्य भन्दा बढीमा बिक्री हुने गरेको पोखरा ३२ खोलाछेउकी किसान गिता अधिकारीले बताइन। यो धान महानगरपालिकाले मुरीको ४५ सय तोके पनि ५४ सय देखि ६ हजार रुपैयाँ मुरीसम्म बिक्री हुने गरेको अधिकारीले सुनाइन। जेठोबुढो धान एक वर्ष पुरानो हुँदा पनि मूल्य नघट्ने पनि उनको अनुभव छ। स्वादिलो छ। बास्ना आउँछ। अन्य धानसँग तुलना नै नहुने उनले सुनाइन। यो धान भित्र पकाउँदा भात छड्कदा बाहिर नै बास्ना आउने उनको अनुभव छ। पोहोर मनसुली धान ३ हजार मुरीमा बिक्री हुँदा जेठोबुढो धान धेरै पार्नेले मुरीको ६ हजार सम्ममा बिक्री गरेको पनि उनले बताइन्। पोखरा महानगरपालिकामा कुल ११ हजार २ सय हेक्टर क्षेत्रफलमा ३९ हजार २ सय टन धान उत्पादन हुने पोखरा महानगरपालिकाका कृषि महाशाखा प्रमुख मनहर कडेरियाले जानकारी दिए। पोखरामा आवश्यक परिणाम प्रतिव्यक्ति प्रतिवर्ष २ सय १ केजीका हिसावले ५ लाख जनसंख्याका लागि १० लाख ५ सय टन धान उत्पादन आवश्यक रहनेमा ८१ हजार ८ सय ८० टन धान अपुग रहेको पोखरा महानगरपालिकाका कृषि महाशाखा प्रमुख कडेरियाले तथ्याङ्क सुनाए। आवश्यक परिणाम प्रति व्यक्ति प्रति वर्ष २ सय १ केजीका हिसावले अस्थायी जनसंख्या सहित दैनिक खाने उपभोक्ता १५ लाख जनसंख्याकालागि प्रति वर्ष ३० लाख १५ हजार टनको आवश्यक्ता रहेको महानगरपालिका कृषि महाशाखाको तथ्याङ्क छ। मगमग बस्ना आउने धान बास्ना आउन भने छाड्दै गएको छ। २०३६ साल सम्म धान पसाउने बेलामा फाँटनै बसाउने हुन्थ्यो। बिस्तारै धानमा रासायनिक मल र विषादीको मात्र किसानले बाउँदै गएपछि जेठोबुढो धान पसाउने बेलामा फाँटनै बसाउन छाडेको मात्र होइन भान पकाउँदा बसाउन पनि छाडिसकेको पोखरा चापाकोटका किसान हरिप्रसाद शर्माले बताए। शर्माले फेवाफाँटमा २० रोपनी क्षेत्रफलमा ६० देखि ७० मुरी जेठोबुढो धान हुने बताए। अहिलेसम्म धान खेतमा रासायनिक मल र विषादी प्रयोग नगरेकाले आफ्नो खेतमा उत्पादन भएको जेठोबुढो धानको चामलमा अझै बास्ना आउने गरेको उनले सुनाए। अरू किसानले रासायनिक मल राख्दा भने केही असर गरेको उनले बताए।"
सुस्त गतिमा बेनीजोमसोमकोरला सडक,"जोमसोम: उत्तरदक्षिण जोड्ने राष्ट्रिय गौरवको बेनीजोमसोमकोरलाको निर्माण कार्य सुस्त गतिमा अघि बढेको छ । प्रतिकुल मौसम, प्राकृतिक विपद्का साथै निर्माण कम्पनीको ढिलासुस्तीले राष्ट्रिय गौरवको कोरला सडक आयोजना निर्माणमा ढिलाई भएको हो । भारतीय नाकाबन्दीपछि सडक स्तरोन्नति सुरु गरिएको कोरला सडक अन्तर्गत अहिले म्याग्दी खण्डको ३ वटा प्याकेजमा मात्र काम भएको छ । अन्य स्थानको काम ठप्पै जस्तो छ । म्याग्दीको गलेश्वरदेखि तातोपानी र तातोपानीदेखि मुस्ताङको कोवाङ खण्डसम्म आशिंक सडक निर्माणको काम भईरहेको छ । जोमसोमकोरला सडकको २५ किमी सडक र निर्माणधीन ८ वटा पुलको काम ठप्पै छन् । यसअघि निर्माणको काम धमाधम भईरहेको लोमान्थाङदेखि छोसेरसम्मका ४ पुल चिसोले निर्माण हुन सकेका छैनन् । कागबेनी, छुसाङ, घमी, चराङलगायतका स्थानमा निर्माण कम्पनीको ढिलासुस्तीले सडक पुलको काममा भौतिक प्रगति भएको छैन । उपल्लो मुस्ताङमा चिसो ह्वात्तै बढेकाले मजदुर र उपकरण चालक काम गर्न नसक्ने अवस्थामा पुगेको बताउँछन् । आयोजनाले मौसम प्रतिकुलताका कारण जोमसोमकोरला सडकमा काम गर्न नसक्ने अवस्था रहेको भएपनि केही निर्माण कम्पनीले सुरुआती चरणदेखि नै निर्माणको काममा ढिलासुस्ती गरेको बताएको छ । त्यस्तै, उपल्लो मुस्ताङ जोड्ने कागबेनी पुल अन्तिम चरणमा पुगेपनि ठेकेदारले काम अलपत्र छोडेर सम्पर्कविहीन छन् । विभिन्न बहाना बनाउँदै ठेकेदारले पटकपटक म्याद थप्दै आईरहेको बेनीजोमसोम ७६ किमी सडकको चौथो पटक थपिएको डेटलाईन गत असारमा सकिएको छ। सार्वजनिक खरिद नियमावली १२ औँ संशोधनअनुसार ४ वटै खण्डको म्याद २०७९ असार मसान्तसम्म कायम गरिएको थियो। बेनीजोमसोम सडक अन्तर्गत ३ वटा खण्डको काम आशिंक गति लिएपनि अहिले कोवाङजोमसोम चौथो खण्डको १६ किमी सडकको काम अलपत्र छ । ०७४ सालदेखि सुरु भएको राष्ट्रिय गौरवको बेनीजोमसोम सडकको चौथो खण्डको १६ किमी सडक स्तरोन्नति तथा कालोपत्रे गर्ने जिम्मा कोशी एण्ड न्यौपाने जेभीले लिएको थियो । जेभीले ७० करोड ५२ लाख लागतमा काम अघि बढाए पनि त्यसपछि सहायक निर्माण कम्पनी पटकपटक परिवर्तन हुँदा सडकको कामले गति लिन सकेको छैन। पछिल्लो पटक जिम्मा लिएका प्रतिनिधि भावेश बोहरा अहिले आयोजनाको सम्पर्कमा छैनन् । जसले सडक निर्माण अलपत्र छ । यस्तै जोमसोमकागबेनी १३ किमी अस्फाल्ट कालोपत्रेको काम पनि सुरुआती चरणबाटै चरम ढिलासुस्ती भईरहेको छ । ५७ करोड ९८ लाख रुपैयाँ लागत स्टेमट रहेको जोमसोमकागबेनी कालोपत्रे सडक रौटाहा आत्रेय सारस जेभीले २८ करोड १४ लाखमा ठेक्का सम्झौता गरेको थियो । २०७८ असोज ४ गते ठेक्का सम्झौता भई २०८० असोजमा सम्पन्न गर्ने गरी १८ महिनाको समय निर्धारण गरिएको थियो । तर, ठेक्का सम्झौता भएको १३ महिना बितिसक्दा जम्मा ५ प्रतिशत पनि काम हुन सकेको छैन । यहाँ गत आर्थिक वर्षमा निर्माण कम्पनीले २७ लाख भुक्तानी बुझिसकेको छ। बेनीजोमसोम कालोपत्रे सडकको प्रतिनिधि राजेश कुवर अहिले सम्पर्कविहिन रहेको आयोजनाले बताएको छ। उत्तरी चीनसँग व्यापारिक मार्ग विस्तार गर्ने उद्देश्यले सरकारले २०७४ सालदेखि राष्ट्रिय गौरवको बेनीजोमसोमकोरला सडक आयोजना अघि बढाएको हो । सुरुआती बेनीजोमसामकोरला गरी ११ सडकखण्ड र केही पुलको काम अघि बढाईएको भएपनि पछिल्लो चरणमा जोमसोमकागबेनी कालोपत्रे, मालढुङ्गाबेनी १३ किमी सडक र बेनीगलेश्वर ४ किमी सडकको योजना थपिएका हुन् । आयोजनाको हालसम्मको संम्पूर्ण भौतिक प्रगती ७८ प्रतिशत र वित्तिय प्रगती ६८ प्रतिशत रहेको आयोजना प्रमुख जगत प्रजापतीले जानकारी दिए । उनका अनुसार बेनीजोमसोम ७६ किमी मध्ये २६ किमी सडकको कालोपत्रे सम्पन्न भएको छ। राष्ट्रिय गौरवको बेनीजोमसोमकोरला सडकमा कुल १९ वटा पुलको काम अघि बढाईएकोमा ५ वटा पुल निर्माण सम्पन्न भईसकेका छन् । सडकमा कुल १४ वटा पुल निर्माणाधीन अवस्थामा छन्। आयोजनाले अहिले मुस्ताङको लेते खोला,छाक्ताङ खोला र मार्फा खोलामा पुल निर्माणको काम भईरहेको जनाएको छ । आयोजनाले बेनीजोमसोम ७६ किमी सडकको ७५ प्रतिशत र जोमसोमकोरला ११० किमी सडकको भौतिक प्रगति ९८ प्रतिशत रहेको जनाएको छ।"
ज्ञानेन्द्रको अर्धशतकमा नेपालले नामिबियालाई दियो १९८ रनको लक्ष्य,"काठमाडौं: विश्वकप क्रिकेट लिग २ को त्रिदेशीय शृंखलाको पहिलो खेलमा नेपालले नामिबियालाई एक सय ९८ रनको लक्ष्य दिएको छ। पूर्व कप्तान ज्ञानेन्द्र मल्लको अर्धशतक मद्दतमा नेपालले ५० ओभरमा सबै विकेट गुमाएर एक सय ९७ रनको योगफल तयार गर्यो। नामिबियाको युनाइटेड क्रिकेट क्लब मैदानमा टस हारेर ब्याटिङको निम्तो पाएको नेपालका लागि वान् डाउनमा क्रिजमा उत्रिएका ज्ञानेन्द्रले ६० बलमा चार चौका र दुई छक्कासहित ५० रन पूरा गरेका थिए। नेपालका लागि ९४ बलको सामना गरेका ज्ञानेन्द्रले सात चौका र दुई छक्कासहित ७५ रन जोडे। नेपालका ओपनरद्वय अर्जुन साउद १८ र आसिफ शेख २० रन जोडेर आउट भएका थिए। त्यस्तै कप्तान रोहित पौडेल १०, आरिफ शेख २३, कुशल भुर्तेल १३, गुल्शन झा १८, सोमपाल कामी १० रनमा पेभेलियन फर्के। सागर ढकाल १ रन बनाएर रन आउट हुँदा ललित राजवंशी शून्यमा अविजित रहे। बलिङतर्फ नामिबियाका लागि टाङ्गेनी लुङ्गामेनीले सर्वाधिक तीन विकेट लिए। त्यस्तै, कार्ल बिर्केनस्टोकले दुई तथा जजे स्मित, बर्नार्ड स्कोल्ट्ज, गेहार्ड एरामुसले एकएक विकेट लिए। नेपालले ३२ ओभर सकिँदा ३ विकेट गुमाएर एक सय २३ रन बनाएको छ। नेपालले अर्को एकदिवसीय अन्तर्राष्ट्रियमा आइतबार स्कटल्यान्डसँग खेल्ने छ।"
माओवादी उपमहासचिव वर्षमान पुन चीन प्रस्थान,"काठमाडौं : माओवादी केन्द्रका उपमहासचिव वर्षमान पुन उपचारका लागि चीन प्रस्थान गरेका छन्। पत्नी ओनसरी घर्तिमगरसहित उनी फलोअपका लागि शुक्रबार राति चीन प्रस्थान गरेका हुन्। चीननेपाल नियमित उडान नभएकाले उनी साँझ ७ बजे इमिरेट्सको उडानबाट दुवई हुँदै ग्वान्झाओ जानेछन्। ग्वान्झाओबाट सेनजेन जाने पुनको सचिवालयले जनाएको छ। सत्ता समीकरणको बहस चलिरहेका बेला पुनको चीन भ्रमणलाई अर्थपूर्ण रुपमा हेरिएको छ। चीन जानुअघि उपमहासचिव पुनले माओवादी अध्यक्ष पुष्पकमल दाहाल प्रचण्ड प्रधानमन्त्री शेरबहादुर देउवासँगसमेत परामर्श गरिसकेका छन्। चीनमा पुनले आफ्नो स्वास्थ्यको परीक्षण पनि गर्नेछन् । स्वास्थ्य परीक्षण सेनजेनस्थित थर्ड पिपुल्स अस्पतालमा हुनेछ। यसअघि पनि उनी सोही अस्पतालमा उपचार गरी फर्किएका थिए। अहिले उनमा पुरानै रोग जन्डिस पनि देखिएको छ। ०७८ मंसिरमा उनले थर्ड पिपुल्स अस्पतालमा एक महिना स्वास्थ्य उपचार गराएका थिए। पुनको स्वास्थ्य अवस्था कस्तो छ ? गत वर्ष चीनमा उपचार गरेर फर्कंदा पुनमा जन्डिसको मात्रा (बिलरुविन) ९ रहेकोमा अहिले बढेर ३५ पुगेको छ। काठमाडौंमा रगत, ब्लड प्रेसर, मुटुको चाल, बिलरुविनको मात्रा जस्ता परीक्षण गरेर थर्ड पिपुल्स अस्पतालका चिकित्सकसँग नियमित सम्पर्कमा रहेका पुनलाई चिकित्सकले फलोअपमा अस्पताल नै आउन सल्लाह दिएपछि उनको फलोअप चीनमा हुन लागेको हो। स्वास्थ्यमा समस्या देखिएपछि अफ्नो निर्वाचन क्षेत्र रोल्पाको चुनावी कार्यक्रममा उनी घरदैलोमा निस्कन सकेनन् । मंसिर ४ गते मतदान गरेलगत्तै उनी काठमाडौंमा आएर आराम गरिरहेका छन्। वंशाणुतग रूपमा रहेको जण्डिस दोहोरिएपछि नेता पुन गत वर्ष असोज १३ गते बैंककतर्फ लागेका थिए। बैंककमा उपचार सफल नभएपछि चीनको सेनजेन लगिएको थियो।"
हाम्रो क्षेत्रलाई विराट किल्ला बनाउन लाग्छु : लक्ष्मी महतो,"बर्दिबास: महोत्तरी क्षेत्र नम्बर १ बाट निर्वाचित प्रतिनिधि सभा सदस्य लक्ष्मी महतोले आफ्नो क्षेत्रलाई विराट किल्ला बनाउने बताएका छन् । जनताले विगतदेखि माओवादीले जित्दै आएको क्षेत्रलाई यसपाली भत्काइदिएको बताउँदै उनले अब यो क्षेत्रलाई विराट किल्ला बनाउने बताएका हुन् । यो किल्ला त्यतिकै बन्दैन । विराट किल्लामा शिक्षा, स्वास्थ्य, कृषि, सडक लगायतका पूर्वाधार निर्माणको राम्रो प्रबन्ध हुन्छ । त्यो सबै हामी पूरा गरेर विराट किल्ला बनाउँछौं, एमालेबाट निर्वाचित महतोले भने । जनताको मायाले एमाले उदाएको भन्दै उनले स्थानीय, प्रदेश र संघका प्रतिनिधिहरु हामी सबै मिलेर विराट किल्लाको फर्मुला ल्याएर विकास गर्ने प्रतिबद्धता जनाए । कामभन्दा अघि केही बोल्दिन। काम हामी गर्छौं । तपाइँहरू हेर्दै जानुहोला । हामीलाई खबरदारी गरिदिनुहोला, सञ्चारकर्मीसँग कुराकानीमा उनले भने, मलाई विश्वास गर्नुभएकोमा धन्यवाद । तपाइँहरूको विश्वास र भरोसालाई कहिल्यै टुट्न दिनेछैन।"
सहकारीका समस्या समाधान गर्न महासंघको सक्रियता,"काठमाडौं : सहकारी क्षेत्रमा देखिएको समस्या समाधानको अधिकतम् पहल गर्नका लागि राष्ट्रिय सहकारी महासंघले उपसमिति गठन गरेको छ। बोर्ड बैठकले महासंघका सञ्चालक तथा राष्ट्रिय सहकारी बैंकका अध्यक्ष केवी उप्रेतीको संयोजकत्वमा उपसमिति गठन गरेको हो। समितिले समस्योन्मुख संस्थाको स्थलगत अध्ययन, विश्लेषण, समन्वय गर्ने छ। बैठकमा सहकारी क्षेत्रको वर्तमान अवस्थाको विषयमा सरकार गम्भीर नभएको भन्दै असन्तुष्ट व्यक्त भएको महासंघका महाप्रबन्धक चित्राकुमारी थाम्सुहाङ सुब्बाले बताइन्। उप समितिको सदस्यमा महासंघका सञ्चालकद्वय डिवी बस्नेत, राजेन्द्र पौडेल, नेफ्स्कून, नेपाल बहुउद्देश्यीय केन्द्रीय सहकारी संघ, बागमती प्रदेश सहकारी संघका प्रतिनिधि छन्। उपसमितिको सदस्य सचिवमा महासंघका महाप्रबन्धक रहने निर्णय भएको छ। सहकारी ऐन २०७४ मा व्यवस्था भएको कर्जा सूचना केन्द्र, कर्जा असूली न्यायाधिकरण, निक्षेप तथा बचत सुरक्षण कोष समयभित्र कार्यान्वयन गर्न सरकार चुकेका कारण सहकारीमा चुनौती थपिएको जनाइएको छ। महासंघले सहकारी क्षेत्रको प्रवर्द्धनमा सहयोग पुग्ने ऐनमा व्यवस्था भएको प्रावधान कार्यान्वयनका लागि ठोस कदम चाल्न सरकारलाई आग्रह गर्ने भएको छ। साथै महासंघले स्वनियम र स्वमूल्यांकनको विधिलाई मजबुद बनाउनका लागि समितिको स्वमूल्याएन फारम तयार गरेको छ। यो प्रत्येक वर्ष समितिका पदाधिकारीहरु तथा सदस्यहरुले भनुपर्ने महाप्रबन्धक सुब्बाले बताइन्। बैठकले लेखा सुपरिवेक्षण समितिको आन्तरिक सुपरिवेक्षण सम्बन्धी कार्यविधि समेत पारित गरेको छ।"
मोटरसाइकल चोरी गरेको आरोपमा ७ जना पक्राउ,"जनकपुरधाम : धनुषामा सक्रिय रहेको मोटरसाइकल चोरी गर्ने ग्याङ्ग प्रहरीको फन्दामा परेको छ। जनकपुरधामसहित जिल्ला आसपासको क्षेत्रमा विभिन्न स्थानबाट चोरीको मोटरसाइकलसहित सात जनालाई प्रहरीले पक्राउ गरेको छ। प्रहरीले चोरी भएको पाँचवटा मोटरसाइकल सहित सात जनालाई नियन्त्रणमा लिएको प्रहरी नायव उपरीक्षक दीपक रायले जानकारी दिए। उनीहरूको साथबाट धनुषा मिथिला बिहारी नगरपालिका६ घर अगाडि पार्किङ गरी राखिएको प्रदेश २०२००३ प ०९६५ नम्बरको सुपर स्पलेण्डर, जनकुरधाम१९ बेङगाशिवपुर महराजा पार्टी प्यालेशको कम्पाउण्डबाट चोरी भएको बा ९४ प ५७९४ पल्सर, जनकपुर ४ स्थित जिल्ला प्रशासन कार्यालय धनुषा अगाडी पार्किङ गरी राखेको ज ९प ४८७८ नम्बर को टिभी अपाचे मोटसाइकल समेत बरामद भएको छ। यस्तै जनकपुरधाम उपमहानगरपालिका१ पुलचोक स्थित घर अगाडि पार्किङ गरी राखेको प्रदेश २०२२ प ९३९४ नम्बर १५० सिसि पल्सर र जनकपुर ७ स्थित अन्पूर्णा होटल अगाडि पार्किङ गरी राखेको ९७२० नम्बरको एफजेडसहित उनीहरूलाई पक्राउ गरिएको हो। पक्राउ पर्नेहरूमा धनुषाको मिथिला बिहारी नगरपालिका६ बस्ने ३० वर्षीय मनोहर कुमार यादव, जनकपुरधाम उपमहानगरपालिका१४ बस्ने २१ वर्षीय रुपेश यादव, वडा नम्बर १६ बस्ने १९ वर्षीय गुलशन नदाफ, वडा नं १५ बस्ने २२ वर्षीय भरत साह, महोत्तरीको बलवा नगरपालिका ५ बस्ने बिक्की कुमार यादव, वडा नम्बर ४ बस्ने २६ वर्षीय विवेक कुमार झा र सिरहाको कल्यानपुर नगरपालिका ५ घर भई हाल जनकपुरधाम बस्ने १९ वर्षीय नितेश यादवलाई पक्राउ गरेको धनुषाका प्रहरी उपरीक्षक वसन्त रजौरेले जानकारी दिए।"
रवि लामिछानेको नागरिकतामाथि प्रहरीले छानबिन सुरु गर्यो,"काठमाडौं : राष्ट्रिय स्वतन्त्र पार्टीका अध्यक्ष रवि लामिछानेको नागरिकता विवादमाथि प्रहरीले छानबिन सुरु गरेको छ। काठमाडौं प्रहरीले लामिछानेको नागरिकता विवादमाथि छानबिन सुरु गरेको प्रहरीले स्रोतले बतायो। चितवन क्षेत्र नं २ बाट विजयीसमेत भइसकेका लामिछानेमाथि 'त्याग गरिसकेको' नागरिकताको प्रमाणपत्र बुझाएको आरोप छ। नागरिकता विवादमा मुछिएपछि लामिछानेविरुद्ध गृह मन्त्रालयमा उजुरी परेको थियो। उक्त उजुरीमाथि छानबिनका लागि गृहले जिल्ला प्रशासन कार्यालय र प्रशासनले अनुसन्धानका लागि काठमाडौं प्रहरी परिसरमा पठाएको थियो। 'गृह, प्रशासन कार्यालय हुँदै छानबिनका लागि पत्र हामीकहाँ आएको छ। नागरिकता विवादमाथि हामीले अनुसन्धान सुरु गरिसकेका छौं,' प्रहरी स्रोतले अन्नपूर्णसँग भने। लामिछानेले चितवन२ मा सत्ता गठबन्धनका उम्मेदवार उमेश श्रेष्ठ र एमालेका कृष्णभक्त पोखरेललाई पराजित गरेका थिए।"
व्यवसायीलाई अध्यागमनमा सहज,"काठमाडौं : कतारमा व्यवसाय गर्दै आएका नेपाली व्यवसायीले त्रिभुवन विमानस्थलबाट सहज आवातजावतको सुविधा पाउने भएका छन्। नेपाली व्यवसायी संघ कतारमा आवद्ध रहेर कतारमा व्यवसाय गर्दै आएका नेपाली व्यवसायीलाई त्रिभुवन अन्तर्राष्ट्रिय विमानस्थलबाट सहज आवातजावतका लागि नेपाल सरकार र संघबीच सम्झौता भएको छ। अब नेपाली व्यवसायी संघ कतारमा आबद्ध रहेका नेपाली व्यवसायीले त्रिभुवन विमानस्थलबाट आवातजावतका लागि सहजीकरणको विशेष सुविधा पाउने श्रम, रोजगार तथा सामाजिक सुरक्षा मन्त्रालयका सचिव टेकनारायण अर्यालले बताए। उनले कार्यान्वयनका लागि अध्यागमनमा लेखेर पठाउने बताए। संघले कतारमा रहेका प्रवासी नेपाली कामदारहरुको राहत, उद्दार, स्वदेश फिर्ता तथा पुनः एकीकरणका लागि सरकारसँग सहकार्य गरेर काम गर्नेछ। संघका उपाध्यक्ष नरेन्द्र भाटले व्यवसायीहरुले लामो समयदेखि उठाउँदै आएको सहज आवातजावतको माग सम्वोधन गरेकोमा खुसी व्यक्त गरे। सम्झौता अनुसार वैदेशिक रोजगार बोर्ड, विभाग तथा सरोकार निकायसँग सहकार्य गरेर अगाडि बढने प्रतिवद्धता व्यक्त गरे। सचिव अर्यालले नेपाली व्यवसायी संघ कतारले विगतदेखि नै प्रवासमा रहेका नेपाली कामदारको उद्धार, राहत, स्वदेश फिर्तिदेखि लिएर आपतविपत पर्दा नेपाली दूतावाससँगको सहकार्यमा उल्लेखनीय काम गरेको बताए। उनले भने कतारमा रहेका नेपाली व्यवसायीलाई त्यहाँको विमानस्थलमा सहज आवातजावतको सुविधा हुँदा आफ्नै देशको विमानस्थलमा भने झन्झट व्योहोर्नुपर्ने अवस्था यो सहकार्यसँगै अन्त्य हुनेछ। श्रम मन्त्री शेरबहादुर कुँवरले स्वदेश तथा विदेश जहाँ रहेपनि आफ्ना नागरिकको सुरक्षा र हकहित प्रदान गर्नु सरकारको दायित्व भएको बताए। प्रवासमा व्यवसाय गरिरेहका व्यवसायीहरुले आफ्नै देशमा आउँदाजादा भोग्नुपरेको अफ्ठयारो हट्ने उनले बताए। नेपालबाट श्रम स्वीकृति लिई गएका र कतारमा प्रवासी व्यवसायीका रुपमा रहेका नेपालीहरुको आवतजावतका केही असहज प्रकृया अन्त्य गरी विभागबाट परिचय पत्र प्रदान गर्ने र नेपाली कामदारको उद्दार, राहत, स्वदेश फिर्ती तथा पुर्नएकीकरणका लागि तीनै पक्षले सहकार्य हुने छ। त्रिपक्षीय सम्झौताले वैदेशिक रोजगारमा जाने कामदारको हकहितको संरक्षण, सुरक्षित वैदेशिक रोजगार सम्बन्धी आधिकारिक सूचना संप्रेषण, श्रम स्वीकृति उपलब्ध गराउने, कामदारलाई गन्तव्य मुलुकमा समस्या परेमा उद्दार गर्ने, राहत प्रदान गर्ने र वैदेशिक रोजगारीबाट फर्किएका व्यक्तिको पुनः एकीकरण सम्बन्धीसरकारको कार्यलाई सहयोग मिल्ने अपेक्षा सरकारले लिएको छ। दुई वर्षका लागि सम्झौता गरिएको हो। सहमतिका आधारमा समय सीमा थप गर्न सकिने जनाइएको छ। सम्झौतापत्रमा उल्लेख गरिएका विषय समय अनुसार संशोधन वा परिमार्जन गर्नु परेमा तिनै पक्षको समझदारीको आधारमा अगाडी बढाउने सहमति भएको छ। समझदारीपत्रमा तिनै पक्षले आ आफ्नो क्षेत्रबाट गर्नुपर्ने कामलाई स्पष्ट उल्लेख गरिएको छ। सम्झौतापत्रमा वैदेशिक रोजगार विभागका महानिर्देशक उमाकान्त आयार्च, वैदेशिक रोजगार बोर्डकी निर्देशक मैया कडेल र नेपाली व्यवसायी संघ कतारका अध्यक्ष महेन्द्र चौलागाईंले हस्ताक्षर गरे।"
सबै राजनीतिक दलसँग वार्ता गरेर अघि बढ्छौं: नेम्वाङ,"काठमाडौंः नेकपा (एमाले)का उपाध्यक्ष सुवास नेम्वाङले निर्वाचनबाट प्राप्त अभिमतलाई ध्यान दिँदै सरकार गठनलगायत विषयमा सबै राजनीतिक दलसँग वार्ता र संवादका आधारमा अघि बढ्ने बताएका छन् । सिंहदरबारस्थित संसदीय दलको कार्यालयमा सञ्चारकर्मीसँग कुराकानी गर्दै उनले जनादेशअनुरुप टुङ्गोमा पुग्न विगतका सबै गल्ति कमजोरीलाई बिर्सेर राजनीतिक दलसँगको संवाद र छलफल सुरु गरेको जानकारी दिए । जनताले निषेधको राजनीतिलाई अस्वीकार गर्दै दिएको अभिमतलाई बुझेर दलहरूले एकअर्कासँग छलफल गरेर आगाडि बढ्नुपर्छ, उनले भने, एमाले जनताको यही सन्देशलाई आत्मसात गरेर नेपाली कांग्रेसलगायत सबै राजनीतिक दलसँग छलफल गरेर निष्कर्षमा पुग्छ । राजनीति भनेको सम्भावनाको खेल भएकाले निर्वाचनपछि सरकार गठनका विषयमा विभिन्न कोणबाट विषय उठिरहेको उल्लेख गर्दै उनले सबै दलले एकअर्कामा पानी बराबर गरेर अघि बढ्ने स्थिति अहिले नभएको बताए । अब त्यो चरण सकियो । हिजो कहीँकतै त्यस्तो भएको रहेछ भने पनि त्यो गल्ती कमीकमजोरी हो, त्यसलाई सच्याएर अघि बढ्नुपर्छ, संविधानसभाका अध्यक्ष नेम्वाङले भने । उनले एमालेबाट विभाजन भई गठन भएका नेकपा (एकीकृत समाजवादी)सँग पनि सहकार्य हुनसक्ने बताए।"
पर्सामा ४५ हजारभन्दा बढी मत बदर,"वीरगन्ज : मंसिर ४ मा सम्पन्न प्रतिनिधि र प्रदेशसभा निर्वाचनमा पर्सा जिल्लामा प्रत्यक्ष र समानुपातिक गरी ४५ हजार ७२५ मत बदर भएको जिल्ला निर्वाचन कार्यालय पर्साले जनाएको छ। निर्वाचन कार्यालयका पर्साका अनुसार प्रत्यक्षतर्फ खसेको कुल मतमध्ये ३८९ प्रतिशत मत बदर भएको छ। त्यस्तै समानुपातिकतर्फ खसेको कुल मतमध्ये ५७५ प्रतिशत मत बदर भएको हो। पर्साका चार निर्वाचन क्षेत्र र आठ प्रदेशसभा निर्वाचन क्षेत्रमा गरी प्रत्यक्षतर्फ १८ हजार ४१९ मत र समानुपातिकतर्फ २७ हजार ३०६ मत गरी ४५ हजार ७२५ मत बदर भएको हो। प्रत्यक्ष तर्फ पर्साको प्रतिनिधिसभा क्षेत्र नम्बर १ मा कूल ५१ हजार २११ मत खसेकोमा २ हजार ५९१ मत अर्थात ५०६ प्रतिशत मत बदर भएको छ। प्रत्यक्ष तर्फ पर्साको प्रतिनिधिसभा क्षेत्र नम्बर २ मा भने सबै भन्दा बढी ५२० प्रतिशत मत बदर भएको छ। उक्त क्षेत्रमा ५८ हजार ५४७ मत खसेकोमा ३ हजार ४६ मत अर्थात ५२० प्रतिशत मत बदर भएको हो। प्रत्यक्ष तर्फ पर्साको प्रतिनिधिसभा क्षेत्र नम्बर ३ मा ६४ हजार ३२४ मत खसेकोमा २ हजार ६५१ अर्थात ४१२ प्रतिशत र क्षेत्र ४ मा ६२ हजार २१९ मत खसेकोमा २ हजार १०३ मत अर्थात ३३८ प्रतिशत मत बदर भएको जिल्ला निर्वाचन कार्यालय पर्साकी प्रमुख रन्जित झाले जानकारी दिइन्। यसैगरि प्रदेशसभाको प्रत्यक्ष तर्फ सबैभन्दा बढी क्षेत्र नम्बर को २ (क) मा मत बदर भएको छ। ८ वटा प्रदेशसभा निर्वाचन क्षेत्र रहेको पर्साको क्षेत्र नम्बर २ को (क) मा ३१ हजार ४५७ मत खसेकोमा १ हजार ३७१ मत अर्थात ४३६ प्रतिशत मत बदर भएको छ। सबैभन्दा कम क्षेत्र नम्बर ४ को (ख ) मा ८७८ मत अर्थात २६९ प्रतिशत मत बदर भएको छ। बदर मत प्रत्यक्षभन्दा समानुपातिकमा बढी पर्सामा प्रत्यक्षको भन्दा समानुपातिकतर्फ भने बढी मत बदर भएको जिल्ला निर्वाचान कार्यालय पर्साले जनाएको छ। प्रतिनिधिसभाको समानुपातिक तर्फ ४७९ प्रतिशत मत बदर भएको छ। जिल्लाका चार वटै प्रतिनिधिसभा निर्वाचन क्षेत्रमा गरी समानुपातिक तर्फ कूल २ लाख ३६ हजार ६५० मत खसेकोमा ११ हजार ३४७ मत अर्थात ४७९ प्रतिशत मत बदर भएको हो। यस्तै प्रदेशसभामा पनि आठ वटै प्रदेशसभा निर्वाचन क्षेत्रमा गरी समानुपातिक तर्फ कूल २ लाख ३७ हजार ४१७ मत खसेकोमा त्यसमध्ये १५ हजार ९५९ मत अर्थात ६७२ प्रतिशत मत बदर भएको निर्वाचन कार्यलय प्रमुख झाले बताइन् । २०७४ को भन्दा यसपालि बदर मतको संख्या आधा निर्वाचन आयोगको तथ्याङक अनुसार , पर्सामा २०७४ को निर्वाचनको भन्दा यसपालि मंसिर ४ मा भएको निर्वाचनमा भने बदर मतको संख्या निक्कै कम भएको छ। आयोगको तथ्याङक अनुसार २०७४ सालको प्रतिनिधि तथा प्रदेश सभाको निर्वाचनमा पर्सामा प्रत्यक्ष र समानुपातिको गरी औसतमा ९३७ प्रतिशत मत बदर भएको थियो। तर यसपालिको निर्वाचन त्यो प्रतिशत घटेर ४८२ प्रतिशतमा झरेको हो। मतदाता शिक्षा प्रभावकारी भएको र मतपत्रहरू पनि छुटटा छुटटै भएका कारणले यसपटकको निर्वाचनमा पर्सामा बदर मतको संख्या विगतको निर्वाचनको भन्दा कम भएको जिल्ला निर्वाचन कार्यालय प्रमुख झाले बताइन्। उनले भनिन् , हामीले विभिन्न पालिकाहरूमा निर्वाचन अगाडि नमूना मतदान गराएका थियौं, जिल्लाकै सञ्चारमाध्यमहरूबाट मतदाता शिक्षाको प्रचारप्रसार पनि गराएका थियौं, १४ वटै पालिकामा फोकल पर्सन पनि राखेका थियौं।' यसका साथै प्रत्येक पालिकाले हरेक वडामा एक जना महिला स्वंयसेविकालाई घरघरमा पठाएर मतदातालाई मतदान गर्ने शिक्षा प्रदान गरेको पनि झाले बताइन्। यसका साथै यसपालिको निर्वाचनमा चारवटा बेग्ला बेग्लै मतपत्र भएकाले पनि मतदातालाई मतदान गर्ने अलमल नभएकाले पनि बदर मतको संख्यामा कमी आएको झाले बताए।"
जाजरकोटमा रेडपाण्डा मृत फेला,"जाजरकोट : कुशे गाउँपालिका९ पैंकमा मृत अवस्थामा रेडपाण्डा फेला पारेको छ। स्थानीयले मृत अवस्थामा रेडपाण्डा फेला पारेका थिए। वडा कार्यालय नजिकै मरेको रेडपाण्डाबारे प्रहरी चौकीलाई स्थानीयले जानकारी गराएका थिए। पैंकको प्रहरीले सरोकारवालाको उपस्थितिमा सबडिभिजिन वन कार्यालय कुशेलाई मृत रेडपाण्डा जिम्मा लगाएको छ। रेडपाण्डाको छाला तस्करीका लागि शिकारीले मारेको आशंका गरिएको छ। यसबारे अनुसन्धान भइरहेको डिभिजन वन कार्यालय जाजरकोटका रेन्जर पूर्णबहादुर चन्दले बताए। विश्वमा दुर्लभ वन्यजन्तु रेडपाण्डा जाजरकोट जिल्लाको बारेकोट, कुशे, नलगाड र जुनीचाँदेका जंगलहरू बासस्थान रहेको छ। विश्व सम्पदा सूचीमा सूचीकृत रेडपाण्डा संरक्षणमा सरकार र विभिन्न दातृ निकायले जोड दिँदै आएको भएतापनि जाजरकोटमा रेडपाण्डाको चोरी शिकारी तथा चोरी निकासी हुँदै आएको छ।"
"जग्गा खरिदको विषयमा विवाद हुँदा हत्या, दुईजना पक्राउ","जनकपुरधाम : धनुषामा जग्गा खरिदको विषयमा भएको विवादमा एक जनाको हत्या भएको छ। बाख्राले बाली खाएको र जग्गा खरिदको विषयमा भएको दुई पक्षीय विवादमा घरेलु हतियार प्रहार गरी एकजनाको हत्या भएको हो। अन्य तीन जना घाइते भएका छन्। हत्यामा संलग्न अभियुक्तहरुलाई जिल्ला प्रहरीको विशेष टोलीले पक्राउ गरेको छ। पक्राउ पर्नेहरूमा मिथिला विहारी नगरपालिका४ रमौलका ४१ वर्षीय लालबाबु यादव र सोही ठाउँ बस्ने ३१ वर्षीय सुरेश यादव रहेको जिल्ला प्रहरी कार्यालय धनुषाले जनाएको छ। मिथिला विहारी नगरपालिका४ रमौल बस्ने ५३ वर्षीय प्रभु यादवलाई बिहीबार राति साढे ८ बजे घुर ताप्दै गरेको समयमा घरेलु हतियार बन्चरो प्रयोग गरी हत्या गरिएको छ। सुरज यादवको परिवारको समूहले घरेलु हतियार सहित घरमै आएर आक्रमण गरेपछि घटनास्थलमै बुबाको मृत्यु भएको उनका छोरा अशोक यादवले बताए। घटनामा प्रभुकी श्रीमती महाजनी देवी यादव, जेठो छोरा जगरनाथ यादव, माहिलो छोरा सन्तोष यादव र कान्छो छोरा आशोक यादव घाइते भएका छन्। सन्तोष यादवको टाउकोमा १८ वटा टाका लगाइएको छ भने एउटा हातको दुईवटा औंला छिनेको छ। अन्य सामान्य घाइतेहरूको मधेश स्वास्थ्य विज्ञान प्रतिष्ठानको प्रादेशिक अस्पतालमा उपचार भइरहेको छ। मतृकका छोरा अशोकका अनुसार राति ८ बजे घरमा खाना खाएर आगो ताप्न बसेको बेला सुरज यादव सहित १० जनाको समूहले घरेलु हतियार बञ्चरो, खुकुरीसहित आक्रमण गरको आरोप छ। बुबालाई एक्कसी बञ्चरो हानेपछि वहाँ चिच्याउनु भो, हामी आगनबाट दौडेर आउँदा हामीमाथि पनि आक्रमण भयो। बुबाको बञ्चरोको प्रहारले त्यही मृत्यु भयो। हामी घाइते भयौं। अरू कुराहरु थाहा भएन, अशोकले गहभरि आँसु चुहाउदै भने।"
गुणस्तरहीन काम गर्ने ११ जनाविरुद्ध मुद्दा दायर,"काठमाडौं: अख्तियार दुरुपयोग अनुसन्धान आयोगले गुणस्तरहीन काम गर्ने ११ जनाविरुद्ध विशेष अदालतमा मुद्दा दायर गरेको छ । राज्यको स्रोत तथा साधनको दुरुपयोग गरेको आरोपमा सर्लाहीको चक्रघट्टा गाउँपालिकाका तत्कालीन गाउँपालिका अध्यक्षसहित ११ जनाविरुद्ध अख्तियारले मुद्दा दायर गरेको हो । चक्रघट्टा गाउँपालिकाका४ सुन्दरपुरस्थित बहिदको जग्गादेखि ढुङ्ग्राखोलासम्म पक्की नाला निर्माण गर्ने कार्यमा गुणस्तरहीन काम गरेको अभियोगका गाउँपालिकाका अध्यक्ष विक्रम यादव, निमित्त प्रमुख प्रशासकीय अधिकृत मुकेशकुमार पाठक, इञ्जिनीयर अजय यादव र लेखापाल शिवशङ्करप्रसाद कुसवाहविरुद्ध रु तीन लाख ४१ हजार पाँच सय ४४ बराबरको बिगो दाबी गरिएको आयोगले जनाएको छ । सोही गाउँपालिका४ का वडाध्यक्ष अब्दुल अहद कवारी, गाउँ कार्यपालिका सदस्य विजयकुमार चौधरी र विनोद साह, इञ्जिनीयर अजय यादव र सवइञ्जिनीयर जीतेन्द्र यादवविरुद्ध भ्रष्टाचार निवारण ऐनबमोजिम कारवाहीको माग गरिएको छ । आयोगले उपभोक्ता समितिका अध्यक्ष शेख मोहम्मद इरफान अलि, कोषाध्यक्ष हजरा खातुन र सचिव मोहम्मद इरफानविरुद्ध तीन लाख ४१ हजार पाँच सय ४४ बराबरको बिगो दाबी गर्दै मुद्दा दायर गरिएको आयोगका प्रवक्ता श्यामप्रसाद भण्डारीले जानकारी दिए । रासस"
दुर्घटनामा मोटरसाइकल चालकको मृत्यु,काठमाडौं : काठमाडौंको हलचोकमा हिजो भएको सवारी दुर्घटनामा मोटरसाइकल चालकको मृत्यु भएको छ। मृत्यु हुनेमा मोटरसाइकल चालक धादिङ घर भइ हाल काठमाडौं महानगरपालिका१४ बस्ने ३४ वर्षीय प्रदीप बास्कोटा रहेका छन्। उनको उपचारका क्रममा मनमोहन अस्पताल स्वयम्भुमा मृत्यु भएको हो। हिजो साँझ पौने ६ बजे बा ५ ख ६९५ नम्बरको बस र बा ७८ प २६८७ नम्बरको मोटरसाइकल आपसमा ठोकिएका थिए। बस चालक नियन्त्रणमा रहेको प्रहरी वृत स्वयम्भुले जनाएको छ।
"सीके राउत, जसलाई केपी ओलीले मूलधारको राजनीतिमा ल्याए","काठमाडौं : स्वतन्त्र मधेस राज्यको मागबाट चर्चामा आएका सीके राउत मूलधारको राजनीतिमा स्थापित भएका छन्। दर्ता भएको करिब चार वर्षमै उनी नेतृत्वको जनमत पार्टीसमेत राष्ट्रिय दल बन्न सफल भएको छ। राउतले मधेस आन्दोलनको जगमा उदाएका जनता समाजवादी पार्टीका अध्यक्ष उपेन्द्र यादवलाइ १८ हजार ६३ मतान्तरले सप्तरी२ बाट पराजित गर्दै प्रतिनिधिसभा सदस्यमा निर्वाचित भए। पृथकतावादी मुद्दा छोडेर मूलधारको राजनीतिमा आएपछि राउतले जनमत पार्टी गठन गरेका थिए। ०७५ चैतमा स्वतन्त्र मधेस गठबन्धनको नाम परिवर्तन गरी जनमत पार्टीको जन्म भएको थियो। राउत नेतृत्वको जनमत पार्टीले प्रत्यक्षमा एक र समानुपातिकमा कम्तिमा चार सिट ल्याउने देखिन्छ। उनको दलले २०७६ मा भएको उपनिर्वाचन र २०७९ को स्थानीय तहको निर्वाचनमा सहभागी भएको थियो। मधेसमा जनमको उदयसँगै जसपा र लोसपालाई धक्का लागेको छ। राउतले सन् २०११ मा अमेरिकाबाट नेपाल फर्केर स्वतन्त्र मधेसको अभियान चलाएका थिए। अलग मधेस अभियानको नेतृत्व गर्दै आएका राउतलाई तत्कालीन प्रधानमन्त्री केपी शर्मा ओलीले २०७५ फागुन २४ मा राष्ट्रिय सभागृहबाट मूलधारको राजनीतीमा प्रवेश गराएका हुन्। सो क्रममा राउतले स्वतन्त्र मधेसको मुद्दा छोडी अखण्ड नेपालकै पक्षमा उभिएर मूलधारको राजनीतिमा आउने घोषणा गरेका थिए। राउत नेपालको सार्वभौमसत्ता, भौगोलिक अखण्डता र संविधानलाई स्वीकार्दै पृथक्तावादी अभियान परित्याग गर्न सहमत भएका हुन्। देश विखण्डन पक्षमा निरन्तर अभियान चलाउँदै आएका राउत मूलधारको राजनीतिमा आउनुअघि केन्द्रीय कारागारमा जेल सजाय भोगिरहेका थिए। अघिल्लो दिनसम्म सर्वोच्च अदातलको आदेशमा सामान्य तारेखमा राउत कारागारमुक्त भएका थिए। नागरिक आन्दोलनका अगुवा श्याम श्रेष्ठले मधेसमा स्थापित राजनीतिक दलहरुले मधेसी जनताको भावनाको प्रतिनिधित्व नगरेकै कारण सीके राउतको उदय भएको बताए। श्रेष्ठले भने, 'परम्परागत मधेसी शक्तिले मधेसी मुद्दा उठाउन छाडे। त्यसपछि जनता निराश भए। त्यही कारण तत्कालीन मधेसी जनअधिकारी फोरमका अध्यक्ष उपेन्द्र यादव, नेताहरु राजेन्द्र महतोलगायतले हार व्यहोर्नुपर्यो। मूलधारको राजनीतिबाटै मधेसलाई अधिकारसम्पन्न बनाउने निष्कर्षमा पुगेका राउतलाई त्यतिबेला केपी ओलीले असाधारण निर्णय क्षमता भएको व्यक्तिको संज्ञा दिएका थिए। ओलीले भनेका थिए, सीके राउत देखाएर मधेसमा स्वार्थका रोटी सेक्ने धेरै थिए, अब तिनका रोटी सेलाउनेछन्। २०७५ फागुन २४ मा तत्कालीन प्रधानमन्त्री ओली र स्वतन्त्र मधेस गठबन्धनको प्रतिनिधिको हैसियतमा सीके राउतबीच ११ बुँदे सम्झौता भएको थियो। जसमा संविधानको पालनालाई प्राथमिकता दिँदै नेपाल राष्ट्रको स्वतन्त्रता, स्वाधीनता, सार्वभौमसत्ताको रक्षा गर्नु सबै नेपालीको कर्तव्य हुने उल्लेख छ। त्यस्तै राजनीतिक, सामाजिक, आर्थिकलगायतका गतिविधिहरू शान्तिपूर्ण ढङ्गबाट गर्ने र गराउने सार्वभौम अधिकारको प्रयोग गर्दै मतभेद्लाई सहिष्णु ढंगबाट जनमतमा आधारित लोकतान्त्रिक विधिबाट हल गरिने भनिएको छ। सम्झौतामा आगामी दिनमा संविधानको व्यवस्था र यस सहमति प्रतिकूलका सामग्री उत्पादन तथा वितरण नगरिने भनिएको थियो। मधेसको मुद्दा र एजेन्डा बोकेर राजनीतिमा लागेका यादव र सो नेतृत्वको जसपा पटकपटक सत्तामा पुगेको थियो। तर, सत्तामा रहँदा मधेसको मुद्दा विर्सेको आरोप यादवले खेप्दै आएका थिए। त्यही असन्तुष्टिलाई मतदाताले मतमार्फत् जाहेर गरेको विश्लेषकहरु बताउँछन्। मधेस प्रदेश सरकार र स्थानीय तहमा भएको भ्रष्टाचार मामिलालाई राउतको दलले जबर्जस्त ढंगले उठाउँदै आएका थिए। जसपा नेतृत्वको मधेस सरकारले गरेका गलत क्रियाकलापको खबरदारी गर्ने राउतको परीक्षण अब सुरु भएको छ। भ्रष्टाचार नियन्त्रण, सुशासन र रोजगारी तथा विकासको प्रतिबद्धता गरेर जनमत आफूतर्फ तानेका राउतले ती प्रतिवद्धता कार्यान्वयन गर्ने भूमिकामा पुगेका छन्। भ्रष्टाचारलाई नियन्त्रण गर्न शून्य सहनशीलताको नीति लिई भ्रष्टाचार नियन्त्रणका संयन्त्रहरुको सर्वव्यापक उपस्थिति र कारबाहीको लागि मजबुत र अधिकारसम्पन्न (जनलोकपाल) सहितका संयन्त्रहरुको गठन गर्ने अभियानले सार्थकता पाए राउतको योजना साकार हुनेछ। नागरिक आन्दोलनका अगुवा श्याम श्रेष्ठले मधेसमा स्थापित राजनीतिक दलहरुले मधेसी जनताको भावनाको प्रतिनिधित्व नगरेकै कारण सीके राउतको उदय भएको बताए। श्रेष्ठले भने, 'परम्परागत मधेसी शक्तिले मधेसी मुद्दा उठाउन छाडे। त्यसपछि जनता निराश भए। त्यही कारण तत्कालीन मधेसी जनअधिकारी फोरमका अध्यक्ष उपेन्द्र यादव, नेताहरु राजेन्द्र महतोलगायतले हार व्यहोर्नुपर्यो।"
दोलखामा प्रतिनिधिसभा र प्रदेशसभामा सत्ता गठबन्धनको अग्रता,दोलखा : दोलखामा प्रतिनिधिसभा सदस्यमा नेकपा (माओवादी केन्द्र) का उम्मेदवार गङ्गा कार्कीले अग्रता कायमै राखेका छन्। हालसम्म आठ हजार ८९७ मतगणना हुँदा उनले पाँच हजार ३५ मत प्राप्त गरेका छन्। उनका निकटतम प्रतिद्वन्द्वी नेकपा (एमाले) का बालकृष्ण शिवाकोटीले दुई हजार ९२८ मत प्राप्त गरेका हुन्। जिल्लाको प्रदेशसभा (१) मा आठ हजार १४३ मतगणना गर्दा नेपाली कांग्रेसका कुन्दनराज काफ्लेले चार हजार ३४२ मत तथा एमालेका नरबहादुर श्रेष्ठले दुई हजार ९८३ मत ल्याएका छन्। प्रदेशसभा (२) मा छ हजार ६१६ मतगणना हुँदा कांग्रेसका वर्मा लामाले तीन हजार ५१५ तथा एमालेका भरत केसीले दुई हजार ५६१ मत प्राप्त गरे। जिल्लाको १० मतदान केन्द्रमा बिहीबार पुनःमतदान भएको थियो। बाँकी स्थानमा यही मङ्सिर ४ गते मतदान भएको थियो। जिल्लामा ९४ मतदानस्थल र एक सय ९५ मतदान केन्द्र रहेका थिए। कूल एक लाख ६१ हजार चार सय ५० मतदाता रहेका थिए भने १४ राजनीतिक दलका र सात स्वतन्त्र गरी २१ उम्मेदवार चुनावी मैदानमा सहभागी भएका थिए। रासस
अब कस्तो बन्ला सत्ता समीकरण ?,"काठमाडौं: चुनावी दौडधुप सकिएपछि यतिबेला राजनीतिक दल र दलका शीर्ष नेता अब कस्तो सरकार बनाउने भन्ने गृहकार्यमा जुटेका छन् । शीर्ष नेता औपचारिक तथा अनौपचारिक छलफलमा जुटेका छन् भने दोस्रो तहका नेताले पनि अब बन्ने सरकारका बारेमा आआफ्नो धारणा सार्वजनिक गरिरहेका छन् । यी धारणालाई हेर्दा अब बन्ने सरकार र त्यसको समीकरण कस्तो होला भन्ने सर्वत्र चासोको विषय बनेको छ । निर्वाचनमा जनताले राजनीतिक दललाई मिलेर सरकार बनाउने म्यान्डेड दिएसँगै अब सत्ता समीकरण बनाउन केही समय नेताहरूको दौडधुप पनि राम्रै हुने देखिन्छ । मंसिर ४ मा सम्पन्न निर्वाचनको बाजुरा, दोलखा र स्याङ्जाको अन्तिम परिणाम आउन बाँकी छ । पछिल्लो परिणाम अनुसार दोलखामा माओवादी केन्द्रका गंगा कार्की अगाडी छन् । स्याङजामा नेपाली कांग्रेसका उपसभापति धनराज गुरुङले अग्रता लिएका छन् । त्यस्तै बाजुरामा नेपाली कांग्रेसका सहमहामन्त्री बद्री पाण्डेको अग्रता छ । सत्ता गठबन्धनको १३३ सिट ! मत परिणाम सार्वजनिक भएका क्षेत्र अनुसार अहिलेसम्म कांग्रेसले प्रत्यक्षतर्फ ५५ सिट जितेको छ । अग्रता लिएका क्षेत्रमा जिते कांग्रेसको अब दुई सिट बढ्ने छ । अर्थात ५७ सिट पुग्नेछ । त्यस्तै समानुपातिक मत अनुसार कांग्रेसको करिब ३२ सिट पुग्ने देखिन्छ। यो आँकलन अनुसार कांग्रेसले ८९ सिट पुग्ने देखिन्छ। माओवादी केन्द्रले प्रत्यक्षतर्फ १७ सिट जितेको छ । दोलखाको अहिलेको अग्रता जोगाउन सके माओवादीको एक सिट थपिन्छ । पछिल्लो मत अनुसार माओवादी केन्द्रले समानुपातिकतर्फ १४ सिट ल्याउने सम्भावना छ । नेकपा एकीकृत समाजवादीले प्रत्यक्ष तर्फ १० सिट ल्याएको छ। यो समाचार तयार पार्दासम्म नेकपा एकीकृत समाजवादीले राष्ट्रिय पार्टी बन्न थ्रेस होल्ड कटाएको छैन। त्यस्तै लोसपाले प्रत्यक्षतर्फ ४ सिट ल्याएको छ । समानुपातिक मत अनुसार लोसपाले थ्रेस होल्ड कटाउन सकेको छैन । राष्ट्रिय जनमोर्चाले प्रत्यक्षतर्फ एक सिट जितेको छ। अहिलेसम्म बाम लोकतान्त्रिक गठबन्धनबाट निर्वाचनमा होमिएको सत्ता गठबन्धनको प्रत्यक्ष तर्फ ८७ सिट छ । समानुपातिकमा नेपाली कांग्रेस र माओवादी केन्द्रको जोड्दा ४६ सिट आउने सम्भावना छ। यसरी सत्ता गठबन्धनको (प्रत्यक्ष र समानुपातिक) सिट संख्या १३३ पुग्छ । नतिजा आउन बाँकी तीन स्थानमा पनि गठबन्धनकै उम्मेदवारको अग्रता छ । एमाले, राप्रपा र जसपा गठबन्धनको १०३ सिट ! निर्वाचनमा नेकपा एमाले, राष्ट्रिय प्रजातन्त्र पार्टी र जनता समाजवादी पार्टीले केही ठाउँमा चुनावी तालमेल गरेका थिए । यसरी निर्वाचनमा होमिँदा एमालेले प्रत्यक्षतर्फ ४४ सिट ल्याएको छ। समानुपातिकमा एमालेको ३४ सिट आउने सम्भावना छ । त्यस्तै राष्ट्रिय प्रजातन्त्र पार्टीले प्रत्यक्षमा ७ सिट ल्याएको छ। समानुपातिक मत अनुसार ७ सिट आउने सम्भावना छ । जनता समाजवादी पार्टीले प्रत्यक्षमा ७ सिट जितेको छ भने, समानुपातिकबाट ५ सिट आउने सम्भावना छ। यसरी चुनावी तालमेल अनुसार अब गठबन्धन बने एमाले, राप्रपा र जसपाको गठबन्धनबाट १०४ सिट पुग्छ। सत्तामा जाने कि नजाने दोधार मंसिर ४ को निर्वाचनबाट नयाँ शक्तिका रुपमा रवि लामिछाने नेतृत्वको राष्ट्रिय स्वतन्त्र पार्टी, सिके राउत नेतृत्वको जनमत पार्टी, रेशम चौधरी संरक्षक रहेको नागरिक उन्मुक्ति पार्टी उदाएका छन्। पछिल्लो परिणाम अनुसार राष्ट्रिय स्वतन्त्र पार्टीले प्रत्यक्षतर्फ ७ सिट, जनमत पार्टीले १ र नागरिक उन्मुक्ति पार्टीको ३ सिट छ । यहाँ राष्ट्रिय स्वतन्त्र पार्टीले समानुपाति मतमा थ्रेस होल्ड कटाएर राष्ट्रिय पार्टी बनेको छ । नयाँ शक्तिका रुपमा देखा परेका यी दलहरूले सरकारमा जाने नजाने निर्णय गरेका छैनन् । राष्ट्रिय स्वतन्त्र पार्टीले पुरानै पुस्ताबाट प्रधानमन्त्री भए आफू सरकारमा नजाने बताउँदै आएको छ। सरकारको प्रतिपक्षी नै भएर जनताका पक्षमा काम गर्ने यो पार्टीबाट विजयी उम्मेदवारले बताउँदै आएका छन् । त्यस्तै सिके राउतले पनि आफ्ना माग जुन गठबन्धले धेरै सम्बोधन गर्न सक्छ उसैसँग मिलेर काम गर्ने बताउँदै आएका छन् । नेपाल मजदुर किसान पार्टीले पनि सरकारमा जाने बारे निर्णय गरेको छैन । छलफलमा प्रधानमन्त्री आगामी सरकार बनाउने विषयलाई लिएर प्रधानमन्त्री शेरबहादुर देउवाले छलफल थालेका छन् । गठबन्धनकै दल नेकपा एकीकृत समाजवादीका अध्यक्ष माधव नेपालसँग पनि चुनावी समीक्षासँगै सत्ता समीकरणका विषयलाई लिएर छलफल गरेका छन् । जनमत पार्टीका सिके राउतसँग पनि प्रधानमन्त्रीले छलफल गरेका छन् । कांग्रेस नेता विमलेन्द्र निधिमार्फत राउतलाई भेटेका देउवाले आगामी सत्ता समीकरणका बारेमा पनि कुराकानी गरेका थिए । भेटमा राउतले सरकारमा जाने आश्वासन दिएको बताइएको छ । अहिले जेल जीवन बिताइरहेका नागरिक उन्मुक्ति पार्टीका संरक्षक रेशम चौधरीसँग पनि नेपाली कांग्रेसका नेताले छलफल गरेका छन् । देउवा कै आग्रहमा कांग्रेसका दोस्रो तहमा नेताले चौधरीसँग कुराकानी गरे पनि सत्ता समीकरणमा सहभागी हुने बारे उनले गठबन्धनलाई ग्रीन सिग्नल दिएका छैनन् । निर्वाचनमा कांग्रेस र एमाले पहिलो र दोस्रो ठूलो दल बने पछि सरकार निर्माणमा बहुमत जुटाउन त्यति सजिलो छैन। नेकपा एमालेका नेताहरूले पनि आफ्नै नेतृत्वमा सरकार बनाउन आन्तरिक गृहकार्य गरिरहेका छन् । एमाले नेताले सार्वजनिक रुपमै बामपन्थी सरकार बनाउनुपर्ने धारणा राख्दै आएका छन् । माओवादी र नेकपा एकीकृत समाजवादीका नेताले अहिलेकै सत्ता गठबन्धनको सरकार रहने दाबी गर्दै आएका छन् । भावी प्रधानमन्त्रीका आकांक्षी कोको ? सत्ता समीकरण बनाउन जुटेका नेताहरूमा को प्रधानमन्त्री हुने भन्ने विषय पनि पेचिलो बन्दै गएको छ । गठबन्धनकै नेतृत्वमा सरकार बन्दा नेपाली कांग्रेसका सभापति शेरबहादुर देउवा नै प्रधानमन्त्री हुनेछन् । त्यसको गृहकार्य देउवाले थालिसकेका छन् । तर, देउवालाई आफ्नै पार्टीका महामन्त्री गगन थापाको चुनौती छ । थापाले सार्वजनिक रुपमै अबको प्रधानमन्त्री हुने दाबी गरेका छन् । निर्वाचन अघि पनि भावी प्रधानमन्त्री हुने दावी गरेका थापाले निर्वाचनपछि पनि आफू अब संसदीय दलको नेता हुने र त्यसको चुनावी तयारीमा लाग्ने बताउँदै आएका छन् । नयाँ उदाएका राजनीतिक दलका नेताले पनि नयाँ पुस्ताको प्रधानमन्त्री खोजिरहेका बेला थापाको उपस्थिति पनि बलियो मानिन्छ। त्यसो त कांग्रेसकै रामचन्द्र पौडेल र प्रकाशमान सिंहले पनि प्रधानमन्त्रीको दावेदार भन्दै आएका छन् । गठबन्धनकै अर्का नेता नेकपा माओवादी केन्द्रका अध्यक्ष पुष्पकमल दाहाल पनि प्रधानमन्त्रीका आकांक्षी हुन् । उनले पनि अवसर पाए पछि नहट्ने संकेत गर्दै आएका छन् । प्रचण्डले निर्वाचन अघिका विभिन्न चुनावी सभामा प्रधानमन्त्री बन्ने उद्घोष गरेका थिए ।"
निर्वाचन कानूनसँग सन्तुष्ट छैन: प्रमुख निर्वाचन आयुक्त थपलिया,"काठमाडौं: निर्वाचन आयोगका प्रमुख निर्वाचन आयुक्त दिनेशकुमार थपलियाले वर्तमान निर्वाचन कानूनसँग सन्तुष्ट नरहेको बताएका छन्। जिल्ला निर्वाचन कार्यालय, काठमाडौंले शुक्रबार आयोजना गरेको धन्यवाद ज्ञापन कार्यक्रममा थपलियाले अब नयाँ कानूनद्वारा निर्वाचनको व्यवस्थापन गर्ने तयारीमा आयोग जुटेको बताए। प्रतिनिधि सभा र प्रदेश सभा सम्बन्धी कानून एकै ठाउमा राखेर बनाइनले उनले बताए। स्थानीय निर्वाचनको अनुभवलाई मध्यनजर गर्दै अहिलेको निर्वाचनमा प्रमुख निर्वाचन अधिकृतको संयोजकत्वमा नै अनुगमन समिति बनाइएको र प्रभावकारी पाइएको थपलियाले बताए। नेपालमा अहिलेको निर्वाचनले दल र उम्मेदवारमा उच्च राजनीतिक संस्कार विकास भएको र यसलाई आगामी दिनमा स्थापित गर्नुपर्ने उनले बताए। थपलियाले निर्वाचनमा राजनीतिक दल समावेशीको मुद्दामा कमजोर देखिएको र आगामी दिनमा समावेशिताको विषयलाई ध्यान दिन आवश्यक रहेको बताए। उहाले निर्वाचन आयोगको नेतृत्वमा निर्वाचन भएपनि सवै सरोकारवालाहरुको सहयोगमा नै निर्वाचन सफलताका साथ सम्पन्न भएको उल्लेख गर्नुभयो।"
निर्वाचित र पराजित उम्मेदवारहरू मतदातालाई धन्यवाद दिन घर घरमा,"बागलुङ : मंसिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनमा निर्वाचित र पराजित उम्मेदवारहरू मतदातालाई धन्यवाद दिन घरदैलोमा पुगेका छन्। बागलुङ निर्वाचन क्षेत्र नम्बर १ को प्रतिनिधिसभा तथा प्रदेशसभा सदस्य पदमा चुनावी प्रतिस्पर्धा गरेको पाँच दलीय गठबन्धन, नेकपा एमाले र राष्ट्रिय स्वतन्त्र पार्टीका उम्मेदवार मतपरिणाम सार्वजनिक पछि मतदातालाई धन्यवाद दिन गाउँ पसेका हुन्। निर्वाचन अघि जितेपछि उम्मेदवारहरू फर्केर नआउने मतदाताको गुनासोलाई सम्बोधन गर्दै निर्वाचितहरू खुसी साट्न र पराजितहरू मतदान गरेकोमा धन्यवाद दिन घरदैलोमा पुगेको बताएका छन्। बागलुङ निर्वाचन क्षेत्र नम्बर १ बाट प्रतिनिधिसभा सदस्यमा निर्वाचित भएका पाँच दलीय गठबन्धनका साझा उम्मेदवार राष्ट्रिय जनमोर्चाका चित्रबहादुर केसी, प्रदेशसभा क मा निर्वाचित नेपाली कांग्रेसका दिपेन्द्रबहादुर थापा र खबाट निर्वाचित डिल्लीराम सुवेदीले मतदाताको घरघरमा पुगेर धन्यवाद ज्ञापन गरेका छन्। यस्तै नेकपा एमालेका उम्मेदवार डा सुर्य पाठक, हिराबहादुर केसी र नवराज पौडेल, राष्ट्रिय स्वतन्त्र पार्टीका उम्मेदवार खिमानन्द कंडेल पनि आफूहरूलाई लोकप्रिय मत दिएको भन्दै मतदातालाई धन्यवाद ज्ञापन गर्दै घरघरमा पुगिरहेका छन्। प्रतिनिधिसभा सदस्यमा निर्वाचित चित्रबहादुर केसीले आफ्नो क्षेत्रका सबै वडा र बस्तीमा पुगेर मतदातालाई भेट्ने र खुसी साट्ने बताए। उनले जनताले आफूहरूलाई भरोसा गरेर जिताएको भन्दै अब जनताको आवश्यकता र समस्यालाई समाधान गर्ने गरी काम गर्ने बताए। बागलुङ१ (ख) बाट निर्वाचित डिल्लीराम सुवेदीले गठबन्धनका उम्मेदवारहरूलाई विजयी गराएकामा मतदाताहरूलाई धन्यवाद दिन घरदैलो कार्यक्रम गरिरहेको बताए। उनले मतदाताहरूलाई धन्यवाद दिँदै निर्वाचन अघि गरेको प्रतिबद्धताहरू समेत पूरा गर्ने बताएका छन्। यस्तै बागलुङ१ (ख)बाट निर्वाचित दिपेन्द्र थापाले भोट माग्न खेतबारीदेखि घरगोठसम्म पुगेको बताउँदै मतदाताहरूलाई धन्यवादसहित मतदाताका समस्या बुझ्न अहिले फेरि गाउँगाउँमा पुगिरहेको बताए। हामी भोट माग्न खेतबारीदेखि घरगोठसम्म पुग्यौँ, कामको चटारोको बेला उहाँहरूलाई डिस्टर्ब पनि गर्यौँ होला, थापाले भने,अब उहाँहरूलाई धन्यवादसहित मतदातका समस्या बुझ्न अहिले फेरि गाउँगाउँमा पुग्दै छौँ, पहिले मत माग्यौँ, अब उहाँको समस्या के छ माग्छौँ, हामीहरूले सक्ने समाधान गरेरै छाड्छौँ। नेकपा एमाले बागलुङले आफ्ना उम्मेदवारहरू पराजित भएपनि मतदाताहरूलाई धन्यवाद दिनका लागि उम्मेदवार सहितको घरदैलो कार्यक्रम सञ्चालन गरेको छ। नेकपा एमाले बागलुङका अध्यक्ष हिराबहादुर केसीले अंकगणितका आधारमा चुनावी परिणाम आफ्नो पक्षमा नआएपनि लोकप्रिय मतका लागि जनतालाई धन्यवाद दिने कार्यतालिका निर्माण गरेर मतदाता भेट्न घरघरमा पुगेको बताएका छन्। प्रदेशसभा (क)का उम्मेदवार समेत रहेका केसीले निर्वाचन परिणामलाई स्विकार्दै मतदाताको बीचमा निर्वाचन अघिकै शैलिमा धन्यवाद ज्ञापन गर्दै सल्लाह र सुझाव मागेर घरदैलो तथा भेटघाट गरिरहेको बताए। नेकपा एमालेबाट बागलुङ क्षेत्र नम्बर १ का उम्मेदवार तथा निवर्तमान संघीय सांसद डा सुर्य पाठकले स्वभाविक रूपमा निर्वाचनको परिणाम आइसकेपछि जनताको घरदैलोमा धन्यवाद दिँदै हिँडेको बताए। जनताको गुनासो आफ्ना प्रतिनिधि घरदैलोमा आउन भन्ने छ, निर्वाचनको समयमा जसरी जनताको बीचमा मत माग्न पुग्यौ त्यसैगरी मतदातालाई धन्यवाद दिन अहिले घरदैलोमा छौं, डा पाठकले भने राजनीतिमा एउटा संस्कार ल्याउन आवश्यक छ, अब एकले अर्कालाई गाली गरेर नभएर विकासका एजेण्डा लिएर निर्वाचनमा जानु पर्दछ भन्ने सन्देश एमालेको हो।"
नेपालका लागि ज्ञानेन्द्रको अर्धशतक,काठमाडौं: विश्वकप क्रिकेट लिग २ को त्रिदेशीय शृंखलाअन्तर्गत नामिबियाविरुद्धको खेलमा नेपालका लागि ज्ञानेन्द्र मल्लले अर्धशतक बनाएका छन्। नामिबियाको युनाइटेड क्रिकेट क्लब मैदानमा टस हारेर ब्याटिङको निम्तो पाएको नेपालका लागि वान् डाउनमा क्रिजमा उत्रिएका ज्ञानेन्द्रले ६० बलमा चार चौका र दुई छक्कासहित ५० रन पूरा गरेका हुन्। नेपालका लागि ओपनर अर्जुन साउद ४२ बलमा १८ रन जोडेर पेभेलियन फर्केका छन्। अर्का ओपनर आसिफ शेख पनि ४६ बलमा २० रन जोडेर आउट भइसकेका छन्। त्यस्तै कप्तान रोहित पौडेल १० रनमा सीमित हुँदा अहिले क्रिजमा ज्ञानेन्द्रसँगै आरिफ शेख १७ रन बनाएर खेलिरहेका छन्। नेपालले ३२ ओभर सकिँदा ३ विकेट गुमाएर एक सय २३ रन बनाएको छ। नेपालले अर्को एकदिवसीय अन्तर्राष्ट्रियमा आइतबार स्कटल्यान्डसँग खेल्ने छ।
बाजुरामा स्थगित मतगणना सुरु,बाजुरा : बाजुरामा स्थगित भएको मतगणना सुरु भएको छ। प्रतिनिधिसभातर्फको मतगणना बिहानबाट रोकिएको थियो। मतगणना भर्खरै सुरु भएको मुख्या निर्वाचन अधिकृतको कार्यालयले जनाएको छ। हिमाली गाउँपालिका६ धिम मतदान केन्द्रको मतपेटीकामा मुचुल्काभन्दा ४० मत बढि देखिएपछि विवाद भएको थियो। बिहानको मतपरिणामअनुसार नेपाली कांग्रेसका बद्री पाण्डेले ५३९९ मत प्राप्त गरेका छन् भने नेकपा एमालेका कर्ण थापाले ४१३० मत प्राप्त गरेका छन्।
चीनको मेनल्याण्ड क्षेत्रमा एकैदिन ४२३३ कोरोना संक्रमित थपिए,बेइजिङ : चीनको मेनल्याण्ड क्षेत्रमा एकैदिन ४ हजार भन्दा बढी कोरोना संक्रमित थपिएका छन्। राष्ट्रिय स्वास्थ्य आयोगका अनुसार बिहीबार ४ हजार २३३ मा कोरोना संक्रमण पुष्टि भएको हो। साथै ३० हजार ५३९ लक्षणविहीन संक्रमित थपिएका छन्। हाल रहेका संक्रमितमध्ये २४ घण्टामा २ हजार ८७७ निको भएका छन्। हालसम्म मेनल्याण्ड क्षेत्रमा ५ हजार २३३ जनाको कोरोनाका कारण मृत्यु भएको छ।
रोकिएन बालविवाह,"चितवन: चितवनको इच्छाकामना गाँउपालिका५ जौगैराकी पिपला चेपाङले कक्षा ८ मा पढ्दापढ्दै भागेर विवाह गरिन् । १५ वर्षको उमेरमा विवाह गरेकी उनका एक सन्तान छन् । पिपला अहिले १९ वर्षकी पुगिन् । तीन वर्षको छोराको स्याहारसुसार र घरायसी काममा नै उनको अहिले दैनिकी बित्ने गरेको छ । आर्थिक अभावले खान लाउन धौधौ भएपछि उनका श्रीमान् रोजगारीका लागि कुवेत गए । 'सानोमा बिहे गर्नु हुँदैन भन्ने थाहा त थियो तर गरियो, अहिले आएर पछुतो लाग्छ', चेपाङले भनिन् । उनीसँगै जौगैराकै सुनिता, गीता र लालमाया चेपाङको पनि १४१५ वर्षका उमेरमा नै विवाह भएको छ । उनीहरु सबैको बालबच्चा भइसक्यो । बालविवाह कानूनतः बर्जित छ तर चेपाङ समुदायमा चेतना अभाव, गरिबीलगायतका कारण बालविवाह हुँदै आएको छ । १७ वर्षकी सुनिता चेपाङको पहिलो सन्तान जन्मिसकेको छ भने पुनःगर्भवती छन् । उनले कक्षा ५ पढ्दै गर्दा बिहे गरेपछि विद्यालय जान बन्द भयो । १४ वर्षमा नै बिहे गरेकी उनलाई ख्यालख्यालमै बिहे गरेको जस्तो लाग्छ अचेल । 'पल्लो गाउँमा लागेको मेला हेर्न जाँदा मन परेर भागियो । पहिलो भेटमा नै बिहे गरेको हुँ,' उनले भनिन् । १७ वर्षकी गीता चेपाङको बिहे भएको तीन वर्ष भयो । उनका दुई सन्तान छन् । उनको पनि १५ वर्षको उमेरमा बिहे भएको थियो । जौगैराकी लालमाया चेपाङका एक छोरा र छोरी छन् । उनले पनि १४ वर्षको उमेरमा बिहे गरेको बताइन । जौगैराकै माया चेपाङले ४० वर्षको उमेरमा आठ सन्तानलाई जन्म दिइन । जन्मेका मध्ये छ सन्तान मात्र उनको साथमा छन् । दुई सन्तानको जन्मेको चारपाँच महिनामै मृत्यु भयो । १४ वर्षको उमेरमा बिहे गरेकी उनका ठूलो छोरा २० भइसक्यो भने सानो साढे चार वर्षकी छोरी । उनी अब सन्तान नजन्माउने सोचमा छन् । तर श्रीमान्ले कर गरेका कारण धेरै सन्तान जन्माएको उनी बताउँछिन् । 'अहिले आएर सानो उमेरमा बिहे गर्ने र धेरै सन्तान जन्माउने ठीक होइन भन्ने लाग्छ', उनले भनिन्, 'दुःख पाइँदोरहेछ ।' उनले गाउँमा आउने स्वास्थ्य स्वयंसेविकाले भनेपछि धेरै कुरा आफूहरुले थाहा पाएको बताइन् । सानो उमेरमा बिहे र धेरै बच्चा जन्माएका कारण आफ्नो स्वास्थ्यसमेत कमजोर भएको उनको भनाइ छ । पामडाँडा स्वास्थ्यचौकीका इञ्चार्ज चन्द्रबहादुर गुरुङ कम उमेरका चेपाङ किशोरी गर्भवती जाँचका लागि आउने गरेको बताउँछन् । तीमध्ये अधिकांश चेपाङ र जनजाति समुदायका छन् । विवाह गर्न कम्तीमा २० वर्ष पुग्नुपर्छ । कतिपय चेपाङ किशोरी पहिलोपटक रजस्वला हुनासाथ गर्भवती बन्नुपर्ने बाध्यता छ । 'गाउँभरि आफन्त, छरछिमेक सबैको सानैमा बिहे भएको देखेका हुन्छन् अनि ख्यालख्यालमै बिहे गरिहाल्छन्', उनले भने, 'कोही चाहिँ साच्चै बाध्यतामा परेर पनि बिहे गर्छन् । बुबाले अर्को श्रीमती ल्याएको हुन्छ, आमा अर्कोसँग बिहे गरेर गएको हुन्छ । सौतेनी बुबाआमाले हेला गर्छन् अनि केटा भए एउटी केटी खोजेर घरजम गरिहाल्छ, केटी भए एउटा केटा खोजेर गइहाल्छन् ।' चेपाङ गाउँमा बुबाले अर्की श्रीमती ल्याउने, आमा पोइल जाने परम्परा जटिल समस्या हो । यसले कलिला बालबालिकाको भविष्य प्रभावित हुने गरेको उनको भनाइ छ । इच्छाकामना गाउँपालिका५ मा रहेको राष्ट्रिय आधारभूत विद्यालय पामडाँडाका प्राचार्य यानबहादुर गुरुङ विद्यालयस्तरमा जति नै प्रयास गर्दा पनि बालविवाह कम गर्न नसकिएको बताउँछन् । उनले भने, 'मैले शिक्षण पेसा गर्न थालेको २५ वर्ष भयो। अहिले पनि यो समुदायमा बालविवाह उस्तै छ ।' उनले ५६ कक्षामा पढ्दापढ्दै विद्यार्थीले बिहे गर्ने गरेको बताए । चेपाङ समुदायका बालबालिका भोजभतेरमा जाने, चिनजान हुने र त्यहीबाटै भाग्ने प्रचलन रहेको उनले बताए । बालविवाहसम्बन्धी चेतना अभिभावकमा पनि नहुँदा समस्या भएको उनको भनाइ छ । उनले अझै पनि चेपाङ समुदायको बस्तीमै चेतनामूलक र शिक्षामूलक कार्यक्रम सञ्चालन गर्नुपर्ने बताए । इच्छाकामना गाउँपालिकाका स्वास्थ्य शाखा प्रमुख वासुदेव सापकोटा बालविवाहका कारण यो समुदायका बालबालिका गम्भीर प्रकृतिको समस्याको सिकार बन्ने गरेको बताउँछन् । 'सानो उमेरका महिलाको शारीरिक विकास तथा अन्य कुरामा परिपक्वाता आएको हुँदैन । कम उमेरमा विवाह गर्दा अपरिपक्वाताले समस्या निम्त्याउँछ', उनले भने । आमा र बच्चा दुवैको ज्यान जोखिममा हुन्छ भने जन्मिएको बच्चा पनि लुलो लङ्गडो, अपाङ्गता भएका, सुस्तमनस्थितिको हुनसक्छ । गर्भ तुहिने सम्भावना बढी हुन्छ । शारीरिक र मानसिकरुपमा आमाको वृद्धिविकास भएको हुँदैन । उनले गाउँपालिकाले स्वास्थ्यकर्मी र स्वास्थ्य स्वयंसेविकामार्फत गाउँगाउँमा अभियान सञ्चालन गरिरहेको बताए । इच्छाकामना ६ का वडाध्यक्ष लक्ष्मण प्रजा सही उमेरमा सही शिक्षा लिन नसक्दा चेपाङ समुदायमा बालविवाह कम हुन नसकेको बताउँछन् । 'चेपाङ समुदायमा सानै उमेरमा विवाह गर्नुको एउटा मुख्य कारण गरिबी पनि हो', उनले भने, 'घरको परिस्थितिका कारण पेटभरी खान पाइन्छ भनेर पनि विवाह गरेका पाइएको छ ।' 'भौगोलिक विकटताका कारण पढ्ने उमेर घरमै बित्छ, जसका कारण उनीहरु बिहे गर्न हतार गर्छन्', वडाध्यक्ष प्रजाले भने, 'चेपाङ समुदायमा बालविवाहसम्बन्धी चेतानामूलक कार्यक्रम न सरकारीस्तरबाट भएको छ । न गैरसरकारी संस्थाबाटै । बालविवाहसम्बन्धी यथार्थ तथ्याङ्कसमेत छैन।' उनले जनप्रतिनिधिका रुपमा स्थानीयस्तरमा सचेतना फैलाए पनि पर्याप्त नभएको बताए । 'स्थानीयस्तरमा सामाजिक सशक्तीकरणभन्दा पनि भौतिक विकासलाई प्राथमिकता दिइने गरेको छ', उनले भने', टोल बस्तीमा पनि यस्ता योजना प्राथमिकतामा पर्दैनन् ।' रासस"
"स्याङजा२ मा धनराजको अग्रता कायमै, पद्मालाई पछ्याउँदै टिकाराम",स्याङ्जा : स्याङ्जा निर्वाचन क्षेत्र नम्बर २ प्रतिनिधिसभा सदस्यका उम्मेदवार धनराज गुरुङले अग्रता कायमै राखेका छन्। पछिल्लो मतपरिणामअनुसार सत्ता गठबन्धनका साझा उम्मेदार कांग्रेस गुरुङले १४ हजार ३०६ मतसहित अग्रस्थान लिएका हुन्। उनका प्रतिस्पर्धी नेकपा एमालेकी पद्मा अर्यालले १२ हजार १३५ मत प्राप्त गरी गुरुङलाई पछ्याइरहेकी छन्। यी दुईबीचको मतान्तर २११७ रहेको छ। राष्ट्रिय स्वतन्त्र पार्टीका टिकराज गुरुङले ५९३३ मत प्राप्त गरेका छन्। यस्तै प्रदेश (ख) मा कांग्रेस उम्मेदवार महेश भट्टराईले अग्रस्थान लिएका छन्। उनले १३८५ मत प्राप्त गरेका छन्। उनका निटकतम प्रतिस्पर्धी नेकपा एमालेका बुद्धिमान श्रेष्ठ १५३३ मत प्राप्त गरेका छन्। भट्टराई र श्रेष्ठको मतान्तर १४८ रहेको छ। अहिले कालीगण्डकी १ र २ मा मतगणना जारी छ।
घरको छतबाट खसेर मृत्यु,भक्तपुर : भक्तपुरको मध्यपुर थिमि नगरपालिका६ मिलरोडमा घरको छतबाट खसेर एक जनाको मृत्यु भएको छ। मिलरोडमा रहेको भुवन श्रेष्ठको साढे चार तले पक्की घरको चौथौ तल्लाबाट निजका छोरा १७ वर्षीय भुमिनलाल श्रेष्ठको मृत्यु भएको हो। घरबाट खसेर छिमेकीको घरको कम्पाउण्डमा पछारिएपछि उनी गम्भीर घाइते भएका थिए। घाइतेपछि उपचारका लागि नजिकैको नागरिक अस्पताल थिमि लगिएकोमा उपचारकै क्रममा मृत्यु भएको महानगरीय प्रहरी परिसर भक्तपुरले जनाएको छ।
एकीकृत समाजवादीले भन्यो 'माओवादीसँग एकता हुने प्रचार निराधार',"काठमाडौं : नेकपा (एकीकृत समाजवादी)ले नेकपा माओवादी केन्द्रसँग एकता हुन लागेको भन्ने विषयमा सत्यता नभएको स्पष्ट पारेको छ। समाजवादीका महासचिव डा बेदुराम भुसालले शुक्रबार विज्ञप्ति जारी गर्दै माओवादीसँग एकता हुन लागेको विषय निराधार रहेको बताएका हुन्। विज्ञप्ती भनिएको छ, विगत केही दिनदेखि विभिन्न सञ्चार माध्यममा भैरहेको नेकपा (एकीकृत समाजवादी ) र नेकपा (माओवादी केन्द्र) बीच तत्काल एकता हुँदैछ भन्ने प्रचारप्रति हाम्रो गम्भीर ध्यानाकर्षण भएको र स्पष्ट पार्न चाहन्छौं कि यो प्रचार पूर्णतः निराधार हो, यसमा कुनै सत्यता छैन। नेपाली कम्युनिष्ट आन्दोलनलाई एकताबद्ध बनाउनु पर्ने आवश्यकता छ भन्नेमा हामी प्रष्ट छौं तर अहिले त्यस सम्बन्धमा निर्णय त के कुनै छलफल, वार्ता वा सम्वाद पनि भएको छैन।"
कीर्तिपुरमा सातगाउँले जात्राको रौनक (फोटोफिचर),"काठमाडौं : कीर्तिपुर क्षेत्रमा आजदेखि सातगाउँले जात्रा सुरु भएको छ। कीर्तिपुर आसपासका क्षेत्रसँगै मच्छेगाउँ,सतुंगल,पांगा,नगाउँलगायत स्थानमा जात्रा सुरु भएको हो। सिंगारिएको रथमा देवीदेवताको प्रतिमा राख्ने र सबै गाउँलेबाट पूजा भएपछि सिन्दूरे जात्रासहित बल्खुमा लगिने गरिन्छ। सातगाउँले जात्रास्वरूप बालकुमारी र विष्णुदेवीको खट नगर परिक्रमा गरी जात्रा मनाइन्छ ।"
विजयोत्सव मनाउन जस्तापाता बोकेर मतदाता कहाँ पुगे सांसद,"बेनी : म्याग्दीको प्रदेशसभा क्षेत्र (ख)बाट गण्डकी प्रदेशसभा सदस्यमा निर्वाचित रेशमबहादुर जुग्जालीले मतदातालाई धन्यवाद दिन र जितको खुसी साट्न फरक शैली अपनाएका छन्। पाँच दलीय गठबन्धनको तर्फबाट प्रदेशसभा सदस्यमा निर्वाचित नेकपा (माओवादी केन्द्र)का म्याग्दी जिल्ला संयोजक जुग्जालीले रचनात्मक काम गरेर विजयोत्सव मनाएका हुन्। मंसिर ४ गते भएको निर्वाचनमा जुग्जालीले ८ हजार ७२३ मत ल्याएर प्रदेश सांसदमा निर्वाचित भएका थिए। भोजभतेरको खर्च कटाएर विपन्न मतदातालाई सहयोग पुग्ने किसिमको काम गरेर विजयोत्सव मनाएको जुग्जालीले बताए। मंगला गाउँपालिका१ कुहुँको भिरकटेराका फाले र रतिकला फगामीको जीर्ण घर मर्मतका लागि जुग्जाली जस्तापाटा बोकेर बिहीबार त्यहाँ पुगे। फगामी दम्पत्तीलाई जीर्ण घर मर्मतका लागि जुग्जालीले फगामी दम्पत्तीलाई ३६ थान ८ फुटको जस्तापाटा उपलब्ध गराएका हुन्। ७६ वर्षका फाले बोल्न नसक्ने अपाङ्ग हुन्। उनकी ७७ वर्षीया श्रीमती रतिकला पनि लडेर हिँडडुल गर्न सक्दिनन्। उनीहरूको ढुंगा, माटो र काठले बनेको दुई तले घर जीर्ण बनेर भत्कने अवस्थामा छ। खरले छाएको छानो चुहिने भएपछि बाहिर प्लास्टिक राखेका छन्। फगामी दम्पतीलाई छोरी तिलकुमारी पुनले स्याहार सुसार गर्दै आएकी छिन्। तिलकुमारी उनीहरूका एक मात्र सन्तान हुन्। आफ्नै जग्गा जमिन नभएका उनीहरूको आम्दानीको स्रोत सामाजिक सुरक्षा भत्ता मात्रै हो। आर्थिक अभावका कारण घर मर्मत गर्न सकेका थिएनन्। जीर्ण घरमा जोखिम मोलेर बस्दै आएका छन्। भोज, भतेर गर्ने खर्चले केही रचनात्मक काम गरेर विजयोत्सव मनाउनुपर्छ भन्ने सुझाव र मेरो विचार अनुसार दुःख पाएका नागरिकलाई सहयोग गर्ने कार्यक्रम बनाएको छु, सांसद जुग्जालीले भने साथी भाइ र आफन्तले उपलब्ध गराएको सहयोग सामाजिक क्षेत्रमा खर्चीएको हो। मंगला, मालिका र धवलागिरी गाउँपालिकामा एकेक कार्यक्रम गर्ने जुग्जालीले बताए। फगामीका छोरी तिलकुमारीले जीर्ण घर मर्मतका लागि सांसद नै जस्तापाता बोकेर घर आएकामा अचम्म लागेको बताइन्। सांसदले चुनाव जितेपछि गाउँमा मुख देखाउँदैनन भन्ने सुनेको थिए, तिलकुमारीले भनिन् उहाँ (रेशम जुग्जाली) त सांसद भएर पनि आफैं जस्तापाटा बोकेर हाम्रै घरमा आएको देख्दा अचम्म लाग्यो। नेपाली कांग्रेस र माओवादी स्थानीय कार्यकर्ताहरूले श्रमदान गरेर जस्तापाटा फेरिदिने कांग्रेसका स्थानीय नेता रिप्रसाद पुन (रविन)ले बताए। फाले फगामी र रिमतिले जीर्ण घर मर्मत हुन लागेकोमा खुसी व्यक्त गरे।"
काठमाडौंमा एकैदिन ३८ सवारी साधन कारवाहीमा,काठमाडौं : काठमाडौंमा एकैदिन ३८ सवारी साधन कारवाहीमा परेका छन्। काठमाडौंको बबरमहलमा शुक्रबार गरिएको विशेष चेकिङका क्रममा यान्त्रिक अवस्था ठिक नभएका तथा अत्याधिक धूँवा फाल्ने ३८ वटा सवारी साधनका चालकलाई कारवाही गरिएको हो । अत्याधिक धूँवा फाल्ने १३ वटा र यान्त्रिक अवस्था ठिक नभएका तथा धूँवा समेत फाल्ने २५ वटा सवारी साधन कारवाही परेको काठमाडौं उपत्यका ट्राफिक प्रहरी कार्यालय रामशाहपथका प्रवक्ता एवम् प्रहरी वरिष्ठ उपरीक्षक राजेन्द्र प्रसाद भट्टले जानकारी दिए। बबरमहलमा ५४ वटा सवारी साधन चेक गर्दा ३८ वटा कारवाहीमा परेका हुन्। सवारी साधन मर्मतपछि तोकिएको जरिवाना तिरेपछि नियन्त्रणमा लिएका कागजपत्र फिर्ता गरिने प्रहरीले बताएको छ।
बाजुरा प्रदेशसभा (क) मा एकीकृत समाजवादीका नरेश शाही र (ख) मा एमालेका लालबहादुर थापा अगाडि,बाजुरा : बाजुरा प्रदेशसभा १(क) मा नेकपा एकीकृत समाजवादीका नरेश शाहीले अग्रता लिएका छन्। पछिल्लो मतपरिणामअनुसार एकीकृत समाजवादीका उम्मेदवार शाहीले ३७४३ मत प्राप्त गरेका छन्। उनका प्रतिस्पर्धी नेकपा एमालेका बलदेव रेग्मीले २३८३ मत प्राप्त गरी दोस्रो स्थानमा छन्। यस्तै प्रदेशसभा (ख) मा एमालेका लालबहादुर थापा अगाडि छन्। थापाले ३४५४ मत प्राप्त गरेका छन्। उनका निकटतम प्रतिद्वन्द्वी कांग्रेसका उम्मेदवार पदमबहादुर शाहीले २५५४ मत प्राप्त गरेका छन्। यस्तै प्रतिनिधिसभातर्फ कांग्रेस उम्मेदवार बद्री पाण्डे एमालेका कर्ण थापाभन्दा अघि छन्।
'मुद्रास्फीति तोकिएको सीमाभन्दा धेरै माथि पुग्ने',"काठमाडौं : मुद्रास्फीति तोकिएको सीमाभन्दा धेरै माथि पुग्ने एक अध्ययनले देखाएको छ। नेपाल राष्ट्र बैंकले गरेको सर्वेक्षणमा मुद्रास्फीति तोकिएको सीमाभन्दा बढी पुग्ने देखाएको हो। चालु आर्थिक वर्षमा उपभोक्ता मुद्रास्फीति सात प्रतिशतको सीमाभित्र राख्ने लक्ष्य लिइएको भए पनि पहिलो त्रैमासमा आठ दशमलब पाँच प्रतिशतको हाराहारीमा पुगिसकेको छ। केन्द्रीय बैंकले आज सार्वजनिक गरेको विवरणअनुसार आगामी मुद्रास्फीति १२ प्रतिशत पुग्ने प्रक्षेपण गरिएको छ। केन्द्रीय बैंकले चालु आवको पहिलो त्रैमासको अपेक्षित मुद्रास्फीति सर्वेक्षणको नतिजा सार्वजनिक गर्दै तीन महिना र एक वर्षपछिको मध्य अपेक्षित मुद्रास्फीति क्रमशः १० र १२ प्रतिशत छ। केन्द्रीय बैंकले २०७९ असोज २३ देखि असोज २९ सम्म देशका ५७ सहरका ६० बजारक्षेत्रका व्यक्तिसँग अन्तवार्तामार्फत अध्ययन गरेको थियो। अध्ययनमा दुई हजार ४० जना सहभागी थिए। अघिल्लो सर्वेक्षणको तुलनामा यस सर्वेक्षणमा आठ सय ९९ थप व्यक्ति थपिएको राष्ट्र बैंकको भनाइ छ। सर्वेक्षणमा सहभागी ८६ दशमलव छ प्रतिशत उत्तरदाताले आगामी तीन महिनामा मूल्य वृद्धि हुने अपेक्षा गरेका छन्। त्यसैगरी, ९५ दशमलव सात प्रतिशत उत्तरदाताले आगामी एक वर्षमा मूल्यवृद्धि हुने अपेक्षा गरेका छन्। खाद्य र खाद्य वस्तुको सबै उपसमूह, गैरखाद्य वस्तु तथा सेवा र सबै उपसमूह, तथा घरजग्गा (आवास) समूहमा आगामी तीन महिनामा मूल्यवृद्धि हुने अध्ययनले देखाएको छ। खाद्य र खाद्य समूहअन्तर्गतका गेडागुडी, दाल, चिनी तथा मसाला र गैरखाद्य र सेवा समूहबाहेकका अन्य समूह तथा उपसमूहको मूल्यवृद्धि हुनेछ। राष्ट्र बैंकले कसिलो नीति अवलम्बन गरेपश्चात् अपेक्षित मुद्रास्फीतिमा कमी आउन थालेकोसमेत उक्त प्रतिवेदनमा उल्लेख छ। रासस"
"थप ६ जनामा कोरोना पुष्टि, २३ डिस्चार्ज",काठमाडौं : थप ६ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट ८९८ नमूना परीक्षण गर्दा ६ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ४२१ र एन्टिजेनबाट ४७७ नमूनाको परीक्षण गर्दा पीसीआरबाट ६ नमूनाको रिपोर्ट पोजिटिभ आएको हो। मन्त्रालयका अनुसार थप २३ जना कोरोनामुक्त भएका छन्। हाल सक्रिय कोरोना संक्रमितको संख्या १३९ पुगेको छ।
भन्सार छली ल्याएको ३० क्वीन्टल चिनी बरामद,परासी : भारतबाट भन्सार छलेर ल्याउँदै गरेको अवस्थामा प्रहरीको संयुक्त टोलीले नवलपरासीको रामग्राम नगरपालिका पट्खौलीबाट ३० क्वीन्टल चिनी बरामद गरेको छ । सशस्त्र प्रहरी बल र नेपाल प्रहरीको संयुक्त गस्ती टोलीले पिकअप भ्यानमा लोड गरी लैजादै गरेको अवस्थामा चिनी बरामद गरेको सशस्त्र प्रहरी बल नेपाल २६ नं गण बेलासपुरका सूचना अधिकारी डिएसपी केशवराज थापाले जानकारी दिए । बरामद चिनी महेशपुर भन्सार कार्यालयमा पठाएको सशस्त्र प्रहरीले जनाएको छ ।
सुकुम्बासीलाई असुरक्षित हुने काम नगर्न आयोगको आग्रह,"काठमाडौं : राष्ट्रिय भूमि आयोगले देशभरका भूमिहीन दलित, सुकुम्बासी तथा अव्यवस्थित बसोबासीको लगत सङ्कलन र प्रमाणीकरणको काम भइरहेको जनाएको छ। आयोगका उपाध्यक्ष नहेन्द्र खड्काका अनुसार भूमिहीनको लगत सङ्कलन, प्रमाणीकरण, निस्सा वितरण, जग्गा नापजाँच र लालपुर्जा वितरणको काम निर्वाचन आचारसंहिताका कारण केही समय रोकिएको भए पनि अब पुनः अगाडि बढ्ने क्रममा छ । लालपुर्जा वितरणसम्बन्धी काम सम्पन्न नभएसम्मका लागि काठमाडौं महानगरपालिकासहित सम्पूर्ण स्थानीय तह र सबै सरकारी तथा गैरसरकारी निकायलाई कुनै पनि स्थानबाट सुकुम्बासी हटाउने र उनीहरुलाई असुरक्षित हुने गरी कुनै कार्य नगर्न नगराउन आयोगले आग्रह गरेको छ । यसअघि नै ३५ दिने सूचना प्रकाशित गरेका स्थानीय तहले सम्झौताअनुसार काम गर्न आयोगले आग्रह गरेको छ । आयोग र स्थानीय तहबीच सहमति पत्रमा हस्ताक्षर भई भूमिहीन, दलित, सुकुम्बासी तथा अव्यवस्थित बसोबासीको व्यवस्थापन गर्न लागिएको समेत जनाइएको छ । रासस"
प्रमुख प्रशासकीय अधिकृसहित ११ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले प्रमुख प्रशासकीय अधिकृतसहित ११ जनाविरुद्ध भ्रष्टाचार मुद्दा दायर गरेको छ। सर्लाही चक्रघट्टा गाउँपालिकाका तत्कालीन अध्यक्ष विक्रम थापा,निमित्त प्रमुख प्रशासकीय अधिकृत मुकेश कुमार पाठक, इन्जिनियर अजय यादव,लेखापाल शिव शंकर कुसवाहा, गाउँपालिका अध्यक्ष विक्रम यादव, वडा नम्बर ४ का वडध्यक्षअब्दुल अहद कवारी , गाउँपालिका सदस्यहरु,उपभोक्ता समितिका अध्यक्षसमेत गर ११ जनाविरुद्ध विशेष अदालत काठमाडौंमा भ्रष्टाचार मुद्दा दायर गरेको हो। उनीहरुले चक्रघट्टा गाउँपालिका वडा नम्बर ४ सुन्दरपुरस्थित वहिदको जग्गादेखि ढङ्ग्रा खोलासम्म पक्की नाला नालाा निर्माण गर्ने क्रममा गुणस्तरहिन सामग्री खरिद गर्न लगाइ रकम अनियमितता गरेको पुष्टि भएकाले मुद्दा दायर गरेको अख्तियारका प्रवक्ता श्याम प्रसाद भण्डारीले बताएका छन्। उनीहरुसँग तीन लाख एकचालीस हजार पाँच सय रुपैयाँ विगो माग गरिएको अख्तियारले जनाएको छ।"
वर्षमान पुन आज चीन जाँदै,"काठमाडौं: नेकपा माओवादी केन्द्रका उपमहासचिव वर्षमान पुन आज चीन जाँदैछन् । पुन आज साँझ सात बजे दुवई हुँदै चीनको गोन्झाउ जानेछन् । सत्ता समीकरणको बहस चलिरहेका बेला पुनको चीन भ्रमणलाई अर्थपूर्ण रुपमा हेरिएको छ । चीननेपाल नियमित उडान नभएकाले उनी साँझ ७ बजे इमिरेट्सको उडानबाट दुवई हुँदै ग्वान्झाओ जानेछन् । ग्वान्झाओबाट सेनजेन जाने पुनको सचिवालयले जनाएको छ । चीन जानु अघि उपमहासचिव पुनले माओवादी अध्यक्ष पुष्पकमल दाहाल प्रचण्ड प्रधानमन्त्री शेरबहादुर देउवासँगसमेत परामर्श गरिसकेका छन् । स्वास्थ्य परीक्षण गर्ने चीनमा पुनले आफ्नो स्वास्थ्यको परीक्षण पनि गर्नेछन् । स्वास्थ्य परीक्षण सेनजेनस्थित थर्ड पिपुल्स अस्पतालमा हुनेछ । यसअघि पनि उनी सोही अस्पतालमा उपचार गरी फर्किएका थिए । अहिले उनमा पुरानै रोग जन्डिस पनि देखिएको छ । ०७८ मंसिरमा उनले थर्ड पिपुल्स अस्पतालमा एक महिना स्वास्थ्य उपचार गराएका थिए । पुनको स्वास्थ्य अवस्था कस्तो छ ? गत वर्ष चीनमा उपचार गरेर फर्कंदा पुनमा जन्डिसको मात्रा (बिलरुविन) ९ रहेकोमा अहिले बढेर ३५ पुगेको छ । काठमाडौंमा रगत, ब्लड प्रेसर, मुटुको चाल, बिलरुविनको मात्रा जस्ता परीक्षण गरेर थर्ड पिपुल्स अस्पतालका चिकित्सकसँग नियमित सम्पर्कमा रहेका पुनलाई चिकित्सकले फलोअपमा अस्पताल नै आउन सल्लाह दिएपछि उनको फलोअप चीनमा हुन लागेको हो । स्वास्थ्यमा समस्या देखिएपछि अफ्नो निर्वाचन क्षेत्र रोल्पाको चुनावी कार्यक्रममा उनी घरदैलोमा निस्कन सकेनन् । मंसिर ४ गते मतदान गरेलगत्तै उनी काठमाडौंमा आएर आराम गरिरहेका छन् । वंशाणुतग रूपमा रहेको जण्डिस दोहोरिएपछि नेता पुन गत वर्ष असोज १३ गते बैंककतर्फ लागेका थिए। बैंककमा उपचार सफल नभएपछि चीनको सेनजेन लगिएको थियो । नेता पुनसँगै उपचारका लागि पूर्व सभामुख तथा पत्नी ओनसरी घर्ती र छोरी शीला आज चीनको सेनजेन जान लागेका हुन् ।"
"धनुषामा घरखेतको विषयमा विवाद हुँदा एकजनाको मृत्यु, चार घाइते","जनकपुरधाम : धनुषामा घरखेतको विषयलाई लिएर दुई परिवारबीच विवाद हुँदा एकजनाको हत्या भएको छ । बाख्राले बाली खाएको विषयमा दुई पक्षीय विवादमा घरेलु हतियार प्रहार गरी एकजनाको हत्या भएको छ भने अन्य ४ जना घाइते भएका छन् । मिथिला विहारी नगरपालिका ४ रमौल बस्ने ५३ वर्षीय प्रभु यादवको घरेलु हतियार बन्चरो प्रयोग गरी हत्या गरिएको हो। बिहीबार राति साढे ८ बजेको समयमा स्थानीय सुरज यादवको परिवारको समूहले घरेलु हतियारसहित घरमै आएर आक्रमण गरेपछि घटनास्थलमै बुवाको मृत्यु भएको उनका छोरा अशोक यादवले बताए । घटनामा प्रभुकी श्रीमती महाजनी देवी यादव, जेठो छोरा जगरनाथ यादव, माहिलो छोरा सन्तोष यादव र कान्छो छोरा आशोक यादव घाइते भएका छन् । सन्तोष यादवको टाउकोमा १८ वटा टाका लागेको छ भने एउटा हातको दुईवटा औंला छिनाएको छ । अन्य सामान्य घाइते भएका छन् । उनीहरुको मधेश स्वास्थ्य विज्ञान प्रतिष्ठानको प्रादेशिक अस्पतालमा उपचार भइरहेको छ । प्रहरीले दुई समूहको विवादमा प्रभुको हत्या भएको हुनसक्ने आशंका गरेको छ । धनुषा प्रहरी उपरीक्षक बसन्त रजौरेले घटना हत्याजस्तै देखिएको र दुईजना घाइते भएको बताउँदै केही व्यक्तिलाई पक्राउ गरेर घटनाको थप अनुसन्धान अगाडि बढाइएको जानकारी दिए । मतृकका छोरा अशोकका अनुसार राति ८ बजे घरमा खाना खाएर आगो ताप्न बसेको बेला सुरज यादवसहित १० जनाको समूहले घरेलु हतियार बन्चरो, खुकुरीसहित आक्रमण गरेको हो। बुवालाई एक्कसी बन्चरो हानेपछि उहाँ चिच्याउनु भो, हामी आँगनबाट दौडेर आउँदा हामीमाथि पनि आक्रमण भयो । बुवाको बन्चरो प्रहारले त्यही मृत्यु भयो । हामी घाइते भयौं । अरु कुराहरु थाहा भएन,' अशोकले गहभरी आँसु चुहाउँदै भने । सुरज र प्रभुको खेत एक आलीमै पर्छ । घटना करिब दुई महिनाअघि सुरजको बाख्राले प्रभुको बाली खाएको विषयलाई लिएर विवाद हुँदा पञ्चायत भएको थियो । जसमा सुरजले माफी मागेका थिए। फेरि सोही विषयलाई लिएर एकाएक योजनावद्ध तरिकाले आक्रमण गरेको अशोकको भनाइ छ। मृतकको शव अहिले पोस्टमार्टमको लागि प्रादेशिक अस्पताल जनकपुरमा राखिएको छ ।"
"आज पनि धनगढी तनावग्रस्त, विद्यार्थी र प्रहरीबीच झडप, दर्जनौं सेल अश्रुग्यास प्रहार",धनगढी : आफ्ना सहकर्मीको मृत्युको घटनालाई लिएर प्रदर्शनमा उत्रिएका विद्यार्थी र प्रहरीबीच झडप भएको छ। निषेधित क्षेत्रमा विद्यार्थीले प्रदर्शन गर्न थालेपछि भीड नियन्त्रण गर्न प्रहरीले दर्जनौं सेल अश्रुग्यास प्रहार गरेको हो। जिल्ला प्रशासन कार्यालय कैलालीले धनगढीमा बिहीबार साँझ ७ बजेदेखि अनिश्चितकालीन निषेधाज्ञा जारी गरेको छ। निषेधज्ञाको अवज्ञ गर्दै विद्यार्थीहरु बिहानैदेखि चोकचोकमा भेला भएर प्रदर्शन गरिरहेका छन्। ग्रेडरले च्यापिएर बिहीबार बिहान १० बजेतिर पञ्चोदय माविमा पढ्ने छात्रा चेतना साउदको मृत्यु भएको थियो। स्कुल जाँदै गरेकी १४ वर्षीया चेतनाको घटनास्थलमै मृत्यु भएको थियो। उनको मृत्युपछि विद्यार्थीहरुले दिनभरजसो प्रदर्शन गरेका थिए। उनीहरुले सडकमा टायर बालेर प्रदर्शन गरेका थिए। प्रदर्शनका क्रममा केही विद्यार्थीलाई प्रहरीले नियन्त्रणमा लिएको थियो। त्यसपछि जिल्ला प्रशासन कार्यालय कैलालीले धनगढीमा अनिश्चितकालीन निषेधाज्ञा जारी गरेको थियो।
जन्मसिद्धका सन्तानले नागरिकता पाउनुपर्छ: महासेठ,"जनकपुरधाम: नेकपा एमालेका सचिव रघुवीर महासेठले सरकार निर्माण भएको तीन महिना भित्र जन्मसिद्धका नागरिककता सन्तानले नागरिकता पाउने बताएका छन् । त्यसो नभए फेरि मधेसमा आन्दोलन हुने उनले बताए । प्रेस चौतारी नेपाल धनुषाले गरेको अन्तरक्रियामा उनले भने, जन्मसिद्ध नागरिकका सन्तानले नागरिकता अनिवार्य पाउनुपर्छ । सरकार जसको बने पनि नागरिकले आफ्नो अधिकार पाउनुपर्छ ।' धनुषाको निर्वाचन क्षेत्र नं ४ मा बाट निर्वाचित महासेठले सत्ताको आडमा पाँच दलीय गठबन्धनले प्रशासनको दुरुपयोग गरेको बताए । धनुषा २ मा प्रत्यक्ष तर्फको मत समानूपातिक ब्यालेटमा खसे बदर हुने कानूनी प्रावधानलाई लत्याएर सत्ता गठबन्धनको उम्मेदवार जिताउनेलाई कानूनी उपचार खोज्ने उनले बताए । माओवादीसँग तालमेलको कुनै योजना नरहेको बताउँदै महासेठले बामपन्थीहरुको नेता शेरबहादुर देउवा हुनै नसक्ने बताए । प्रचण्ड देउवासँग मिलेकाले नामका मात्रै बामपन्थीसँग एकता नहुने महासेठको तर्क छ।"
गुजरातमा पहिलो चरणको निर्वाचन : ६० प्रतिशतभन्दा बढी मतदान,"नयाँ दिल्ली : भारतको गुजरात विधानसभा चुनावको पहिलो चरणमा ६० प्रतिशतभन्दा बढी मतदान भएको छ। गुजरातका मुख्य निर्वाचन अधिकृत पी भारतीले मतदान शान्तिपूर्ण रुपमा सम्पन्न भएको जानकारी दिए। निर्वाचन आयोगको पछिल्लो तथ्याङ्कअनुसार बिहीबार सम्पन्न निर्वाचनमा ६० दशमलव ४७ प्रतिशत मत खसेको छ। बिहान ८ बजेदेखि साँझ ५ बजेसम्म चलेको मतदानमा नर्मदा जिल्लामा सबैभन्दा बढी ७३०२ प्रतिशत मत खसेको छ भने तापीमा ७२३२ प्रतिशत मत खसेको छ। तेस्रो सबैभन्दा बढी मतदान मोरबी (६७६५) मा भएको थियो भने सबैभन्दा कम परबानपुरमा ५३८४ प्रतिशत मत खसेको छ। गुजरातको बिहीबारको मतदानपछि १९ जिल्लाका ८९ निर्वाचन क्षेत्रका ७८८ उम्मेदवारको भाग्य मतपेटिकाभित्र कैँद भएको छ। मतदानका लागि ८० वर्षभन्दा बढी उमेर समूहका करिब नौ लाख ८० हजार नागरिक रहेका छन् भने १०० वर्षभन्दा बढीका करिब १० हजार मतदाता रहेका छन्। आयोगका अनुसार १८ देखि १९ वर्ष उमेर समूहका पाँच लाख ७४ हजार ५६० मतदाता छन् भने ९९ वर्षमाथिका चार हजार ९४५ मतदाता छन्। यहाँ १६३ जना गैरआवासीय भारतीय मतदाता छन्, जसमध्ये १२५ पुरुष र ३८ महिला छन्। कूल १४ हजार ३८२ मतदान केन्द्रमध्ये शहरी क्षेत्रमा तीन हजार ३११ र ग्रामीण क्षेत्रमा ११ हजार ७१ मतदान केन्द्र रहेका थिए। यहाँका प्रमुख दलका प्रभावशाली नेतामध्ये गुजरातका मुख्यमन्त्री भूपेन्द्र पटेलले घाटलोडियाबाट, आपका मुख्यमन्त्रीका उम्मेदवार इसुदन गढवी खम्भलियाबाट, पूर्व काङ्ग्रेस नेता तथा भाजपाका हार्दिक पटेल विरमगामबाट प्रतिस्पर्धा गरिरहेका छन् भने पूर्व काङ्ग्रेस नेता तथा भाजपाका उम्मेदवार अल्पेश ठाकोर गान्धीनगर दक्षिणबाट चुनावी मैदानमा उत्रिएका छन्। पहिलो चरणमा एक करोड २४ लाख ३३ हजार ३६२ पुरुष र एक करोड १५ लाख लाख ४२ हजार ८११ महिला मतदाता रहेका थिए। दोस्रो चरणको मतदान डिसेम्बर ५ मा हुनेछ भने परिणाम हिमाचल प्रदेशको चुनावसँगै डिसेम्बर ८ मा घोषणा गरिनेछ। रासस"
पोर्चुगल मेरो ड्रिम टिम,"अञ्जन धमलाले नेपाली खेलकुद क्षेत्रमा लामो समय बिताइसकेका छन्। आईटीएफका पहिलो ब्याचका खेलाडी धमला अन्तर्राष्ट्रिय तेक्वान्दो महासंघ (आईटीएफ) को अध्यक्षको जिम्मेवारी पनि सम्हाल्दै आएका छन्। केही समय अघि मात्रै राष्ट्रिय खेलकुद परिषद्को बोर्ड सदस्यमा नियुक्त धमलाले पछिल्लो समय राष्ट्रिय खेलकुद परिषद्को कार्यबहाक सदस्यसचिवको जिम्मेवारी पनि समाल्दै आएका छन्। उनीसँग कतारमा आयोजना भइरहेको विश्वकप फुटबल र नेपाली खेलकुदका विषयमा केन्द्रित रहेर गरिएको कुराकानी: अहिले सिंगो विश्वकको ध्यान विश्वकप फुटबलमा केन्द्रित छ। तपाईंले चाहिँ कसरी हेरिरहनु भएको छ ? म पनि एउटा खेलाडी भएको र खेलकुदमै लामो समय बिताएको व्यक्ति भएकाले विश्वकपका भ्याएजति खेल हेरिरहेको छु। साँझका खेलहरू धेरैजसो हेरेको छु। तर, राति हुने खेलहरू भने हेर्न नपाए पनि अपटेड भने लिइरहेकै हुन्छु। आफ्नो मनपर्ने टिमको खेल छ भने चाहिँ जुनसुकै समयमा भए पनि हेर्ने गरेको छु। फुटबल खेलकुदको पनि मेन स्टिम खेल भएकाले सानैदेखि चासो थियो। सानो हुँदा फुटबल खेलेर रमाउँथ्यौं। पछि आईटीएफ तेक्वान्दोतिर लागें। खेलाडी हुँदै अहिले आईटीएफ तेक्वान्दो महासंघको नेतृत्व पनि सम्हालिरहेको छु। विश्वकपमा कुन टिमलाई सपोर्ट गरिरहनु भएको छ ? मलाई मनपर्ने खेलाडी क्रिस्टियानो रोनाल्डो हो। उनले विश्व फुटबलमा मच्चाएको तहल्काकै कारण म पनि उनको फ्यान भएको हुँ। रोनाल्डोकै कारण पनि उनको राष्ट्र पोर्चुगललाई सपोर्ट गरिरहेको छु। पोर्चुगल नै जारी विश्वकपमा मेरो ड्रिम टिम हो। पोर्चुगलले विश्वकप जित्छ भन्नेमा कत्तिको आशावादी हुनुहुन्छ ? आफूले सपोर्ट गरेको टोलीले नै विश्वकप जितोस् भन्ने सबैको चाहना हुन्छ। म पनि पोर्चुगलले नै विश्वकप जितोस् भन्ने चाहन्छु। पोर्चुगलको टिम सन्तुलित छ। युवादेखि रोनाल्डोजस्ता पाका र स्टार खेलाडीको समिश्रण छ। त्यसैले पोर्चुगल विश्वकप ट्रफी उचाल्ने एउटा सम्भावित टिम हो। समूह चरणमा जस्तै खेल खेल्ने हो भने पक्कै पनि पोर्चुगलले विश्वकप ट्रफी उचाल्न सक्छ। युरोकपमा पनि उत्कृष्ट नतिजा निकालिसकेको छ। अझ महत्वपूर्ण कुरा रोनाल्डोको पनि सम्भवतः अन्तिम विश्वकप भएको हिसाबले पनि पोर्चुगलले नै जितोस् भन्ने इच्छा छ। पोर्चुगल बाहेक अरु राष्ट्र रोज्नु पयो भने कसलाई रोज्नु हुन्छ। मेरो पहिलो रोजाई त पोर्चुगल नै हो। सकेसम्म पोर्चुगल बाहेक अरु राष्ट्रले विश्वकप नजिते हुन्थ्योजस्तो लाग्छ। तर, पोर्चुगल बाहेक अर्को टिम रोज्नु पयो भने अर्जेन्टिनालाई रोज्छु। अर्जेन्टिना पनि राम्रो टिम छ। त्यसबाहेक अर्जेन्टिनासँग लियोनल मेसी छन्। त्यही भएर मेरो दोस्रो रोजाईको टिम अर्जेन्टिना हो। पोर्चुगलले उपाधि जित्न सकेन भने अर्जेन्टिनाले जितोस् भन्ने छ। यसपालि एसियाली राष्ट्रले पनि उत्कृष्ट प्रदर्शन गरिरहेका छन्। यसलाई चाहिँ कसरी हेर्नुभएको छ ? एसियाली राष्ट्रको प्रदर्शन पनि निकै राम्रो छ। मैले दक्षिण कोरिया र घानाबीचको खेल हेरेको थिएँ। त्यो खेल निकै उत्कृष्ट लाग्यो। यस बाहेक जापान, अस्ट्रेलियाले पनि राम्रो खेल खेलिरहेका छन्। हामी एसियाली महादेशका मानिस भएकाले आफ्नो महादेशलाई समर्थन गर्नु स्वभाविक नै छ। एसियाली राष्ट्रको खेल हुँदा समर्थन पनि गरिरहेकै छु। एसियाली र युरोपेली तथा अन्य राष्ट्रको खेलमा के भिन्नता देख्नु भएको छ ? युरोपेली र दक्षिण अमेरिकी राष्ट्रका खेलाडीको मुख्य पेसा नै खेलकुद हो। उनीहरू युरोपलगायत विभिन्न राष्ट्रका लिगहरूमा खेलिरहेका हुन्छन्। फुटबलमा ती राष्ट्रको इतिहास पनि लामो छ। उनीहरूको तुलनामा एसियाली राष्ट्रका खेलाडीले कमै मात्र अवसर पाइरहेका छन्। पाए पनि त्यो अत्यन्त कम छ। यससँगै युरोपेली र दक्षिण अमेरिकी राष्ट्रको फुटबलमा लगानी पनि ठूलो छ। यसका बाबजुद एसियाली राष्ट्रका खेलाडीले पनि उत्कृष्ट प्रदर्शन गरिरहेका छन्। उनीहरूले पनि युरोपियन खेलाडीहरूलाई राम्रै टक्कर दिइराखेका छन्। तपाई विश्वकप मात्रै हेर्नुहुन्छ कि लिग फुटबललाई पनि फलो गर्नुहुन्छ ? समय भएसम्म लिग फुटबलहरू पनि हेर्ने गरेको छु। तर, विशेषतः यही क्लब भन्ने चाहिँ छैन। अहिलेसम्म रंगशालामा बसेर प्रत्यक्ष फुटबल हेर्नु भएको छ कि छैन ? मैले धेरै रंगशालाहरू घुमेको छु। त्यहाँको विशाल संरचना अवलोकन गर्ने मौका पाएको छु। तर, रंगशालामै बसेर प्रत्यक्ष खेल भने हेरेको छैन। यस पटकको विश्वकप एसियाली मुलुकमै भएकाले कतार जाने योजना बनाएको छु। हाय कार्ड बनिसकेको छ। तर, टिकट पाउन सकेको छैन। टिकट पाएँ भने कुनै एउटा खेल रंगशालामै बसेर हेर्नेछु। नेपाली फुटबलाई चाहिँ कत्तिको फलो गरिराख्नु भएको छ ? म नेपाली फुटबलको फ्यान पनि हुँ। दशरथ रंगशालामा भएका अधिकांश फुटबल हेरिरहेको हुन्छु। म आफै पनि एउटा संघको अध्यक्ष भएकाले रंगशालामा नियमित आउजाउ भइरहेको हुन्छ। त्यही मौकामा दशरथ रंगशालामा भएका खेलहरू हेरिरहेको हुन्छु। पछिल्लो समय राष्ट्रिय खेलकुद परिषद्को बोर्ड सदस्य भएकाले पनि धेरैजसो खेलहरू हेर्ने मौका पाइरहेको छु। तपाईलाई मनपर्ने नेपाली फुटबल खेलाडी चाहिँ को हो ? मेरै नाम भएका अञ्जन विष्टको खेल निकै राम्रो छ। उनको खेल्ने शैली मलाई एकदमै मन पर्छ। नेपालले चाहिँ कहिले विश्वकप खेल्लाजस्तो लाग्छ ? अहिलेकै अवस्थामा नेपालले विश्वकप फुटबल खेल्ने सम्भावना त अत्यन्त कम छ। तर, सरकारले दीर्घकालीन योजना बनाएर काम गर्ने हो भने त्यो असम्भव पनि छैन। यसका लागि सरकारले विशेष योजनासँगै त्यही अनुरुपको लगानी गर्नुपर्छ र त्यो आवश्यक पनि छ। आशा गरौं नेपाली फुटबलले आगामी दिनमा अन्तर्राष्ट्रिय क्षेत्रमा पनि उत्कृष्ट नतिजा ल्याउने छ।"
'युक्रेन युद्धले युरोप पर्याप्त शक्तिशाली छैन भन्ने प्रमाणित भयो',"फिनल्याण्ड : फिनल्याण्डका प्रधानमन्त्री सान्ना मरिनले युक्रेनविरुद्ध रूसले गरेको आक्रमणपछि युरोपको क्षमताबारे मूल्याङ्कन गर्दै मस्कोविरुद्ध एक्लै उभिन यूरोप पर्याप्त बलियो नभएको बताएकी छन्। अस्ट्रेलियाको भ्रमणमा रहेका नेटो सदस्य राष्ट्रका नेताले भ्लादिमिर पुटिनको आक्रमण र छिमेकी युक्रेनमाथिको कब्जाले रूससँग व्यवहार गर्ने युरोपेली कमजोरी र रणनीतिक भूल दुवैलाई उजागर गरेको बताइन्। 'म तपाईंसँग धेरै इमानदार हुनुपर्छ, निर्ममतापूर्वक इमानदार हुनुपर्छ, युरोप अहिले पर्याप्तरूपमा शक्तिशाली छैन । हामी संयुक्त राज्य अमेरिका बिना समस्यामा पर्नेछौं,' उनले सिड्नीको लोवी इन्स्टिच्युटका थिङ्क ट्याङ्कसँगको छलफलमा भनिन्। मारिनले युक्रेनलाई युद्ध जित्नका लागि जे चाहिए पनि दिनुपर्नेमा जोड दिँदै युद्धमा रूसको सफलतालाई निस्तेज पार्न आवश्यक हतियार, आर्थिक र मानवीय सहायता उपलब्ध गराउन अमेरिकाले महत्वपूर्ण भूमिका निर्वाह गरेको बताइन्। उनले भनिन्, 'हामीले युरोपेली रक्षा र युरोपेली रक्षा प्रणालीको कुरा गर्दा यो सुनिश्चित गर्नु पर्दछ आवश्यक ती क्षमताहरू पनि निर्माण गरिरहेका छौं र हामी विभिन्न प्रकारका परिस्थितिहरूको सामना गर्न सक्दछौं ।' फिनल्यान्डले लगभग १०५ वर्षअघि रूसबाट स्वतन्त्रता प्राप्त गरेको थियो र आक्रमणकारी सोभियत सेनालाई ठूलो सङ्ख्यामा मारिएको भए तापनि त्यसको केही समयपछि रूसले फिनल्याण्डको ठूलो जनधनको क्षति पुर्याएको थियो । फिनल्यान्डका ३७ वर्षीय नेताले पुटिनसँगको सम्बन्धको महत्वमा जोड दिने युरोपेली सङ्घको नीतिको निन्दा गर्दै सोभियत सङ्घको पतनपूर्वका सङ्घका सदस्य राष्ट्रहरूको कुरा सुन्नुपर्ने बताइन्। सन् २००४ मा युरोपेली सङ्घमा सामेल भएदेखि नै इस्टोनिया र पोल्याण्डजस्ता देशले रूसका सदस्य राष्ट्रलाई पुटिनविरुद्ध कडा कदम चाल्न आग्रह गर्दै आएका छन् । 'हामीले बाल्टिक र पोलिश साथीहरूको कुरा धेरै चाँडो सुन्नुपर्थ्यो', मरिनले भनिन्। उनले थपिन्, 'लामो समयदेखि युरोपले रूससँग हाम्रो आर्थिक सम्बन्ध बन्द गर्ने, रुसबाट ऊर्जा किन्ने रणनीति बनाइरहेको थियो । हामीले सोचेका थियौं कि यसले युद्धलाई रोक्नेछ । तर यो दृष्टिकोण पूर्णतया गलत साबित भएको छ ।' रूसीहरूलाई आर्थिक सम्बन्ध र प्रतिबन्धको कुनै वास्ता नभएको उनको भनाइ थियो । रासस"
स्याङ्जा २ मा पद्मा अर्यालले घटाइन् धनराज गुरुङसँगको मतान्तर,"स्याङ्जा : स्याङ्जा निर्वाचन क्षेत्र नं २ को प्रदेश २ को मतगणना सुरु भएको छ। कालीगण्डकी गाउँपालिकाको वडा नं १ बाट मतगणना सुरु भएको हो। कालीगण्डकीको मतगणनामा नेकपा एमालेका पद्मा अर्यालले नेपाली कांग्रेसका उम्मेदवार धनराज गुरुङ्सँगको मतान्तरण घटाएकी छन्। यस वडाको गणना सक्दा धनराजको १३ हजार २४० मत छ भने पद्मा अर्यालको ११ हजार ८०५ रहेको छ। उनीहरु बीचको मतान्तरण १ हजार ४३५ रहेको छ। यसअघि गुङले झण्डै २५ सय मतले अग्रता लिएका थिए। यसैगरी, प्रदेशसभातर्फ नेकपा एमालेतर्फका उम्मेदवार बुद्धिमान गुरुङको १ हजार २१५ मत छ भने नेपाली कांग्रेसतर्फका महेश भट्टराईको ३ सय २ मत छ। यस प्रदेश अन्तर्गत कालीगण्डकी गाउँपालिका र चापाकोटका सबै वडाहरु र गल्याङ् नगरपालिकाका केही वडाहरु छन्।"
कांग्रेसले प्रधानमन्त्री दाबी गर्नु स्वाभाविक : माओवादी नेतृ शर्मा,बुटवल : दाङ क्षेत्र नम्बर २ बाट नवनिर्वाचित प्रतिनिधिसभा सदस्य रेखा शर्माले कांग्रेसले प्रधानमन्त्री दाबी गर्नु स्वाभाविक रहेको बताएकी छन्। लुम्बिनीमा आयोजित कार्यक्रममा बोल्दै नेकपा माओवादी केन्द्रकी नेतृ शर्माले गठबन्धनको सरकार बनाउँदा ठूलो दलको हैसियतले नेपाली कांग्रेसको प्रधानमन्त्री दाबी स्वाभाविक रहेको बताएकी हुन्। उनले पार्टीबाट प्रधानमन्त्रीको लागि को आउने भन्ने निर्णय पार्टीको मात्रै भएको बताउँदै यस विषयमा बाहिरबाट टिकाटिप्पणी आवश्यक नरहेको धारणा राखिन्। उनले माओवादी केन्द्रले गठबन्धनमा कुनै घात नगर्ने भन्दै माओवादीलाई विश्वास गर्न आग्रह गरिन्। त्यस्तै उनले लुम्बिनी प्रदेशको राजधानी तोक्ने विषयमा तत्कालीन मुख्यमन्त्री शंकर पोखरेल नेतृत्वमा भएपनि माओवादीको समर्थन र अग्रसरताले सम्भव भएको दावी गरिन्। युवाहरूको जबरजस्ती हस्तक्षेपभन्दा पनि नयाँ भिजन र सोचका साथ अगाडि बढ्दा मुलुक सही मार्गमा जाने जिकिर गरिन्।
"समावेशी, समानता र सद्भावको मोडर्न आर्ट","जनकपुरधाम: मिथिला कला चित्रमार्फत समाज रुपमान्तरणको सशक्त माध्यम बनोस् भन्ने चाहन्छिन् मनिषा साह । उनी भन्छिन्, 'अब मिथिलाको जीवनशैली मात्र होइन, त्यहाँका नारीले भोगेका दुःख र पीडा पनि कलामार्फत व्यक्त गर्ने समय हो । त्यही कामलाई नयाँ ढंगले पस्कने प्रयास नै मोर्डन मिथिला हो । अमेरिकी कलाकार अलेहान्द्रो पोली जुनियर म्यान वनले जनकपुरधाममा सडक कला प्रदर्शनी गर्ने कार्यशालामा उनले बनाएका चित्रमा दाइजो, भ्रुण हत्या, घुम्टो प्रथा, समाजिक तथा सांस्कृति लगायतका सामाजिक समस्या चित्रित छन् । उनका चित्रले महिला अझै सामाजिक बन्धनको सिकार बनेको देखाउँछ । आफूले बनाएका चित्रबारे उनले भनिन्, महिलाले अझै स्वतन्त्र विचार राख्न पाउँदैनन् । आफूले रोजेको बाटोमा हिँड्न र काम गर्न सम्भव नै छैन भन्दा हुन्छ । मनिषाका चित्रमा समाजका नकारात्मक घटनामात्र होइन्, सकारात्मक पाटालाई पनि उतारिएको छ । मिथिलामा घरेलु हिंसा र समाजिक विभेदमात्र होइन, सुन्दर जनजीवन र हँसिला अनुहार पनि छन् । क्यानभासमा सामाजिक विकृति मात्र होइन्, सादगी, सुन्दरता र सभ्यताले सजिएको अनुहारको अर्को हँसिलो पाटो पनि देखाउने प्रयास गरेको छ, उनले भनिन् । कलाकार अलेहान्द्रो अल्पसंख्यक र सामाजिक रुपमा बहिष्कृत समुदायहरुको आवाजको प्रवर्द्धन र सम्मानमा आयोजना गरिएको कार्यक्रममा सहभागी हुन जनकपुरधाम आएको अमेरिकी दूतावासका मिडिया संयोजक अपार पौडेलले जानकारी दिए । अमेरिकाको क्यालिफोर्नियास्थित लस एन्जलसबाट आएका म्यान वनले नेपाली कला समूह आर्टुडियोसँगको सहकार्यमा जनकपुरका स्थानीय कलाकारसँग सहकार्य गरी मिथिलाको जीवन्त कला र बहुसांस्कृतिक समाजलाई कलाको माध्यमबाट प्रदर्शन गर्न यो परियोजना सञ्चालन गर्न लागेको हो । नेपाली म्युरल (भित्ते चित्र) चित्रकार, ग्राफिटी (भित्ते लेखन) कलाकार, लोक र परम्परागत कलाका कलाकार तथा सर्जकहरुको समूहले जनकपुरधामस्थित गंगासागर घाटमा प्रत्यक्ष कलाकार्यशालामा भाग लिनेछन् । अर्को हप्ता नेपाली कलाकारले अल्पसंख्यक समावेशिताको परिकल्पना समेटिएको भित्ते चित्र डिजाइनमा म्यान वनसँग संयुक्त रुपमा काम गर्नेछन् । अन्तिम चरणमा पूर्ण भित्ते चित्र सार्वजनिक गरिने अमेरिकी दूतावासका संस्कृति मामिला प्रमुख सारा नाईटले जनाएका छन् । कलाको दूतका रूपमा नेपाल रहँदा म्यान वनले सामाजिक समावेशिता र समानताका विषयमा म्यान वनले आफ्नै काम र विरोध कला भित्र चित्रमार्फत प्रस्तुत गरेका थिए । यो कार्यक्रममा नेपाली कलाकार सुदीप बल्ला, खेमबहादुर पाल्पाली, किरण महर्जन, मनिषा साह सहभागी हुनेछन् ।"
दुई दशक अघिको संयोग,"दोहा : फुटबल पनि एउटा साइकलजस्तै घुमिरहेको हुन्छ। दुई दशक अघि समूह चरणमा भिडेका पोर्चुगल र दक्षिण कोरिया फेरि एकपटक आमनेसामने हुन लागेका छन्। सुरुवाती दुई खेलमा घाना र उरुग्वेलाई पराजित गरेको फर्नान्डो सान्तोसको टिम पोर्चुगल समूह विजेता बन्ने अभियानमा छ। त्यसैले समूह चरणको अन्तिम खेलमा स्पष्ट तीन अंकको जितसहित उच्च मनोबललाई कायमै राख्नु पोर्चुगलको प्रमुख उद्देश्य हो। नकआउट चरणमा पुगिसकेकाले सान्तोसले टोलीका प्रमुख खेलाडीलाई विश्राम दिने सम्भावना पनि छ। तर, एसियाली मुलुकविरुद्ध एजुकेसन सिटी रंगशालामा भेट हुँदा पोर्चुगलले समूह एचको कोटा पूरा गर्ने खेलका रूपमा मात्रै लिने छैन, दुई दशक अगाडिको हारको बदला पनि लिने योजना बुनेको छ। यसअघि यी दुई टोली विश्व फुटबलको सबैभन्दा लोकप्रिय प्रतियोगितामा एक पटक मात्र भिडेका थिए। सन् २००२ मा समूह चरणको अन्तिम खेलमै भएको त्यो भेटमा दक्षिण कोरियाले पोर्चुगललाई १० गोलले पराजित गरेको थियो। सोही हारका कारण पोर्चुगल समूह चरणबाटै घर फर्किनु परेको थियो। यसपाली कोरियाका लागि यो खेल सबैथोक हो। पोर्चुगलविरुद्धको जित सहज रुपमा नकआउट चरणमा पुग्ने बाटो पनि हो। यसका लागि उरुग्वेले साँघुरो नतिजामा घानालाई पराजित गर्नुपर्नेछ। पाउलो मेन्टोको टोली दक्षिण कोरियाले विश्वकपमा खेलेका पछिल्ला सातमध्ये पाँच खेलमा हार बेहोरेको छ भने एक जित र एक बराबरी नतिजा निकालेको छ। तर, समूह चरणको अन्तिम खेलमा तेस्रो पटक जित निकाल्ने लक्ष्यमा रहनेछ, कोरियाली टिम। सन् २००२ मा पोर्चुगल र सन् २०१८ मा अन्तिम खेलमा जर्मनीलाई पराजित गरेको कोरियाले दुवै टोलीलाई प्रतियोगिताबाट बाहिर निकालेको थियो। एजुकेसन सिटी रंगशालामा पहिलो गोलको विशेष अर्थ रहनेछ। किनभने, क्रिस्टियानो रोनाल्डोले विश्वकपमा पहिले गोल गरेका कुनै पनि खेलमा पोर्चुगल हारेको छैन। विश्वकपमा पहिलो गोल गरेका पछिल्ला १८ खेलमध्ये पोचुर्गलले १५ वटा जितेको छ भने तीन खेलमा बराबरी खेलेको छ। घानाविरुद्धको खेलमा रातो कार्ड पाएका कोरियाली मुख्य प्रशिक्षक बेन्टो यो खेलमा टच लाइनमा अनुपस्थित हुनेछन्। घानाविरुद्ध २२ गोलको नतिजामा पराजित हुँदा रेफ्री एन्थोनी टेलरको निर्णयप्रति देखाएको तीव्र असन्तुष्टिका कारण उनले रातो कार्ड सामना गर्नुपरेको थियो। अन्तिम समयमा उनको टोलीले कर्नर पाए पनि रेफ्रीले खेल सकिएको सिठ्ठी बजाएपछि उनी आक्रोसित बनेका थिए। हामीले अन्य खेलमा जस्तै तयारी जारी राख्नुपर्छ। यसो भएमा मात्रै हामी आफ्नो रणनीतिमा सफल हुन सक्छौं, कोरियाका सहायक प्रशिक्षक सर्जियो कोस्टाले खेलपछि भनेका थिए, पोर्चुगलविरुद्धको खेलमा बेन्टो उपलब्ध हुने छैनन्। यो हाम्रा लागि ठूलो घाटा हो। तर, उनको अनुपस्थितिमा पनि हामी एकजुट हुनेछौं।"
कपिलवस्तुमा भारतीय नागरिकमाथि गोली प्रहार,बुटवल : कपिलवस्तुको मायादेवी गाउँपालिकामा गोली प्रहारबाट एक भारतीय नागरिक घाइते भएका छन् । गाउँपालिकाको वडा नम्बर ४ चाकरचौडास्थित एक होटलमा भारत सिद्धार्थनगरको अलिगढवाका ३५ वर्षीया इरशाद खानमाथि गोली प्रहार भएको हो । खानको काँध र कम्मरमा गोली लागेको कपिलवस्तु प्रहरी उपरीक्षक प्रेमबहादुर बस्नेतले जानकारी दिए । घाइते खानलाई उपचारका लागि भारतको गोरखपुर मेडिकल कलेज लगिएको छ। प्रहरी स्रोतका अनुसार पैंसाको लेनदेनको विषयमा गोली प्रहार भएको हो। अर्कै व्यक्तिलाई ताकेको गोली खानलाई लागेको अनुमान प्रहरीले गरेको छ । प्रहरी कार्यालय कपिलवस्तुले घटनामा संलग्नको खोजी भइरहेको जनाएको छ ।
"टरिगाउँ एरपोर्टको इन्धन डिपो भरियो, जहाज आएन","दाङ: दाङको टरिगाउँ एरपोर्टमा इन्धन डिपोको मुद्दाले धेरै चर्चा पायो । हवाइ इन्धन एरपोर्टमा उपलब्ध नहुँदा हवाई सेवा नियमित नभएको र भाडा महँगो भएको भनियो । त्यसको समाधानको लागि सरोकारवालाको पहलमा एरपोर्टमा इन्धन डिपोको संरचना निर्माण भयो। इन्धन डिपोको योजना सफल पनि भयो, एरपोर्टमा इन्धन डिपोको पूर्वाधार निर्माण भयो । अहिले जहाजसम्म इन्धन लैजाने बाउजर पनि तयारी अवस्थामा राखिएको छ । डिपोमा एक महिना पुग्ने इन्धन स्टक समेत गरिएको छ । तर इन्धन प्रयोग गर्ने जहान टरिगाउँ एरपोर्टमा १५ दिन यतादेखि आएको छैन । इन्धन डिपोबाट हवाई इन्धन सञ्चालन गर्न नेपाल आयल निगम नेपालगञ्जको टिमल केही दिनदेखि दाङमै बसिरहेको छ । नेपालगञ्ज कार्यालयका प्रमुखसहितको टोली र केन्द्रको उड्ययन तर्फको सहायक प्रबन्धकसहितको टोली एयरपोर्टमै छ । तर नेपाल एरलाइन्सको जहाजले भने दाङमा १५ दिनदेखि सेवा नदिँदा इन्धन डिपोको इन्धन एरपोर्टसम्म पुर्याउने योजनामा रहेको निगमको टोलीले हवाइ जहाजसम्म तेल पुर्याउन सकेको छैन । जहाज मर्मत गर्नुपर्ने भएकाले सेवा प्रभावित भएको नेपाल वायु सेवा निगमले जनाएको छ । यहाँ इन्धनको व्यवस्था भइसक्यो, जहान आउँदैन, आयल निगमका एक कर्मचारीले भने, जहाज आयो भने पो तेल दिने हो हामी त जहाज कुरेर बसेका छौँ । गत वर्षको साउनदेखि निर्माण थालिएको डिपोलाई आवश्यक संरचना पारिएको छ । प्रारम्भिक परीक्षण गरेर पूर्णरुपमा सञ्चालन गर्ने तयारी गरेको निगमले एक सातादेखि प्रयास थाले पनि सफल भएको छैन । नेपालगञ्ज डिपो प्रमुख दूर्गा पछाईले हवाई इन्धन डिपोमा पूरा इन्धन रहेको बताइन । हामी पूर्णरुपमा तयारीमा बसेका छौँ,' उनले भनिन्, जहाज आएमा सहजै तेल भर्ने अवस्था छ, अहिले इन्धन डिपोमा ४१ हजार लिटर हवाई इन्धन स्टक छ । ३० हजार डिपोमा, ११ हजार बाउजरमा राखिएको छ।' अहिलेको उडान अनुसार एक महिनाभन्दा बढी समयका लागि इन्धन जगेडा हुने उनले बताइन । नेपाल आयल निगमका एभिएसन विभागका सहायक प्रबन्धक उपेन्द्रकुमार सुवेदीले टरिगाउँ एरपोर्टमा स्थापना भएको इन्धन डिपोले बिहान सबेरैदेखि रातिसम्म सेवा दिने बताए। निगमले टरिगाउँ इन्धन डिपोबाट निजी हवाई कम्पनीलाई पनि हवाई इन्धन दिने उनले बताए । नेपाल एरलायन्सका लागि मात्र होइन हामी सबैलाई सेवा दिन्छौँ । हामीले निजी सेवा प्रदायक कम्पनीलाई पनि इन्धन सेवा उपलब्ध गराउने छौँ । तुलसीपुर डिपोका प्रमुख विपिन श्रेष्ठले हवाई इन्धन डिपोको सम्पूर्ण परीक्षण सकेको र अब प्रयोग गर्न बाँकी रहेको बताए । अहिले हामी तेल भरेर बसेका छौ, उनले भने, इन्धन पूरा छ। जहाज आएको छैन । डिपोमा इन्धन भण्डारण गर्न ३० हजार लिटर क्षमताको ट्यांक छ भने जहाजमा तेल रिफिल गर्न ११ हजार लिटर क्षमताको बाउजर (ट्यांकर) तयारी अवस्थामा छ। इन्धन डिपो नहुँदा टरिगाउँ विमानस्थलमा उडान भर्ने जहाजले दुईतिर उडानका लागि इन्धन ढुवानी गरिरहेको अवस्थामा डिपो सञ्चालनमा आए पछि यो सहजता हुनेछ। इन्धन बोकेर ल्याउनु पर्दा जहाँजले सिट क्षमता अनुसारको पुरै यात्रु बोक्न पाएका थिएनन भने हवाई भाडासमेत महंगो पर्ने गरेको छ । टरिगाउँ विमानस्थलमा अहिले १९ सिटे ट्वीनेटर जहाजमात्रै संचालनमा छ । टर्मिनल भवनको पश्चिमतिर इन्धन डिपो स्थापना गरिएको छ । करिब डेढ करोड लागतमा डिपोको निर्माण गरिएको हो । न्यू ड्राइभन एमसी फाल्गुनान्दले इन्धन डिपोको निर्माण गरेको हो। पुरानो टरिगाउँ विमानस्थल विभिन्न समयमा बन्द हुँदै संचालन हुने गरेको छ । विमानस्थलमा ७ सय मिटर लम्बाइ र ३० मिटर चौडाइको धावनमार्ग मात्रै कालोपत्रे भएकाले ट्विनेटर विमानमात्रै अवतरण गर्न सक्छन् । विमानस्थलमा कालोपत्रे नहुँदै त्योभन्दा ठूला जहाज आउने गरेका थिए।"
७३ प्रतिशत उम्मेदवारको जमानत जफत,"तानसेनदाङ : लुम्बिनी प्रदेशको पाल्पा र दाङ जिल्लामा प्रतिनिधिसभा र प्रदेशसभाका उम्मेदवारमध्ये ७३ प्रतिशतले जमानत नै जोगाउन सकेनन्। रोचक कुरा त के छ भने पाल्पाका दुई प्रतिनिधिसभा सदस्य र चार प्रदेशसभा सदस्यका लागि भएको निर्वाचनमा विजेता ६ र उपविजेता ६ बाहेक सबैको जमानत जफत भएको छ। जिल्लाका प्रतिनिधिसभा र प्रदेशसभाका ३३ जनाको उम्मेदवारहरूको जमानत जफत भएको छ। कुल सदर मतको १० प्रतिशत मत नपाएको उम्मेदवारको जमानत जफत हुने कानुनी प्रावधान रहेको छ। निर्वाचन आयोगले उम्मेदवारी मनोनयनको क्रममा प्रतिनिधिसभा सदस्यको लागि १० हजार रुपैयाँ र प्रदेशसभा सदस्यको ५ हजार रुपैयाँ शुल्क तोकेको थियो। पाल्पाका प्रतिनिधिसभाका १९ जना र प्रदेशसभाका १४ जना उम्मेदवारहरूको जमानत जफतबाट मात्र आयोगले २ लाख ६० हजार रुपैयाँ आम्दानी गरेको छ। पाल्पा१ का विजेता एमालेका नारायणप्रसाद आचार्य (३१ हजार १ सय ३) र निकटतम प्रतिद्वन्द्वी कांग्रेसका ज्ञानबहादुर गाहा (२० हजार २ सय ५६) ले मात्रै जमानत जोगाए। यो निर्वाचन क्षेत्रका मेहरमान राना, ज्ञानबहादुर सिंजाली, थम्मनबहादुर बुढा मगर, उजरसिंह दर्लामी, विपिन कँडेल, राजु सुनार, नारायण न्यौपाने र डोलराज तिमिल्सिनासहित आठ जनाको जमानत जफत भएको छ। पाल्पा १(१) मा प्रदेशसभामा विजयी एमालेका राजुप्रसाद श्रेष्ठ (१७ हजार ६ सय ४२) र निकटतम प्रतिद्वन्द्वी कांग्रेसका श्यामकान्त खनाल (१२ हजार २ सय ५२) ले मात्र जमानत जोगाए। पूर्णबहादुर रुचाल, डुलबहादुर गाहा र भीमसेन सुनारी मगरको जमानत जफत भयो। क्षेत्र नंं १(२) मा लालबहादुर दर्लामी, लक्ष्मणप्रसाद पंगेनी र टीकबहादुर रानाले जफत जोगाउन सकेनन्। पाल्पा क्षेत्र नं २ मा सोमप्रसाद गैरे, मनबहादुर दर्लामी, हुमबहादुर थापा मगर, उपेन्द्रराज गहिरे, खडानन्द गैरे, देवबहादुर हिस्की, दुरपता सोमै, ताराबहादुर, जीवलाल सुवेदी, शिवसुन्दर धुख्या र केशरबहादुर आले गरी ११ जनाको जमानत जफत भएको छ। पाल्पा क्षेत्र नंं २ (१) मा प्रदेशसभामा कांग्रेसका वीरबहादुर राना र एमालेका परशुराम भट्टराईले मात्रै जमानत जोगाए।"
उषा राईका हत्यारालाई कारवाहीको माग गर्दै धरानबासी आन्दोलित,धरान : धरान १३ कि एकल महिला उषा राईको हत्यामा संलग्न अभियुक्तलाई तत्काल पक्राउ गरी कारवाहीको माग गर्दै स्थानीय आन्दोलित भएका छन् । धरान १३ सूर्यमार्गमा भेला भएका महिलाले नारा जुलुस लगाउँदै हत्यमा संलग्नलाई तत्काल पक्राउ गर्न माग गरेका छन् । आन्दोलनकारीले नारा जुलुस लगाउँदै प्रहरी कार्यालय घेराउ गरेपछि केहीबेर तनाव भएको थियो । नारा जुलुस लगाउँदै धरान बजार परिक्रमा गरेका आन्दोलनकारीले इलाका प्रहरी कार्यालय धरानमा धर्ना दिएका छन् । उषाको हत्यमा दर्जन बढी जनजागृती आमा समूहका पदाधिकारीले हत्या गरेको भन्दै ती सबैलाई पक्राउ गर्नुपर्ने महिला अधिकारकर्मी गोमा तामाङले बताइन् । उनले हत्यामा संलग्नलाई प्रहरीले पक्राउ नगरेकाले दबाबस्वरुप आन्दोलन गरेको बताइन्। इलाका प्रहरी कार्यालय धरानका डीएसपी बुद्ध श्रेष्ठले हत्यामा संलग्न मुख्य अभियुक्त उर्मिला राईलाई पक्राउ गरी अनुसन्धान थालेको बताए । उनले प्रहरीले कानुनी कारवाही अगाडि बढाइरहेको अवस्थामा उषाको हत्याको विषयलाई राजनीतिकरण गरी अनावश्यक दबाब सिर्जना गरिएको बताए । डीएसपी श्रेष्ठले उषाको हत्यामा संलग्न सबैलाई पक्राउ गरी कारवाही गरिने भएकाले सबैलाई संयमित हुन अग्रह गरेका छन् ।
विश्वकपले बढायो चहलपहल,"पोखरा : पोखरेली फुटबल भनेपछि हुरुक्क हुन्छन्। लाहुरेहरूको बाक्लो उपस्थित रहेको यस सहरमा उनीहरू फुटबल हेर्न निकै रुचाउँछन्। पोखरामा प्रत्येक वर्ष आयोजना हुने आहारारा गोल्डकपमा पनि यस्तै रौनकता देखिने गर्छ। २०५८ सालमा क्याराभान गोल्डकपबाट सुरु भएको प्रतियोगिता त्यसपछिका संस्करण आहाराराको नाममा सञ्चालन हुँदै आएको छ। मोफसलको चर्चित प्रतियोगिता हेर्न युवा मात्रै होइन, सेवा निवृत्त लाहुरेहरूको उपस्थिति पनि बाक्लै हुने गर्छ। यही फुटबल संस्कृतिले पोखरेली युवामा फिफा विश्वकपको पारो पनि निकै बढाएको छ। फिफा विश्वकप सुरु भएदेखि नै यहाँका फुटबलप्रेमीले रेस्टुरेन्ट र खुला स्थानमा जमघट भएर फुटबल हेर्ने गरेका छन्। धेरै युवाहरू पोखराको लेकसाइडका रेस्टुरेन्टहरूमा जम्मा भएर फुटबल हेर्ने गरेका छन्। गाउँघरमा पनि युवाहरू एउटै घरमा जम्मा भएर फुटबल हेर्ने क्रम बढेको छ। पोखराको प्याराडिसो स्पोर्ट्स एन्ड ग्रिलबारमा फुटबल हेर्दै गरेका अमित शर्मा ठूलो पर्दामा साथीहरूसँग फुटबल हेर्नुको मज्जा बेग्लै हुने बताउँछन्। बेलायतका पर्यटक एड्मले पनि यहाँको बारमा बसेर फुटबल हेरिरहेको बताए। पोखराको प्याराडिसो स्पोर्ट्स बार एन्ड ग्रिल, ओपन हाउस, पोखरा पिज्जा हाउसलगायत धेरै जसो रेस्टुरेन्टहरूमा फुटबल हेर्न व्यवस्था मिलाइएको छ। अर्जेन्टिना, ब्राजिल, फ्रान्स, इङ्ल्यान्डजस्ता टोलीको खेल हुँदा फुटबल हेर्नेको घुइँचो लाग्ने प्याराडिसो स्पोर्ट्स बार एन्ड ग्रिलका सञ्चालक गोपी भट्टराईले बताए। पोखरा घुम्न आएका पर्यटकको पहिलो रोजाई पनि बार नै भएको अखिल नेपाल फुटबल संघ कास्कीका पूर्वअध्यक्ष समेत रहेका भट्टराई बताउँछन्। बुधबार राति अर्जेन्टिना र पोल्यान्डबीचको खेल हेर्ने ग्राहकको उपस्थिति बाक्लै रहेको प्याराडिसो स्पोर्ट्स बार एन्ड ग्रिलका मेनेजर हरि पौडेलले बताए। विश्वकप सुरु भएपछि लेकसाइडमा पर्यटकको चलहपहल पनि निकै बढेको रेस्टुरेन्ट एन्ड बार एसोसिएसन अफ नेपाल पोखराका अध्यक्ष नरेश भट्टराईले बताए। स्थानीय युवा र यहाँ घुम्न आएका विदेशी पर्यटकले समेत विश्वकप हेर्ने भएकाले चहलपहल बढेको उनले बताए। पोखरामा यति बेला विभिन्न देशका पर्यटक भ्रमणमा आएका छन्। चिनियाँ पर्यटक भने कोरोनापछि आएका छैनन्। चीन सरकारले आफ्ना नागरिकलाई विदेश यात्रा गर्न रोक लगाएकाले उनीहरू नआएका हुन्। कोरोना अघिसम्म भारतीय पर्यटकपछि चिनियाँ पर्यटक धेरै आउने गरेका थिए।"
"समानुपातिकमा एमाले पहिलो, कांग्रेस दोस्रो","काठमाडौं : यही मंसिर ४ मा सम्पन्न भएको प्रतिनिधिसभा तथा प्रदेशसभा सदस्य निर्वाचनको प्रतिनिधिसभा सदस्यको समानुपातिक प्रणालीतर्फ हालसम्म एक करोड तीन लाख ८२ हजार ८५ मतगणना सम्पन्न भएको छ । निर्वाचन आयोगको सूचना प्रणालीमा प्रविष्ट भएअनुसार उक्त प्रणालीतर्फ गणना भएको ९४ दशमलव ६१ प्रतिशतमा नेकपा (एमाले)ले २७ लाख ७३ हजार नौ सय ९९ मत प्राप्त गरेको छ भने नेपाली कांग्रेसले २६ लाख ४४ हजार दुई सय ४१ मतसहित दोस्रो स्थानमा रहेको छ । नेपाल कम्युनिष्ट पार्टी (माओवादी केन्द्र र नेपाल समाजवादी पार्टी) ले ११ लाख ६१ हजार दुई सय ५६, राष्ट्रिय स्वतन्त्र पार्टीले ११ लाख १९ हजार नौ सय ९६, राष्ट्रिय प्रजातन्त्र पार्टीले पाँच लाख ८५ हजार नौ सय २१, जनता समाजवादी पार्टी नेपालले चार लाख २० हजार नौ सय ३१ र जनमत पार्टीले तीन लाख ९४ हजार तीन सय ४५ मत प्राप्त गरेका छन् । प्रतिनिधिसभामा प्रत्यक्षतर्फ एक सय ६५ क्षेत्रमध्ये एक सय ६२ क्षेत्रको परिणाम सार्वजनिक भइसकेको छ । स्याङ्जा क्षेत्र नं २, दोलखा र बाजुराको परिणाम आउन बाँकी छ ।"
मुचुल्का गरिएको भन्दा बढी मतपत्र भेटिएपछि बाजुरामा मत गणना स्थगित,"बाजुरा : मतपेटीका शिल गर्दा मुचुल्का गरिएको भन्दा बढी मतपत्र देखिएपछि बाजुराको मतगणना रोकिएको छ। हिमाली गाउँपालिका ६ धिम मतदान केन्द्रको मतपेटीकामा मुचुल्का गरिएको भन्दा ४० भोट बढी भेटिएपछि मतगणना रोकिएको हो। षड्यन्त्रपूर्वक तरिकाले मतपेटीका भित्र मत राखिएको आशंका देखिएकोले मतगणना रोकिएको नेकपा एमालेले बताएको छ। प्रतिनिधि सभाको मतगणना गर्दा मतदान अधिकृतले मुचुल्का गरेको भन्दा ४० मत बढी गणनामा देखिएका छन्। हिमाली गाउँपालिका ६ मा (क) र (ख) गरि कुल मतदाता १७२६ रहेका छन्। तीमध्ये मुचुल्कामा १४५० मत खसेको उल्लेख गरिएको छ। गणना स्थलमा भने ४० भोट भेटिएको छ। हिमाली गाउँपालिका नेपाली कांग्रेसका उम्मेदवार बद्री पाण्डेको गृह पालिका हो। नेकपा एमालेले १६ बुथ कब्जा गरेको भनेकोमध्ये एक हिमाली ६ पनि हो। जहाँ उम्मेदवार पाण्डे नेतृत्वको टोली आएर बुथ कब्जा गरेका र मतदान गर्ने समय सकिएपछि कोठामा लिएर ६ सय बढी मत खसाइएको आरोप नेकपा एमालेले लगाउँदै आएको छ। हिमाली ६ स्थानीय तह निर्वाचनमा नेकपा एमालेले जितेको वडा हो। मतदान अधिकृत लगायतका कर्मचारी, सुरक्षा निकाय सबैलाई प्रभावमा राखेर एकलौटी कब्जा शैलीमा मतदान गरेपछि शिलबन्दी गर्दा संख्या एकीन नभएको हुन सक्ने आरोप एमालेको छ। बद्मासी गरिएको कुरा प्रष्ट खुलिसकेकोले मतगणना छानवीनपछि मात्रै सुरु गरिनु पर्ने नेकपा एमालेका उम्मेदवार कर्णबहादुर थापाले बताएका छन्। अहिले प्रतिनिधि सभाको मतगणना स्थगित छ। हालसम्म बडीमालिका नगरपालिका १ को (क) बुथबाहेक सबै वडाको मतगणना भइसकेको छ। भने हिमाली गाउँपालिका ५ र ७ बाहेकको मत गणना गरिएको छ। तीमध्ये हिमाली ६ को मत गणनामा विवाद देखिएको हो। हालसम्मको नजिता हेर्दा बद्री पाण्डेले ५३९९ मत ल्याएका छन्। भने कर्णबहादुर थापाले ४१३० मत ल्याएका छन्। पाण्डेले १२६९ मतको अग्रता छ। हिमाली कांग्रेस र बडिमालिका नेकपा एमालेले जितेको पालिका हो।"
काभ्रेपलाञ्चोकमा ३२ हजार मत बदर,"काभ्रे : यही मङ्सिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनमा काभ्रेपलाञ्चोकमा ३२ हजार चार सय ५५ मत बदर भएको छ । प्रत्यक्ष तथा समानुपातिक दुवैतर्फ तीन दशमलव सात प्रतिशत मत बदर भएको हो । जिल्लामा एक लाख ८७ हजार तीन सय ३० जनाले मतदान गरेका थिए । जिल्लामा तीन लाख १० हजार ६३ मतदाता रहेका थिए । जिल्ला निर्वाचन अधिकारी उमेशकुमार राईका अनुसार ८६ हजार चार सय ६२ महिला तथा एक लाख आठ हजार ६८ पुरुष मतदाता मतदानमा सहभागी भएका थिए । क्षेत्र नं १ मा कुल खसेको मतमा प्रत्यक्षतर्फ चार हजार चार सय २६ तथा समानुपातिकतर्फ तीन हजार सात सय २२ मत बदर भएको छ । क्षेत्र नं १ प्रदेशसभा (१) मा प्रत्यक्षतर्फ एक हजार पाँच सय ८४, प्रदेशसभा (२) मा प्रत्यक्षतर्फ एक हजार चार सय ६३ तथा प्रदेशसभा (१) र (२) मा समानुपातिकतर्फ चार हजार आठ सय ७२ मत बदर भएका थिए । क्षेत्र नं २ मा प्रत्यक्षतर्फ तीन हजार आठ सय ३७, समानुपातिकतर्फ तीन हजार नौ सय १३ तथा क्षेत्र नं २ (१) मा प्रत्यक्षतर्फ एक हजार चार सय ५१, क्षेत्र नं २ (२) मा एक हजार सात सय ५१ तथा समानुपातिकतर्फ पाँच हजार चार सय २६ मत बदर भएका थिए । यसैबीच प्रतिनिधिसभा तथा प्रदेशसभा निर्वाचनमा प्रत्यक्षतर्फको मतपरिणामअनुसार काभ्रेपलाञ्चोकका ५० उम्मेदवारको जमानत जफत भएको छ । प्रत्यक्षतर्फ प्रतिनिधिसभा र प्रदेशसभा गरी जम्मा ६४ को उम्मेदवारी कायम भएको थियो । धरौटी जोगाउन नसक्ने उम्मेदवार ७८ प्रतिशत छन् । रासस"
स्याङ्जा२ मा धनराज गुरुङ २४२१ मतले अगाडि,स्याङ्जा : स्याङ्जा निर्वाचन क्षेत्र नम्बर २ मा प्रतिनिधिसभा सदस्यका उम्मेदवार कांग्रेसका धनराज गुरुङ २४२१ मतान्तरले अघि छन्। पछिल्लो मतपरिणामअनुसार गठबन्धनका साझा उम्मेदवार गुरुङले ९९८१ मत प्राप्त गरेका छन्। उनका निकटतम प्रतिद्वन्द्वी नेकपा एमालेका पद्मा अर्यालले ७५६० मत प्राप्त गरी दोस्रो स्थानमा छिन्। राष्ट्रिय स्वतन्त्र पार्टीका टिकराज गुरुङ ४१७६ मत प्राप्त गरेका छन्।
च्याउ सरी सहकारी,"छरिएको पुँजी एकत्रित गरी सामूहिक हितमा लगाउने प्रणाली हो, सहकारी। उस्तै पृष्ठभूमि भएकाहरू मिलेर सहकारी बनाएर सेयर सदस्यहरूको हितअनुकूल काम गर्नु सहकारीको उद्देश्य हुनुपर्छ। तर नेपालमा सहकारी भनेको केही मुठ्ठीभर र टाठाबाट मान्छेहरूले नाफा कमाउने माध्यम भएको छ। बैंकिङ पहुँच नभएकाहरूसँग चर्को ब्याज असुलेर नाफा खान पल्केकाहरू एउटा, दुइटा होइन धेरै सहकारी चलाउँछन्। जबकि एकजना व्यक्ति धेरै सहकारीमा बस्नै मिल्दैन। स्वार्थैस्वार्थमा खुलेका सहकारी बग्रेल्ती छन्। कुनै वर्ष छैन कुनै न कुनै सहकारी नडुबेको र सहकारीका सेयर सदस्य नठगिएको छ। यस्तो किन छ भने सहकारीको नियमन निकै फितलो छ। सहकारी धेरै छन्। नियमनकारी निकाय शक्तिहीन छ। त्यसैले सहकारीमा धेरै बेथिति छ। एउटा बेथिति के भने एउटै घर वा भवनमा धेरै सहकारी। एकै प्रकृतिका संस्थाको कार्यालय रहेको भवन वा घरमा अर्को संस्थाको कार्यालय स्थापना गर्न पाइने छैन भनेर सहकारी मापदण्ड २०६८ मा प्रष्टै भनिएको छ। र, एउटै भवन वा घरमा एकभन्दा बढी एकै प्रकृतिको संस्थाहरूको कार्यालय भएमा पछि खोलिएको संस्थाको कार्यालय अन्य उपयुक्त ठाउँमा सार्न कार्यालयले निर्देशन दिन सक्ने पनि त्यही मापदण्डमा उल्लेख छ। तर राजधानी काठमाडौं जहाँ, नियमनकारी संस्था पनि छ, त्यहाँ नै यो मापदण्ड सबैभन्दा धेरै मिचिएको छ। काठमाडौं न्युरोडको पशुपति प्लाजाका तलापिच्छे सहकारी छन्। त्यहाँ १० वटा सहकारीको कार्यालय छ। कोटेश्वर चोकको एउटा भवनमा ६ वटा सहकारी छन्। न्युरोडकै बिरा कम्पेक्समा ५ वटा कार्यालय छन्। न्युरोडको कुरा गर्ने हो भने यहाँ मात्रै ५ सयको हाराहारीमा सहकारी छन्। अरू थुप्रै चोक र गल्लीहरूमा च्याउ सरी सहकारी खुलेका छन्। नियमन गर्ने निकाय कमजोर छ। अनुगमन पूरापूर गर्नै सक्दैन। पछिल्लो समय सहकारीलाई स्थानीय तह मातहत पनि राखिएको छ। कतिपय प्रदेशको मातहत छन्। तर पैसाको कारोबार गर्ने सहकारीको अनुगमन र नियमन गर्ने पालिका र प्रदेश तहमा मात्रै होइन संघीय तहमा पर्याप्त जनशक्ति छैन। जानकार र विज्ञको अभाव छ। बैंक वित्तीय संस्थाहरूका हकमा अनुगमन र नियमन नेपाल राष्ट्र बैंकले गर्छ। झन्डै बैंक वित्तीय संस्थाकै जस्तो काम गर्ने अर्थात् बचत संकलन र ऋण प्रवाह गर्ने सहकारीहरूलाई सरकारले उचित नियमन गर्न सकेको छैन। मानिसहरू ठगिएको ठगियै छन्। तर सरकारको कानमा बतास लागेको छैन। देशभर २९ हजार सहकारी छन्। के तिनले उत्पादनका लागि योगदान गरेका छन् ? कि पैसाको व्यापार गरेका छन् ? कमजोर नियमनको फाइदा लिन चाहनेहरूको संख्या कति छ ? किन सहकारी बचत तथा ऋणमात्रै विधामा खुल्छन् ? यसको गम्भीर समीक्षा सरकारले गर्नुपर्ने हो कि होइन ? तर निमुखा नागरिक भर्सेला परोस् भन्नेखाले छ हाम्रो राज्य। त्यसैले न कुनै नियन्त्रण छ न कुनै सजाय। बैंकहरू त मर्जमा लगिरहेको अवस्थामा सहकारीहरू चाहिँ च्याउ सरी किन ? एउटै भवनमा धेरै सहकारीको सट्टा एउटै बनाए हुन्न ? सेयर सदस्यले बनाउन चाहेनन्, सञ्चालकले रुचि देखाउँदैनन् भने सरकारले नै बैंकहरूको जस्तै फोर्सफुल मर्जको नीति ल्याउन सक्दैन ? सक्नुपर्छ। ज्याला मजदुरी गरेर दिनदिनै बचत गरेको पैसा सहकारीमा राख्दा जोखिममा पर्नु हुँदैन। सहकारीमा बचत गर्नेहरू निमुखा छन्, सर्वसाधारण छन्, बैंकिङ पहुँच नभएकाहरू छन्। तिनको धनको सुरक्षा राज्यले गर्नुपर्छ। सहकारीमा लगाम जरुरी छ।"
अब बस्नुपर्दैन धुलाम्य चिसो भुइँमा,"दैलेख : दैलेखको ठाटीकाँध गाउँपालिका२ की जानकी थापा कक्षा १ मा पढ्छिन्। गाउँकै जनता आधारभूत विद्यालयकी छात्रा उनी कहिले खुला चौर त, कहिले चिसो र धुलाम्य भुइँमा बसेर पढ्न बाध्य थिइन्। ठिहियाउने चिसोमा पनि भुइँमै बसेर पढ्नुपर्ने बाध्यता थियो। यही कारण उनी विद्यालय नियमित आउँदैन थिइन्। यही विद्यालयको बाल विकासमा अध्ययनरत सन्देश थापा फोहोर र अव्यवस्थित कोठामा बसेर पढ्न बाध्य थिए। अब भने उनीहरूलाई चिसो र धुलाम्य भुइँमा बसेर पढ्नुपर्ने बाध्यता अन्त्य भएको छ। उनीहरूजस्तै यहाँका बाल विकास, कक्षा १, २ र ३ मा अध्ययनरत बालबालिकाहरू सफा र चिटिक्क परेको कक्षा कोठामा बसेर पढ्न पाइरहेका छन्। गाउँपालिकाका २१ वटा विद्यालयलाई पिफर्म र जुट कार्पेट र बालमैत्री टेबल सहयोग भएको छ। जसका कारण बालबालिकाको बसाइँ व्यवस्थापनसँगै पठनपाठनमा सहज भएको छ। चिसो भुइँमा धुलोमा बसेर पढ्नुपर्ने बाध्यताको अन्त्य, बालबालिकाको विद्यालय नियमिततामा वृद्धि तथा सिकाइ गुणस्तरसँगै प्रभावकारी बनाउन सामग्रीहरू सहयोग गरिएको हो। मालिका मावि पाँचलाका शिक्षिका बिमाकुमारी सिजापति रोकायले बालबालिकाहरूले बालबालिकाको बसाइँ व्यवस्थापनका लागि पिफर्म र जुट कार्पेट सहयोग पाएपछि कक्षा कोठाको मुहार नै फेरिएको बताइन्। बालबालिकाहरू चिसो भुइँमा धुलोमा बसेर पढ्न बाध्य थिए। अब त्यो समस्या हटेर गएको छ, उनले भनिन्। बसाइँ व्यवस्थापनपछि बालबालिकाहरूको विद्यालय नियमिततामा वृद्धि भएको उनको भनाइ छ। विद्यालयका प्रधानाध्यापक धीरबहादुर शाहीले बाल विकास, कक्षा १ र २ को कक्षा कोठा व्यवस्थापनका लागि पाएको सहयोगले शैक्षिक गुणस्तर सुधारमा सहयोग पुयाएको बताए। कार्पेट, पिफर्म तथा उमेरअनुसारका बालमैत्री टेबलहरूले बालबालिकाको बसाइ र अध्ययनका लागि सहज भएको शाहीले बताए। एईआएन लक्जेम्वर्गको सहयोगमा सोसेक नेपालद्वारा सञ्चालित गुणस्तरीय शिक्षा अभिवृद्धि, स्वास्थ्य र जीविकोपार्जन (सहकार्य) परियोजनाले बालबालिकाको बसाइँ व्यवस्थापनका लागि पिफर्म र जुट कार्पेट, टेबल तथा शैक्षिक सामग्री सहयोग गरेको छ। यसबाहेक विद्यालयका शिक्षकहरूलाई क्षमता अभिवृद्धिसमेत गरिएको परियोजना संयोजक जीवराज रेग्मीले बताए। हामीले ठाटीकाँध गाउँपालिकाका ३९ वटा सामुदायिक विद्यालयमध्ये २१ वटामा कार्पेट, पिफर्म, टेबलसहित शैक्षिक सामग्री उपलब्ध गराएका छौं, उनले भने पाँच वटा विद्यालय मर्मतसहित रंगरोगन गरिसकेका छौं।"
"मतगणना भइरहेका तीन स्थानमध्ये दुईमा कांग्रेस, एकमा माओवादी केन्द्र अगाडि","काठमाडौं : मंसिर ४ गते सम्पन्न प्रतिनिधिसभा र प्रदेशसभा निर्वाचनको अन्तिम मतपरिणाम आउने क्रम जारी छ। समाचार तयार पार्दासम्म प्रतिनिधिसभातर्फ १६५ सिटमध्ये १६२ को अन्तिम परिणाम सार्वजनिक भइसकेको निर्वाचन आयोगले जनाएको छ। जसमध्ये नेपाली कांग्रेसले सबैभन्दा बढी ५५ सिट हात पारेको छ भने दोस्रोमा नेकपा एमाले छ। एमालेले ४४ स्थानमा विजयी भएको छ। यस्तै, नेकपा माओवादी केन्द्र १७ स्थानमा जितेको छ। जनता समाजवादी पार्टी, राष्ट्रिय प्रजातन्त्र पार्टी र राष्ट्रिय स्वतन्त्र पार्टी ७७ स्थानमा विजय भएका छन्। स्वतन्त्रले ७ स्थानमा जित हात पारेको छ। लोकतान्त्रिक समाजवादी पार्टी ४ ,नागरिक उन्मुक्ति पार्टी ३ र राष्ट्रिय जनमोर्चाले १ स्थानमा जित सुरक्षित गरेको छ। मतगणना रोकिएको तीन क्षेत्रमा अहिले गणना जारी छ। जसमध्ये दुई स्थानमा कांग्रेस र एक स्थानमा नेकपा माओवादी केन्द्रले लिड गरिरहेको छ। स्याङ्जा निर्वाचन क्षेत्र नम्बर २ मा प्रतिनिधिसभा सदस्यका नेपाली कांग्रेसका उम्मेदवार धनराज गुरुङले अग्रता लिएका छन्। पछिल्लो मतपरिणामअनुसार गुरुङले ९९८१ मत प्राप्त गरेका छन्। उनका निकटतम प्रतिद्वन्द्वी नेकपा एमालेका पद्मा अर्यालले ७५६० मत प्राप्त गरी दोस्रो स्थानमा छिन्। राष्ट्रिय स्वतन्त्र पार्टीका टिकराज गुरुङ ४१७६ मत प्राप्त गर्दै तेस्रो स्थानमा छन्। बाजुरामा नेपाली कांग्रेसका उम्मेदवार बद्री पाण्डेले अग्रता लिएका छन्। पछिल्लो मतपरिणामअनुसार गठबन्धनका साझा उम्मेदवार पाण्डेले ५३९९ मत प्राप्त गरेका छन्। उनका प्रतिस्पर्धी एमालेका कर्ण थापाले ४१३० मत प्राप्त गरेका छन्। यद्देपी अहिले यहाँको मतगणना रोकिएको छ। मुचुल्का गरिएको भन्दा बढी मतपत्र भेटिएपछि मतगणना स्थगित भएको हो। यता दोलखमा भने नेकपा माओवादी केन्द्रले अग्रता लिएको छ। ४४९४ मत गणना हुँदा माओवादी केन्द्रका उम्मेदवार गंगा कार्कीले २९१० मत प्राप्त गरेका छन्। उनका निकटतम प्रतिद्वन्द्वी नेकपा एमालेका बालकृष्ण शिवाकोटीले १०८३ मत प्राप्त गरेका छन्।"
दोलखामा शान्तिपूर्ण पुनः मतदान : ५० प्रतिशत मात्र मत खस्यो,"दोलखा : दोलखाको चार मतदान केन्द्रमा बिहीबार भएको पुनः मतदानमा करिब ५० प्रतिशत मत खसेको छ। मतदान शान्तिपूर्ण रूपमा सम्पन्न भएको मुख्य निर्वाचन अधिकृत डिल्लीरत्न श्रेष्ठले बताए। सत्ता गठबन्धन दलले जिल्लाको आठवटा मतदान केन्द्रमा बुथ कब्जा गरी एकलौटी मत खसालेको आरोपसहित मंसिर ४ गते साँझ नै नेकपा एमाले दोलखाले मुख्य निर्वाचन अधिकृतको कार्यालयमा उजुरी गरेको थियो। एमालेको उजुरीपछि निर्वाचन आयोगले सहसचिवको नेतृत्वमा तीन सदस्यीय छानबिन टोली दोलखा पठाएको थियो। छानबिन टोलीको प्रतिवेदन तथा सिफारिसअनुसार आयोगले मंसिर ११ गते मुख्य निर्वाचन अधिकृतको कार्यालय दोलखालाई १५ गतेभित्र दोलखाको बैतेश्वर गाउँपालिका२ को जनज्योति माध्यामिक विद्यालय मतदान केन्द्रको क र ख दुईवटा, वडा३ को कालीढुंगा मावि मतदान केन्द्रको क, ख र ग तीनवटा, वडा६ बैतेश्वर मावि मतदान केन्द्रको क, ख र ग तीनवटा तथा तामाकोसी गाउँपालिका३ को हेल्थपोस्ट भवन जफे मतदान केन्द्रको क र ख दुईवटा गरी १० वटा बुथमा पुनः मतदान गर्न निर्देशन दिएको थियो। आयोगको निर्देशनपछि मुख्य निर्वाचन अधिकृतको कार्यालय दोलखाले मंसिर १२ गते बैठक बसी मंसिर १५ गते बिहीबार पुनः मतदान गर्ने निर्णय गरेको थियो। चार मतदान केन्द्रमा ८ हजार ५१४ जना मतदाता रहेकोमा ४ हजार २५७ मत खसेको मुख्य निर्वाचन अधिकृत श्रेष्ठले बताए। पुनः मतदान भएको चार मतदान केन्द्रमा शान्तिपूर्ण रूपमा निर्वाचन सम्पन्न गर्न चार सय बढी सुरक्षाकर्मी परिचालन गरिएको स्थानीय प्रशासनले जनाएको छ। मतदान केन्द्रमा नेपाली सेना, सशस्त्र प्रहरी र नेपाल प्रहरीको कडा सुरक्षा थियो। मतदाताहरूलाई अवरोध नहोस र अन्यत्रबाट गैरमतदाता नआउन् भनेर मतदान स्थलका गौडाहरूमा नेपाल प्रहरी र शसस्त्र प्रहरीको चेकिङ राखिएको थियो। सेनाले मतदान केन्द्र आसपासका स्थानमा गस्ती गरेको थियो। बैतेश्वर२ गैरीमुदीको जनज्योति मावि पुतलीकाठ मतदान केन्द्रमा १ हजार ९३४ मतदाता रहेकोमा ९५५, वडा३ कालीढुंगा मावि मतदान केन्द्र मिर्गेमा २ हजार ६६६ मतदाता रहेकोमा १ हजार २३८, वडा६ बैतेश्वर मावि नाम्दु मतदान केन्द्रमा २ हजार ४७२ मतदाता रहेकोमा १ हजार २३४ र तामाकोसी३ हेल्थपोस्ट भवन जफे मतदान केन्द्रमा १ हजार ४८३ मतदाता रहेकोमा ८३० मत खसेको मुख्य निर्वाचन अधिकृतको कार्यालयले जनाएको छ। बिहीबार साँझ सर्वदलीय बैठक बसेर राति ९ बजेबाट प्रतिनीधिसभा र दुई प्रदेशसभाको प्रत्यक्षतर्फको मतगणना सुरु गरिएको छ। आज बिहानबाट समानुपातिकको पनि गणना हुने मुख्य निर्वाचन अधिकृत श्रेष्ठल बताए। मतदान स्थल बाहिर सामान्य विवाद बैतेश्वर२ गैरीमुदी मतदान केन्द्र र तामाकोसी ३ जफे मतदान केन्द्रमा मतदानस्थल बाहिर विवाद भएको थियो। प्रदेश १ का गठबन्धनको तर्फबाट कांग्रेसका उम्मेदबार कुन्दनराज काफ्ले गैरीमुदी मतदान केन्द्रमा पुग्दा एमाले कार्यकर्ताहरूले ढुंगा प्रहार गरी गाडी तोडफोड भएको थियो । त्यस लगत्तै गठबन्धनका कार्यकर्ताहरूले तामाकोसी ३ जफे मतदान केन्द्रमा प्रदेश १ का एमाले उम्मेदवार नरबहादुर श्रेष्ठलाई समेत ढुंगामुढा गरेका थिए।"
"प्रायः सांसद ४० पारि, युवा सांसद जम्मा १०","काठमाडौं : प्रतिनिधिसभाका प्रत्यक्षतर्फ निर्वाचित सबैजसो सांसद ४० वर्षमाथिका छन्। १३ जना ७० वर्ष कटेका छन्। सबैभन्दा बढी ६६ जना ५१६० उमेरका छन्। युवा १० जना मात्रै छन्। राष्ट्रिय युवा नीति २०७२ ले १६ देखि ४० वर्ष उमेरसमूहलाई युवा भनेको छ। यो समूहकामध्ये ३० मुनिका ३ र ३१४० का ७ जना प्रतिनिधिसभा सदस्य निर्वाचित भएका छन्। यस हिसाबले संघीय संसद्मा युवाको उपस्थिति अति न्यूनमात्रै देखिन्छ। मुलुकमा ४० वर्षभन्दा मुनिको जनसंख्या भने ४० प्रतिशत छ। तर, नीति निर्माण गर्ने तहमा भने ४० मुनिको उमेरसमुह शिलाजस्तै खोज्नुपर्ने भएको छ। स्याङ्जा२, बाजुरा र दोलखा गरी तीन क्षेत्रको परिणाम आउन बाँकी रहँदा प्रत्यक्षबाट १६६५ प्रतिशत मात्रै युवा प्रतिनिधित्व देखिएको छ। राजनीतिमा युवा नेतृत्वबारे बहस चल्दै आए पनि संसद्मा प्रतिनिधित्व भने नगण्य देखिन्छ। यो निर्वाचनमा २७ देखि ८५ वर्षसम्म नेता निर्वाचित भएका छन्। त्यसो ४० देखि ६० वर्षसम्मका नेताले आफूलाई युवा भन्ने गरेका छन्। कांग्रेसका युवा नेता महामन्त्री गगन थापा ४६ वर्ष पुगेका छन्। अर्का महामन्त्री विश्वप्रकाश शर्मा ५२ वर्षका हुन्। अर्का युवा नेता प्रदीप पौडेल ४७ वर्ष भएका छन्। कांग्रेसकै योगेश गौचन थकाली भने २९ वर्षकै उमेरमा मुस्ताङबाट प्रतिनिधिसभा सदस्य भएका छन्। उनले एमाले नेता प्रेमप्रसाद तुलाचनलाई पराजित गरेका हुन्। गौचन नै यो निर्वाचनमा बिजयी सबैभन्दा कान्छा पुरुष सांसद हुन्। एमालेबाट जितेकामध्ये कान्छा सांसद हुन् ४० वर्षका महेशकुमार बर्तौला। उनले राजनीतिक गुरु एवं एकीकृत समाजवादी नेता विरोध खतिवडाको विरासत तोडेका छन्। एमालेबाटै ४० वर्षकी ज्वालाकुमारी साह सांसद भएकी छन्। उनले बारा३ मा जसपाका रामबाबुकुमार यादवलाई हराएकी हुन्। एमालेका युवा नेता योगेश भट्टराई ५६ वर्षका भएका छन्। एमालेकै ठाकुर गैरे ५४ वर्षका छन् भने गोकुल बाँस्कोटा ५२ वर्षका। माओवादीबाट ४० वर्षमुनि एक जना निर्वाचित भएका छन्। मोरङ४ बाट निर्वाचित अमनलाल मोदी ३७ वर्षका हुन्। राष्ट्रिय स्वतन्त्र पार्टीकी सोविता गौतम कान्छी सांसद हुन्। उनी २७ वर्ष पुगेकी छन्। गौतमले काठमाडौं२ मा पूर्वसभामुख ओनसरी घर्ती मगरलाई हराएकी हुन्।। ललितपुर ३ बाट यही पार्टीकै ३३ वर्षीया डा तोसिमा कार्की प्रतिनिधिसभा सदस्य भएकी छन्। उनले ऊर्जा, जलस्रोत तथा सिँचाइ मन्त्री पम्फा भुसाललाई भारी मतान्तरले हराएकी हुन्। चितवन१ बाट निर्वाचित हरि ढकाल ३९ वर्षका हुन्। उनले एमाले उपाध्यक्ष एवं पूर्वअर्थमन्त्री सुरेन्द्र पाण्डे र कांग्रेस नेता एवं राष्ट्रिय योजना आयोगका पूर्वउपाध्यक्ष विश्वराज पौडेललाई भारी मतान्तरले पराजित गरेका छन्। राप्रपाका अधिकांश नेता पुराना छन्। त्यहाँ पनि एक जना भाग्यमानी सांसद जितेका छन्। उनी हुन्, ३० वर्षीय ज्ञानबहादुर (ज्ञानेन्द्र) शाही। उनी जुम्लाबाट निर्वाचित भएका छन्। नागरिक उन्मुक्ति पार्टीका दुई जना ४० वर्षमुनिका युवा छन्। कैलाली१ बाट निर्वाचित रञ्जिता श्रेष्ठ चौधरी ३९ वर्षकी हुन्। उनले कांग्रेसका पुराना नेता एवं पूर्वमन्त्री रामजनम चौधरीलाई भारी मतान्तरले हराएकी छन्। कैलाली२ बाट निर्वाचित अरुणकुमार चौधरी ३७ वर्ष भएका छन्। ७० कटेका सांसद यो चुनावबाट ७० वर्षभन्दा माथिका १३ जना निर्वाचित भएका छन्। निर्वाचन आयोगको विवरणअनुसार सबैभन्दा ज्येष्ठ सांसद महिन्द्रराय यादव हुन्। सर्लाही २ बाट निर्वाचित यादव ८५ वर्षका भएका छन्। डा बाबुराम भट्टराई नेतृत्वको नेपाल समाजवादी पार्टीका नेता राय यसपटक माओवादीको चुनाव चिह्न लिएर निर्वाचनमा होमिएका थिए। उनले लासपाका राजेन्द्र महतोलाई हराएका हुन्। यादवपछि महन्थ ठाकुर (८०) महोत्तरी३, चित्रबहादुर केसी (८०) बागलुङ१, रामचन्द्र पौडेल (७८) तनहुँ१, मंगलप्रसाद गुप्ता (७७) कपिलवस्तु३, शेरबहादुर देउवा (७७) डडेलधुरा, अर्जुननरसिंह केसी (७५) नुवाकोट२, नवलकिशोर साह सोडी (७३) सप्तरी१, धु्रवबहादुर प्रधान (७३) नवलपरासी२, डा नारायण खड्का (७३) उदयपुर१, डा शेखर कोइराला (७२) मोरङ६ र दीपक बोहरा (७१) रूपन्देही३ छन्। ७० वर्ष पार गरेका धेरै सांसद कांग्रेसका ५ जना छन्। तीमध्ये प्रधानमन्त्री एवं कांग्रेस सभापति देउवा सातौं पटक निर्वाचन जितेर सांसद भएका छन्। उनलाई स्वतन्त्र उम्मेदवार सागर ढकालले चुनौती दिएका थिए। अर्का नेता डा कोइरालाले मोरङ६ मा एमाले नेता लालबाबु पण्डितलाई हराए। परराष्ट्रमन्त्रीसमेत रहेका डा खड्काले उदयपुर१ मा एमाले नेतृ मञ्जु चौधरीलाई हराएका हुन्। नेता केसी नुवाकोट२ बाट निर्वाचित भएका हुन्। अर्का नेता पौडेलले तनहुँ१ मा एमालेका एकबहादुर रानालाई हराएका हुन्। राप्रपा र लोसपाका २२, एमाले, माओवादी, जसपा, जनमोर्चाका ११ जना छन्।"
सवारी साधनमा बम्पर राख्नेलाई कारवाही सुरु,"काठमाडौं : उपत्यकामा सवारी दुर्घटना बढ्दै गएपछि ट्राफिक प्रहरी आक्रामक रुपमा कारवाहीमा लागेको छ। यहि मंसिर १५ गतेदेखि सवारी साधनका अगाडि पछाडि राखिने बम्पर गार्ड हटाउने अभियान सुरु भएको हो। उपत्यका ट्राफिक महाशाखाले सवारी सुचना जारी गर्दे बम्पर हटाउने अभियान सुरु गरेको हो। अभियान सुरु गरेकै दिन बम्पर गार्ड राख्ने ५७४ वटा सवारी साधन ट्राफिक कारवाहीमा परेका छन्। विहिबारको ट्राफिक चेकिङका क्रममा बम्पर गार्ड राख्ने कार, भ्यान, जिप, माइक्रोबस, बस, ट्याक्सी चालकलाई रोकी ट्राफिक प्रहरीले कागजपत्र नियन्त्रणमा लिएको थियो। ७ दिनभित्र बम्पर गार्ड हटाउन निर्देशन दिई आवश्यक सुचना जारी गरेको थियो। ट्राफिक महाशाखाका प्रहरी उपरीक्षक अवधेश विष्टका अनुसार उत्पादक कम्पनीको स्पेसिफिकेसन विपरित सवारी साधन राखेमा अब कारवाहीको भागीदार हुनुपर्नेछ। अभियान सुरु भएको पहिलो एक हप्तासम्म आवश्यक निर्देशन दिएर छाडिनेछ। अर्को हप्तादेखि पनि बम्पर नहटाएमा कागजात नियन्त्रणमा लिएर बम्पर गार्डसहित यातायात व्यवस्था विभागमा पठाइनेछ। अटेर गरी बम्पर राख्ने सवारीलाई न्युनतम ५ देखि साढे ७ हजारसम्म जरिवाना हुनेछ। विष्ट भन्छन्, 'सवारी साधनमा कम्पनीले अटो रुपमा नै बम्पर राखेको हुन्छ। यसका साथै सवारी धनीले सवारी साधनको सुरक्षाको लागि भन्दै फलाम तथा स्टीलका कडा खालको बम्पर सवारीमा राख्ने गरेका छन्। जसले गर्दा दुर्घटना भएको खण्डमा क्षति बढी हुनेगर्छ। फलामको बम्परले ठक्कर दिएको अवस्थामा घाइतेको बाच्ने संभावना कम हुन्छ।' ट्राफिक महाशाखाका अनुसार बम्पर गार्ड राख्दा सवारीमा भएको एअर व्याग सेन्सरले राम्रोसँग काम गर्देन। जसको कारण दुर्घटनामा सवारी चालकको क्षति बढी हुन्छ। यस्तै पैदल यात्रुलाई ठक्कर दिंदा क्षति बढी हुन्छ। बम्पर गार्ड राखेको सवारीले अन्य सवारी साधनलाई सामान्य ठक्कर दिए पनि क्षति बढी हुन्छ। महाशाखाका प्रहरी उपरीक्षक विष्टका अनुसार उत्पादक कम्पनीको भन्दा फरक बनाएर स्वरुप परिवर्तन गरेको अवस्थामा न्युनतम ५ हजार देखि ७ हजार ५ सय रुपैयाँसम्म जरिवाना हुनेछ। तथ्याकंमा उपत्यकाको सवारी दुर्घटना ट्राफिक महाशाखाले दिएको तथ्याकं अनुसार उपत्यकामा हरेक दिन २ देखि ४ जनासम्म व्यक्तिको मृत्यु सवारी दुर्घटनाका कारण हुन्छ। उपत्यकाभर आव ७७७८ मा १७ हजार ६३ वटा सवारी दुर्घटना भए। जसमा १६६ जना व्यक्तिको मृत्यु भयो। सवारी दुर्घटनामा मृत्यु हुनेमा महिलाभन्दा पुरुषको संख्या धेरै छ। १६६ मा १३९ जना पुरुष र २७ जना महिलाको मृत्यु भएको थियो। यस्तै आव ७८७९ मा सवारी दुर्घटनाकै कारण १६० जना पुरुष र ३१ जना महिला गरी १९१ जनाले ज्यान गुमाए। यस्तै आव ७९८० सुरु भएपछि पछिल्लो ४ महिनामा ४४ जना पुरुष र १२ जना महिलाले ज्यान गुमाए। मृत्यु हुनेमा १७ देखि ३५ वर्षका व्यक्तिको संख्या बढी छ। पछिल्लो समय दुईपांग्रे सवारी साधनको दुर्घटना अत्यधिक छ। ट्राफिक महाशाखाका अनुसार आव ७७७८ मा ५८४१ मोटरसाइकल तथा स्कुटर दुर्घटनामा परे। आव ७८७९ मा ८३६४ वटा मोटरसाइकल तथा स्कुटर दुर्घटनामा परे। यस्तै आव ७९८० सुरु भएपछि २६४६ वटा मोटरसाइकल तथा स्कुटर दुर्घटनामा परे।"
धनगढी दिनभर तनावग्रस्त,"धनगढी : सडक बनाउने क्रममा ग्रेटरले च्यापिएर बालिकाको ज्यान गएपछि कैलालीको धनगढीमा तनावग्रस्त भएको छ। धनगढी उपमहानगरपालिका५ हसनपुर पिपलचौतारा नजिकै बिहीबार बिहान विद्यालय जाने क्रममा ग्रेडरले कुल्चिएर पञ्चोदय माध्यमिक विद्यालयमा कक्षा ८ मा अध्ययनरत १४ वर्षीया छात्रा चेतना साउदको मृत्यु भएको थियो। साइकलमा विद्यालय जाँदै गरेकी बालिकालाई ग्रेटरले ब्याक गर्ने क्रममा किचेको हो। घटनापछि दिनभर धनगढी क्षेत्र तनावग्रस्त भयो। आक्रोशित विद्यार्थीको दिनभरिको उग्र प्रदर्शन देखेपछि स्थानीय प्रशासनले धनगढी बजारको मुख्य क्षेत्रमा निषेधाज्ञा जारी गरेको छ। ना १ क ९७५ नम्बरको कालिका कन्स्ट्रक्सनको ग्रेडरले लेबल मिलाउँदै ब्याक गर्ने क्रममा कुल्चिँदा धनगढी उपमहानगरपालिका५ तारानगरकी साउदको मृत्यु भएको थियो। चालक विमल कुमाललाई नियन्त्रणमा लिइएको प्रहरीले जनाएको छ। पञ्चोदय माविका विद्यार्थीले बिहीबार दिनभरि आन्दोलन गर्दै धनगढीस्याउले सडक अवरुद्ध पारे भने धनगढी बजारमा विभिन्न स्थानमा टायर बालेर विरोध प्रदर्शन गरे। उनीहरूले जिल्ला प्रहरी कार्यालय कैलालीको गेटमा समेत टायर बालेर प्रदर्शन गरे। मृतकलाई न्याय दे भन्दै नारा लगाउँदै प्रदर्शन उग्र भएपछि जिल्ला प्रहरी कार्यालयको गेटमा प्रहरीले ६ राउन्ड अश्रुग्यास प्रहार गरेको थियो। जिप्रका कैलालीका प्रवक्ता डीएसपी वेदप्रसाद जोशीले जिल्ला प्रहरी कार्यालयको गेटमै आएर प्रदर्शन गरेको र प्रदर्शनकारीले ढुंगामुढा गर्न थालेपछि अश्रुग्यास प्रहार गरेर भीड नियन्त्रणको प्रयास गरेको बताए। विद्यार्थीहरू हुन्। साथीको मृत्यु भएको छ। आक्रोशित हुनु स्वाभाविक हो भनेर हामीले बल प्रयोग गरेका छैनौं, लाठीचार्जसमेत गरेका छैनौं, प्रहरी प्रवक्ता जोशीले भने।प्रदर्शनकारीले दिनभरि बालिकाको शव उठाउन नदिएपछि प्रहरीले बल प्रयोग गरेर शव सेती प्रादेशिक अस्पतालमा लगेर राखेको छ। दिनभरि शव सडकमै थियो, उठाएर अस्पताल ल्याउन दिइएन।"
जनमत गठबन्धनप्रति सकारात्मक,"काठमाडौं : प्रधानमन्त्री शेरबहादुर देउवा र जनमत पार्टीका अध्यक्ष सिके राउतबीच सत्तागठबन्धनलाई फराकिलो बनाउनेबारे बिहीबार छलफल भएको छ। जनमतका अध्यक्ष राउत बिहीबार बेलुका प्रधानमन्त्री देउवा भेट्न बालुवाटार पुगेका थिए। भेटमा सत्तागठबन्धनलाई फराकिलो बनाउने र सरकारमा जनमत पार्टीको सहभागीताबारे सकारात्मक छलफल भएको कांग्रेसका पूर्वउपसभापति बिमलेन्द्र निधिले बताए। निधिले बुधबार राउतसँग छुट्टै भेटघाट गरेका थिए। सप्तरी २ मा जसपाका अध्यक्ष उपेन्द्र यादवलाई दोब्बर मतान्तरले हराउँदै राउत निर्वाचित भएका हुन्। प्रत्यक्षतर्फ एक सिट जितेको जनमतले समानुपातिकतर्फ थ्रेसहोल्ड कटाएर ४ सिट सुरक्षित गरेको छ। कांग्रेस उपसभापति पूर्णबहादुर खड्काले नागरिक उन्मुक्ति पार्टी गठबन्धनमा सहभागी हुन सकारात्मक बनेको बताए। प्रधानमन्त्री देउवाले गठबन्धनमा सहभागी हुन राउतलाई प्रस्ताव गरेको र प्रधानमन्त्रीको प्रस्तावमा राउतले समर्थन जनाएको खडकाले बताए। त्यसो त भेटबारे जानकारी दिँदै नागरिक उन्मुक्ति पार्टीका प्रवक्ता बीपी शाहले भने बिहीबार बालुवाटारमा शुभकामना आदानप्रदान गर्ने गरी पहिलो चरणको भेट वार्ता भएको बताए। आज शुभकामना आदानप्रदान भयो। त्यहाँ प्रधानमन्त्रीजीले सँगै सहकार्य गरौं भन्नुभयो। सहकार्य गर्न डा साबले ३ ओटा विषयलाई सरकारले कसरी प्राथमिकता दिन्छ। त्यहीअनुसार गठबन्धनमा सहभागी हुने कुरा भएको छ ,उनले भने। बालुवाटारको भेटमा उठेका ३ ओटा विषयबारे जानकारी दिँदै शाहले भने, नागरिकता विधेयकको टुंगो लगाउने विषयमा सरकारको भूमिका कस्तो हुन सक्छ। कसरी सम्बोधन गरिन्छ भन्ने सन्र्दभमा छलफल भएको छ। त्यसैगरी नागरिक उन्मुक्ति पार्टीले उठाउँदै आएको किसान आन्दोलनको बिषयलाई सम्बोधन गरियोस् भन्ने हाम्रो प्रस्ताव छ। मधेस किसानका समस्यालाई सम्बोधन गर्दै १३ बुँदे ज्ञापनपत्र बुझाएका छौं। तर, सरकार यावत विषयमा कुनै सक्रियाता देखाएको छैन। माथिका विषयमा आफूहरू केही लचिलो भएरै अगाडि बढ्न सकिने प्रवक्ता शाहले बताए।"
बैगुनीलाई गुनले तिर्ने बाबुराम,"भर्खरै सम्पन्न प्रतिनिधिसभा र प्रदेशसभा निर्वाचनको नतिजालाई हेर्दा आम नागरिक र दलका नेता कार्यकर्ताले सोचेभन्दा विपरीत नतिजा आएको देखिन्छ। विगत एक दशकदेखि राजनीतिको केन्द्रमा रहेका दल र तिनका नेतृत्वमध्ये नेपाल समाजवादी पार्टी (नेसपा)का अध्यक्ष डा बाबुराम भट्टराईबाहेक सबै पार्टीका अध्यक्ष निर्वाचनमा उम्मेदवार भए। जनता समाजवादी पार्टीका अध्यक्ष उपेन्द्र यादवबाहेकका सबै नेतृत्वले निर्वाचन पनि जित्न सफल भए। केही पार्टीका अध्यक्ष आफ्नै निर्वाचन क्षेत्रबाट उम्मेदवारी दिएर सहजै चुनाव जित्न सफल भए पनि केही पार्टीका अध्यक्ष सम्भावित हारलाई मध्यनजर गरी आफ्नो क्षेत्रभन्दा अन्यत्रै गएर भए। तर पनि चुनावी मैदानमा उत्रिए र जिते पनि। यसरी हरेक पटकको निर्वाचनमा फरकफरक क्षेत्रबाट उम्मेदवारी दिने र जित्ने नेतामध्येको अग्रपंक्तिमा पर्छन्, माओवादी केन्द्रका अध्यक्ष प्रचण्ड। उनी २०६४ सालमा भएको पहिलो संविधानसभा निर्वाचन पछिका हरेक निर्वाचनमा फरकफरक क्षेत्रबाट नै निर्वाचन लड्दै र जित्दै पनि आइरहेका छन्। यसै क्रममा प्रचण्ड यसपटक गोरखाको क्षेत्र नं २ बाट निर्वाचित भएर पुनः संसद् भवन प्रवेश गर्ने भएका छन्। उनलाई यस पटकको संसद् प्रवेश गराउनमा मुख्य भूमिका खेलेका छन् पूर्वप्रधानमन्त्री एवं नेसपाका अध्यक्ष भट्टराईले। आन्तरिक रूपमा आफू यो निर्वाचनमा चुनावी मैदानमा नदौडने योजना बनाइरहेका भट्टराईले उपयुक्त पात्रको छनोटबिना आफू निर्वाचनमा सहभागी नहुने औपचारिक घोषणा भने गरिसकेका थिएनन्। स्थानीय निर्वाचनको दृश्यपछि अबको निर्वाचन आफू र आफ्नो पुस्ताका लागि त्यति सहज नभएको कुरालाई मध्यनजर गरिरहेका भट्टराईले चितवनबाटै चुनाव लड्ने र जित सुनिश्चित भएको बताइरहने प्रचण्डलाई गम्भीर भएर सोच्न र स्थलमै गएर बुझ्नसमेत सुझाए। भट्टराईको सुझावपछि प्रचण्ड चितवन पुगे र बाबुराम गोरखातिर लागे त्यसपछि प्रचण्डले एकाएक आफ्नो अडानमा परिवर्तन गरे र बाबुरामको सुझावबमोजिम गोरखा पुगे र सफल पनि भए। बाबुराम त्यस्ता नेता हुन् जो सके आफैं राम्रो गर्न तत्पर रहन्छन् र नसके अरूको कुभलो पनि चिताउँदैनन्। यदि बाबुरामको ठाउँमा प्रचण्ड हुन्थे भने उनले त्यही परिस्थितिको मूल्यांकन गर्दागर्दै पनि त्यहीँबाट लड्न उक्साउँथे र असफल बनाएरै छाड्ने थिए। यसअर्थमा पनि मान्नुपर्छ कि बाबुराम दूरदर्शी छन्। उनको यो दूरदर्शितालाई असोज १ गते उनले संसद्मा गरेको सम्बोधनले पनि पुष्टि गरिसकेको छ। जुनबेला उनले अबको निर्वाचनबाट हामी पहिलो पुस्ताका नेताहरू सहरबाट बढारिने छौं। युवा पुस्ता स्वतन्त्रहरू उदाउने छन् भन्ने खालको अभिव्यक्ति दिएका थिए। अहिले त्यही सत्य सावित भएको छ। यदि बाबुरामले पनि प्रचण्डले जस्तै सोच राखेको भए आज उनी सांसद हुनबाट बञ्चित हुने निश्चित नै थियो। तर, बाबुरामको अन्तरहृदयले त्यो सोचेन। चितवनबाट हार्ने निश्चित भएका प्रचण्डलाई गोरखाबाट आफ्नो जित निश्चित भएको क्षेत्र सुम्पिए। उनको उद्धार गरिदिए। निर्वाचनपछिको नतिजा हेर्दा प्रचण्डलाई पक्कै पनि लागेकै छ, चितवनबाटै लडेको भए साँच्चै हारिने रहेछ। यद्यपि उनले बाबुरामले लगाएको यो गुन भने सायदै तिर्ने छैन। सुजन देवकोटा, पालुङटार, गोरखा"
डिजिटल कर्जा लिने ५४ हजार नाघे,"काठमाडौं : डिजिटल कारोबारमा क्रमशः फड्को मारेसँगै डिजिटल कर्जा पनि प्रभावकारी बन्दै गएको छ। नेपाल राष्ट्र बैंकको तथ्यांकअनुसार करिब ५४ हजार ग्राहकहरू डिजिटल कर्जाबाट लाभान्वित भएका छन्। ग्राहकबाट करिब डेढ अर्ब रुपैयाँबराबरको डिजिटल कर्जा सुविधा उपयोग भएको केन्द्रीय बैंकका भुक्तानी प्रणाली विभागका कार्यकारी निर्देशक गुरुप्रसाद पौडेलले जानकारी दिए। यो प्रडक्ट नेपालका लागि नयाँ हो। यति डिजिटल कर्जा प्रवाह धेरै नभए पनि अहिलेलाई राम्रै मान्नुपर्छ, उनले भने। केन्द्रीय बैंकले २०७८ माघमा बैंक तथा वित्तीय संस्थाहरूमा कर्जाको आवेदनदेखि स्वीकृति गर्नेसम्मको प्रक्रियालाई विद्युतीय माध्यमबाट हुने व्यवस्थाका लागि सहजीकरण गर्न डिजिटल कर्जा मार्गदर्शन तर्जुमा समेत गरेको थियो। राष्ट्र बैंकले यस्तो कर्जाको सीमा पनि अधिकतम पाँच लाखसम्म तोकेको छ। तर, बैंकहरूले आफ्ना ग्राहकलाई अनुकूलअनुसार २३ लाखसम्मको कर्जा उपलब्ध गराएको बताउँछन्। यसैबीच, पछिल्लो समय १० लाखसम्मको डिजिटल लेन्डिङ (कर्जा) प्रवाह गर्न सक्ने प्रविधिको विकास भएको छ। भारतको सफ्टवेयर कम्पनी लेन्ट्राको प्रतिनिधित्व गर्ने ठकराल वन नेपालले यसमा चासो देखाएको छ। ठकराल वनका डेपुटी कार्यकारी अधिकृत विशाल पौडेल नेपालमा १० लाखसम्मको डिजिटल लेन्डिङ पनि सम्भव हुने भएकाले यसको सफ्टवेयर बनाउन तयार रहेको बताउँछन्। उहिले १५ सय रुपैयाँको चेक सटही गर्न बैंकमा लाइन बसेको सम्झँदै अहिले त्यसरी लाइनमा बसेर समय खेर फाल्नुभन्दा डिजिटलमा तुरुन्तै हुने सुविधा आएको बारे व्याख्या गरे। यसैले अब समय बचत गर्न पनि डिजिटलाइज्ड हुन जरुरी भएको उनले औंल्याए। उनका अनुसार अहिले सेमी बैंकको रूपमा बैंकिङ प्रणालीलाई पकेटमा राख्न सक्ने स्थिति प्रविधिले ल्याएको छ। बैंकहरूले डिजिटल बैंकिङ सुरुवात गरिसकेका छन्। तर, अझै बैंकका यस्ता सुविधालाई चुस्त बनाउन जरुरी छ। डिजिटाइजेसन युगका लागि नेपाल सरकार, नियामक निकाय नेपाल राष्ट्र बैंक, बैंक तथा वित्तीय संस्थाहरू र फिनटेक इन्डस्ट्रीले छिटो, छरितो र चुस्त खालको प्रविधिमा केन्द्रित हुने साझा उद्देश्य लिनुपर्छ, उनले भने। व्यक्तिगत कर्जा लिने सुविधा हरेक व्यक्तिमा जाओस् भन्नका लागि नेपालमा लेन्ट्राको प्रतिनिधित्व गर्ने ठकराल वन नेपालले लेन्डिङलाई कसरी डिजिटाइजेसन र ट्रान्सफर्म सम्भव छ भनेर राजधानीमा बैंकरलगायतका सरोकारवालाहरूसँग शिखर सम्मेलन गरेको थियो। कार्यक्रममा नेपालको अर्थतन्त्रमा नयाँ पाना पल्टाउँदै डिजिटल कर्जा (टर्निङ अ न्यु पेज इन् नेपाल इकोनोमी विथ इन्ड टु इन्ड डिजिटल लेन्डिङ) शीर्षकमा बैंकरबीच प्यानल छलफलसमेत भएको थियो। यसै सन्दर्भमा लेन्ट्राका प्रतिनिधिहरूले भारतमा भएको डिजिटल कर्जा प्रवाहबारे कार्यपत्र प्रस्तुत गरेका थिए। राष्ट्र बैंकका कार्यकारी निर्देशक पौडेल भने अझै नेपालमा डिजिटल कर्जाको सीमा प्रतिव्यक्ति अधिकतम पाँच लाखभन्दा बढी गर्न उपयुक्त नहुने बताउँछन्। अहिलेलाई योभन्दा बढी जरुरी नभएकाले यसैबाट प्रयोग गर्न उनले सुझाए। यद्यपि पछिल्लो समय कतिपय बैंकले करिब २३ लाख बराबरको डिजिटल फोनलोन र सापटीलगायतका नामबाट डिजिटल कर्जा सुविधा दिइरहेका छन्। फोनलोनको ब्रान्ड नेमबाट कुमारी, नबिल, सिटिजन्स, लक्ष्मी, मेगा, प्रभु, माछापुच्छे, एभरेस्ट रहेका छन्। यस्तै, एनएमबी बैंकले सापटी भनेर यस्तो कर्जा दिँदै आएको छ। गत वर्ष (२०७८ मंसिरबाट) ग्राहकलाई न्यूनतम एक हजारदेखि अधिकतम दुई लाख रुपैयाँसम्म बिनाधितो फोनलोन सञ्चालनमा ल्याएको कुमारी बैंकका डिजिटल बैंकिङ प्रमुख अनिश ताम्राकार बताउँछन्। उनका अनुसार डिजिटल कर्जा बिनाधितो लिन सहज हुँदा तोकिएका सीमा पूरा गरे सजिलै पाउने भएकाले ग्राहकको यसमा आकर्षण बढेको हो। बैंकमा तलब खाता भएका ग्राहकले यस्तो कर्जा आवेदन गर्न पाउने भएपछि धेरैले लाभ लिए। पहिलो वर्ष फोन लोन मात्रै थियो। दोस्रो वर्ष ईएमआईमार्फत पनि यस्तो कर्जा दिँदै आएका छौं, उनले भने। यता बैंकिङ प्रणालीमा भने प्रायः पछिल्लो समय लगानीयोग्य पुँजी तथा तरलता अभाव भएकाले पनि डिजिटल कर्जाको सीमा बढाउन गाह्रो हुन सक्ने नेपाल बैंकर्स संघका अध्यक्ष अनिलकुमार उपाध्याय बताउँछन्। तर, डिजिटलाइजेसनमा जान जरुरी भएको औंल्याउँदै उनले भने, नयाँ डिजिटलका उपकरण प्रयोग गर्नु राम्रो हो। बैंकसँग तरलता प्रशस्त छ भने क्रेडिट कार्डलगायतबाट पनि बलपूर्वक लगानी गरेकै हुन्छन्। यो बैंकलाई कत्तिको आवश्यकता पर्छ भन्ने कुराले पनि अर्थ राख्छ।"
नवलपरासीमा एक मतपत्रमा दुईबढी छाप लगाउँदा बढी मत बदर,"परासी : नवलपरासीमा भएको मत बदरको संख्या बढी हुनुमा एउटा मतपत्रमा दुई बढी स्वस्तिक छाप लगाउँदा भएको पाइएको छ। जिल्लामा २१ हजार बढी मत बदर भएका छन् । बदर भएकामध्ये एउटा मतपत्रमा दुईदेखि चारवटा चिन्हमा छाप लगाएको पाइएको हो । त्यसमा पनि सबैभन्दा बढी चारवटा चिन्हमा लगाएको पाइएको मुख्य सहायक निर्वाचन अधिकृतसमेत रहेका जिल्ला अदालतका श्रेस्तेदार प्रेमप्रसाद पौडेलले बताए । केही मत पत्रमा औंलाको छाप लगाइएको छ । त्यसबाहेक संघीयता विरोधी र उम्मेदवार तथा दललाई गाली गलौज लेखेका मत्रपत्र रहेका थिए । करिब ६७ वटा बदर मतपत्र मतदान अधिकृतको हस्ताक्षर नभएका पनि भेटिएको पौडेलले बताए । मतदाता शिक्षा प्रभावकारी नभएका कारण मत बदर हुन पुगेको निर्वाचनमा खटिएका अधिकृतहरुले बताएका छन् । उम्मेदवार र राजनीतिक दलहरुले छुट्टाछुट्टै चारवटा मत पत्रमध्ये एक मतपत्रको एउटा चिन्हमा मात्र छाप लगाउनु पर्नेमा जोड नदिइ चारवटा मत दिने हो भन्दै प्रचार प्रसार गरेकाले त्यस्ता मत बढी परेको बताइएको छ । 'उम्मेदवार सबैजसो चिने जानेका थिए । एउटा जाँदा एउटा चिन्हमा माग्ने र अर्को जाँदा अर्को चिन्हमा माग्दा मतदाताले चारवटा मत दिन पाइने सोचका साथ धेरैमा छाप लगाएकाले भोट बिग्रिन गएको हुन सक्छ,' एक मतदाताले भने । जिल्लामा दुई प्रतिनिधिसभा निर्वाचन क्षेत्र र चार प्रदेशसभा निर्वाचन क्षेत्रमा गरी कुल २१ हजार ८८१ मत बदर भएको हो । प्रतिनिधिसभा निर्वाचन क्षेत्रभन्दा प्रदेशसभा निर्वाचन क्षेत्रमा बढी मत बदर भएको छ । प्रतिनिधिसभा निर्वाचन क्षेत्रतर्फ ९ हजार १०८ र प्रदेशसभा निर्वाचन क्षेत्रतर्फ १२ हजार ७७३ मत बदर भएको हो । जसअनुसार प्रतिनिधिसभा निर्वाचन क्षेत्र नं १ मा ४ हजार ४२१ र क्षेत्र नं २ मा ४ हजार ६८७ मत बदर भएको जिल्ला निर्वाचन कार्यालयले जनाएको छ । त्यसैगरी निर्वाचन क्षेत्र नं १ को दुईवटा प्रदेशसभातर्फ ६ हजार ५४४ र निर्वाचन क्षेत्र नं २ को दुईवटा प्रदेशसभातर्फ ६ हजार २२९ मत बदर भएको हो । कुल २ लाख ४० हजार ९३० मतदाता रहेको जिल्लामा कुल १ लाख ७२ हजार ३८४ मत खसेको थियो ।"
दोलखामा माओवादी केन्द्रको अग्रता,दोलखा : दोलखामा प्रतिनिधिसभा सदस्यमा सत्ता गठबन्धनका उम्मेदवारले अग्रता लिएका छन्। हालसम्म चार हजार चार सय ९४ मतगणना हुँदा सत्ता गठबन्धनबाट नेकपा (माओवादी केन्द्र) का उम्मेदवार गङ्गा कार्कीले दुई हजार नौ सय १० मत प्राप्त गरेका छन्। उनका निकटतम प्रतिद्वन्द्वी नेकपा (एमाले) का बालकृष्ण शिवाकोटीले एक हजार एक सय ८३ मत प्राप्त गरेका छन्। मुख्य निर्वाचन अधिकृत डिल्लीरत्न श्रेष्ठका अनुसार दोलखाको प्रदेशसभा (१) मा तीन हजार नौ सय ६६ मतगणना गर्दा सत्ता गठबन्धनबाट उम्मेदवार नेपाली कांग्रेसका कुन्दनराज काफ्लेले दुई हजार एक सय ८३ मत तथा एमालेका नरबहादुर श्रेष्ठले एक हजार तीन २७ मत ल्याएका छन्। प्रदेशसभा (२) मा चार हजार चार सय ५३ मतगणना हुँदा एमालेका भरत केसीले दुई हजार एक सय ८५ र कांग्रेसका बर्मा लामाले एक हजार आठ सय ५७ मत प्राप्त गरेका छन्। दोलखाको १० मतदान केन्द्रमा बिहीबार पुनः मतदान भएको थियो। बाँकी स्थानमा यही मङ्सिर ४ गते मतदान भएको थियो। दोलखामा जम्मा ९४ मतदानस्थल र एक सय ९५ मतदान केन्द्र रहेका थिए। कुल एक लाख ६१ हजार चार सय ५० मतदाता रहेका थिए भने १४ राजनीतिक दलका र सात स्वतन्त्र गरी २१ उम्मेदवार चुनावी मैदानमा सहभागी भएका थिए। रासस
गोरखकाली रबर उद्योग चलाउन चिनियाँ चासो,"गोरखा : विगत आठ वर्षदेखि बन्द रहेको गोरखकाली रबर उद्योग पुनः सञ्चालन गर्न चिनियाँले चासो देखाएका छन्। बन्द रहेको उद्योग पुनः सञ्चालनबारे सम्भाव्यता अध्ययन गर्न अलगअलग दुई चिनियाँ टोली आएका छन्। पछिल्लो पटक मंसिर १४ गते बुधबार चिनियाँ व्यवसायीहरूको टोलीले उद्योगको अवलोकन भ्रमण गरेको सो टोलीको दोभाषेका भूमिकामा रहेका दिनेश खनालले जानकारी दिए। पहिले पनि प्राविधिकसहितको टिमले उद्योगको अध्ययन भ्रमण गरेको थियो, उनले भने, अहिले तीनजनाको टोलीले अध्ययन गरेको हो। यो टोलीमा प्राविधिक चाहिँ थिएनन्। टोलीमा झेन जिसेङ, चेन विङगुओ र काओ सेनकुन रहेको उनले बताए। उनीहरूमध्ये एकजना चिनियाँ सरकारी निवृत्त अधिकारी हुन्। अरू दुईजना व्यापारी रहेको खनालले बताए। उनीहरूले उद्योगको वर्तमान अवस्था, मेसिन, प्रविधि, भौगोलिक अवस्थिति, अवस्था आदिको अवलोकन गरेको खनालले बताए। चीनमा २० वर्षअघि नै फेजआउट भएको मेनुअल प्रविधि यहाँ रहेछ, जुन प्रविधि फेर्नुपर्छ भनेका छन्, उनले भने, प्राविधिकलाई मेसिनको बारेमा विस्तृत अध्ययन गराएर यसको मर्मत खर्चसम्बन्धी रिपोर्ट निकालेर नेपाल सरकारसित संवाद गर्नुपर्छ भन्ने निष्कर्ष निकालेका छन्। नेपाल सरकारले सञ्चालन मोडालिटी बनाएर अनुमति दियो भने चलाउने भनेका छन्। उद्योगको अवलोकन गर्न आएका चिनियाँ टोलीलाई गोरखा नगरपालिकाका मेयर कृष्ण राना तथा सो उद्योग रहेको वडा नं १३ की वडाध्यक्ष मित्रा परियारले स्वागत गरेका थिए। यसअघिको प्राविधिकसहितको चिनियाँ टोलीले मर्मत खर्च लागतसमेतको रिपोर्ट तयार गरी तत्कालीन उद्योगमन्त्री मातृका यादवलाई पेस गरेका थिए। मन्त्री यादवले पुराना कर्मचारीलाई हरहिसाब गरी भुक्तानी गर्ने र सञ्चालन मोडालिटीबारे सूचना प्रकाशित गर्ने आश्वासन दिएका थिए। तर, कर्मचारीलाई बक्यौता भुक्तानी मात्र गरेका थिए भने, सञ्चालन मोडालिटीबारे कुनै सूचना प्रकाशित गरेका थिएनन्। चिनियाँ कम्पनीद्वारा निर्माण गरेर नेपाल सरकारलाई हस्तान्तरण गरेको गोरखकाली रबर उद्योग विगत लामो समयदेखि बन्द रहे पनि गत २०७१ चैत २१ गतेबाट पूर्ण रूपमा बन्द भएको थियो। त्यसयताको हरेक निर्वाचनमा नेताहरूले गोरखकाली रबर उद्योग सञ्चालन गर्ने एजेन्डालाई आफ्नो घोषणापत्रमा समेट्ने गरेका छन्।"
'ठूला पार्टीले अब नयाँ वैचारिक दस्तावेज बनाउनुपर्छ',"पूरै चुनावी परिणाम आइनसक्दै नेपाली कांग्रेसलाई संसदीय दलको नेताको चुनाव लागिसकेको छ। कांग्रेस संसदीय दलको नेता नै भावी प्रधानमन्त्री हुने भएकाले पनि अबको राजनीति यतातिर केन्द्रित हुँदैछ। युवा नेता प्रदीप पौडेल भने दलको नेता बन्न खोज्नेले प्रश्नको ठोस जवाफसहित मैदानमा आउनुपर्ने बताउँछन्। हालै सम्पन्न चुनाव, कांग्रेस संसदीय दलको नेताको चुनाव र समसामयिक राजनीतिबारे अन्नपूर्ण पोस्ट्का नरेन्द्र साउद र राधा खनालले कांग्रेसका युवा नेता पौडेलसँग गरेको कुराकानी : निर्वाचनमा जनताले कसैलाई पनि बहुमत दिएनन् नि ? एउटै पार्टीको बहुमत आउने स्थिति बनेन। संसद्मा थुपै्र दल र शक्तिहरू उपस्थित हुने अवस्था देखा परेको छ। मुलुकमा बेथिति बढेका छन्। यसलाई अन्त्य गर्ने हाम्रो उद्देश्य हो। त्यसैले राम्रो काम गर्ने प्रतिस्पर्धा भयो भने अहिलेकै अवस्थामा पनि राजनीतिक स्थिरता दिन सकिन्छ। जनतामा आशा, भरोसा र विश्वास बढाउन सकिन्छ। यस्तो स्थितिमा त संसदीय विकृतिहरू बढ्ने हुन् कि ? संसद्मा प्रगतिशील मुद्दाहरूको उठान गर्ने प्रतिस्पर्धा भयो भने मुलुकलाई फाइदा नै हुन्छ। निर्वाचन लड्दा उठाएका मुद्दाहरू, राजनीतिबाट जनताले अपेक्षा गरेका विषयहरू संसद्मा लगेर प्रतिस्पर्धा गर्न सक्छौं। सरकारले प्रश्न नउठ्ने गरी काम गर्ने, त्रुटि, कमी कमजोरीहरू भएछन् भने पनि त्यसलाई सच्याउने र राजनीतिक दलहरूले पनि जनताको पक्षमा भएका कुराहरूलाई समर्थन गर्ने परिस्थिति निर्माण बन्यो भने संसद्ले अझ बढी सकारात्मक सन्देश दिन सक्छ। यसै त जनतामा निराशा छ, त्यसमाथि संसद्मा अंकगणितकै खेल गरेर सरकार बनाउनेगिराउने मात्रै हुन थाल्यो भने जनतामा झन् बढी निराशा हुनेछ। हाम्रो प्रयास सकारात्मक बाटोतिर लैजाने हुन्छ। प्रतिस्पर्धात्मक राजनीतिलाई स्वच्छ ढंगबाट अघि बढाउने र प्रश्नहरू उठे त्यसको उत्तर खोज्ने, करेक्सनको बाटोतिर लैजाने प्रयत्न मेरो तर्फबाट हुनेछ। पाँचदलीय गठबन्धनलाई पनि पूर्ण बहुमत नआउनुको कारण के होला ? सत्ता गठबन्धनलाई सरकार बनाउन ठ्याक्कै बहुमत पुग्ने स्थिति हुन्छ, जस्तो लागेको छ। चुनावमा शतप्रतिशत भोट अर्को दलमा ट्रान्सफर हुँदैन। जनता दलका बक्यौता होइनन्। जनताले विवेकको प्रयोग गर्छन्। सबै जनताले दलको सदस्यता लिएका पनि हुँदैनन्। सदस्यतै लिएका मतदाताहरूले पनि आफ्नो ढंगले सोच्ने र विवेक प्रयोग गर्ने स्थिति बन्छ। त्यसैले गठबन्धनभन्दा पनि बहुछनोटको प्रक्रियालाई जनताले बढी रुचाएको जस्तो देखिन्छ। गठबन्धनको सन्दर्भमा शतप्रतिशत मत ट्रान्सफर भएन होला। तर, कतैबाट बेइमानी भएको हैन। नेतृत्व तहमा धेरै इमान्दारिता थियो। जस्तो समानुपातिकतर्प राष्ट्रिय पार्टी हुन नसक्ने पार्टीले पनि प्रत्यक्षतर्प १० सिट जितेको स्थिति छ। भोटमा बेइमानी भएको भए यो स्थिति हुँदैनथ्यो। त्यसैले इमान गुमेको छ भन्ने हैन। तर मतदातामा गठबन्धनप्रति धेरै विश्वास देखिएन। त्यसमा मलाई के लाग्छ भने हामीले गठबन्धन गर्दा गणितका आधारमा मात्र गर्र्यौं। जनताका स्वार्थलाई गठबन्धनसँग जोड्न सकेनौं। किन हामीले गठबन्धन गरेको ? गठबन्धन गरेपछि जनताले प्राप्त गर्ने कुरा के हो ? भोलि गठबन्धनको सरकार बनेपछि पनि हामीले के गर्छौं ? भन्ने स्पष्ट पार्न सकेनौं। चुनावका बेला विरोधाभास काम पनि भए। जस्तो कि, घोषणापत्र फरकफरक प्रस्तुत गर्यौं। तर गठबन्धन पनि गर्यौं। कि हामीले गठबन्धनको एउटै घोषणापत्र बनाउन सक्नुपथ्र्यो। कि त घोषणापत्र फरकफरक भए पनि त्यसका केही अंशहरूमा साझा मुद्दा निर्माण गर्न सक्नुपथ्र्यो। त्यसकारण हामीले गठबन्धनलाई सैद्धान्तिकीकरण गर्न सकेनौं। एउटा कमजोरी त्यो देखियो । यो त खालि गणितका लागि मात्र हो। सत्ताका नजिक पुग्नलाई मात्र हो भनेर प्रचार गर्नेहरूलाई बल पुग्यो। अर्को कुरा टिकट वितरणमा कतिपय ठाउँमा स्वाभाविकता अपनाइएन। तेस्रो कुरा गठबन्धनप्रति आम जनताको जुन खालको समर्थन हुन्थ्यो भन्ने हामीलाई लागेको थियो, त्यो पनि भएको देखिएन। सरकार बनाउन यही गठबन्धन कायम हुन्छ ? निर्वाचनमा गरेको गठबन्धन अब सरकार बनाउँदा हामी तोड्दैनौं। गठबन्धनको दायरा फराकिलो हुन सक्छ। सरकार गठन गर्न संख्या अपुग भयो भने अरूलाई पनि जोडेर अगाडि जानु नै उपयुक्त हो जस्तो मलाई लाग्छ। कांग्रेसलाई पूर्ण बहुमत छैन। तर संसदीय दलको नेता बन्न तँछाडमछाड देखिन्छ नि ? पार्टीभित्र यस्तो हुनु भनेको सुन्दर पक्ष हो। कांग्रेसबाहेक अरू पार्टीमा प्रधानमन्त्रीका दुई जना उम्मेदवार देखा पर्नु भएको छैन। अरू पार्टीमा त अध्यक्षले निर्देशन गरेपछि सकियो। तर कांग्रेसमा त्यस्तो छैन। कांग्रेसमा शेरबहादुर देउवादेखि गगन थापालगायत थुपै्र नेताहरू संसदीय दलको नेता बन्न आकांक्षी हुनुहुन्छ। मैले आकांक्षी नेताहरूलाई प्रश्न गर्ने हो। तपाईं प्रधानमन्त्री हुनु भयो भने के देशमा के हुन्छ ? सत्तामा हुँदाका कमी, कमजोरीहरू कसरी सच्चिन्छन् ? संसदीय दलको नेता भएपछि देशले कसरी स्थिरता पाउँछ ? समृद्घिको आधार कसरी तयार हुन्छ ? प्राथमिकताहरू केके हुन् ? नीतिगत भ्रष्टाचार अन्त्य गरेर सुशासन कसरी कायम गर्नुहुन्छ ? निराशालाई अन्त्य गरेर जनतामा आशाको सञ्चार कसरी गर्न सक्नुहुन्छ ? यी मेरा प्रश्न हुनेछन्। त्यसैले उम्मेदवारी दिएर मात्र हैन, यी प्रश्नको जवाफ पनि लिएर आउन म संसदीय दलको नेताका आकांक्षी नेतालाई आग्रह छ गर्न चाहन्छु। संसदीय दलको चुनाव लड्न पनि नेताहरूले एजेन्डा लिएर आउनु होला र ? संसदीय दलको उम्मेदवारहरू हुने इच्छा देखाउनु भएका नेताहरूले उम्मेदवारी किन र केका लागि भनेर त भन्नुपर्छ। आम नागरिकलाई कांग्रेसप्रति कसरी आकर्षित गर्ने ? अर्को चुनावमा गठबन्धन नगरी पार्टीले जित्ने अवस्था कसरी पुर्याउने ? पार्टीलाई लोकप्रिय कसरी बनाउने ? संसद्मा धेरै शक्तिको उपस्थितिलाई जोड्ने काम कसरी गर्ने ? भन्ने विषयमा दलको नेता बन्ने आकांक्षीले जवाफ दिनैपर्छ। सरकारका काममा टीकाटिप्पणी नहुने स्थिति कसरी बनाउनुहुन्छ ? संविधानको आशयबमोजिम काम कसरी गर्नुहुन्छ ? संवैधानिक अंगमाथिको हस्तक्षेप कसरी कम गर्नुहुन्छ ? यी तमाम विषयहरूका जवाफसहित उम्मेदवारी आउनुपर्छ भन्ने पक्षमा म छु। कांग्रेसमा गुट, उपगुटका कारण नेताहरू यी प्रश्नको जवाफ दिन तयार होलान् त ? राजनीतिक दलमा गुट हुन्छन्। तर गुटलाई कसरी व्यवस्थापन गर्ने ? गुट निर्माणको विचारमा आधारित कसरी बनाउने ? प्रतिस्पर्धालाई स्वच्छ, विचारमुखी कसरी बनाउने ? भन्ने मुख्य विषय हो। त्यसैले संसदीय दलकै उदाहरण दिउँ न, त्यो त राष्ट्रको नेतृत्व गर्ने कुरा हो नि। संसदीय दलको नेता हुनका लागि कांग्रेस पार्टीको सांसद हुनुपर्छ, तर त्यो कांग्रेसको सांसद उम्मेदवार भएको संसदीय दलको नेता यो देशको प्रधानमन्त्री हुने हो नि। देशको नेतृत्व गर्ने हो। त्यसैले उसले कांग्रेस पार्टीको आन्तरिक लोकतन्त्रको विषय मात्रै उठाएर पुुग्दैन। त्योभन्दा पनि महŒवपूर्ण विषय राष्ट्रको हो। हामी कांग्रेस भएर राष्ट्रलाई जे योगदान पुर्याउन खोजिरहेका छौं, त्यो योगदान गर्ने माध्यम भनेको हाम्रो संसदीय दलको नेतृत्व हो। त्यो नेतृत्वले देशलाई भोलि कता लान्छ ? कसरी लान्छ ? लक्ष्य कसरी निर्धारण गर्छ ? भनिरहेका कुराहरूलाई कसरी पूरा गर्छ ? तमाम निराशालाई कसरी अन्त्य गर्छ ? त्यो व्यक्तिको क्षमतासँग पनि निर्भर गर्छ। त्यो क्षमता प्रस्तुत गर्ने नेतृत्व संसदीय दलमा पुग्नुपर्छ। त्यसैले यो गुटको प्रश्न हैन, यो विषयको प्रश्न हो। ठीक छ गुटै तयार होस् केही भएन। सही विषय बोकेको गुट हुनुपर्यो। प्रष्ट विचार आएको हुनुपर्यो। आम नागरिकलाई कांग्रेसप्रति आकर्षित गर्ने ढंगको विषयवस्तु आउनुपर्यो। चुनावबाट कांग्रेसमा केही आशलाग्दा युवाहरू जितेर आउनु भएको छ। संसदीय दलको चुनावमा युवा नेताहरू एक ठाउँमा उभिने स्थिति बन्छ कि बन्दैन ? हामी एकाएक राजनीतिमा आएका होइनौं। कांग्रेसको अभियानमा १४१५ वर्षदेखि लागेका मान्छे हौं। तपाईंले जजसलाई इंगित गर्नुभएको छ, उहाँहरू सबै त्यही हो। हामीले लामो यात्रा गरिसक्यौं। तर भूमिका पायौंपाएनौं भन्ने अर्को कुरा हो। भूमिका पाउने सन्दर्भ उठाउँदा त, म अहिलेसम्म संसद्मै नपुगेको मान्छे हो। अरू पनि त्यस्ता हुनुहुन्छ। त्यसैले हामीसँग अपेक्षाहरू गरिएको छ। पार्टीभित्र आन्तरिक लोकतन्त्र विकसित गर्ने सन्दर्भमा थुप्रै कुराहरू उठायौं। देशका बेथिति, विकृति अन्त्य गर्ने सबालमा सडकमा बसेर पनि चोटिलो प्रहार गर्यौं। पार्टीकै नेतृत्वको सरकारले गरेको गलत काममा पनि औंला ठड्यायौं। एकदमै जोखिम अवस्थामा पनि बेथिति अन्त्य गर्नका निम्ति सक्रिय बन्यौं। त्यसैकारण जनताका आशा र अपेक्षाहरू छन्। हामीलाई समाजले उठाउने प्रश्नसँग असाध्यै डर लाग्छ। त्यसकारण सचेत छौं। हामीप्रति विश्वास पनि छ। परिवर्तनको महसुस हुने गरी आफूलाई प्रस्तुत गराउन सक्नुपर्छ। संसदीय दलको नेतामा युवा नेतृत्व आउने सम्भावना छ कि छैन ? यो हाम्रो आन्तरिक छलफलको विषय हो। मैले अघि पनि भने कि, यसमा व्यक्तिको उपस्थिति हुने भन्ने कुरा महŒवपूर्ण छ। त्यसभन्दा बढी महत्त्वपूर्ण कुरा उपस्थित हुन खोजेको व्यक्तिले के लिएर आएको छ ? किन हुन खोजेको ? आफूले गर्न खोजेको काम कसरी गर्ने हो ? त्यो कुरा चित्तबुझ्दो ढंगबाट आउनुपर्छ। त्यसैले यो प्रतिस्पर्धालाई विचारसँग, योजनासँग, विगतसँग जोडौं भन्ने आग्रह हो। गगन थापाले संसदीय दलको नेता बन्ने घोषणा गरिसक्नु भएको छ नि ? सांसदहरूले छनोट गर्ने विषयलाई म फोर्सफुल्ली भन्न चाहन्नँ। तर यसका आधारहरू बनाइनुपर्छ। आजको कांग्रेस पार्टीको आवश्यकता के हो ? कांग्रेस पार्टीले आफूलाई परिवर्तन भएको सन्देश कसरी दिन सक्छ ? कांग्रेस पार्टीले गरेका त्रुटि, कमी, कमजोरीलाई सच्याएर कसरी अगाडि जान्छ ? कांग्रेस विगतमा भन्दा फरक ढंगबाट आएको छ। यो खण्डित राजनीतिलाई एकीकृत गर्नेगरी हिजो पनि कांग्रेस पार्टीले एकदमै अब्बल समन्वयकारी भूमिका खेलेको छ। विभिन्न आन्दोलन, शान्ति प्रक्रिया, संविधान निर्माणका चरणमा पनि कांग्रेसले समन्वयकारी भूमिका खेलेको छ। अब ती सबै चरण करिबकरिब टुंगिएको स्थिति छ। तर अब समृद्घिको आधार निर्माण गर्ने चरणमा पनि राजनीतिलाई जोडेर लिएर जान जरुरी छ। त्यसैले कांग्रेसको आजको आवश्यकता के हो ? कस्तो नेतृत्व आवश्यक हो भन्ने सबाल कांग्रेसका संसदीय दलका सदस्यहरूले गम्भीर ढंगबाट मनन् गर्नु जरुरी छ। अब हामी निर्वाचनको सबै परिणाम आइसकेपछि सौहाद्र्रपूर्ण ढंगबाट छलफल गर्नेछौ। मित्रवत् प्रतिस्पर्धा हुने स्थिति निर्माण गरेर अगाडि बढ्छौं। चुनाव जित्ने अवस्था नदेखेपछि तपाईंलाई काठमाडौं५ मा पार्टीले टिकट दिएको भन्ने चर्चा चलेका थियो नि ? मैले तनहुँ क्षेत्र नम्बर २ बाट चुनाव लड्ने तयारी गरेको थिएँ। त्यहाँ नेतृत्वले मलाईभन्दा अरूलाई टिकट दिन चाह्यो। मलाई पनि टिकटबाट विमुख गराउन मिल्दैनथ्यो। राजधानीमा सेल हुने मान्छे लाँदा चुनाव जित्न सकिन्छ भन्ने नेतृत्वको बुझाइका कारण मलाई काठमाडौं५ मा टिकट दिएको हुन सक्छ। अथवा कांग्रेसको उपस्थिति जनाउनुपर्नेछ, कमजोर ठाउँमै लगेर भए पनि व्यवस्थापन गरेजस्तो गरौं भन्ने हिसाबले पनि ल्याइएको हुन सक्छ। जेजे कारणले ल्याइए पनि निर्वाचन लड्ने मौका पाएँ। त्यसलाई अवसरको रूपमा ठानेर अगाडि बढेँ। खासगरी काठमाडौं५ का मतदाताले विवेक प्रयोग गर्नु हुँदोरहेछ भन्ने ठम्याइँ मेरो छ। मलाई टिकट दिँदा कसैबाट पनि परिणाममुखी हुन्छ भन्ने ढंगको ढाडस प्राप्त भएको थिएन। तैपनि म कुनै पनि कुराबाट विचलित नभई आफ्ना कुरा पस्किन पछि परिनँ। मैले निरन्तर आफ्ना विषय राखेँ। नेपाली राजनीतिको यथार्थ विषयलाई आपैँले चित्रण गरेँ। कमी, कमजोरीहरू मतदाताका बीचमा प्रष्ट ढंगले नढाटीकन राखेँ। मैले भनेको छु, राजनीतिलाई सफा गर्नेगरी मेरो संसद्मा उपस्थिति हुन्छ। सुशासन कायम गर्ने सबाल मेरो मुख्य आधार हो। त्यसको निमित्त मैले निरन्तर पैरवी गर्नेछु। जस्तोसुकै जोखिम मोल्न परेपनि म त्यो अभियानलाई अगाडि बढाउनेछु । राजधानी सफा गर्नका लागि स्थानीय सरकारको लगानीले मात्र पुग्दैन। प्रदेश सरकारको पनि थपिनुपर्छ र मुख्य कुरा राजधानीका तमाम पूर्वाधार विकासको विषय केन्द्रीय सरकारको लगानीमा अघि बढ्नुपर्छ भनेर मैले भनेको छु। हामीले बनाएका पूर्वाधारहरू आजको जुन जनसांख्यिक अवस्था छ। त्यसलाई धान्ने खालको छैन। नयाँ पूर्वाधार विकास गर्नका निम्ति त्यो दिगो र व्यवस्थित ढंगबाट अघि बढाउनुपर्छ। त्यसका लागि धेरै ठूलो लगानी चाहिन्छ। नेपालमा पर्यटनको क्षेत्रमा विकास गर्ने हो भने लाखौं पर्यटक नेपाल भिœयाउने हो भने त्यसको लागि पहिला राजधानीको पहिचान बदल्न जरुरी छ। केन्द्रीय सरकारले स्पष्ट गुरुयोजना बनाएर व्यापक लगानी गर्नुपर्छ। काठमाडौं संसारकै प्रदूषित सहरमा पर्छ। यसको वातावरणीय अनुकूलता, जलवायु परिवर्तनले पार्ने प्रभावलगायत कुरासँग जोडेर हाम्रा पूर्वाधारहरू तयार गरिनुपर्छ भनेर जनतासमक्ष राखेको छु। मुद्दाप्रतिको विश्वास, मेरो विगतप्रतिको विश्वास र अहिलेको मेरो प्रस्तुतिसँग विश्वास भएर मतदाताहरूले प्रतिनिधि भएर सेवा गर्ने मौका दिनुभएको छ। म सफल भएको हैन, मैले मौका प्राप्त गरेको हो। अबको पाँच वर्षभरि मैले आम जनतालाई जे प्रतिबद्घता व्यक्त गरे त्यो प्रतिबद्घता पूरा गर्नेगरी अगाडि बढ्नेछु। तपाईंका यी मुद्दाहरू कार्यान्वयन गर्न त मन्त्री नै बन्नुपर्यो नि ? आपैँ भूमिकामा रहेर काम गर्ने परिस्थिति बन्दा धेरै राम्रो हुन्छ। त्यसका लागि पनि प्रयास हुन्छ। त्यस्तो मौका प्राप्त भएन भने पनि खबरदारी गर्ने, विषयहरू निरन्तर उठाउने, दबाब सिर्जना गर्ने भूमिकामा म खरो ढंगले उत्रने छु। संसद्मा तमाम बेथितिका विरुद्घ लड्नेछु। यहाँका विकास निर्माणका कामलाई सम्बन्धित ठाउँमा गएर दबाब सिर्जना गरेर पूरा गर्नेछु। यो चुनावबाट केही पुरातनवादी शक्ति र केही नयाँ शक्ति पनि उदाएका छन्। कांग्रेस, एमालेजस्ता मूलधारका पार्टीप्रति जनविश्वास खस्किएको जस्तो लाग्दैन ? चुनावबाट कांग्रेस पहिलो पार्टी हुँदैछ। प्रत्यक्षतर्फ पनि कांग्रेसले धेरै सिट जितेको छ। कांग्रेसप्रति आमजनता सन्तुष्ट छन् भन्न मिल्ने स्थिति छैन। कुनै न कुनै उपायले विकल्प खोजी राखिएको त हैन भनेर आशंका गर्नुपर्ने ठाउँहरू प्रशस्त देखिएका छन्। धेरै कमजोर भएर सच्चिनुपर्ने स्थिति आयो भने पिकअप लिन गाह्रो हुन्छ। बलियो हुँदा नै सच्चिनुपर्छ भन्ने कुरा बुझ्न सकियो भने सजिलो गरी सच्चिन सक्छ। त्यसैले हामीले भनेका विषय सबै नागरिकलाई चित्त बुझेको छैन। अथवा बुझाउन सकिएको छैन। हामीले उठाएका मुद्दाले पूर्णता प्राप्त गरेको देखिँदैन। हाम्रो चल्ने शैली, गर्ने व्यवहारमा पनि आम परिवर्तन खोजिएको हो कि जस्तो देखिन्छ। अनि हाम्रो विगतलाई पनि राम्रै मूल्यांकन गरेको देखिन्छ। त्यसैले यी सबै कुरामा हामी सच्चिएको देखिनुपर्छ। विगतका कमीकमजोरीलाई स्वीकारेर सच्याएर अघि बढ्नुपर्छ। ठुला पार्टीहरूप्रति जनताको आकर्षण किन नभएको होला त ? ठुला पार्टीहरूले कमजोरी नदोहोर्याउने नयाँ बाटो के हो ? आम जनताको स्वार्थसँग जोडेर हामीले प्रतिबद्धता प्रस्तुत गर्न जरुरी छ। घोषणापत्रमा पूर्णता नभएर नै कतिपय स्थान गुमाउनु परेको छ। अथवा घोषणापत्र देखावटीमात्र हो भनेर त्यसलाई मात्र प्रस्तुत गरेर प्रतिबद्घतालाई विश्वास नगरिएको स्थिति पनि छ। त्यसैले हामीले नयाँ शिराबाट जानका लागि सरकारमा जानुअघि नयाँ वैचारिक दस्तावेज तयार पार्नुपर्छ। त्यसअनुसारको नेतृत्व तयार गर्नुपर्छ। त्यसमा कुनै पनि कुरा लुकेको हुनु हुँदैन। सबै कुरा प्रष्ट ढंगले आएको हुनुपर्छ। सुशासनप्रतिको इमान्दार प्रतिबद्घता देखिनुपर्छ। त्यसो भयो भने हामीले कांग्रेसलाई लोकप्रिय बनाउन सक्छौं। वैकल्पिक राजनीतिक शक्तिका रूपमा उदाएकाहरूसँग सहकार्य गरेर अगाडि बढ्न सक्छौं। नत्र भने विकल्प अभै बलियो हुने स्थिति पनि बन्न सक्छ। त्यो कुरालाई मध्यनजर गरेर हामीले आफ्नो समीक्षा आपैँले गर्ने र कमी कमजोरीलाई सच्याउने गरी अगाडि जानुपर्छ। परिवर्तनलाई फिटिक्कै नरुचाउने र एकदमै नयाँ एजेन्डा लिएका पार्टीको उपस्थितिले ठुला दललाई थ्रेट महसुस हुन्छ होला नि ? यो परिवर्तनले, यो संविधानले डेलिभर गर्न सकेन भन्न खोजिँदैछ, तर स्थिति त्यस्तो होइन। संवैधानिक व्यवस्थाले डेलिभर गर्न रोकेको हैन। नेतृत्वको व्यवहारले समस्या भएको हो। त्यसैले सच्याउनुपर्ने भनेको डेलिभर गर्ने प्र्रक्रियामा हो। हाम्रो डेलिभर गर्ने प्रक्रिया विश्वसनीय भएन। त्यसले प्राथमिकता निर्धारण गर्न सकेन। केन्द्रमा जनतालाई राख्न सकेन। गणतन्त्र, संविधान र संघीयताले त्यसो गर्न सकेन भनेर प्रश्न उठाउन थालिएको छ। कारण त्यो होइन, कार्यान्वयन पक्षको कमजोरी हो। कार्यान्वयन प्रक्रिया सच्चिएन भने सैद्धान्तिक पक्षमै प्रहार हुन्छ। अहिलेको बहुरूपी जुन संसद् छ, त्यो संसद्भित्र आज प्राप्त भएका कुरालाई उपलब्ध भएको मान्ने शक्तिले डेलिभर गर्ने मौका पाउँछ। डेलिभर गर्दा विगतको जस्तो कमजोर र फितलो पर्फमेन्स हुनु भएन। प्रभावकारी हुनुपर्यो। संसद्मा अंकगणितकै खेल गरेर सरकार बनाउनेगिराउने मात्रै हुन थाल्यो भने जनतामा झन् बढी निराशा हुनेछ। चुनावमा शतप्रतिशत भोट अर्को दलमा ट्रान्सफर हुँदैन। जनता दलका बक्यौता होइनन्। गणितका आधारमा मात्रै गठबन्धन बनायौं। जनताका स्वार्थलाई गठबन्धनसँग जोड्न सकेनौं। यो गठबन्धन सरकार बनाउँदा तोड्दैनौं। गठबन्धनको दायरा अझै फराकिलो हुन सक्छ। उम्मेदवारी दिएर मात्र हैन, प्रश्नको जवाफ पनि लिएर आउन संसदीय दलको नेताका आकांक्षी सबै नेतालाई मेरो आग्रह छ। दलको नेता हुने व्यक्ति देशको प्रधानमन्त्री हुने हो। उसले पार्टीको आन्तरिक लोकतन्त्रको विषय मात्रै उठाएर पुग्दैन। त्योभन्दा पनि महत्तवपूर्ण विषय राष्ट्रको हो। सांसदहरूले छनोट गर्ने विषयलाई मैले फोर्सफुल्ली भन्न चाहन्न। तर यसका आधारहरू बनाइनुपर्छ।"
मन्त्री रेग्मीले किन बहिष्कार गरिन् कोप समीक्षा बैठक ?,"काठमाडौं : वन तथा वातावरण मन्त्रालयले गत सोमबार कोप २७ को समीक्षा बैठक राख्यो। तर, महिला बालबालिका तथा ज्येष्ठ नागरिकमन्त्री उमा रेग्मीले उक्त बैठक बहिस्कार गरिन्। आफूमाथि लैंगिक विभेद गरिएको र वन सचिवको व्यवहार उदण्ड भएको भन्दै मन्त्री रेग्मीले बैठक बहिस्कार गरेकी थिइन्। यसपटक मन्त्री रेग्मीले सरकारका तर्फबाट कोप बैठकमा भागी भइन्। तर, त्यहाँ आफूलाई मन्त्रालयका सचिव र कर्मचारीले लैंगिक विभेद हुने व्यवहार गरेको उनको आरोप छ। मुलुकको प्रतिनिधित्व गरेर कोपमा भाग लिन जाने मन्त्रीलाई महिला भएका कारण हेपियो, उनले भनिन्, मन्त्रालयले वाहियत र झुटो रिपोर्ट बनायो। उनका अनुसार जलवायुजन्य प्रकोप अरूभन्दा महिला, बालबालिका तथा ज्येष्ठ नागरिकले धेरै भोग्नुपरिरहेको छ। उनले भनिन्, वन सचिवले असाध्यै चालबाजी गर्नुभयो। मेरो ठाउँमा कुनै पुरुष मन्त्री भएको भए त्यस्तो गर्न सक्नुहुन्नथ्यो। कोपका लागि जान नदिन टिकटसमेत नकाटेको र वन मन्त्रालयलले समयमा पैसा पनि नदिएको उनले गुनासे गरिन्। उनले भनिन्, टिकटको जोहो पनि आफैंले गर्नुपर्यो। गतवर्ष ग्लास्गोमा गएका प्रधानमन्त्री शेरबहादुर देउवा यसपटक चुनावका कारण गएनन्। त्यसैले क्याबिनेटले रेग्मीको नाम सिफारिस गरेको बताइन्। आइतबार सेवानिवृत्त भएका वन सचिव पेमनारायण कँडेलले नेतृत्व गरेर जान चाहेकाले चालाबाजी गरेको आरोप लगाइन्। उहाँको इच्छा म नगइदियोस भन्ने थियो। उहाँले भएभरका ७५ जना आसेपासे लिएर जानुभयो, उनले भनिन्। साथै, दक्षिण एसियन मन्त्रिस्तरीय फोरममा उनले बोलेको कुरा समीक्षा रिपोर्टमा समावेश नगरिएको र सचिवको नेतृत्वमा गएको भनेर झुटो रिपोर्ट बनाएको भन्दै आपत्तिा जनाइन्। त्यस्तो वाहियात र झुटो रिपोर्ट प्रस्तुत गर्ने ठाउँमा किन बस्ने ?, आक्रोसित हुँदै उनले भनिन्। उनी सम्मेलनको शुभारम्भको समय ६ नोभेम्बरमा इजिप्ट पुगिसकेको र १२ तारिखमा फर्किएको जनाइन्। कार्यक्रमको दौरान विभिन्न प्यानलहरूमा सहभागी भएको र बोलेको कुरा समाचार बनाएर नेपाल पठाउने भनिए पनि त्यसो नगरिएको गुनासो उनको छ। इजिप्ट पुगेपछि पनि त्यहाँ बस्नका लागि कुनै व्यवस्थासमते नभएको बताइन्। जलवायु परिवर्तन व्यवस्थापन महाशाखाका प्रमुख बुद्धिसागर पौडेलले सोमबार प्रस्तुत गरिएको रिपोर्ट फाइनल नभएको बताए। सचिव कँडेलको सेवा निवृत्त हुने समय भएकाले उनी हुँदा नै कार्यक्रम आयोजना गर्न खोजिएको दाबी गरे। लैंगिक विभेद गर्ने तथा मन्त्रीलाई तल बनाउने कुनै नियत नभएको उनको भनाइ छ। पौडेलले भने, आगामी महिना दिनसम्ममा बन्ने अन्तिम रिपोर्टमा विस्तृतमा सबैका कुरा समेटिनेछ। आफूुले बोलेका कुराहरू हाइलाइटमा आएन भन्ने उहाँको भनाइलाई स्वीकार गर्दै काम गर्ने क्रममा केही त्रुटी भएको हुन सक्ने स्वीकारे। मन्त्री रेग्मीको नाम सिफारिस भएदेखि उनीसँग समन्वय गरिरहेको दाबी उनले गरे । महिला भएकाले ठाउँ नदिएको होइन। फोरमहरू पनि त्यस्तै थियो। प्रधानमन्त्री र राष्ट्रपतिले मात्रै बोल्न पाउने, उनले थपे उहाँ अलि चाँडो फर्किएकाले पनि बोल्न पाउनुभएन। तीन, चार वटा बैठकका लागि भाषण पनि दिएको बताए। तर, मन्त्रीको तर्फबाट सम्मेलनमा कुनै कमीकमजोरी नभएको पौडेलले बताए। पौडेलका अनुसार लैंगिक सहभागिताको कुरा गर्दा ६३ र ३७ प्रतिशत भन्ने छ। नेपालबाट मिडिया, गैरसरकारी संस्था, सरकारी र बाहिरका महिलाहरूको सहभागिता थियो। सरकारी टोलीमा परराष्ट्रबाट सहसचिव, उद्योग, कृषि, वन मन्त्रालयबाट सहसचिव महिला गएका थिए। नेपालको प्रतिनिधित्व एकदमै सन्तुलित र क्षेत्रगत प्रतिनिधित्व थियो। ३४ प्रतिशतभन्दा कम महिला सहभागिता संयुक्त राष्ट्र संघको तथ्यांकले ८० प्रतिशत महिला तथा बालिका जलवायु परिवर्तनका कारण जबजस्ती विस्थापित भएको देखाएको छ। जसका कारण उनीहरू यौंन हिंसालगायत विभिन्न खालका समस्यामा फसेका छन्। उनीहरूलाई सुरक्षाका लागि जलवायु नीति, निर्णायक तह र सुशासनमा महिलाको उपस्थिति प्रतिनिधिमुलक नभएको भन्दै आलोचना भएको छ। जलवायु परिवर्तनमा संयुत राष्ट्र संघको फ्रेमवर्क कन्भेन्सन (यूुएनएफसीसीसी) ले पनि महिलाहरूले प्रतिकूल असर सहनुपरेको बताएको छ। लैंगिक समावेशीताका लागि महिला पूर्ण रूपमा एकीकृत भएर नीतिगत कार्यान्वयनमा लाग्नुपर्ने देखिन्छ। महिला वातावरण तथा विकास संस्था (वीडु) का अनुसार कोप २७ मा संसारका ११० मुलुकका प्रमुहहरूको भेलामा जम्मा ७ जना महिलाले मात्रै भाग लिएका थिए। ३४ प्रतिशतभन्दा कम महिलाको नेतृत्व हुँदा कुनै समूुहमा पुरुषको वर्चस्व ९० प्रतिशतसम्म भएको देखिएको छ। सन् २०११ मा देशहरूले महिलाको सहभागिता बढाउने वाचा गरेका थिए। यूएनएफ सीसीसीका अनुसार सन् २००९ देखि २०२१ सम्ममा ३० देखि ३८ प्रतिशत सहभागिता पुगेको देखाएको छ। बराबरी सहभागिता हुनुपर्ने माग जलवायु अभियन्ताहरूको छ। तर, पनि सन् २००९ मा १० प्रतिशत महिला नेतृत्व थियो। सन् २०१५ मा भएको कोप १५ मा ९ प्रतिशत र २०१७ मा २६ प्रतिशत थियो। उत संख्या निर्णायक तहमा पुगेकाहरूको हो। यूएनफसीसीसीका अनुसार पार्टीहरूले राष्ट्रिय निर्धारीत लक्ष्य (एनडीसी), राष्ट्रिय अनुकूुलन कार्य, दीर्घकालीन कार्बन न्यूनीकरण रणनीतिबारेमा बुझाएका प्रतिवेदन महिला र लैंगिक समानताका कुरा उल्लेख गर्ने क्रम बढेको देखिएको छ । उनीहरूले आफ्ना दस्तावेजमा दीर्घकालीन रणनीतिमा १९६, स्थानीय अनुकूलनका काममा ९४२ प्रतिशत र राष्ट्रिय निर्धारित लक्ष्यमा ९० प्रतिशत लैगिंक सवाल उठाएका छन्। बीबीसीले उच्च स्तरीय वार्ताहरूमा महिलाको सहभागिता ३४ प्रतिशत भन्दा कम हुनुले उचित प्रतिनिधित्व नहुने आलोचना गरेको छ। समावेशी सहभागिताबिना जलवायु परिवर्तनसँग जुध्न समस्या हुने अन्यथा महिलाका जीवन झनै नराम्रो हुनसक्ने बताएको छ। आदिवासी महिलाहरूले वातावरण प्रवद्र्धनमा प्रमुख भूमिका खेलेकाले उनीहरूको आवाज सुन्न र सम्मान गर्न आवश्यक पनि औंल्याएको छ। मन्त्री रेग्मीको आरोप वन मन्त्रालयले कोपको बारेमा झुटा रिपोर्ट पेस गयो। रिपोर्टमा मन्त्रीको सहभागिताका बारेमा कतै उल्लेख छैन। लैंगिक विभेद महसुस भयो। समन्वय गरेनन्। सचिवको हालीमुहाली भयो।"
मतदाताका समाजउन्मुख सपना,"२०७९ को प्रतिनिधिसभा चुनावमा पुराना ठूला दल अलिकति दुब्लाए, साना बढे र नयाँ पलाए। केही स्थापित नेता हारे, केही नयाँ स्थापित भए। यो सतही विश्लेषण भयो। अन्तर्यमा केही पाटा पनि भेटिन्छन्। घटनाको हिसाबले सबैभन्दा पहिले दल विभाजनको असरबारे चर्चा गर्नु उपयुक्त होला। नेकपाका टुक्रामध्ये एमालेले समानुपातिकतर्फ सबैभन्दा बढी मत पाउँदा र अध्यक्ष अनुमोदित हुँदा पनि उनका उत्तराधिकारी अधिकांश नेता छाँटिएका छन्। अध्यक्षले जित्दा नेकपा माओवादी केन्द्रले अपेक्षाकृत मत ल्याउन सकेन, महासचिव पछि परे। नेकपा एकीकृत समाजवादीका अध्यक्षले जिते पनि सम्माननीय नेता संसद् छिर्न सकेनन्, दलले राष्ट्रिय हैसियत पनि पाउने देखिँदैन। दुईतिहाइ नजिकको नेकपा विभाजनको पक्षमा रहेका तीनै दलका सबै सिट जोडे पनि बहुमत नपुग्ला। त्यस्तै परिणाम मधेसकेन्द्रित दल र अघिल्लोपटक देखा परेका वैकल्पिक दलले भोगे। दोस्रो, चुनावी दाउपेचका कुरा। गठबन्धनमार्फत नेपाली कांग्रेस (नेका)ले प्रत्यक्षतर्फ धेरै सिट बढायो। दलले पाएको समानुपातिक प्रतिशतको हिसाबले खुम्चिएको नेकाको मत गठबन्धनका अन्य घटकलाई अपेक्षाकृत सरेन। त्यस्तै अवस्था एमाले र उसका सहयोगी दलबीच पनि देखियो। ठूला दललाई असमानुपातिक फाइदा पुगेको देखियो। विद्रोही दल र उम्मेदवारले प्रतिस्पर्धी गठबन्धनको समर्थनमा भन्दा आफ्नै बलबुताले जितेको देखियो। आफ्नो आधार मधेसमा भएका प्रभु साह, अमरेशकुमार सिंह, योगेन्द्र मण्डल, किरणकुमार साहले जित्नु र निर्वाचन क्षेत्र परिवर्तन गरेका घनश्याम भुसाल, दिनेश कोइरालाले हार्नुले यस कुराको पुष्टि गर्छन्। राज्यसभामा पनि बागी उठेका थुप्रै लोकप्रिय नेताले जितेका छन्। विद्रोही धारका नयाँ दल जनमत पार्टी र नागरिक उन्मुक्ति पार्टी आफ्नै खुट्टामा उदाए। राजनीतिमा दलभित्र उपगुट हुन्छन् नै। अहिले कांग्रेसको एउटा उपगुट र रास्वपाबीच र अन्यत्र पनि भिन्न दलका उपगुटबीच साँठगाँठ भएकाले केही स्थानमा अप्रत्याशित नतिजा आएको कुरा उठेका छन्। बहुदलीय प्रतिस्पर्धामा यस्तो परिघटना सामान्य कुरा हो, यसलाई शीर्ष तहबाट गरिए सहकार्य भनिन्छ, शीर्ष नेतृत्वको इच्छाविपरीत तल्लो तहबाट गरिए साँठगाँठ वा अन्तर्घात। तेस्रो, सुशासनका कुरा, रवि लामिछाने नेतृत्वको राष्ट्रिय स्वतन्त्र पार्टीले शैशवकालमा प्राप्त गरेको सफलताले राजनीतिक शास्त्रका धेरै पण्डितहरूलाई अचम्मित पारेको देखिन्छ। यसले विज्ञ, विश्लेषक र जानिफकारहरूको परीक्षण गरेको छ। मध्यवर्गीय सहरी युवा पुस्ताले समेत बुझेको र मतदानमार्फत कार्यान्वयनमा उत्रिएको मुद्दा बुझ्न विज्ञ लाई हम्मे पयो। जनताले सत्तारूढ दल, प्रतिपक्षी दल र संवैधानिक निकायहरूबाट कामकारबाही र तिनमा रहेका विसंगतिविरुद्ध लगातार कुरा उठाएका हुन्। सत्तापक्षीय र प्रतिपक्षीय गठबन्धनहरूले मिडिया र सामाजिक सञ्जालमा अभिव्यक्त शान्तिपूर्ण रायसुझाव र गुनासालाई झिनामसिना सम्झिए। तोडफोडसहितका सडक आन्दोलनको अभावमा जनताको शालिन असहमति बुझेनन्। पहिल्यैदेखि आर्थिक संकटले बिदेसिएका वा सहरमा गुजाराको खोजीमा भौतारिएका जनता कोभिडबाट थप प्रताडित भएका र राज्यप्रति थप निराश भएका देखेनन्। जनता समाजवाद उन्मुखता नामक यस्तो शासनको विकल्प खोज्दै थिए। समस्या समाधान नभए विकल्प खोज्ने क्रम अर्को चुनावमा र चुनावबाहिर पनि जारी रहन सक्छ। परम्परागत दल र अहिले उदाएका दलबाट जनआकांक्षा पूरा हुन नसके व्यवस्था मान्ने वा नमान्ने नयाँ राजनीतिक शक्तिको उदय फेरि पनि हुन सक्छ। चौथो, नेपाली जनता बहुदेवदेवी पूजक हुन्। प्रकारान्तरले हामी प्रभावशाली व्यक्तित्वमा विश्वास गर्छौं। यस अर्थमा हामी नेतामा करिश्मा खोज्छौं। कतिपयले व्यक्तित्वको अर्थ शारीरिक बनोट, शैक्षिक डिग्री, पदप्रतिष्ठा, धाकधक्कु, रवाफ, धनसम्पत्ति, बलगाँठ, धुत्याइँ फट्याइँलाई मात्र सम्झिए। नेतामा करिश्मा देखिन तिनका अभिव्यक्तिमा स्पष्टता, व्यवहारमा सरलता र इमान्दारिता, आर्थिक पारदर्शिता, योजनामा दूरदर्शिता र जीवनशैलीमा सादगीपन पनि आवश्यक पर्छ भन्ने कुरा हाम्रा नेताले भुलेका थिए। राप्रपा र रास्वपाको विजयमा पुराना स्थापित नेताको तुलनामा राजेन्द्र लिङ्देन र रवि लामिछानेको करिश्मा ले पनि केही भूमिका खेलेको देखिन्छ। नकारात्मक पहिचान नबनाएको हदसम्म चुनावी विजयमा अन्य प्रतिस्पर्धीलाई पनि करिश्मा ले साथ दिएको देखिन्छ, यद्यपि यो पनि सही हो कि यस पटक रवि लामिछानेबाहेक कुनै पनि सेलिब्रिटीले चुनाव जितेनन्। नेमकिपाबाहेक जुन दलका शीर्ष नेता आफ्नै दलको चुनावी चिह्न लिएर प्रतिनिधिसभाको प्रत्यक्ष चुनावमा उठेनन्, ती कुनै दललाई पनि जनताले पत्याएनन्। रेशम चौधरीको कुरो अर्कै हो, उनको उम्मेदवारी अस्वीकृत भएको थियो। जनताले अर्काको चुनाव चिह्नमा उठ्ने शीर्ष नेतामा करिश्मा देखेनन्, तिनका उम्मेदवारलाई जिताएनन्। धेरैजसो दलको अधिवेशन गत वर्षमात्रै भएको हुनाले पनि होला, उपेन्द्र यादवबाहेक दलका शीर्षनेता नै जनताको रोजाइमा परे। यसबाट पार्टी कार्यकर्ताको र आमजनताको रोजाइमा एकरूपता देखियो। पाँचौं र अन्तिम, नेपाली मतदाताका सपना छन्। वैशाखमा भएको स्थानीय निर्वाचनमा रहेको सहभागिता (७१ प्रतिशत) को तुलनामा १४ प्रतिशतले घटी प्रतिनिधिसभा चुनावमा ६१ प्रतिशतमात्र मत खस्नुले जनतामा माथिल्ला संसद् र सरकारप्रति रहेको झन् ठुलो उदासीनता देखाउँछ। ६ महिनाको छोटो अवधिमा सिंगै व्यवस्थाप्रति यति धेरै अविश्वास बढ्यो भन्न आधार देखिँदैन। यसबाट देशले बनाउने ठुला नीतिनियमसित भन्दा जनतालाई स्थानीय तहमा उपलब्ध हुने दैनिक जनजीविकाका मुद्दासित बढी चासो रहेको देखिन्छ। परिवारवादलाई मतदाताले आफ्नो सपनाको तगारो सम्झेको कुरा मतदानमा अभिव्यक्त भएको छ। स्थानीय निकाय, प्रदेशसभा र पछि मनोनीत हुने समानुपातिक उम्मेदवारलाई छाडेर प्रतिनिधिसभामै प्रत्यक्ष उम्मेदवारको हकमा नेपाली कांग्रेसका अर्जुननरसिंह केसी र ज्वाइँ गगन थापा, एमालेका रघुवीर महासेठ र पत्नी जुली महतो (जुलीका दाजु वीरेन्द्र महतो चाहिँ जसपाबाट जितेका), नागरिक उन्मुक्ति पार्टीका लालवीर चौधरी (प्राविधिक रूपमा स्वतन्त्र) र बुहारी रञ्जिता श्रेष्ठजस्ता केही अपवादबाहेक एकै परिवारबाट धेरैजना उठेको अवस्थामा जनताले एकजनालाई मात्र जित्न दिएका छन्। एकै पटकमात्र मौका पाएका नेताले पनि नातापाता, आसेपासे वा शुभलाभको आधारमा कसैको काम गरेका र अन्यका काम नगरेका गुनासाले गर्दा चुनाव हारेका उदाहरण छन्। उसो त कतिपय इमान्दार उम्मेदवार पैसा र दादागिरीको अगाडि धेरै मुस्किलले मात्र चुनावी माहोल सिर्जना गर्न सकिने बताउँछन्। तीन तहका सरकार र नेता पाल्न पर्दा आफूलाई आर्थिक बोझ बढेको मत राख्ने जनताको अनुपात बढिरहेको देखिन्छ। प्रदेशसभामा उम्मेदवार नउठाएको र तिनमा भोटसमेत नहालेको रवि लामिछाने र संघीयताविरोधी राजेन्द्र लिङ्देनको लोकप्रियताले आउँदा दिनमा राज्यसंरचना फेर्न जनदबाब बढ्न सक्ने देखिन्छ। समावेशिताको नाममा आरक्षण र समानुपातिक सिट दुरुपयोग गरेर उच्च नेतृत्वले आफ्ना आसेपासे र एसम्यान नियुक्त गर्नाले प्रतिफल लक्षित समूहमा पुग्न सकेको छैन। यस्ता सांसद र राजदूतलगायत विभिन्न राजनीतिक नियुक्तिमा हस्तक्षेप गर्न सक्ने हैसियत मतदातामा रहेन। तर, उनीहरू त्यताको रिस प्रत्यक्ष उम्मेदवारमाथि पोख्दैछन्। समानुपातिक सांसद नियुक्तिमा दलभित्र टिके प्रथा नरोकिए समानुपातिक आरक्षण व्यवस्था खारेजी अर्को पटकको चुनावी मुद्दा बन्न सक्छ। त्यो मुद्दा स्थापित नेतृत्वलाई प्रतिगामी लागे पनि जनतालाई अग्रगामी लाग्न सक्छ। लाभको पदमा लगातार आफूमात्र पुग्न चाहने उम्मेदवारलाई र पुर्खाको विराशतकै भरमा नेता बन्न खोज्नेलाई केही अपवादबाहेक मतदाताले छानीछानी हराएका छन्। पुर्खाको योगदान त के उम्मेदवारको पुरानो योगदानको भरमा पनि जनता भोट दिने पक्षमा छैनन्। कतिपय योगदान लाई त जनताले योगदान नै नस्वीकार्ने अवस्थासमेत देखिँदैछ। नेपालीका सपना साना छन्, पूरा गर्न सकिने खालका छन्। राज्य, दल र नेतासितका माग पनि ठूला छैनन्, तर तिनमा एउटा आकांक्षा जरुर पलाएको छ। त्यो हो समान अवसरको आकांक्षा। समान अवसर नेता र जनतालाई, तिनका परिवार र सन्तानलाई, तिनका नाता र मित्रलाई, धनी र गरिबलाई, चिनेका र अपरिचितलाई ! अनि सपना सुख र समृद्धिको, शान्ति र सुव्यवस्थाको, निःशुल्क शिक्षा र स्वास्थ्यसेवाको, समानता र न्यायको, स्वावलम्बन र आत्मसम्मानको, उचित रोजगारी र बजारको। जसले यी सपना बुझ्छ र पूरा गर्न अगुवाइ गर्छ, भोलिको नेतृत्व उसैको हुनेछ। अस्तु !"
स्याङ्जा२ (१)मा कांग्रेसका अर्याल निर्वाचित,"स्याङ्जा : स्याङ्जा क्षेत्र नं २ अन्तरगत प्रदेश सभा (१) तर्फ कांग्रेसका भोजराज अर्याल विजयी भएका छन्। उनी १५ हजार १६१ मत सहित विजयी भएका हुन्। नेकपा (एमाले) का मोहन रेग्मीले १२ हजार ४३१ मत प्राप्त गरेक छन्। अर्यालले नेकपा (एमाले) का मोहन रेग्मीलाई २७३० मतान्तरले पछाडि पारेका छन्। प्रदेश १ अन्तरगत १९ वडा छन्। गल्याङ नगरपालिका ६,७, भीरकोट नगरपालिकाको ५, ६, ७, ८, ९, वालिङ नगरपालिकका ७, ८, ९, १०, ११, १२, १३ र १४ वडा छन्। रेग्मी विसं २०७४ को निर्वाचनमा प्रदेशसभा सदस्यमा विजयी भएका थिए। अर्याल वालिङ गाविसको अध्यक्ष र २०५४ सालमा वालिङ नगरपालिकाको नगर प्रमुख भइसकेका छन्।"
स्विट्जरल्याण्डद्वारा आठ अर्ब डलर रूसी सम्पत्ति जफत,स्विट्जरल्याण्ड : स्विट्जरल्याण्डले युक्रेनमा रूसले सुरू गरेको युद्धलाई लिएर लगाइएको प्रतिबन्ध अन्तर्गत रूसको कूल ७५ अर्ब स्वीस फ्रयाङ्क (७९ अर्ब अमेरिकी डलर) जफत गरेको बिहीबार जनाएको छ । महिनौँदेखि रोक्का भइरहेको यो रकम गत जुलाईमा स्टेट सेक्रेटेरिएट फर इकोनोमिक अफेयर्स (सेको) ले उपलब्ध गराएको आँकडाभन्दा करिब एक अर्ब स्वीस फ्रयाङ्क बढी हो । रूसी र तीनका सम्पत्तिका लागि उपयुक्त गन्तव्य बनेको स्विट्जरल्यान्डमा पनि १५ शीर्षकमा रूसी सम्पत्ति जफत गरिएको छ । स्वीस अधिकारीहरूले रूसमाथि प्रतिबन्धहरू लागू गर्न खोजिरहेका छन्। कहिलेकाँही सावधानीको उपायको रूपमा सम्पत्तिलाई रोक्का गरिन्छ र कहिलेकाहीँ स्पष्टीकरण पूरा भएपछि पनि फेरि प्रतिबन्ध जारी हुन सक्छ । रूसले फेब्रुअरी २४ मा युक्रेनमाथि आक्रमण गरेको चार दिनपछि मस्कोविरुद्ध छिमेकी युरोपेली सङ्घको प्रतिबन्धसँग आफूलाई मिलाउने निर्णय गरेको थियो । युरोपेली सङ्घका समकक्षीहरूजस्तै स्वीस बैंकहरूलाई पनि रुसी नागरिक वा रूसमा रहेका व्यक्ति वा संस्थाहरूबाट एक लाख स्वीस फ्रयाङ्कभन्दा बढीको निक्षेप स्वीकार गर्न प्रतिबन्ध लगाएको छ। उक्त रकमभन्दा बढी सबै विद्यमान निक्षेपहरू घोषणा गर्न आदेश दिइएको छ । विद्यमान निक्षेप घोषणा गरिएको कूल ४६१ अर्ब स्वीस फ्रयाङ्क घोषणा गरिएको छ तर सेकोका अनुसार यो स्विट्जरल्याण्डमा जम्मा गरेको रूसी मूलको कुल रकमसँग बराबर हुन सक्दैन । रासस
"अस्थिर सरकारको संकेत, कसरी सुधार्ने अर्थतन्त्र ?","काठमाडौं : अर्थतन्त्र संकटमै रहेका बेला मुलुकमा आमनिर्वाचन सम्पन्न भयो। तर, कुनै दलको बहुमत आएन। जसकारण मुलुकको राजनीति अस्थिर हुने र अर्थतन्त्र झन् संकटमा पर्ने हो कि भन्ने चिन्ता विज्ञहरू गर्छन्। राजनीतिक खिचातानीले कतै आर्थिक मुद्दा ओझेल पर्ने त होइन भन्दै निजी क्षेत्र पनि सशंकित छ। यस्तो बेला स्थिरताको आभास दिने सरकार बन्नुपर्ने सुझाव दिन्छन् विज्ञहरू। उनी भन्छन्, अर्थतन्त्र जाने, बुझेको व्यक्तिले अर्थ मन्त्रालयको नेतृत्व सम्हाल्नुपर्छ। आर्थिक विकास र समृद्धि नै सरकारको प्राथमिक एजेन्डा बन्नुपर्छ। पूर्वअर्थसचिव रामेश्वर खनाल हाम्रो देशको अर्थतन्त्र सामान्य अवस्थामा नरहेकाले राजनीतिक दलहरू सुझबुझपूर्ण ढंगले अघि बढ्नुपर्ने बताउँछन्। यतिबेला मुलुक संकटमा पनि छैन। सामान्य अवस्थामा पनि छैन, खनाल भन्छन्, तर, संकटको बाटोमा अघि बढेको अवस्था भएकाले अर्थतन्त्र बुझेको, प्राविधिक विश्लेषण गर्न सक्ने, तत्कालका लागि अप्रिय भए पनि दीर्घकालका लागि हित हुने निर्णय गर्ने व्यक्तिलाई अर्थमन्त्री बनाउनुपर्छ। जनताले असल शासन, राम्रो सेवासुविधा र भ्रष्टाचार अन्त्य चाहेको टिप्पणी गर्छन् खनाल। दलहरूले घोषणापत्रमा उल्लेख गरेका वितरणमुखी कार्यक्रम कार्यान्वयन गर्न भने सरकारको क्षमताले नभ्याउने उनको भनाई छ। पूर्वअर्थमन्त्री एवं एमाले उपाध्यक्ष विष्णु पौडेल अर्थतन्त्रको अहिलेको संकट असाधारण भएकाले असाधारण तवरले नै संकट हटाउनुपर्ने बताउँछन्। सरकार, निजी क्षेत्र र सहकारी क्षेत्र मिलेर देशको अर्थतन्त्र सबल बनाउने र देशको मुहार फेर्नुपर्छ, पौडेल भन्छन्,अर्थतन्त्रको अहिलेको समस्या असाधारण हो। असाधारण तरिकाले नै संकट पनि हटाउनुपर्छ। पूर्वमन्त्री डा मीनेन्द्रप्रसाद रिजाल राजनीतिक दलले अर्थतन्त्रलाई साझा एजेन्डा बनाउन नसकेको बताउँछन्। अब नयाँ सरकार गठनपछि बन्ने साझा सहमतिका न्यूनतम कार्यक्रममा साझा विकासको नीति वा साझा समृद्धिको नीतिलाई जोड दिनुपर्ने रिजालको भनाइ छ। अहिले अर्थतन्त्रमा चुनौतीको पहाड छ। हाम्रा कारणभन्दा पनि बाहिरका कारणले थपिएको हो, नेता रिजाल भन्छन्, दलहरूले साझा प्लाटफर्म नबनाए विकास र समृद्धि नारामा मात्रै सीमित नहोला भन्न सकिन्न। पूर्वअर्थमन्त्री डा युवराज खतिवडा काम गर्न सक्ने र व्यावसायिक वातावरण बनाउन सक्ने व्यक्ति अर्थमन्त्री बन्नुपर्ने बताउँछन्। भन्छन्, हामीले केही अर्बको विदेशी मुद्रा सञ्चिति बढाएका छौं। त्यसले भुक्तानी सन्तुलन वृद्धि गरेको छ। त्यो स्थितिमा सुधार गर्न सक्ने, बुझ्ने, काम गर्न सक्ने र व्यावसायिक वातावरण बनाउने अर्थमन्त्री चाहियो। उनका अनुसार माग संकुचन भएको अर्थतन्त्रमा औद्योगिक र व्यावसायिक क्षेत्रले गति लिन सरकारको वित्तीय नीतिबाट कसरी हामीले काम गर्ने हो? त्यो बुझ्न सरकारको वित्त नीति र मौद्रिक नीतिको तालमेल मिलाएर समन्वयकारी भूमिकाबाट अघि बढ्न सक्ने नेतृत्व चाहिएको छ। पूर्वअर्थसचिव भानु आचार्य राजनीतिक अस्थिरताको असर अर्थतन्त्रमा पर्ने बताउँछन्। पछिल्लो समय विश्वको अर्थतन्त्र नै कोेभिड, युक्रेनरुस युद्धलगायतले ४५ क्षेत्र प्रभावित भएका छन्। आचार्य भन्छन्,संकट आइसकेको छैन तर अब आउला भन्ने डर भएको छ। राजनीतिक अस्थिरताले अर्थतन्त्र र यससँग जोडिएको उत्पादन, रोजगारी, लगानीलगायतमा असर गर्ने देखिएको छ। अस्थिर सरकार हुँदा अर्थतन्त्रका लागि चुनौती छ, आचार्य भन्छन्,जो आए पनि नीतिगत रूपमा लोकरिझ्याइँ (पपुलिस्ट) र वितरणमुखी हुनेगरी नचाहिने ठाउँमा खर्च गयो भने अहिलेको चुनौती संकटमा, धराशायीमा परिणत हुन्छ। सरकारले अर्थतन्त्रलाई बिग्रिन नदिन ब्याजदरदेखि बृहत् अर्थतन्त्रमा चनाखो रहन आचार्य सुझाव दिन्छन्। अर्थतन्त्रलाई दिगो बनाउन अस्थिर सरकारलाई गाह्रो पर्ने उनी औंल्याउँछन्। कांग्रेस महामन्त्री गगन थापा सरकार र निजी क्षेत्रले साझेदारी गरी आर्थिक विकास दु्रतगतिमा अघि बढाउनुपर्ने बताउँछन्। नेतृत्व सबल हुन सके देशको मुहार फेर्न समस्या नहुने उनको भनाइ छ। अबको अर्थमन्त्री राजनीतिक पृष्ठभूमिको मात्रै भएर हुँदैन। अर्थतन्त्रको प्राविधिक ज्ञान भएको र बुझेको कुरालाई कार्यान्वयनमा लैजान सक्ने हुनुपर्छ पूर्वअर्थ सचिव आचार्य भन्छन्। अर्थविद् डाखनालका अनुसार अर्थतन्त्र सहज छैन, अप्ठ्यारोमै छ। यो विगतमा गरेका गल्तीका कारणले मात्रै होइन। युक्रेनरुसको युद्धजस्ता अन्तर्राष्ट्रिय कारणले पनि अर्थतन्त्र अप्ठ्यारोमा परेको हो, उनी भन्छन्। अन्तर्राष्ट्रिय कारणले मूल्यवृद्धि भएको छ। कोभिडसँगै आपूर्ति शृंखला अवरुद्ध हुँदा यसको प्रभाव मूल्यवृद्धिमा परेको उनको भनाइ छ। नेपाललाई जतिमुलुकले सहयोग गर्थे त्यो रकम काट्दै धेरै मुलुकले युक्रेनलाई सहयोग गर्न लागेका छन्। जसले गर्दा नेपाललाई आउने सहयोग पनि घटेको छ, खनाल भन्छन्। मंसिर महिना आधा बितिसक्दापनि राजस्व संकलनमा सुधार देखिएको छैन। अझैसरकारको चालू खर्चभन्दा राजस्व संकलन कमी नै छ। महालेखा परीक्षक कार्यालयको तथ्यांकअनुसार चालू आर्थिक वर्षको हालसम्म राजस्व संकलनभन्दा सरकारको प्रशासनिक खर्च करिब ६ प्रतिशतले बढी छ। मंसिर १४ गतेसम्म राजस्व संकलन २०६४ प्रतिशत हुँदा सरकारको चालू खर्च अर्थात् प्रशासनिक खर्च भने २६०८ प्रतिशत छ। असोजमा राजस्व संकलन १४८७ प्रतिशतले हुँदा चालू खर्च १८९१ प्रतिशत थियो। कात्तिकमा राजस्व संकलन १९११ प्रतिशतले हुँदा सरकारको चालू खर्च भने २३७८ प्रतिशत छ। पूर्वअर्थसचिव खनाल भन्छन्,सरकारको खर्च राजस्वभन्दा बढी भए वित्तीय घाटा बढाउँछ। यसो भएपछि सरकारले बजारबाट ऋण लिनुपर्छ। यस्तो कर्जा लिँदा बजारमा तरलता अभाव हुन्छ। अबको सरकारले वित्तीय सन्तुलन कायम गर्नुपर्नेमा उनको जोड छ। भन्छन्,यसो हुनासाथ निजी क्षेत्रले कर्जा पाउँदैन। हामी दुष्चक्रमा फस्छौं। सरकारको राजस्व घटेको छ। भन्सार राजस्व आयातमा कडाइका कारण घटेको विज्ञ बताउँछन्। कुल आयात विगत वर्षको तुलनामा कात्तिकसम्म १८ प्रतिशतले घटेको छ। र, आयातमा लाग्ने भन्सार पनि ३५ प्रतिशतले ओरालो लागेको छ। तर, आन्तरिक रूपमा उठ्नुपर्ने कर पनि घटेको तथ्यांकले देखाउँछ। भन्सार ३५, आयकर ११ र मूल्य अभिवृद्धिकर पनि ११ प्रतिशतले घटेको छ। सेयर र घरजग्गा कारोबारमा मन्दीका कारण पुँजीगत लाभकर पनि १२ अर्बले घटेको आन्तरिक राजस्व विभागको तथ्यांक छ। यी तथ्यांकले मुलुकको आन्तरिक आर्थिक परिसूचकमा दबाब कायमै रहेको देखाउँछन्। अर्थतन्त्रको बाह्य चाप कम गर्न सरकार र केन्द्रीय बैंकले लिएका नीतिका कारण आन्तरिक अर्थतन्त्र धरापमा परेको विज्ञ बताउँछन्। अब आन्तरिक स्रोत अभावको असर पुँजीगत खर्चमा पर्ने देखिन्छ। महालेखा नियन्त्रक कार्यालयको पछिल्लो तथ्यांकअनुसार पुँजीगत खर्च ७४९ प्रतिशत मात्र भएको छ। प्रायः साउन १ गतेदेखि बजेट कार्यान्वयन भए पनि ठेक्कापट्टा सम्झौताजस्ता कारणले कात्तिकपछि मात्र पुँजीगत खर्च कार्यान्वयनको चरणमा जाने गर्दछ। चालू खर्च धान्न नपुग्ने अवस्थामा पुँजीगत खर्च गर्न सरकारलाई कठिन छ। किनभने अहिले सरकारको वित्तीय दायरा साँघुरिँदै गएको छ। सरकारको ऋण भार कुल गार्हस्थ्य उत्पादनको साढे ४१ प्रतिशत पुगेको छ। पूर्वगभर्नर डा चिरञ्जीवी नेपाल अब बन्ने सरकारले बजारमा पैसा आउने काम गर्नुपर्ने बताउँछन्। ब्याजदर बढाउँदा पनि बैंकमा पैसा खासै बढेको छैन।बजारमा पैसै छैन,पूर्वगभर्नर डानेपाल भन्छन्,नेपालमा पैसाको आपूर्तिको समस्या हो। ठूला लगानीकर्तालाई उद्योग व्यवसाय खोल्न, चलाउन सहज वातावरण निर्माण गर्नुपर्छ। उनका अनुसार अबको नयाँ सरकारमा जो आएपनि घोषणापत्रअनुसार जेठ १५ सम्मका लागि सप्लिमेन्ट्री बजेट त पक्कै ल्याउलान्। यसैले अब उद्योग, व्यवसायलाई उत्थान गर्ने कार्यक्रम, सहज गर्ने वातावरण ल्याउन जरुरी भएको उनी सुझाउँछन्। अहिले मिश्रित किसिमको चुनावी नतिजा आएको छ। नतिजाले सरकार बनाउन गाह्रो देखिएको छ। सरकार बनिसकेपछि सरकारको ध्यान राजनीतिमा होइन, आर्थिक सुधारमा केन्द्रित हुनुपर्नेमा नेपाल राष्ट्र बैंकका पूर्वकार्यकारी निर्देशक नरबहादुर थापा बताउँछन्। अबको सरकारले दुईतीनवटा क्षेत्रमा सुधार गर्नुपर्छ। आर्थिक सुधारका लागि प्रत्यक्ष वैदेशिक लगानीमा सहजीकरण हुने गरी लगानी वातावरण सुधार गर्नुपर्छ। ठूला बहुराष्ट्रिय कम्पनीहरू भिœयाउनुपर्छ। यसले लगानीको माहोल दिन्छ। साना लगानीकर्तालाई पनि आकर्षित गर्छ, थापा भन्छन्। सरकारले नयाँ प्रविधिलाई आत्मसात् गर्नु जरुरी भएको उनको ठम्याइँ छ। उनका अनुसार प्रशासनमा प्रविधि जोडे शासकीय सुधारमा मद्दत गर्नेछ। सरकारले निजी क्षेत्रको विकासमा जोड दिनुपर्छ, थापा भन्छन्,वित्तीय क्षेत्रमा देखिएको विसंगतिलाई हटाउन कस्तो रणनीति अपनाउने भन्नेमा पनि ध्यान दिन जरुरी छ। सीमित व्यक्तिको हातमा वित्तीय क्षेत्र जाँदा समस्या आएको उनको बुझाइ छ। यसले ठूलो समस्या ल्याउन सक्ने आशंका गर्छन्। वित्तीय क्षेत्र विकास रणनीति राम्रो बनाए वित्तीय पहुँचमा विस्तार हुने पूर्व कार्यकारी निर्देशक थापा बताउँछन्। सरकारले पूँजीगत खर्च बढाउनेमा केन्द्रित हुनुपर्छ। अहिले चालू रहेका विकास परियोजनाहरू समयमै कार्यान्वयन हुने गरी अनुगमन गरे दुईतीन महिनामै ठुलो प्रगति हुनसक्छ। रसियायुक्रेनले गर्दा नेपालमा दिने सहायता पनि युक्रेनतिर गएको देखिन्छ, उनी भन्छन्। अबको सरकारले नेपालले पाउने सहायता फर्काउने अर्थात् नेपाल भित्र्याउने वातावरण तय गर्नसमेत जरुरी भएको उनले सुझाव दिए। अबको सरकारले दातृ निकायसँग संवाद गरेर विदेशी सहायता बढाउन पनि जरुरी भएको उनले बताए। आयात कडाइले राजस्वमा कमी नेपाल राष्ट्र बैंकका गभर्नर महाप्रसाद अधिकारी आयातमा कडाइ गर्दा ३० अर्बको राजस्व घटेको बताउँछन्। आयात सधैं रोक्ने होइन, नरोकिएको भए अहिले झन् समस्या आउने थियो, अधिकारी भन्छन्। निजी क्षेत्र अनुशासनमा बस्नुपर्ने अधिकारी बताउँछन्। मुलुकमा मूल्यवृद्धि ६ वर्षयताकै उच्च छ। निजी क्षेत्र संकुचित हुँदै गएको छ। जसले गर्दा उत्पादन क्षमता ह्रास हुँदै गएको छ। गभर्नर अधिकारी भने अर्थतन्त्र विस्तारै सुधारोन्मुख रहेको बताउँछन्। निजी क्षेत्र त्रसित समग्र अर्थतन्त्र संकटमा परेकोे, मूल्यवृद्धि बढेको, उत्पादन र वस्तुको माग घटेको तथा बैंकको ब्याज उच्च भएको भन्दै निजी क्षेत्र त्रसित छ। राष्ट्रबैंकको मौद्रिक नीति समीक्षालाई पनि निजी क्षेत्रले सकारात्मक रूपमा लिन सकेको छैन। नेपाल उद्योग परिसंघका अध्यक्ष विष्णु अग्रवाल अर्थतन्त्रमा तीन विषय मुख्य समस्या रहेको बताउँछन्। मागमा कमी, तरलता अभाव, ब्याजदर वृद्धिका कारण अर्थतन्त्र संकटमा पुगेको अग्रवालको भनाइ छ। समस्याको जड तरलता र उच्च ब्याजदर हो,अग्रवाल भन्छन्,यसले उद्योग व्यापारमा गिरावट आइरहेको छ। अब आउने सरकारले अर्थतन्त्रको समस्यालाई प्राथमिकतामा दिनुको विकल्प नभएको अग्रवाल बताउँछन्। जग्गाको कित्ताकाट खोल्नुपर्ने, वर्गीकरणको समस्या छिटो हटाउनुपर्ने कामलाई अब बन्ने सरकारले ध्यान दिनुपर्ने उनको भनाइ छ। परिसंघका अनुसार सिमेन्टमा ४० प्रतिशत, जुत्ता चप्पलमा ४५ प्रतिशत, प्लास्टिकमा ३८ प्रतिशत, घरजग्गामा ५२ प्रतिशत, स्टिलमा उत्पादनमा ६१ प्रतिशत बढीले मागमा संकुचन आएको छ। मूल्य अभिवृद्धि कर ११६ प्रतिशत, अन्तशुल्क १३५ प्रतिशत तथा भन्सार राजस्वमा ३१५ प्रतिशतले आएको कमीले समग्र मागमा संकुचन आएको परिसंघले जनाएको छ। अर्थमन्त्री जनार्दन शर्मा भने अर्थतन्त्रमा संकट नरहेको दाबी गर्छन्। नेपाल आर्थिक पत्रकार समाज (सेजन) को २६औं स्थापना दिवस कार्यक्रममा अर्थमन्त्री शर्माले भने,अर्थतन्त्रमा चुनौती छन्, सामना गर्ने उपाय खोज्नुपर्छ। नेपाल उद्योग वाणिज्य महासंघका अध्यक्ष शेखर गोल्छा अझैसचेत नभए अर्थतन्त्र दुर्घटनामा पर्ने बताउँछन्। अर्थतन्त्रमा निराशा छाएको भन्दै अब बन्ने सरकारले ध्यान दिनुपर्ने गोल्छाको भनाइ छ। नेपाल चेम्बर अफ कमर्सका अध्यक्ष राजेन्द्र मल्ल जोसुकै सरकारमा आएपनि आर्थिक एजेन्डालाई उच्च प्राथमिकता राख्नुपर्ने बताउँछन्। निजी क्षेत्रलाई विश्वासमा लिएर अर्थतन्त्र चलायमान बनाउनुपर्ने र आत्मनिर्भर बनाउन ध्यान दिनुपर्ने मल्ल बताउँछन्। जुनसुकै सरकार आएपनि निजी क्षेत्र, आर्थिक केन्द्रमैत्री काम गर्नुपर्छ, मल्ल भन्छन्,छिमेकी मुलुकहरू भारत र चीन कसरी अघि बढेका छन्। उनीहरूबाट सिक्न जरुरी छ। कृषि, जडीबुटीजन्य पदार्थ, जलस्रोत, पर्यटन, ठुलाठुला आईटी कम्पनी, वनजंगलको वैज्ञानिक व्यवस्थापन गर्न सरकारले प्राथमिकता दिनुपर्ने उनको भनाइ छ। अब आउने सरकारले छिटोभन्दा छिटो विद्युत् उत्पादन गरी स्वदेशमा उपयोग गर्दै भारत र बंगलादेशमा निर्यात गर्न जोड दिनुपर्छ, मल्ल भन्छन्,पर्यटकको संख्या र बसाइ दिन बढाउन आकर्षक प्याकेज ल्याउनुपर्छ। नेपाल उद्योग वाणिज्य महासंघका उपाध्यक्ष दिनेश श्रेष्ठ अर्थतन्त्र जोगाउन सरकारले पहल गर्नुपर्ने बताउँछन्। आर्थिक अवस्थाको निकास दिन ढिला गर्नुहुन्न, श्रेष्ठ भन्छन्, सरकारले आवश्यक निर्णय नगर्दा थप जटिलतातर्फ अर्थतन्त्र जान्छ। सरकारले नयाँ नीति ल्याउने र निजी क्षेत्रलाई अल्मल्याउने गरेको उनको आरोप छ। अर्थतन्त्र पुनरावलोकन गर्न सरकार, निजी क्षेत्र र राष्ट्र बैंकबीच गहन छलफल जरुरी छ। उत्पादन भनेर मात्रै हुँदैन, कसरी उत्पादन गर्नेतर्फ सजग हुनुपर्छ, श्रेष्ठ भन्छन्,कर उठाउने प्रयोजन राम्रो गर्नुपर्छ। करको सदुपयोग गर्नुपर्छ। कर तिर्न सहज वातावरण निर्माण गर्नुपर्छ। संशोधन गर्नुपर्ने २२ वटा कानुन संसद्मा अलपत्र अवस्थामा छन्। निष्क्रिय अवस्थामा रहेका ती कानुन तत्काल संशोधन गर्नुपर्ने निजी क्षेत्रको माग छ। नेपाल घरेलु तथा साना उद्योग महासंघका अध्यक्ष उमेशप्रसाद सिंह मुलुकको अर्थतन्त्र श्रीलंकाको जस्तो हुने भन्दै चिन्ता व्यक्त गर्छन्। देशको अर्थतन्त्र डामाडोल छ। जर्जर देखिएको छ सिंह भन्छन्,आर्थिकरूपमा कसरी सबल हुने मौद्रिक नीति, अर्थनीतिमा कसरी सुधार गर्ने भन्नेतर्फ सरकारले तत्काल निर्णय गर्नुपर्छ। अर्थनीति सुधार नगरे देश संकटमा पर्ने उनले चेतावनी दिए। उद्योगमैत्री नीति नभएकाले उद्योगमैत्री वातावरण बनेको छैन, सिंह भन्छन्,नयाँ सरकारलाई अधिकांश कानुन परिवर्तन गर्नुपर्ने बाध्यता छ। अब बन्ने सरकारले बैंकलाई कस्ने नीति ल्याउनुपर्छ। सिंगल डिजिटमा ऋण दिने व्यवस्था हुनुपर्छ सिंह भन्छन्,उत्पादनमूलक उद्योगलाई प्राथिमकता दिई लघु, घरेलु साना उद्योगलाई सिड मनी दिएर प्रोत्साहन गर्नुपर्छ। बिजुली निर्यातभन्दा स्वदेशमै सस्तोमा खपत गर्ने व्यवस्था गर्न सरकारले योजना ल्याउनुपर्ने निजी क्षेत्रको भनाइ छ। महँगोमा हामीलाई बेच्ने र बाहिर सस्तोमा बेच्ने नीति गलत छ,सिंह भन्छन्, एकद्वार नीतिमा कर उठाउने व्यवस्था गर्नुपर्छ। अर्थमन्त्री शर्मा अर्थतन्त्र उकास्न पानी, विद्युत्, ग्रिन हाइड्रोजन, आईटी क्षेत्र, पर्यटन, कृषि क्षेत्रमा सुधार गर्नुपर्ने बताउँछन्। निजी क्षेत्र तथा सरकारको क्षमता विकास गरी रोजगारी सिर्जना गर्न, गरिबी निवारण गर्न, आयात प्रतिष्ठापन गर्दै निर्यात प्रवद्र्धन गर्न, सेवा प्रवाहमा चुस्तता ल्याउन, लगानी वातावरण सिर्जना गर्नुपर्ने अब आउने सरकारका चुनौती छन्। अर्थतन्त्रको अहिलेको समस्या असाधारण हो। असाधारण तरिकाले नै संकट पनि हटाउनुपर्छ। विष्णु पौडेल, एमाले उपाध्यक्ष सरकार र निजी क्षेत्रले साझेदारी गरी आर्थिक विकास दु्रत गतिमा अघि बढाउनुपर्छ। गगन थापा, कांग्रेस महामन्त्री आर्थिक अवस्थाको निकास दिन ढिला गर्नुहुन्न। सरकारले निर्णय नगर्दा थप जटिलतातर्फ अर्थतन्त्र जान्छ। दिनेश श्रेष्ठ, उपाध्यक्ष, नेपाल उद्योग वाणिज्य महासंघ समस्याको जड तरलता र उच्च ब्याजदर हो। अब आउने सरकारले अर्थतन्त्रको समस्यालाई प्राथमिकता दिनुको विकल्प छैन। विष्णु अग्रवाल, अध्यक्ष, नेपाल उद्योग परिसंघ जुनसुकै सरकार आए पनि निजी क्षेत्र, आर्थिक केन्द्रमैत्री काम गर्नुपर्छ। राजेन्द्र मल्ल, अध्यक्ष, नेपाल चेम्बर अफ कमर्स तुलसी सुवेदीसुनिता कार्कीममता थापा"
स्याङ्जा२(१) मा कांग्रेसका भोजराज अर्याल जीत नजिक,"स्याङ्जा : स्याङ्जा क्षेत्र नं २ अन्तरगत प्रदेश सभा (१) तर्फ कांग्रेसका भोजराज विजयोन्मुख रहेका छन्। झण्डै गणना हुने मत बराबर अंकले अर्यालको अग्रता छ। प्रदेश अन्तरगत २ हजार ८४४ मत गन्न बाँकी रहँदा आफ्ना प्रतिस्पर्धी उम्मेदवार नेकपा एमालेका मोहन रेग्मीलाई २ हजार ६५२ मतले पछि पार्दै अग्रता लिएका हुन्। अर्यालले १३ हजार ८४७ मत पाउँदा रेग्मीले ११ हजार १९५ मत पाएको निर्वाचन अधिकृतको कार्यालयले जनाएको छ। प्रदेश १ अन्तरगत रहेका १९ वडामध्ये अब वालिङ् नगरपालिका १४ मा मात्र गणना हुन बाँकी छ। गल्याङ नगरपालिका ६,७, भीरकोट नगरपालिकाको ५, ६, ७, ८, ९, वालिङ नगरपालिकका ७, ८, ९, १०, ११, १२ र १३ का मत गणना भैसकेका छन्।"
नवलपरासी जिप दुर्घटना अपडेट : मृतक चारै जनाको सनाखत,"नवलपरासी : नवलपरासी (बर्दघाट सुस्तापूर्व)को धौवादीमा भएको जिप दुर्घटनामा मृत्यु भएका चारै जनाको सनाखत भएको छ । दलदलेबाट डेडगाउँ जाँदै गरेको गण्डकी प्रदेश०४००१ज०००६ नंको जिप हुप्सेकोट गाउँपालिका५ धौवादीको कान्छीपानी नजिकै बिहीबार साँझ दुर्घटना हुँदा उनीहरुको मृत्यु भएको थियो । दुर्घटनामा परी मृत्यु हुनेमा बुलिङटार गाउँपालिका६ का ६० वर्षीय होमबहादुर रानाभाट, बुलिङटार५ राइकोटकी ६७ वर्षीया मनसभा बराल, बौदीकाली गाउँपालिका२ की २८ वर्षीया केसरी दराई र ५८ वर्षीय यामबहादुर ठाडा रहेका प्रहरी उपरीक्षक भुवनेश्वर तिवारीले जानकारी दिए। दुर्घटनामा परी घाइते भएका आठ जनाको चितवनमा उपचार भइरहेको छ । घाइते हुनेमा चालक दुर्गाबहादुर विरकट्टा, फूलमाया कुमाल, सुनिता रानाभाट, निश्चल रानाभाट, खेमचन्द्र दरई, सजन दरई, सुना सुनार र उत्तम क्षेत्री छन् । जिपको ब्रेक फेल भएर भित्तामा ठोक्किएर सडकबाट करिब तीन सय मिटर तल खसेको जिपका सहचालक देवबहादुर नेपालीले जानकारी दिए। रासस"
धनराज गुरुङ पद्माभन्दा झण्डै २५ सय मतले अघि,"स्याङ्जा : बुधबार रातीदेखि सुरु भएको स्याङ्जा निर्वाचन क्षेत्र नं २ को मत गणना कार्य अहिले पनि जारी छ। पछिल्लो मतपरिणाम अनुसार २८ हजार ५८३ मत गणना हुँदा नेपाली कांग्रेसका धनराज गुरुङले अग्रतालाई निरन्तर बढाउँदै लगेका छन्। यहाँ ७० हजार १९१ मत खसेको थियो। उनले नेकपा एमालेका पद्मा अर्याललाई २ हजार ४१८ मतले पछि पारेका छन्। गुरुङले ११ हजार ९२० मत पाउँदा अर्यालले ९ हजार ५०२ मत पाएकी छन्। सुरुवाती मतगणनामा एक पटकमात्र अग्रता लिएकी अर्याल त्यसपछि पर्दै आएकी छन्। यसैगरी, तेस्रो स्थान बनाउन सफल रहेका राष्टिय स्वतन्त्र पार्टीका उम्मेदवार टिकराज गुरुङले ५ हजार १९२ मत पाएका छन्।"
च्याउ सरी सहकारी,"छरिएको पुँजी एकत्रित गरी सामूहिक हितमा लगाउने प्रणाली हो, सहकारी। उस्तै पृष्ठभूमि भएकाहरू मिलेर सहकारी बनाएर सेयर सदस्यहरूको हितअनुकूल काम गर्नु सहकारीको उद्देश्य हुनुपर्छ। तर नेपालमा सहकारी भनेको केही मुठ्ठीभर र टाठाबाट मान्छेहरूले नाफा कमाउने माध्यम भएको छ। बैंकिङ पहुँच नभएकाहरूसँग चर्को ब्याज असुलेर नाफा खान पल्केकाहरू एउटा, दुइटा होइन धेरै सहकारी चलाउँछन्। जबकि एकजना व्यक्ति धेरै सहकारीमा बस्नै मिल्दैन। स्वार्थैस्वार्थमा खुलेका सहकारी बग्रेल्ती छन्। कुनै वर्ष छैन कुनै न कुनै सहकारी नडुबेको र सहकारीका सेयर सदस्य नठगिएको छ। यस्तो किन छ भने सहकारीको नियमन निकै फितलो छ। सहकारी धेरै छन्। नियमनकारी निकाय शक्तिहीन छ। त्यसैले सहकारीमा धेरै बेथिति छ। एउटा बेथिति के भने एउटै घर वा भवनमा धेरै सहकारी। एकै प्रकृतिका संस्थाको कार्यालय रहेको भवन वा घरमा अर्को संस्थाको कार्यालय स्थापना गर्न पाइने छैन भनेर सहकारी मापदण्ड २०६८ मा प्रष्टै भनिएको छ। र, एउटै भवन वा घरमा एकभन्दा बढी एकै प्रकृतिको संस्थाहरूको कार्यालय भएमा पछि खोलिएको संस्थाको कार्यालय अन्य उपयुक्त ठाउँमा सार्न कार्यालयले निर्देशन दिन सक्ने पनि त्यही मापदण्डमा उल्लेख छ। तर राजधानी काठमाडौं जहाँ, नियमनकारी संस्था पनि छ, त्यहाँ नै यो मापदण्ड सबैभन्दा धेरै मिचिएको छ। काठमाडौं न्युरोडको पशुपति प्लाजाका तलापिच्छे सहकारी छन्। त्यहाँ १० वटा सहकारीको कार्यालय छ। कोटेश्वर चोकको एउटा भवनमा ६ वटा सहकारी छन्। न्युरोडकै बिरा कम्पेक्समा ५ वटा कार्यालय छन्। न्युरोडको कुरा गर्ने हो भने यहाँ मात्रै ५ सयको हाराहारीमा सहकारी छन्। अरू थुप्रै चोक र गल्लीहरूमा च्याउ सरी सहकारी खुलेका छन्। नियमन गर्ने निकाय कमजोर छ। अनुगमन पूरापूर गर्नै सक्दैन। पछिल्लो समय सहकारीलाई स्थानीय तह मातहत पनि राखिएको छ। कतिपय प्रदेशको मातहत छन्। तर पैसाको कारोबार गर्ने सहकारीको अनुगमन र नियमन गर्ने पालिका र प्रदेश तहमा मात्रै होइन संघीय तहमा पर्याप्त जनशक्ति छैन। जानकार र विज्ञको अभाव छ। बैंक वित्तीय संस्थाहरूका हकमा अनुगमन र नियमन नेपाल राष्ट्र बैंकले गर्छ। झन्डै बैंक वित्तीय संस्थाकै जस्तो काम गर्ने अर्थात् बचत संकलन र ऋण प्रवाह गर्ने सहकारीहरूलाई सरकारले उचित नियमन गर्न सकेको छैन। मानिसहरू ठगिएको ठगियै छन्। तर सरकारको कानमा बतास लागेको छैन। देशभर २९ हजार सहकारी छन्। के तिनले उत्पादनका लागि योगदान गरेका छन् ? कि पैसाको व्यापार गरेका छन् ? कमजोर नियमनको फाइदा लिन चाहनेहरूको संख्या कति छ ? किन सहकारी बचत तथा ऋणमात्रै विधामा खुल्छन् ? यसको गम्भीर समीक्षा सरकारले गर्नुपर्ने हो कि होइन ? तर निमुखा नागरिक भर्सेला परोस् भन्नेखाले छ हाम्रो राज्य। त्यसैले न कुनै नियन्त्रण छ न कुनै सजाय। बैंकहरू त मर्जमा लगिरहेको अवस्थामा सहकारीहरू चाहिँ च्याउ सरी किन ? एउटै भवनमा धेरै सहकारीको सट्टा एउटै बनाए हुन्न ? सेयर सदस्यले बनाउन चाहेनन्, सञ्चालकले रुचि देखाउँदैनन् भने सरकारले नै बैंकहरूको जस्तै फोर्सफुल मर्जको नीति ल्याउन सक्दैन ? सक्नुपर्छ। ज्याला मजदुरी गरेर दिनदिनै बचत गरेको पैसा सहकारीमा राख्दा जोखिममा पर्नु हुँदैन। सहकारीमा बचत गर्नेहरू निमुखा छन्, सर्वसाधारण छन्, बैंकिङ पहुँच नभएकाहरू छन्। तिनको धनको सुरक्षा राज्यले गर्नुपर्छ। सहकारीमा लगाम जरुरी छ।"
धनगढी दिनभर तनावग्रस्त,"धनगढी : सडक बनाउने क्रममा ग्रेटरले च्यापिएर बालिकाको ज्यान गएपछि कैलालीको धनगढीमा तनावग्रस्त भएको छ। धनगढी उपमहानगरपालिका५ हसनपुर पिपलचौतारा नजिकै बिहीबार बिहान विद्यालय जाने क्रममा ग्रेडरले कुल्चिएर पञ्चोदय माध्यमिक विद्यालयमा कक्षा ८ मा अध्ययनरत १४ वर्षीया छात्रा चेतना साउदको मृत्यु भएको थियो। साइकलमा विद्यालय जाँदै गरेकी बालिकालाई ग्रेटरले ब्याक गर्ने क्रममा किचेको हो। घटनापछि दिनभर धनगढी क्षेत्र तनावग्रस्त भयो। आक्रोशित विद्यार्थीको दिनभरिको उग्र प्रदर्शन देखेपछि स्थानीय प्रशासनले धनगढी बजारको मुख्य क्षेत्रमा निषेधाज्ञा जारी गरेको छ। ना १ क ९७५ नम्बरको कालिका कन्स्ट्रक्सनको ग्रेडरले लेबल मिलाउँदै ब्याक गर्ने क्रममा कुल्चिँदा धनगढी उपमहानगरपालिका५ तारानगरकी साउदको मृत्यु भएको थियो। चालक विमल कुमाललाई नियन्त्रणमा लिइएको प्रहरीले जनाएको छ। पञ्चोदय माविका विद्यार्थीले बिहीबार दिनभरि आन्दोलन गर्दै धनगढीस्याउले सडक अवरुद्ध पारे भने धनगढी बजारमा विभिन्न स्थानमा टायर बालेर विरोध प्रदर्शन गरे। उनीहरूले जिल्ला प्रहरी कार्यालय कैलालीको गेटमा समेत टायर बालेर प्रदर्शन गरे। मृतकलाई न्याय दे भन्दै नारा लगाउँदै प्रदर्शन उग्र भएपछि जिल्ला प्रहरी कार्यालयको गेटमा प्रहरीले ६ राउन्ड अश्रुग्यास प्रहार गरेको थियो। जिप्रका कैलालीका प्रवक्ता डीएसपी वेदप्रसाद जोशीले जिल्ला प्रहरी कार्यालयको गेटमै आएर प्रदर्शन गरेको र प्रदर्शनकारीले ढुंगामुढा गर्न थालेपछि अश्रुग्यास प्रहार गरेर भीड नियन्त्रणको प्रयास गरेको बताए। विद्यार्थीहरू हुन्। साथीको मृत्यु भएको छ। आक्रोशित हुनु स्वाभाविक हो भनेर हामीले बल प्रयोग गरेका छैनौं, लाठीचार्जसमेत गरेका छैनौं, प्रहरी प्रवक्ता जोशीले भने।प्रदर्शनकारीले दिनभरि बालिकाको शव उठाउन नदिएपछि प्रहरीले बल प्रयोग गरेर शव सेती प्रादेशिक अस्पतालमा लगेर राखेको छ। दिनभरि शव सडकमै थियो, उठाएर अस्पताल ल्याउन दिइएन।"
जनमत गठबन्धनप्रति सकारात्मक,"काठमाडौं : प्रधानमन्त्री शेरबहादुर देउवा र जनमत पार्टीका अध्यक्ष सिके राउतबीच सत्तागठबन्धनलाई फराकिलो बनाउनेबारे बिहीबार छलफल भएको छ। जनमतका अध्यक्ष राउत बिहीबार बेलुका प्रधानमन्त्री देउवा भेट्न बालुवाटार पुगेका थिए। भेटमा सत्तागठबन्धनलाई फराकिलो बनाउने र सरकारमा जनमत पार्टीको सहभागीताबारे सकारात्मक छलफल भएको कांग्रेसका पूर्वउपसभापति बिमलेन्द्र निधिले बताए। निधिले बुधबार राउतसँग छुट्टै भेटघाट गरेका थिए। सप्तरी २ मा जसपाका अध्यक्ष उपेन्द्र यादवलाई दोब्बर मतान्तरले हराउँदै राउत निर्वाचित भएका हुन्। प्रत्यक्षतर्फ एक सिट जितेको जनमतले समानुपातिकतर्फ थ्रेसहोल्ड कटाएर ४ सिट सुरक्षित गरेको छ। कांग्रेस उपसभापति पूर्णबहादुर खड्काले नागरिक उन्मुक्ति पार्टी गठबन्धनमा सहभागी हुन सकारात्मक बनेको बताए। प्रधानमन्त्री देउवाले गठबन्धनमा सहभागी हुन राउतलाई प्रस्ताव गरेको र प्रधानमन्त्रीको प्रस्तावमा राउतले समर्थन जनाएको खडकाले बताए। त्यसो त भेटबारे जानकारी दिँदै नागरिक उन्मुक्ति पार्टीका प्रवक्ता बीपी शाहले भने बिहीबार बालुवाटारमा शुभकामना आदानप्रदान गर्ने गरी पहिलो चरणको भेट वार्ता भएको बताए। आज शुभकामना आदानप्रदान भयो। त्यहाँ प्रधानमन्त्रीजीले सँगै सहकार्य गरौं भन्नुभयो। सहकार्य गर्न डा साबले ३ ओटा विषयलाई सरकारले कसरी प्राथमिकता दिन्छ। त्यहीअनुसार गठबन्धनमा सहभागी हुने कुरा भएको छ ,उनले भने। बालुवाटारको भेटमा उठेका ३ ओटा विषयबारे जानकारी दिँदै शाहले भने, नागरिकता विधेयकको टुंगो लगाउने विषयमा सरकारको भूमिका कस्तो हुन सक्छ। कसरी सम्बोधन गरिन्छ भन्ने सन्र्दभमा छलफल भएको छ। त्यसैगरी नागरिक उन्मुक्ति पार्टीले उठाउँदै आएको किसान आन्दोलनको बिषयलाई सम्बोधन गरियोस् भन्ने हाम्रो प्रस्ताव छ। मधेस किसानका समस्यालाई सम्बोधन गर्दै १३ बुँदे ज्ञापनपत्र बुझाएका छौं। तर, सरकार यावत विषयमा कुनै सक्रियाता देखाएको छैन। माथिका विषयमा आफूहरू केही लचिलो भएरै अगाडि बढ्न सकिने प्रवक्ता शाहले बताए।"
"प्रायः सांसद ४० पारि, युवा सांसद जम्मा १०","काठमाडौं : प्रतिनिधिसभाका प्रत्यक्षतर्फ निर्वाचित सबैजसो सांसद ४० वर्षमाथिका छन्। १३ जना ७० वर्ष कटेका छन्। सबैभन्दा बढी ६६ जना ५१६० उमेरका छन्। युवा १० जना मात्रै छन्। राष्ट्रिय युवा नीति २०७२ ले १६ देखि ४० वर्ष उमेरसमूहलाई युवा भनेको छ। यो समूहकामध्ये ३० मुनिका ३ र ३१४० का ७ जना प्रतिनिधिसभा सदस्य निर्वाचित भएका छन्। यस हिसाबले संघीय संसद्मा युवाको उपस्थिति अति न्यूनमात्रै देखिन्छ। मुलुकमा ४० वर्षभन्दा मुनिको जनसंख्या भने ४० प्रतिशत छ। तर, नीति निर्माण गर्ने तहमा भने ४० मुनिको उमेरसमुह शिलाजस्तै खोज्नुपर्ने भएको छ। स्याङ्जा२, बाजुरा र दोलखा गरी तीन क्षेत्रको परिणाम आउन बाँकी रहँदा प्रत्यक्षबाट १६६५ प्रतिशत मात्रै युवा प्रतिनिधित्व देखिएको छ। राजनीतिमा युवा नेतृत्वबारे बहस चल्दै आए पनि संसद्मा प्रतिनिधित्व भने नगण्य देखिन्छ। यो निर्वाचनमा २७ देखि ८५ वर्षसम्म नेता निर्वाचित भएका छन्। त्यसो ४० देखि ६० वर्षसम्मका नेताले आफूलाई युवा भन्ने गरेका छन्। कांग्रेसका युवा नेता महामन्त्री गगन थापा ४६ वर्ष पुगेका छन्। अर्का महामन्त्री विश्वप्रकाश शर्मा ५२ वर्षका हुन्। अर्का युवा नेता प्रदीप पौडेल ४७ वर्ष भएका छन्। कांग्रेसकै योगेश गौचन थकाली भने २९ वर्षकै उमेरमा मुस्ताङबाट प्रतिनिधिसभा सदस्य भएका छन्। उनले एमाले नेता प्रेमप्रसाद तुलाचनलाई पराजित गरेका हुन्। गौचन नै यो निर्वाचनमा बिजयी सबैभन्दा कान्छा पुरुष सांसद हुन्। एमालेबाट जितेकामध्ये कान्छा सांसद हुन् ४० वर्षका महेशकुमार बर्तौला। उनले राजनीतिक गुरु एवं एकीकृत समाजवादी नेता विरोध खतिवडाको विरासत तोडेका छन्। एमालेबाटै ४० वर्षकी ज्वालाकुमारी साह सांसद भएकी छन्। उनले बारा३ मा जसपाका रामबाबुकुमार यादवलाई हराएकी हुन्। एमालेका युवा नेता योगेश भट्टराई ५६ वर्षका भएका छन्। एमालेकै ठाकुर गैरे ५४ वर्षका छन् भने गोकुल बाँस्कोटा ५२ वर्षका। माओवादीबाट ४० वर्षमुनि एक जना निर्वाचित भएका छन्। मोरङ४ बाट निर्वाचित अमनलाल मोदी ३७ वर्षका हुन्। राष्ट्रिय स्वतन्त्र पार्टीकी सोविता गौतम कान्छी सांसद हुन्। उनी २७ वर्ष पुगेकी छन्। गौतमले काठमाडौं२ मा पूर्वसभामुख ओनसरी घर्ती मगरलाई हराएकी हुन्।। ललितपुर ३ बाट यही पार्टीकै ३३ वर्षीया डा तोसिमा कार्की प्रतिनिधिसभा सदस्य भएकी छन्। उनले ऊर्जा, जलस्रोत तथा सिँचाइ मन्त्री पम्फा भुसाललाई भारी मतान्तरले हराएकी हुन्। चितवन१ बाट निर्वाचित हरि ढकाल ३९ वर्षका हुन्। उनले एमाले उपाध्यक्ष एवं पूर्वअर्थमन्त्री सुरेन्द्र पाण्डे र कांग्रेस नेता एवं राष्ट्रिय योजना आयोगका पूर्वउपाध्यक्ष विश्वराज पौडेललाई भारी मतान्तरले पराजित गरेका छन्। राप्रपाका अधिकांश नेता पुराना छन्। त्यहाँ पनि एक जना भाग्यमानी सांसद जितेका छन्। उनी हुन्, ३० वर्षीय ज्ञानबहादुर (ज्ञानेन्द्र) शाही। उनी जुम्लाबाट निर्वाचित भएका छन्। नागरिक उन्मुक्ति पार्टीका दुई जना ४० वर्षमुनिका युवा छन्। कैलाली१ बाट निर्वाचित रञ्जिता श्रेष्ठ चौधरी ३९ वर्षकी हुन्। उनले कांग्रेसका पुराना नेता एवं पूर्वमन्त्री रामजनम चौधरीलाई भारी मतान्तरले हराएकी छन्। कैलाली२ बाट निर्वाचित अरुणकुमार चौधरी ३७ वर्ष भएका छन्। ७० कटेका सांसद यो चुनावबाट ७० वर्षभन्दा माथिका १३ जना निर्वाचित भएका छन्। निर्वाचन आयोगको विवरणअनुसार सबैभन्दा ज्येष्ठ सांसद महिन्द्रराय यादव हुन्। सर्लाही २ बाट निर्वाचित यादव ८५ वर्षका भएका छन्। डा बाबुराम भट्टराई नेतृत्वको नेपाल समाजवादी पार्टीका नेता राय यसपटक माओवादीको चुनाव चिह्न लिएर निर्वाचनमा होमिएका थिए। उनले लासपाका राजेन्द्र महतोलाई हराएका हुन्। यादवपछि महन्थ ठाकुर (८०) महोत्तरी३, चित्रबहादुर केसी (८०) बागलुङ१, रामचन्द्र पौडेल (७८) तनहुँ१, मंगलप्रसाद गुप्ता (७७) कपिलवस्तु३, शेरबहादुर देउवा (७७) डडेलधुरा, अर्जुननरसिंह केसी (७५) नुवाकोट२, नवलकिशोर साह सोडी (७३) सप्तरी१, धु्रवबहादुर प्रधान (७३) नवलपरासी२, डा नारायण खड्का (७३) उदयपुर१, डा शेखर कोइराला (७२) मोरङ६ र दीपक बोहरा (७१) रूपन्देही३ छन्। ७० वर्ष पार गरेका धेरै सांसद कांग्रेसका ५ जना छन्। तीमध्ये प्रधानमन्त्री एवं कांग्रेस सभापति देउवा सातौं पटक निर्वाचन जितेर सांसद भएका छन्। उनलाई स्वतन्त्र उम्मेदवार सागर ढकालले चुनौती दिएका थिए। अर्का नेता डा कोइरालाले मोरङ६ मा एमाले नेता लालबाबु पण्डितलाई हराए। परराष्ट्रमन्त्रीसमेत रहेका डा खड्काले उदयपुर१ मा एमाले नेतृ मञ्जु चौधरीलाई हराएका हुन्। नेता केसी नुवाकोट२ बाट निर्वाचित भएका हुन्। अर्का नेता पौडेलले तनहुँ१ मा एमालेका एकबहादुर रानालाई हराएका हुन्। राप्रपा र लोसपाका २२, एमाले, माओवादी, जसपा, जनमोर्चाका ११ जना छन्।"
मन्त्री रेग्मीले किन बहिष्कार गरिन् कोप समीक्षा बैठक ?,"काठमाडौं : वन तथा वातावरण मन्त्रालयले गत सोमबार कोप २७ को समीक्षा बैठक राख्यो। तर, महिला बालबालिका तथा ज्येष्ठ नागरिकमन्त्री उमा रेग्मीले उक्त बैठक बहिस्कार गरिन्। आफूमाथि लैंगिक विभेद गरिएको र वन सचिवको व्यवहार उदण्ड भएको भन्दै मन्त्री रेग्मीले बैठक बहिस्कार गरेकी थिइन्। यसपटक मन्त्री रेग्मीले सरकारका तर्फबाट कोप बैठकमा भागी भइन्। तर, त्यहाँ आफूलाई मन्त्रालयका सचिव र कर्मचारीले लैंगिक विभेद हुने व्यवहार गरेको उनको आरोप छ। मुलुकको प्रतिनिधित्व गरेर कोपमा भाग लिन जाने मन्त्रीलाई महिला भएका कारण हेपियो, उनले भनिन्, मन्त्रालयले वाहियत र झुटो रिपोर्ट बनायो। उनका अनुसार जलवायुजन्य प्रकोप अरूभन्दा महिला, बालबालिका तथा ज्येष्ठ नागरिकले धेरै भोग्नुपरिरहेको छ। उनले भनिन्, वन सचिवले असाध्यै चालबाजी गर्नुभयो। मेरो ठाउँमा कुनै पुरुष मन्त्री भएको भए त्यस्तो गर्न सक्नुहुन्नथ्यो। कोपका लागि जान नदिन टिकटसमेत नकाटेको र वन मन्त्रालयलले समयमा पैसा पनि नदिएको उनले गुनासे गरिन्। उनले भनिन्, टिकटको जोहो पनि आफैंले गर्नुपर्यो। गतवर्ष ग्लास्गोमा गएका प्रधानमन्त्री शेरबहादुर देउवा यसपटक चुनावका कारण गएनन्। त्यसैले क्याबिनेटले रेग्मीको नाम सिफारिस गरेको बताइन्। आइतबार सेवानिवृत्त भएका वन सचिव पेमनारायण कँडेलले नेतृत्व गरेर जान चाहेकाले चालाबाजी गरेको आरोप लगाइन्। उहाँको इच्छा म नगइदियोस भन्ने थियो। उहाँले भएभरका ७५ जना आसेपासे लिएर जानुभयो, उनले भनिन्। साथै, दक्षिण एसियन मन्त्रिस्तरीय फोरममा उनले बोलेको कुरा समीक्षा रिपोर्टमा समावेश नगरिएको र सचिवको नेतृत्वमा गएको भनेर झुटो रिपोर्ट बनाएको भन्दै आपत्तिा जनाइन्। त्यस्तो वाहियात र झुटो रिपोर्ट प्रस्तुत गर्ने ठाउँमा किन बस्ने ?, आक्रोसित हुँदै उनले भनिन्। उनी सम्मेलनको शुभारम्भको समय ६ नोभेम्बरमा इजिप्ट पुगिसकेको र १२ तारिखमा फर्किएको जनाइन्। कार्यक्रमको दौरान विभिन्न प्यानलहरूमा सहभागी भएको र बोलेको कुरा समाचार बनाएर नेपाल पठाउने भनिए पनि त्यसो नगरिएको गुनासो उनको छ। इजिप्ट पुगेपछि पनि त्यहाँ बस्नका लागि कुनै व्यवस्थासमते नभएको बताइन्। जलवायु परिवर्तन व्यवस्थापन महाशाखाका प्रमुख बुद्धिसागर पौडेलले सोमबार प्रस्तुत गरिएको रिपोर्ट फाइनल नभएको बताए। सचिव कँडेलको सेवा निवृत्त हुने समय भएकाले उनी हुँदा नै कार्यक्रम आयोजना गर्न खोजिएको दाबी गरे। लैंगिक विभेद गर्ने तथा मन्त्रीलाई तल बनाउने कुनै नियत नभएको उनको भनाइ छ। पौडेलले भने, आगामी महिना दिनसम्ममा बन्ने अन्तिम रिपोर्टमा विस्तृतमा सबैका कुरा समेटिनेछ। आफूुले बोलेका कुराहरू हाइलाइटमा आएन भन्ने उहाँको भनाइलाई स्वीकार गर्दै काम गर्ने क्रममा केही त्रुटी भएको हुन सक्ने स्वीकारे। मन्त्री रेग्मीको नाम सिफारिस भएदेखि उनीसँग समन्वय गरिरहेको दाबी उनले गरे । महिला भएकाले ठाउँ नदिएको होइन। फोरमहरू पनि त्यस्तै थियो। प्रधानमन्त्री र राष्ट्रपतिले मात्रै बोल्न पाउने, उनले थपे उहाँ अलि चाँडो फर्किएकाले पनि बोल्न पाउनुभएन। तीन, चार वटा बैठकका लागि भाषण पनि दिएको बताए। तर, मन्त्रीको तर्फबाट सम्मेलनमा कुनै कमीकमजोरी नभएको पौडेलले बताए। पौडेलका अनुसार लैंगिक सहभागिताको कुरा गर्दा ६३ र ३७ प्रतिशत भन्ने छ। नेपालबाट मिडिया, गैरसरकारी संस्था, सरकारी र बाहिरका महिलाहरूको सहभागिता थियो। सरकारी टोलीमा परराष्ट्रबाट सहसचिव, उद्योग, कृषि, वन मन्त्रालयबाट सहसचिव महिला गएका थिए। नेपालको प्रतिनिधित्व एकदमै सन्तुलित र क्षेत्रगत प्रतिनिधित्व थियो। ३४ प्रतिशतभन्दा कम महिला सहभागिता संयुक्त राष्ट्र संघको तथ्यांकले ८० प्रतिशत महिला तथा बालिका जलवायु परिवर्तनका कारण जबजस्ती विस्थापित भएको देखाएको छ। जसका कारण उनीहरू यौंन हिंसालगायत विभिन्न खालका समस्यामा फसेका छन्। उनीहरूलाई सुरक्षाका लागि जलवायु नीति, निर्णायक तह र सुशासनमा महिलाको उपस्थिति प्रतिनिधिमुलक नभएको भन्दै आलोचना भएको छ। जलवायु परिवर्तनमा संयुत राष्ट्र संघको फ्रेमवर्क कन्भेन्सन (यूुएनएफसीसीसी) ले पनि महिलाहरूले प्रतिकूल असर सहनुपरेको बताएको छ। लैंगिक समावेशीताका लागि महिला पूर्ण रूपमा एकीकृत भएर नीतिगत कार्यान्वयनमा लाग्नुपर्ने देखिन्छ। महिला वातावरण तथा विकास संस्था (वीडु) का अनुसार कोप २७ मा संसारका ११० मुलुकका प्रमुहहरूको भेलामा जम्मा ७ जना महिलाले मात्रै भाग लिएका थिए। ३४ प्रतिशतभन्दा कम महिलाको नेतृत्व हुँदा कुनै समूुहमा पुरुषको वर्चस्व ९० प्रतिशतसम्म भएको देखिएको छ। सन् २०११ मा देशहरूले महिलाको सहभागिता बढाउने वाचा गरेका थिए। यूएनएफ सीसीसीका अनुसार सन् २००९ देखि २०२१ सम्ममा ३० देखि ३८ प्रतिशत सहभागिता पुगेको देखाएको छ। बराबरी सहभागिता हुनुपर्ने माग जलवायु अभियन्ताहरूको छ। तर, पनि सन् २००९ मा १० प्रतिशत महिला नेतृत्व थियो। सन् २०१५ मा भएको कोप १५ मा ९ प्रतिशत र २०१७ मा २६ प्रतिशत थियो। उत संख्या निर्णायक तहमा पुगेकाहरूको हो। यूएनफसीसीसीका अनुसार पार्टीहरूले राष्ट्रिय निर्धारीत लक्ष्य (एनडीसी), राष्ट्रिय अनुकूुलन कार्य, दीर्घकालीन कार्बन न्यूनीकरण रणनीतिबारेमा बुझाएका प्रतिवेदन महिला र लैंगिक समानताका कुरा उल्लेख गर्ने क्रम बढेको देखिएको छ । उनीहरूले आफ्ना दस्तावेजमा दीर्घकालीन रणनीतिमा १९६, स्थानीय अनुकूलनका काममा ९४२ प्रतिशत र राष्ट्रिय निर्धारित लक्ष्यमा ९० प्रतिशत लैगिंक सवाल उठाएका छन्। बीबीसीले उच्च स्तरीय वार्ताहरूमा महिलाको सहभागिता ३४ प्रतिशत भन्दा कम हुनुले उचित प्रतिनिधित्व नहुने आलोचना गरेको छ। समावेशी सहभागिताबिना जलवायु परिवर्तनसँग जुध्न समस्या हुने अन्यथा महिलाका जीवन झनै नराम्रो हुनसक्ने बताएको छ। आदिवासी महिलाहरूले वातावरण प्रवद्र्धनमा प्रमुख भूमिका खेलेकाले उनीहरूको आवाज सुन्न र सम्मान गर्न आवश्यक पनि औंल्याएको छ। मन्त्री रेग्मीको आरोप"
दोलखामा शान्तिपूर्ण पुनः मतदान : ५० प्रतिशत मात्र मत खस्यो,"दोलखा : दोलखाको चार मतदान केन्द्रमा बिहीबार भएको पुनः मतदानमा करिब ५० प्रतिशत मत खसेको छ। मतदान शान्तिपूर्ण रूपमा सम्पन्न भएको मुख्य निर्वाचन अधिकृत डिल्लीरत्न श्रेष्ठले बताए। सत्ता गठबन्धन दलले जिल्लाको आठवटा मतदान केन्द्रमा बुथ कब्जा गरी एकलौटी मत खसालेको आरोपसहित मंसिर ४ गते साँझ नै नेकपा एमाले दोलखाले मुख्य निर्वाचन अधिकृतको कार्यालयमा उजुरी गरेको थियो। एमालेको उजुरीपछि निर्वाचन आयोगले सहसचिवको नेतृत्वमा तीन सदस्यीय छानबिन टोली दोलखा पठाएको थियो। छानबिन टोलीको प्रतिवेदन तथा सिफारिसअनुसार आयोगले मंसिर ११ गते मुख्य निर्वाचन अधिकृतको कार्यालय दोलखालाई १५ गतेभित्र दोलखाको बैतेश्वर गाउँपालिका२ को जनज्योति माध्यामिक विद्यालय मतदान केन्द्रको क र ख दुईवटा, वडा३ को कालीढुंगा मावि मतदान केन्द्रको क, ख र ग तीनवटा, वडा६ बैतेश्वर मावि मतदान केन्द्रको क, ख र ग तीनवटा तथा तामाकोसी गाउँपालिका३ को हेल्थपोस्ट भवन जफे मतदान केन्द्रको क र ख दुईवटा गरी १० वटा बुथमा पुनः मतदान गर्न निर्देशन दिएको थियो। आयोगको निर्देशनपछि मुख्य निर्वाचन अधिकृतको कार्यालय दोलखाले मंसिर १२ गते बैठक बसी मंसिर १५ गते बिहीबार पुनः मतदान गर्ने निर्णय गरेको थियो। चार मतदान केन्द्रमा ८ हजार ५१४ जना मतदाता रहेकोमा ४ हजार २५७ मत खसेको मुख्य निर्वाचन अधिकृत श्रेष्ठले बताए। पुनः मतदान भएको चार मतदान केन्द्रमा शान्तिपूर्ण रूपमा निर्वाचन सम्पन्न गर्न चार सय बढी सुरक्षाकर्मी परिचालन गरिएको स्थानीय प्रशासनले जनाएको छ। मतदान केन्द्रमा नेपाली सेना, सशस्त्र प्रहरी र नेपाल प्रहरीको कडा सुरक्षा थियो। मतदाताहरूलाई अवरोध नहोस र अन्यत्रबाट गैरमतदाता नआउन् भनेर मतदान स्थलका गौडाहरूमा नेपाल प्रहरी र शसस्त्र प्रहरीको चेकिङ राखिएको थियो। सेनाले मतदान केन्द्र आसपासका स्थानमा गस्ती गरेको थियो। बैतेश्वर२ गैरीमुदीको जनज्योति मावि पुतलीकाठ मतदान केन्द्रमा १ हजार ९३४ मतदाता रहेकोमा ९५५, वडा३ कालीढुंगा मावि मतदान केन्द्र मिर्गेमा २ हजार ६६६ मतदाता रहेकोमा १ हजार २३८, वडा६ बैतेश्वर मावि नाम्दु मतदान केन्द्रमा २ हजार ४७२ मतदाता रहेकोमा १ हजार २३४ र तामाकोसी३ हेल्थपोस्ट भवन जफे मतदान केन्द्रमा १ हजार ४८३ मतदाता रहेकोमा ८३० मत खसेको मुख्य निर्वाचन अधिकृतको कार्यालयले जनाएको छ। बिहीबार साँझ सर्वदलीय बैठक बसेर राति ९ बजेबाट प्रतिनीधिसभा र दुई प्रदेशसभाको प्रत्यक्षतर्फको मतगणना सुरु गरिएको छ। आज बिहानबाट समानुपातिकको पनि गणना हुने मुख्य निर्वाचन अधिकृत श्रेष्ठल बताए। मतदान स्थल बाहिर सामान्य विवाद बैतेश्वर२ गैरीमुदी मतदान केन्द्र र तामाकोसी ३ जफे मतदान केन्द्रमा मतदानस्थल बाहिर विवाद भएको थियो। प्रदेश १ का गठबन्धनको तर्फबाट कांग्रेसका उम्मेदबार कुन्दनराज काफ्ले गैरीमुदी मतदान केन्द्रमा पुग्दा एमाले कार्यकर्ताहरूले ढुंगा प्रहार गरी गाडी तोडफोड भएको थियो । त्यस लगत्तै गठबन्धनका कार्यकर्ताहरूले तामाकोसी ३ जफे मतदान केन्द्रमा प्रदेश १ का एमाले उम्मेदवार नरबहादुर श्रेष्ठलाई समेत ढुंगामुढा गरेका थिए।"
"अस्थिर सरकारको संकेत, कसरी सुधार्ने अर्थतन्त्र ?","काठमाडौं : अर्थतन्त्र संकटमै रहेका बेला मुलुकमा आमनिर्वाचन सम्पन्न भयो। तर, कुनै दलको बहुमत आएन। जसकारण मुलुकको राजनीति अस्थिर हुने र अर्थतन्त्र झन् संकटमा पर्ने हो कि भन्ने चिन्ता विज्ञहरू गर्छन्। राजनीतिक खिचातानीले कतै आर्थिक मुद्दा ओझेल पर्ने त होइन भन्दै निजी क्षेत्र पनि सशंकित छ। यस्तो बेला स्थिरताको आभास दिने सरकार बन्नुपर्ने सुझाव दिन्छन् विज्ञहरू। उनी भन्छन्, अर्थतन्त्र जाने, बुझेको व्यक्तिले अर्थ मन्त्रालयको नेतृत्व सम्हाल्नुपर्छ। आर्थिक विकास र समृद्धि नै सरकारको प्राथमिक एजेन्डा बन्नुपर्छ। पूर्वअर्थसचिव रामेश्वर खनाल हाम्रो देशको अर्थतन्त्र सामान्य अवस्थामा नरहेकाले राजनीतिक दलहरू सुझबुझपूर्ण ढंगले अघि बढ्नुपर्ने बताउँछन्। यतिबेला मुलुक संकटमा पनि छैन। सामान्य अवस्थामा पनि छैन, खनाल भन्छन्, तर, संकटको बाटोमा अघि बढेको अवस्था भएकाले अर्थतन्त्र बुझेको, प्राविधिक विश्लेषण गर्न सक्ने, तत्कालका लागि अप्रिय भए पनि दीर्घकालका लागि हित हुने निर्णय गर्ने व्यक्तिलाई अर्थमन्त्री बनाउनुपर्छ। जनताले असल शासन, राम्रो सेवासुविधा र भ्रष्टाचार अन्त्य चाहेको टिप्पणी गर्छन् खनाल। दलहरूले घोषणापत्रमा उल्लेख गरेका वितरणमुखी कार्यक्रम कार्यान्वयन गर्न भने सरकारको क्षमताले नभ्याउने उनको भनाई छ। पूर्वअर्थमन्त्री एवं एमाले उपाध्यक्ष विष्णु पौडेल अर्थतन्त्रको अहिलेको संकट असाधारण भएकाले असाधारण तवरले नै संकट हटाउनुपर्ने बताउँछन्। सरकार, निजी क्षेत्र र सहकारी क्षेत्र मिलेर देशको अर्थतन्त्र सबल बनाउने र देशको मुहार फेर्नुपर्छ, पौडेल भन्छन्,अर्थतन्त्रको अहिलेको समस्या असाधारण हो। असाधारण तरिकाले नै संकट पनि हटाउनुपर्छ। पूर्वमन्त्री डा मीनेन्द्रप्रसाद रिजाल राजनीतिक दलले अर्थतन्त्रलाई साझा एजेन्डा बनाउन नसकेको बताउँछन्। अब नयाँ सरकार गठनपछि बन्ने साझा सहमतिका न्यूनतम कार्यक्रममा साझा विकासको नीति वा साझा समृद्धिको नीतिलाई जोड दिनुपर्ने रिजालको भनाइ छ। अहिले अर्थतन्त्रमा चुनौतीको पहाड छ। हाम्रा कारणभन्दा पनि बाहिरका कारणले थपिएको हो, नेता रिजाल भन्छन्, दलहरूले साझा प्लाटफर्म नबनाए विकास र समृद्धि नारामा मात्रै सीमित नहोला भन्न सकिन्न। पूर्वअर्थमन्त्री डा युवराज खतिवडा काम गर्न सक्ने र व्यावसायिक वातावरण बनाउन सक्ने व्यक्ति अर्थमन्त्री बन्नुपर्ने बताउँछन्। भन्छन्, हामीले केही अर्बको विदेशी मुद्रा सञ्चिति बढाएका छौं। त्यसले भुक्तानी सन्तुलन वृद्धि गरेको छ। त्यो स्थितिमा सुधार गर्न सक्ने, बुझ्ने, काम गर्न सक्ने र व्यावसायिक वातावरण बनाउने अर्थमन्त्री चाहियो। उनका अनुसार माग संकुचन भएको अर्थतन्त्रमा औद्योगिक र व्यावसायिक क्षेत्रले गति लिन सरकारको वित्तीय नीतिबाट कसरी हामीले काम गर्ने हो? त्यो बुझ्न सरकारको वित्त नीति र मौद्रिक नीतिको तालमेल मिलाएर समन्वयकारी भूमिकाबाट अघि बढ्न सक्ने नेतृत्व चाहिएको छ। पूर्वअर्थसचिव भानु आचार्य राजनीतिक अस्थिरताको असर अर्थतन्त्रमा पर्ने बताउँछन्। पछिल्लो समय विश्वको अर्थतन्त्र नै कोेभिड, युक्रेनरुस युद्धलगायतले ४५ क्षेत्र प्रभावित भएका छन्। आचार्य भन्छन्,संकट आइसकेको छैन तर अब आउला भन्ने डर भएको छ। राजनीतिक अस्थिरताले अर्थतन्त्र र यससँग जोडिएको उत्पादन, रोजगारी, लगानीलगायतमा असर गर्ने देखिएको छ। अस्थिर सरकार हुँदा अर्थतन्त्रका लागि चुनौती छ, आचार्य भन्छन्,जो आए पनि नीतिगत रूपमा लोकरिझ्याइँ (पपुलिस्ट) र वितरणमुखी हुनेगरी नचाहिने ठाउँमा खर्च गयो भने अहिलेको चुनौती संकटमा, धराशायीमा परिणत हुन्छ। सरकारले अर्थतन्त्रलाई बिग्रिन नदिन ब्याजदरदेखि बृहत् अर्थतन्त्रमा चनाखो रहन आचार्य सुझाव दिन्छन्। अर्थतन्त्रलाई दिगो बनाउन अस्थिर सरकारलाई गाह्रो पर्ने उनी औंल्याउँछन्। कांग्रेस महामन्त्री गगन थापा सरकार र निजी क्षेत्रले साझेदारी गरी आर्थिक विकास दु्रतगतिमा अघि बढाउनुपर्ने बताउँछन्। नेतृत्व सबल हुन सके देशको मुहार फेर्न समस्या नहुने उनको भनाइ छ। अबको अर्थमन्त्री राजनीतिक पृष्ठभूमिको मात्रै भएर हुँदैन। अर्थतन्त्रको प्राविधिक ज्ञान भएको र बुझेको कुरालाई कार्यान्वयनमा लैजान सक्ने हुनुपर्छ पूर्वअर्थ सचिव आचार्य भन्छन्। अर्थविद् डाखनालका अनुसार अर्थतन्त्र सहज छैन, अप्ठ्यारोमै छ। यो विगतमा गरेका गल्तीका कारणले मात्रै होइन। युक्रेनरुसको युद्धजस्ता अन्तर्राष्ट्रिय कारणले पनि अर्थतन्त्र अप्ठ्यारोमा परेको हो, उनी भन्छन्। अन्तर्राष्ट्रिय कारणले मूल्यवृद्धि भएको छ। कोभिडसँगै आपूर्ति शृंखला अवरुद्ध हुँदा यसको प्रभाव मूल्यवृद्धिमा परेको उनको भनाइ छ। नेपाललाई जतिमुलुकले सहयोग गर्थे त्यो रकम काट्दै धेरै मुलुकले युक्रेनलाई सहयोग गर्न लागेका छन्। जसले गर्दा नेपाललाई आउने सहयोग पनि घटेको छ, खनाल भन्छन्। मंसिर महिना आधा बितिसक्दापनि राजस्व संकलनमा सुधार देखिएको छैन। अझैसरकारको चालू खर्चभन्दा राजस्व संकलन कमी नै छ। महालेखा परीक्षक कार्यालयको तथ्यांकअनुसार चालू आर्थिक वर्षको हालसम्म राजस्व संकलनभन्दा सरकारको प्रशासनिक खर्च करिब ६ प्रतिशतले बढी छ। मंसिर १४ गतेसम्म राजस्व संकलन २०६४ प्रतिशत हुँदा सरकारको चालू खर्च अर्थात् प्रशासनिक खर्च भने २६०८ प्रतिशत छ। असोजमा राजस्व संकलन १४८७ प्रतिशतले हुँदा चालू खर्च १८९१ प्रतिशत थियो। कात्तिकमा राजस्व संकलन १९११ प्रतिशतले हुँदा सरकारको चालू खर्च भने २३७८ प्रतिशत छ। पूर्वअर्थसचिव खनाल भन्छन्,सरकारको खर्च राजस्वभन्दा बढी भए वित्तीय घाटा बढाउँछ। यसो भएपछि सरकारले बजारबाट ऋण लिनुपर्छ। यस्तो कर्जा लिँदा बजारमा तरलता अभाव हुन्छ। अबको सरकारले वित्तीय सन्तुलन कायम गर्नुपर्नेमा उनको जोड छ। भन्छन्,यसो हुनासाथ निजी क्षेत्रले कर्जा पाउँदैन। हामी दुष्चक्रमा फस्छौं। सरकारको राजस्व घटेको छ। भन्सार राजस्व आयातमा कडाइका कारण घटेको विज्ञ बताउँछन्। कुल आयात विगत वर्षको तुलनामा कात्तिकसम्म १८ प्रतिशतले घटेको छ। र, आयातमा लाग्ने भन्सार पनि ३५ प्रतिशतले ओरालो लागेको छ। तर, आन्तरिक रूपमा उठ्नुपर्ने कर पनि घटेको तथ्यांकले देखाउँछ। भन्सार ३५, आयकर ११ र मूल्य अभिवृद्धिकर पनि ११ प्रतिशतले घटेको छ। सेयर र घरजग्गा कारोबारमा मन्दीका कारण पुँजीगत लाभकर पनि १२ अर्बले घटेको आन्तरिक राजस्व विभागको तथ्यांक छ। यी तथ्यांकले मुलुकको आन्तरिक आर्थिक परिसूचकमा दबाब कायमै रहेको देखाउँछन्। अर्थतन्त्रको बाह्य चाप कम गर्न सरकार र केन्द्रीय बैंकले लिएका नीतिका कारण आन्तरिक अर्थतन्त्र धरापमा परेको विज्ञ बताउँछन्। अब आन्तरिक स्रोत अभावको असर पुँजीगत खर्चमा पर्ने देखिन्छ। महालेखा नियन्त्रक कार्यालयको पछिल्लो तथ्यांकअनुसार पुँजीगत खर्च ७४९ प्रतिशत मात्र भएको छ। प्रायः साउन १ गतेदेखि बजेट कार्यान्वयन भए पनि ठेक्कापट्टा सम्झौताजस्ता कारणले कात्तिकपछि मात्र पुँजीगत खर्च कार्यान्वयनको चरणमा जाने गर्दछ। चालू खर्च धान्न नपुग्ने अवस्थामा पुँजीगत खर्च गर्न सरकारलाई कठिन छ। किनभने अहिले सरकारको वित्तीय दायरा साँघुरिँदै गएको छ। सरकारको ऋण भार कुल गार्हस्थ्य उत्पादनको साढे ४१ प्रतिशत पुगेको छ। पूर्वगभर्नर डा चिरञ्जीवी नेपाल अब बन्ने सरकारले बजारमा पैसा आउने काम गर्नुपर्ने बताउँछन्। ब्याजदर बढाउँदा पनि बैंकमा पैसा खासै बढेको छैन।बजारमा पैसै छैन,पूर्वगभर्नर डानेपाल भन्छन्,नेपालमा पैसाको आपूर्तिको समस्या हो। ठूला लगानीकर्तालाई उद्योग व्यवसाय खोल्न, चलाउन सहज वातावरण निर्माण गर्नुपर्छ। उनका अनुसार अबको नयाँ सरकारमा जो आएपनि घोषणापत्रअनुसार जेठ १५ सम्मका लागि सप्लिमेन्ट्री बजेट त पक्कै ल्याउलान्। यसैले अब उद्योग, व्यवसायलाई उत्थान गर्ने कार्यक्रम, सहज गर्ने वातावरण ल्याउन जरुरी भएको उनी सुझाउँछन्। अहिले मिश्रित किसिमको चुनावी नतिजा आएको छ। नतिजाले सरकार बनाउन गाह्रो देखिएको छ। सरकार बनिसकेपछि सरकारको ध्यान राजनीतिमा होइन, आर्थिक सुधारमा केन्द्रित हुनुपर्नेमा नेपाल राष्ट्र बैंकका पूर्वकार्यकारी निर्देशक नरबहादुर थापा बताउँछन्। अबको सरकारले दुईतीनवटा क्षेत्रमा सुधार गर्नुपर्छ। आर्थिक सुधारका लागि प्रत्यक्ष वैदेशिक लगानीमा सहजीकरण हुने गरी लगानी वातावरण सुधार गर्नुपर्छ। ठूला बहुराष्ट्रिय कम्पनीहरू भिœयाउनुपर्छ। यसले लगानीको माहोल दिन्छ। साना लगानीकर्तालाई पनि आकर्षित गर्छ, थापा भन्छन्। सरकारले नयाँ प्रविधिलाई आत्मसात् गर्नु जरुरी भएको उनको ठम्याइँ छ। उनका अनुसार प्रशासनमा प्रविधि जोडे शासकीय सुधारमा मद्दत गर्नेछ। सरकारले निजी क्षेत्रको विकासमा जोड दिनुपर्छ, थापा भन्छन्,वित्तीय क्षेत्रमा देखिएको विसंगतिलाई हटाउन कस्तो रणनीति अपनाउने भन्नेमा पनि ध्यान दिन जरुरी छ। सीमित व्यक्तिको हातमा वित्तीय क्षेत्र जाँदा समस्या आएको उनको बुझाइ छ। यसले ठूलो समस्या ल्याउन सक्ने आशंका गर्छन्। वित्तीय क्षेत्र विकास रणनीति राम्रो बनाए वित्तीय पहुँचमा विस्तार हुने पूर्व कार्यकारी निर्देशक थापा बताउँछन्। सरकारले पूँजीगत खर्च बढाउनेमा केन्द्रित हुनुपर्छ। अहिले चालू रहेका विकास परियोजनाहरू समयमै कार्यान्वयन हुने गरी अनुगमन गरे दुईतीन महिनामै ठुलो प्रगति हुनसक्छ। रसियायुक्रेनले गर्दा नेपालमा दिने सहायता पनि युक्रेनतिर गएको देखिन्छ, उनी भन्छन्। अबको सरकारले नेपालले पाउने सहायता फर्काउने अर्थात् नेपाल भित्र्याउने वातावरण तय गर्नसमेत जरुरी भएको उनले सुझाव दिए। अबको सरकारले दातृ निकायसँग संवाद गरेर विदेशी सहायता बढाउन पनि जरुरी भएको उनले बताए। आयात कडाइले राजस्वमा कमी नेपाल राष्ट्र बैंकका गभर्नर महाप्रसाद अधिकारी आयातमा कडाइ गर्दा ३० अर्बको राजस्व घटेको बताउँछन्। आयात सधैं रोक्ने होइन, नरोकिएको भए अहिले झन् समस्या आउने थियो, अधिकारी भन्छन्। निजी क्षेत्र अनुशासनमा बस्नुपर्ने अधिकारी बताउँछन्। मुलुकमा मूल्यवृद्धि ६ वर्षयताकै उच्च छ। निजी क्षेत्र संकुचित हुँदै गएको छ। जसले गर्दा उत्पादन क्षमता ह्रास हुँदै गएको छ। गभर्नर अधिकारी भने अर्थतन्त्र विस्तारै सुधारोन्मुख रहेको बताउँछन्। निजी क्षेत्र त्रसित समग्र अर्थतन्त्र संकटमा परेकोे, मूल्यवृद्धि बढेको, उत्पादन र वस्तुको माग घटेको तथा बैंकको ब्याज उच्च भएको भन्दै निजी क्षेत्र त्रसित छ। राष्ट्रबैंकको मौद्रिक नीति समीक्षालाई पनि निजी क्षेत्रले सकारात्मक रूपमा लिन सकेको छैन। नेपाल उद्योग परिसंघका अध्यक्ष विष्णु अग्रवाल अर्थतन्त्रमा तीन विषय मुख्य समस्या रहेको बताउँछन्। मागमा कमी, तरलता अभाव, ब्याजदर वृद्धिका कारण अर्थतन्त्र संकटमा पुगेको अग्रवालको भनाइ छ। समस्याको जड तरलता र उच्च ब्याजदर हो,अग्रवाल भन्छन्,यसले उद्योग व्यापारमा गिरावट आइरहेको छ। अब आउने सरकारले अर्थतन्त्रको समस्यालाई प्राथमिकतामा दिनुको विकल्प नभएको अग्रवाल बताउँछन्। जग्गाको कित्ताकाट खोल्नुपर्ने, वर्गीकरणको समस्या छिटो हटाउनुपर्ने कामलाई अब बन्ने सरकारले ध्यान दिनुपर्ने उनको भनाइ छ। परिसंघका अनुसार सिमेन्टमा ४० प्रतिशत, जुत्ता चप्पलमा ४५ प्रतिशत, प्लास्टिकमा ३८ प्रतिशत, घरजग्गामा ५२ प्रतिशत, स्टिलमा उत्पादनमा ६१ प्रतिशत बढीले मागमा संकुचन आएको छ। मूल्य अभिवृद्धि कर ११६ प्रतिशत, अन्तशुल्क १३५ प्रतिशत तथा भन्सार राजस्वमा ३१५ प्रतिशतले आएको कमीले समग्र मागमा संकुचन आएको परिसंघले जनाएको छ। अर्थमन्त्री जनार्दन शर्मा भने अर्थतन्त्रमा संकट नरहेको दाबी गर्छन्। नेपाल आर्थिक पत्रकार समाज (सेजन) को २६औं स्थापना दिवस कार्यक्रममा अर्थमन्त्री शर्माले भने,अर्थतन्त्रमा चुनौती छन्, सामना गर्ने उपाय खोज्नुपर्छ। नेपाल उद्योग वाणिज्य महासंघका अध्यक्ष शेखर गोल्छा अझैसचेत नभए अर्थतन्त्र दुर्घटनामा पर्ने बताउँछन्। अर्थतन्त्रमा निराशा छाएको भन्दै अब बन्ने सरकारले ध्यान दिनुपर्ने गोल्छाको भनाइ छ। नेपाल चेम्बर अफ कमर्सका अध्यक्ष राजेन्द्र मल्ल जोसुकै सरकारमा आएपनि आर्थिक एजेन्डालाई उच्च प्राथमिकता राख्नुपर्ने बताउँछन्। निजी क्षेत्रलाई विश्वासमा लिएर अर्थतन्त्र चलायमान बनाउनुपर्ने र आत्मनिर्भर बनाउन ध्यान दिनुपर्ने मल्ल बताउँछन्। जुनसुकै सरकार आएपनि निजी क्षेत्र, आर्थिक केन्द्रमैत्री काम गर्नुपर्छ, मल्ल भन्छन्,छिमेकी मुलुकहरू भारत र चीन कसरी अघि बढेका छन्। उनीहरूबाट सिक्न जरुरी छ। कृषि, जडीबुटीजन्य पदार्थ, जलस्रोत, पर्यटन, ठुलाठुला आईटी कम्पनी, वनजंगलको वैज्ञानिक व्यवस्थापन गर्न सरकारले प्राथमिकता दिनुपर्ने उनको भनाइ छ। अब आउने सरकारले छिटोभन्दा छिटो विद्युत् उत्पादन गरी स्वदेशमा उपयोग गर्दै भारत र बंगलादेशमा निर्यात गर्न जोड दिनुपर्छ, मल्ल भन्छन्,पर्यटकको संख्या र बसाइ दिन बढाउन आकर्षक प्याकेज ल्याउनुपर्छ। नेपाल उद्योग वाणिज्य महासंघका उपाध्यक्ष दिनेश श्रेष्ठ अर्थतन्त्र जोगाउन सरकारले पहल गर्नुपर्ने बताउँछन्। आर्थिक अवस्थाको निकास दिन ढिला गर्नुहुन्न, श्रेष्ठ भन्छन्, सरकारले आवश्यक निर्णय नगर्दा थप जटिलतातर्फ अर्थतन्त्र जान्छ। सरकारले नयाँ नीति ल्याउने र निजी क्षेत्रलाई अल्मल्याउने गरेको उनको आरोप छ। अर्थतन्त्र पुनरावलोकन गर्न सरकार, निजी क्षेत्र र राष्ट्र बैंकबीच गहन छलफल जरुरी छ। उत्पादन भनेर मात्रै हुँदैन, कसरी उत्पादन गर्नेतर्फ सजग हुनुपर्छ, श्रेष्ठ भन्छन्,कर उठाउने प्रयोजन राम्रो गर्नुपर्छ। करको सदुपयोग गर्नुपर्छ। कर तिर्न सहज वातावरण निर्माण गर्नुपर्छ। संशोधन गर्नुपर्ने २२ वटा कानुन संसद्मा अलपत्र अवस्थामा छन्। निष्क्रिय अवस्थामा रहेका ती कानुन तत्काल संशोधन गर्नुपर्ने निजी क्षेत्रको माग छ। नेपाल घरेलु तथा साना उद्योग महासंघका अध्यक्ष उमेशप्रसाद सिंह मुलुकको अर्थतन्त्र श्रीलंकाको जस्तो हुने भन्दै चिन्ता व्यक्त गर्छन्। देशको अर्थतन्त्र डामाडोल छ। जर्जर देखिएको छ सिंह भन्छन्,आर्थिकरूपमा कसरी सबल हुने मौद्रिक नीति, अर्थनीतिमा कसरी सुधार गर्ने भन्नेतर्फ सरकारले तत्काल निर्णय गर्नुपर्छ। अर्थनीति सुधार नगरे देश संकटमा पर्ने उनले चेतावनी दिए। उद्योगमैत्री नीति नभएकाले उद्योगमैत्री वातावरण बनेको छैन, सिंह भन्छन्,नयाँ सरकारलाई अधिकांश कानुन परिवर्तन गर्नुपर्ने बाध्यता छ। अब बन्ने सरकारले बैंकलाई कस्ने नीति ल्याउनुपर्छ। सिंगल डिजिटमा ऋण दिने व्यवस्था हुनुपर्छ सिंह भन्छन्,उत्पादनमूलक उद्योगलाई प्राथिमकता दिई लघु, घरेलु साना उद्योगलाई सिड मनी दिएर प्रोत्साहन गर्नुपर्छ। बिजुली निर्यातभन्दा स्वदेशमै सस्तोमा खपत गर्ने व्यवस्था गर्न सरकारले योजना ल्याउनुपर्ने निजी क्षेत्रको भनाइ छ। महँगोमा हामीलाई बेच्ने र बाहिर सस्तोमा बेच्ने नीति गलत छ,सिंह भन्छन्, एकद्वार नीतिमा कर उठाउने व्यवस्था गर्नुपर्छ। अर्थमन्त्री शर्मा अर्थतन्त्र उकास्न पानी, विद्युत्, ग्रिन हाइड्रोजन, आईटी क्षेत्र, पर्यटन, कृषि क्षेत्रमा सुधार गर्नुपर्ने बताउँछन्। निजी क्षेत्र तथा सरकारको क्षमता विकास गरी रोजगारी सिर्जना गर्न, गरिबी निवारण गर्न, आयात प्रतिष्ठापन गर्दै निर्यात प्रवद्र्धन गर्न, सेवा प्रवाहमा चुस्तता ल्याउन, लगानी वातावरण सिर्जना गर्नुपर्ने अब आउने सरकारका चुनौती छन्। अर्थतन्त्रको अहिलेको समस्या असाधारण हो। असाधारण तरिकाले नै संकट पनि हटाउनुपर्छ। विष्णु पौडेल, एमाले उपाध्यक्ष सरकार र निजी क्षेत्रले साझेदारी गरी आर्थिक विकास दु्रत गतिमा अघि बढाउनुपर्छ। गगन थापा, कांग्रेस महामन्त्री आर्थिक अवस्थाको निकास दिन ढिला गर्नुहुन्न। सरकारले निर्णय नगर्दा थप जटिलतातर्फ अर्थतन्त्र जान्छ। दिनेश श्रेष्ठ, उपाध्यक्ष, नेपाल उद्योग वाणिज्य महासंघ समस्याको जड तरलता र उच्च ब्याजदर हो। अब आउने सरकारले अर्थतन्त्रको समस्यालाई प्राथमिकता दिनुको विकल्प छैन। विष्णु अग्रवाल, अध्यक्ष, नेपाल उद्योग परिसंघ जुनसुकै सरकार आए पनि निजी क्षेत्र, आर्थिक केन्द्रमैत्री काम गर्नुपर्छ। राजेन्द्र मल्ल, अध्यक्ष, नेपाल चेम्बर अफ कमर्स तुलसी सुवेदीसुनिता कार्कीममता थापा"
पोर्चुगल मेरो ड्रिम टिम,"अञ्जन धमलाले नेपाली खेलकुद क्षेत्रमा लामो समय बिताइसकेका छन्। आईटीएफका पहिलो ब्याचका खेलाडी धमला अन्तर्राष्ट्रिय तेक्वान्दो महासंघ (आईटीएफ) को अध्यक्षको जिम्मेवारी पनि सम्हाल्दै आएका छन्। केही समय अघि मात्रै राष्ट्रिय खेलकुद परिषद्को बोर्ड सदस्यमा नियुक्त धमलाले पछिल्लो समय राष्ट्रिय खेलकुद परिषद्को कार्यबहाक सदस्यसचिवको जिम्मेवारी पनि समाल्दै आएका छन्। उनीसँग कतारमा आयोजना भइरहेको विश्वकप फुटबल र नेपाली खेलकुदका विषयमा केन्द्रित रहेर गरिएको कुराकानी: अहिले सिंगो विश्वकको ध्यान विश्वकप फुटबलमा केन्द्रित छ। तपाईंले चाहिँ कसरी हेरिरहनु भएको छ ? विश्वकपमा कुन टिमलाई सपोर्ट गरिरहनु भएको छ ?मलाई मनपर्ने खेलाडी क्रिस्टियानो रोनाल्डो हो। उनले विश्व फुटबलमा मच्चाएको तहल्काकै कारण म पनि उनको फ्यान भएको हुँ। रोनाल्डोकै कारण पनि उनको राष्ट्र पोर्चुगललाई सपोर्ट गरिरहेको छु। पोर्चुगल नै जारी विश्वकपमा मेरो ड्रिम टिम हो। पोर्चुगलले विश्वकप जित्छ भन्नेमा कत्तिको आशावादी हुनुहुन्छ ?आफूले सपोर्ट गरेको टोलीले नै विश्वकप जितोस् भन्ने सबैको चाहना हुन्छ। म पनि पोर्चुगलले नै विश्वकप जितोस् भन्ने चाहन्छु। पोर्चुगलको टिम सन्तुलित छ। युवादेखि रोनाल्डोजस्ता पाका र स्टार खेलाडीको समिश्रण छ। त्यसैले पोर्चुगल विश्वकप ट्रफी उचाल्ने एउटा सम्भावित टिम हो। समूह चरणमा जस्तै खेल खेल्ने हो भने पक्कै पनि पोर्चुगलले विश्वकप ट्रफी उचाल्न सक्छ। युरोकपमा पनि उत्कृष्ट नतिजा निकालिसकेको छ। अझ महत्वपूर्ण कुरा रोनाल्डोको पनि सम्भवतः अन्तिम विश्वकप भएको हिसाबले पनि पोर्चुगलले नै जितोस् भन्ने इच्छा छ। पोर्चुगल बाहेक अरु राष्ट्र रोज्नु पयो भने कसलाई रोज्नु हुन्छ।मेरो पहिलो रोजाई त पोर्चुगल नै हो। सकेसम्म पोर्चुगल बाहेक अरु राष्ट्रले विश्वकप नजिते हुन्थ्योजस्तो लाग्छ। तर, पोर्चुगल बाहेक अर्को टिम रोज्नु पयो भने अर्जेन्टिनालाई रोज्छु। अर्जेन्टिना पनि राम्रो टिम छ। त्यसबाहेक अर्जेन्टिनासँग लियोनल मेसी छन्। त्यही भएर मेरो दोस्रो रोजाईको टिम अर्जेन्टिना हो। पोर्चुगलले उपाधि जित्न सकेन भने अर्जेन्टिनाले जितोस् भन्ने छ। यसपालि एसियाली राष्ट्रले पनि उत्कृष्ट प्रदर्शन गरिरहेका छन्। यसलाई चाहिँ कसरी हेर्नुभएको छ ?एसियाली राष्ट्रको प्रदर्शन पनि निकै राम्रो छ। मैले दक्षिण कोरिया र घानाबीचको खेल हेरेको थिएँ। त्यो खेल निकै उत्कृष्ट लाग्यो। यस बाहेक जापान, अस्ट्रेलियाले पनि राम्रो खेल खेलिरहेका छन्। हामी एसियाली महादेशका मानिस भएकाले आफ्नो महादेशलाई समर्थन गर्नु स्वभाविक नै छ। एसियाली राष्ट्रको खेल हुँदा समर्थन पनि गरिरहेकै छु। एसियाली र युरोपेली तथा अन्य राष्ट्रको खेलमा के भिन्नता देख्नु भएको छ ?युरोपेली र दक्षिण अमेरिकी राष्ट्रका खेलाडीको मुख्य पेसा नै खेलकुद हो। उनीहरू युरोपलगायत विभिन्न राष्ट्रका लिगहरूमा खेलिरहेका हुन्छन्। फुटबलमा ती राष्ट्रको इतिहास पनि लामो छ। उनीहरूको तुलनामा एसियाली राष्ट्रका खेलाडीले कमै मात्र अवसर पाइरहेका छन्। पाए पनि त्यो अत्यन्त कम छ। यससँगै युरोपेली र दक्षिण अमेरिकी राष्ट्रको फुटबलमा लगानी पनि ठूलो छ। यसका बाबजुद एसियाली राष्ट्रका खेलाडीले पनि उत्कृष्ट प्रदर्शन गरिरहेका छन्। उनीहरूले पनि युरोपियन खेलाडीहरूलाई राम्रै टक्कर दिइराखेका छन्। तपाई विश्वकप मात्रै हेर्नुहुन्छ कि लिग फुटबललाई पनि फलो गर्नुहुन्छ ?समय भएसम्म लिग फुटबलहरू पनि हेर्ने गरेको छु। तर, विशेषतः यही क्लब भन्ने चाहिँ छैन। अहिलेसम्म रंगशालामा बसेर प्रत्यक्ष फुटबल हेर्नु भएको छ कि छैन ?मैले धेरै रंगशालाहरू घुमेको छु। त्यहाँको विशाल संरचना अवलोकन गर्ने मौका पाएको छु। तर, रंगशालामै बसेर प्रत्यक्ष खेल भने हेरेको छैन। यस पटकको विश्वकप एसियाली मुलुकमै भएकाले कतार जाने योजना बनाएको छु। हाय कार्ड बनिसकेको छ। तर, टिकट पाउन सकेको छैन। टिकट पाएँ भने कुनै एउटा खेल रंगशालामै बसेर हेर्नेछु। नेपाली फुटबलाई चाहिँ कत्तिको फलो गरिराख्नु भएको छ ?म नेपाली फुटबलको फ्यान पनि हुँ। दशरथ रंगशालामा भएका अधिकांश फुटबल हेरिरहेको हुन्छु। म आफै पनि एउटा संघको अध्यक्ष भएकाले रंगशालामा नियमित आउजाउ भइरहेको हुन्छ। त्यही मौकामा दशरथ रंगशालामा भएका खेलहरू हेरिरहेको हुन्छु। पछिल्लो समय राष्ट्रिय खेलकुद परिषद्को बोर्ड सदस्य भएकाले पनि धेरैजसो खेलहरू हेर्ने मौका पाइरहेको छु। तपाईलाई मनपर्ने नेपाली फुटबल खेलाडी चाहिँ को हो ?मेरै नाम भएका अञ्जन विष्टको खेल निकै राम्रो छ। उनको खेल्ने शैली मलाई एकदमै मन पर्छ। नेपालले चाहिँ कहिले विश्वकप खेल्लाजस्तो लाग्छ ? अहिलेकै अवस्थामा नेपालले विश्वकप फुटबल खेल्ने सम्भावना त अत्यन्त कम छ। तर, सरकारले दीर्घकालीन योजना बनाएर काम गर्ने हो भने त्यो असम्भव पनि छैन। यसका लागि सरकारले विशेष योजनासँगै त्यही अनुरुपको लगानी गर्नुपर्छ र त्यो आवश्यक पनि छ। आशा गरौं नेपाली फुटबलले आगामी दिनमा अन्तर्राष्ट्रिय क्षेत्रमा पनि उत्कृष्ट नतिजा ल्याउने छ।"
स्याङजा२ मा धनराजसँग पद्माले मतान्तर घटाउँदै,स्याङ्जा : स्याङ्जा निर्वाचन क्षेत्र नम्बर २ प्रतिनिधिसभा सदस्यका उम्मेदवार धनराज गुरुङले अग्रता कायमै राखेका छन्। तर ४२ हजार २०२ मत गणना हुँदा नेकपा एमालेकी उम्मेदवार पद्मा अर्यालले मतान्तर केही घटाएकी छिन्। पछिल्लो मत परिणामअनुसार सत्ता गठबन्धनका साझा उम्मेदार कांग्रेसका गुरुङले १७ हजार २२१ मतसहित अग्रस्थान लिएका छन्। उनका प्रतिस्पर्धी एमालेकी अर्यालले १५ हजार ९०८ मत प्राप्त गरी गुरुङलाई पछ्याइरहेकी छन्। यी दुईबीचको मतान्तर १३१३ रहेको छ। राष्ट्रिय स्वतन्त्र पार्टीका टिकराज गुरुङले ६३३७ मत प्राप्त गरेका छन्। कालीगण्डकीको मतगणना सकिएको छ। यस्तै प्रदेश (ख) मा एमालेका बुद्धिमान श्रेष्ठले अग्रता लिइरहेका छन्। उनले ५५०४ मत प्राप्त गरेका छन्। कांग्रेस उम्मेदवार महेश भट्टराईले ४४४० मत सहित उनलाई पछ्याइरहेका छन्।
प्रदेश १ मा सरकार बनाउन कसले मार्ला बाजी?,"काठमाडौं : निर्वाचनको अन्तिम मत परिणामसँगै दलहरु यतिबेला सत्ता समीकरणका लागि अकंगणितको खेलमा लागेका छन्। संघ र प्रदेशसमेतको सरकार र विभिन्न पदको भागबण्डका लागि दलहरुले तीव्र लबिङमा छन्। यसैबीच प्रदेश १ मा नेकपा एमाले पहिलो दल बनेको छ। तर उसले स्पष्ट बहुमत नपाउँदा सरकार गठन प्रक्रिया लम्बिने देखिन्छ। समानुपातिक सिटसहित ३९ सिट जितेको एमालेले सरकार बनाउन कम्तिमा ४७ सिट जुटाउनुपर्ने छ। प्रदेश १ मा ५६ प्रत्यक्ष र ३७ समानुपातिकसहित ९३ सिट रहेको छ। सरकार बनाउनका लागि ४७ सिट आवश्यक पर्छ। एमालेले सरकार गठनका लागि राष्ट्रिय प्रजातान्त्रिक पार्टी (राप्रपा) र जनता समाजवादी पार्टी (जसपा)को समर्थन लिन सक्नेछन्। समानुपातिक सिटसहित राप्रपा ६ र जसपासँग एक सिटमात्र रहेको छ। सबै संख्या जोड्दा एमालेसँग ४६ सिट हुन्छ। सरकार बनाउन एमालेसँग एक सिट आवश्यक पर्ने देखिन्छ। यद्यपि समानुपातिक सिट संख्या बाँडफाँड भइसकेको छैन। एमाले नेताहरूले भने प्रदेश १ मा सरकार बनाउने दाबी गरिरहेका छन्। यता संघमा सबैभन्दा ठूलो दल बनेको नेपाली कांग्रेस आफ्नै नेतृत्वमा सरकार बनाउने तयारीमा जुटेको छ। उसले हालकै गठबन्धन र केही साना दललाई समेत समेटेर सरकार बनाउने तयारीमा जुटेका छन्। गठबन्धनका नेताहरूले भने संघ र सातवटै प्रदेशमा सरकार बनाउने दाबी गरिरहेका छन्। प्रदेश १ मा कांग्रेले समानुपातिक सिटसहित २९ सिट जित्ने देखिन्छ। त्यस्तै माओवादी १३ र माओवादी ४ सिट जित्ने देखिन्छ। गठबन्धनको पक्षमा समेत ४६ सिट पुग्ने देखिन्छ। समानुपातिकको एक सिट भने कुन पार्टीलाई जाने अहिलेसम्म एकीन हुन नसकेको नेताहरुले बताएका छन्। 'अहिलेसम्मको हिसाबमा एमाले र कांग्रेस नेतृत्वको गठबन्धनको सिट संख्या बराबर देखिन्छ। समानुपातिकतर्फ 'रिजर्भ' देखिएको एक सिट कुन पार्टीलाई जाने भन्ने ठम्याउन सकिएको छैन,' गठबन्धनका एक नेताले भने। निर्वाचन आयोगले सिट बाँडफाँड गरेपछि मात्र कुन पक्षमा बहुमत पुग्ने भन्ने निर्क्योल लाग्ने उनको भनाइ छ।"
४७ जना उम्मेदवारको धरौटी जफत,"नुवाकोट : यही मंसिर ४ गते सम्पन्न प्रतिनिधि तथा प्रदेशसभा निर्वाचनमा उम्मेदवारी दिएका नुवाकोटका ४७ जनाको धरौटी जफत भएको छ। यस निर्वाचनमा ६३ जनाले उम्मेदवारी दिएका थिए। सदर मतको १० प्रतिशत मत नपाएका उम्मेदवारको जमानत जफत भएको हो। निर्वाचन आयोगले उम्मेदवारी मनोनयनका क्रममा प्रतिनिधिसभा सदस्यका लागि १० हजार रुपैयाँ र प्रदेशसभा सदस्यको ५ हजार रुपैयाँ उम्मेदवारी शुल्क तोकेको थियो। नुवाकोटमा प्रतिनिधि सभातर्फ क्षेत्र नं १ मा १४ जना, सोही क्षेत्रको प्रदेशसभा 'क' मा ५ र 'ख' मा ६ जना तथा प्रतिनिधिसभातर्फ क्षेत्र नं २ मा ८ जना, सोही क्षेत्रको प्रदेशसभा 'क' मा १० र 'ख' मा चार जना उम्मेदवारको जमानत नै जफत भएको जिल्ला निर्वाचन कार्यालय नुवाकोटले जनाएको छ। जमानत जफतबाट मात्र निर्वाचन आयोगले ३ लाख ४५ हजार रुपैयाँ आम्दानी गरेको छ। नुवाकोटमा प्रतिनिधिसभातर्फ उम्मेदवारी दिएका ६ तथा प्रदेशसभातर्फ उम्मेदवारी दिएका १० जना उम्मेदवारको मात्र जमानत जोगिएको जिल्ला निर्वाचन अधिकारी जयप्रसाद गौतमले जानकारी दिए ।"
राजदूत थोम्पसनलाई अमेरिकामा मन्दिर वा पार्टी पौवा बनाउन सहयोग गर्छौं भनेका छौं : बालेन्द्र साह,"काठमाडौं : काठमाडौं महानगरपालिकाका प्रमुख बालेन्द्र साहले अमेरिकी राजदूत डीन रिचार्ड थोम्पसनलाई सहयोग गर्ने प्रतिवद्धता जनाएका छन्। उनले अमेरिकामा नेपाली सभ्यता झल्काउने मन्दिर वा पार्टी पौवा बनाउनका लागि सहयोग गर्ने प्रतिवद्धता जनाएका हुन्। एमाले नेता भीम रावलले अमेरिकी राजदूतसँगको भेटवार्ताबारे प्रश्न उठाएपछि काठमाडौं महानगरका प्रमुख साहले यस्तो बताएका हुन्। 'नेपालको परराष्ट्र सम्बन्ध संघीय सरकारको मातहतमा रहने संविधानको स्पष्ट व्यवस्था छ। कामपाका प्रमुख बालेन साहाले अमेरिकी राजदूतसँग भेटवार्ताबारे विषय जानकारी गराई परराष्ट्र मन्त्रालयबाट अनुमति लिएको हो कि होइन? स्पष्ट गरियोस्। संविधान र स्वाधीन देशको स्वाभिमान र मर्यादाको रक्षा गरौं,' रावलले भनेका छन्। त्यसको जवाफमा बालेनले भनेका छन्, 'अमेरिकी राजदूतले हामीसँग पटक पटक भेट्न खोज्दा हामीले चाहिँ बरु उल्टै उहाँलाई परराष्ट्र मन्त्रालयबाट अनुमति लिएर आउनुस् भनेका हौं र उहाँले अन्तिममा परराष्ट्र मन्त्रालयबाट अनुमति लिएर आएपछि मात्र हामीले भेट्ने अनुमति दिएका हौं। हामीलाई तपाईंहरू जस्तो विदेशीसँग सहयोग माग्ने कुनै रहर छैन । उहाँले हामीलाई आर्थिक सहयोग गर्ने प्रस्ताव लिएर आउनुभएको थियो तर हामीले हामी चाहिँ अमेरिकामा नेपाली सभ्यता झल्काउने मन्दिर अथवा पाटी पौवा बनाइदिन सहयोग गर्छौँ भनेर पठाएका छौँ। र, थप एमसीसी मार्फत विद्युत विदेशीलाई बेच्ने भन्दा पनि त्यो विद्युत नेपाल मै प्रयोग गरेर आर्थिक उन्नति गर्नुपर्छ भन्ने धारणा व्यक्त गरेका छौं।'"
रवि लामिछानेको नागरिकतामाथि प्रहरीले छानबिन सुरु गर्यो,"काठमाडौं : राष्ट्रिय स्वतन्त्र पार्टीका अध्यक्ष रवि लामिछानेको नागरिकता विवादमाथि प्रहरीले छानबिन सुरु गरेको छ। काठमाडौं प्रहरीले लामिछानेको नागरिकता विवादमाथि छानबिन सुरु गरेको प्रहरीले स्रोतले बतायो। चितवन क्षेत्र नं २ बाट विजयीसमेत भइसकेका लामिछानेमाथि 'त्याग गरिसकेको' नागरिकताको प्रमाणपत्र बुझाएको आरोप छ। नागरिकता विवादमा मुछिएपछि लामिछानेविरुद्ध गृह मन्त्रालयमा उजुरी परेको थियो। उक्त उजुरीमाथि छानबिनका लागि गृहले जिल्ला प्रशासन कार्यालय र प्रशासनले अनुसन्धानका लागि काठमाडौं प्रहरी परिसरमा पठाएको थियो। 'गृह, प्रशासन कार्यालय हुँदै छानबिनका लागि पत्र हामीकहाँ आएको छ। नागरिकता विवादमाथि हामीले अनुसन्धान सुरु गरिसकेका छौं,' प्रहरी स्रोतले अन्नपूर्णसँग भने। लामिछानेले चितवन२ मा सत्ता गठबन्धनका उम्मेदवार उमेश श्रेष्ठ र एमालेका कृष्णभक्त पोखरेललाई पराजित गरेका थिए।"
बाजुरामा कांग्रेसका पाण्डेको अग्रता,"बाजुरा : बाजुरामा जारी मतगणनामा नेपाली कांग्रेसका उम्मेदवार बद्रीप्रसाद पाण्डेले अग्रता कायमै छ। बडीमालिका नगरपालिका, गृहपालिका हिमाली र त्रिवेणी नगरपालिका१ को मतगणना गर्दा कांग्रेसका उम्मेदवार पाण्डेले दुई हजार पाँच सय २९ मतले अग्रता लिएका छन्। उनले सात हजार पाँच सय १२ मत प्राप्त गरेका छन्। उनका निकटम प्रतिद्वन्द्वी नेकपा एमालेका कर्णबहादुर थापाले चार हजार नौ सय ८३ मत प्राप्त गरे। यस्तै प्रदेशसभा १ मा नेकपा समाजवादीका नरेश शाहीले पाँच हजार एक सय ३२ मत पाएका छन्। उनका निकटतम प्रतिद्वन्द्वी नेकपा एमालेका बलदेव रेग्मीले तीन हजार नौ सय २८ मत प्राप्त गरेका छन्। नेकपा माओवादी केन्द्रका कर्णबहादुर विकले तीन सय २५ मत पाएका छन्। यसैगरी प्रदेशसभा २ मा कांग्रेसका पदमबहादुर शाहीले पाँच हजार ७७ मत प्राप्त गरे। मुख्य निर्वाचन अधिकृतको कार्यालयले सार्वजनिक गरेको मतपरिणामअनुसार नेकपा एमालेका लालबहादुर थापाले चार हजार ६ सय ८४ मत प्राप्त गरेका छन्। शाहीले थापासँग तीन सय ९३ मतको अन्तरले अग्रता कायम गरेका हु्न्।"
दोलखामा सत्ता गठबन्धनका कार्कीको अग्रता कायमै,दोलखा : दोलखामा प्रतिनिधिसभा र प्रदेशसभा सदस्यमा सत्ता गठबन्धनका उम्मेदवारको अग्रता रहेको छ। हालसम्म ११ हजार आठ सय २९ मतगणना हुँदा सत्ता गठबन्धनबाट नेकपा (माओवादी केन्द्र) का उम्मेदवार गङ्गा कार्कीले पाँच हजार ६४३ मत प्राप्त गरेका छन्। उनका निकटतम प्रतिद्वन्द्वी नेकपा (एमाले) का बालकृष्ण शिवाकोटीले चार हजार ७८७ मत प्राप्त गरेका छन्। दोलखाको प्रदेशसभा (१) मा ११ हजार चार सय नौ मतगणना गर्दा सत्ता गठबन्धनबाट उम्मेदवार नेपाली कांग्रेसका कुन्दनराज काफ्लेले पाँच हजार ६ सय ९३ मत तथा एमालेका नरबहादुर श्रेष्ठले चार हजार पाँच सय १५ मत ल्याएका छन्। प्रदेशसभा (२) मा ११ हजार पाँच सय २३ मतगणना हुँदा एमालेका भरत केसीले पाँच हजार १७५ र कांग्रेसका बर्मा लामाले पाँच हजार ३७३ मत प्राप्त गरेका छन्। दोलखामा ८५ हजार तीन सय ८८ मत खसेको थियो।
निर्वाचनले उच्च राजनीतिक संस्कार स्थापित गर्यो : प्रमुख आयुक्त,"काठमाडौं : प्रमुख निर्वाचन आयुक्त दिनेशकुमार थपलियाले प्रतिनिधिसभा र प्रदेशसभा सदस्य निर्वाचनले मुलुकमा उच्च राजनीतिक संस्कार स्थापित गर्न सफल भएको बताएका छन्। निर्वाचनमा खटिएका मुख्य निर्वाचन अधिकृत, निर्वाचन अधिृकत, सुरक्षा निकायमा जिल्ला प्रमुखलगायतलाई धन्यवाद दिन जिल्ला निर्वाचन कार्यालय, काठमाडौँले आयोजना गरेको कार्यक्रमलाई सम्बोधन गर्दै प्रमुख आयुक्त थपलियाले आयोगले निर्वाचनको निष्ठा कायम राख्न गरेका अधिकांश अपेक्षा पूरा भएको बताएका हुन्। उनले विभिन्न कारणले निर्वाचनलाई दूषित पार्ने मनसाय बोकेका व्यक्तिले मिथ्या सूचना, दुष्प्रचार र द्ववेशपूर्ण अभिव्यक्तिको माध्यमबाट निर्वाचनलाई अप्ठ्यारो पार्ने कार्यलाई नजिकबाट नियमन गर्न यस पटक सफल भइरहेको पनि बताए। उनले अब भौतिक रूपमा वा सडकबाट मात्रै नभइ सामाजिक सञ्जालमार्फत् पनि निर्वाचन प्रभावित गर्न नपाइने मान्यता स्थापित भएको बताए। निर्वाचनमा पराजितले विजेतालाई सहर्ष आत्मैदेखि बधाई दिनसक्ने वातावरण बनाउनुपर्छ भन्ने मान्यता पनि यस पटकदेखि स्थापित भएको उनको भनाइ छ।"
माओवादी उपमहासचिव वर्षमान पुन चीन प्रस्थान,"काठमाडौं : माओवादी केन्द्रका उपमहासचिव वर्षमान पुन उपचारका लागि चीन प्रस्थान गरेका छन्। पत्नी ओनसरी घर्तिमगरसहित उनी फलोअपका लागि शुक्रबार राति चीन प्रस्थान गरेका हुन्। चीननेपाल नियमित उडान नभएकाले उनी साँझ ७ बजे इमिरेट्सको उडानबाट दुवई हुँदै ग्वान्झाओ जानेछन्। ग्वान्झाओबाट सेनजेन जाने पुनको सचिवालयले जनाएको छ। सत्ता समीकरणको बहस चलिरहेका बेला पुनको चीन भ्रमणलाई अर्थपूर्ण रुपमा हेरिएको छ। चीन जानुअघि उपमहासचिव पुनले माओवादी अध्यक्ष पुष्पकमल दाहाल प्रचण्ड प्रधानमन्त्री शेरबहादुर देउवासँगसमेत परामर्श गरिसकेका छन्। पुनको स्वास्थ्य अवस्था कस्तो छ ?गत वर्ष चीनमा उपचार गरेर फर्कंदा पुनमा जन्डिसको मात्रा (बिलरुविन) ९ रहेकोमा अहिले बढेर ३५ पुगेको छ। काठमाडौंमा रगत, ब्लड प्रेसर, मुटुको चाल, बिलरुविनको मात्रा जस्ता परीक्षण गरेर थर्ड पिपुल्स अस्पतालका चिकित्सकसँग नियमित सम्पर्कमा रहेका पुनलाई चिकित्सकले फलोअपमा अस्पताल नै आउन सल्लाह दिएपछि उनको फलोअप चीनमा हुन लागेको हो। स्वास्थ्यमा समस्या देखिएपछि अफ्नो निर्वाचन क्षेत्र रोल्पाको चुनावी कार्यक्रममा उनी घरदैलोमा निस्कन सकेनन् । मंसिर ४ गते मतदान गरेलगत्तै उनी काठमाडौंमा आएर आराम गरिरहेका छन्। वंशाणुतग रूपमा रहेको जण्डिस दोहोरिएपछि नेता पुन गत वर्ष असोज १३ गते बैंककतर्फ लागेका थिए। बैंककमा उपचार सफल नभएपछि चीनको सेनजेन लगिएको थियो।"
"सीके राउत, जसलाई केपी ओलीले मूलधारको राजनीतिमा ल्याए","काठमाडौं : स्वतन्त्र मधेस राज्यको मागबाट चर्चामा आएका सीके राउत मूलधारको राजनीतिमा स्थापित भएका छन्। दर्ता भएको करिब चार वर्षमै उनी नेतृत्वको जनमत पार्टीसमेत राष्ट्रिय दल बन्न सफल भएको छ। राउतले मधेस आन्दोलनको जगमा उदाएका जनता समाजवादी पार्टीका अध्यक्ष उपेन्द्र यादवलाइ १८ हजार ६३ मतान्तरले सप्तरी२ बाट पराजित गर्दै प्रतिनिधिसभा सदस्यमा निर्वाचित भए। पृथकतावादी मुद्दा छोडेर मूलधारको राजनीतिमा आएपछि राउतले जनमत पार्टी गठन गरेका थिए। ०७५ चैतमा स्वतन्त्र मधेस गठबन्धनको नाम परिवर्तन गरी जनमत पार्टीको जन्म भएको थियो। राउत नेतृत्वको जनमत पार्टीले प्रत्यक्षमा एक र समानुपातिकमा कम्तिमा चार सिट ल्याउने देखिन्छ। उनको दलले २०७६ मा भएको उपनिर्वाचन र २०७९ को स्थानीय तहको निर्वाचनमा सहभागी भएको थियो। मधेसमा जनमको उदयसँगै जसपा र लोसपालाई धक्का लागेको छ। राउतले सन् २०११ मा अमेरिकाबाट नेपाल फर्केर स्वतन्त्र मधेसको अभियान चलाएका थिए। अलग मधेस अभियानको नेतृत्व गर्दै आएका राउतलाई तत्कालीन प्रधानमन्त्री केपी शर्मा ओलीले २०७५ फागुन २४ मा राष्ट्रिय सभागृहबाट मूलधारको राजनीतीमा प्रवेश गराएका हुन्। सो क्रममा राउतले स्वतन्त्र मधेसको मुद्दा छोडी अखण्ड नेपालकै पक्षमा उभिएर मूलधारको राजनीतिमा आउने घोषणा गरेका थिए। राउत नेपालको सार्वभौमसत्ता, भौगोलिक अखण्डता र संविधानलाई स्वीकार्दै पृथक्तावादी अभियान परित्याग गर्न सहमत भएका हुन्। देश विखण्डन पक्षमा निरन्तर अभियान चलाउँदै आएका राउत मूलधारको राजनीतिमा आउनुअघि केन्द्रीय कारागारमा जेल सजाय भोगिरहेका थिए। अघिल्लो दिनसम्म सर्वोच्च अदातलको आदेशमा सामान्य तारेखमा राउत कारागारमुक्त भएका थिए। नागरिक आन्दोलनका अगुवा श्याम श्रेष्ठले मधेसमा स्थापित राजनीतिक दलहरुले मधेसी जनताको भावनाको प्रतिनिधित्व नगरेकै कारण सीके राउतको उदय भएको बताए। श्रेष्ठले भने, 'परम्परागत मधेसी शक्तिले मधेसी मुद्दा उठाउन छाडे। त्यसपछि जनता निराश भए। त्यही कारण तत्कालीन मधेसी जनअधिकारी फोरमका अध्यक्ष उपेन्द्र यादव, नेताहरु राजेन्द्र महतोलगायतले हार व्यहोर्नुपर्यो। मूलधारको राजनीतिबाटै मधेसलाई अधिकारसम्पन्न बनाउने निष्कर्षमा पुगेका राउतलाई त्यतिबेला केपी ओलीले असाधारण निर्णय क्षमता भएको व्यक्तिको संज्ञा दिएका थिए। ओलीले भनेका थिए, सीके राउत देखाएर मधेसमा स्वार्थका रोटी सेक्ने धेरै थिए, अब तिनका रोटी सेलाउनेछन्। २०७५ फागुन २४ मा तत्कालीन प्रधानमन्त्री ओली र स्वतन्त्र मधेस गठबन्धनको प्रतिनिधिको हैसियतमा सीके राउतबीच ११ बुँदे सम्झौता भएको थियो। जसमा संविधानको पालनालाई प्राथमिकता दिँदै नेपाल राष्ट्रको स्वतन्त्रता, स्वाधीनता, सार्वभौमसत्ताको रक्षा गर्नु सबै नेपालीको कर्तव्य हुने उल्लेख छ। त्यस्तै राजनीतिक, सामाजिक, आर्थिकलगायतका गतिविधिहरू शान्तिपूर्ण ढङ्गबाट गर्ने र गराउने सार्वभौम अधिकारको प्रयोग गर्दै मतभेद्लाई सहिष्णु ढंगबाट जनमतमा आधारित लोकतान्त्रिक विधिबाट हल गरिने भनिएको छ। सम्झौतामा आगामी दिनमा संविधानको व्यवस्था र यस सहमति प्रतिकूलका सामग्री उत्पादन तथा वितरण नगरिने भनिएको थियो। मधेसको मुद्दा र एजेन्डा बोकेर राजनीतिमा लागेका यादव र सो नेतृत्वको जसपा पटकपटक सत्तामा पुगेको थियो। तर, सत्तामा रहँदा मधेसको मुद्दा विर्सेको आरोप यादवले खेप्दै आएका थिए। त्यही असन्तुष्टिलाई मतदाताले मतमार्फत् जाहेर गरेको विश्लेषकहरु बताउँछन्। मधेस प्रदेश सरकार र स्थानीय तहमा भएको भ्रष्टाचार मामिलालाई राउतको दलले जबर्जस्त ढंगले उठाउँदै आएका थिए। जसपा नेतृत्वको मधेस सरकारले गरेका गलत क्रियाकलापको खबरदारी गर्ने राउतको परीक्षण अब सुरु भएको छ। भ्रष्टाचार नियन्त्रण, सुशासन र रोजगारी तथा विकासको प्रतिबद्धता गरेर जनमत आफूतर्फ तानेका राउतले ती प्रतिवद्धता कार्यान्वयन गर्ने भूमिकामा पुगेका छन्। भ्रष्टाचारलाई नियन्त्रण गर्न शून्य सहनशीलताको नीति लिई भ्रष्टाचार नियन्त्रणका संयन्त्रहरुको सर्वव्यापक उपस्थिति र कारबाहीको लागि मजबुत र अधिकारसम्पन्न (जनलोकपाल) सहितका संयन्त्रहरुको गठन गर्ने अभियानले सार्थकता पाए राउतको योजना साकार हुनेछ। नागरिक आन्दोलनका अगुवा श्याम श्रेष्ठले मधेसमा स्थापित राजनीतिक दलहरुले मधेसी जनताको भावनाको प्रतिनिधित्व नगरेकै कारण सीके राउतको उदय भएको बताए। श्रेष्ठले भने, 'परम्परागत मधेसी शक्तिले मधेसी मुद्दा उठाउन छाडे। त्यसपछि जनता निराश भए। त्यही कारण तत्कालीन मधेसी जनअधिकारी फोरमका अध्यक्ष उपेन्द्र यादव, नेताहरु राजेन्द्र महतोलगायतले हार व्यहोर्नुपर्यो।"
एकीकृत समाजवादीले भन्यो 'माओवादीसँग एकता हुने प्रचार निराधार',"काठमाडौं : नेकपा (एकीकृत समाजवादी)ले नेकपा माओवादी केन्द्रसँग एकता हुन लागेको भन्ने विषयमा सत्यता नभएको स्पष्ट पारेको छ। समाजवादीका महासचिव डा बेदुराम भुसालले शुक्रबार विज्ञप्ति जारी गर्दै माओवादीसँग एकता हुन लागेको विषय निराधार रहेको बताएका हुन्। विज्ञप्ती भनिएको छ, विगत केही दिनदेखि विभिन्न सञ्चार माध्यममा भैरहेको नेकपा (एकीकृत समाजवादी ) र नेकपा (माओवादी केन्द्र) बीच तत्काल एकता हुँदैछ भन्ने प्रचारप्रति हाम्रो गम्भीर ध्यानाकर्षण भएको र स्पष्ट पार्न चाहन्छौं कि यो प्रचार पूर्णतः निराधार हो, यसमा कुनै सत्यता छैन। नेपाली कम्युनिष्ट आन्दोलनलाई एकताबद्ध बनाउनु पर्ने आवश्यकता छ भन्नेमा हामी प्रष्ट छौं तर अहिले त्यस सम्बन्धमा निर्णय त के कुनै छलफल, वार्ता वा सम्वाद पनि भएको छैन।"
पर्सामा ४५ हजारभन्दा बढी मत बदर,"वीरगन्ज : मंसिर ४ मा सम्पन्न प्रतिनिधि र प्रदेशसभा निर्वाचनमा पर्सा जिल्लामा प्रत्यक्ष र समानुपातिक गरी ४५ हजार ७२५ मत बदर भएको जिल्ला निर्वाचन कार्यालय पर्साले जनाएको छ। निर्वाचन कार्यालयका पर्साका अनुसार प्रत्यक्षतर्फ खसेको कुल मतमध्ये ३८९ प्रतिशत मत बदर भएको छ। त्यस्तै समानुपातिकतर्फ खसेको कुल मतमध्ये ५७५ प्रतिशत मत बदर भएको हो। पर्साका चार निर्वाचन क्षेत्र र आठ प्रदेशसभा निर्वाचन क्षेत्रमा गरी प्रत्यक्षतर्फ १८ हजार ४१९ मत र समानुपातिकतर्फ २७ हजार ३०६ मत गरी ४५ हजार ७२५ मत बदर भएको हो। प्रत्यक्ष तर्फ पर्साको प्रतिनिधिसभा क्षेत्र नम्बर १ मा कूल ५१ हजार २११ मत खसेकोमा २ हजार ५९१ मत अर्थात ५०६ प्रतिशत मत बदर भएको छ। प्रत्यक्ष तर्फ पर्साको प्रतिनिधिसभा क्षेत्र नम्बर २ मा भने सबै भन्दा बढी ५२० प्रतिशत मत बदर भएको छ। उक्त क्षेत्रमा ५८ हजार ५४७ मत खसेकोमा ३ हजार ४६ मत अर्थात ५२० प्रतिशत मत बदर भएको हो। प्रत्यक्ष तर्फ पर्साको प्रतिनिधिसभा क्षेत्र नम्बर ३ मा ६४ हजार ३२४ मत खसेकोमा २ हजार ६५१ अर्थात ४१२ प्रतिशत र क्षेत्र ४ मा ६२ हजार २१९ मत खसेकोमा २ हजार १०३ मत अर्थात ३३८ प्रतिशत मत बदर भएको जिल्ला निर्वाचन कार्यालय पर्साकी प्रमुख रन्जित झाले जानकारी दिइन्। यसैगरि प्रदेशसभाको प्रत्यक्ष तर्फ सबैभन्दा बढी क्षेत्र नम्बर को २ (क) मा मत बदर भएको छ। ८ वटा प्रदेशसभा निर्वाचन क्षेत्र रहेको पर्साको क्षेत्र नम्बर २ को (क) मा ३१ हजार ४५७ मत खसेकोमा १ हजार ३७१ मत अर्थात ४३६ प्रतिशत मत बदर भएको छ। सबैभन्दा कम क्षेत्र नम्बर ४ को (ख ) मा ८७८ मत अर्थात २६९ प्रतिशत मत बदर भएको छ। बदर मत प्रत्यक्षभन्दा समानुपातिकमा बढी पर्सामा प्रत्यक्षको भन्दा समानुपातिकतर्फ भने बढी मत बदर भएको जिल्ला निर्वाचान कार्यालय पर्साले जनाएको छ। प्रतिनिधिसभाको समानुपातिक तर्फ ४७९ प्रतिशत मत बदर भएको छ। जिल्लाका चार वटै प्रतिनिधिसभा निर्वाचन क्षेत्रमा गरी समानुपातिक तर्फ कूल २ लाख ३६ हजार ६५० मत खसेकोमा ११ हजार ३४७ मत अर्थात ४७९ प्रतिशत मत बदर भएको हो। यस्तै प्रदेशसभामा पनि आठ वटै प्रदेशसभा निर्वाचन क्षेत्रमा गरी समानुपातिक तर्फ कूल २ लाख ३७ हजार ४१७ मत खसेकोमा त्यसमध्ये १५ हजार ९५९ मत अर्थात ६७२ प्रतिशत मत बदर भएको निर्वाचन कार्यलय प्रमुख झाले बताइन् । २०७४ को भन्दा यसपालि बदर मतको संख्या आधानिर्वाचन आयोगको तथ्याङक अनुसार , पर्सामा २०७४ को निर्वाचनको भन्दा यसपालि मंसिर ४ मा भएको निर्वाचनमा भने बदर मतको संख्या निक्कै कम भएको छ। आयोगको तथ्याङक अनुसार २०७४ सालको प्रतिनिधि तथा प्रदेश सभाको निर्वाचनमा पर्सामा प्रत्यक्ष र समानुपातिको गरी औसतमा ९३७ प्रतिशत मत बदर भएको थियो। तर यसपालिको निर्वाचन त्यो प्रतिशत घटेर ४८२ प्रतिशतमा झरेको हो। मतदाता शिक्षा प्रभावकारी भएको र मतपत्रहरू पनि छुटटा छुटटै भएका कारणले यसपटकको निर्वाचनमा पर्सामा बदर मतको संख्या विगतको निर्वाचनको भन्दा कम भएको जिल्ला निर्वाचन कार्यालय प्रमुख झाले बताइन्। उनले भनिन् , हामीले विभिन्न पालिकाहरूमा निर्वाचन अगाडि नमूना मतदान गराएका थियौं, जिल्लाकै सञ्चारमाध्यमहरूबाट मतदाता शिक्षाको प्रचारप्रसार पनि गराएका थियौं, १४ वटै पालिकामा फोकल पर्सन पनि राखेका थियौं।' यसका साथै प्रत्येक पालिकाले हरेक वडामा एक जना महिला स्वंयसेविकालाई घरघरमा पठाएर मतदातालाई मतदान गर्ने शिक्षा प्रदान गरेको पनि झाले बताइन्। यसका साथै यसपालिको निर्वाचनमा चारवटा बेग्ला बेग्लै मतपत्र भएकाले पनि मतदातालाई मतदान गर्ने अलमल नभएकाले पनि बदर मतको संख्यामा कमी आएको झाले बताए।"
कांग्रेसले प्रधानमन्त्री दाबी गर्नु स्वाभाविक : माओवादी नेतृ शर्मा,बुटवल : दाङ क्षेत्र नम्बर २ बाट नवनिर्वाचित प्रतिनिधिसभा सदस्य रेखा शर्माले कांग्रेसले प्रधानमन्त्री दाबी गर्नु स्वाभाविक रहेको बताएकी छन्। लुम्बिनीमा आयोजित कार्यक्रममा बोल्दै नेकपा माओवादी केन्द्रकी नेतृ शर्माले गठबन्धनको सरकार बनाउँदा ठूलो दलको हैसियतले नेपाली कांग्रेसको प्रधानमन्त्री दाबी स्वाभाविक रहेको बताएकी हुन्। उनले पार्टीबाट प्रधानमन्त्रीको लागि को आउने भन्ने निर्णय पार्टीको मात्रै भएको बताउँदै यस विषयमा बाहिरबाट टिकाटिप्पणी आवश्यक नरहेको धारणा राखिन्। उनले माओवादी केन्द्रले गठबन्धनमा कुनै घात नगर्ने भन्दै माओवादीलाई विश्वास गर्न आग्रह गरिन्। त्यस्तै उनले लुम्बिनी प्रदेशको राजधानी तोक्ने विषयमा तत्कालीन मुख्यमन्त्री शंकर पोखरेल नेतृत्वमा भएपनि माओवादीको समर्थन र अग्रसरताले सम्भव भएको दावी गरिन्। युवाहरूको जबरजस्ती हस्तक्षेपभन्दा पनि नयाँ भिजन र सोचका साथ अगाडि बढ्दा मुलुक सही मार्गमा जाने जिकिर गरिन्।
७३ प्रतिशत उम्मेदवारको जमानत जफत,"तानसेनदाङ : लुम्बिनी प्रदेशको पाल्पा र दाङ जिल्लामा प्रतिनिधिसभा र प्रदेशसभाका उम्मेदवारमध्ये ७३ प्रतिशतले जमानत नै जोगाउन सकेनन्। रोचक कुरा त के छ भने पाल्पाका दुई प्रतिनिधिसभा सदस्य र चार प्रदेशसभा सदस्यका लागि भएको निर्वाचनमा विजेता ६ र उपविजेता ६ बाहेक सबैको जमानत जफत भएको छ। जिल्लाका प्रतिनिधिसभा र प्रदेशसभाका ३३ जनाको उम्मेदवारहरूको जमानत जफत भएको छ। कुल सदर मतको १० प्रतिशत मत नपाएको उम्मेदवारको जमानत जफत हुने कानुनी प्रावधान रहेको छ। निर्वाचन आयोगले उम्मेदवारी मनोनयनको क्रममा प्रतिनिधिसभा सदस्यको लागि १० हजार रुपैयाँ र प्रदेशसभा सदस्यको ५ हजार रुपैयाँ शुल्क तोकेको थियो। पाल्पाका प्रतिनिधिसभाका १९ जना र प्रदेशसभाका १४ जना उम्मेदवारहरूको जमानत जफतबाट मात्र आयोगले २ लाख ६० हजार रुपैयाँ आम्दानी गरेको छ। पाल्पा१ का विजेता एमालेका नारायणप्रसाद आचार्य (३१ हजार १ सय ३) र निकटतम प्रतिद्वन्द्वी कांग्रेसका ज्ञानबहादुर गाहा (२० हजार २ सय ५६) ले मात्रै जमानत जोगाए। यो निर्वाचन क्षेत्रका मेहरमान राना, ज्ञानबहादुर सिंजाली, थम्मनबहादुर बुढा मगर, उजरसिंह दर्लामी, विपिन कँडेल, राजु सुनार, नारायण न्यौपाने र डोलराज तिमिल्सिनासहित आठ जनाको जमानत जफत भएको छ। पाल्पा १(१) मा प्रदेशसभामा विजयी एमालेका राजुप्रसाद श्रेष्ठ (१७ हजार ६ सय ४२) र निकटतम प्रतिद्वन्द्वी कांग्रेसका श्यामकान्त खनाल (१२ हजार २ सय ५२) ले मात्र जमानत जोगाए। पूर्णबहादुर रुचाल, डुलबहादुर गाहा र भीमसेन सुनारी मगरको जमानत जफत भयो। क्षेत्र नंं १(२) मा लालबहादुर दर्लामी, लक्ष्मणप्रसाद पंगेनी र टीकबहादुर रानाले जफत जोगाउन सकेनन्। पाल्पा क्षेत्र नं २ मा सोमप्रसाद गैरे, मनबहादुर दर्लामी, हुमबहादुर थापा मगर, उपेन्द्रराज गहिरे, खडानन्द गैरे, देवबहादुर हिस्की, दुरपता सोमै, ताराबहादुर, जीवलाल सुवेदी, शिवसुन्दर धुख्या र केशरबहादुर आले गरी ११ जनाको जमानत जफत भएको छ। पाल्पा क्षेत्र नंं २ (१) मा प्रदेशसभामा कांग्रेसका वीरबहादुर राना र एमालेका परशुराम भट्टराईले मात्रै जमानत जोगाए।"
बाजुरामा स्थगित मतगणना सुरु,बाजुरा : बाजुरामा स्थगित भएको मतगणना सुरु भएको छ। प्रतिनिधिसभातर्फको मतगणना बिहानबाट रोकिएको थियो। मतगणना भर्खरै सुरु भएको मुख्या निर्वाचन अधिकृतको कार्यालयले जनाएको छ। हिमाली गाउँपालिका६ धिम मतदान केन्द्रको मतपेटीकामा मुचुल्काभन्दा ४० मत बढि देखिएपछि विवाद भएको थियो। बिहानको मतपरिणामअनुसार नेपाली कांग्रेसका बद्री पाण्डेले ५३९९ मत प्राप्त गरेका छन् भने नेकपा एमालेका कर्ण थापाले ४१३० मत प्राप्त गरेका छन्।
धनगढी दिनभर तनावग्रस्त,"धनगढी : सडक बनाउने क्रममा ग्रेटरले च्यापिएर बालिकाको ज्यान गएपछि कैलालीको धनगढीमा तनावग्रस्त भएको छ। धनगढी उपमहानगरपालिका५ हसनपुर पिपलचौतारा नजिकै बिहीबार बिहान विद्यालय जाने क्रममा ग्रेडरले कुल्चिएर पञ्चोदय माध्यमिक विद्यालयमा कक्षा ८ मा अध्ययनरत १४ वर्षीया छात्रा चेतना साउदको मृत्यु भएको थियो। साइकलमा विद्यालय जाँदै गरेकी बालिकालाई ग्रेटरले ब्याक गर्ने क्रममा किचेको हो। घटनापछि दिनभर धनगढी क्षेत्र तनावग्रस्त भयो। आक्रोशित विद्यार्थीको दिनभरिको उग्र प्रदर्शन देखेपछि स्थानीय प्रशासनले धनगढी बजारको मुख्य क्षेत्रमा निषेधाज्ञा जारी गरेको छ। ना १ क ९७५ नम्बरको कालिका कन्स्ट्रक्सनको ग्रेडरले लेबल मिलाउँदै ब्याक गर्ने क्रममा कुल्चिँदा धनगढी उपमहानगरपालिका५ तारानगरकी साउदको मृत्यु भएको थियो। चालक विमल कुमाललाई नियन्त्रणमा लिइएको प्रहरीले जनाएको छ। पञ्चोदय माविका विद्यार्थीले बिहीबार दिनभरि आन्दोलन गर्दै धनगढीस्याउले सडक अवरुद्ध पारे भने धनगढी बजारमा विभिन्न स्थानमा टायर बालेर विरोध प्रदर्शन गरे। उनीहरूले जिल्ला प्रहरी कार्यालय कैलालीको गेटमा समेत टायर बालेर प्रदर्शन गरे। मृतकलाई न्याय दे भन्दै नारा लगाउँदै प्रदर्शन उग्र भएपछि जिल्ला प्रहरी कार्यालयको गेटमा प्रहरीले ६ राउन्ड अश्रुग्यास प्रहार गरेको थियो। जिप्रका कैलालीका प्रवक्ता डीएसपी वेदप्रसाद जोशीले जिल्ला प्रहरी कार्यालयको गेटमै आएर प्रदर्शन गरेको र प्रदर्शनकारीले ढुंगामुढा गर्न थालेपछि अश्रुग्यास प्रहार गरेर भीड नियन्त्रणको प्रयास गरेको बताए। विद्यार्थीहरू हुन्। साथीको मृत्यु भएको छ। आक्रोशित हुनु स्वाभाविक हो भनेर हामीले बल प्रयोग गरेका छैनौं, लाठीचार्जसमेत गरेका छैनौं, प्रहरी प्रवक्ता जोशीले भने।प्रदर्शनकारीले दिनभरि बालिकाको शव उठाउन नदिएपछि प्रहरीले बल प्रयोग गरेर शव सेती प्रादेशिक अस्पतालमा लगेर राखेको छ। दिनभरि शव सडकमै थियो, उठाएर अस्पताल ल्याउन दिइएन।"
"स्याङजा२ मा धनराजको अग्रता कायमै, पद्मालाई पछ्याउँदै टिकाराम",स्याङ्जा : स्याङ्जा निर्वाचन क्षेत्र नम्बर २ प्रतिनिधिसभा सदस्यका उम्मेदवार धनराज गुरुङले अग्रता कायमै राखेका छन्। पछिल्लो मतपरिणामअनुसार सत्ता गठबन्धनका साझा उम्मेदार कांग्रेस गुरुङले १४ हजार ३०६ मतसहित अग्रस्थान लिएका हुन्। उनका प्रतिस्पर्धी नेकपा एमालेकी पद्मा अर्यालले १२ हजार १३५ मत प्राप्त गरी गुरुङलाई पछ्याइरहेकी छन्। यी दुईबीचको मतान्तर २११७ रहेको छ। राष्ट्रिय स्वतन्त्र पार्टीका टिकराज गुरुङले ५९३३ मत प्राप्त गरेका छन्। यस्तै प्रदेश (ख) मा कांग्रेस उम्मेदवार महेश भट्टराईले अग्रस्थान लिएका छन्। उनले १३८५ मत प्राप्त गरेका छन्। उनका निटकतम प्रतिस्पर्धी नेकपा एमालेका बुद्धिमान श्रेष्ठ १५३३ मत प्राप्त गरेका छन्। भट्टराई र श्रेष्ठको मतान्तर १४८ रहेको छ। अहिले कालीगण्डकी १ र २ मा मतगणना जारी छ।
स्याङजा२ मा धनराजको अग्रता बढ्दै,स्याङ्जा : स्याङ्जा निर्वाचन क्षेत्र नम्बर २ प्रतिनिधिसभा सदस्यका उम्मेदवार धनराज गुरुङले अग्रता कायमै राखेका छन्। पछिल्लो मतपरिणामअनुसार सत्ता गठबन्धनका साझा उम्मेदार कांग्रेस गुरुङले १६ हजार ५३८ मतसहित अग्रस्थान लिएका हुन्। उनका प्रतिस्पर्धी नेकपा एमालेकी पद्मा अर्यालले १४ हजार २२३ मत प्राप्त गरी गुरुङलाई पछ्याइरहेकी छन्। यी दुईबीचको मतान्तर २३१५ रहेको छ। राष्ट्रिय स्वतन्त्र पार्टीका टिकराज गुरुङले ६१६४ मत प्राप्त गरेका छन्। यस्तै प्रदेश (ख) मा एमालेका बुद्धिमान श्रेष्ठले अग्रता लिएका छन्। उनले ३८०० मत प्राप्त गरेका छन्। कांग्रेस उम्मेदवार महेश भट्टराईले ३६७८ मत प्राप्त गरेका छन्। भट्टराई र श्रेष्ठको मतान्तर १२२ रहेको छ।
स्याङ्जा २ मा पद्मा अर्यालले घटाइन् धनराज गुरुङसँगको मतान्तर,"स्याङ्जा : स्याङ्जा निर्वाचन क्षेत्र नं २ को प्रदेश २ को मतगणना सुरु भएको छ। कालीगण्डकी गाउँपालिकाको वडा नं १ बाट मतगणना सुरु भएको हो। कालीगण्डकीको मतगणनामा नेकपा एमालेका पद्मा अर्यालले नेपाली कांग्रेसका उम्मेदवार धनराज गुरुङ्सँगको मतान्तरण घटाएकी छन्। यस वडाको गणना सक्दा धनराजको १३ हजार २४० मत छ भने पद्मा अर्यालको ११ हजार ८०५ रहेको छ। उनीहरु बीचको मतान्तरण १ हजार ४३५ रहेको छ। यसअघि गुङले झण्डै २५ सय मतले अग्रता लिएका थिए। यसैगरी, प्रदेशसभातर्फ नेकपा एमालेतर्फका उम्मेदवार बुद्धिमान गुरुङको १ हजार २१५ मत छ भने नेपाली कांग्रेसतर्फका महेश भट्टराईको ३ सय २ मत छ। यस प्रदेश अन्तर्गत कालीगण्डकी गाउँपालिका र चापाकोटका सबै वडाहरु र गल्याङ् नगरपालिकाका केही वडाहरु छन्।"
"समानुपातिकमा एमाले पहिलो, कांग्रेस दोस्रो","काठमाडौं : यही मंसिर ४ मा सम्पन्न भएको प्रतिनिधिसभा तथा प्रदेशसभा सदस्य निर्वाचनको प्रतिनिधिसभा सदस्यको समानुपातिक प्रणालीतर्फ हालसम्म एक करोड तीन लाख ८२ हजार ८५ मतगणना सम्पन्न भएको छ । निर्वाचन आयोगको सूचना प्रणालीमा प्रविष्ट भएअनुसार उक्त प्रणालीतर्फ गणना भएको ९४ दशमलव ६१ प्रतिशतमा नेकपा (एमाले)ले २७ लाख ७३ हजार नौ सय ९९ मत प्राप्त गरेको छ भने नेपाली कांग्रेसले २६ लाख ४४ हजार दुई सय ४१ मतसहित दोस्रो स्थानमा रहेको छ । नेपाल कम्युनिष्ट पार्टी (माओवादी केन्द्र र नेपाल समाजवादी पार्टी) ले ११ लाख ६१ हजार दुई सय ५६, राष्ट्रिय स्वतन्त्र पार्टीले ११ लाख १९ हजार नौ सय ९६, राष्ट्रिय प्रजातन्त्र पार्टीले पाँच लाख ८५ हजार नौ सय २१, जनता समाजवादी पार्टी नेपालले चार लाख २० हजार नौ सय ३१ र जनमत पार्टीले तीन लाख ९४ हजार तीन सय ४५ मत प्राप्त गरेका छन् ।"
दोलखामा प्रतिनिधिसभा र प्रदेशसभामा सत्ता गठबन्धनको अग्रता,दोलखा : दोलखामा प्रतिनिधिसभा सदस्यमा नेकपा (माओवादी केन्द्र) का उम्मेदवार गङ्गा कार्कीले अग्रता कायमै राखेका छन्। हालसम्म आठ हजार ८९७ मतगणना हुँदा उनले पाँच हजार ३५ मत प्राप्त गरेका छन्। उनका निकटतम प्रतिद्वन्द्वी नेकपा (एमाले) का बालकृष्ण शिवाकोटीले दुई हजार ९२८ मत प्राप्त गरेका हुन्। जिल्लाको प्रदेशसभा (१) मा आठ हजार १४३ मतगणना गर्दा नेपाली कांग्रेसका कुन्दनराज काफ्लेले चार हजार ३४२ मत तथा एमालेका नरबहादुर श्रेष्ठले दुई हजार ९८३ मत ल्याएका छन्। प्रदेशसभा (२) मा छ हजार ६१६ मतगणना हुँदा कांग्रेसका वर्मा लामाले तीन हजार ५१५ तथा एमालेका भरत केसीले दुई हजार ५६१ मत प्राप्त गरे। जिल्लाको १० मतदान केन्द्रमा बिहीबार पुनःमतदान भएको थियो। बाँकी स्थानमा यही मङ्सिर ४ गते मतदान भएको थियो। जिल्लामा ९४ मतदानस्थल र एक सय ९५ मतदान केन्द्र रहेका थिए। कूल एक लाख ६१ हजार चार सय ५० मतदाता रहेका थिए भने १४ राजनीतिक दलका र सात स्वतन्त्र गरी २१ उम्मेदवार चुनावी मैदानमा सहभागी भएका थिए। रासस
बाजुरा प्रदेशसभा (क) मा एकीकृत समाजवादीका नरेश शाही र (ख) मा एमालेका लालबहादुर थापा अगाडि,बाजुरा : बाजुरा प्रदेशसभा १(क) मा नेकपा एकीकृत समाजवादीका नरेश शाहीले अग्रता लिएका छन्। पछिल्लो मतपरिणामअनुसार एकीकृत समाजवादीका उम्मेदवार शाहीले ३७४३ मत प्राप्त गरेका छन्। उनका प्रतिस्पर्धी नेकपा एमालेका बलदेव रेग्मीले २३८३ मत प्राप्त गरी दोस्रो स्थानमा छन्। यस्तै प्रदेशसभा (ख) मा एमालेका लालबहादुर थापा अगाडि छन्। थापाले ३४५४ मत प्राप्त गरेका छन्। उनका निकटतम प्रतिद्वन्द्वी कांग्रेसका उम्मेदवार पदमबहादुर शाहीले २५५४ मत प्राप्त गरेका छन्। यस्तै प्रतिनिधिसभातर्फ कांग्रेस उम्मेदवार बद्री पाण्डे एमालेका कर्ण थापाभन्दा अघि छन्।
अब कस्तो बन्ला सत्ता समीकरण ?,"काठमाडौं: चुनावी दौडधुप सकिएपछि यतिबेला राजनीतिक दल र दलका शीर्ष नेता अब कस्तो सरकार बनाउने भन्ने गृहकार्यमा जुटेका छन् । शीर्ष नेता औपचारिक तथा अनौपचारिक छलफलमा जुटेका छन् भने दोस्रो तहका नेताले पनि अब बन्ने सरकारका बारेमा आआफ्नो धारणा सार्वजनिक गरिरहेका छन् । यी धारणालाई हेर्दा अब बन्ने सरकार र त्यसको समीकरण कस्तो होला भन्ने सर्वत्र चासोको विषय बनेको छ । निर्वाचनमा जनताले राजनीतिक दललाई मिलेर सरकार बनाउने म्यान्डेड दिएसँगै अब सत्ता समीकरण बनाउन केही समय नेताहरूको दौडधुप पनि राम्रै हुने देखिन्छ । मंसिर ४ मा सम्पन्न निर्वाचनको बाजुरा, दोलखा र स्याङ्जाको अन्तिम परिणाम आउन बाँकी छ । पछिल्लो परिणाम अनुसार दोलखामा माओवादी केन्द्रका गंगा कार्की अगाडी छन् । स्याङजामा नेपाली कांग्रेसका उपसभापति धनराज गुरुङले अग्रता लिएका छन् । त्यस्तै बाजुरामा नेपाली कांग्रेसका सहमहामन्त्री बद्री पाण्डेको अग्रता छ । सत्ता गठबन्धनको १३३ सिट ! मत परिणाम सार्वजनिक भएका क्षेत्र अनुसार अहिलेसम्म कांग्रेसले प्रत्यक्षतर्फ ५५ सिट जितेको छ । अग्रता लिएका क्षेत्रमा जिते कांग्रेसको अब दुई सिट बढ्ने छ । अर्थात ५७ सिट पुग्नेछ । त्यस्तै समानुपातिक मत अनुसार कांग्रेसको करिब ३२ सिट पुग्ने देखिन्छ। यो आँकलन अनुसार कांग्रेसले ८९ सिट पुग्ने देखिन्छ। माओवादी केन्द्रले प्रत्यक्षतर्फ १७ सिट जितेको छ । दोलखाको अहिलेको अग्रता जोगाउन सके माओवादीको एक सिट थपिन्छ । पछिल्लो मत अनुसार माओवादी केन्द्रले समानुपातिकतर्फ १४ सिट ल्याउने सम्भावना छ । नेकपा एकीकृत समाजवादीले प्रत्यक्ष तर्फ १० सिट ल्याएको छ। यो समाचार तयार पार्दासम्म नेकपा एकीकृत समाजवादीले राष्ट्रिय पार्टी बन्न थ्रेस होल्ड कटाएको छैन। त्यस्तै लोसपाले प्रत्यक्षतर्फ ४ सिट ल्याएको छ । समानुपातिक मत अनुसार लोसपाले थ्रेस होल्ड कटाउन सकेको छैन । राष्ट्रिय जनमोर्चाले प्रत्यक्षतर्फ एक सिट जितेको छ। अहिलेसम्म बाम लोकतान्त्रिक गठबन्धनबाट निर्वाचनमा होमिएको सत्ता गठबन्धनको प्रत्यक्ष तर्फ ८७ सिट छ । समानुपातिकमा नेपाली कांग्रेस र माओवादी केन्द्रको जोड्दा ४६ सिट आउने सम्भावना छ। यसरी सत्ता गठबन्धनको (प्रत्यक्ष र समानुपातिक) सिट संख्या १३३ पुग्छ । नतिजा आउन बाँकी तीन स्थानमा पनि गठबन्धनकै उम्मेदवारको अग्रता छ । एमाले, राप्रपा र जसपा गठबन्धनको १०३ सिट ! निर्वाचनमा नेकपा एमाले, राष्ट्रिय प्रजातन्त्र पार्टी र जनता समाजवादी पार्टीले केही ठाउँमा चुनावी तालमेल गरेका थिए । यसरी निर्वाचनमा होमिँदा एमालेले प्रत्यक्षतर्फ ४४ सिट ल्याएको छ। समानुपातिकमा एमालेको ३४ सिट आउने सम्भावना छ । त्यस्तै राष्ट्रिय प्रजातन्त्र पार्टीले प्रत्यक्षमा ७ सिट ल्याएको छ। समानुपातिक मत अनुसार ७ सिट आउने सम्भावना छ । जनता समाजवादी पार्टीले प्रत्यक्षमा ७ सिट जितेको छ भने, समानुपातिकबाट ५ सिट आउने सम्भावना छ। यसरी चुनावी तालमेल अनुसार अब गठबन्धन बने एमाले, राप्रपा र जसपाको गठबन्धनबाट १०४ सिट पुग्छ। सत्तामा जाने कि नजाने दोधार मंसिर ४ को निर्वाचनबाट नयाँ शक्तिका रुपमा रवि लामिछाने नेतृत्वको राष्ट्रिय स्वतन्त्र पार्टी, सिके राउत नेतृत्वको जनमत पार्टी, रेशम चौधरी संरक्षक रहेको नागरिक उन्मुक्ति पार्टी उदाएका छन्। पछिल्लो परिणाम अनुसार राष्ट्रिय स्वतन्त्र पार्टीले प्रत्यक्षतर्फ ७ सिट, जनमत पार्टीले १ र नागरिक उन्मुक्ति पार्टीको ३ सिट छ । यहाँ राष्ट्रिय स्वतन्त्र पार्टीले समानुपाति मतमा थ्रेस होल्ड कटाएर राष्ट्रिय पार्टी बनेको छ । नयाँ शक्तिका रुपमा देखा परेका यी दलहरूले सरकारमा जाने नजाने निर्णय गरेका छैनन् । राष्ट्रिय स्वतन्त्र पार्टीले पुरानै पुस्ताबाट प्रधानमन्त्री भए आफू सरकारमा नजाने बताउँदै आएको छ। सरकारको प्रतिपक्षी नै भएर जनताका पक्षमा काम गर्ने यो पार्टीबाट विजयी उम्मेदवारले बताउँदै आएका छन् । त्यस्तै सिके राउतले पनि आफ्ना माग जुन गठबन्धले धेरै सम्बोधन गर्न सक्छ उसैसँग मिलेर काम गर्ने बताउँदै आएका छन् । नेपाल मजदुर किसान पार्टीले पनि सरकारमा जाने बारे निर्णय गरेको छैन । छलफलमा प्रधानमन्त्री आगामी सरकार बनाउने विषयलाई लिएर प्रधानमन्त्री शेरबहादुर देउवाले छलफल थालेका छन् । गठबन्धनकै दल नेकपा एकीकृत समाजवादीका अध्यक्ष माधव नेपालसँग पनि चुनावी समीक्षासँगै सत्ता समीकरणका विषयलाई लिएर छलफल गरेका छन् । जनमत पार्टीका सिके राउतसँग पनि प्रधानमन्त्रीले छलफल गरेका छन् । कांग्रेस नेता विमलेन्द्र निधिमार्फत राउतलाई भेटेका देउवाले आगामी सत्ता समीकरणका बारेमा पनि कुराकानी गरेका थिए । भेटमा राउतले सरकारमा जाने आश्वासन दिएको बताइएको छ । अहिले जेल जीवन बिताइरहेका नागरिक उन्मुक्ति पार्टीका संरक्षक रेशम चौधरीसँग पनि नेपाली कांग्रेसका नेताले छलफल गरेका छन् । देउवा कै आग्रहमा कांग्रेसका दोस्रो तहमा नेताले चौधरीसँग कुराकानी गरे पनि सत्ता समीकरणमा सहभागी हुने बारे उनले गठबन्धनलाई ग्रीन सिग्नल दिएका छैनन् । निर्वाचनमा कांग्रेस र एमाले पहिलो र दोस्रो ठूलो दल बने पछि सरकार निर्माणमा बहुमत जुटाउन त्यति सजिलो छैन। नेकपा एमालेका नेताहरूले पनि आफ्नै नेतृत्वमा सरकार बनाउन आन्तरिक गृहकार्य गरिरहेका छन् । एमाले नेताले सार्वजनिक रुपमै बामपन्थी सरकार बनाउनुपर्ने धारणा राख्दै आएका छन् । माओवादी र नेकपा एकीकृत समाजवादीका नेताले अहिलेकै सत्ता गठबन्धनको सरकार रहने दाबी गर्दै आएका छन् । भावी प्रधानमन्त्रीका आकांक्षी कोको ? सत्ता समीकरण बनाउन जुटेका नेताहरूमा को प्रधानमन्त्री हुने भन्ने विषय पनि पेचिलो बन्दै गएको छ । गठबन्धनकै नेतृत्वमा सरकार बन्दा नेपाली कांग्रेसका सभापति शेरबहादुर देउवा नै प्रधानमन्त्री हुनेछन् । त्यसको गृहकार्य देउवाले थालिसकेका छन् । तर, देउवालाई आफ्नै पार्टीका महामन्त्री गगन थापाको चुनौती छ । थापाले सार्वजनिक रुपमै अबको प्रधानमन्त्री हुने दाबी गरेका छन् । निर्वाचन अघि पनि भावी प्रधानमन्त्री हुने दावी गरेका थापाले निर्वाचनपछि पनि आफू अब संसदीय दलको नेता हुने र त्यसको चुनावी तयारीमा लाग्ने बताउँदै आएका छन् । नयाँ उदाएका राजनीतिक दलका नेताले पनि नयाँ पुस्ताको प्रधानमन्त्री खोजिरहेका बेला थापाको उपस्थिति पनि बलियो मानिन्छ। त्यसो त कांग्रेसकै रामचन्द्र पौडेल र प्रकाशमान सिंहले पनि प्रधानमन्त्रीको दावेदार भन्दै आएका छन् । गठबन्धनकै अर्का नेता नेकपा माओवादी केन्द्रका अध्यक्ष पुष्पकमल दाहाल पनि प्रधानमन्त्रीका आकांक्षी हुन् । उनले पनि अवसर पाए पछि नहट्ने संकेत गर्दै आएका छन् । प्रचण्डले निर्वाचन अघिका विभिन्न चुनावी सभामा प्रधानमन्त्री बन्ने उद्घोष गरेका थिए ।"
जन्मसिद्धका सन्तानले नागरिकता पाउनुपर्छ: महासेठ,"जनकपुरधाम: नेकपा एमालेका सचिव रघुवीर महासेठले सरकार निर्माण भएको तीन महिना भित्र जन्मसिद्धका नागरिककता सन्तानले नागरिकता पाउने बताएका छन् । त्यसो नभए फेरि मधेसमा आन्दोलन हुने उनले बताए । प्रेस चौतारी नेपाल धनुषाले गरेको अन्तरक्रियामा उनले भने, जन्मसिद्ध नागरिकका सन्तानले नागरिकता अनिवार्य पाउनुपर्छ । सरकार जसको बने पनि नागरिकले आफ्नो अधिकार पाउनुपर्छ ।' धनुषाको निर्वाचन क्षेत्र नं ४ मा बाट निर्वाचित महासेठले सत्ताको आडमा पाँच दलीय गठबन्धनले प्रशासनको दुरुपयोग गरेको बताए । धनुषा २ मा प्रत्यक्ष तर्फको मत समानूपातिक ब्यालेटमा खसे बदर हुने कानूनी प्रावधानलाई लत्याएर सत्ता गठबन्धनको उम्मेदवार जिताउनेलाई कानूनी उपचार खोज्ने उनले बताए । माओवादीसँग तालमेलको कुनै योजना नरहेको बताउँदै महासेठले बामपन्थीहरुको नेता शेरबहादुर देउवा हुनै नसक्ने बताए । प्रचण्ड देउवासँग मिलेकाले नामका मात्रै बामपन्थीसँग एकता नहुने महासेठको तर्क छ।"
वर्षमान पुन आज चीन जाँदै,"काठमाडौं: नेकपा माओवादी केन्द्रका उपमहासचिव वर्षमान पुन आज चीन जाँदैछन् । पुन आज साँझ सात बजे दुवई हुँदै चीनको गोन्झाउ जानेछन् । सत्ता समीकरणको बहस चलिरहेका बेला पुनको चीन भ्रमणलाई अर्थपूर्ण रुपमा हेरिएको छ । चीननेपाल नियमित उडान नभएकाले उनी साँझ ७ बजे इमिरेट्सको उडानबाट दुवई हुँदै ग्वान्झाओ जानेछन् । ग्वान्झाओबाट सेनजेन जाने पुनको सचिवालयले जनाएको छ । चीन जानु अघि उपमहासचिव पुनले माओवादी अध्यक्ष पुष्पकमल दाहाल प्रचण्ड प्रधानमन्त्री शेरबहादुर देउवासँगसमेत परामर्श गरिसकेका छन् । स्वास्थ्य परीक्षण गर्नेचीनमा पुनले आफ्नो स्वास्थ्यको परीक्षण पनि गर्नेछन् । स्वास्थ्य परीक्षण सेनजेनस्थित थर्ड पिपुल्स अस्पतालमा हुनेछ । यसअघि पनि उनी सोही अस्पतालमा उपचार गरी फर्किएका थिए । अहिले उनमा पुरानै रोग जन्डिस पनि देखिएको छ । ०७८ मंसिरमा उनले थर्ड पिपुल्स अस्पतालमा एक महिना स्वास्थ्य उपचार गराएका थिए । पुनको स्वास्थ्य अवस्था कस्तो छ ?गत वर्ष चीनमा उपचार गरेर फर्कंदा पुनमा जन्डिसको मात्रा (बिलरुविन) ९ रहेकोमा अहिले बढेर ३५ पुगेको छ । काठमाडौंमा रगत, ब्लड प्रेसर, मुटुको चाल, बिलरुविनको मात्रा जस्ता परीक्षण गरेर थर्ड पिपुल्स अस्पतालका चिकित्सकसँग नियमित सम्पर्कमा रहेका पुनलाई चिकित्सकले फलोअपमा अस्पताल नै आउन सल्लाह दिएपछि उनको फलोअप चीनमा हुन लागेको हो । स्वास्थ्यमा समस्या देखिएपछि अफ्नो निर्वाचन क्षेत्र रोल्पाको चुनावी कार्यक्रममा उनी घरदैलोमा निस्कन सकेनन् । मंसिर ४ गते मतदान गरेलगत्तै उनी काठमाडौंमा आएर आराम गरिरहेका छन् । वंशाणुतग रूपमा रहेको जण्डिस दोहोरिएपछि नेता पुन गत वर्ष असोज १३ गते बैंककतर्फ लागेका थिए। बैंककमा उपचार सफल नभएपछि चीनको सेनजेन लगिएको थियो । नेता पुनसँगै उपचारका लागि पूर्व सभामुख तथा पत्नी ओनसरी घर्ती र छोरी शीला आज चीनको सेनजेन जान लागेका हुन् ।"
हाम्रो क्षेत्रलाई विराट किल्ला बनाउन लाग्छु : लक्ष्मी महतो,"बर्दिबास: महोत्तरी क्षेत्र नम्बर १ बाट निर्वाचित प्रतिनिधि सभा सदस्य लक्ष्मी महतोले आफ्नो क्षेत्रलाई विराट किल्ला बनाउने बताएका छन् । जनताले विगतदेखि माओवादीले जित्दै आएको क्षेत्रलाई यसपाली भत्काइदिएको बताउँदै उनले अब यो क्षेत्रलाई विराट किल्ला बनाउने बताएका हुन् । यो किल्ला त्यतिकै बन्दैन । विराट किल्लामा शिक्षा, स्वास्थ्य, कृषि, सडक लगायतका पूर्वाधार निर्माणको राम्रो प्रबन्ध हुन्छ । त्यो सबै हामी पूरा गरेर विराट किल्ला बनाउँछौं, एमालेबाट निर्वाचित महतोले भने । जनताको मायाले एमाले उदाएको भन्दै उनले स्थानीय, प्रदेश र संघका प्रतिनिधिहरु हामी सबै मिलेर विराट किल्लाको फर्मुला ल्याएर विकास गर्ने प्रतिबद्धता जनाए । कामभन्दा अघि केही बोल्दिन। काम हामी गर्छौं । तपाइँहरू हेर्दै जानुहोला । हामीलाई खबरदारी गरिदिनुहोला, सञ्चारकर्मीसँग कुराकानीमा उनले भने, मलाई विश्वास गर्नुभएकोमा धन्यवाद । तपाइँहरूको विश्वास र भरोसालाई कहिल्यै टुट्न दिनेछैन।"
निर्वाचन कानूनसँग सन्तुष्ट छैन: प्रमुख निर्वाचन आयुक्त थपलिया,"काठमाडौं: निर्वाचन आयोगका प्रमुख निर्वाचन आयुक्त दिनेशकुमार थपलियाले वर्तमान निर्वाचन कानूनसँग सन्तुष्ट नरहेको बताएका छन्। जिल्ला निर्वाचन कार्यालय, काठमाडौंले शुक्रबार आयोजना गरेको धन्यवाद ज्ञापन कार्यक्रममा थपलियाले अब नयाँ कानूनद्वारा निर्वाचनको व्यवस्थापन गर्ने तयारीमा आयोग जुटेको बताए। प्रतिनिधि सभा र प्रदेश सभा सम्बन्धी कानून एकै ठाउमा राखेर बनाइनले उनले बताए। स्थानीय निर्वाचनको अनुभवलाई मध्यनजर गर्दै अहिलेको निर्वाचनमा प्रमुख निर्वाचन अधिकृतको संयोजकत्वमा नै अनुगमन समिति बनाइएको र प्रभावकारी पाइएको थपलियाले बताए। नेपालमा अहिलेको निर्वाचनले दल र उम्मेदवारमा उच्च राजनीतिक संस्कार विकास भएको र यसलाई आगामी दिनमा स्थापित गर्नुपर्ने उनले बताए। थपलियाले निर्वाचनमा राजनीतिक दल समावेशीको मुद्दामा कमजोर देखिएको र आगामी दिनमा समावेशिताको विषयलाई ध्यान दिन आवश्यक रहेको बताए। उहाले निर्वाचन आयोगको नेतृत्वमा निर्वाचन भएपनि सवै सरोकारवालाहरुको सहयोगमा नै निर्वाचन सफलताका साथ सम्पन्न भएको उल्लेख गर्नुभयो।"
निर्वाचित र पराजित उम्मेदवारहरू मतदातालाई धन्यवाद दिन घर घरमा,"बागलुङ : मंसिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनमा निर्वाचित र पराजित उम्मेदवारहरू मतदातालाई धन्यवाद दिन घरदैलोमा पुगेका छन्। बागलुङ निर्वाचन क्षेत्र नम्बर १ को प्रतिनिधिसभा तथा प्रदेशसभा सदस्य पदमा चुनावी प्रतिस्पर्धा गरेको पाँच दलीय गठबन्धन, नेकपा एमाले र राष्ट्रिय स्वतन्त्र पार्टीका उम्मेदवार मतपरिणाम सार्वजनिक पछि मतदातालाई धन्यवाद दिन गाउँ पसेका हुन्। निर्वाचन अघि जितेपछि उम्मेदवारहरू फर्केर नआउने मतदाताको गुनासोलाई सम्बोधन गर्दै निर्वाचितहरू खुसी साट्न र पराजितहरू मतदान गरेकोमा धन्यवाद दिन घरदैलोमा पुगेको बताएका छन्। बागलुङ निर्वाचन क्षेत्र नम्बर १ बाट प्रतिनिधिसभा सदस्यमा निर्वाचित भएका पाँच दलीय गठबन्धनका साझा उम्मेदवार राष्ट्रिय जनमोर्चाका चित्रबहादुर केसी, प्रदेशसभा क मा निर्वाचित नेपाली कांग्रेसका दिपेन्द्रबहादुर थापा र खबाट निर्वाचित डिल्लीराम सुवेदीले मतदाताको घरघरमा पुगेर धन्यवाद ज्ञापन गरेका छन्। यस्तै नेकपा एमालेका उम्मेदवार डा सुर्य पाठक, हिराबहादुर केसी र नवराज पौडेल, राष्ट्रिय स्वतन्त्र पार्टीका उम्मेदवार खिमानन्द कंडेल पनि आफूहरूलाई लोकप्रिय मत दिएको भन्दै मतदातालाई धन्यवाद ज्ञापन गर्दै घरघरमा पुगिरहेका छन्। प्रतिनिधिसभा सदस्यमा निर्वाचित चित्रबहादुर केसीले आफ्नो क्षेत्रका सबै वडा र बस्तीमा पुगेर मतदातालाई भेट्ने र खुसी साट्ने बताए। उनले जनताले आफूहरूलाई भरोसा गरेर जिताएको भन्दै अब जनताको आवश्यकता र समस्यालाई समाधान गर्ने गरी काम गर्ने बताए। बागलुङ१ (ख) बाट निर्वाचित डिल्लीराम सुवेदीले गठबन्धनका उम्मेदवारहरूलाई विजयी गराएकामा मतदाताहरूलाई धन्यवाद दिन घरदैलो कार्यक्रम गरिरहेको बताए। उनले मतदाताहरूलाई धन्यवाद दिँदै निर्वाचन अघि गरेको प्रतिबद्धताहरू समेत पूरा गर्ने बताएका छन्। यस्तै बागलुङ१ (ख)बाट निर्वाचित दिपेन्द्र थापाले भोट माग्न खेतबारीदेखि घरगोठसम्म पुगेको बताउँदै मतदाताहरूलाई धन्यवादसहित मतदाताका समस्या बुझ्न अहिले फेरि गाउँगाउँमा पुगिरहेको बताए। हामी भोट माग्न खेतबारीदेखि घरगोठसम्म पुग्यौँ, कामको चटारोको बेला उहाँहरूलाई डिस्टर्ब पनि गर्यौँ होला, थापाले भने,अब उहाँहरूलाई धन्यवादसहित मतदातका समस्या बुझ्न अहिले फेरि गाउँगाउँमा पुग्दै छौँ, पहिले मत माग्यौँ, अब उहाँको समस्या के छ माग्छौँ, हामीहरूले सक्ने समाधान गरेरै छाड्छौँ। नेकपा एमाले बागलुङले आफ्ना उम्मेदवारहरू पराजित भएपनि मतदाताहरूलाई धन्यवाद दिनका लागि उम्मेदवार सहितको घरदैलो कार्यक्रम सञ्चालन गरेको छ। नेकपा एमाले बागलुङका अध्यक्ष हिराबहादुर केसीले अंकगणितका आधारमा चुनावी परिणाम आफ्नो पक्षमा नआएपनि लोकप्रिय मतका लागि जनतालाई धन्यवाद दिने कार्यतालिका निर्माण गरेर मतदाता भेट्न घरघरमा पुगेको बताएका छन्। प्रदेशसभा (क)का उम्मेदवार समेत रहेका केसीले निर्वाचन परिणामलाई स्विकार्दै मतदाताको बीचमा निर्वाचन अघिकै शैलिमा धन्यवाद ज्ञापन गर्दै सल्लाह र सुझाव मागेर घरदैलो तथा भेटघाट गरिरहेको बताए। नेकपा एमालेबाट बागलुङ क्षेत्र नम्बर १ का उम्मेदवार तथा निवर्तमान संघीय सांसद डा सुर्य पाठकले स्वभाविक रूपमा निर्वाचनको परिणाम आइसकेपछि जनताको घरदैलोमा धन्यवाद दिँदै हिँडेको बताए। जनताको गुनासो आफ्ना प्रतिनिधि घरदैलोमा आउन भन्ने छ, निर्वाचनको समयमा जसरी जनताको बीचमा मत माग्न पुग्यौ त्यसैगरी मतदातालाई धन्यवाद दिन अहिले घरदैलोमा छौं, डा पाठकले भने राजनीतिमा एउटा संस्कार ल्याउन आवश्यक छ, अब एकले अर्कालाई गाली गरेर नभएर विकासका एजेण्डा लिएर निर्वाचनमा जानु पर्दछ भन्ने सन्देश एमालेको हो।"
"आज पनि धनगढी तनावग्रस्त, विद्यार्थी र प्रहरीबीच झडप, दर्जनौं सेल अश्रुग्यास प्रहार",धनगढी : आफ्ना सहकर्मीको मृत्युको घटनालाई लिएर प्रदर्शनमा उत्रिएका विद्यार्थी र प्रहरीबीच झडप भएको छ। निषेधित क्षेत्रमा विद्यार्थीले प्रदर्शन गर्न थालेपछि भीड नियन्त्रण गर्न प्रहरीले दर्जनौं सेल अश्रुग्यास प्रहार गरेको हो। जिल्ला प्रशासन कार्यालय कैलालीले धनगढीमा बिहीबार साँझ ७ बजेदेखि अनिश्चितकालीन निषेधाज्ञा जारी गरेको छ। निषेधज्ञाको अवज्ञ गर्दै विद्यार्थीहरु बिहानैदेखि चोकचोकमा भेला भएर प्रदर्शन गरिरहेका छन्। ग्रेडरले च्यापिएर बिहीबार बिहान १० बजेतिर पञ्चोदय माविमा पढ्ने छात्रा चेतना साउदको मृत्यु भएको थियो। स्कुल जाँदै गरेकी १४ वर्षीया चेतनाको घटनास्थलमै मृत्यु भएको थियो। उनको मृत्युपछि विद्यार्थीहरुले दिनभरजसो प्रदर्शन गरेका थिए। उनीहरुले सडकमा टायर बालेर प्रदर्शन गरेका थिए। प्रदर्शनका क्रममा केही विद्यार्थीलाई प्रहरीले नियन्त्रणमा लिएको थियो। त्यसपछि जिल्ला प्रशासन कार्यालय कैलालीले धनगढीमा अनिश्चितकालीन निषेधाज्ञा जारी गरेको थियो।
धनराज गुरुङ पद्माभन्दा झण्डै २५ सय मतले अघि,"स्याङ्जा : बुधबार रातीदेखि सुरु भएको स्याङ्जा निर्वाचन क्षेत्र नं २ को मत गणना कार्य अहिले पनि जारी छ। पछिल्लो मतपरिणाम अनुसार २८ हजार ५८३ मत गणना हुँदा नेपाली कांग्रेसका धनराज गुरुङले अग्रतालाई निरन्तर बढाउँदै लगेका छन्। यहाँ ७० हजार १९१ मत खसेको थियो। उनले नेकपा एमालेका पद्मा अर्याललाई २ हजार ४१८ मतले पछि पारेका छन्। गुरुङले ११ हजार ९२० मत पाउँदा अर्यालले ९ हजार ५०२ मत पाएकी छन्। सुरुवाती मतगणनामा एक पटकमात्र अग्रता लिएकी अर्याल त्यसपछि पर्दै आएकी छन्। यसैगरी, तेस्रो स्थान बनाउन सफल रहेका राष्टिय स्वतन्त्र पार्टीका उम्मेदवार टिकराज गुरुङले ५ हजार १९२ मत पाएका छन्।"
स्याङ्जा२ मा धनराज गुरुङ २४२१ मतले अगाडि,स्याङ्जा : स्याङ्जा निर्वाचन क्षेत्र नम्बर २ मा प्रतिनिधिसभा सदस्यका उम्मेदवार कांग्रेसका धनराज गुरुङ २४२१ मतान्तरले अघि छन्। पछिल्लो मतपरिणामअनुसार गठबन्धनका साझा उम्मेदवार गुरुङले ९९८१ मत प्राप्त गरेका छन्। उनका निकटतम प्रतिद्वन्द्वी नेकपा एमालेका पद्मा अर्यालले ७५६० मत प्राप्त गरी दोस्रो स्थानमा छिन्। राष्ट्रिय स्वतन्त्र पार्टीका टिकराज गुरुङ ४१७६ मत प्राप्त गरेका छन्।
स्याङ्जा२(१) मा कांग्रेसका भोजराज अर्याल जीत नजिक,"स्याङ्जा : स्याङ्जा क्षेत्र नं २ अन्तरगत प्रदेश सभा (१) तर्फ कांग्रेसका भोजराज विजयोन्मुख रहेका छन्। झण्डै गणना हुने मत बराबर अंकले अर्यालको अग्रता छ। प्रदेश अन्तरगत २ हजार ८४४ मत गन्न बाँकी रहँदा आफ्ना प्रतिस्पर्धी उम्मेदवार नेकपा एमालेका मोहन रेग्मीलाई २ हजार ६५२ मतले पछि पार्दै अग्रता लिएका हुन्। अर्यालले १३ हजार ८४७ मत पाउँदा रेग्मीले ११ हजार १९५ मत पाएको निर्वाचन अधिकृतको कार्यालयले जनाएको छ। प्रदेश १ अन्तरगत रहेका १९ वडामध्ये अब वालिङ् नगरपालिका १४ मा मात्र गणना हुन बाँकी छ। गल्याङ नगरपालिका ६,७, भीरकोट नगरपालिकाको ५, ६, ७, ८, ९, वालिङ नगरपालिकका ७, ८, ९, १०, ११, १२ र १३ का मत गणना भैसकेका छन्।"
नवलपरासीमा एक मतपत्रमा दुईबढी छाप लगाउँदा बढी मत बदर,"परासी : नवलपरासीमा भएको मत बदरको संख्या बढी हुनुमा एउटा मतपत्रमा दुई बढी स्वस्तिक छाप लगाउँदा भएको पाइएको छ। जिल्लामा २१ हजार बढी मत बदर भएका छन् । बदर भएकामध्ये एउटा मतपत्रमा दुईदेखि चारवटा चिन्हमा छाप लगाएको पाइएको हो । त्यसमा पनि सबैभन्दा बढी चारवटा चिन्हमा लगाएको पाइएको मुख्य सहायक निर्वाचन अधिकृतसमेत रहेका जिल्ला अदालतका श्रेस्तेदार प्रेमप्रसाद पौडेलले बताए । केही मत पत्रमा औंलाको छाप लगाइएको छ । त्यसबाहेक संघीयता विरोधी र उम्मेदवार तथा दललाई गाली गलौज लेखेका मत्रपत्र रहेका थिए । करिब ६७ वटा बदर मतपत्र मतदान अधिकृतको हस्ताक्षर नभएका पनि भेटिएको पौडेलले बताए । मतदाता शिक्षा प्रभावकारी नभएका कारण मत बदर हुन पुगेको निर्वाचनमा खटिएका अधिकृतहरुले बताएका छन् । उम्मेदवार र राजनीतिक दलहरुले छुट्टाछुट्टै चारवटा मत पत्रमध्ये एक मतपत्रको एउटा चिन्हमा मात्र छाप लगाउनु पर्नेमा जोड नदिइ चारवटा मत दिने हो भन्दै प्रचार प्रसार गरेकाले त्यस्ता मत बढी परेको बताइएको छ । 'उम्मेदवार सबैजसो चिने जानेका थिए । एउटा जाँदा एउटा चिन्हमा माग्ने र अर्को जाँदा अर्को चिन्हमा माग्दा मतदाताले चारवटा मत दिन पाइने सोचका साथ धेरैमा छाप लगाएकाले भोट बिग्रिन गएको हुन सक्छ,' एक मतदाताले भने । जिल्लामा दुई प्रतिनिधिसभा निर्वाचन क्षेत्र र चार प्रदेशसभा निर्वाचन क्षेत्रमा गरी कुल २१ हजार ८८१ मत बदर भएको हो । प्रतिनिधिसभा निर्वाचन क्षेत्रभन्दा प्रदेशसभा निर्वाचन क्षेत्रमा बढी मत बदर भएको छ । प्रतिनिधिसभा निर्वाचन क्षेत्रतर्फ ९ हजार १०८ र प्रदेशसभा निर्वाचन क्षेत्रतर्फ १२ हजार ७७३ मत बदर भएको हो । जसअनुसार प्रतिनिधिसभा निर्वाचन क्षेत्र नं १ मा ४ हजार ४२१ र क्षेत्र नं २ मा ४ हजार ६८७ मत बदर भएको जिल्ला निर्वाचन कार्यालयले जनाएको छ । त्यसैगरी निर्वाचन क्षेत्र नं १ को दुईवटा प्रदेशसभातर्फ ६ हजार ५४४ र निर्वाचन क्षेत्र नं २ को दुईवटा प्रदेशसभातर्फ ६ हजार २२९ मत बदर भएको हो । कुल २ लाख ४० हजार ९३० मतदाता रहेको जिल्लामा कुल १ लाख ७२ हजार ३८४ मत खसेको थियो ।"
स्याङ्जा२ (१)मा कांग्रेसका अर्याल निर्वाचित,"स्याङ्जा : स्याङ्जा क्षेत्र नं २ अन्तरगत प्रदेश सभा (१) तर्फ कांग्रेसका भोजराज अर्याल विजयी भएका छन्। उनी १५ हजार १६१ मत सहित विजयी भएका हुन्। नेकपा (एमाले) का मोहन रेग्मीले १२ हजार ४३१ मत प्राप्त गरेक छन्। अर्यालले नेकपा (एमाले) का मोहन रेग्मीलाई २७३० मतान्तरले पछाडि पारेका छन्। प्रदेश १ अन्तरगत १९ वडा छन्। गल्याङ नगरपालिका ६,७, भीरकोट नगरपालिकाको ५, ६, ७, ८, ९, वालिङ नगरपालिकका ७, ८, ९, १०, ११, १२, १३ र १४ वडा छन्। रेग्मी विसं २०७४ को निर्वाचनमा प्रदेशसभा सदस्यमा विजयी भएका थिए। अर्याल वालिङ गाविसको अध्यक्ष र २०५४ सालमा वालिङ नगरपालिकाको नगर प्रमुख भइसकेका छन्।"
"प्रायः सांसद ४० पारि, युवा सांसद जम्मा १०","काठमाडौं : प्रतिनिधिसभाका प्रत्यक्षतर्फ निर्वाचित सबैजसो सांसद ४० वर्षमाथिका छन्। १३ जना ७० वर्ष कटेका छन्। सबैभन्दा बढी ६६ जना ५१६० उमेरका छन्। युवा १० जना मात्रै छन्। राष्ट्रिय युवा नीति २०७२ ले १६ देखि ४० वर्ष उमेरसमूहलाई युवा भनेको छ। यो समूहकामध्ये ३० मुनिका ३ र ३१४० का ७ जना प्रतिनिधिसभा सदस्य निर्वाचित भएका छन्। यस हिसाबले संघीय संसद्मा युवाको उपस्थिति अति न्यूनमात्रै देखिन्छ। मुलुकमा ४० वर्षभन्दा मुनिको जनसंख्या भने ४० प्रतिशत छ। तर, नीति निर्माण गर्ने तहमा भने ४० मुनिको उमेरसमुह शिलाजस्तै खोज्नुपर्ने भएको छ। स्याङ्जा२, बाजुरा र दोलखा गरी तीन क्षेत्रको परिणाम आउन बाँकी रहँदा प्रत्यक्षबाट १६६५ प्रतिशत मात्रै युवा प्रतिनिधित्व देखिएको छ। राजनीतिमा युवा नेतृत्वबारे बहस चल्दै आए पनि संसद्मा प्रतिनिधित्व भने नगण्य देखिन्छ। यो निर्वाचनमा २७ देखि ८५ वर्षसम्म नेता निर्वाचित भएका छन्। त्यसो ४० देखि ६० वर्षसम्मका नेताले आफूलाई युवा भन्ने गरेका छन्। कांग्रेसका युवा नेता महामन्त्री गगन थापा ४६ वर्ष पुगेका छन्। अर्का महामन्त्री विश्वप्रकाश शर्मा ५२ वर्षका हुन्। अर्का युवा नेता प्रदीप पौडेल ४७ वर्ष भएका छन्। कांग्रेसकै योगेश गौचन थकाली भने २९ वर्षकै उमेरमा मुस्ताङबाट प्रतिनिधिसभा सदस्य भएका छन्। उनले एमाले नेता प्रेमप्रसाद तुलाचनलाई पराजित गरेका हुन्। गौचन नै यो निर्वाचनमा बिजयी सबैभन्दा कान्छा पुरुष सांसद हुन्। एमालेबाट जितेकामध्ये कान्छा सांसद हुन् ४० वर्षका महेशकुमार बर्तौला। उनले राजनीतिक गुरु एवं एकीकृत समाजवादी नेता विरोध खतिवडाको विरासत तोडेका छन्। एमालेबाटै ४० वर्षकी ज्वालाकुमारी साह सांसद भएकी छन्। उनले बारा३ मा जसपाका रामबाबुकुमार यादवलाई हराएकी हुन्। एमालेका युवा नेता योगेश भट्टराई ५६ वर्षका भएका छन्। एमालेकै ठाकुर गैरे ५४ वर्षका छन् भने गोकुल बाँस्कोटा ५२ वर्षका। माओवादीबाट ४० वर्षमुनि एक जना निर्वाचित भएका छन्। मोरङ४ बाट निर्वाचित अमनलाल मोदी ३७ वर्षका हुन्। राष्ट्रिय स्वतन्त्र पार्टीकी सोविता गौतम कान्छी सांसद हुन्। उनी २७ वर्ष पुगेकी छन्। गौतमले काठमाडौं२ मा पूर्वसभामुख ओनसरी घर्ती मगरलाई हराएकी हुन्।। ललितपुर ३ बाट यही पार्टीकै ३३ वर्षीया डा तोसिमा कार्की प्रतिनिधिसभा सदस्य भएकी छन्। उनले ऊर्जा, जलस्रोत तथा सिँचाइ मन्त्री पम्फा भुसाललाई भारी मतान्तरले हराएकी हुन्। चितवन१ बाट निर्वाचित हरि ढकाल ३९ वर्षका हुन्। उनले एमाले उपाध्यक्ष एवं पूर्वअर्थमन्त्री सुरेन्द्र पाण्डे र कांग्रेस नेता एवं राष्ट्रिय योजना आयोगका पूर्वउपाध्यक्ष विश्वराज पौडेललाई भारी मतान्तरले पराजित गरेका छन्। राप्रपाका अधिकांश नेता पुराना छन्। त्यहाँ पनि एक जना भाग्यमानी सांसद जितेका छन्। उनी हुन्, ३० वर्षीय ज्ञानबहादुर (ज्ञानेन्द्र) शाही। उनी जुम्लाबाट निर्वाचित भएका छन्। नागरिक उन्मुक्ति पार्टीका दुई जना ४० वर्षमुनिका युवा छन्। कैलाली१ बाट निर्वाचित रञ्जिता श्रेष्ठ चौधरी ३९ वर्षकी हुन्। उनले कांग्रेसका पुराना नेता एवं पूर्वमन्त्री रामजनम चौधरीलाई भारी मतान्तरले हराएकी छन्। कैलाली२ बाट निर्वाचित अरुणकुमार चौधरी ३७ वर्ष भएका छन्। ७० कटेका सांसद यो चुनावबाट ७० वर्षभन्दा माथिका १३ जना निर्वाचित भएका छन्। निर्वाचन आयोगको विवरणअनुसार सबैभन्दा ज्येष्ठ सांसद महिन्द्रराय यादव हुन्। सर्लाही २ बाट निर्वाचित यादव ८५ वर्षका भएका छन्। डा बाबुराम भट्टराई नेतृत्वको नेपाल समाजवादी पार्टीका नेता राय यसपटक माओवादीको चुनाव चिह्न लिएर निर्वाचनमा होमिएका थिए। उनले लासपाका राजेन्द्र महतोलाई हराएका हुन्। यादवपछि महन्थ ठाकुर (८०) महोत्तरी३, चित्रबहादुर केसी (८०) बागलुङ१, रामचन्द्र पौडेल (७८) तनहुँ१, मंगलप्रसाद गुप्ता (७७) कपिलवस्तु३, शेरबहादुर देउवा (७७) डडेलधुरा, अर्जुननरसिंह केसी (७५) नुवाकोट२, नवलकिशोर साह सोडी (७३) सप्तरी१, धु्रवबहादुर प्रधान (७३) नवलपरासी२, डा नारायण खड्का (७३) उदयपुर१, डा शेखर कोइराला (७२) मोरङ६ र दीपक बोहरा (७१) रूपन्देही३ छन्। ७० वर्ष पार गरेका धेरै सांसद कांग्रेसका ५ जना छन्। तीमध्ये प्रधानमन्त्री एवं कांग्रेस सभापति देउवा सातौं पटक निर्वाचन जितेर सांसद भएका छन्। उनलाई स्वतन्त्र उम्मेदवार सागर ढकालले चुनौती दिएका थिए। अर्का नेता डा कोइरालाले मोरङ६ मा एमाले नेता लालबाबु पण्डितलाई हराए। परराष्ट्रमन्त्रीसमेत रहेका डा खड्काले उदयपुर१ मा एमाले नेतृ मञ्जु चौधरीलाई हराएका हुन्। नेता केसी नुवाकोट२ बाट निर्वाचित भएका हुन्। अर्का नेता पौडेलले तनहुँ१ मा एमालेका एकबहादुर रानालाई हराएका हुन्। राप्रपा र लोसपाका २२, एमाले, माओवादी, जसपा, जनमोर्चाका ११ जना छन्।"
दोलखामा माओवादी केन्द्रको अग्रता,दोलखा : दोलखामा प्रतिनिधिसभा सदस्यमा सत्ता गठबन्धनका उम्मेदवारले अग्रता लिएका छन्। हालसम्म चार हजार चार सय ९४ मतगणना हुँदा सत्ता गठबन्धनबाट नेकपा (माओवादी केन्द्र) का उम्मेदवार गङ्गा कार्कीले दुई हजार नौ सय १० मत प्राप्त गरेका छन्। उनका निकटतम प्रतिद्वन्द्वी नेकपा (एमाले) का बालकृष्ण शिवाकोटीले एक हजार एक सय ८३ मत प्राप्त गरेका छन्। मुख्य निर्वाचन अधिकृत डिल्लीरत्न श्रेष्ठका अनुसार दोलखाको प्रदेशसभा (१) मा तीन हजार नौ सय ६६ मतगणना गर्दा सत्ता गठबन्धनबाट उम्मेदवार नेपाली कांग्रेसका कुन्दनराज काफ्लेले दुई हजार एक सय ८३ मत तथा एमालेका नरबहादुर श्रेष्ठले एक हजार तीन २७ मत ल्याएका छन्। प्रदेशसभा (२) मा चार हजार चार सय ५३ मतगणना हुँदा एमालेका भरत केसीले दुई हजार एक सय ८५ र कांग्रेसका बर्मा लामाले एक हजार आठ सय ५७ मत प्राप्त गरेका छन्। दोलखाको १० मतदान केन्द्रमा बिहीबार पुनः मतदान भएको थियो। बाँकी स्थानमा यही मङ्सिर ४ गते मतदान भएको थियो। दोलखामा जम्मा ९४ मतदानस्थल र एक सय ९५ मतदान केन्द्र रहेका थिए। कुल एक लाख ६१ हजार चार सय ५० मतदाता रहेका थिए भने १४ राजनीतिक दलका र सात स्वतन्त्र गरी २१ उम्मेदवार चुनावी मैदानमा सहभागी भएका थिए। रासस
"मतगणना भइरहेका तीन स्थानमध्ये दुईमा कांग्रेस, एकमा माओवादी केन्द्र अगाडि","काठमाडौं : मंसिर ४ गते सम्पन्न प्रतिनिधिसभा र प्रदेशसभा निर्वाचनको अन्तिम मतपरिणाम आउने क्रम जारी छ। समाचार तयार पार्दासम्म प्रतिनिधिसभातर्फ १६५ सिटमध्ये १६२ को अन्तिम परिणाम सार्वजनिक भइसकेको निर्वाचन आयोगले जनाएको छ। जसमध्ये नेपाली कांग्रेसले सबैभन्दा बढी ५५ सिट हात पारेको छ भने दोस्रोमा नेकपा एमाले छ। एमालेले ४४ स्थानमा विजयी भएको छ। यस्तै, नेकपा माओवादी केन्द्र १७ स्थानमा जितेको छ। जनता समाजवादी पार्टी, राष्ट्रिय प्रजातन्त्र पार्टी र राष्ट्रिय स्वतन्त्र पार्टी ७७ स्थानमा विजय भएका छन्। स्वतन्त्रले ७ स्थानमा जित हात पारेको छ। लोकतान्त्रिक समाजवादी पार्टी ४ ,नागरिक उन्मुक्ति पार्टी ३ र राष्ट्रिय जनमोर्चाले १ स्थानमा जित सुरक्षित गरेको छ। मतगणना रोकिएको तीन क्षेत्रमा अहिले गणना जारी छ। जसमध्ये दुई स्थानमा कांग्रेस र एक स्थानमा नेकपा माओवादी केन्द्रले लिड गरिरहेको छ। स्याङ्जा निर्वाचन क्षेत्र नम्बर २ मा प्रतिनिधिसभा सदस्यका नेपाली कांग्रेसका उम्मेदवार धनराज गुरुङले अग्रता लिएका छन्। पछिल्लो मतपरिणामअनुसार गुरुङले ९९८१ मत प्राप्त गरेका छन्। उनका निकटतम प्रतिद्वन्द्वी नेकपा एमालेका पद्मा अर्यालले ७५६० मत प्राप्त गरी दोस्रो स्थानमा छिन्। राष्ट्रिय स्वतन्त्र पार्टीका टिकराज गुरुङ ४१७६ मत प्राप्त गर्दै तेस्रो स्थानमा छन्। बाजुरामा नेपाली कांग्रेसका उम्मेदवार बद्री पाण्डेले अग्रता लिएका छन्। पछिल्लो मतपरिणामअनुसार गठबन्धनका साझा उम्मेदवार पाण्डेले ५३९९ मत प्राप्त गरेका छन्। उनका प्रतिस्पर्धी एमालेका कर्ण थापाले ४१३० मत प्राप्त गरेका छन्। यद्देपी अहिले यहाँको मतगणना रोकिएको छ। मुचुल्का गरिएको भन्दा बढी मतपत्र भेटिएपछि मतगणना स्थगित भएको हो। यता दोलखमा भने नेकपा माओवादी केन्द्रले अग्रता लिएको छ। ४४९४ मत गणना हुँदा माओवादी केन्द्रका उम्मेदवार गंगा कार्कीले २९१० मत प्राप्त गरेका छन्। उनका निकटतम प्रतिद्वन्द्वी नेकपा एमालेका बालकृष्ण शिवाकोटीले १०८३ मत प्राप्त गरेका छन्।"
मुचुल्का गरिएको भन्दा बढी मतपत्र भेटिएपछि बाजुरामा मत गणना स्थगित,"बाजुरा : मतपेटीका शिल गर्दा मुचुल्का गरिएको भन्दा बढी मतपत्र देखिएपछि बाजुराको मतगणना रोकिएको छ। हिमाली गाउँपालिका ६ धिम मतदान केन्द्रको मतपेटीकामा मुचुल्का गरिएको भन्दा ४० भोट बढी भेटिएपछि मतगणना रोकिएको हो। षड्यन्त्रपूर्वक तरिकाले मतपेटीका भित्र मत राखिएको आशंका देखिएकोले मतगणना रोकिएको नेकपा एमालेले बताएको छ। प्रतिनिधि सभाको मतगणना गर्दा मतदान अधिकृतले मुचुल्का गरेको भन्दा ४० मत बढी गणनामा देखिएका छन्। हिमाली गाउँपालिका ६ मा (क) र (ख) गरि कुल मतदाता १७२६ रहेका छन्। तीमध्ये मुचुल्कामा १४५० मत खसेको उल्लेख गरिएको छ। गणना स्थलमा भने ४० भोट भेटिएको छ। हिमाली गाउँपालिका नेपाली कांग्रेसका उम्मेदवार बद्री पाण्डेको गृह पालिका हो। नेकपा एमालेले १६ बुथ कब्जा गरेको भनेकोमध्ये एक हिमाली ६ पनि हो। जहाँ उम्मेदवार पाण्डे नेतृत्वको टोली आएर बुथ कब्जा गरेका र मतदान गर्ने समय सकिएपछि कोठामा लिएर ६ सय बढी मत खसाइएको आरोप नेकपा एमालेले लगाउँदै आएको छ। हिमाली ६ स्थानीय तह निर्वाचनमा नेकपा एमालेले जितेको वडा हो। मतदान अधिकृत लगायतका कर्मचारी, सुरक्षा निकाय सबैलाई प्रभावमा राखेर एकलौटी कब्जा शैलीमा मतदान गरेपछि शिलबन्दी गर्दा संख्या एकीन नभएको हुन सक्ने आरोप एमालेको छ। बद्मासी गरिएको कुरा प्रष्ट खुलिसकेकोले मतगणना छानवीनपछि मात्रै सुरु गरिनु पर्ने नेकपा एमालेका उम्मेदवार कर्णबहादुर थापाले बताएका छन्। अहिले प्रतिनिधि सभाको मतगणना स्थगित छ। हालसम्म बडीमालिका नगरपालिका १ को (क) बुथबाहेक सबै वडाको मतगणना भइसकेको छ। भने हिमाली गाउँपालिका ५ र ७ बाहेकको मत गणना गरिएको छ। तीमध्ये हिमाली ६ को मत गणनामा विवाद देखिएको हो। हालसम्मको नजिता हेर्दा बद्री पाण्डेले ५३९९ मत ल्याएका छन्। भने कर्णबहादुर थापाले ४१३० मत ल्याएका छन्। पाण्डेले १२६९ मतको अग्रता छ। हिमाली कांग्रेस र बडिमालिका नेकपा एमालेले जितेको पालिका हो।"
जनमत गठबन्धनप्रति सकारात्मक,"काठमाडौं : प्रधानमन्त्री शेरबहादुर देउवा र जनमत पार्टीका अध्यक्ष सिके राउतबीच सत्तागठबन्धनलाई फराकिलो बनाउनेबारे बिहीबार छलफल भएको छ। जनमतका अध्यक्ष राउत बिहीबार बेलुका प्रधानमन्त्री देउवा भेट्न बालुवाटार पुगेका थिए। भेटमा सत्तागठबन्धनलाई फराकिलो बनाउने र सरकारमा जनमत पार्टीको सहभागीताबारे सकारात्मक छलफल भएको कांग्रेसका पूर्वउपसभापति बिमलेन्द्र निधिले बताए। निधिले बुधबार राउतसँग छुट्टै भेटघाट गरेका थिए। सप्तरी २ मा जसपाका अध्यक्ष उपेन्द्र यादवलाई दोब्बर मतान्तरले हराउँदै राउत निर्वाचित भएका हुन्। प्रत्यक्षतर्फ एक सिट जितेको जनमतले समानुपातिकतर्फ थ्रेसहोल्ड कटाएर ४ सिट सुरक्षित गरेको छ। कांग्रेस उपसभापति पूर्णबहादुर खड्काले नागरिक उन्मुक्ति पार्टी गठबन्धनमा सहभागी हुन सकारात्मक बनेको बताए। प्रधानमन्त्री देउवाले गठबन्धनमा सहभागी हुन राउतलाई प्रस्ताव गरेको र प्रधानमन्त्रीको प्रस्तावमा राउतले समर्थन जनाएको खडकाले बताए। त्यसो त भेटबारे जानकारी दिँदै नागरिक उन्मुक्ति पार्टीका प्रवक्ता बीपी शाहले भने बिहीबार बालुवाटारमा शुभकामना आदानप्रदान गर्ने गरी पहिलो चरणको भेट वार्ता भएको बताए। आज शुभकामना आदानप्रदान भयो। त्यहाँ प्रधानमन्त्रीजीले सँगै सहकार्य गरौं भन्नुभयो। सहकार्य गर्न डा साबले ३ ओटा विषयलाई सरकारले कसरी प्राथमिकता दिन्छ। त्यहीअनुसार गठबन्धनमा सहभागी हुने कुरा भएको छ ,उनले भने। बालुवाटारको भेटमा उठेका ३ ओटा विषयबारे जानकारी दिँदै शाहले भने, नागरिकता विधेयकको टुंगो लगाउने विषयमा सरकारको भूमिका कस्तो हुन सक्छ। कसरी सम्बोधन गरिन्छ भन्ने सन्र्दभमा छलफल भएको छ। त्यसैगरी नागरिक उन्मुक्ति पार्टीले उठाउँदै आएको किसान आन्दोलनको बिषयलाई सम्बोधन गरियोस् भन्ने हाम्रो प्रस्ताव छ। मधेस किसानका समस्यालाई सम्बोधन गर्दै १३ बुँदे ज्ञापनपत्र बुझाएका छौं। तर, सरकार यावत विषयमा कुनै सक्रियाता देखाएको छैन। माथिका विषयमा आफूहरू केही लचिलो भएरै अगाडि बढ्न सकिने प्रवक्ता शाहले बताए।"
काभ्रेपलाञ्चोकमा ३२ हजार मत बदर,"काभ्रे : यही मङ्सिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनमा काभ्रेपलाञ्चोकमा ३२ हजार चार सय ५५ मत बदर भएको छ । प्रत्यक्ष तथा समानुपातिक दुवैतर्फ तीन दशमलव सात प्रतिशत मत बदर भएको हो । जिल्लामा एक लाख ८७ हजार तीन सय ३० जनाले मतदान गरेका थिए । जिल्लामा तीन लाख १० हजार ६३ मतदाता रहेका थिए । जिल्ला निर्वाचन अधिकारी उमेशकुमार राईका अनुसार ८६ हजार चार सय ६२ महिला तथा एक लाख आठ हजार ६८ पुरुष मतदाता मतदानमा सहभागी भएका थिए । क्षेत्र नं १ मा कुल खसेको मतमा प्रत्यक्षतर्फ चार हजार चार सय २६ तथा समानुपातिकतर्फ तीन हजार सात सय २२ मत बदर भएको छ । क्षेत्र नं १ प्रदेशसभा (१) मा प्रत्यक्षतर्फ एक हजार पाँच सय ८४, प्रदेशसभा (२) मा प्रत्यक्षतर्फ एक हजार चार सय ६३ तथा प्रदेशसभा (१) र (२) मा समानुपातिकतर्फ चार हजार आठ सय ७२ मत बदर भएका थिए । क्षेत्र नं २ मा प्रत्यक्षतर्फ तीन हजार आठ सय ३७, समानुपातिकतर्फ तीन हजार नौ सय १३ तथा क्षेत्र नं २ (१) मा प्रत्यक्षतर्फ एक हजार चार सय ५१, क्षेत्र नं २ (२) मा एक हजार सात सय ५१ तथा समानुपातिकतर्फ पाँच हजार चार सय २६ मत बदर भएका थिए । यसैबीच प्रतिनिधिसभा तथा प्रदेशसभा निर्वाचनमा प्रत्यक्षतर्फको मतपरिणामअनुसार काभ्रेपलाञ्चोकका ५० उम्मेदवारको जमानत जफत भएको छ । प्रत्यक्षतर्फ प्रतिनिधिसभा र प्रदेशसभा गरी जम्मा ६४ को उम्मेदवारी कायम भएको थियो । धरौटी जोगाउन नसक्ने उम्मेदवार ७८ प्रतिशत छन् । रासस"
'ठूला पार्टीले अब नयाँ वैचारिक दस्तावेज बनाउनुपर्छ',"पूरै चुनावी परिणाम आइनसक्दै नेपाली कांग्रेसलाई संसदीय दलको नेताको चुनाव लागिसकेको छ। कांग्रेस संसदीय दलको नेता नै भावी प्रधानमन्त्री हुने भएकाले पनि अबको राजनीति यतातिर केन्द्रित हुँदैछ। युवा नेता प्रदीप पौडेल भने दलको नेता बन्न खोज्नेले प्रश्नको ठोस जवाफसहित मैदानमा आउनुपर्ने बताउँछन्। हालै सम्पन्न चुनाव, कांग्रेस संसदीय दलको नेताको चुनाव र समसामयिक राजनीतिबारे अन्नपूर्ण पोस्ट्का नरेन्द्र साउद र राधा खनालले कांग्रेसका युवा नेता पौडेलसँग गरेको कुराकानी : निर्वाचनमा जनताले कसैलाई पनि बहुमत दिएनन् नि ? एउटै पार्टीको बहुमत आउने स्थिति बनेन। संसद्मा थुपै्र दल र शक्तिहरू उपस्थित हुने अवस्था देखा परेको छ। मुलुकमा बेथिति बढेका छन्। यसलाई अन्त्य गर्ने हाम्रो उद्देश्य हो। त्यसैले राम्रो काम गर्ने प्रतिस्पर्धा भयो भने अहिलेकै अवस्थामा पनि राजनीतिक स्थिरता दिन सकिन्छ। जनतामा आशा, भरोसा र विश्वास बढाउन सकिन्छ। यस्तो स्थितिमा त संसदीय विकृतिहरू बढ्ने हुन् कि ? संसद्मा प्रगतिशील मुद्दाहरूको उठान गर्ने प्रतिस्पर्धा भयो भने मुलुकलाई फाइदा नै हुन्छ। निर्वाचन लड्दा उठाएका मुद्दाहरू, राजनीतिबाट जनताले अपेक्षा गरेका विषयहरू संसद्मा लगेर प्रतिस्पर्धा गर्न सक्छौं। सरकारले प्रश्न नउठ्ने गरी काम गर्ने, त्रुटि, कमी कमजोरीहरू भएछन् भने पनि त्यसलाई सच्याउने र राजनीतिक दलहरूले पनि जनताको पक्षमा भएका कुराहरूलाई समर्थन गर्ने परिस्थिति निर्माण बन्यो भने संसद्ले अझ बढी सकारात्मक सन्देश दिन सक्छ। यसै त जनतामा निराशा छ, त्यसमाथि संसद्मा अंकगणितकै खेल गरेर सरकार बनाउनेगिराउने मात्रै हुन थाल्यो भने जनतामा झन् बढी निराशा हुनेछ। हाम्रो प्रयास सकारात्मक बाटोतिर लैजाने हुन्छ। प्रतिस्पर्धात्मक राजनीतिलाई स्वच्छ ढंगबाट अघि बढाउने र प्रश्नहरू उठे त्यसको उत्तर खोज्ने, करेक्सनको बाटोतिर लैजाने प्रयत्न मेरो तर्फबाट हुनेछ। पाँचदलीय गठबन्धनलाई पनि पूर्ण बहुमत नआउनुको कारण के होला ? सत्ता गठबन्धनलाई सरकार बनाउन ठ्याक्कै बहुमत पुग्ने स्थिति हुन्छ, जस्तो लागेको छ। चुनावमा शतप्रतिशत भोट अर्को दलमा ट्रान्सफर हुँदैन। जनता दलका बक्यौता होइनन्। जनताले विवेकको प्रयोग गर्छन्। सबै जनताले दलको सदस्यता लिएका पनि हुँदैनन्। सदस्यतै लिएका मतदाताहरूले पनि आफ्नो ढंगले सोच्ने र विवेक प्रयोग गर्ने स्थिति बन्छ। त्यसैले गठबन्धनभन्दा पनि बहुछनोटको प्रक्रियालाई जनताले बढी रुचाएको जस्तो देखिन्छ। गठबन्धनको सन्दर्भमा शतप्रतिशत मत ट्रान्सफर भएन होला। तर, कतैबाट बेइमानी भएको हैन। नेतृत्व तहमा धेरै इमान्दारिता थियो। जस्तो समानुपातिकतर्प राष्ट्रिय पार्टी हुन नसक्ने पार्टीले पनि प्रत्यक्षतर्प १० सिट जितेको स्थिति छ। भोटमा बेइमानी भएको भए यो स्थिति हुँदैनथ्यो। त्यसैले इमान गुमेको छ भन्ने हैन। तर मतदातामा गठबन्धनप्रति धेरै विश्वास देखिएन। त्यसमा मलाई के लाग्छ भने हामीले गठबन्धन गर्दा गणितका आधारमा मात्र गर्र्यौं। जनताका स्वार्थलाई गठबन्धनसँग जोड्न सकेनौं। किन हामीले गठबन्धन गरेको ? गठबन्धन गरेपछि जनताले प्राप्त गर्ने कुरा के हो ? भोलि गठबन्धनको सरकार बनेपछि पनि हामीले के गर्छौं ? भन्ने स्पष्ट पार्न सकेनौं। चुनावका बेला विरोधाभास काम पनि भए। जस्तो कि, घोषणापत्र फरकफरक प्रस्तुत गर्यौं। तर गठबन्धन पनि गर्यौं। कि हामीले गठबन्धनको एउटै घोषणापत्र बनाउन सक्नुपथ्र्यो। कि त घोषणापत्र फरकफरक भए पनि त्यसका केही अंशहरूमा साझा मुद्दा निर्माण गर्न सक्नुपथ्र्यो। त्यसकारण हामीले गठबन्धनलाई सैद्धान्तिकीकरण गर्न सकेनौं। एउटा कमजोरी त्यो देखियो । यो त खालि गणितका लागि मात्र हो। सत्ताका नजिक पुग्नलाई मात्र हो भनेर प्रचार गर्नेहरूलाई बल पुग्यो। अर्को कुरा टिकट वितरणमा कतिपय ठाउँमा स्वाभाविकता अपनाइएन। तेस्रो कुरा गठबन्धनप्रति आम जनताको जुन खालको समर्थन हुन्थ्यो भन्ने हामीलाई लागेको थियो, त्यो पनि भएको देखिएन। सरकार बनाउन यही गठबन्धन कायम हुन्छ ? निर्वाचनमा गरेको गठबन्धन अब सरकार बनाउँदा हामी तोड्दैनौं। गठबन्धनको दायरा फराकिलो हुन सक्छ। सरकार गठन गर्न संख्या अपुग भयो भने अरूलाई पनि जोडेर अगाडि जानु नै उपयुक्त हो जस्तो मलाई लाग्छ। कांग्रेसलाई पूर्ण बहुमत छैन। तर संसदीय दलको नेता बन्न तँछाडमछाड देखिन्छ नि ? पार्टीभित्र यस्तो हुनु भनेको सुन्दर पक्ष हो। कांग्रेसबाहेक अरू पार्टीमा प्रधानमन्त्रीका दुई जना उम्मेदवार देखा पर्नु भएको छैन। अरू पार्टीमा त अध्यक्षले निर्देशन गरेपछि सकियो। तर कांग्रेसमा त्यस्तो छैन। कांग्रेसमा शेरबहादुर देउवादेखि गगन थापालगायत थुपै्र नेताहरू संसदीय दलको नेता बन्न आकांक्षी हुनुहुन्छ। मैले आकांक्षी नेताहरूलाई प्रश्न गर्ने हो। तपाईं प्रधानमन्त्री हुनु भयो भने के देशमा के हुन्छ ? सत्तामा हुँदाका कमी, कमजोरीहरू कसरी सच्चिन्छन् ? संसदीय दलको नेता भएपछि देशले कसरी स्थिरता पाउँछ ? समृद्घिको आधार कसरी तयार हुन्छ ? प्राथमिकताहरू केके हुन् ? नीतिगत भ्रष्टाचार अन्त्य गरेर सुशासन कसरी कायम गर्नुहुन्छ ? निराशालाई अन्त्य गरेर जनतामा आशाको सञ्चार कसरी गर्न सक्नुहुन्छ ? यी मेरा प्रश्न हुनेछन्। त्यसैले उम्मेदवारी दिएर मात्र हैन, यी प्रश्नको जवाफ पनि लिएर आउन म संसदीय दलको नेताका आकांक्षी नेतालाई आग्रह छ गर्न चाहन्छु। संसदीय दलको चुनाव लड्न पनि नेताहरूले एजेन्डा लिएर आउनु होला र ? संसदीय दलको उम्मेदवारहरू हुने इच्छा देखाउनु भएका नेताहरूले उम्मेदवारी किन र केका लागि भनेर त भन्नुपर्छ। आम नागरिकलाई कांग्रेसप्रति कसरी आकर्षित गर्ने ? अर्को चुनावमा गठबन्धन नगरी पार्टीले जित्ने अवस्था कसरी पुर्याउने ? पार्टीलाई लोकप्रिय कसरी बनाउने ? संसद्मा धेरै शक्तिको उपस्थितिलाई जोड्ने काम कसरी गर्ने ? भन्ने विषयमा दलको नेता बन्ने आकांक्षीले जवाफ दिनैपर्छ। सरकारका काममा टीकाटिप्पणी नहुने स्थिति कसरी बनाउनुहुन्छ ? संविधानको आशयबमोजिम काम कसरी गर्नुहुन्छ ? संवैधानिक अंगमाथिको हस्तक्षेप कसरी कम गर्नुहुन्छ ? यी तमाम विषयहरूका जवाफसहित उम्मेदवारी आउनुपर्छ भन्ने पक्षमा म छु। कांग्रेसमा गुट, उपगुटका कारण नेताहरू यी प्रश्नको जवाफ दिन तयार होलान् त ? राजनीतिक दलमा गुट हुन्छन्। तर गुटलाई कसरी व्यवस्थापन गर्ने ? गुट निर्माणको विचारमा आधारित कसरी बनाउने ? प्रतिस्पर्धालाई स्वच्छ, विचारमुखी कसरी बनाउने ? भन्ने मुख्य विषय हो। त्यसैले संसदीय दलकै उदाहरण दिउँ न, त्यो त राष्ट्रको नेतृत्व गर्ने कुरा हो नि। संसदीय दलको नेता हुनका लागि कांग्रेस पार्टीको सांसद हुनुपर्छ, तर त्यो कांग्रेसको सांसद उम्मेदवार भएको संसदीय दलको नेता यो देशको प्रधानमन्त्री हुने हो नि। देशको नेतृत्व गर्ने हो। त्यसैले उसले कांग्रेस पार्टीको आन्तरिक लोकतन्त्रको विषय मात्रै उठाएर पुुग्दैन। त्योभन्दा पनि महŒवपूर्ण विषय राष्ट्रको हो। हामी कांग्रेस भएर राष्ट्रलाई जे योगदान पुर्याउन खोजिरहेका छौं, त्यो योगदान गर्ने माध्यम भनेको हाम्रो संसदीय दलको नेतृत्व हो। त्यो नेतृत्वले देशलाई भोलि कता लान्छ ? कसरी लान्छ ? लक्ष्य कसरी निर्धारण गर्छ ? भनिरहेका कुराहरूलाई कसरी पूरा गर्छ ? तमाम निराशालाई कसरी अन्त्य गर्छ ? त्यो व्यक्तिको क्षमतासँग पनि निर्भर गर्छ। त्यो क्षमता प्रस्तुत गर्ने नेतृत्व संसदीय दलमा पुग्नुपर्छ। त्यसैले यो गुटको प्रश्न हैन, यो विषयको प्रश्न हो। ठीक छ गुटै तयार होस् केही भएन। सही विषय बोकेको गुट हुनुपर्यो। प्रष्ट विचार आएको हुनुपर्यो। आम नागरिकलाई कांग्रेसप्रति आकर्षित गर्ने ढंगको विषयवस्तु आउनुपर्यो। चुनावबाट कांग्रेसमा केही आशलाग्दा युवाहरू जितेर आउनु भएको छ। संसदीय दलको चुनावमा युवा नेताहरू एक ठाउँमा उभिने स्थिति बन्छ कि बन्दैन ? हामी एकाएक राजनीतिमा आएका होइनौं। कांग्रेसको अभियानमा १४१५ वर्षदेखि लागेका मान्छे हौं। तपाईंले जजसलाई इंगित गर्नुभएको छ, उहाँहरू सबै त्यही हो। हामीले लामो यात्रा गरिसक्यौं। तर भूमिका पायौंपाएनौं भन्ने अर्को कुरा हो। भूमिका पाउने सन्दर्भ उठाउँदा त, म अहिलेसम्म संसद्मै नपुगेको मान्छे हो। अरू पनि त्यस्ता हुनुहुन्छ। त्यसैले हामीसँग अपेक्षाहरू गरिएको छ। पार्टीभित्र आन्तरिक लोकतन्त्र विकसित गर्ने सन्दर्भमा थुप्रै कुराहरू उठायौं। देशका बेथिति, विकृति अन्त्य गर्ने सबालमा सडकमा बसेर पनि चोटिलो प्रहार गर्यौं। पार्टीकै नेतृत्वको सरकारले गरेको गलत काममा पनि औंला ठड्यायौं। एकदमै जोखिम अवस्थामा पनि बेथिति अन्त्य गर्नका निम्ति सक्रिय बन्यौं। त्यसैकारण जनताका आशा र अपेक्षाहरू छन्। हामीलाई समाजले उठाउने प्रश्नसँग असाध्यै डर लाग्छ। त्यसकारण सचेत छौं। हामीप्रति विश्वास पनि छ। परिवर्तनको महसुस हुने गरी आफूलाई प्रस्तुत गराउन सक्नुपर्छ। संसदीय दलको नेतामा युवा नेतृत्व आउने सम्भावना छ कि छैन ? यो हाम्रो आन्तरिक छलफलको विषय हो। मैले अघि पनि भने कि, यसमा व्यक्तिको उपस्थिति हुने भन्ने कुरा महŒवपूर्ण छ। त्यसभन्दा बढी महत्त्वपूर्ण कुरा उपस्थित हुन खोजेको व्यक्तिले के लिएर आएको छ ? किन हुन खोजेको ? आफूले गर्न खोजेको काम कसरी गर्ने हो ? त्यो कुरा चित्तबुझ्दो ढंगबाट आउनुपर्छ। त्यसैले यो प्रतिस्पर्धालाई विचारसँग, योजनासँग, विगतसँग जोडौं भन्ने आग्रह हो। गगन थापाले संसदीय दलको नेता बन्ने घोषणा गरिसक्नु भएको छ नि ? सांसदहरूले छनोट गर्ने विषयलाई म फोर्सफुल्ली भन्न चाहन्नँ। तर यसका आधारहरू बनाइनुपर्छ। आजको कांग्रेस पार्टीको आवश्यकता के हो ? कांग्रेस पार्टीले आफूलाई परिवर्तन भएको सन्देश कसरी दिन सक्छ ? कांग्रेस पार्टीले गरेका त्रुटि, कमी, कमजोरीलाई सच्याएर कसरी अगाडि जान्छ ? कांग्रेस विगतमा भन्दा फरक ढंगबाट आएको छ। यो खण्डित राजनीतिलाई एकीकृत गर्नेगरी हिजो पनि कांग्रेस पार्टीले एकदमै अब्बल समन्वयकारी भूमिका खेलेको छ। विभिन्न आन्दोलन, शान्ति प्रक्रिया, संविधान निर्माणका चरणमा पनि कांग्रेसले समन्वयकारी भूमिका खेलेको छ। अब ती सबै चरण करिबकरिब टुंगिएको स्थिति छ। तर अब समृद्घिको आधार निर्माण गर्ने चरणमा पनि राजनीतिलाई जोडेर लिएर जान जरुरी छ। त्यसैले कांग्रेसको आजको आवश्यकता के हो ? कस्तो नेतृत्व आवश्यक हो भन्ने सबाल कांग्रेसका संसदीय दलका सदस्यहरूले गम्भीर ढंगबाट मनन् गर्नु जरुरी छ। अब हामी निर्वाचनको सबै परिणाम आइसकेपछि सौहाद्र्रपूर्ण ढंगबाट छलफल गर्नेछौ। मित्रवत् प्रतिस्पर्धा हुने स्थिति निर्माण गरेर अगाडि बढ्छौं। चुनाव जित्ने अवस्था नदेखेपछि तपाईंलाई काठमाडौं५ मा पार्टीले टिकट दिएको भन्ने चर्चा चलेका थियो नि ? मैले तनहुँ क्षेत्र नम्बर २ बाट चुनाव लड्ने तयारी गरेको थिएँ। त्यहाँ नेतृत्वले मलाईभन्दा अरूलाई टिकट दिन चाह्यो। मलाई पनि टिकटबाट विमुख गराउन मिल्दैनथ्यो। राजधानीमा सेल हुने मान्छे लाँदा चुनाव जित्न सकिन्छ भन्ने नेतृत्वको बुझाइका कारण मलाई काठमाडौं५ मा टिकट दिएको हुन सक्छ। अथवा कांग्रेसको उपस्थिति जनाउनुपर्नेछ, कमजोर ठाउँमै लगेर भए पनि व्यवस्थापन गरेजस्तो गरौं भन्ने हिसाबले पनि ल्याइएको हुन सक्छ। जेजे कारणले ल्याइए पनि निर्वाचन लड्ने मौका पाएँ। त्यसलाई अवसरको रूपमा ठानेर अगाडि बढेँ। खासगरी काठमाडौं५ का मतदाताले विवेक प्रयोग गर्नु हुँदोरहेछ भन्ने ठम्याइँ मेरो छ। मलाई टिकट दिँदा कसैबाट पनि परिणाममुखी हुन्छ भन्ने ढंगको ढाडस प्राप्त भएको थिएन। तैपनि म कुनै पनि कुराबाट विचलित नभई आफ्ना कुरा पस्किन पछि परिनँ। मैले निरन्तर आफ्ना विषय राखेँ। नेपाली राजनीतिको यथार्थ विषयलाई आपैँले चित्रण गरेँ। कमी, कमजोरीहरू मतदाताका बीचमा प्रष्ट ढंगले नढाटीकन राखेँ। मैले भनेको छु, राजनीतिलाई सफा गर्नेगरी मेरो संसद्मा उपस्थिति हुन्छ। सुशासन कायम गर्ने सबाल मेरो मुख्य आधार हो। त्यसको निमित्त मैले निरन्तर पैरवी गर्नेछु। जस्तोसुकै जोखिम मोल्न परेपनि म त्यो अभियानलाई अगाडि बढाउनेछु । राजधानी सफा गर्नका लागि स्थानीय सरकारको लगानीले मात्र पुग्दैन। प्रदेश सरकारको पनि थपिनुपर्छ र मुख्य कुरा राजधानीका तमाम पूर्वाधार विकासको विषय केन्द्रीय सरकारको लगानीमा अघि बढ्नुपर्छ भनेर मैले भनेको छु। हामीले बनाएका पूर्वाधारहरू आजको जुन जनसांख्यिक अवस्था छ। त्यसलाई धान्ने खालको छैन। नयाँ पूर्वाधार विकास गर्नका निम्ति त्यो दिगो र व्यवस्थित ढंगबाट अघि बढाउनुपर्छ। त्यसका लागि धेरै ठूलो लगानी चाहिन्छ। नेपालमा पर्यटनको क्षेत्रमा विकास गर्ने हो भने लाखौं पर्यटक नेपाल भिœयाउने हो भने त्यसको लागि पहिला राजधानीको पहिचान बदल्न जरुरी छ। केन्द्रीय सरकारले स्पष्ट गुरुयोजना बनाएर व्यापक लगानी गर्नुपर्छ। काठमाडौं संसारकै प्रदूषित सहरमा पर्छ। यसको वातावरणीय अनुकूलता, जलवायु परिवर्तनले पार्ने प्रभावलगायत कुरासँग जोडेर हाम्रा पूर्वाधारहरू तयार गरिनुपर्छ भनेर जनतासमक्ष राखेको छु। मुद्दाप्रतिको विश्वास, मेरो विगतप्रतिको विश्वास र अहिलेको मेरो प्रस्तुतिसँग विश्वास भएर मतदाताहरूले प्रतिनिधि भएर सेवा गर्ने मौका दिनुभएको छ। म सफल भएको हैन, मैले मौका प्राप्त गरेको हो। अबको पाँच वर्षभरि मैले आम जनतालाई जे प्रतिबद्घता व्यक्त गरे त्यो प्रतिबद्घता पूरा गर्नेगरी अगाडि बढ्नेछु। तपाईंका यी मुद्दाहरू कार्यान्वयन गर्न त मन्त्री नै बन्नुपर्यो नि ? आपैँ भूमिकामा रहेर काम गर्ने परिस्थिति बन्दा धेरै राम्रो हुन्छ। त्यसका लागि पनि प्रयास हुन्छ। त्यस्तो मौका प्राप्त भएन भने पनि खबरदारी गर्ने, विषयहरू निरन्तर उठाउने, दबाब सिर्जना गर्ने भूमिकामा म खरो ढंगले उत्रने छु। संसद्मा तमाम बेथितिका विरुद्घ लड्नेछु। यहाँका विकास निर्माणका कामलाई सम्बन्धित ठाउँमा गएर दबाब सिर्जना गरेर पूरा गर्नेछु। यो चुनावबाट केही पुरातनवादी शक्ति र केही नयाँ शक्ति पनि उदाएका छन्। कांग्रेस, एमालेजस्ता मूलधारका पार्टीप्रति जनविश्वास खस्किएको जस्तो लाग्दैन ? चुनावबाट कांग्रेस पहिलो पार्टी हुँदैछ। प्रत्यक्षतर्फ पनि कांग्रेसले धेरै सिट जितेको छ। कांग्रेसप्रति आमजनता सन्तुष्ट छन् भन्न मिल्ने स्थिति छैन। कुनै न कुनै उपायले विकल्प खोजी राखिएको त हैन भनेर आशंका गर्नुपर्ने ठाउँहरू प्रशस्त देखिएका छन्। धेरै कमजोर भएर सच्चिनुपर्ने स्थिति आयो भने पिकअप लिन गाह्रो हुन्छ। बलियो हुँदा नै सच्चिनुपर्छ भन्ने कुरा बुझ्न सकियो भने सजिलो गरी सच्चिन सक्छ। त्यसैले हामीले भनेका विषय सबै नागरिकलाई चित्त बुझेको छैन। अथवा बुझाउन सकिएको छैन। हामीले उठाएका मुद्दाले पूर्णता प्राप्त गरेको देखिँदैन। हाम्रो चल्ने शैली, गर्ने व्यवहारमा पनि आम परिवर्तन खोजिएको हो कि जस्तो देखिन्छ। अनि हाम्रो विगतलाई पनि राम्रै मूल्यांकन गरेको देखिन्छ। त्यसैले यी सबै कुरामा हामी सच्चिएको देखिनुपर्छ। विगतका कमीकमजोरीलाई स्वीकारेर सच्याएर अघि बढ्नुपर्छ। ठुला पार्टीहरूप्रति जनताको आकर्षण किन नभएको होला त ? ठुला पार्टीहरूले कमजोरी नदोहोर्याउने नयाँ बाटो के हो ? आम जनताको स्वार्थसँग जोडेर हामीले प्रतिबद्धता प्रस्तुत गर्न जरुरी छ। घोषणापत्रमा पूर्णता नभएर नै कतिपय स्थान गुमाउनु परेको छ। अथवा घोषणापत्र देखावटीमात्र हो भनेर त्यसलाई मात्र प्रस्तुत गरेर प्रतिबद्घतालाई विश्वास नगरिएको स्थिति पनि छ। त्यसैले हामीले नयाँ शिराबाट जानका लागि सरकारमा जानुअघि नयाँ वैचारिक दस्तावेज तयार पार्नुपर्छ। त्यसअनुसारको नेतृत्व तयार गर्नुपर्छ। त्यसमा कुनै पनि कुरा लुकेको हुनु हुँदैन। सबै कुरा प्रष्ट ढंगले आएको हुनुपर्छ। सुशासनप्रतिको इमान्दार प्रतिबद्घता देखिनुपर्छ। त्यसो भयो भने हामीले कांग्रेसलाई लोकप्रिय बनाउन सक्छौं। वैकल्पिक राजनीतिक शक्तिका रूपमा उदाएकाहरूसँग सहकार्य गरेर अगाडि बढ्न सक्छौं। नत्र भने विकल्प अभै बलियो हुने स्थिति पनि बन्न सक्छ। त्यो कुरालाई मध्यनजर गरेर हामीले आफ्नो समीक्षा आपैँले गर्ने र कमी कमजोरीलाई सच्याउने गरी अगाडि जानुपर्छ। परिवर्तनलाई फिटिक्कै नरुचाउने र एकदमै नयाँ एजेन्डा लिएका पार्टीको उपस्थितिले ठुला दललाई थ्रेट महसुस हुन्छ होला नि ? यो परिवर्तनले, यो संविधानले डेलिभर गर्न सकेन भन्न खोजिँदैछ, तर स्थिति त्यस्तो होइन। संवैधानिक व्यवस्थाले डेलिभर गर्न रोकेको हैन। नेतृत्वको व्यवहारले समस्या भएको हो। त्यसैले सच्याउनुपर्ने भनेको डेलिभर गर्ने प्र्रक्रियामा हो। हाम्रो डेलिभर गर्ने प्रक्रिया विश्वसनीय भएन। त्यसले प्राथमिकता निर्धारण गर्न सकेन। केन्द्रमा जनतालाई राख्न सकेन। गणतन्त्र, संविधान र संघीयताले त्यसो गर्न सकेन भनेर प्रश्न उठाउन थालिएको छ। कारण त्यो होइन, कार्यान्वयन पक्षको कमजोरी हो। कार्यान्वयन प्रक्रिया सच्चिएन भने सैद्धान्तिक पक्षमै प्रहार हुन्छ। अहिलेको बहुरूपी जुन संसद् छ, त्यो संसद्भित्र आज प्राप्त भएका कुरालाई उपलब्ध भएको मान्ने शक्तिले डेलिभर गर्ने मौका पाउँछ। डेलिभर गर्दा विगतको जस्तो कमजोर र फितलो पर्फमेन्स हुनु भएन। प्रभावकारी हुनुपर्यो।"
दोलखामा शान्तिपूर्ण पुनः मतदान : ५० प्रतिशत मात्र मत खस्यो,"दोलखा : दोलखाको चार मतदान केन्द्रमा बिहीबार भएको पुनः मतदानमा करिब ५० प्रतिशत मत खसेको छ। मतदान शान्तिपूर्ण रूपमा सम्पन्न भएको मुख्य निर्वाचन अधिकृत डिल्लीरत्न श्रेष्ठले बताए। सत्ता गठबन्धन दलले जिल्लाको आठवटा मतदान केन्द्रमा बुथ कब्जा गरी एकलौटी मत खसालेको आरोपसहित मंसिर ४ गते साँझ नै नेकपा एमाले दोलखाले मुख्य निर्वाचन अधिकृतको कार्यालयमा उजुरी गरेको थियो। एमालेको उजुरीपछि निर्वाचन आयोगले सहसचिवको नेतृत्वमा तीन सदस्यीय छानबिन टोली दोलखा पठाएको थियो। छानबिन टोलीको प्रतिवेदन तथा सिफारिसअनुसार आयोगले मंसिर ११ गते मुख्य निर्वाचन अधिकृतको कार्यालय दोलखालाई १५ गतेभित्र दोलखाको बैतेश्वर गाउँपालिका२ को जनज्योति माध्यामिक विद्यालय मतदान केन्द्रको क र ख दुईवटा, वडा३ को कालीढुंगा मावि मतदान केन्द्रको क, ख र ग तीनवटा, वडा६ बैतेश्वर मावि मतदान केन्द्रको क, ख र ग तीनवटा तथा तामाकोसी गाउँपालिका३ को हेल्थपोस्ट भवन जफे मतदान केन्द्रको क र ख दुईवटा गरी १० वटा बुथमा पुनः मतदान गर्न निर्देशन दिएको थियो। आयोगको निर्देशनपछि मुख्य निर्वाचन अधिकृतको कार्यालय दोलखाले मंसिर १२ गते बैठक बसी मंसिर १५ गते बिहीबार पुनः मतदान गर्ने निर्णय गरेको थियो। चार मतदान केन्द्रमा ८ हजार ५१४ जना मतदाता रहेकोमा ४ हजार २५७ मत खसेको मुख्य निर्वाचन अधिकृत श्रेष्ठले बताए। पुनः मतदान भएको चार मतदान केन्द्रमा शान्तिपूर्ण रूपमा निर्वाचन सम्पन्न गर्न चार सय बढी सुरक्षाकर्मी परिचालन गरिएको स्थानीय प्रशासनले जनाएको छ। मतदान केन्द्रमा नेपाली सेना, सशस्त्र प्रहरी र नेपाल प्रहरीको कडा सुरक्षा थियो। मतदाताहरूलाई अवरोध नहोस र अन्यत्रबाट गैरमतदाता नआउन् भनेर मतदान स्थलका गौडाहरूमा नेपाल प्रहरी र शसस्त्र प्रहरीको चेकिङ राखिएको थियो। सेनाले मतदान केन्द्र आसपासका स्थानमा गस्ती गरेको थियो। बैतेश्वर२ गैरीमुदीको जनज्योति मावि पुतलीकाठ मतदान केन्द्रमा १ हजार ९३४ मतदाता रहेकोमा ९५५, वडा३ कालीढुंगा मावि मतदान केन्द्र मिर्गेमा २ हजार ६६६ मतदाता रहेकोमा १ हजार २३८, वडा६ बैतेश्वर मावि नाम्दु मतदान केन्द्रमा २ हजार ४७२ मतदाता रहेकोमा १ हजार २३४ र तामाकोसी३ हेल्थपोस्ट भवन जफे मतदान केन्द्रमा १ हजार ४८३ मतदाता रहेकोमा ८३० मत खसेको मुख्य निर्वाचन अधिकृतको कार्यालयले जनाएको छ। बिहीबार साँझ सर्वदलीय बैठक बसेर राति ९ बजेबाट प्रतिनीधिसभा र दुई प्रदेशसभाको प्रत्यक्षतर्फको मतगणना सुरु गरिएको छ। आज बिहानबाट समानुपातिकको पनि गणना हुने मुख्य निर्वाचन अधिकृत श्रेष्ठल बताए। मतदान स्थल बाहिर सामान्य विवाद बैतेश्वर२ गैरीमुदी मतदान केन्द्र र तामाकोसी ३ जफे मतदान केन्द्रमा मतदानस्थल बाहिर विवाद भएको थियो। प्रदेश १ का गठबन्धनको तर्फबाट कांग्रेसका उम्मेदबार कुन्दनराज काफ्ले गैरीमुदी मतदान केन्द्रमा पुग्दा एमाले कार्यकर्ताहरूले ढुंगा प्रहार गरी गाडी तोडफोड भएको थियो । त्यस लगत्तै गठबन्धनका कार्यकर्ताहरूले तामाकोसी ३ जफे मतदान केन्द्रमा प्रदेश १ का एमाले उम्मेदवार नरबहादुर श्रेष्ठलाई समेत ढुंगामुढा गरेका थिए।"
हिंसा पीडितको सहारा बन्दै ओसीएमसी,"काठमाडौं : गत भदौ अन्तिम साता १४ वर्षीय पुरुषले नेपालगंजमा ४ वर्षकी नाबालिकालाई वलत्कार गरे । बलत्कार पश्चात् टाउकोमा ढुंगाले किच्चाएर मर्यो भनेर फालीदिए । लगत्तै ती बालिकालाई आफन्तले नेपालगंजस्थित एक अस्पताल लगीयो । सो अस्पतालले ट्रमा सेन्टर रेफर गर्यो । ट्रमाको ओसीएमसीमार्फत् उपचार सेवा उपलब्ध गराइयो । ट्रमाले प्लाष्टीक सर्जरी लगायत उपचार गरेपछि नेपालगंजकै अस्पतालमा फलोअप गर्ने गरी जिम्मा लगाइयो । अहिले ती पुरुष पुर्नस्थापना केन्द्रमा छन् । यो त ओसीएमसीले दिएको सेवाको एउटा उधाहरण मात्रै हो । पछिल्लो समय अस्पतालमा आधारित एकद्वार संकट व्यवस्थापन केन्द्र (ओसीएमसी) बाट सेवा लिनेको संख्या क्रमिक रुपमा बढेको छ । लैंगीक हिंसामा परेका व्यक्तिहरुले ओसिएमसीबाट सेवा लिने क्रम बढेको सम्बन्धीत अस्पतालहरुले वताएका छन् । केन्द्रले पीडितको कानुनी उपचार र पुनः स्थापनामा पनि सघाउने गर्छ । बलात्कार, घरेलु हिंसा, यौनजन्य, शारीरिक, विषादी सेवन, आत्महत्या प्रयास, मानसिक दुव्र्यवहारमा परेकाहरु ओसीएमसीको सम्पर्कमा आउने गरेका छन् । अस्पतालमा आधारित सो केन्द्रबाट पाउने उपचार, परामर्श सेवाले न्यायको लागि कानुनी बाटो समात्नसमेत पीडितलाई सहज भएको सरोकारवालाहरु बताउँछन् । जटिल र संवेदनशील अवस्थामा भने बढी समयसम्म पनि राखेर उपचार गर्ने गरिएको छ । जिल्ला प्रहरी कार्यालय, अल्पकालीन सेवा केन्द्र, बाल कल्याण समिति र अस्पतालकै अन्य विभागबाट समेत पीडित ओसिएसीको सम्पर्कमा आइपुग्छन् । केन्द्रले पीडितलाई खाना, आवास, सुरक्षा, कानुनी परामर्शलगायतका सेवा उपलब्ध गराउन जिल्ला प्रहरी कार्यालय, सरकारी वकिलको कार्यालयलगायतसँग समन्वय र सहकार्य गर्दै आएको छ । अस्पतालको छुट्टै कक्षमा ओसिएमसी सञ्चालित छ । दाङको राप्ती स्वास्थ्य विज्ञान प्रतिष्ठानमा गत साउनदेखि अहिलेसम्म ८० जनाले सेवा लिएका छन् । प्रतिष्ठानका सूचना अधिकारी नीशानदाजु भट्टराईका अनुसार ओसीएमसीबाट बलत्कार, घरेलु हिंसा, सुरक्षित गर्भपतन, शारीरीक चोटपटक,बालबिबाह, मानसिक यातना लगायत घटनाका पिडीतले सेवा लिएका छन् । भट्टराइले भने, मुख्यतः प्रहरी मार्फत् यस प्रतिष्ठानमा सेवा लिन आउनुहुन्छ । संघ संस्था मार्फत् र कोहि कोहि आफै स्वयम् पनि अस्पताल आउनुहुन्छ । प्रतिष्ठानमा ओसीएमसी शाखामा तिन जना कर्मचारी छन् । २०६९ सालदेखि प्रतिष्ठानले सेवा दिदैं आएको छ । ओसीएमसीका फोकल पर्सन सुस्मीता पोख्रेलले ओसीएमसीमार्फत् सेवा लिने सबैलाई निशुल्क उपचार गरिरहेको बताइन् । पोख्रेलले अन्नपूर्णसुंग भनिन्, ८० जना मध्ये ५१ जना आफै, २९ जना प्रहरी मार्फत् र ४ जना अन्य अस्पतालहरुबाट रिफर भएर सेवा लिन आउनुभएको छ । उहाँहरुलाई रगत जाँच, खाना, खाजा, कपडा सबै निशुल्क उपलब्ध गराउँछौं । प्रतिष्ठानको तथ्यांक अनुसार सेवा लिने मध्ये अधिकांश १५ देखि ४९ वर्ष उमेर समूहका छन् । सो उमेर समूहका ६० जनाले सेवा लिए । यस्तै, १४ वर्ष मुनिका १७ जना, ५० देखि ६५ वर्ष उमेर समूहका २ जनाले सेवा लिएका छन् । प्रतिष्ठानका अनुसार ओसीएमसीमार्फत् शारीरीक चोटपटक लागेका १४ जना, यौनजन्य हिंसामा परेका २५ जना, घरेलु हिंसाका ४९ जना र जेल जिवनमा परेका २ जनाले सेवा लिएको प्रतिष्ठानले जनाएको छ । पोख्रेलले भनिन्,यो कार्यक्रम संचालन गर्न जनशक्तीको चुनौती छ । एक जना डाक्टर, एक जना प्रहरी कर्मचारी र म मात्रै छौं । थोरै कर्मचारीले सेवा दिनु चुनौति हो । प्रतिष्ठानलाई सरकारले यो आर्थीक वर्ष ओसीएमसी कार्यक्रमका लागि १५ लाख रुपैंया उपलब्ध गराएको छ । पोख्रेलले अस्पतालमा उपचार हुन नसक्ने अवस्थाका पीडितलाई अन्य ठूला अस्पतालमा पठाउने गरिएको बताइन् । यस्तै, ट्रमा सेन्टरमा २०७८ चैतदेखि ओसीएमसीमार्फत् सेवा दिन थालिएको हो । पछिल्लो तीन महिनामा ५२ जनाले सेवा लिएका छन् जसमध्ये अधिकांश घरेलु हिंसापिडीतले सेवा लिए । ट्रमा सेन्टर ओसीएमसीका फोकल पर्सन सुमन चौधरीले ओसीएमसी मार्फत् निशुल्क औषधी, सुरक्षा,कानुनी तथा स्वास्थ्य उपचार, मनोसामाजीक परामर्श सेवा दिने गरिएको बताइन् । चौधरीले अन्नपूर्णसंग भनिन्, सेवा लिनेको संख्या बढेको छ । तर, मुख्यतः मैले पुर्नस्थापनामा चुनौती देख्छु । अहिलेसम्म हाम्रो अस्पतालमा आएका केसहरुमा मानव सेवा आश्रमले सहयोग गरेको छ । पुर्नस्थापना केन्द्रहरुमा पर्याप्त संरचनाको अभाव छ । चौधरीले ट्रमाको ओसीएमसी शाखामा ४ जना कर्मचारी कार्यरत रहेको बताइन् । ट्रमामा बलत्कार सम्बन्धी २ जना, स्रोतसाधनबाट बञ्चीत ३ जना, घरेलु हिंसा(मानसिक र कुटपीट) ४७ जनाले सेवा लिएको बताइन् । स्वास्थ्य तथा जनसंख्या मन्त्रालयका उपसचिव रोसनीदेवी कार्कीले ओसीएमसी सरकारको महत्वपूर्ण कार्यक्रम रहेको बताइन् । जेसी शाखाका प्रमुख समेत रहेकी कार्कीले अन्नपूर्णसंग भनिन्, ओसीएमसी सरकारको महत्वपूर्ण कार्यक्रम हो । अब सेवा विस्तार गर्ने भन्दापनि गुणस्तरीय एकीकृत सेवा प्रवाह गर्ने योजना छ । कार्कीले सेवा सुरु भएदेखि अहिलेसम्म कति जनाले सेवा लिए भन्ने बारे एकीकृत सूचना प्रणालीमार्फत् तथ्याकं संकलनको काम भइरहेको बताइन् । सरकारले हिंसा पीडित वा प्रभावित व्यक्तिहरुलाई ओसीएमसीमार्फत स्वास्थ्य उपचार लगायत आवश्यक सेवाहरु निःशुल्क प्रदान गर्दै आएको छ । यस कार्यक्रम ७७ जिल्लामै विस्तार भइसकेको छ भने ९४ केन्द्रमार्फत् सेवा दिइरहेको छ । लैंगिक हिंसा पीडित महिला तथा बालबालिकाहरूलाई एकीकृतरूपमा स्वास्थ्य सेवा, मनोसामाजिक विमर्श, चिकित्साजन्य प्रमाण सङ्कलन र संरक्षण, अल्पकालीन आश्रय, कानूनी उपचार, आवश्यक सुरक्षा व्यवस्था र परिवार वा समुदायमा पुनस्र्थापना तथा जीविकोपार्जनमा सहयोग गर्ने उद्देश्यले तोकिएका अस्पतालहरूमा एकद्वार संकट व्यवस्थापन केन्द्र स्थापना गरिएको हो । लैंगिक हिंसालाई प्रभावकारी र कुशलतापूर्वक सम्बोधन गर्न जिल्ला अस्पताल, सामुदायिक अस्पताल, प्रादेशिक अस्पताल, संघिय अस्पताल र स्वास्थ्य विज्ञान प्रतिष्ठानहरूमा यो केन्द्र स्थापना गरिएको छ । केन्द्रले एकीकृतरूपमा महिलाविरुद्धका हिंसालाई सम्बोधन गर्नेछ भने हिंसा पीडित महिलाका साथ आएका बालबालिकासमेतलाई उपचार तथा आश्रयको व्यवस्था मिलाउँदै आएको छ । ओसीएमसीका लक्षित समूह सबै किसिमका लैंगिक हिंसाबाट प्रभावित व्यक्ति लैंगिक हिंसाको जोखिमयुक्त परिस्थितिमा रहेका बेवारिसे एवम् शारीरिक तथा मानसिकरूपले अशक्त महिला तथा बालबालिका लैंगिक हिंसाबाट प्रभावित भई मानसिक स्वास्थ्यमा गम्भीर समस्या उत्पन्न भएका कारणले घर वा सार्वजनिक स्थानमा अलपत्र अवस्थामा जीवन जिउन बाध्य महिला तथा बालबालिका लैंगिक हिंसा पीडित एकल महिला, अपाङ्गता भएका महिला, बालबालिका वा ज्येष्ठ नागरिक महिलास सशस्त्र द्वन्द्व तथा प्राकृतिक विपद्का कारण हिंसामा परेका र पर्नसक्ने महिला वा बालबालिका एचआईभी तथा एड्सबाट सङ्क्रमित भई लैंगिक हिंसाबाट प्रभावित महिला वा बालबालिका तेस्रो लिङ्गी समूहका व्यक्तिहरू"
सखुवा जातको गोलिया काठसहित दुईवटा ट्याक्टर नियन्त्रणमा,"झापा : झापा प्रहरीले अवैध सखुवा जातको गोलिया काठसहित दुई वटा ट्याक्टर नियन्त्रणमा लिएको छ। इलाका प्रहरी कार्यालय काँकडभिट्टाबाट र प्रहरी चौकी तिरिङबाट खटिएको संयुक्त प्रहरी टोलीले शुक्रबार दिउँसो साढे २ बजे मेचीनगर नगरपालिका १ गाडाँगल्लीस्थित पातापुरमा सखुवा जातको गोलिया काठ लोड गरिएको मे १ त ७८५४ र मे १ त ३७४० नम्बरको ट्याक्टर नियन्त्रणमा लिएको जिल्ला प्रहरी कार्यालय झापाले जनाएको छ। प्रहरीलाई देख्नासाथ ट्याक्टर चालकहरू भागे। दुईवटा ट्याक्टरबाट २५० क्यु फिट गोलिया काठ रहेको प्रहरीले जनाएको छ। मे १ त ३७४० नम्बरको ट्याक्टर १० लाख, मे १ त ७८५४ नम्बरको ट्याक्टर ८ लाख र गोलिया काठको २ लाख ५० हजार गरी २० लाख ५० हजार मूल्याङ्कन गरी आवश्यक कारबाहीका लागि जिल्ला डिभिजन वन कार्यालय भद्रपुर बुझाइसकेको प्रहरीले जनाएको छ।"
जाजरकोटमा रेडपाण्डा मृत फेला,"जाजरकोट : कुशे गाउँपालिका९ पैंकमा मृत अवस्थामा रेडपाण्डा फेला पारेको छ। स्थानीयले मृत अवस्थामा रेडपाण्डा फेला पारेका थिए। वडा कार्यालय नजिकै मरेको रेडपाण्डाबारे प्रहरी चौकीलाई स्थानीयले जानकारी गराएका थिए। पैंकको प्रहरीले सरोकारवालाको उपस्थितिमा सबडिभिजिन वन कार्यालय कुशेलाई मृत रेडपाण्डा जिम्मा लगाएको छ। रेडपाण्डाको छाला तस्करीका लागि शिकारीले मारेको आशंका गरिएको छ। यसबारे अनुसन्धान भइरहेको डिभिजन वन कार्यालय जाजरकोटका रेन्जर पूर्णबहादुर चन्दले बताए। विश्वमा दुर्लभ वन्यजन्तु रेडपाण्डा जाजरकोट जिल्लाको बारेकोट, कुशे, नलगाड र जुनीचाँदेका जंगलहरू बासस्थान रहेको छ। विश्व सम्पदा सूचीमा सूचीकृत रेडपाण्डा संरक्षणमा सरकार र विभिन्न दातृ निकायले जोड दिँदै आएको भएतापनि जाजरकोटमा रेडपाण्डाको चोरी शिकारी तथा चोरी निकासी हुँदै आएको छ।"
मोटरसाइकल चोरी गरेको आरोपमा ७ जना पक्राउ,"जनकपुरधाम : धनुषामा सक्रिय रहेको मोटरसाइकल चोरी गर्ने ग्याङ्ग प्रहरीको फन्दामा परेको छ। जनकपुरधामसहित जिल्ला आसपासको क्षेत्रमा विभिन्न स्थानबाट चोरीको मोटरसाइकलसहित सात जनालाई प्रहरीले पक्राउ गरेको छ। प्रहरीले चोरी भएको पाँचवटा मोटरसाइकल सहित सात जनालाई नियन्त्रणमा लिएको प्रहरी नायव उपरीक्षक दीपक रायले जानकारी दिए। उनीहरूको साथबाट धनुषा मिथिला बिहारी नगरपालिका६ घर अगाडि पार्किङ गरी राखिएको प्रदेश २०२००३ प ०९६५ नम्बरको सुपर स्पलेण्डर, जनकुरधाम१९ बेङगाशिवपुर महराजा पार्टी प्यालेशको कम्पाउण्डबाट चोरी भएको बा ९४ प ५७९४ पल्सर, जनकपुर ४ स्थित जिल्ला प्रशासन कार्यालय धनुषा अगाडी पार्किङ गरी राखेको ज ९प ४८७८ नम्बर को टिभी अपाचे मोटसाइकल समेत बरामद भएको छ। यस्तै जनकपुरधाम उपमहानगरपालिका१ पुलचोक स्थित घर अगाडि पार्किङ गरी राखेको प्रदेश २०२२ प ९३९४ नम्बर १५० सिसि पल्सर र जनकपुर ७ स्थित अन्पूर्णा होटल अगाडि पार्किङ गरी राखेको ९७२० नम्बरको एफजेडसहित उनीहरूलाई पक्राउ गरिएको हो। पक्राउ पर्नेहरूमा धनुषाको मिथिला बिहारी नगरपालिका६ बस्ने ३० वर्षीय मनोहर कुमार यादव, जनकपुरधाम उपमहानगरपालिका१४ बस्ने २१ वर्षीय रुपेश यादव, वडा नम्बर १६ बस्ने १९ वर्षीय गुलशन नदाफ, वडा नं १५ बस्ने २२ वर्षीय भरत साह, महोत्तरीको बलवा नगरपालिका ५ बस्ने बिक्की कुमार यादव, वडा नम्बर ४ बस्ने २६ वर्षीय विवेक कुमार झा र सिरहाको कल्यानपुर नगरपालिका ५ घर भई हाल जनकपुरधाम बस्ने १९ वर्षीय नितेश यादवलाई पक्राउ गरेको धनुषाका प्रहरी उपरीक्षक वसन्त रजौरेले जानकारी दिए।"
नालीमा डुबेका युवकको मृत्यु,नुवाकोट : नुवाकोटको पञ्चकन्यामा नालीमा डुबेको अवस्थामा उद्धार गरिएका स्थानीय युवकको ज्यान गएको छ। जिल्लाको पन्चकन्या गाउँपालिका३ का ३५ वर्षीय युवक सरोज लामालाई स्थानीय नालीमा डुबेको अवस्थामा उद्धार गरिएकोमा उनको घर पुर्याएपछि मृत्यु भएको जिल्ला प्रहरी कार्यालय नुवाकोटले जनाएको छ। घरभन्दा केही दूरीमा रहेको खानेपानी धारा नजिकको नालीमा टाउको घोप्टिएको अवस्थामा सरोजको उद्धार गरिएको थियो। उनी गाउँघरमा प्लम्बरको काम गर्दै आएका थिए। नुवाकोट जिल्ला अस्पताल त्रिशूलीमा पोस्टमार्टम गरी अन्तिम संस्कारका लागि आफन्तको जिम्मा लगाइएको प्रहरी नायव उपरीक्षक रूपक खड्काको भनाइ छ। प्रहरीले घटनाको अनुसन्धान गरिरहेको छ।
कम्बोडिया पठाइदिने भन्दै करिब २४ लाख रुपैयाँ ठगी गर्ने व्यक्ति पक्राउ,काठमाडौं : वैदेशिक रोजगारीका लागि कम्बोडिया पठाइदिने भन्दै करिब २४ लाख रुपैयाँ ठगी गर्ने व्यक्ति पक्राउ परेका छन्। पक्राउ पर्नेमा खोटाङको दिक्तेल रुपाकोट मझुवागढी१० का २७ वर्षीय रामकृष्ण आचार्य रहेका छन्। उनले सामाजिक सञ्जाल फेसबुक र ह्वाटस् एपको माध्यमबाट पीडितहरूसँग २३ लाख ९७ हजार रुपैयाँ ठगी गरेका थिए। सामाजिक सञ्जालमा पीडितहरूसँग सम्पर्क गरी कुराकानी गर्दै जाने क्रममा वैदेशिक रोजगारको सिललासिलामा कम्बोडियास्थित होटेल सेक्यूरिटि गार्डमा काम गरिरहेको बताउँदै उनले कम्बोडियाको आकर्षक तलव सुविधा सहितको सेक्यूरिटी गार्डमा काम मिलाउने आश्वासन दिएर रकम असुलेका थिए। उनलाई पक्राउ गरी ठगी सम्बन्धी कसूरमा आवश्यक अनुसन्धान एवं कारवाहीका लागि जिल्ला प्रहरी परिसर टेकुमा पठाइएको छ।
सुस्त गतिमा बेनीजोमसोमकोरला सडक,"जोमसोम: उत्तरदक्षिण जोड्ने राष्ट्रिय गौरवको बेनीजोमसोमकोरलाको निर्माण कार्य सुस्त गतिमा अघि बढेको छ । प्रतिकुल मौसम, प्राकृतिक विपद्का साथै निर्माण कम्पनीको ढिलासुस्तीले राष्ट्रिय गौरवको कोरला सडक आयोजना निर्माणमा ढिलाई भएको हो । भारतीय नाकाबन्दीपछि सडक स्तरोन्नति सुरु गरिएको कोरला सडक अन्तर्गत अहिले म्याग्दी खण्डको ३ वटा प्याकेजमा मात्र काम भएको छ । अन्य स्थानको काम ठप्पै जस्तो छ । म्याग्दीको गलेश्वरदेखि तातोपानी र तातोपानीदेखि मुस्ताङको कोवाङ खण्डसम्म आशिंक सडक निर्माणको काम भईरहेको छ । जोमसोमकोरला सडकको २५ किमी सडक र निर्माणधीन ८ वटा पुलको काम ठप्पै छन् । यसअघि निर्माणको काम धमाधम भईरहेको लोमान्थाङदेखि छोसेरसम्मका ४ पुल चिसोले निर्माण हुन सकेका छैनन् । कागबेनी, छुसाङ, घमी, चराङलगायतका स्थानमा निर्माण कम्पनीको ढिलासुस्तीले सडक पुलको काममा भौतिक प्रगति भएको छैन । उपल्लो मुस्ताङमा चिसो ह्वात्तै बढेकाले मजदुर र उपकरण चालक काम गर्न नसक्ने अवस्थामा पुगेको बताउँछन् । आयोजनाले मौसम प्रतिकुलताका कारण जोमसोमकोरला सडकमा काम गर्न नसक्ने अवस्था रहेको भएपनि केही निर्माण कम्पनीले सुरुआती चरणदेखि नै निर्माणको काममा ढिलासुस्ती गरेको बताएको छ । त्यस्तै, उपल्लो मुस्ताङ जोड्ने कागबेनी पुल अन्तिम चरणमा पुगेपनि ठेकेदारले काम अलपत्र छोडेर सम्पर्कविहीन छन् । विभिन्न बहाना बनाउँदै ठेकेदारले पटकपटक म्याद थप्दै आईरहेको बेनीजोमसोम ७६ किमी सडकको चौथो पटक थपिएको डेटलाईन गत असारमा सकिएको छ। सार्वजनिक खरिद नियमावली १२ औँ संशोधनअनुसार ४ वटै खण्डको म्याद २०७९ असार मसान्तसम्म कायम गरिएको थियो। बेनीजोमसोम सडक अन्तर्गत ३ वटा खण्डको काम आशिंक गति लिएपनि अहिले कोवाङजोमसोम चौथो खण्डको १६ किमी सडकको काम अलपत्र छ । ०७४ सालदेखि सुरु भएको राष्ट्रिय गौरवको बेनीजोमसोम सडकको चौथो खण्डको १६ किमी सडक स्तरोन्नति तथा कालोपत्रे गर्ने जिम्मा कोशी एण्ड न्यौपाने जेभीले लिएको थियो । जेभीले ७० करोड ५२ लाख लागतमा काम अघि बढाए पनि त्यसपछि सहायक निर्माण कम्पनी पटकपटक परिवर्तन हुँदा सडकको कामले गति लिन सकेको छैन। पछिल्लो पटक जिम्मा लिएका प्रतिनिधि भावेश बोहरा अहिले आयोजनाको सम्पर्कमा छैनन् । जसले सडक निर्माण अलपत्र छ । यस्तै जोमसोमकागबेनी १३ किमी अस्फाल्ट कालोपत्रेको काम पनि सुरुआती चरणबाटै चरम ढिलासुस्ती भईरहेको छ । ५७ करोड ९८ लाख रुपैयाँ लागत स्टेमट रहेको जोमसोमकागबेनी कालोपत्रे सडक रौटाहा आत्रेय सारस जेभीले २८ करोड १४ लाखमा ठेक्का सम्झौता गरेको थियो । २०७८ असोज ४ गते ठेक्का सम्झौता भई २०८० असोजमा सम्पन्न गर्ने गरी १८ महिनाको समय निर्धारण गरिएको थियो । तर, ठेक्का सम्झौता भएको १३ महिना बितिसक्दा जम्मा ५ प्रतिशत पनि काम हुन सकेको छैन । यहाँ गत आर्थिक वर्षमा निर्माण कम्पनीले २७ लाख भुक्तानी बुझिसकेको छ। बेनीजोमसोम कालोपत्रे सडकको प्रतिनिधि राजेश कुवर अहिले सम्पर्कविहिन रहेको आयोजनाले बताएको छ। उत्तरी चीनसँग व्यापारिक मार्ग विस्तार गर्ने उद्देश्यले सरकारले २०७४ सालदेखि राष्ट्रिय गौरवको बेनीजोमसोमकोरला सडक आयोजना अघि बढाएको हो । सुरुआती बेनीजोमसामकोरला गरी ११ सडकखण्ड र केही पुलको काम अघि बढाईएको भएपनि पछिल्लो चरणमा जोमसोमकागबेनी कालोपत्रे, मालढुङ्गाबेनी १३ किमी सडक र बेनीगलेश्वर ४ किमी सडकको योजना थपिएका हुन् । आयोजनाको हालसम्मको संम्पूर्ण भौतिक प्रगती ७८ प्रतिशत र वित्तिय प्रगती ६८ प्रतिशत रहेको आयोजना प्रमुख जगत प्रजापतीले जानकारी दिए । उनका अनुसार बेनीजोमसोम ७६ किमी मध्ये २६ किमी सडकको कालोपत्रे सम्पन्न भएको छ। राष्ट्रिय गौरवको बेनीजोमसोमकोरला सडकमा कुल १९ वटा पुलको काम अघि बढाईएकोमा ५ वटा पुल निर्माण सम्पन्न भईसकेका छन् । सडकमा कुल १४ वटा पुल निर्माणाधीन अवस्थामा छन्। आयोजनाले अहिले मुस्ताङको लेते खोला,छाक्ताङ खोला र मार्फा खोलामा पुल निर्माणको काम भईरहेको जनाएको छ । आयोजनाले बेनीजोमसोम ७६ किमी सडकको ७५ प्रतिशत र जोमसोमकोरला ११० किमी सडकको भौतिक प्रगति ९८ प्रतिशत रहेको जनाएको छ।"
धनगढीमा जारी निषेधाज्ञा शनिबारदेखि हट्ने,काठमाडौं : ग्रेडरको ठक्करबाट एक किशोरीको मृत्युको घटनापछि उत्पन्न परिस्थितिलाई नियन्त्रणमा लिन स्थानीय प्रशासनले बिहीबार साँझदेखि धनगढीमा जारी गरेको निषेधाज्ञा शनिबार बिहान ४ बजेदेखि हटाइने भएको छ। जिल्ला प्रशासन कार्यालय कैलालीले आज साँझ जारी गरेको निषेधाज्ञा सम्बन्धी सूचनामा विद्यालयतर्फ जाँदै गरेकी गणेश साउदकी १५ वर्षीया छोरी चेतना साउदको धनगढी पीपलचौतारा सडक खण्डमा सडक निर्माणमा प्रयोग भइरहेको ग्रेडरको ठक्करबाट मृत्यु भएपश्चात् शान्तिसुरक्षालाई सामान्य तुल्याउन जारी निषेधाज्ञा यही मङ्सिर १७ गते बिहान ४ बजेदेखि हटाइएको उल्लेख गरिएको छ। किशोरीको मृत्युको घटनापछि शान्ति सुव्यवस्थाको अवस्थालाई दृष्टिगत गरी स्थानीय प्रशासनले बिहीबार साँझ ७ बजेदेखि अर्को आदेश नभएसम्मका लागि धनगढीको घटनास्थल आसपासको क्षेत्रमा निषेधाज्ञा जारी गरेको थियो। स्थानीय पञ्चोदय मावि कक्षा ८ मा अध्ययनरत किशोरी साउदको ठक्करबाट मृत्यु भएको थियो। घटनाको विरोधमा ग्रेडर चालकलाई कडा कारबाही गर्नुपर्ने र पीडित पक्षलाई क्षतिपूर्ति उपलब्ध गराउन मागसहित विद्यालयका विद्यार्थीले आज दोस्रो दिन निषेधाज्ञाको अवज्ञा गर्दै धनगढीमा टायर बालेर प्रदर्शन गरेका थिए। त्यस क्रममा प्रहरीले उत्पन्न परिस्थितिलाई थप बिग्रन नदिन केही विद्यार्थी र अन्य केही सर्वसाधारणलाई नियन्त्रणमा लिनुका साथै अश्रुग्याससमेत प्रयोग गर्नु परेको थियो। रासस
"जग्गा खरिदको विषयमा विवाद हुँदा हत्या, दुईजना पक्राउ","जनकपुरधाम : धनुषामा जग्गा खरिदको विषयमा भएको विवादमा एक जनाको हत्या भएको छ। बाख्राले बाली खाएको र जग्गा खरिदको विषयमा भएको दुई पक्षीय विवादमा घरेलु हतियार प्रहार गरी एकजनाको हत्या भएको हो। अन्य तीन जना घाइते भएका छन्। हत्यामा संलग्न अभियुक्तहरुलाई जिल्ला प्रहरीको विशेष टोलीले पक्राउ गरेको छ। पक्राउ पर्नेहरूमा मिथिला विहारी नगरपालिका४ रमौलका ४१ वर्षीय लालबाबु यादव र सोही ठाउँ बस्ने ३१ वर्षीय सुरेश यादव रहेको जिल्ला प्रहरी कार्यालय धनुषाले जनाएको छ। मिथिला विहारी नगरपालिका४ रमौल बस्ने ५३ वर्षीय प्रभु यादवलाई बिहीबार राति साढे ८ बजे घुर ताप्दै गरेको समयमा घरेलु हतियार बन्चरो प्रयोग गरी हत्या गरिएको छ। सुरज यादवको परिवारको समूहले घरेलु हतियार सहित घरमै आएर आक्रमण गरेपछि घटनास्थलमै बुबाको मृत्यु भएको उनका छोरा अशोक यादवले बताए। घटनामा प्रभुकी श्रीमती महाजनी देवी यादव, जेठो छोरा जगरनाथ यादव, माहिलो छोरा सन्तोष यादव र कान्छो छोरा आशोक यादव घाइते भएका छन्। सन्तोष यादवको टाउकोमा १८ वटा टाका लगाइएको छ भने एउटा हातको दुईवटा औंला छिनेको छ। अन्य सामान्य घाइतेहरूको मधेश स्वास्थ्य विज्ञान प्रतिष्ठानको प्रादेशिक अस्पतालमा उपचार भइरहेको छ। मतृकका छोरा अशोकका अनुसार राति ८ बजे घरमा खाना खाएर आगो ताप्न बसेको बेला सुरज यादव सहित १० जनाको समूहले घरेलु हतियार बञ्चरो, खुकुरीसहित आक्रमण गरको आरोप छ। बुबालाई एक्कसी बञ्चरो हानेपछि वहाँ चिच्याउनु भो, हामी आगनबाट दौडेर आउँदा हामीमाथि पनि आक्रमण भयो। बुबाको बञ्चरोको प्रहारले त्यही मृत्यु भयो। हामी घाइते भयौं। अरू कुराहरु थाहा भएन, अशोकले गहभरि आँसु चुहाउदै भने।"
होटल व्यवसायी बूढीगण्डकी किनारमा मृत भेटिए,गोरखा : चुमनुब्री गाउँपालिका४ गपका होटल व्यवसायीको शव बूढीगण्डकी किनारमा फेला परेको छ। तीन दिनदेखि सम्पर्कविहीन भएका धार्चे५ माछाखोला स्थायी घर भएका पूर्णबहादुर गुरुङ शुक्रबार दिउसो न्याकफेदी र पेवा बीचको पहिरोको फेदमा फेला परेको प्रहरीले जनाएको छ। पर्यटन सिजन सकिएपछि होटल बन्द गरेर उनी तीन दिनअघि घर जान भनी हिँडेका थिए। विगतदेखि ड्याङमा होटल व्यवसायी सञ्चालन गर्दै आएका ४१ वर्षीका गुरुङले यस वर्षदेखि गपमा होटल व्यवसाय गर्दै आएका थिए।
एक वर्षमा मानवअधिकार उल्लंघनको ३३ उजुरी,"काठमाडौं : बागमती प्रदेशअन्तर्गत विभिन्न जिल्लाको गत आर्थिक वर्षमा मानवअधिकार उल्लंघनको ३३ उजुरी परेको राष्ट्रिय मानवअधिकार आयोगको बागमती प्रदेश कार्यालयले जनाएको छ। प्रदेशको १३ जिल्लामध्ये नौ जिल्लामा गरी कूल ३३ मानवअधिकार उल्लंघनको विभिन्न किसिमका उजुरी सो कार्यालयमा परेको जनाइएको छ। कार्यालयका प्रमुख यज्ञ अधिकारीले प्रदेशको सबैभन्दा बढी काठमाडौं र ललितपुर जिल्लामा मानवअधिकार उल्लंघनको उजुरी परेको बताए। दुवै जिल्लामा क्रमश आठ र सात मानवअधिकार उल्लंघनको उजुरी परेको छ। प्राप्त विवरणअनुसार चितवनमा चार, नुवाकोटमा चार, सिन्धुपाल्चोकमा तीन, काभ्रेमा दुई, धादिङमा दुई, दोलखामा दुई र रामेछापमा एक वटा उजुरी परेको बताइएको छ। प्रदेशको मकवानपुर, भक्तपुर, रसुवा र सिन्धुलीमा गत आर्थिक वर्षमा कुनै किसिमको मानवअधिकार उल्लंघनको उजुरी नपरेको सो कार्यालयले जनाएको छ।"
घरको छतबाट खसेर मृत्यु,भक्तपुर : भक्तपुरको मध्यपुर थिमि नगरपालिका६ मिलरोडमा घरको छतबाट खसेर एक जनाको मृत्यु भएको छ। मिलरोडमा रहेको भुवन श्रेष्ठको साढे चार तले पक्की घरको चौथौ तल्लाबाट निजका छोरा १७ वर्षीय भुमिनलाल श्रेष्ठको मृत्यु भएको हो। घरबाट खसेर छिमेकीको घरको कम्पाउण्डमा पछारिएपछि उनी गम्भीर घाइते भएका थिए। घाइतेपछि उपचारका लागि नजिकैको नागरिक अस्पताल थिमि लगिएकोमा उपचारकै क्रममा मृत्यु भएको महानगरीय प्रहरी परिसर भक्तपुरले जनाएको छ।
"समावेशी, समानता र सद्भावको मोडर्न आर्ट","जनकपुरधाम: मिथिला कला चित्रमार्फत समाज रुपमान्तरणको सशक्त माध्यम बनोस् भन्ने चाहन्छिन् मनिषा साह । उनी भन्छिन्, 'अब मिथिलाको जीवनशैली मात्र होइन, त्यहाँका नारीले भोगेका दुःख र पीडा पनि कलामार्फत व्यक्त गर्ने समय हो । त्यही कामलाई नयाँ ढंगले पस्कने प्रयास नै मोर्डन मिथिला हो । अमेरिकी कलाकार अलेहान्द्रो पोली जुनियर म्यान वनले जनकपुरधाममा सडक कला प्रदर्शनी गर्ने कार्यशालामा उनले बनाएका चित्रमा दाइजो, भ्रुण हत्या, घुम्टो प्रथा, समाजिक तथा सांस्कृति लगायतका सामाजिक समस्या चित्रित छन् । उनका चित्रले महिला अझै सामाजिक बन्धनको सिकार बनेको देखाउँछ । आफूले बनाएका चित्रबारे उनले भनिन्, महिलाले अझै स्वतन्त्र विचार राख्न पाउँदैनन् । आफूले रोजेको बाटोमा हिँड्न र काम गर्न सम्भव नै छैन भन्दा हुन्छ । मनिषाका चित्रमा समाजका नकारात्मक घटनामात्र होइन्, सकारात्मक पाटालाई पनि उतारिएको छ । मिथिलामा घरेलु हिंसा र समाजिक विभेदमात्र होइन, सुन्दर जनजीवन र हँसिला अनुहार पनि छन् । क्यानभासमा सामाजिक विकृति मात्र होइन्, सादगी, सुन्दरता र सभ्यताले सजिएको अनुहारको अर्को हँसिलो पाटो पनि देखाउने प्रयास गरेको छ, उनले भनिन् । कलाकार अलेहान्द्रो अल्पसंख्यक र सामाजिक रुपमा बहिष्कृत समुदायहरुको आवाजको प्रवर्द्धन र सम्मानमा आयोजना गरिएको कार्यक्रममा सहभागी हुन जनकपुरधाम आएको अमेरिकी दूतावासका मिडिया संयोजक अपार पौडेलले जानकारी दिए । अमेरिकाको क्यालिफोर्नियास्थित लस एन्जलसबाट आएका म्यान वनले नेपाली कला समूह आर्टुडियोसँगको सहकार्यमा जनकपुरका स्थानीय कलाकारसँग सहकार्य गरी मिथिलाको जीवन्त कला र बहुसांस्कृतिक समाजलाई कलाको माध्यमबाट प्रदर्शन गर्न यो परियोजना सञ्चालन गर्न लागेको हो । नेपाली म्युरल (भित्ते चित्र) चित्रकार, ग्राफिटी (भित्ते लेखन) कलाकार, लोक र परम्परागत कलाका कलाकार तथा सर्जकहरुको समूहले जनकपुरधामस्थित गंगासागर घाटमा प्रत्यक्ष कलाकार्यशालामा भाग लिनेछन् । अर्को हप्ता नेपाली कलाकारले अल्पसंख्यक समावेशिताको परिकल्पना समेटिएको भित्ते चित्र डिजाइनमा म्यान वनसँग संयुक्त रुपमा काम गर्नेछन् । अन्तिम चरणमा पूर्ण भित्ते चित्र सार्वजनिक गरिने अमेरिकी दूतावासका संस्कृति मामिला प्रमुख सारा नाईटले जनाएका छन् । कलाको दूतका रूपमा नेपाल रहँदा म्यान वनले सामाजिक समावेशिता र समानताका विषयमा म्यान वनले आफ्नै काम र विरोध कला भित्र चित्रमार्फत प्रस्तुत गरेका थिए । यो कार्यक्रममा नेपाली कलाकार सुदीप बल्ला, खेमबहादुर पाल्पाली, किरण महर्जन, मनिषा साह सहभागी हुनेछन् ।"
"धनुषामा घरखेतको विषयमा विवाद हुँदा एकजनाको मृत्यु, चार घाइते","जनकपुरधाम : धनुषामा घरखेतको विषयलाई लिएर दुई परिवारबीच विवाद हुँदा एकजनाको हत्या भएको छ । बाख्राले बाली खाएको विषयमा दुई पक्षीय विवादमा घरेलु हतियार प्रहार गरी एकजनाको हत्या भएको छ भने अन्य ४ जना घाइते भएका छन् । मिथिला विहारी नगरपालिका ४ रमौल बस्ने ५३ वर्षीय प्रभु यादवको घरेलु हतियार बन्चरो प्रयोग गरी हत्या गरिएको हो। बिहीबार राति साढे ८ बजेको समयमा स्थानीय सुरज यादवको परिवारको समूहले घरेलु हतियारसहित घरमै आएर आक्रमण गरेपछि घटनास्थलमै बुवाको मृत्यु भएको उनका छोरा अशोक यादवले बताए । घटनामा प्रभुकी श्रीमती महाजनी देवी यादव, जेठो छोरा जगरनाथ यादव, माहिलो छोरा सन्तोष यादव र कान्छो छोरा आशोक यादव घाइते भएका छन् । सन्तोष यादवको टाउकोमा १८ वटा टाका लागेको छ भने एउटा हातको दुईवटा औंला छिनाएको छ । अन्य सामान्य घाइते भएका छन् । उनीहरुको मधेश स्वास्थ्य विज्ञान प्रतिष्ठानको प्रादेशिक अस्पतालमा उपचार भइरहेको छ । प्रहरीले दुई समूहको विवादमा प्रभुको हत्या भएको हुनसक्ने आशंका गरेको छ । धनुषा प्रहरी उपरीक्षक बसन्त रजौरेले घटना हत्याजस्तै देखिएको र दुईजना घाइते भएको बताउँदै केही व्यक्तिलाई पक्राउ गरेर घटनाको थप अनुसन्धान अगाडि बढाइएको जानकारी दिए । मतृकका छोरा अशोकका अनुसार राति ८ बजे घरमा खाना खाएर आगो ताप्न बसेको बेला सुरज यादवसहित १० जनाको समूहले घरेलु हतियार बन्चरो, खुकुरीसहित आक्रमण गरेको हो। बुवालाई एक्कसी बन्चरो हानेपछि उहाँ चिच्याउनु भो, हामी आँगनबाट दौडेर आउँदा हामीमाथि पनि आक्रमण भयो । बुवाको बन्चरो प्रहारले त्यही मृत्यु भयो । हामी घाइते भयौं । अरु कुराहरु थाहा भएन,' अशोकले गहभरी आँसु चुहाउँदै भने । सुरज र प्रभुको खेत एक आलीमै पर्छ । घटना करिब दुई महिनाअघि सुरजको बाख्राले प्रभुको बाली खाएको विषयलाई लिएर विवाद हुँदा पञ्चायत भएको थियो । जसमा सुरजले माफी मागेका थिए। फेरि सोही विषयलाई लिएर एकाएक योजनावद्ध तरिकाले आक्रमण गरेको अशोकको भनाइ छ। मृतकको शव अहिले पोस्टमार्टमको लागि प्रादेशिक अस्पताल जनकपुरमा राखिएको छ ।"
सवारी साधनमा बम्पर राख्नेलाई कारवाही सुरु,"काठमाडौं : उपत्यकामा सवारी दुर्घटना बढ्दै गएपछि ट्राफिक प्रहरी आक्रामक रुपमा कारवाहीमा लागेको छ। यहि मंसिर १५ गतेदेखि सवारी साधनका अगाडि पछाडि राखिने बम्पर गार्ड हटाउने अभियान सुरु भएको हो। उपत्यका ट्राफिक महाशाखाले सवारी सुचना जारी गर्दे बम्पर हटाउने अभियान सुरु गरेको हो। अभियान सुरु गरेकै दिन बम्पर गार्ड राख्ने ५७४ वटा सवारी साधन ट्राफिक कारवाहीमा परेका छन्। विहिबारको ट्राफिक चेकिङका क्रममा बम्पर गार्ड राख्ने कार, भ्यान, जिप, माइक्रोबस, बस, ट्याक्सी चालकलाई रोकी ट्राफिक प्रहरीले कागजपत्र नियन्त्रणमा लिएको थियो। ७ दिनभित्र बम्पर गार्ड हटाउन निर्देशन दिई आवश्यक सुचना जारी गरेको थियो। ट्राफिक महाशाखाका प्रहरी उपरीक्षक अवधेश विष्टका अनुसार उत्पादक कम्पनीको स्पेसिफिकेसन विपरित सवारी साधन राखेमा अब कारवाहीको भागीदार हुनुपर्नेछ। अभियान सुरु भएको पहिलो एक हप्तासम्म आवश्यक निर्देशन दिएर छाडिनेछ। अर्को हप्तादेखि पनि बम्पर नहटाएमा कागजात नियन्त्रणमा लिएर बम्पर गार्डसहित यातायात व्यवस्था विभागमा पठाइनेछ। अटेर गरी बम्पर राख्ने सवारीलाई न्युनतम ५ देखि साढे ७ हजारसम्म जरिवाना हुनेछ। विष्ट भन्छन्, 'सवारी साधनमा कम्पनीले अटो रुपमा नै बम्पर राखेको हुन्छ। यसका साथै सवारी धनीले सवारी साधनको सुरक्षाको लागि भन्दै फलाम तथा स्टीलका कडा खालको बम्पर सवारीमा राख्ने गरेका छन्। जसले गर्दा दुर्घटना भएको खण्डमा क्षति बढी हुनेगर्छ। फलामको बम्परले ठक्कर दिएको अवस्थामा घाइतेको बाच्ने संभावना कम हुन्छ।' ट्राफिक महाशाखाका अनुसार बम्पर गार्ड राख्दा सवारीमा भएको एअर व्याग सेन्सरले राम्रोसँग काम गर्देन। जसको कारण दुर्घटनामा सवारी चालकको क्षति बढी हुन्छ। यस्तै पैदल यात्रुलाई ठक्कर दिंदा क्षति बढी हुन्छ। बम्पर गार्ड राखेको सवारीले अन्य सवारी साधनलाई सामान्य ठक्कर दिए पनि क्षति बढी हुन्छ। महाशाखाका प्रहरी उपरीक्षक विष्टका अनुसार उत्पादक कम्पनीको भन्दा फरक बनाएर स्वरुप परिवर्तन गरेको अवस्थामा न्युनतम ५ हजार देखि ७ हजार ५ सय रुपैयाँसम्म जरिवाना हुनेछ। तथ्याकंमा उपत्यकाको सवारी दुर्घटना ट्राफिक महाशाखाले दिएको तथ्याकं अनुसार उपत्यकामा हरेक दिन २ देखि ४ जनासम्म व्यक्तिको मृत्यु सवारी दुर्घटनाका कारण हुन्छ। उपत्यकाभर आव ७७७८ मा १७ हजार ६३ वटा सवारी दुर्घटना भए। जसमा १६६ जना व्यक्तिको मृत्यु भयो। सवारी दुर्घटनामा मृत्यु हुनेमा महिलाभन्दा पुरुषको संख्या धेरै छ। १६६ मा १३९ जना पुरुष र २७ जना महिलाको मृत्यु भएको थियो। यस्तै आव ७८७९ मा सवारी दुर्घटनाकै कारण १६० जना पुरुष र ३१ जना महिला गरी १९१ जनाले ज्यान गुमाए। यस्तै आव ७९८० सुरु भएपछि पछिल्लो ४ महिनामा ४४ जना पुरुष र १२ जना महिलाले ज्यान गुमाए। मृत्यु हुनेमा १७ देखि ३५ वर्षका व्यक्तिको संख्या बढी छ। पछिल्लो समय दुईपांग्रे सवारी साधनको दुर्घटना अत्यधिक छ। ट्राफिक महाशाखाका अनुसार आव ७७७८ मा ५८४१ मोटरसाइकल तथा स्कुटर दुर्घटनामा परे। आव ७८७९ मा ८३६४ वटा मोटरसाइकल तथा स्कुटर दुर्घटनामा परे। यस्तै आव ७९८० सुरु भएपछि २६४६ वटा मोटरसाइकल तथा स्कुटर दुर्घटनामा परे।"
भन्सार छली ल्याएको ३० क्वीन्टल चिनी बरामद,परासी : भारतबाट भन्सार छलेर ल्याउँदै गरेको अवस्थामा प्रहरीको संयुक्त टोलीले नवलपरासीको रामग्राम नगरपालिका पट्खौलीबाट ३० क्वीन्टल चिनी बरामद गरेको छ । सशस्त्र प्रहरी बल र नेपाल प्रहरीको संयुक्त गस्ती टोलीले पिकअप भ्यानमा लोड गरी लैजादै गरेको अवस्थामा चिनी बरामद गरेको सशस्त्र प्रहरी बल नेपाल २६ नं गण बेलासपुरका सूचना अधिकारी डिएसपी केशवराज थापाले जानकारी दिए । बरामद चिनी महेशपुर भन्सार कार्यालयमा पठाएको सशस्त्र प्रहरीले जनाएको छ ।
दुर्घटनामा मोटरसाइकल चालकको मृत्यु,काठमाडौं : काठमाडौंको हलचोकमा हिजो भएको सवारी दुर्घटनामा मोटरसाइकल चालकको मृत्यु भएको छ। मृत्यु हुनेमा मोटरसाइकल चालक धादिङ घर भइ हाल काठमाडौं महानगरपालिका१४ बस्ने ३४ वर्षीय प्रदीप बास्कोटा रहेका छन्। उनको उपचारका क्रममा मनमोहन अस्पताल स्वयम्भुमा मृत्यु भएको हो। हिजो साँझ पौने ६ बजे बा ५ ख ६९५ नम्बरको बस र बा ७८ प २६८७ नम्बरको मोटरसाइकल आपसमा ठोकिएका थिए। बस चालक नियन्त्रणमा रहेको प्रहरी वृत स्वयम्भुले जनाएको छ।
गुणस्तरहीन काम गर्ने ११ जनाविरुद्ध मुद्दा दायर,"काठमाडौं: अख्तियार दुरुपयोग अनुसन्धान आयोगले गुणस्तरहीन काम गर्ने ११ जनाविरुद्ध विशेष अदालतमा मुद्दा दायर गरेको छ । राज्यको स्रोत तथा साधनको दुरुपयोग गरेको आरोपमा सर्लाहीको चक्रघट्टा गाउँपालिकाका तत्कालीन गाउँपालिका अध्यक्षसहित ११ जनाविरुद्ध अख्तियारले मुद्दा दायर गरेको हो । चक्रघट्टा गाउँपालिकाका४ सुन्दरपुरस्थित बहिदको जग्गादेखि ढुङ्ग्राखोलासम्म पक्की नाला निर्माण गर्ने कार्यमा गुणस्तरहीन काम गरेको अभियोगका गाउँपालिकाका अध्यक्ष विक्रम यादव, निमित्त प्रमुख प्रशासकीय अधिकृत मुकेशकुमार पाठक, इञ्जिनीयर अजय यादव र लेखापाल शिवशङ्करप्रसाद कुसवाहविरुद्ध रु तीन लाख ४१ हजार पाँच सय ४४ बराबरको बिगो दाबी गरिएको आयोगले जनाएको छ । सोही गाउँपालिका४ का वडाध्यक्ष अब्दुल अहद कवारी, गाउँ कार्यपालिका सदस्य विजयकुमार चौधरी र विनोद साह, इञ्जिनीयर अजय यादव र सवइञ्जिनीयर जीतेन्द्र यादवविरुद्ध भ्रष्टाचार निवारण ऐनबमोजिम कारवाहीको माग गरिएको छ । आयोगले उपभोक्ता समितिका अध्यक्ष शेख मोहम्मद इरफान अलि, कोषाध्यक्ष हजरा खातुन र सचिव मोहम्मद इरफानविरुद्ध तीन लाख ४१ हजार पाँच सय ४४ बराबरको बिगो दाबी गर्दै मुद्दा दायर गरिएको आयोगका प्रवक्ता श्यामप्रसाद भण्डारीले जानकारी दिए । रासस"
अब बस्नुपर्दैन धुलाम्य चिसो भुइँमा,"दैलेख : दैलेखको ठाटीकाँध गाउँपालिका२ की जानकी थापा कक्षा १ मा पढ्छिन्। गाउँकै जनता आधारभूत विद्यालयकी छात्रा उनी कहिले खुला चौर त, कहिले चिसो र धुलाम्य भुइँमा बसेर पढ्न बाध्य थिइन्। ठिहियाउने चिसोमा पनि भुइँमै बसेर पढ्नुपर्ने बाध्यता थियो। यही कारण उनी विद्यालय नियमित आउँदैन थिइन्। यही विद्यालयको बाल विकासमा अध्ययनरत सन्देश थापा फोहोर र अव्यवस्थित कोठामा बसेर पढ्न बाध्य थिए। अब भने उनीहरूलाई चिसो र धुलाम्य भुइँमा बसेर पढ्नुपर्ने बाध्यता अन्त्य भएको छ। उनीहरूजस्तै यहाँका बाल विकास, कक्षा १, २ र ३ मा अध्ययनरत बालबालिकाहरू सफा र चिटिक्क परेको कक्षा कोठामा बसेर पढ्न पाइरहेका छन्। गाउँपालिकाका २१ वटा विद्यालयलाई पिफर्म र जुट कार्पेट र बालमैत्री टेबल सहयोग भएको छ। जसका कारण बालबालिकाको बसाइँ व्यवस्थापनसँगै पठनपाठनमा सहज भएको छ। चिसो भुइँमा धुलोमा बसेर पढ्नुपर्ने बाध्यताको अन्त्य, बालबालिकाको विद्यालय नियमिततामा वृद्धि तथा सिकाइ गुणस्तरसँगै प्रभावकारी बनाउन सामग्रीहरू सहयोग गरिएको हो। मालिका मावि पाँचलाका शिक्षिका बिमाकुमारी सिजापति रोकायले बालबालिकाहरूले बालबालिकाको बसाइँ व्यवस्थापनका लागि पिफर्म र जुट कार्पेट सहयोग पाएपछि कक्षा कोठाको मुहार नै फेरिएको बताइन्। बालबालिकाहरू चिसो भुइँमा धुलोमा बसेर पढ्न बाध्य थिए। अब त्यो समस्या हटेर गएको छ, उनले भनिन्। बसाइँ व्यवस्थापनपछि बालबालिकाहरूको विद्यालय नियमिततामा वृद्धि भएको उनको भनाइ छ। विद्यालयका प्रधानाध्यापक धीरबहादुर शाहीले बाल विकास, कक्षा १ र २ को कक्षा कोठा व्यवस्थापनका लागि पाएको सहयोगले शैक्षिक गुणस्तर सुधारमा सहयोग पुयाएको बताए। कार्पेट, पिफर्म तथा उमेरअनुसारका बालमैत्री टेबलहरूले बालबालिकाको बसाइ र अध्ययनका लागि सहज भएको शाहीले बताए। एईआएन लक्जेम्वर्गको सहयोगमा सोसेक नेपालद्वारा सञ्चालित गुणस्तरीय शिक्षा अभिवृद्धि, स्वास्थ्य र जीविकोपार्जन (सहकार्य) परियोजनाले बालबालिकाको बसाइँ व्यवस्थापनका लागि पिफर्म र जुट कार्पेट, टेबल तथा शैक्षिक सामग्री सहयोग गरेको छ। यसबाहेक विद्यालयका शिक्षकहरूलाई क्षमता अभिवृद्धिसमेत गरिएको परियोजना संयोजक जीवराज रेग्मीले बताए। हामीले ठाटीकाँध गाउँपालिकाका ३९ वटा सामुदायिक विद्यालयमध्ये २१ वटामा कार्पेट, पिफर्म, टेबलसहित शैक्षिक सामग्री उपलब्ध गराएका छौं, उनले भने पाँच वटा विद्यालय मर्मतसहित रंगरोगन गरिसकेका छौं।"
सुकुम्बासीलाई असुरक्षित हुने काम नगर्न आयोगको आग्रह,"काठमाडौं : राष्ट्रिय भूमि आयोगले देशभरका भूमिहीन दलित, सुकुम्बासी तथा अव्यवस्थित बसोबासीको लगत सङ्कलन र प्रमाणीकरणको काम भइरहेको जनाएको छ। आयोगका उपाध्यक्ष नहेन्द्र खड्काका अनुसार भूमिहीनको लगत सङ्कलन, प्रमाणीकरण, निस्सा वितरण, जग्गा नापजाँच र लालपुर्जा वितरणको काम निर्वाचन आचारसंहिताका कारण केही समय रोकिएको भए पनि अब पुनः अगाडि बढ्ने क्रममा छ । लालपुर्जा वितरणसम्बन्धी काम सम्पन्न नभएसम्मका लागि काठमाडौं महानगरपालिकासहित सम्पूर्ण स्थानीय तह र सबै सरकारी तथा गैरसरकारी निकायलाई कुनै पनि स्थानबाट सुकुम्बासी हटाउने र उनीहरुलाई असुरक्षित हुने गरी कुनै कार्य नगर्न नगराउन आयोगले आग्रह गरेको छ । यसअघि नै ३५ दिने सूचना प्रकाशित गरेका स्थानीय तहले सम्झौताअनुसार काम गर्न आयोगले आग्रह गरेको छ । आयोग र स्थानीय तहबीच सहमति पत्रमा हस्ताक्षर भई भूमिहीन, दलित, सुकुम्बासी तथा अव्यवस्थित बसोबासीको व्यवस्थापन गर्न लागिएको समेत जनाइएको छ । रासस"
प्रमुख प्रशासकीय अधिकृसहित ११ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले प्रमुख प्रशासकीय अधिकृतसहित ११ जनाविरुद्ध भ्रष्टाचार मुद्दा दायर गरेको छ। सर्लाही चक्रघट्टा गाउँपालिकाका तत्कालीन अध्यक्ष विक्रम थापा,निमित्त प्रमुख प्रशासकीय अधिकृत मुकेश कुमार पाठक, इन्जिनियर अजय यादव,लेखापाल शिव शंकर कुसवाहा, गाउँपालिका अध्यक्ष विक्रम यादव, वडा नम्बर ४ का वडध्यक्षअब्दुल अहद कवारी , गाउँपालिका सदस्यहरु,उपभोक्ता समितिका अध्यक्षसमेत गर ११ जनाविरुद्ध विशेष अदालत काठमाडौंमा भ्रष्टाचार मुद्दा दायर गरेको हो। उनीहरुले चक्रघट्टा गाउँपालिका वडा नम्बर ४ सुन्दरपुरस्थित वहिदको जग्गादेखि ढङ्ग्रा खोलासम्म पक्की नाला नालाा निर्माण गर्ने क्रममा गुणस्तरहिन सामग्री खरिद गर्न लगाइ रकम अनियमितता गरेको पुष्टि भएकाले मुद्दा दायर गरेको अख्तियारका प्रवक्ता श्याम प्रसाद भण्डारीले बताएका छन्। उनीहरुसँग तीन लाख एकचालीस हजार पाँच सय रुपैयाँ विगो माग गरिएको अख्तियारले जनाएको छ।"
विजयोत्सव मनाउन जस्तापाता बोकेर मतदाता कहाँ पुगे सांसद,"बेनी : म्याग्दीको प्रदेशसभा क्षेत्र (ख)बाट गण्डकी प्रदेशसभा सदस्यमा निर्वाचित रेशमबहादुर जुग्जालीले मतदातालाई धन्यवाद दिन र जितको खुसी साट्न फरक शैली अपनाएका छन्। पाँच दलीय गठबन्धनको तर्फबाट प्रदेशसभा सदस्यमा निर्वाचित नेकपा (माओवादी केन्द्र)का म्याग्दी जिल्ला संयोजक जुग्जालीले रचनात्मक काम गरेर विजयोत्सव मनाएका हुन्। मंसिर ४ गते भएको निर्वाचनमा जुग्जालीले ८ हजार ७२३ मत ल्याएर प्रदेश सांसदमा निर्वाचित भएका थिए। भोजभतेरको खर्च कटाएर विपन्न मतदातालाई सहयोग पुग्ने किसिमको काम गरेर विजयोत्सव मनाएको जुग्जालीले बताए। मंगला गाउँपालिका१ कुहुँको भिरकटेराका फाले र रतिकला फगामीको जीर्ण घर मर्मतका लागि जुग्जाली जस्तापाटा बोकेर बिहीबार त्यहाँ पुगे। फगामी दम्पत्तीलाई जीर्ण घर मर्मतका लागि जुग्जालीले फगामी दम्पत्तीलाई ३६ थान ८ फुटको जस्तापाटा उपलब्ध गराएका हुन्। ७६ वर्षका फाले बोल्न नसक्ने अपाङ्ग हुन्। उनकी ७७ वर्षीया श्रीमती रतिकला पनि लडेर हिँडडुल गर्न सक्दिनन्। उनीहरूको ढुंगा, माटो र काठले बनेको दुई तले घर जीर्ण बनेर भत्कने अवस्थामा छ। खरले छाएको छानो चुहिने भएपछि बाहिर प्लास्टिक राखेका छन्। फगामी दम्पतीलाई छोरी तिलकुमारी पुनले स्याहार सुसार गर्दै आएकी छिन्। तिलकुमारी उनीहरूका एक मात्र सन्तान हुन्। आफ्नै जग्गा जमिन नभएका उनीहरूको आम्दानीको स्रोत सामाजिक सुरक्षा भत्ता मात्रै हो। आर्थिक अभावका कारण घर मर्मत गर्न सकेका थिएनन्। जीर्ण घरमा जोखिम मोलेर बस्दै आएका छन्। भोज, भतेर गर्ने खर्चले केही रचनात्मक काम गरेर विजयोत्सव मनाउनुपर्छ भन्ने सुझाव र मेरो विचार अनुसार दुःख पाएका नागरिकलाई सहयोग गर्ने कार्यक्रम बनाएको छु, सांसद जुग्जालीले भने साथी भाइ र आफन्तले उपलब्ध गराएको सहयोग सामाजिक क्षेत्रमा खर्चीएको हो। मंगला, मालिका र धवलागिरी गाउँपालिकामा एकेक कार्यक्रम गर्ने जुग्जालीले बताए। फगामीका छोरी तिलकुमारीले जीर्ण घर मर्मतका लागि सांसद नै जस्तापाता बोकेर घर आएकामा अचम्म लागेको बताइन्। सांसदले चुनाव जितेपछि गाउँमा मुख देखाउँदैनन भन्ने सुनेको थिए, तिलकुमारीले भनिन् उहाँ (रेशम जुग्जाली) त सांसद भएर पनि आफैं जस्तापाटा बोकेर हाम्रै घरमा आएको देख्दा अचम्म लाग्यो। नेपाली कांग्रेस र माओवादी स्थानीय कार्यकर्ताहरूले श्रमदान गरेर जस्तापाटा फेरिदिने कांग्रेसका स्थानीय नेता रिप्रसाद पुन (रविन)ले बताए। फाले फगामी र रिमतिले जीर्ण घर मर्मत हुन लागेकोमा खुसी व्यक्त गरे।"
काठमाडौंमा एकैदिन ३८ सवारी साधन कारवाहीमा,काठमाडौं : काठमाडौंमा एकैदिन ३८ सवारी साधन कारवाहीमा परेका छन्। काठमाडौंको बबरमहलमा शुक्रबार गरिएको विशेष चेकिङका क्रममा यान्त्रिक अवस्था ठिक नभएका तथा अत्याधिक धूँवा फाल्ने ३८ वटा सवारी साधनका चालकलाई कारवाही गरिएको हो । अत्याधिक धूँवा फाल्ने १३ वटा र यान्त्रिक अवस्था ठिक नभएका तथा धूँवा समेत फाल्ने २५ वटा सवारी साधन कारवाही परेको काठमाडौं उपत्यका ट्राफिक प्रहरी कार्यालय रामशाहपथका प्रवक्ता एवम् प्रहरी वरिष्ठ उपरीक्षक राजेन्द्र प्रसाद भट्टले जानकारी दिए। बबरमहलमा ५४ वटा सवारी साधन चेक गर्दा ३८ वटा कारवाहीमा परेका हुन्। सवारी साधन मर्मतपछि तोकिएको जरिवाना तिरेपछि नियन्त्रणमा लिएका कागजपत्र फिर्ता गरिने प्रहरीले बताएको छ।
"टरिगाउँ एरपोर्टको इन्धन डिपो भरियो, जहाज आएन","दाङ: दाङको टरिगाउँ एरपोर्टमा इन्धन डिपोको मुद्दाले धेरै चर्चा पायो । हवाइ इन्धन एरपोर्टमा उपलब्ध नहुँदा हवाई सेवा नियमित नभएको र भाडा महँगो भएको भनियो । त्यसको समाधानको लागि सरोकारवालाको पहलमा एरपोर्टमा इन्धन डिपोको संरचना निर्माण भयो। इन्धन डिपोको योजना सफल पनि भयो, एरपोर्टमा इन्धन डिपोको पूर्वाधार निर्माण भयो । अहिले जहाजसम्म इन्धन लैजाने बाउजर पनि तयारी अवस्थामा राखिएको छ । डिपोमा एक महिना पुग्ने इन्धन स्टक समेत गरिएको छ । तर इन्धन प्रयोग गर्ने जहान टरिगाउँ एरपोर्टमा १५ दिन यतादेखि आएको छैन । इन्धन डिपोबाट हवाई इन्धन सञ्चालन गर्न नेपाल आयल निगम नेपालगञ्जको टिमल केही दिनदेखि दाङमै बसिरहेको छ । नेपालगञ्ज कार्यालयका प्रमुखसहितको टोली र केन्द्रको उड्ययन तर्फको सहायक प्रबन्धकसहितको टोली एयरपोर्टमै छ । तर नेपाल एरलाइन्सको जहाजले भने दाङमा १५ दिनदेखि सेवा नदिँदा इन्धन डिपोको इन्धन एरपोर्टसम्म पुर्याउने योजनामा रहेको निगमको टोलीले हवाइ जहाजसम्म तेल पुर्याउन सकेको छैन । जहाज मर्मत गर्नुपर्ने भएकाले सेवा प्रभावित भएको नेपाल वायु सेवा निगमले जनाएको छ । यहाँ इन्धनको व्यवस्था भइसक्यो, जहान आउँदैन, आयल निगमका एक कर्मचारीले भने, जहाज आयो भने पो तेल दिने हो हामी त जहाज कुरेर बसेका छौँ । गत वर्षको साउनदेखि निर्माण थालिएको डिपोलाई आवश्यक संरचना पारिएको छ । प्रारम्भिक परीक्षण गरेर पूर्णरुपमा सञ्चालन गर्ने तयारी गरेको निगमले एक सातादेखि प्रयास थाले पनि सफल भएको छैन । नेपालगञ्ज डिपो प्रमुख दूर्गा पछाईले हवाई इन्धन डिपोमा पूरा इन्धन रहेको बताइन । हामी पूर्णरुपमा तयारीमा बसेका छौँ,' उनले भनिन्, जहाज आएमा सहजै तेल भर्ने अवस्था छ, अहिले इन्धन डिपोमा ४१ हजार लिटर हवाई इन्धन स्टक छ । ३० हजार डिपोमा, ११ हजार बाउजरमा राखिएको छ।' अहिलेको उडान अनुसार एक महिनाभन्दा बढी समयका लागि इन्धन जगेडा हुने उनले बताइन । नेपाल आयल निगमका एभिएसन विभागका सहायक प्रबन्धक उपेन्द्रकुमार सुवेदीले टरिगाउँ एरपोर्टमा स्थापना भएको इन्धन डिपोले बिहान सबेरैदेखि रातिसम्म सेवा दिने बताए। निगमले टरिगाउँ इन्धन डिपोबाट निजी हवाई कम्पनीलाई पनि हवाई इन्धन दिने उनले बताए । नेपाल एरलायन्सका लागि मात्र होइन हामी सबैलाई सेवा दिन्छौँ । हामीले निजी सेवा प्रदायक कम्पनीलाई पनि इन्धन सेवा उपलब्ध गराउने छौँ । तुलसीपुर डिपोका प्रमुख विपिन श्रेष्ठले हवाई इन्धन डिपोको सम्पूर्ण परीक्षण सकेको र अब प्रयोग गर्न बाँकी रहेको बताए । अहिले हामी तेल भरेर बसेका छौ, उनले भने, इन्धन पूरा छ। जहाज आएको छैन । डिपोमा इन्धन भण्डारण गर्न ३० हजार लिटर क्षमताको ट्यांक छ भने जहाजमा तेल रिफिल गर्न ११ हजार लिटर क्षमताको बाउजर (ट्यांकर) तयारी अवस्थामा छ। इन्धन डिपो नहुँदा टरिगाउँ विमानस्थलमा उडान भर्ने जहाजले दुईतिर उडानका लागि इन्धन ढुवानी गरिरहेको अवस्थामा डिपो सञ्चालनमा आए पछि यो सहजता हुनेछ। इन्धन बोकेर ल्याउनु पर्दा जहाँजले सिट क्षमता अनुसारको पुरै यात्रु बोक्न पाएका थिएनन भने हवाई भाडासमेत महंगो पर्ने गरेको छ । टरिगाउँ विमानस्थलमा अहिले १९ सिटे ट्वीनेटर जहाजमात्रै संचालनमा छ । टर्मिनल भवनको पश्चिमतिर इन्धन डिपो स्थापना गरिएको छ । करिब डेढ करोड लागतमा डिपोको निर्माण गरिएको हो । न्यू ड्राइभन एमसी फाल्गुनान्दले इन्धन डिपोको निर्माण गरेको हो। पुरानो टरिगाउँ विमानस्थल विभिन्न समयमा बन्द हुँदै संचालन हुने गरेको छ । विमानस्थलमा ७ सय मिटर लम्बाइ र ३० मिटर चौडाइको धावनमार्ग मात्रै कालोपत्रे भएकाले ट्विनेटर विमानमात्रै अवतरण गर्न सक्छन् । विमानस्थलमा कालोपत्रे नहुँदै त्योभन्दा ठूला जहाज आउने गरेका थिए।"
रोकिएन बालविवाह,"चितवन: चितवनको इच्छाकामना गाँउपालिका५ जौगैराकी पिपला चेपाङले कक्षा ८ मा पढ्दापढ्दै भागेर विवाह गरिन् । १५ वर्षको उमेरमा विवाह गरेकी उनका एक सन्तान छन् । पिपला अहिले १९ वर्षकी पुगिन् । तीन वर्षको छोराको स्याहारसुसार र घरायसी काममा नै उनको अहिले दैनिकी बित्ने गरेको छ । आर्थिक अभावले खान लाउन धौधौ भएपछि उनका श्रीमान् रोजगारीका लागि कुवेत गए । 'सानोमा बिहे गर्नु हुँदैन भन्ने थाहा त थियो तर गरियो, अहिले आएर पछुतो लाग्छ', चेपाङले भनिन् । उनीसँगै जौगैराकै सुनिता, गीता र लालमाया चेपाङको पनि १४१५ वर्षका उमेरमा नै विवाह भएको छ । उनीहरु सबैको बालबच्चा भइसक्यो । बालविवाह कानूनतः बर्जित छ तर चेपाङ समुदायमा चेतना अभाव, गरिबीलगायतका कारण बालविवाह हुँदै आएको छ । १७ वर्षकी सुनिता चेपाङको पहिलो सन्तान जन्मिसकेको छ भने पुनःगर्भवती छन् । उनले कक्षा ५ पढ्दै गर्दा बिहे गरेपछि विद्यालय जान बन्द भयो । १४ वर्षमा नै बिहे गरेकी उनलाई ख्यालख्यालमै बिहे गरेको जस्तो लाग्छ अचेल । 'पल्लो गाउँमा लागेको मेला हेर्न जाँदा मन परेर भागियो । पहिलो भेटमा नै बिहे गरेको हुँ,' उनले भनिन् । १७ वर्षकी गीता चेपाङको बिहे भएको तीन वर्ष भयो । उनका दुई सन्तान छन् । उनको पनि १५ वर्षको उमेरमा बिहे भएको थियो । जौगैराकी लालमाया चेपाङका एक छोरा र छोरी छन् । उनले पनि १४ वर्षको उमेरमा बिहे गरेको बताइन । जौगैराकै माया चेपाङले ४० वर्षको उमेरमा आठ सन्तानलाई जन्म दिइन । जन्मेका मध्ये छ सन्तान मात्र उनको साथमा छन् । दुई सन्तानको जन्मेको चारपाँच महिनामै मृत्यु भयो । १४ वर्षको उमेरमा बिहे गरेकी उनका ठूलो छोरा २० भइसक्यो भने सानो साढे चार वर्षकी छोरी । उनी अब सन्तान नजन्माउने सोचमा छन् । तर श्रीमान्ले कर गरेका कारण धेरै सन्तान जन्माएको उनी बताउँछिन् । 'अहिले आएर सानो उमेरमा बिहे गर्ने र धेरै सन्तान जन्माउने ठीक होइन भन्ने लाग्छ', उनले भनिन्, 'दुःख पाइँदोरहेछ ।' उनले गाउँमा आउने स्वास्थ्य स्वयंसेविकाले भनेपछि धेरै कुरा आफूहरुले थाहा पाएको बताइन् । सानो उमेरमा बिहे र धेरै बच्चा जन्माएका कारण आफ्नो स्वास्थ्यसमेत कमजोर भएको उनको भनाइ छ । पामडाँडा स्वास्थ्यचौकीका इञ्चार्ज चन्द्रबहादुर गुरुङ कम उमेरका चेपाङ किशोरी गर्भवती जाँचका लागि आउने गरेको बताउँछन् । तीमध्ये अधिकांश चेपाङ र जनजाति समुदायका छन् । विवाह गर्न कम्तीमा २० वर्ष पुग्नुपर्छ । कतिपय चेपाङ किशोरी पहिलोपटक रजस्वला हुनासाथ गर्भवती बन्नुपर्ने बाध्यता छ । 'गाउँभरि आफन्त, छरछिमेक सबैको सानैमा बिहे भएको देखेका हुन्छन् अनि ख्यालख्यालमै बिहे गरिहाल्छन्', उनले भने, 'कोही चाहिँ साच्चै बाध्यतामा परेर पनि बिहे गर्छन् । बुबाले अर्को श्रीमती ल्याएको हुन्छ, आमा अर्कोसँग बिहे गरेर गएको हुन्छ । सौतेनी बुबाआमाले हेला गर्छन् अनि केटा भए एउटी केटी खोजेर घरजम गरिहाल्छ, केटी भए एउटा केटा खोजेर गइहाल्छन् ।' चेपाङ गाउँमा बुबाले अर्की श्रीमती ल्याउने, आमा पोइल जाने परम्परा जटिल समस्या हो । यसले कलिला बालबालिकाको भविष्य प्रभावित हुने गरेको उनको भनाइ छ । इच्छाकामना गाउँपालिका५ मा रहेको राष्ट्रिय आधारभूत विद्यालय पामडाँडाका प्राचार्य यानबहादुर गुरुङ विद्यालयस्तरमा जति नै प्रयास गर्दा पनि बालविवाह कम गर्न नसकिएको बताउँछन् । उनले भने, 'मैले शिक्षण पेसा गर्न थालेको २५ वर्ष भयो। अहिले पनि यो समुदायमा बालविवाह उस्तै छ ।' उनले ५६ कक्षामा पढ्दापढ्दै विद्यार्थीले बिहे गर्ने गरेको बताए । चेपाङ समुदायका बालबालिका भोजभतेरमा जाने, चिनजान हुने र त्यहीबाटै भाग्ने प्रचलन रहेको उनले बताए । बालविवाहसम्बन्धी चेतना अभिभावकमा पनि नहुँदा समस्या भएको उनको भनाइ छ । उनले अझै पनि चेपाङ समुदायको बस्तीमै चेतनामूलक र शिक्षामूलक कार्यक्रम सञ्चालन गर्नुपर्ने बताए । इच्छाकामना गाउँपालिकाका स्वास्थ्य शाखा प्रमुख वासुदेव सापकोटा बालविवाहका कारण यो समुदायका बालबालिका गम्भीर प्रकृतिको समस्याको सिकार बन्ने गरेको बताउँछन् । 'सानो उमेरका महिलाको शारीरिक विकास तथा अन्य कुरामा परिपक्वाता आएको हुँदैन । कम उमेरमा विवाह गर्दा अपरिपक्वाताले समस्या निम्त्याउँछ', उनले भने । आमा र बच्चा दुवैको ज्यान जोखिममा हुन्छ भने जन्मिएको बच्चा पनि लुलो लङ्गडो, अपाङ्गता भएका, सुस्तमनस्थितिको हुनसक्छ । गर्भ तुहिने सम्भावना बढी हुन्छ । शारीरिक र मानसिकरुपमा आमाको वृद्धिविकास भएको हुँदैन । उनले गाउँपालिकाले स्वास्थ्यकर्मी र स्वास्थ्य स्वयंसेविकामार्फत गाउँगाउँमा अभियान सञ्चालन गरिरहेको बताए । इच्छाकामना ६ का वडाध्यक्ष लक्ष्मण प्रजा सही उमेरमा सही शिक्षा लिन नसक्दा चेपाङ समुदायमा बालविवाह कम हुन नसकेको बताउँछन् । 'चेपाङ समुदायमा सानै उमेरमा विवाह गर्नुको एउटा मुख्य कारण गरिबी पनि हो', उनले भने, 'घरको परिस्थितिका कारण पेटभरी खान पाइन्छ भनेर पनि विवाह गरेका पाइएको छ ।' 'भौगोलिक विकटताका कारण पढ्ने उमेर घरमै बित्छ, जसका कारण उनीहरु बिहे गर्न हतार गर्छन्', वडाध्यक्ष प्रजाले भने, 'चेपाङ समुदायमा बालविवाहसम्बन्धी चेतानामूलक कार्यक्रम न सरकारीस्तरबाट भएको छ । न गैरसरकारी संस्थाबाटै । बालविवाहसम्बन्धी यथार्थ तथ्याङ्कसमेत छैन।' उनले जनप्रतिनिधिका रुपमा स्थानीयस्तरमा सचेतना फैलाए पनि पर्याप्त नभएको बताए । 'स्थानीयस्तरमा सामाजिक सशक्तीकरणभन्दा पनि भौतिक विकासलाई प्राथमिकता दिइने गरेको छ', उनले भने', टोल बस्तीमा पनि यस्ता योजना प्राथमिकतामा पर्दैनन् ।' रासस"
कीर्तिपुरमा सातगाउँले जात्राको रौनक (फोटोफिचर),"काठमाडौं : कीर्तिपुर क्षेत्रमा आजदेखि सातगाउँले जात्रा सुरु भएको छ। कीर्तिपुर आसपासका क्षेत्रसँगै मच्छेगाउँ,सतुंगल,पांगा,नगाउँलगायत स्थानमा जात्रा सुरु भएको हो। सिंगारिएको रथमा देवीदेवताको प्रतिमा राख्ने र सबै गाउँलेबाट पूजा भएपछि सिन्दूरे जात्रासहित बल्खुमा लगिने गरिन्छ। सातगाउँले जात्रास्वरूप बालकुमारी र विष्णुदेवीको खट नगर परिक्रमा गरी जात्रा मनाइन्छ ।"
कपिलवस्तुमा भारतीय नागरिकमाथि गोली प्रहार,बुटवल : कपिलवस्तुको मायादेवी गाउँपालिकामा गोली प्रहारबाट एक भारतीय नागरिक घाइते भएका छन् । गाउँपालिकाको वडा नम्बर ४ चाकरचौडास्थित एक होटलमा भारत सिद्धार्थनगरको अलिगढवाका ३५ वर्षीया इरशाद खानमाथि गोली प्रहार भएको हो । खानको काँध र कम्मरमा गोली लागेको कपिलवस्तु प्रहरी उपरीक्षक प्रेमबहादुर बस्नेतले जानकारी दिए । घाइते खानलाई उपचारका लागि भारतको गोरखपुर मेडिकल कलेज लगिएको छ। प्रहरी स्रोतका अनुसार पैंसाको लेनदेनको विषयमा गोली प्रहार भएको हो। अर्कै व्यक्तिलाई ताकेको गोली खानलाई लागेको अनुमान प्रहरीले गरेको छ । प्रहरी कार्यालय कपिलवस्तुले घटनामा संलग्नको खोजी भइरहेको जनाएको छ ।
उषा राईका हत्यारालाई कारवाहीको माग गर्दै धरानबासी आन्दोलित,धरान : धरान १३ कि एकल महिला उषा राईको हत्यामा संलग्न अभियुक्तलाई तत्काल पक्राउ गरी कारवाहीको माग गर्दै स्थानीय आन्दोलित भएका छन् । धरान १३ सूर्यमार्गमा भेला भएका महिलाले नारा जुलुस लगाउँदै हत्यमा संलग्नलाई तत्काल पक्राउ गर्न माग गरेका छन् । आन्दोलनकारीले नारा जुलुस लगाउँदै प्रहरी कार्यालय घेराउ गरेपछि केहीबेर तनाव भएको थियो । नारा जुलुस लगाउँदै धरान बजार परिक्रमा गरेका आन्दोलनकारीले इलाका प्रहरी कार्यालय धरानमा धर्ना दिएका छन् । उषाको हत्यमा दर्जन बढी जनजागृती आमा समूहका पदाधिकारीले हत्या गरेको भन्दै ती सबैलाई पक्राउ गर्नुपर्ने महिला अधिकारकर्मी गोमा तामाङले बताइन् । उनले हत्यामा संलग्नलाई प्रहरीले पक्राउ नगरेकाले दबाबस्वरुप आन्दोलन गरेको बताइन्। इलाका प्रहरी कार्यालय धरानका डीएसपी बुद्ध श्रेष्ठले हत्यामा संलग्न मुख्य अभियुक्त उर्मिला राईलाई पक्राउ गरी अनुसन्धान थालेको बताए । उनले प्रहरीले कानुनी कारवाही अगाडि बढाइरहेको अवस्थामा उषाको हत्याको विषयलाई राजनीतिकरण गरी अनावश्यक दबाब सिर्जना गरिएको बताए । डीएसपी श्रेष्ठले उषाको हत्यामा संलग्न सबैलाई पक्राउ गरी कारवाही गरिने भएकाले सबैलाई संयमित हुन अग्रह गरेका छन् ।

शीर्षक,विवरण
लागूऔषधसहित ६ जना पक्राउ,"काठमाडौं : नेपाल प्रहरीको लागूऔषध नियन्त्रण व्युरोले विभिन्न स्थानबाट लागूऔषधसहित ६ जनालाई पक्राउ गरेको छ। एक जना फरार भएका छन्। व्युरोले आइतबार काठमाडौंमा पत्रकार सम्मेलन गर्दै खैरो हिरोइन ५० दशमलव ५ ग्राम, नियन्त्रित लागूऔषध १२ हजार सात सय ५८ एम्पुल र एक केजी गाँजासहित उनीहरुलाई पक्राउ गरिएको जनाएको छ। व्युरोका अनुसार अमेरिकाबाट आएको पार्सलमा लत्ताकपडाभित्र लुकाई पठाएको एक किलो तीन सय ३० ग्राम गाँजा गोश्वारा हुलाक कार्यालयबाट बरामद भएको हो। त्यस्तै ललितपुरको इमाडोलबाट तीन दशमलव ५ ग्राम खैरो हिरोइनका साथ सुजन हेल्मुलाई पक्राउ गरिएको र थप अनुसन्धान गर्दा चौमती बस्ने संजिप राईको डेराबाट थप ४७ ग्राम खैरो हिरोइन फेला परेको व्युरोका प्रवक्ता प्रहरी उपरीक्षक योगेन्द्र कुमार खड्काले जानकारी दिए। त्यस्तै १२ हजारभन्दा बढी एम्पुलका साथ बा ५ च ७१३८ नम्बरको बोलेरो र भाडाको बससहित तीनजनालाई पक्राउ गरिएको प्रवक्ता खड्काले बताए। व्युरोले बरामद भएको लागूऔषधको बजार मूल्य अन्दाजी ३१ लाख ५ हजार रुपैयाँ रहेको जनाएको छ।"
"व्यवस्था बदल्यौं, अब जनताको अवस्था बदल्छौं : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले अबको ध्येय जनताको अवस्था बदल्ने रहेको बताएका छन्। चितवनको भरतपुरमा आयोजित कार्यक्रममा अध्यक्ष प्रचण्डले लामो संघर्षपछि व्यवस्था बदलेको र अब जनताको अवस्था बदल्ने गरी अघि बढ्ने बताएका हुन्। प्रचण्डले भने, निकै ठुलो त्याग तपस्यापछि व्यवस्था बदलियो। अब जनताको मन छुने गरी अवस्था बदल्न लाग्नेछु। व्यवस्था बदलियो जनताको अवस्था बदल्ने हाम्रो प्रतिवद्धता छ। विकास र समृद्धिको नयाँ मोडेल चितवनबाट प्रदर्शन गरिने बताए। प्रचण्डले भने, चितवन र चितवनमार्फत् सिंगै देशमा विकासको गति दिइने छ। उत्पीडित वर्ग जाति र समुदायलाई समृद्धिको नयाँ उचाइमा लैजाने सोच छ।"
नवौं राष्ट्रिय खेलकुदका लागि भक्तपुरबाट ६३ खेलाडी छानिए,"भक्तपुर : गण्डकी प्रदेशको राजधानी पोखरामा हुन गइरहेको नवौं राष्ट्रिय खेलकुद प्रतियोगितका लागि भक्तपुरबाट ६३ जना खेलाडी छनौट भएका छन् । असोज २८ गतेदेखि कात्तिक ३ गतेसम्म हुने प्रतियोगिताको लागि भक्तपुरबाट विभिन्न १५ विधा खेलमा ६३ जना खेलाडीहरुले सहभागिता जनाउने भएका छन् । टेबल टेनिसतर्फ दिया देउला, अन्जु सुवाल, करिना सुवाल, अनामिका कस्ती, फुलकन्ट्याक्ट कराँतेतर्फ शिरीष भुजु, रोहिणी कस्ति, भारात्तोलनतर्फ ६२ केजि तौल समूह प्रदेन बाडे श्रेष्ठ, जिमन्याष्टिकतर्फ (महिलातर्फ) रिजु रन्जित , प्रकृति थापा मगर, रेगिसा धेमोसु, जेनिशा थापा, सौभाग्य कोजु र त्यसैगरि पुरुषतर्फ सुमन नापित, सुमन तामाङ, अनिष सुवाल छनौट भएका छन् । यस्तै बुद्धिचालको पुरुषतर्फ निकेन कुसाथ र महिलातर्फ सबिना श्रेष्ठ छानिएका छन् । शारीरिक सुगठन खेलतर्फ सोहिल बैद्य, रोजिना ख्यामली, दिनेस गोसाइँ रहेका छन् । आइटीएफ तेक्वान्डोतर्फ मुना राई, रिदम आले, अजय तामाङ, गिरीस राना, समिर श्रेष्ठ, अनिशा कार्की रहेका छन् । कवड्डी महिलातर्फ पूजा दुवाल, अञ्जु गोसाई, रेशमि दुवाल, मनिषा ग्वाछा, उरुषा शाक्य छन् । त्यसैगरी पुरुषतर्फ सविन बहजु, सरमन प्रजापती, मनिष भैल, विनय गोसाई रहेका छन् । लन टेनीस खेलतर्फ रोजन दुवाल, बक्सिङ्ग खेलतर्फ महिला ५० किलो तौल समूहतर्फ अस्मिता दुवाल, खो खो (पुरुष तर्फ) राज कुस्मा, प्रितीस सिन्तकल त्यसैगरी महिलातर्फ मोहनकुमारी श्रेष्ठ, शुशीला कवां, निशा शायजु, कृजला जरेजु, प्रंशन्ना सिजकु, प्रिन्सिका गोसाई, अनुष्का माक, महिला क्रिकेट खेलतर्फ पूर्णिमा बराल, सिनोरा कटवाल, संस्कृति प्रसाई, सेल्सा माकजु, लक्ष्मी पाण्डे, प्रज्ञा तिम्सिना, सन्भी चौधरी, अनुषा रोक्का, सिजृना श्रेष्ठ, सृष्टि श्रेष्ठ, करिमा थापा क्रिकेट (पुरुष तर्फ) निश्चल थापा, सौरभ कार्की, बास्केट बल खेलतर्फ पुरुष तर्फ शतिष श्रेष्ठ, महिला तर्फ कृषा दङ्गीखा छानिएका छन् । यस्तै, हक्की पुरुषतर्फ नितिश न्यौपाने, महिलातर्फ सायारा राजवहाक नवौं राष्ट्रिय खेलकुदका लागि भक्तपुरबाट छनौट भएको जिल्ला खेलकुद विकाश समितिका अध्यक्ष दिपक थापाले जानकारी गराए । अध्यक्ष थापाले यो पटक अहिलेसम्मकै सबैभन्दा धेरै खेलाडीहरु छनोट भएको बताए ।"
हरिकृष्ण कार्कीले सम्हाल्दैछन् न्यायालयको नेतृत्व,काठमाडौं : उमेर हदका कारण सर्वोच्च अदालतका कायममुकायम प्रधानन्यायाधीश दीपककुमार कार्की आजदेखि विदाइ भएका छन् । उनी लक्की न्यायाधीशभित्र पर्छन् । कारणः चोलेन्द्रशमशेर जबरालाई महाभियोग लागेपछि ७ महिना १५ दिन कायममुकायमको हैसियतमा न्यायालयको नेतृत्व गर्ने अवसर प्राप्त गरे । यदि चोलेन्द्रलाई महाभियोग नलागेको भए कार्कीले कायममुकायम प्रधानन्यायाधीश पाउने थिएनन् । संवैधानिक व्यवस्थाअनुसार संवैधानिक निकायका प्रमुखमाथि महाअभियोग दर्ता हुनेवित्तिकै प्रधानन्यायाधीश पद स्वतः निलम्बन हुने प्रावधान छ । न्यायाधीशको ६५ वर्षे उमेर हदका कारण कार्की असोज १६ गतेदेखि अनिवार्य अवकासमा जाँदैछन् । गत २०७८ फागुन १ देखि कार्कीले कायममुकायम प्रधानन्यायाधीशको रुपमा काम गर्दै आएका थिए । सर्वोच्च अदालतका प्रवक्ता विमल पौडेलले भोलि (सोमबार) घटस्थापना र त्यसपछि कोजाग्रात पूर्णिमासम्म अदालत बन्द हुने भएकाले कार्कीको आज विदाइ कार्यक्रम राखिएको हो । २०७५ पुस ५ मा जबराले प्रधानन्यायाधीशका रुपमा कार्यभार सम्हालेका थिए । उनको पदीय आचरणमा प्रश्न उठेपछि कार्यकालको तीन वर्ष २ महिनामै संसदमा महाभियोग प्रस्ताव दर्ता भयो । महाभियोग प्रस्ताव दर्ता भएपछि उनलाई संसदले क्लिनचीट दिन मानेको छैन । महाअभियोग संसदले टुंगो नलगाएकै कारण जबरा सर्वोच्च फर्किने सम्भावना निकै न्यून छ । संसद सचिवालयले महाभियोग फिर्ताको चिट नदिने लगभग पक्का जस्तै छ । २०१४ मंसिर २८ मा जन्मिएका चोलेन्द्रको कार्यकाल आगामी मंसिर २७ सम्म छ । त्यसपछि ६५ वर्षे उमेर हदका कारण उनी अनिवार्य अवकाशमा जानेछन् । योसँगै वरिष्ठतम् न्यायाधीश हरिकृष्ण कार्की आगामी मंसिर २७ गतेदेखि विसं२०८० भदौसम्म प्रधानन्यायाधीश बन्नेछन् । विसं २०१५ भदौ २५ गते जन्मिएका कार्कीले ९ महिना न्यायलयको नेतृत्व गर्नेछन् । कार्की २०७३ साउन १७ गते सर्वोच्च अदालतको न्यायाधीशमा नियुक्त भएका थिए । संविधानतः न्यायाधीश पदमा कम्तीमा तीन वर्ष काम गरेको व्यक्ति प्रधानन्यायाधीशको पदमा नियुक्ति हुन योग्य मानिन्छ। को हुन् हरिकृष्ण कार्की ? कार्कीको स्थायी घर ओखलढुंगा हो । उनी हाल काठमाडौं सुविधानगर बस्दै आएका छन् । २०६८ असोजमा केपी शर्मा ओली नेतृत्वको सरकारमा महान्यायाधीवक्ताका रुपमा काम गरेका थिए । कार्कीसँग सीभील बैंक र नेपाल वायु सेवा निगमको कानुनी सल्लाहकारका रुपमा काम गरेको अनुभव छ । २०७० देखि २०७२ सम्म नेपाल बार एसोसीयसनको अध्यक्ष समेत भएका थिए । नेपाल बार परिषद्को अध्यक्ष भएर काम गरेको अनुभव उनीसँग छ । न्याय सेवा आयोगको सदस्य समेत भइसकेका कार्की नोटरी पब्लिक काउन्सिलको अध्यक्ष भए । उनले सर्वोच्च अदालतमा समेत वकालत गरेका छन् ।
कायममुकायम प्रधानन्यायाधीश दीपककुमार कार्कीले आजदेखि अवकाश पाउँदै,काठमाडौंः सर्वोच्च अदालतका कायममुकायम प्रधानन्यायाधीश दीपककुमार कार्कीले आजदेखि अवकाश लिदैछन् । उमेरहदका कारण असोज १६ गते अनिवार्य अवकाश पाउन लागेका कार्कीलाई आज सर्वोच्च अदालतमा औपचारिक कार्यक्रम गरी विदाइ गरिदैछ । सर्वोच्चका प्रवक्ता विमल पौडेलले आज तीन बजे विदाइ कार्यक्रमको आयोजना गरिएको अन्नपूर्णलाई जानकारी दिए । भोलि सोमबार घटस्थापना र अदालत कोजाग्रत पूर्णिमासम्म बिदा हुने भएकाले आज विदाइ कार्यक्रमको आयोजना गरिएको सर्वोच्चले जनाएको छ । गत फागुन १ देखि कार्कीले कायममुकायम प्रधानन्यायाधीशको रुपमा काम गर्दै आएका छन् ।
अमेरिकाबाट आएको पार्सलमा गाँजा भेटिएपछि,"काठमाडौं : प्रहरीले लागुऔषध कारोबारमा संलग्न ६ जनालाई पक्राउ गरेको छ । लागुऔषध नियन्त्रण व्यूरोले चलाएको विशेष अप्रेसनमा विभिन्न लागुऔषधसहित त्यसको कारोबारमा संलग्न ६ जनालाई पक्राउ गरेको हो । व्यूरोले भदौ २१ देखि २६ गते सम्म लागुऔषध कारोबारीविरुद्ध विशेष अप्रेसन चलाएको थियो । व्यूरोले आइतबार पत्रकार सम्मेलन गर्दै सो अवधीमा ५० दशमल ५ ग्राम खैरो हिरोइन,नियन्त्रीत लागुऔषध एम्पुल १२ हजार ७ सय ५८ वटा,लागुऔषध गाँजा १ किलो ३ सय ३० ग्राम बरामद गरेको जनाएको छ । सो लागुऔधष कारोबारमा संलग्न गरिएका दुईवटा सवारी साधनसमेत प्रहरीले नियन्त्रणमा लिएको छ । प्रहरीले लागुऔषध कारोबारीले प्रयोग गर्ने यात्रुवहाक बस र बलेरो जीप नियन्त्रणमा लिएको बताएको छ । प्रहरीले इलामका खैरो हिरोइनको कारोबारमा संलग्न संजीव राई र सुजन हेल्मुलाई पक्राउ गरेको हो । राईले भारतबाट खैरो हिरोइन ल्याएर हेल्मुलाई दिन गरेको प्रहरी अनुसन्धानले देखाएको छ । प्रहरीले लागुऔषध एम्पुलको कारोबारमा संलग्न काभ्रेका अर्जुन ढकाल, बाराका अजय महतो र रामबहादुर तिमिल्सीनालाई पनि पक्राउ गरेको हो । यस्तै, खैरो हिराइनको कारोबारमा संलग्न भइ फरार रहेका इलामका सन्तोष तामाङलाई प्रहरीले पक्राउ गरेको हो । प्रहरीले डिल्लीबजारस्थित हुलाकको कार्यलयबाट समेत गाँजा बरामद गरेको छ । अमेरिका आएको पार्सलमा १ किलो ३ सय ३० ग्राम गाँजा आएको छ । मनोज राई भन्ने व्यक्तिको नाममा अमेरिकाबाट गाँजा आएको प्रहरीले जनाएको छ। उनलाई भदौं २० मा नै लागुऔषध व्युरोले पक्राउ गरेको थियो । राई हिरासतमै भएका बेला पुनः उनकै नाममा अमेरिकाबाट आएको पार्सलमा गाँजा भेटिएको प्रहरीले जनाएको छ ।"
कोको परे कांग्रेसको समानुपातिक बन्दसूचीमा ?,"काठमाडौं : नेपाली कांग्रेसले समानुपातिकको बन्दसूचीमा ११० जनाको नाम सिफारिस गरेको छ। प्रतिनिधि सभा निर्वाचनका लागि निर्वाचन आयोगमा बुझाएको समानुपातिक तर्फको बन्दसूचीमा अधिकांश पार्टी सभापति शेरबहादुर देउवा पक्षको नामावली छ। कांग्रेसका प्रभावशाली नेताहरू समानुपातिक उम्मेदवारमा समेटिएका छन्। जसमा पार्टी उपसभापति विमलेन्द्र निधिको नाम बन्दसूचीको पहिलो नम्बरमा छ। यस्तै, फरमुल्लाह मन्सुर, जिवन परियार, डाप्रकाशशरण महत, आनन्दप्रसाद ढुगांना, डाचन्द्रमोहन यादव, अनील रुगांटा, डाआरजु राणा देउवा, मञ्जु खाँण र अम्विका बस्नेत रहेका छन्। बन्दसूचीमा कान्तिका सेजुवाल, मिनाकुमारी लामा, सरु लामा, गंगा अवाल, टेकप्रसाद गुरुङ, केदारनरसिंह केसी, खुमप्रसाद अर्याल, किर्तिबहादुर खड्का रहेका छन्। यस्तै,दामोदर गौतम, किरण गिरी, योगेन्द्र चौधरी, सरोज थापा, हस्तबहादुर अर्याल लगायत रहेका छन्। दलहरुले समानुपातिकतर्फको बन्दसूची असोज २ र ३ मा बुझाएका थिए। प्रतिनिधिसभा सदस्यका लागि समानुपातिकतर्फ दलहरूले ११० जनाको बन्दसूची पेस गर्न पाउनेछन्। यसैगरी प्रदेशसभाका लागि बढीमा २२० जना उम्मेदवारको बन्द सूची पेस गर्नुपर्नेछ। निर्वाचन आयोगले विज्ञप्ती निकालेर बन्दसूची संशोधन गरी पेश गर्न असोज १० देखि १६ गतेसम्मको समय निर्धारण गरेको छ। निर्वाचन आयोगले प्रत्यक्षतर्फका उम्मेदवारको अन्तिम नामावली असोज २६ गते प्रकाशन गरि चुनाव चिह्न प्रदान गर्ने कार्यसूची छ।"
फुटबल टोली प्रशिक्षणमा व्यस्त,"काठमाडौं : बंगलादेशसँग अन्तर्राष्ट्रिय मैत्रीपूर्ण खेल खेल्न नेपाली राष्ट्रिय फुटबल टोली प्रशिक्षणमा व्यस्त भएको छ । आइतबार नेपाली राष्ट्रिय टोलीले ललितपुरको सातदोवाटोस्थीत एन्फा कम्प्लेक्समा प्रशिक्षण गरेका हुन् । नेपालले असोज ११ गते घरेलु मैदानमा बंगलादेशसँग अन्तर्राष्ट्रिय मैत्रीपूर्ण खेल खेल्दैछ । उक्त खेलका लागि नेपाली टोलीका कार्यवाहक प्रशिक्षक प्रदीप हुमाँगाईले २३ सदस्यीय नेपाली टोली घोषणा गरेका गरिसकेका छन् । टोलीमा तत्कालिन मुख्य प्रशिक्षक अब्दुल्लाह अलमुताईरीसँगको विवादपछि बाहिरिएका १० मध्ये ९ जना खेलाडीले राष्ट्रिय टोलीमा पुनरागमन गरेका छन् । रोहित चन्दसहित विशाल राई, अनन्त तामाङ, सुजल श्रेष्ठ, विमल घर्ती मगर, अन्जन विष्ट, विशाल श्रेष्ठ , दिनेश राजबंशी, तेज तामाङले राष्ट्रिय टीममा पुनरागमन गरेका छन् । सुमन लामा भने अष्ट्रेलिया गईसकेका छन् । अलमुताईरीको कार्यशैलीमा असन्तुष्टि जनाउदै विरोध स्वरूप माल्दिभ्समै बसेका तत्कालिन कप्तान किरण चेम्जोङ पनि टोलीमा फर्किएका छन् । नेपालसँग मैत्रीपूर्ण खेल खेल्न बंगलादेशको टोली नेपाल आइसकेको छ ।"
निर्वाचनमा उम्मेदवारले गरेको खर्च विवरण सार्वजनिक हुनुपर्छ : सूचना आयोग,"काठमाडौं :राष्ट्रिय सूचना आयोगले निवार्चन सम्पन्न पछि उम्मेदवारले पेश गरेको खर्च विवरण सार्वजनिक गर्न निर्वाचन आयोगलाई सुझाव दिएको छ । २०७९ बैशाखदेखि हालसम्म भएका कामकारवाहीका बारेमा जानकारी गराउन आइतबार काठमाडौंमा पत्रकार सम्मेलन गर्दै आयोगले निर्वाचनका लागि उम्मेदवारले पेश गर्ने मनोनयन पत्र तथा संलग्न कामजातहरु सर्वसाधारण मतदाताहरुले पनि जानकारी पाउने गरी सार्वजनिक गर्ने व्यवस्था गर्न पनि सुझाव दिएको जानकारी दिएको हो । आयोगको सूचना आयुक्त कमला ओली थापाले आगामी निर्वाचनलाई निष्पक्ष, स्वच्छ, पारदर्शी र जिम्मेवार बनाउन निर्वाचन आयोगलाई सुझाव दिएको जानकारी दिइन्। त्यस्तै माग गरिएको सूचना उपलब्ध नगराउने रौतहटको राजपुर नगरपालीका र त्रिवि परीक्षा नियन्त्रण कार्यालयलाई जरिवाना गरिएको सूचना आयुक्त थापाले बताएका थिए। उनले यस अवधिमा १ सय २३ वटा पुनरावेदन उपर कारवाही भएको जानकारी पनि दिए। आयोगले आफ्नो कामलाई प्रभावकारी बनाउनका लागि सूचनादाताको संरक्षण सम्बन्धी नियमावलीको मस्यौदालाई सुझावसहित सञ्चार मन्त्रालयमा स्वीकृतीका लागि पठाएको उनले बताए । उनले विभिन्न निकायमा सूचना अधिकारीको स्पष्ट विवरण उल्लेख गर्नका लागि पुन: ध्यानाकर्षण गराएको समेत धारणा राखे। सूचना आयोगले स्थानीय तहको खर्चको विवरण मासिक रुपमा सार्वजनिक गर्ने, बजेट अनुसार भएका कामको नियमति रुपमा सार्वजनिक गर्ने, सूचनाको हकसम्बन्धी कानुन तथा आयोगका आदेश पालना गर्न लगाउन आदेश दिइएको जनाएको छ।"
डोटीमा सुरक्षित गर्भपतन गराउने घटे,"डोटी : डोटी जिल्लामा सुरक्षित गर्भपतन गराउनेको संख्यामा घट्दै गएको छ। चार वर्षको तथ्याङ्क हेर्दा पछिल्लो समय जिल्लामा सुरक्षित गर्भपतन गराउनेको संख्या घटेको पाइएको हो। स्वास्थ्य कार्यालय डोटीको तथ्याङ्क अनुसार आर्थिक वर्ष २०७५०६६ मा सुरक्षित गर्भपतन गराउनेहरू एक हजार एक सय ४७ रहेका छन्। आर्थिक वर्ष २०७६०७७ मा एक हजार ३१, आर्थिक वर्ष २०७७०७८ मा एक हजार एक सय ११, र आर्थिक वर्ष २०७८०७९ मा नौ सय २६ जनाले सुरक्षित गर्भपतनको सेवा लिएका छन्। सुरक्षित गर्भपतन गराउने मध्य २० वर्ष मुनिका आर्थिक वर्ष २०७५०६६ मा ७० जना, २०७६०७७ मा ४९ जना, २०७७०७८ मा ३५ जना र २०७८०७९ मा ४० जना रहेको स्वास्थ्य कार्यालयका प्रमुख डिल्लीरमण जोशीले जानकारी दिए। परिवार नियोजन सेवाको उपलब्धता र प्रयोग बढ्दै गएकाले गर्भपतन गराउने महिलाको संख्यामा कमी आएको उनले बताए। पछिल्लो वर्षमा परिवार नियोजनको सेवा लिनेको संख्या बढेको र मेडिकलबाट औषधि किनेर गर्भपतन गराएका कारण सुरक्षित गर्भपतन गराउने घटेका हुन सक्ने जोशीले बताए। आज डोटीमा आठौं राष्ट्रिय सुरक्षित गर्भपतन दिवस विभिन्न कार्यक्रम गरी मनाइएको छ। 'सुरक्षित गर्भपतन अपराध होइन अधिकार हो' भन्ने मूल नाराका साथ यो दिवस मनाइएको हो। स्वास्थ्य कार्यालय डोटीको आयोजना तथा प्रजनन् स्वास्थ्य तथा सुरक्षित गर्भपतनका क्षेत्रमा काम गर्दै आइरहेका आइपास तथा सामुदायिक विकास मञ्चको सहकार्यमा अन्तरक्रिया कार्यक्रम गरिएको छ। परिवार नियोजन डोटीले महिला स्वयंसेविका तथा सम्बन्धित व्यक्तिहरूसँग दिवसका अवसरमा अन्तरक्रिया कार्यक्रमको आयोजना गरेको छ। जिल्ला समन्वय समितिका संयोजक लक्ष्मणबहादुर सिंहले मानव स्वास्थ्यलाई ठीक ढंगमा राख्न महिला स्वयंसेविकाहरूको महत्वपूर्ण भूमिका रहेका बताए।"
'कानुनबारे जनतालाई जानकारी नहुँदा कार्यान्वयनमा समस्या',"काठमाडौं : नेपालमा व्यवस्थापिका संसद्ले बनाएका कतिपय कानुनका बारेमा जनता अनभिज्ञ हुँदा कानुन कार्यान्वयनमा समस्या देखिएको छ । नेपाल कानुन समाजले गरेको अध्ययनअनुसार कानुनका बारेमा जनतामाझ पर्याप्त प्रचारप्रसार हुन नसक्दा बनेका कतिपय कानुन कार्यान्वयनको पाटो कमजोर देखिएको छ । समाजले कानुन निर्माणमा सङ्घीय संसद्ले पुर् याएको योगदान र संसद्ले भोगेका चुनौती विषयमा सार्वजनिक गरेको अध्ययन प्रतिवेदनअनुसार पछिल्लो पाँच वर्षमा सङ्घीय संसद्मा दर्ता भएका एक सय ५२ विधेयकमध्ये ४१ राष्ट्रियसभामा र एक सय ११ विधेयक प्रतिनिधिसभामा दर्ता भएका छन् । तीमध्ये ९० विधेयक प्रमाणीकरण भएका र सात विधेयक प्रमाणीकरण हुन बाँकी रहेका बताइएको छ । सङ्घीय संसद्मा रहेका दुवै सदन प्रतिनिधिसभा र राष्ट्रियसभामा भएका प्रत्यक्ष अभ्यासमा छोटो समयमा गरिएका अवलोकन, प्रतिनिधिसभाअन्तर्गत रहेको राज्य व्यवस्था तथा सुशासन समिति र राष्ट्रियसभाअन्तर्गतको विधायन व्यवस्थापन समितिका केही बैठकको प्रत्यक्ष अवलोकन, सांसद, विषयविज्ञ, सम्बन्धित कर्मचारीसँग लिइएको अन्तर्वार्ताका आधारमा गरिएको अध्ययनबाट थुप्रै मापनयोग्य प्रगति भने देखिएको प्रतिवेदनमा छ । अध्ययनमा संसद्को कार्यव्यवस्था परामर्श समितिमा दलीय सहमतिका आधारमा कार्यसूची तय गर्नु, सहभागितामूलक कानुन निर्माणको अभ्यासलाई बढावा दिनु, सत्तापक्षीय दलबाट समेत संशोधन अभ्यासको थालनी गर्नु र उत्तर विधायिकी परीक्षणको अभ्यासको समेत थालनी हुनुलगायतका महत्वपूर्ण उपलब्धि हुनु सकारात्मक प्रगति मान्न सकिने उल्लेख छ । यसैगरी संसद्को गैरविधायिकी भूमिकाका सम्बन्धमा समेत सभाबाट र समितिबाट विभिन्न सरोकारवालासँगको छलफल, अन्तक्रियालगायतका आधारमा सरकारलाई आवश्यक निर्देशन दिने, प्रश्नोत्तरमा भाग लिने, विभिन्न प्रस्ताव र ती प्रस्तावमाथि छलफल गर्ने यथोचित अभ्यास हुनु पनि सकारात्मक पक्ष रहेको बताइएको छ । अध्ययनमा संविधान कार्यान्वयनको पहिलो कार्यकाल भएका कारण पनि केही चुनौतीको सामना गर्नुपर्ने अवस्था सिर्जना भएको, संवैधानिक तथा कानुनी प्रावधानमा समेत अस्पष्टता हुनुजस्ता चुनौती पनि देखिएको उल्लेख गरिएको छ । अध्ययनका लागि अन्तर्वार्ता लिइएका ३० सांसद, पाँच विषयविज्ञ र पाँच सचिवालयका महत्वपूर्ण व्यक्तिबाट संसदीय अभ्यासमा भएका गतिविधिको प्रश्नावलीमार्फत जानकारी प्राप्त भएको जनाइएको छ । जसबाट सङ्घीय संसद्ले प्राप्त गरेका मुख्य उपलब्धि, हालसम्मको अभ्यास, कानुन निर्माणमा संसदीय दलको भूमिकालगायतका विषयमा यथोचित पहिचान गरी सदन, समिति, सचिवालय र विज्ञस्तरमा हाल देखापरेका चुनौतीहरूको पहिचान गर्न सहज भएको बताइएको छ । संसद्को पाँचवर्षेको यस अवधिमा थुप्रै प्रगति भए पनि आशा गरिएबमोजिमको अभ्यास भने नपाइएको जनाइएको छ । खासगरी सांसदहरूले कानुन तर्जुमा भन्दा विकास निर्माणका विषयमा बढी चासो दिने गरेको, दलीय स्वार्थमा बढी केन्द्रित भएको, विधायनमाथि छलफल गर्दा पर्याप्त अध्ययन नगर्ने गरेको, संसद्मा हाजिर भई बाहिर निस्कने गरिएको पनि अध्ययनले देखाएको छ । यसैगरी साझा सूचीमा रहेका विषयमा हालसम्म पनि कानुन तर्जुमा हुन नसकेको, स्वास्थ्य शिक्षा निजामती सेवाजस्ता आधारभूत विषयमा समेत कानुन तर्जुमा हुन नसकेको, मौलिक हकजस्तो महत्वपूर्ण विषयमा समेत कानुन तर्जुमा गर्दा नियम निलम्बन गरेर सहभागितामूलक पद्धति अवलम्बन नगरी कानुन बनाइएको जस्ता तथ्यहरू अध्ययनबाट फेला परेको जनाइएको छ । यस अवधिमा सङ्घीय संसद् र सचिवालयले दक्ष जनशक्तिलगायतका साधन स्रोतको अभाव, राजनीतिक दलका शीर्षनेताहरूको विधि निर्माण प्रक्रियामा कम चासोलगायतका चुनौतीको सामनासमेत गर्नुपरेको जानाइएको छ । अध्ययनमा संसद्को आगामी कार्यकालको निम्ति सुधार गर्न सकिने ठाउँहरूको पहिचानका साथै केही मार्गनिर्देशनका बारेमा सुझाव दिइएको छ । यसका लागि राजनीतिक दल, संसद्, समिति, सचिवालय र विज्ञहरूका लागि दिइएको सुझावहरूको इमान्दारीका साथ कार्यान्वयन गर्नु आवश्यकता रहेको सुझाव दिइएको छ । कानुन निर्माणमा सङ्घीय संसद्ले पुर्याएको योगदान र संसद्ले भोगेका चुनौतीका विषयमा केही दिनअघि धनगढीमा अन्तरक्रिया गरिएको थियो । सो अवसरमा वरिष्ठ अधिवक्ता खिमलाल देवकोटाले नेपालमा परिपत्र, निर्देशिका, कार्यविधिबाट शासन प्रशासन चलाउने प्रवृत्ति बढ्दा संविधानका प्रावधानअनुसार शासन सञ्चालन गर्नमा कमीकमजोरी भइरहेको बताए। समाजले गरेको अध्ययन प्रतिवेदन प्रस्तुत गर्दै कानुन समाजका सदस्यसमेत रहकेका उनले भने, 'विधेयक बनाउने बेलामा विज्ञ र सरोकारवालासँग पर्याप्त छलफल नभएको अध्ययनबाट देखाएको छ ।'"
सीइओको राजीनामा माग गर्दै केयुकेएलमा तालाबन्दी र धर्ना,"काठमाडौं : विभिन्न कर्मचारी संगठनहरुले काठमाडौं उपत्यका खानेपानी लिमिटेड (केयुकेएल) का प्रमुख कार्यकारी अधिकृत मिलनकुमार शाक्यको राजीनामा माग गर्दै तालाबन्दीसहित धर्ना जारी राखेका छन् । केयुकेएललाई अघि बढाउन कार्यकारी अधिकृत शाक्य असक्षम भएको भन्दै तीन दिनअघि उनको कार्यकक्षमा तालाबन्दी गरेका कर्मचारीहरुले धर्नालाई निरन्तरता दिएका हुन्। शाक्यबाट राम्रो कार्यसम्पादन हुन नसकेकाले राजीनामा दिनुपर्ने उनीहरुको माग छ । कर्मचारीहरुले सञ्चालक समितिले आफूहरुसँग गरेको भद्र सहमति अनुसार द्रुत प्रक्रियाबाट कार्यकारी अधिकृतको बहिर्गमन नगरेसम्म संस्थाभित्र मौलाएको बेतिथी , विसंगति, अपारदर्शीता नियन्त्रण हुन नसक्ने केयुकेएल एकीकृत स्वतन्त्र कर्मचारी युनियनका अध्यक्ष गोपाल सिंह धामीले बताए। कर्मचारीहरुले आफूहरुको माग पूरा नभए पानी उत्पादन, प्रशोधन र वितरण बाहेकका सम्पूर्ण कामहरु पूर्णरुपमा बन्द गर्ने चेतावनी दिएका छन् ।"
म्यादी प्रहरीमा महिला आकर्षण,अर्घाखाँचीमा : म्यादी प्रहरीको भर्ना प्रक्रिया आजबाट सुरु भएको छ । म्यादीमा भर्ना हुन आउने युवायुवतीहरुको लाम लागेको छ । म्यादीमा महिला आकर्षण बढेको जिल्ला प्रहरी कार्यालय अर्घाखाँचीका प्रमुख मुकुन्द रिजालले बताए । सरकारले आगामी प्रतिनिधिसभा तथा प्रदेशसभा निर्वाचनका लागि मुलुकभरबाट एक लाख बढी म्यादी प्रहरी माग गरेको छ।
फेडरर युगको अन्त्य,"लन्डन : स्विट्जरल्यान्डका टेनिस स्टार रोजर फेडरर व्यवसायिक खेल जीवनबाट अलग भएका छन्। स्पेनका राफेल नाडालसँग जोडी भएर लेभर कपमा प्रतिस्पर्धा गरेका फेडररले शनिबार व्यवसायिक खेल जीवनबाट अलग भएका हुन्। ४१ वर्षीय फेडरर अन्तिम खेल सकेर कोर्ट बाहिर निस्कँदा उनका समर्थकले लामो समयसम्म ताली बजाएर सम्मान दिएका थिए। २० पटकका ग्रान्डस्लाम विजेता फेडरर विश्व टेनिसका उत्कृष्ट खेलाडी मानिन्छन्। मेरा लागि आजको दिन विशेष रह्यो। यो विशेष दिनमा म दुखी छैन, खुसी नै छु। मैले यो विशेष दिन पार गरेको छु, खेलपछि फेडररले भने। त्यसपछि निकै भावुक बनेका उनले आफ्नो बिदाइमा सहभागी राफेल नाडाललाई अंगालो हालेका थिए। त्यसपछि नाडालले पनि आँसु रोक्न सकेनन्, गहभरि आँसु पार्दै फेडररसँगै बसिरहे। उनीहरूले सँगै बसेर बेलायती गायिका ऐलि गोल्डिङको प्रस्तुति हेरेका थिए। फेडरर र नाडाल टेनिस कार्टमा एकअर्काबीच मुख्य प्रतिस्पर्धी रहँदै आए पनि उनीहरूको मित्रता भने गज्जबको छ। पूर्व विश्व नम्बर एक फेडररले २५ वर्षको व्यवसायिक करियरमा एक हजार ७५० खेल खेलेका हुन्। यस खेलसँगै उनले व्यवसायिक खेल जीवन टुङ्ग्याएका हुन्। लन्डनको ओटु एरिनामा फेडरर र नाडालको जोडीले ४६ ७६ (७२) ११९ ले पराजय बेहोरेका थिए। फेडरर एक वर्षभन्दा बढी समयदेखि कोर्टमा नउत्रिँदा पनि उनीहरूले विपक्षीलाई कडा टक्कर दिएका थिए। फेडरर र नाडालको जोडीलाई फेडल उपनामले चिनिन्छ। यो यात्रा महत्वपूर्ण थियो र सही पनि। म फेरि पनि यही यात्रा गर्नेछु, फेडेररले आफ्नो मन्तब्यका क्रममा भावुक हुँदै भने। उनले आफूले चाहेको सन्न्यासको उत्सव मनाउन पाएको बताए। विगत दुई वर्षदेखि घुँडाको चोटसँग लडिरहेका फेडररले तीन पटक शल्यक्रिया गरेका थिए। पटक पटक चोट बल्झिएपछि उनी कोर्टबाट टाढै बसे। गत वर्ष विम्बल्डनको क्वार्टरफाइनलमा पोल्यान्डका ह्युबर्ट हुर्काजसँग पराजित भएपछि उनले प्रतिस्पर्धात्मक खेल खेलेका थिएनन्। उनले लन्डनमा हुने लेभर कपबाट व्यवसायिक खेल जीवन अन्त्य गर्ने घोषणा गरेका थिए। फेडररको सन्न्याससँगै विश्व टेनिसमा एक युगको पनि अन्त्य भएको छ। पाँच सिजन लगातार शीर्ष वरीयतामा रहेका फेडररले राफेल नाडाल र नोभाक जोकोभिचसँग पुरुष टेनिसको स्वर्णिम युग निर्माण गरेका थिए। उनको सर्भिस, फोरह्यान्ड, फुटवर्क र आक्रमण गर्ने शैलीको सबैले प्रसंशा गर्दै आएका छन्। उनका प्रतिद्वन्द्वी ३६ वर्षीय नाडाल र ३५ वर्षीय जोकोभिचसँगको खेलहरू पनि अविस्मरणीय मानिन्छ। नाडाल २२ ग्रान्डस्लामसहित शीर्ष स्थानमा रहँदा जोकोभिचले २१ ग्रान्डस्लाम उपाधि जितेका छन्। सन् १९९८ मा १६ वर्षको उमेरमा व्यवसायिक टेनिसमा डेब्यु गरेका फेडररले सन् २००३ मा पहिलो ग्रान्डस्लामका रुपमा विम्बल्डन टेनिसको उपाधि जितेका थिए। फेडररले आठ विम्बल्डन, ६ अस्ट्रेलियन ओपन, पाँच यूएस ओपन र एउटा फ्रेन्च ओपन जितेका छन्। उनले तीन सय १० हप्तासम्म शीर्ष स्थानमा रहँदै कीर्तिमान बनाएका थिए। पूर्व विश्व नम्बर एक फेडररले २५ वर्षको व्यवसायिक करियरमा एक हजार ७५० खेल खेलेका हुन्।"
"पाकिस्तानमा बाढीले १६ सयको मृत्यु, तीन करोड मानिस प्रभावित","स्लामावाद : आर्थिक संकट झेलिरहेको पाकिस्तानमा वर्षाले दोहोरो समस्या निम्त्याएको छ । बाढीका कारण हालसम्म पाकिस्तानमा १६ सयभन्दा बढीको मृत्यु भइसकेको छ । मानिसहरू पानीजन्य रोगहरूको जोखिममा छन्। खानेपानीको आपूर्ति अवरुद्ध भएको छ । बाढीले पाकिस्तानलाई ४० अर्ब डलरभन्दा बढीको आर्थिक नोक्सान हुन सक्ने आकलन गरिएको छ। पाकिस्तानमा बाढीले विनाश निम्त्याएको छ। उज्वेकिस्तानले भोकमरी र महंगीको सामना गरिरहेको पाकिस्तानका लागि मानवीय सहयोगको अपील गरेको छ। एससीओ शिखर सम्मेलनमा बाढीको अवस्थाबारे बोल्दै प्रधानमन्त्री शाहबाज सरिफ भावुक देखिएका थिए । उनले यसलाई पाकिस्तानका लागि अहिलेसम्मकै सबैभन्दा खराब अवस्था बताए। पाकिस्तानमा बाढीबाट ३३ करोडभन्दा बढी मानिसहरू प्रभावित भएका छन्। उनीहरुलाई तत्काल मद्दतको आवश्यकता छ। देशैभर धेरै घर भत्किएका छन्, बालीनाली विनास भएका छन् र पेट्रोल पम्पहरु डुबानमा परेका छन् । लाखौं जनता सडकमा आउन बाध्य छन् । बाढीले सिन्ध प्रान्तमा सबैभन्दा बढी क्षति पुर्याएको छ । विश्व स्वास्थ्य संगठन (डब्लुएचओ) ले विनाशकारी बाढीका कारण पाकिस्तानमा पानीजन्य रोगको प्रकोप बढ्न सक्ने आशंका गरेको छ । डब्ल्यूएचओ प्रमुख टेड्रोस अधानोम गेब्रेयससले एक विज्ञप्तिमा पाकिस्तानका बाढी प्रभावित क्षेत्रमा पानी आपूर्ति अवरुद्ध भएको छ। यसले गर्दा मानिसले पिउन योग्न पानी पाएका छैनन्। दुषित पानी पिउनाले हैजा र धेरै रोगहरू निम्त्याउने उनले बताएका छन्। एक प्रतिवेदन अनुसार बाढीबाट हालसम्म तीन करोडभन्दा बढी मानिस प्रभावित भएका छन्। ६४ लाख मानिसलाई मानवीय सहायताको खाँचो रहेको एक प्रतिवेदनले देखाएको छ । त्यसमा १६ लाखभन्दा बढी महिला छन्।, जसमध्ये करिब एक लाख ३० हजार गर्भवती महिलालाई तत्काल सहयोग आवश्यक छ। बाढीका कारण महिलाको अवस्था निरन्तर नाजुक बन्दै गएको छ । एबीपी न्युज"
व्यवसाय गर्ने वातावरण बनाउन महानगरसँग श्रमिक संघको माग,"काठमाडौं : नेपाल स्वरोजगार व्यापार श्रमिक संघले काठमाडौं महानगरपालिकाले माग सम्बोधन नगरे आन्दोलन गर्ने चेतावनी दिएको छ। आइतबार काठमाडौंमा पत्रकार सम्मेलनको आयोजना गरेर संघले एक महिनाभित्र पनि महानगरले माग पूरा नगरे चरणबद्ध आन्दोलन गर्ने चेतावनी दिएको हो। संघले महानगरले वार्ता र संवादमार्फत समस्या समाधान गर्नुपर्ने र चाडवाडलक्षित गरेर निश्चित स्थान र समय निर्धारण गरी व्यवसाय गर्ने वातावरण तयार गर्नुपर्ने माग अघि सारेको छ। स्वरोजगार श्रमिकहरूको व्यवस्थापनका लागि कानून तथा नीति निर्माण गरिनुपर्ने, श्रमिकहरूलाई टहराको व्यवस्था गरी व्यवसाय गर्ने वातावरण तत्काल बनाउनुपर्ने संघले माग गरेको छ। चाडवाडलक्षित गरेर अल्पकालीन रूपमा बिहान र बेलुकीको निश्चित समय निर्धारण गरी यथास्थानमा व्यवसाय गर्न प्रबन्ध मिलाउन, जफत गरिएका सामानहरू फिर्ता गर्न पनि संघले महानगरलाई आग्रह गरेको छ। स्वरोजगार श्रमजीवीहरूलाई राज्यले सम्मान गर्नुपर्नेमा सत्ताको शक्तिको दुरुपयोग गरेर लछारपछार गर्ने, लगानी नै सिध्याइदिने गरी सामान नियन्त्रणमा लिने कार्यको संघले विरोध जनाएको छ। पत्रकार सम्मेलनमा बोल्दै संघका अध्यक्ष माया गुरुङले आफूले नेतृत्व गरेको संगठनमा १८ हजार श्रमिकहरू सदस्य रहेको बताइन्। संघका अनुसार सडकपेटी, गल्ली, बजार, अस्थायी टहरामा श्रम गरेर जीवन चलाउनेहरूको संख्या उपत्यकामा करिब ५० हजार र उनीहरूको आश्रित परिवारसमेत गरी करिब दुई लाख रहेका छन। संघले गत भदौ ३० गते महानगरलाई आफ्नो समस्याबारे ध्यानाकार्षण पत्र बुझाएको जनाएको छ।"
सर्वोच्चले राष्ट्रपतिसँग माग्यो नागरिकता विधेयक प्रमाणीकरण नगर्नुको कारण,"काठमाडौं : सर्वोच्च अदालतले नागरिकता विधेयक प्रमाणीकरण नगर्ने राष्ट्रपति विद्यादेवी भण्डारीको निर्णयविरुद्काे रिटमा कारण देखाउ आदेश जारी गरेको छ । सर्वोच्च अदालतका न्यायाधीश हरिप्रसाद फुयालको एकल इजलासले रिटलाई अग्राधिकार दिँदै राष्ट्रपतिसँग नागरिकता विधेयक प्रमाणीकरण नगर्नुको कारण माग गरेको हो। गत असोज ४ गते नागरिकता विधेयक प्रमाणीकरण गर्नुपर्ने समयसीमा थियो। तर, राष्ट्रपति भण्डारीले नागरिकता विधेयक प्रमाणीकरण गर्न अस्वीकार गरेकी छन्। संघीय संसदका दुवै सदनबाट पारित भएको नागरिकता विधेयक राष्ट्रपतिले प्रमाणीकरण नगरेपछि त्यसविरुद्ध सर्वोच्चमा पाँचजनाले रिट दायर गरेका थिए।"
वडास्तरमै डेंगु परीक्षणको व्यवस्था हुनुपर्छ : नेता सिंह,काठमाडौं : नेपाली कांग्रेसका नेता प्रकाशमान सिंहले सरकारले सबै तहमा डेंगीको परीक्षण र प्रारम्भिक उपचारको आवश्यक व्यवस्था गर्नुपर्ने बताएका छन्। आइतबार काठमाडौंको बानेश्वरस्थित रत्नराज्य स्कुलको विज्ञान प्रयोगशाला हस्तान्तरण कार्यक्रममा नेता सिंहले वडामै डेंगी परीक्षण व्यवस्था मिलाउनुपर्ने बताए। नेता सिंहले आपत्को समयमा सबै मिलेर काम गर्नुपर्ने र यसलाई समाजले लेखाजोखा गर्नुपर्ने धारणा राखे। पैसा कमाउन जनप्रतिनिधि नबनेको भन्दै उनले पदमा बसेर लाभ लिने काम गर्न नहुने जिकिर गरे।नेता सिंहले राम्रो गर्न चाहनेहरुलाई जनताले मौका दिनुपर्ने बताए। उनले युवाहरुलाई स्वरोगजार बनाउनका लागि कांग्रेसको ध्यान केन्द्रीत हुने पनि बताए।
गोरु मारेको आरोपमा पक्राउ,स्याङ्जा : गोरु मारेर फरार भएका ख्यामबहादुर दमै पोखरामा पक्राउ परेका छन्। जिल्ला अदालत स्याङ्जाले १३ महिना पाँच दिनको कैद सजाए तोकेपछि फरार उनी एक वर्षपछि पक्राउ परेका हुन। अर्जुनचौपारी गाउँपालिका ४ का ३१ वर्षीय दमैलाई २०७८ असोज ७ गतेको फैसलाले गोरु मारेको मुद्दामा कैद तोकेको थियो। प्रहरी कार्यालय स्याङ्जाबाट खटिएको प्रहरी अधिकृत सहितको टोलीले पोखरामा लुकीछिपी बसेको अवस्थामा पक्राउ गरी जिल्ला अदालतमा बुझाएपछि कैद भुक्तानका लागि कारागार चलान गरिएको प्रहरी नायव उपरीक्षक रविन्दप्रसाद खनालले जानकारी दिए। आरोपित दमै असोज ६ गते पक्राउ परेका हुन्।
परिवर्तन राई प्रदेश १ को मुख्य महान्यायाधिवक्ता नियुक्त,धरान : प्रदेश १ सरकारको मुख्य न्यायाधिवक्तामा खोटाङका परिवर्तन राई नियुक्त भएका छन् । प्रदेश सरकारको सिफारिसमा प्रदेश१ का मुख्यमन्त्री राजेन्द्रकुमार राईले बिहीबार राईलाई मुख्य न्यायाधिवक्तामा नियुक्त गरेका हुन् । यसअघि मुख्य न्यायाधिवक्ता रहेका भोजराज श्रेष्ठले राजीनामा दिएपछि मुख्यमन्त्री राईले परिवर्तनलाई मुख्य न्यायाधिवक्तामा नियुक्त गरेका हुन् । नवनियुक्त मुख्य न्यायाधिवक्ता राईलाई उच्च अदालत विराटनगरका कायम मुकायम मुख्य न्यायाधीश सत्यमोहन जोशी थारुले सपथ खुवाएका हुन्। मुख्यन्यायाधिवक्ता राईले आइतबार नै पदभार सम्हालेका हुन्। २० वर्षदेखि कानुन व्यसायीको रुपमा काम गरिसकेका राईले एमएलसम्मको अध्ययन गरेका छन् । खोटाङको साकेला गाउँपालिका२ स्थायी घर भएका राई नेकपा एस निकट कानुन व्यवसायी हुन्।
तारिफयोग्य बयालपाटा अस्पताल,"आज पनि नेपालका गाउँबस्तीसम्म त के सहरकै बासिन्दालाई पनि आधारभूत स्वास्थ्य सेवामा सहज पहुँच छैन। गाउँबस्ती पनि दुर्गम र सुदूरका जनताले स्वास्थ्य संस्था देख्न मुस्किल छ। भएका स्वास्थ्य संस्थामा चिकित्सक र स्वास्थ्यकर्मी भेट्न कठिन छ। त्यसमाथि झन् विशेषज्ञ सेवा त परकै कुरा हुने भइगयो। यी मामलामा सुदूरपश्चिम प्रदेशको अछाम जिल्लालाई भाग्यमानी मान्नुपर्छ। त्यहाँको बयालपाटामा अस्पतालमा विशिष्टीकृत सेवा पनि छ। अरू ठाउँका नेपालीलाई आरिस लाग्ने कुरा के भने यो अस्पतालमा उपचार गरेको कुनै शुल्क लाग्दैन। हाम्रो संविधानले समाजवादउन्मुख भनेर लेखेको छ। नेताहरू समाजवाद भनेको स्वास्थ्य र शिक्षामा सहज र निशुल्क पहँुच हो भन्छन्। तर कतै लागू गर्दैनन्। समाजवादका विषयमा नेताहरूको यही परिभाषालाई स्वीकार्ने हो भने बयालपाटाको स्वास्थ्यमा समाजवाद आएको मान्नुपर्छ। अस्पताल सरकारी स्वामित्वमा त्यसरी निःशुल्क सेवा दिने बनेको चाहिँ होइन। अमेरिकामा बस्ने नेपाली र त्यहींका चिकित्सकहरूको पहलमा स्थापित हेल्थ न्याय संस्थाले बयलापाटाको अस्पतालमार्फत स्वास्थ्य सेवामा कायापलट गरेको हो। बयालपाटा अस्पतालमा हाडजोर्नीका विशेषज्ञ चिकित्सक नै छन्। त्यो पनि क्यान्सरसमेत उपचार गर्न सक्ने चिकित्सक मन्दीप पाठक। उनी र अरू मेडिकल अफिसरको सेवा छ त्यहाँ। सयभन्दा बढी स्वास्थ्यकर्मीको सेवा छ। त्यसैले त अछामका मात्रै नभई अन्तबाट पनि बिरामी पुग्छन्। काठमाडौंमै नभएको हाडजोर्नीको उपचार विशेषज्ञ चिकित्सकले बयालपाटामै गरिदिएको उदाहरण छन्। गएको आर्थिक वर्ष ७ सय ५० वटा हाडजोर्नीको शल्यक्रिया त्यसै त्यहाँ भएको होइन। चिकित्सकको दक्षता र बिरामीमा भएको सफलताको कडी हो, त्यो संख्या। यसै पनि स्थापनाको डेढ दसकमै ८ लाख बिरामीको निःशुल्क उपचार चानचुने कुरा होइन। यो बयालपाटावासी र सुदूरपश्चिमका लागि गौरवको विषय हो, जुन वास्तवमै तारिफयोग्य छ। अधिकांश नेपालीलाई मुख्य पिरलो भनेकै बिरामी परेर अस्पताल जानै नपरोस् भन्ने हो। एक त गतिलो उपचारै पाइन्न। सरकारी अस्पतालको सेवा न सजिलै पाइन्छ, न सबै ठाउँमा सरकारी अस्पताल छन् न भएका सरकारी अस्पतालमा सबैथरी सेवा पाइन्छ। जानुपर्छ त निजीमै। तर निजी यति महँगा छन् कि सानातिना उपचारमै पनि लाखौं खर्च हुन्छ। ठूलो रोग लाग्यो भने त घरखेतै बेचेर पैसा खर्चनुपर्छ। घरखेत नहुने नेपालीले ज्यानकै आस मार्नुपर्छ। यस्तो सरकारकै उदासीनताका कारण भइरहेको छ। सरकार स्वास्थ्य सेवा सुधार्न कदाचित संवेदनशील छैन। कत्ति पनि गम्भीर छैन। नेताहरू बिरामी हुँदा विदेशको अस्पताल पुग्छन् उपचार गर्न। जनताका छोराछोरीको ज्यान उनीहरूका निम्ति भर्सेला परोस् यो जे होस् कुनै मतलब छैन। बयालपाटा अस्पताल गैरसरकारी संस्थाले निःशुल्क गर्न सम्भव छ भने तर उसले विस्तारै हात झिक्न लाग्दा अब अस्पतालै बिरामी पर्ने चिन्ता पो उब्जियो। सरकारले सके पूरै स्वास्थ्य सेवा निःशुल्क गर्नुपर्छ। तत्काल सम्भव नभए स्वास्थ्यको बजेट बढाउँदै लैजाने र आधारभूत स्वास्थ्य सेवाको पहुँच सबै नेपालीकहाँ पुर्याउनु पर्छ। उपचार सेवालाई निःशुल्क बनाउँदै लैजाने दिशामा सरकार लाग्नुपर्छ। स्वास्थ्य बिमाजस्ता कार्यक्रम ल्याएर केही प्रयत्न गर्न खोजिएको छ, तर बिमा सबैतिर छैन। भएको ठाउँ र सहरहरूमा त्यो प्रभावकारी हुन सकेको छैन। सबै अस्पतालमा बिमाले काम गर्दैन। उल्टै स्वास्थ्य बिमाबाट सरकारले दायित्व मुक्त हुन प्रयत्न गरेको छ। जुन उल्टो बाटो हो। सरकारी स्वास्थ्य बिमा ७७ जिल्लामै लागू हुनुपर्छ र सबै सरकारी तथा निजी अस्पतालमा लागू हुनुपर्छ। सरकारी स्वास्थ्य संस्था तथा अस्पतालको संख्या र तिनको स्तर वृद्धि गरिनुपर्छ। त्यसो भएमात्रै सरकारले बयालपाटा अस्पतालबाट शिक्षा लिएको ठहर्छ। लिनुपर्नेचाहिँ त्यही शिक्षा हो।"
लगानीयोग्य पुँजी बढ्ने संकेत,"काठमाडौं : लामो समयदेखि लगानीयोग्य पुँजी अभावमा गुज्रिएका अधिकांश बैंक तथा वित्तीय संस्थाहरूले स्रोत बढ्ने अपेक्षासहित असोजमा निक्षेपको ब्याजदर बढाए। अघिल्लो महिनाको तुलनामा थप १ प्रतिशत बिन्दुले निक्षेपको ब्याजदर बढाएका छन्। गत चैत महिनादेखि स्थिर रहेको निक्षेपको ब्याजदर असोजमा आएर बढ्यो। नेपाल बैंकर्स संघको सञ्चालक समितिको बैठकबाटै असोजमा ब्याजदर वृद्धि गर्ने निर्णय भएको थियो। तर, बैंकहरूले केन्द्रीय बैंकले ब्याजदर सिमामा रहेर बढाउनुपर्ने बाध्यता छ। किनभने राष्ट्र बैंकले बैंक तथा वित्तीय संस्थालाई निक्षेपको ब्याजदर निर्धारण गर्न सीमा तोकेको छ। सो सीमाअनुसार बैंकहरूले ब्याजदर बढाउँदा वा घटाउँदा अघिल्लो महिना प्रकाशन गरेको अधिकतम ब्याजदरको औसत तथा न्यूनतम ब्याजदर (कल निक्षेपबाहेक)को औसतमा बढीमा १० प्रतिशतले मात्रै परिवर्तन गरी ब्याजदर निर्धारण गर्न पाउने व्यवस्था छ। सोहि व्यवस्थाअनुसार बैंकले ब्याजदर निर्धारण गरेको संघका कार्यकारी निर्देशक अनिल शर्माले बताए। वाणिज्य बैंकहरूले साधारण वचतको ब्याजदरमा पनि सुधार गरेका छन्। अधिकांशले साधारण बचत खातामा ९१३ प्रतिशतसम्म दिएका छन् भने केहीले ७१३ प्रतिशतसम्म दिएका छन्। यद्यपि मुद्दती निक्षेपको ब्याजदर व्यक्तिगततर्फ अधिकांशले १२१३ प्रतिशत र संस्थागततर्फ १०१३ प्रतिशतसम्म ब्याजदर निर्धारण गरेका छन्। बैंकको ब्याजदर बढेसँगै बैंकिङ प्रणालीमा निक्षेप बढ्ने र लगानीमा सहज हुनसक्ने अपेक्षा गरिएको छ। यद्यपि भदौ मसान्ततिरै आएर बैंकको निक्षेपमा भने सुधार भएको छ। बैंकर्स संघले मंगलबार सार्वजनिक गरेको तथ्यांकअनुसार भदौ अन्तिम साता मात्रै ४१ अर्ब रुपैयाँले निक्षेप बढेर कुल निक्षेप ४४ खर्ब ८६ अर्ब रुपैयाँ पुगेको छ। अझ साउन महिनाको तुलनामा भदौमा ५३ अर्ब रुपैयाँले निक्षेप वृद्धि भएको संघले बताएको छ। गत साउन मसान्तसम्म कुल निक्षेप ४४ खर्ब ३३ अर्ब रुपैयाँमा सिमित थियो। वाणिज्य बैंकहरूले भदौ अन्तिम साता निक्षेपमा सुधार गर्न सफल रहेको नेपाल बैंकर्स संघका कार्यकारी निर्देशक अनिल शर्मा समेत बताउँछन्। उनका अनुसार पछिल्लो समय निक्षेपमा भएको सुधार सरकारले दसैंलक्षित गरेर तलव तथा पेश्की रिलिज गरेकाले पनि बैंकहरूको निक्षेप बढेको फिगर देखिएको हो। सरकारले अहिले दसैंका लागि तलव, भत्ताको निकासा गरेकाले बैंकिङ प्रणालीमा निक्षेप बढेको छ। तर, अब दशैं लगायतका चाडपर्वमा खर्च बढ्छ। यद्यपि बैंकहरूले निक्षेपको ब्याजदर पनि केन्द्रीय बैंकको नियममा रहेर असोजमा बढाएका छन्। निक्षेप बढ्ने अपेक्षा नै हो, उनले भने। बैंकहरूले निक्षेप संकलनमा जोड दिन ब्याज बढाए पनि सरकारले मंसिरमा घोषणा गरेको चुनाव, अझ दसैं, तिहारमा रकम बाहिरिन सक्छ। चाडपर्वको खर्चका लागि व्यवसायीले लगानी गर्न र आम ग्राहकले किनमेलमा खर्च गर्ने प्रणालीबाट अझै पैसा बाहिरिने अनुमान छ। समग्रमा वाणिज्य बैंकको निक्षेप बढे पनि भदौसम्ममा आधा दर्जन बैंकको साउनको तुलनामा निक्षेप वृद्धि भने घटेको छ। जसमा सानिमा बैंकको ३४० प्रतिशतले घटेर कुल १ खर्ब ५१ अर्ब ४१ करोडमा सिमित छ। यस्तै, नेपाल क्रेडिट एण्ड कमर्सको २०६ प्रतिशतले घटेर १ खर्ब २८ अर्ब छ। यसैगरी क्रमशः सेञ्चुरीको १४८ प्रतिशतले घटेर ९५ अर्ब, प्रभु बैंकको १०५ प्रतिशतले घटेर १ खर्ब ६८ अर्ब, सिभिल बैंकको ०६५ प्रतिशतले घटेर ९२ अर्ब र सिद्धार्थको ०६१ प्रतिशतले घटेर १ खर्ब ९५ अर्ब रुपैयाँ निक्षेप रहेको छ। यद्यपि यस अवधिमा यस बाहेकका २० वटा वाणिज्य बैंकको निक्षेप वृद्धिमा सुधार भएको छ। सबैभन्दा बढी राष्ट्रिय वाणिज्य बैंकको निक्षेप वृद्धि भएको छ। सो बैंकको साउनको तुलनामा १५४५ प्रतिशले बढेर कुल २ खर्ब ५६ अर्ब रुपैयाँ निक्षेप संकलन भएको छ। तर, हालसम्म सबैभन्दा बढी निक्षेप नबिल बैंकको छ। नबिलको कुल निक्षेप ३ खर्ब ३१ अर्ब ३६ करोड छ। यसपछि एनआईसी एसियाको ३ खर्ब ८ अर्ब ९२ करोड रुपैयाँ निक्षेप संकलन भएको छ। बैंकहरूको निक्षेपमा सुधार भएसँगै कर्जा प्रवाह क्षमता पनि क्रमशः बढ्दै गएको छ। वाणिज्य बैंकहरूले साउनको तुलनामा भदौमा कर्जा प्रवाह १३ अर्ब रुपैयाँले बढाएर कुल ४१ खर्ब ९० अर्ब रुपैयाँ पुर्याएका छन्। गत साउन मसान्तसम्म कुल कर्जा ४१ खर्ब ७७ अर्ब रुपैयाँ पुगेको थियो। हालसम्म सबैभन्दा बढी कर्जा लगानी नबिल बेंकले गरेको छ। यसले ३ अर्ब ११ अर्ब ४३ करोड रुपैयाँ लगानी गरेको छ। यसपछि ग्लोबल आईएमई बैंकले २ खर्ब ७५ अर्ब १७ करोड र एनआईसी एसियाले २ खर्ब ७१ अर्ब ३२ करोड लगानी गरेको छ। यसपछि राष्ट्रिय वाणिज्य बैंकको २ खर्ब २८ अर्ब २७ करोड लगानीमा रहेको छ। यसबाहेक २४ ओटा बैंकको लगानी २ खर्बभन्दा कमको रहेको बैंकर्स संघको तथ्यांकमा उल्लेख छ।"
तारिफयोग्य बयालपाटा अस्पताल,"आज पनि नेपालका गाउँबस्तीसम्म त के सहरकै बासिन्दालाई पनि आधारभूत स्वास्थ्य सेवामा सहज पहुँच छैन। गाउँबस्ती पनि दुर्गम र सुदूरका जनताले स्वास्थ्य संस्था देख्न मुस्किल छ। भएका स्वास्थ्य संस्थामा चिकित्सक र स्वास्थ्यकर्मी भेट्न कठिन छ। त्यसमाथि झन् विशेषज्ञ सेवा त परकै कुरा हुने भइगयो। यी मामलामा सुदूरपश्चिम प्रदेशको अछाम जिल्लालाई भाग्यमानी मान्नुपर्छ। त्यहाँको बयालपाटामा अस्पतालमा विशिष्टीकृत सेवा पनि छ। अरू ठाउँका नेपालीलाई आरिस लाग्ने कुरा के भने यो अस्पतालमा उपचार गरेको कुनै शुल्क लाग्दैन। हाम्रो संविधानले समाजवादउन्मुख भनेर लेखेको छ। नेताहरू समाजवाद भनेको स्वास्थ्य र शिक्षामा सहज र निशुल्क पहँुच हो भन्छन्। तर कतै लागू गर्दैनन्। समाजवादका विषयमा नेताहरूको यही परिभाषालाई स्वीकार्ने हो भने बयालपाटाको स्वास्थ्यमा समाजवाद आएको मान्नुपर्छ। अस्पताल सरकारी स्वामित्वमा त्यसरी निःशुल्क सेवा दिने बनेको चाहिँ होइन। अमेरिकामा बस्ने नेपाली र त्यहींका चिकित्सकहरूको पहलमा स्थापित हेल्थ न्याय संस्थाले बयलापाटाको अस्पतालमार्फत स्वास्थ्य सेवामा कायापलट गरेको हो। बयालपाटा अस्पतालमा हाडजोर्नीका विशेषज्ञ चिकित्सक नै छन्। त्यो पनि क्यान्सरसमेत उपचार गर्न सक्ने चिकित्सक मन्दीप पाठक। उनी र अरू मेडिकल अफिसरको सेवा छ त्यहाँ। सयभन्दा बढी स्वास्थ्यकर्मीको सेवा छ। त्यसैले त अछामका मात्रै नभई अन्तबाट पनि बिरामी पुग्छन्। काठमाडौंमै नभएको हाडजोर्नीको उपचार विशेषज्ञ चिकित्सकले बयालपाटामै गरिदिएको उदाहरण छन्। गएको आर्थिक वर्ष ७ सय ५० वटा हाडजोर्नीको शल्यक्रिया त्यसै त्यहाँ भएको होइन। चिकित्सकको दक्षता र बिरामीमा भएको सफलताको कडी हो, त्यो संख्या। यसै पनि स्थापनाको डेढ दसकमै ८ लाख बिरामीको निःशुल्क उपचार चानचुने कुरा होइन। यो बयालपाटावासी र सुदूरपश्चिमका लागि गौरवको विषय हो, जुन वास्तवमै तारिफयोग्य छ। अधिकांश नेपालीलाई मुख्य पिरलो भनेकै बिरामी परेर अस्पताल जानै नपरोस् भन्ने हो। एक त गतिलो उपचारै पाइन्न। सरकारी अस्पतालको सेवा न सजिलै पाइन्छ, न सबै ठाउँमा सरकारी अस्पताल छन् न भएका सरकारी अस्पतालमा सबैथरी सेवा पाइन्छ। जानुपर्छ त निजीमै। तर निजी यति महँगा छन् कि सानातिना उपचारमै पनि लाखौं खर्च हुन्छ। ठूलो रोग लाग्यो भने त घरखेतै बेचेर पैसा खर्चनुपर्छ। घरखेत नहुने नेपालीले ज्यानकै आस मार्नुपर्छ। यस्तो सरकारकै उदासीनताका कारण भइरहेको छ। सरकार स्वास्थ्य सेवा सुधार्न कदाचित संवेदनशील छैन। कत्ति पनि गम्भीर छैन। नेताहरू बिरामी हुँदा विदेशको अस्पताल पुग्छन् उपचार गर्न। जनताका छोराछोरीको ज्यान उनीहरूका निम्ति भर्सेला परोस् यो जे होस् कुनै मतलब छैन। बयालपाटा अस्पताल गैरसरकारी संस्थाले निःशुल्क गर्न सम्भव छ भने तर उसले विस्तारै हात झिक्न लाग्दा अब अस्पतालै बिरामी पर्ने चिन्ता पो उब्जियो। सरकारले सके पूरै स्वास्थ्य सेवा निःशुल्क गर्नुपर्छ। तत्काल सम्भव नभए स्वास्थ्यको बजेट बढाउँदै लैजाने र आधारभूत स्वास्थ्य सेवाको पहुँच सबै नेपालीकहाँ पुर्याउनु पर्छ। उपचार सेवालाई निःशुल्क बनाउँदै लैजाने दिशामा सरकार लाग्नुपर्छ। स्वास्थ्य बिमाजस्ता कार्यक्रम ल्याएर केही प्रयत्न गर्न खोजिएको छ, तर बिमा सबैतिर छैन। भएको ठाउँ र सहरहरूमा त्यो प्रभावकारी हुन सकेको छैन। सबै अस्पतालमा बिमाले काम गर्दैन। उल्टै स्वास्थ्य बिमाबाट सरकारले दायित्व मुक्त हुन प्रयत्न गरेको छ। जुन उल्टो बाटो हो। सरकारी स्वास्थ्य बिमा ७७ जिल्लामै लागू हुनुपर्छ र सबै सरकारी तथा निजी अस्पतालमा लागू हुनुपर्छ। सरकारी स्वास्थ्य संस्था तथा अस्पतालको संख्या र तिनको स्तर वृद्धि गरिनुपर्छ। त्यसो भएमात्रै सरकारले बयालपाटा अस्पतालबाट शिक्षा लिएको ठहर्छ। लिनुपर्नेचाहिँ त्यही शिक्षा हो।"
"धनीपुर्जा छ, छैन स्वामित्व","धनकुटा : साँगुरीगढी गाउँपालिका८ तातोपानी धनकुटाका नन्दकुमार राईको नाममा भएको लालपुर्जामा ४ रोपनी जग्गा उल्लेख छ। उक्त जग्गाभित्र बाँसको भाटाले बारेको दुईकोठे घर बनाएका छन्। घर छेउमै त्यस्तै भान्सा घर पनि छ। घरदेखि तल्लो क्षेत्रमा खेत छ। खेतमा धान लहलहाएको छ। तर, उनीसँग लालपुर्जा भए पनि स्वामित्व भने छैन। नक्सापास प्रमाणीकरणको श्रेस्ता पनि उनले पाएका छैनन्। आफूसँग जग्गाको लालपुर्जा भए पनि मालपोत कार्यालयमा मोठश्रेस्ता र नापी कार्यालयबाट नक्सा प्रमाणीकरण नभएको कारण स्वामित्वमा आउन नसकेको नन्दकुमार बताउँछन्। जग्गाको तिरो तिर्न नपाएको पनि उनको गुनासो छ। मोठश्रेस्ता र नक्सा प्रमाणीकरण नहुँदा आफ्नो जग्गा पनि बिरानो भएको उनले बताए। २०४७ सालमा उनी छिन्ताङबाट परिवारसहित यस क्षेत्रमा बसाइँ सरेर पुगेका हुन्। २४ वर्षअघि २०५५ सालमा गठित सुकुम्बासी समाधान आयोगले उनलाई ४ रोपनी जग्गा भएको लालपुर्जा बाँडेको थियो। आयोगले लालपुर्जा हातमा थमाइदिँदा धेरै खुसी लागेको थियो उनले भने, पछि मात्रै थाहा भयो। लालपुर्जा मात्रै हातमा आएछ। अड्डामा श्रेस्ता तथा नक्सा प्रमाणीकरण भएको रैनछ। यो कुरा थाहा पाउँदा आफूलाई धेरै दुःख लागेको उनी बताउँछन्। उनका सात जनाको परिवार छ। परिवारको सबै जना खेतीपातीमै निर्भर छन्। सोही गाउँका खड्गबहादुर कार्कीको अवस्था पनि नन्दकुमारको भन्दा कम छैन। लालपुर्जा भएर पनि स्वामित्व नहुँदा आफू अहिले पनि सुकुम्बासी नै भएको खड्गबहादुर बताउँछन्। ०५५ सालमा गठित आयोगले तातोपानी गाउँका २६ जना सुकुम्बासीलाई प्रतिव्यक्ति चार रोपनीका दरले जग्गा वितरण गरेको थियो। २०५७ सालमा जिल्ला सदरमुकाममा आयोजित कार्यक्रममा जग्गाको लालपुर्जा वितरण गरिएको गंगाबहादुर खुलालले बताए। गंगाबहादुरले त चार रोपनी जग्गाको लालपुर्जा पाए पनि हालसम्म भोगचलन गर्न पाएका छैनन्। उनको जग्गामा अरूले नै खेतीपाती गरी कमाइ खाइरहेका छन्। नक्सा प्रमाणीकरणको श्रेस्ता नहुँदा भोगचलन गर्ने आधार भएन। अर्कै व्यक्तिले भोगचलन गरेको उनी बताउँछन्। लालपुर्जा मेरो नामको छ, उनले भने, खेतीपाती अर्कैले गर्छन् तर, उनले भने आफ्नो नामको जग्गाको तिरो विगत वर्षदेखि नै तिरो तिर्दै आइरहेका छन्। उनले भने, कुनै दिन आफ्नो होला भन्ने आश छ। हामी आसमै बाँचिरहेका छौं। नरबहादुर खदाल पनि यस्तै समस्यमा परेका छन्। घरमा लालपुर्जा छ। स्वामित्व छैन। जग्गाको स्वामित्व कहिले पाइएला भन्ने आसमा रहेको उनी बताउँछन्। स्वामित्वका लागि धेरै पटक सरकारी कार्यालय धाए पनि पार लगाउन नसकेको उनले गुनासो गरे। जग्गाको नक्सा प्रमाणीकरणका लागि सुकुम्बासी समस्या समाधान आयोग धनकुटामा निवेदन दिएको उनी बताउँछन्। धनीपुर्जा भए पनि स्वामित्व नपाएका साँगुरीगढी गाउँपालिका८ तातोपानी धनकुटाका गंगाबहादुर खुलाल, सनिता राई र नन्दकुमार राई। तस्बिर : हरिबहादुर लम्जेल एक साताअघि आयोगका पदाधिकारीहरू स्थलगत निरीक्षणका लागि तातोपानी गाउँ पुगेका थिए। अब चाहिँ नक्सा प्रमाणीकरण भएर स्वामित्व आउँला भन्ने आस पलाएको उनले बताए। विगतका आयोगबाट सुकुम्बासीलाई लालपुर्जा वितरण गरिए पनि सरकारी निकाय नापी कार्यालयमा मोठश्रेस्ता र मालपोत कार्यालयबाट नक्सा प्रमाणीकरण नहुँदा त्यो बेला जग्गाको लालपुर्जा पाएका सुकुम्वासीले स्वामित्व लिन नपाएको राष्ट्रिय भूमि आयोग जिल्ला समिति धनकुटाका विज्ञ सदस्य रमेश श्रेष्ठले बताए। तातोपानी क्षेत्रमा २६ जना सुकुम्बासी घरपरिवार जग्गाको लालपुर्जा पाएका थिए। तीमध्ये २२ घरपरिवारले मोठश्रेस्ता कायम र नक्सा प्रमाणीकरणका लागि निवेदन दिएका छन्। गत भदौ २८ गते मंगलबार जिल्ला राष्ट्रिय भूमि आयोग जिल्ला समितिका अध्यक्ष बलबहादुर राई, समिति सदस्य डिल्लीराम राई, विज्ञ सदस्य रमेश श्रेष्ठ, जिल्ला समन्वय अधिकारी सफल पोर्तेल, मालपोत तथा नापी शाखाका कर्मचारी तथा प्राविधिक र साँगुरीगढी गाउँपालिकाका अध्यक्ष जितेन्द्र राई, प्रमुख प्रशासकीय अधिकृत मनोजकुमार ठाकुरलगायत प्राविधिक टोली ती क्षेत्रमा स्थलगत रूपमा पुगेर निरीक्षण गरेको थियो। सुकुम्बासी समस्यालाई समाधान गर्न विगतमा गठित आयोग, कार्यदल, समितिलगायतले वितरण गरेको जग्गाका बारेमा उनीहरूको जोतभोग, भोगचलन, विवाद तथा सम्बन्धित पक्षहरूले त्यो जग्गा प्रयोग गरेको छ कि छैन भन्ने कुराको स्थलगत अवलोकनका लागि टोली त्यहाँ स्थलगत रूपमा त्यहाँ पुगेको उनले बताए। राष्ट्रिय भूमि आयोग जिल्ला समिति धनकुटाका अध्यक्ष बलबहादुर राईले तत्कालीन सुकुम्बासी आयोगबाट लालपुर्जा वितरण भए पनि मालपोत कार्यालयमा मोठश्रेस्ता कायम र नापी कार्यालयबाट नक्सा प्रमाणीकरण नहुँदा लालपुर्जा भएर पनि त्यहाँका २६ घरपरिवारले जग्गाको स्वामित्व लिन नपाएको बताए। उनका अनुसार अध्ययन तथा खोज गर्दै जाँदा तातोपानीका सुकुम्बासीलाई वितरण गरिएको जग्गा गौचरणका रूपमा स्रेस्ता कायम भएको रहेछ। गौचरण हुनुअघिदेखि त्यहाँ बस्ती बसेको रहेछ। सुकुम्बासी समस्या समाधान आयोगका कार्यदेशको संगालो पुस्तकमा उल्लेख भएअनुसार २०५५ साल असार १ गतेको बसेको मन्त्रिपरिषद् बैठकले साविकमा सार्वजनिक जनिएका तर हाल सार्वजनिक प्रयोगमा नआई हाल बाधा विरोध र विवाद नभई भोगचलन गरी राखेका जग्गाहरू वितरण गरिनेछ भनी निर्णय गरेको थियो। सोही निर्णयअनुसार तातोपानीको जग्गा सुकुम्बासीलाई वितरण गरिएको अध्ययनको क्रमम देखिएको उनको भनाइ छ। तर, जग्गा वितरण भए पनि मोठश्रेस्ता र नक्सा प्रमाणीकरण छुटेको उनको भनाइ छ। भूमि आयोग जिल्ला समितिले लालपुर्जा भए पनि स्वामित्व नभएकाहरूका लागि गत वैशाखमा स्थानीय तह निर्वाचन हुनुभन्दा अघि ३५ दिने सूचना प्रकाशन गरेको थियो। सोही सूचनालाई आधार मान्दै समितिको सचिवालयमा १ सय ३२ जनाले निवेदन पेस गरेका थिए। निवेदन दिनेमध्ये ७९ जनाको मोठश्रेस्ता कायम भएको छैन। भने ५३ जनाको मोठश्रेस्ता कायम छ। मालपोत कार्यालयमा मोठश्रेस्ता कायम भए पनि नापी कार्यालयमा नक्सा प्रमाणीकरण भएको छैन। सात गाउँपालिकामध्ये पाँच गाउँपालिकाका सुकुम्बासी घरपरिवारबाट निवेदन परेको छ। दुई गाउँपालिकाबाट निवेदन शून्य छ। निवेदन दिनेमध्ये सबैभन्दा बढी साँगुरीगढी गाउँपालिकाका ४४ घरपरिवारको निवेदन परेको छ। त्यस्तै छथरजोरपाटी गाउँपालिकाको २५, पाख्रिवास नगरपालिकाको २८, धनकुटा नगरपालिकाको १६ र चौबीसे गाउँपालिकाको १९ घरपरिवारको निवेदन परेको जिल्ला अध्यक्ष बलबहादुर राईले बताए। स्वामित्व नभएको जग्गाको गाउँपालिकामा बुझाएको सम्पत्ति कर बुझाएको रसिद। साँगुरीगढी गाउँपालिकाको ४४ मध्ये २२ जनाको मोठश्रेस्ता कायम भएको छैन। भने २२ जनाको कायम छ। छथरजोरपाटीको २५ मध्ये १७ जनाको मोठश्रेस्ता कायम छैन भने ८ जनाको छ। त्यस्तै पाख्रिवास नगरपालिकाको पनि २८ मध्ये १० जनाको मात्रै कायम छभने १८ जनाको मोठश्रेस्ता कायम भएको छैन। धनकुटा नगरपालिकाको पनि १६ निवेदनमध्ये ३ घरपरिवारको मात्रै मोठश्रेस्ता छ। बाँकी १३ जनाको छैन। त्यस्तै चौबीसे गाउँपालिकाको पनि ९ जनाको मोठश्रेस्ता कायम भएको छैन। १० जनाको छ। यस गाउँपालिकाबाट १९ जना सुकुम्बासी परिवारले निवेदन दिएका छन्। अहिले निर्वाचन आयोगले सार्वजनिक सूचना प्रकाशन गर्दै स्थलगत निरीक्षणलगायत कार्य गर्न स्थगित गरेको छ। निवेदन परेका कागजपत्र छानबिनको काम भइरहेको छ। लालपुर्जा भएर पनि स्वामित्व नपाएकाहरूको वास्तवित तथ्यांक छैन। कतिले निवेदन दिएका छन्। कतिले दिएका छैनन्। विज्ञ सदस्य श्रेष्ठका अनुसार जिल्लामा चारपाँच सय जना भए पनि निवेदन न्यून परेको उनले बताए। भूमि आयोग जिल्ला समिति धनकुटाका अध्यक्ष बलबहादुर राईले स्थगित कार्य फुकुवा हुनेबित्तिकै लालपुर्जालाई जोतभोग र प्रमाणको आधारमा कार्यान्वयनको निर्णय गर्ने बताए। लालपुर्जा भए पनि स्वामित्व नभएका जग्गाधनीले भोगचलन गर्दै आइरहेको पाइएको साँगुरीगढी गाउँपालिका अध्यक्ष जितेन्द्र राईले बताए। स्वामित्व नहुँदा अधिकांशले तिरो तिर्न पाएका छैनन्। उद्यम गर्न उपयोग गर्न पाएका छैनन्। राष्ट्रिय भूमि आयोग जिल्ला समितिसँग समन्वय गरी चाँडै समाधान गाउँपालिकाले दिने उनको भनाइ छ। राष्ट्रिय भूमि आयोग जिल्ला समितिको नेतृत्वमा स्थलगत निरीक्षण गर्न पुगेको प्राविधिक टोली। यता राष्ट्रिय भूमि आयोग जिल्ला समिति धनकुटाका सदस्यसचिवसमेत रहेका नापी कार्यालय धनकुटाका प्रमुख मिथिलेश यादवले बिगतमा सुकुम्बासीलाई वितरण गरिएको जग्गा मोठश्रेस्ता कायम तथा नक्सा प्रमाणीकरण नहुनुको कारण धेरै रहेको बताउँछन् विगतका सुकुम्बासी आयोगले गरेको निर्णय नै भेटिएको छैन, उनले भने, निर्णयको कागजात नहुँदा कुन आधारमा प्रमाणीकरण गर्नु जसको कारण समस्या भइरहेको छ। उनका अनुसार पुरानो लालपुर्जामा जग्गाको नक्सा प्रमाणीकरण छैन। कित्ताकाट भएको छैन। धेरै अधुरा कामहरू बाँकी छन्। पुराना कागजात भेटिएको भए आधार हुन्थ्यो। सोही आधारमा मोठश्रेस्ता तथा नक्सा प्रमाणीकरण हुन्थ्यो। निर्णय खोजी गर्दा मालपोत कार्यालयमा भेटिएन। राष्ट्रिय भूमि आयोग जिल्ला समितिले मालपोतलाई पत्र काट्दा पनि फेला परेन भन्ने जवाफ आएको उनी बताउँछन्। अहिले निर्वाचनले सबै काम रोकिएको छ। काम ठप्प छन्। सबै निवेदकहरूको स्थलगत रूपमा वास्तविकता बुझेर केन्द्रमा पठाउँछौं। केन्द्रबाट निर्णय हुँदा मात्रै निवेदन गर्ने सुुकुम्वासी घरपरिवारले स्वामित्व पाउँछन्। विगतका आयोगले गरेको निर्णय फेला परेको भए हामीले दिने आधार हुन्थ्यो। अब केन्द्रको मात्रै भर हुन्छ। त्यो बेलाको डकुमेन्ट फेला नपर्दा काम गर्न गाह्रो भएको उनको भनाई छ। लालपुर्जा औपचारिक रूपमा दिइसकेपछि मालपोतमा एक प्रतिश्रेस्ता राख्नुपर्छ। भोलि कहिकतै खोज्नु पर्यो। स्रेस्ता त राख्नुपर्यो। मोठ स्रेस्ताको एक प्रतिजग्गा धनीसँग र एक प्रतिमातपोत कार्यालयमा हुन्छ। त्यो स्रेस्ता त्यसरी राख्नु भनेको मोठ कायम गर्नु हो। मोठ कायम नहुनु भनेको काम अधुरो रहनु हो। नापीको औपचारिकमा रूपमा नक्सा प्रमाणीकरण हुनु राम्रो हो। नक्सा कायम हुन्थ्यो। मालपोतमा मोठश्रेस्ता कायम र नापीमा नक्सा प्रमाणीकरण हुनुपर्छ। विगतका आयोगले वितरण गरेको लालपुर्जाको मोठश्रेस्ता र नक्सा प्रमाणीकरण कार्य अधुरो रहेको उनी बताउँछन्।"
एमालेकै पालामा रेल र राजमार्ग अगाडि बढ्यो,"जनकपुरधाम : एमाले अध्यक्ष केपी शर्मा ओलीले आफ्नै नेतृत्वको सरकारले रेल र हुलाकी राजमार्गको काम द्रुत गतिमा अगाडि बढाएको बताएका छन्। पार्टी प्रवेश कार्यक्रममा आएका ओलीले जनकपुरधामबाटमहिनाथपुरसम्मको रेलको यात्रा गर्दै रेलको काम र हुलाकी राजमार्गको काम आफ्नै पालामा द्रुत गतिमा अगाडि बढाउन लागेको बताएका हुन्। शनिबार धनुषाको विदेह नगरपालिकास्थित तीनकौरियामा आयोजित पार्टीको बृहत् जनसभा एवं पार्टी प्रवेश कार्यक्रमलाई सम्बोधन गर्दै उनले ओलीले भने, आज हामी ट्रेनमा बसेर आरामदायी यात्रा गर्न सकिरहेका छौं। खुसी नलाग्ने कुरै भएन। यो अत्यन्तै खुसीको कुरा हो। यो हाम्रो रेल हो। त्यसैले धेरै खुसी छु। अध्यक्ष ओलीले एमाले सरकार बनेपछि मात्र यस्तो विकासका नमुनाहरूले देशमा गति लिएको दाबी गरे। हामीले हुलाकी राजमार्ग बनायौं। कोसी मरिन डाइभर्सन बनायौं, ओलीले भने, अहिले १ लाख ८५ हजार मधेसको जमिन सिचाइँमा सदुपयोग भइरहेको छ। देशले यो सबै उपलब्धि एमालेकै सरकारको पालामा पाएको हो। अध्यक्ष ओलीले सघन सहरी विकास कार्यक्रम, जनकपुर ढल विकास आयोजनालगायतका थुप्रै कार्यक्रमहरू ल्याएर देश विकासको हिसाबले देशमा टेवा पुगेको दाबी गरे। आसन्न प्रतिनिधि र प्रदेशसभाको निर्वाचनमा दल परिवर्तन गर्ने होडबाजी चलिरहँदा लोसपा संसदीय दलका प्रमुख सचेतक उमाशंकर अरगरिया एमाले प्रवेश गरेका छन्। लोकतान्त्रिक समाजवादी पार्टी नेपालका प्रमुख सचेतक उमाशंकरलाई एमालेमा अध्यक्ष केपी शर्मा ओलीले स्वागत गरे। शनिबार धनुषाको बिदेह नगरपालिका तीनकौरियामा एमालेले आयोजना गरेको पार्टी प्रवेश कार्यक्रममा ओलीले सचेतक अरगरियासहित सयौंको संख्यामा कार्यकर्ताहरूलाई एमाले प्रवेश गराएको हो। एमाले प्रवेश गरेका अरगरिया धनुषा निर्वाचन क्षेत्र २ बाट २०७४ सालको प्रतिनिधिसभा निर्वाचनमा तत्कालीन संघीय समाजवादी पार्टीबाट प्रतिनिधिसभा सदस्यमा निर्वाचित भएका थिए। ओली रेल चढ्दा एक घण्टा ढिला गुड्यो एमाले अध्यक्ष ओलीका लागि दैनिक जनकपुरधामजयनगर रेल सेवा एक घण्टा ढिला गुडाइएको छ। पार्टी प्रवेश कार्यक्रममा सहभागी हुन आएका ओली रेलमा चढेर जाने भएपछि निर्धारित समयभन्दा एक घण्टा ढिलो रेल जनकपुरधामबाट जयनगरका लागि गुडाइएको हो। दैनिक ११ बजे रेल जयनगरका लागि खुले पनि शनिबार ओलीका कारण एक घण्टा ढिलो अर्थात् १२ बजे मात्र गुडाइएको हो। नेपाल रेल्वे कम्पनीका महाप्रबन्धक निरञ्जन झाले पूर्वप्रधानमन्त्री ओलीले रेलमा चढ्ने बताइए पनि प्राविधिकका कारणबस प्लेन ढिला भएकोले रेल पनि उनकै लागि केही समय रोक्न अनुरोध गरेपछि अन्य यात्रुहरूसँग सोधेरै रोकेको प्रतिक्रिया दिए। रेलमा यात्रा गर्ने क्रममा अध्यक्ष ओली तथा एमालेका नेता कार्यकर्ताहरूले एसी बगीको ५६ र जेनरल बगीको ८६ वटा गरी कुल १४२ वटा टिकट काटेका थिए।"
निर्वाचनमा उम्मेदवारले गरेको खर्च विवरण सार्वजनिक हुनुपर्छ : सूचना आयोग,"काठमाडौं :राष्ट्रिय सूचना आयोगले निवार्चन सम्पन्न पछि उम्मेदवारले पेश गरेको खर्च विवरण सार्वजनिक गर्न निर्वाचन आयोगलाई सुझाव दिएको छ । २०७९ बैशाखदेखि हालसम्म भएका कामकारवाहीका बारेमा जानकारी गराउन आइतबार काठमाडौंमा पत्रकार सम्मेलन गर्दै आयोगले निर्वाचनका लागि उम्मेदवारले पेश गर्ने मनोनयन पत्र तथा संलग्न कामजातहरु सर्वसाधारण मतदाताहरुले पनि जानकारी पाउने गरी सार्वजनिक गर्ने व्यवस्था गर्न पनि सुझाव दिएको जानकारी दिएको हो । आयोगको सूचना आयुक्त कमला ओली थापाले आगामी निर्वाचनलाई निष्पक्ष, स्वच्छ, पारदर्शी र जिम्मेवार बनाउन निर्वाचन आयोगलाई सुझाव दिएको जानकारी दिइन्। त्यस्तै माग गरिएको सूचना उपलब्ध नगराउने रौतहटको राजपुर नगरपालीका र त्रिवि परीक्षा नियन्त्रण कार्यालयलाई जरिवाना गरिएको सूचना आयुक्त थापाले बताएका थिए। उनले यस अवधिमा १ सय २३ वटा पुनरावेदन उपर कारवाही भएको जानकारी पनि दिए। आयोगले आफ्नो कामलाई प्रभावकारी बनाउनका लागि सूचनादाताको संरक्षण सम्बन्धी नियमावलीको मस्यौदालाई सुझावसहित सञ्चार मन्त्रालयमा स्वीकृतीका लागि पठाएको उनले बताए । उनले विभिन्न निकायमा सूचना अधिकारीको स्पष्ट विवरण उल्लेख गर्नका लागि पुन: ध्यानाकर्षण गराएको समेत धारणा राखे। सूचना आयोगले स्थानीय तहको खर्चको विवरण मासिक रुपमा सार्वजनिक गर्ने, बजेट अनुसार भएका कामको नियमति रुपमा सार्वजनिक गर्ने, सूचनाको हकसम्बन्धी कानुन तथा आयोगका आदेश पालना गर्न लगाउन आदेश दिइएको जनाएको छ।"
सर्वोच्चले राष्ट्रपतिसँग माग्यो नागरिकता विधेयक प्रमाणीकरण नगर्नुको कारण,"काठमाडौं : सर्वोच्च अदालतले नागरिकता विधेयक प्रमाणीकरण नगर्ने राष्ट्रपति विद्यादेवी भण्डारीको निर्णयविरुद्काे रिटमा कारण देखाउ आदेश जारी गरेको छ । सर्वोच्च अदालतका न्यायाधीश हरिप्रसाद फुयालको एकल इजलासले रिटलाई अग्राधिकार दिँदै राष्ट्रपतिसँग नागरिकता विधेयक प्रमाणीकरण नगर्नुको कारण माग गरेको हो। गत असोज ४ गते नागरिकता विधेयक प्रमाणीकरण गर्नुपर्ने समयसीमा थियो। तर, राष्ट्रपति भण्डारीले नागरिकता विधेयक प्रमाणीकरण गर्न अस्वीकार गरेकी छन्। संघीय संसदका दुवै सदनबाट पारित भएको नागरिकता विधेयक राष्ट्रपतिले प्रमाणीकरण नगरेपछि त्यसविरुद्ध सर्वोच्चमा पाँचजनाले रिट दायर गरेका थिए।"
एमालेको नेतृत्वमा सरकार बनेमा एक महिनाभित्रै नागरिकता विवाद समाधान हुन्छ : ओली,"झापा : नेकपा (एमाले) का अध्यक्ष केपी शर्मा ओलीले एमाले नेतृत्वको सरकार बनेको एक महिनाभित्र नेपाली नागरिकतासम्बन्धी विवाद समाधान हुने बताएका छन्। संघीय संसद्ले पारित गरेको नागरिकता विधेयक प्रमाणीकरण बारे राष्ट्रपति विद्यादेवी भण्डारी र गठबन्धन सरकारबीच विवाद चर्किरहेको बेला उनले सो कुरा बताएका हुन्। गृह जिल्ला झापाका आएका एमाले अध्यक्ष ओलीले आइतबार दमकमा आयोजित बृहत् पार्टी प्रवेश कार्यक्रमलाई सम्बोधन गर्दै जन्मसिद्ध नागरिकको सन्तानलाई दिने नागरिकता एमाले नेतृत्वमा सरकार बनेको एक महिनाभित्रै पूरा गर्ने प्रतिवद्धता जाहेर गरेका छन्। उनले भने, 'पाँच वर्षभित्र नेपालबाट नागरिकता र सुकुम्वासीको समस्या समाधान हुन्छ, ग्यारेन्टीका साथ भन्छु, यो कुरा एमालेको चुनावी घोषणापत्रमा पनि उल्लेख हुन्छ।' एमाले सरकारमा हुँदा जन्मसिद्ध नागरिकका सन्तानलाई वंशजका आधारमा नागरिकता दिनुपर्छ भनेर संविधान बमोजिम ऐन ल्याउन खोजिएको उनले बताए। 'विधेयक प्रस्तुत गर्यौं। 'तर, संसदमा विपक्षी पार्टीका सभापतिले तीन वर्षसम्म नागरिकता विधेयक रोके,' उनले भने। 'अध्यादेशमार्फत पनि विधेयक ल्याउन खोज्यौं,' उनले भने, 'सर्वोच्च अदालतले त्यसलाई पनि रोक्यो, जनतालाई परेको समस्यामा राजनीति गर्न नहुने ठाउँले राजनीतिको हतियार र मतियार बन्नु हुँदैन थियो, त्यो कुरा भयो।' छलफल गरेर नागरिकता विधेयक ल्याउनका लागि सदैव तयार रहेको उनले बताए। 'विधेयक प्रस्तुत गर्नुअघि राष्ट्रपतिसँग इजाजत लिनुपर्छ, उहाँलाई बताउनुपर्छ। दम्भ र सत्ता अहंकारको गठबन्धनकै कारणले नागरिकता विधेयक अड्किएको हो। उनीहरूले नै अहिले अनेकौँ बखेडा खडा गर्न खोज्दैछन्,' उनले भने।"
दलहरूले गरे निर्वाचनसम्बन्धी आचारसंहितामा हस्ताक्षर,"काठमाडौं : राजनीतिक दलका शीर्ष नेताहरूले निर्वाचनसम्बन्धी आचारसंहितामा हस्ताक्षर गरेका छन्। उनीहरूले निर्वाचन आयोग पुगेर आचारसंहितामा हस्ताक्षर गरेका हुन्। हस्ताक्षर गर्दै नेताहरूले आचारसंहिता पालना गर्ने प्रतिवद्धता जनाए। प्रतिनिधि सभा र प्रदेश सभाको निर्वाचनसम्बन्धी आचारसंहितामा प्रतिवद्धता जनाउन राजनीतिक दलका शीर्ष नेताहरू आयोग पुगेका थिए। प्रधानमन्त्रीसमेत रहेका नेपाली कांग्रेसका सभापति शेरबहादुर देउवासहित नेकपा एकीकृत समाजवादीका अध्यक्ष माधवकुमार नेपाल, कांग्रेस नेता एवम् गृह मन्त्री बालकृष्ण खाँण, माओवादी केन्द्रका नेता लिलामणि पोखरेल, जनता समाजवादी पार्टीका नेता प्रकाश अधिकारीलगायत निर्वाचन आयोग पुगेका थिए।"
निर्वाचनसम्बन्धी आचारसंहिता पालनाको प्रतिवद्धता जनाउन नेताहरू निर्वाचन आयोगमा,"काठमाडौं : प्रतिनिधि सभा र प्रदेश सभाको निर्वाचनसम्बन्धी आचारसंहितामा प्रतिवद्धता जनाउन राजनीतिक दलका शीर्ष नेताहरू निर्वाचन आयोग पुगेका छन्। प्रधानमन्त्री समेत रहेका नेपाली कांग्रेसका सभापति शेरबहादुर देउवासहित नेकपा एकीकृत समाजवादीका अध्यक्ष माधवकुमार नेपाल, कांग्रेस नेता एवम् गृह मन्त्री बालकृष्ण खाँण, माओवादी केन्द्रका नेता लिलामणी पोखरेल, जनता समाजवादी पार्टीका नेता प्रकाश अधिकारीलगायत निर्वाचन आयोग पुगेका हुन्। निर्वाचनसम्बन्धी आचारसंहिता पालनाको प्रतिवद्धता जनाउन नेताहरू आयोग पुगेका हुन्। राजनीतिक दललाई निर्वाचन आचारसंहिताबारे छलफलका लागि आयोगले बोलाएको थियो।"
हरिकृष्ण कार्कीले सम्हाल्दैछन् न्यायालयको नेतृत्व,काठमाडौं : उमेर हदका कारण सर्वोच्च अदालतका कायममुकायम प्रधानन्यायाधीश दीपककुमार कार्की आजदेखि विदाइ भएका छन् । उनी लक्की न्यायाधीशभित्र पर्छन् । कारणः चोलेन्द्रशमशेर जबरालाई महाभियोग लागेपछि ७ महिना १५ दिन कायममुकायमको हैसियतमा न्यायालयको नेतृत्व गर्ने अवसर प्राप्त गरे । यदि चोलेन्द्रलाई महाभियोग नलागेको भए कार्कीले कायममुकायम प्रधानन्यायाधीश पाउने थिएनन् । संवैधानिक व्यवस्थाअनुसार संवैधानिक निकायका प्रमुखमाथि महाअभियोग दर्ता हुनेवित्तिकै प्रधानन्यायाधीश पद स्वतः निलम्बन हुने प्रावधान छ । न्यायाधीशको ६५ वर्षे उमेर हदका कारण कार्की असोज १६ गतेदेखि अनिवार्य अवकासमा जाँदैछन् । गत २०७८ फागुन १ देखि कार्कीले कायममुकायम प्रधानन्यायाधीशको रुपमा काम गर्दै आएका थिए । सर्वोच्च अदालतका प्रवक्ता विमल पौडेलले भोलि (सोमबार) घटस्थापना र त्यसपछि कोजाग्रात पूर्णिमासम्म अदालत बन्द हुने भएकाले कार्कीको आज विदाइ कार्यक्रम राखिएको हो । २०७५ पुस ५ मा जबराले प्रधानन्यायाधीशका रुपमा कार्यभार सम्हालेका थिए । उनको पदीय आचरणमा प्रश्न उठेपछि कार्यकालको तीन वर्ष २ महिनामै संसदमा महाभियोग प्रस्ताव दर्ता भयो । महाभियोग प्रस्ताव दर्ता भएपछि उनलाई संसदले क्लिनचीट दिन मानेको छैन । महाअभियोग संसदले टुंगो नलगाएकै कारण जबरा सर्वोच्च फर्किने सम्भावना निकै न्यून छ । संसद सचिवालयले महाभियोग फिर्ताको चिट नदिने लगभग पक्का जस्तै छ । २०१४ मंसिर २८ मा जन्मिएका चोलेन्द्रको कार्यकाल आगामी मंसिर २७ सम्म छ । त्यसपछि ६५ वर्षे उमेर हदका कारण उनी अनिवार्य अवकाशमा जानेछन् । योसँगै वरिष्ठतम् न्यायाधीश हरिकृष्ण कार्की आगामी मंसिर २७ गतेदेखि विसं२०८० भदौसम्म प्रधानन्यायाधीश बन्नेछन् । विसं २०१५ भदौ २५ गते जन्मिएका कार्कीले ९ महिना न्यायलयको नेतृत्व गर्नेछन् । कार्की २०७३ साउन १७ गते सर्वोच्च अदालतको न्यायाधीशमा नियुक्त भएका थिए । संविधानतः न्यायाधीश पदमा कम्तीमा तीन वर्ष काम गरेको व्यक्ति प्रधानन्यायाधीशको पदमा नियुक्ति हुन योग्य मानिन्छ। को हुन् हरिकृष्ण कार्की ? कार्कीको स्थायी घर ओखलढुंगा हो । उनी हाल काठमाडौं सुविधानगर बस्दै आएका छन् । २०६८ असोजमा केपी शर्मा ओली नेतृत्वको सरकारमा महान्यायाधीवक्ताका रुपमा काम गरेका थिए । कार्कीसँग सीभील बैंक र नेपाल वायु सेवा निगमको कानुनी सल्लाहकारका रुपमा काम गरेको अनुभव छ । २०७० देखि २०७२ सम्म नेपाल बार एसोसीयसनको अध्यक्ष समेत भएका थिए । नेपाल बार परिषद्को अध्यक्ष भएर काम गरेको अनुभव उनीसँग छ । न्याय सेवा आयोगको सदस्य समेत भइसकेका कार्की नोटरी पब्लिक काउन्सिलको अध्यक्ष भए । उनले सर्वोच्च अदालतमा समेत वकालत गरेका छन् ।
अदालतलको कारण देखाउ आदेशबाट राष्ट्रपतिको शिर झुकेको छ : वामदेव गौतम,"नेपालगन्ज : पूर्व गृहमन्त्री वामदेव गौतमले नागरिकता विधेयकमा सर्वोच्च अदालतको कारण देखाउ आदेशबाट राष्ट्रपतिको शिर झुकेको बताएका छन्। आइतबार नेपालगन्जमा पत्रकार भेटघाट कार्यक्रममा नेकपा एकता अभियानका अध्यक्षसमेत रहेका नेता गौतमले भने, 'संसदको अन्तिम निर्णयलाई राष्ट्रपतिले आफ्नो संवैधानिक जिम्मेवारी पूरा गर्ने हो। विधेयक प्रमाणित नगरेर उहाँले गर्नै नहुने काम गर्नुभयो। उहाँबाट भुल भएको छ।' दुवै सदनबाट पारित भएको नागरिकता विधेयकलाई पारित गर्नु संवैधानिक राष्ट्रपतिको कर्तव्य भएको बताए। उनले भने, 'दुवै सदनबाट पारित भएर आएपछि अब राष्ट्रपतिले विवेक प्र्रयोग गर्छु भन्न पाउनु हुन्न। प्रमाणीकरण गर्नुको अर्को विकल्प नै छैन। अब पश्याताप गरेर पनि हुन्न। जतिसक्दो चाँडो गल्ती सच्चाउने हो। अब पनि नसच्चाए अझै धेरै भुल हुनेछन्।' उनले संसद विघटन नभएर संसद बैठक स्थगित मात्र भएकाले सभामुख, उपसभामुख र सांसदको पद बाँकी नै रहेको बताए। 'हाम्रो संविधान, ऐन, संसद नियमावलीले कतै पनि निर्वाचन घोषणा हुने बित्तिकै संसद विघटन हुने कुरा उल्लेख छैन। नयाँ संविधान, ऐन र नियमावलीमा कतै लेखिएन। कानुनमा स्पष्ट नभएकाले अहिले पनि प्रतिनिधिसभा छ।' उनले शक्ति पृथकीकरणको सिद्धान्त अनुसार संविधानले राज्यका तीन वटै अंगको भूमिका र जिम्मेवारीले एक अर्कालाई सन्तुलन कायम गर्ने रहे पनि नेपालमा कार्यपालिकाले अन्य अंगलाई नियन्त्रणमा राख्ने प्रयासलाई दुर्भाग्यपूर्ण बताए। प्रधानन्यायाधीश चोलेन्द्र शम्शेर राणामाथि महाभियोग प्रस्ताव संसदमा दर्ता भएर संसदीय समितिले महाभियोग लगाउने निर्णय गरे पनि संसदबाट पारित नभएकाले प्रधानन्यायाधीशलाई महाभियोग लागेजस्तो व्यवहार गर्न नहुने उनले बताए। सत्तागठबन्धनको सरकार बनाउन भूमिका खेलेका प्रधानन्यायाधीशमाथि नै महाभियोग लगाउने कामलाई उनले पापीको संज्ञा दिएका थिए। उनले आफू र आफ्नो दल आगामी निर्वाचनमा सहभागी नहुने बताए। माओवादीको समर्थनमा राष्ट्रिय सभाको सदस्य पदसँग साँट्ने गरी प्यूठानबाट उठ्ने आफ्नो चाहाना गठबन्धनकै कारण सम्भव नभएको उनले जानकारी दिए।"
सभामुख र उपसभामुखविरुद्ध परेको रिटमा कारण देखाउ आदेश,"काठमाडौं : सर्वोच्च अदालतले प्रतिनिधि सभाका सभामुख र उपसभामुखको पद खाली गराउन माग गर्दै परेको रिटमा कारण देखाउ आदेश जारी गरेको छ। न्यायाधीश हरि फुयालको एकल इजलासले सभामुख अग्निप्रसाद सापकोटा र उपसभामुख पुष्पा भुसालविरुद्ध परेको रिटमा कारण देखाउ आदेश जारी गरेको हो। अधिवक्ताहरू किशोर पौडेल, अनुपम भट्टराई र जगन्नाथ दुलाल, रेजीना पौड्यालले गत बिहीबार सर्वोच्च अदालतमा रिट दायर गरेका थिए। प्रतिनिधि सभाका सदस्यको समयावधि असोज १ गते सकिएको रिट निवेदनमा भनिएको छ। प्रतिनिधिसभाको कार्यकाल सकिएपछि सभामुख र उपसभामुखको पद पनि रिक्त गराउन माग गरिएको छ। रिटमा प्रधानमन्त्री तथा मन्त्रिपरिषद्को कार्यालय, कानुन, न्याय तथा संसदीय मामिला मन्त्रालय र संघीय मामिला तथा सामान्य प्रशासन मन्त्रालयलाई विपक्षी बनाइएको थियो। विपक्षीबाट लिखित जवाफ प्राप्त भएपछि रिटमा अग्राधिकार दिने आदेश जारी गरेको छ।"
प्रदेश १ को स्वास्थ्य मन्त्रालयबाट हटाइयो राष्ट्रपति र प्रधानमन्त्रीको फोटो,"विराटनगर : प्रदेश १ को स्वास्थ्य मन्त्रालयबाट आइतबार राष्ट्रपति र प्रधानमन्त्रीको फोटो हटाइएको छ। राष्ट्रपति विद्यादेवी भण्डारी र प्रधानमन्त्री शेरबहादुर देउवाको तस्बिर हटाइएको हो। स्वास्थ्यमन्त्री जयराम यादवले राष्ट्रपति र प्रधानमन्त्रीको फोटो हटाएका हुन्। राष्ट्रपति र प्रधानमन्त्रीका ठाउँमा प्रदेश प्रमुख पर्शुराम खापुङ र मुख्यमन्त्री राजेन्द्रकुमार राईको फोटो राखिएको छ। मन्त्री यादवले प्रादेशिक सरकार तथा त्यसअन्तर्गतको मन्त्रालय भएकाले राष्ट्रपति र प्रधानमन्त्रीको फोटो राखिरहन आवश्यक नभएको प्रतिक्रिया दिए। 'प्रदेशको मन्त्रालय भएकाले प्रदेश प्रमुख र मुख्यमन्त्रीको फोटो राखिएको छ,' उनले भने, 'संघीयता बलियो बनाउनुपर्छ भन्ने भएपछि यहीँको संरचनालाई प्राथमिकता दिइएको हो।' संघीयता बलियो बनाउन परिवर्तनका लागि आफैँबाट सुरुवात गरेको यादवको भनाइ छ। उनले आफू बस्ने कुर्सीको दायाँतिर प्रदेश प्रमुख र बायाँतिर मुख्यमन्त्रीको तस्बिर राखेका छन्। कुर्सी पछाडि भने सगरमाथाको ठूलो तस्बिर छ। उनको दायाँपट्टि नै नेपालको राष्ट्रिय झण्डा पनि राखिएको छ। संघीय मन्त्रालयहरूमा राष्ट्रपति र प्रधानमन्त्रीको तस्बिर राख्ने चलन भए पनि प्रदेशका मन्त्रालयहरूमा यतैका मुख्य पदाधिकारीको तस्बिर राख्न उपयुक्त हुने मन्त्री यादवले बताए। 'राष्ट्रप्रमुख राष्ट्रपति हुने अनि सरकार प्रमुख प्रधानमन्त्री हुने भएकाले संघीय मन्त्रालयहरूमा उनीहरूको तस्बिर राख्नु उपयुक्त हुन्छ,' उनले भने, 'प्रदेशको प्रमुख प्रदेश प्रमुख र सरकार प्रमुख मुख्यमन्त्री हुन्।' प्रदेशको मन्त्रालयमा राष्ट्रपति र प्रधानमन्त्रीको फोटो राख्दा नसुहाउने उनको तर्क छ। यादवले राजनीतिक दलहरूले पनि संघीयतालाई बलियो बनाउने कुरामा गम्भीरतापूर्वक काम गर्न नसकेको आरोप लगाए। राजनीतिक दलका केन्द्रीय समितिले प्रदेशलाई बेवास्ता गर्ने गरेको मन्त्री यादवको भनाइ छ। प्रदेश सरकार बलियो हुनुपर्छ भन्ने, तर व्यवहार लागू नगर्ने पारिपाटी हाबी भएको उनले बताए। मन्त्री यादव जनता समाजवादी पार्टीको केन्द्रीय समितिअन्तर्गत राजनीतिक समितिका सदस्य हुन्। उनी २०७४ सालको निर्वाचनमा मोरङको निर्वाचन क्षेत्र नम्बर ५ 'ख' बाट प्रदेशसभा सदस्यमा निर्वाचित भएका थिए। प्रदेशका अरू मन्त्रालयहरूमा भने राष्ट्रपति र प्रधानमन्त्रीकै तस्बिर राखिएको छ। संघीय मन्त्रिपरिषद् अन्तर्गतका मन्त्रालयहरूमा राष्ट्रपति र प्रधानमन्त्रीको तस्बिर राख्ने चलन छ। त्यसअघि राजाको शासनमा मन्त्रालयहरूमा राजा र रानीको तस्बिर राख्ने गरिन्थ्यो।"
राष्ट्रपतिबाट दुई विधेयक प्रमाणीकरण,काठमाडौं : राष्ट्रपति विद्यादेवी भण्डारीले दुई विधेयक प्रमाणीकरण गरेकी छन्। संघीय सदनको दुवै बैठकबाट पारित भइ प्रमाणीकरणका लागि आएका सहरी क्षेत्र एकीकृत सार्वजनिक यातायात व्यवस्थापन गर्ने सम्बन्धमा व्यवस्था गर्न बनेको विधेयक र कारागारसम्बन्धी कानुनलाई संशोधन र एकीकरण गर्न बनेको विधेयक राष्ट्रपति भण्डारीले प्रमाणीकरण गरेको राष्ट्रपति कार्यालयले जनाएको छ। नेपालको संविधानको धारा ११३ को उपधारा (२)बमोजिम राष्ट्रपतिले विधेयक प्रमाणीकरण गरेकी हुन्।
शीर्ष दलहरूले निर्वाचन आयोगलाई भने 'प्रचारप्रसारको समय बढाइदिनुस्',"काठमाडौं : निर्वाचन आयोग पुगेका शीर्ष दलहरूका नेताहरूले आसन्न निर्वाचनका लागि प्रचारप्रसारको समय बढाउन माग गरेका छन्। दलहरूले आयोगको ध्यानाकर्षण गराउँदै चुनावी प्रचारप्रसारको समय निकै कम भएकाले समय बढाउन माग गरेका हुन्। माओवादी केन्द्रका नेता लीलामणि पोखरेलले आगामी प्रतिनिधि सभा र प्रदेश सभाको निर्वाचनमा प्रचारप्रसारको समयावधि कम भएको भन्दै ध्यानाकर्षण गराए। उनले भने, 'आजको छलफलमा प्रचारप्रसारको समय बढाउन माग गर्यौं। यस्तै, प्रधानमन्त्री र मन्त्रीले पनि चुनावको चुनावको प्रचारप्रसार गर्न पाउने पर्ने कुरा राख्यौं।' आयोगका प्रवक्ता शालीग्राम पौडेलले यस विषयमा आयोगले थप निर्णय गर्ने बताए। प्रतिनिधि सभा र प्रदेश सभाको निर्वाचनसम्बन्धी आचारसंहितामा प्रतिवद्धता जनाउन राजनीतिक दलका शीर्ष नेताहरू निर्वाचन आयोग पुगेका थिए। प्रधानमन्त्री समेत रहेका नेपाली कांग्रेसका सभापति शेरबहादुर देउवासहित नेकपा एकीकृत समाजवादीका अध्यक्ष माधवकुमार नेपाल, कांग्रेस नेता एवम् गृह मन्त्री बालकृष्ण खाँण, माओवादी केन्द्रका नेता लिलामणि पोखरेल, जनता समाजवादी पार्टीका नेता प्रकाश अधिकारीलगायत निर्वाचन आयोग पुगेका थिए।"
"व्यवस्था बदल्यौं, अब जनताको अवस्था बदल्छौं : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले अबको ध्येय जनताको अवस्था बदल्ने रहेको बताएका छन्। चितवनको भरतपुरमा आयोजित कार्यक्रममा अध्यक्ष प्रचण्डले लामो संघर्षपछि व्यवस्था बदलेको र अब जनताको अवस्था बदल्ने गरी अघि बढ्ने बताएका हुन्। प्रचण्डले भने, निकै ठुलो त्याग तपस्यापछि व्यवस्था बदलियो। अब जनताको मन छुने गरी अवस्था बदल्न लाग्नेछु। व्यवस्था बदलियो जनताको अवस्था बदल्ने हाम्रो प्रतिवद्धता छ। विकास र समृद्धिको नयाँ मोडेल चितवनबाट प्रदर्शन गरिने बताए। प्रचण्डले भने, चितवन र चितवनमार्फत् सिंगै देशमा विकासको गति दिइने छ। उत्पीडित वर्ग जाति र समुदायलाई समृद्धिको नयाँ उचाइमा लैजाने सोच छ।"
माओवादी केन्द्रका पोलिटव्यूरो सदस्य हेमराज भण्डारीसहित जिल्ला नेताले दिए सामूहिक राजीनामा,"धनकुटा : नेकपा माओवादी केन्द्रका पोलिटव्यूरो सदस्य तथा धनकुटा इञ्चार्ज हेमराज भण्डारीसहित जिल्लाका नेता तथा कार्यकर्ताहरुले सामूहिक राजीनामा दिएका छन् । आइतबार नेपाल पत्रकार महासंघ धनकुटाको सभाहलमा पत्रकार सम्मेलनको आयोजना गरी उनीहरुले सामूहिक राजीनामा घोषणा गरेका हुन् । नेकपा माओवादी केन्द्रका पोलिटव्युरो सदस्य हेमराज भण्डारी, केन्द्रीय सदस्य धनमाया विश्वकर्मा, प्रदेश समितिका सहसचिव ऋषिराम ढुंगाना, प्रदेश समितिका १४ जना सदस्य र जिल्ला सदस्य १ सय ५० जनाले सामूहिक राजीनामा दिएका हुन् । हरेक पटकको निर्वाचनमा नेकपा माओवादीको अस्तित्व सकिदै गइरहेको र त्यहाँ बस्नुको औचित्य नभएकाले स्वतन्त्र नागरिक भएर बस्ने नेकपा माओवादी केन्द्र धनकुटाका निवर्तमान संयोजक डिल्लीराम (कमल) राईले बताए । पत्रकार सम्मेलनमा बोल्दै नेकपा माओवादी केन्द्रका निवर्तमान पोलिटव्यूरो सदस्य हेमराज भण्डारीले ११ दिनअघि माओवादी केन्द्रका अध्यक्ष पुष्पकमल दाहाल प्रचण्डसँग भेटेर राजनीतिक, वैचारिक र असहमतिको कारण देखाएर राजीनामा पत्र बुझाएको बताए । उनले आफू स्वतन्त्र रुपमा वसेर राजनीतिक पार्टीलाई सवक सिकाउने बताए । हामी स्वतन्त्र उम्मेदवार दिन्छौं । स्वतन्त्र समूहको भेला गरि नयाँ जागरणको अभियान गर्ने उनको भनाई थियो । उनले यो निर्णय विवेकसंगत ढंगले लिएको समेत बताए । धनकुटा जिल्लाभरी जनताको प्रत्येक घरघरमा राष्ट्रिय झण्डा राख्ने अभियान सुरु गर्ने समेत उनले बताए । निवर्तमान पोलिटव्युरो सदस्य भण्डारी मंसिर ४ गते हुने निर्वाचनमा संघमा आकांक्षी रहेको तर, तर, गठबन्धनबाट तथा पार्टीबाट टिकट पाउने संभावना नभएपछि राजीनामा दिएका हुन् । पार्टीमा काम गर्ने धेरै कार्यकर्तामा निराशा छाएको छ । पार्टीमा न्याय र विधि पनि अत्यन्त न्युन हुँदै गएको छ । परिर्वतनका लागि लडेका साथीहरुको पनि भावनामा ठेस लागेको छ,'उनले भने । यता नेकपा माओवादी केन्द्र धनकुटा नगर कमिटी सचिव खगेन्द्र विष्टले केहि साथीहरुले हतार गरेर निर्णय गरेका कारण माओवादी विघटन नभइ केहि साथीहरु बाहिरिएको बताए। यता नेकपा माओवादी प्रदेश कमिटी सदस्य तथा प्रदेशसभा सदस्य कुसुमकुमारी श्रेष्ठले अधिकांश नेता कार्यकर्ताले राजीनामा दिएपनि धनकुटाको सिंगो पाटी संगठनले राजीनामा नदिएको बताइन् । अन्नपूर्णकर्मीसँगको कुराकानीमा माओवादी रित्तो नहुने भन्दै प्रदेश समितिले अर्को जिल्ला संयोजक तोक्ने बताइन् ।"
यस्ता छन् मन्त्रिपरिषद् बैठकका निर्णय,काठमाडौं : सरकारले वाङ्मय शताब्दीपुरुष सत्यमोहन जोशीको नियमित स्वास्थ्य हेरचाहका लागि स्वास्थ्य तथा जनसंख्या मन्त्रालयबाट एकजना नर्स उपलब्ध गराउने निर्णय गरेको छ। गत शुक्रबार बसेको मन्त्रिपरिषद् बैठकले जोशीको नियमित स्वास्थ्य हेरचाहका लागि नर्स उपलब्ध गराउने निर्णय गरेको हो। यस्तै बैठकले राष्ट्रिय गानका रचनाकार प्रदीपकुमार राई (व्याकुल माइला)लाई सहज जीवनयापनका लागि मासिक ५० हजार रुपैयाँ उपलब्ध गराउने निर्णय गरेको छ। बैठकले विज्ञापन बोर्डका लागि आर्थिक वर्ष २०७९०८० का लागि अधिकृतस्तरका कर्मचारीहरूको अस्थायी दरबन्दी स्वीकृत गरेको छ। क्यानडाको ओटावामा २०७९ साल असोज १९ देखि २० गतेसम्म आयोजना हुने डिजिटल समीटमा सहभागी हुन कर्णाली प्रदेशका प्रदेश प्रमुख तिलक परियारलाई स्वीकृति दिएको छ। दार्चुलाको महाकाली नगरपालिका र नौगाड गाउँपालिकाका भौगोलिक क्षेत्रलाई विपद् संकटग्रस्त क्षेत्र घोषणा गर्ने निर्णय गरेको छ। चुरे संरक्षण विधेयक तर्जुमा गर्न सैद्धान्तिक स्वीकृति प्रदान गरेको छ।
निर्वाचनमा सेना परिचालन गर्न राष्ट्रपतिले दिइन् स्वीकृत,काठमाडौं : राष्ट्रपति विद्यादेवी भण्डारीले आसन्न निर्वाचनमा सेना परिचालनका लागि स्वीकृति दिएकी छन्। राष्ट्रपति भण्डारीले मंसिर ४ मा हुने प्रतिनिधिसभा तथा प्रदेशसभा निर्वाचनका लागि सेना परिचालन गर्न स्वीकृति दिएकी हुन्। राष्ट्रिय सुरक्षा परिषद्को १७ भदौको सिफारिस र २७ भदौको मन्त्रिपरिषद बैठकको निर्णयअनुसार राष्ट्रपतिले सेना परिचालनको स्वीकृति दिएकी हुन्। नेपालको संविधानको धारा ६६ को उपधारा (२) बमोजिम राष्ट्रपतिले सेना परिचालनको लागि स्वीकृति दिएको राष्ट्रपति कार्यालयले जनाएको छ।
एमालेकै पालामा रेल र राजमार्ग अगाडि बढ्यो,"जनकपुरधाम : एमाले अध्यक्ष केपी शर्मा ओलीले आफ्नै नेतृत्वको सरकारले रेल र हुलाकी राजमार्गको काम द्रुत गतिमा अगाडि बढाएको बताएका छन्। पार्टी प्रवेश कार्यक्रममा आएका ओलीले जनकपुरधामबाटमहिनाथपुरसम्मको रेलको यात्रा गर्दै रेलको काम र हुलाकी राजमार्गको काम आफ्नै पालामा द्रुत गतिमा अगाडि बढाउन लागेको बताएका हुन्। शनिबार धनुषाको विदेह नगरपालिकास्थित तीनकौरियामा आयोजित पार्टीको बृहत् जनसभा एवं पार्टी प्रवेश कार्यक्रमलाई सम्बोधन गर्दै उनले ओलीले भने, आज हामी ट्रेनमा बसेर आरामदायी यात्रा गर्न सकिरहेका छौं। खुसी नलाग्ने कुरै भएन। यो अत्यन्तै खुसीको कुरा हो। यो हाम्रो रेल हो। त्यसैले धेरै खुसी छु। अध्यक्ष ओलीले एमाले सरकार बनेपछि मात्र यस्तो विकासका नमुनाहरूले देशमा गति लिएको दाबी गरे। हामीले हुलाकी राजमार्ग बनायौं। कोसी मरिन डाइभर्सन बनायौं, ओलीले भने, अहिले १ लाख ८५ हजार मधेसको जमिन सिचाइँमा सदुपयोग भइरहेको छ। देशले यो सबै उपलब्धि एमालेकै सरकारको पालामा पाएको हो। अध्यक्ष ओलीले सघन सहरी विकास कार्यक्रम, जनकपुर ढल विकास आयोजनालगायतका थुप्रै कार्यक्रमहरू ल्याएर देश विकासको हिसाबले देशमा टेवा पुगेको दाबी गरे। आसन्न प्रतिनिधि र प्रदेशसभाको निर्वाचनमा दल परिवर्तन गर्ने होडबाजी चलिरहँदा लोसपा संसदीय दलका प्रमुख सचेतक उमाशंकर अरगरिया एमाले प्रवेश गरेका छन्। लोकतान्त्रिक समाजवादी पार्टी नेपालका प्रमुख सचेतक उमाशंकरलाई एमालेमा अध्यक्ष केपी शर्मा ओलीले स्वागत गरे। शनिबार धनुषाको बिदेह नगरपालिका तीनकौरियामा एमालेले आयोजना गरेको पार्टी प्रवेश कार्यक्रममा ओलीले सचेतक अरगरियासहित सयौंको संख्यामा कार्यकर्ताहरूलाई एमाले प्रवेश गराएको हो। एमाले प्रवेश गरेका अरगरिया धनुषा निर्वाचन क्षेत्र २ बाट २०७४ सालको प्रतिनिधिसभा निर्वाचनमा तत्कालीन संघीय समाजवादी पार्टीबाट प्रतिनिधिसभा सदस्यमा निर्वाचित भएका थिए। ओली रेल चढ्दा एक घण्टा ढिला गुड्यो एमाले अध्यक्ष ओलीका लागि दैनिक जनकपुरधामजयनगर रेल सेवा एक घण्टा ढिला गुडाइएको छ। पार्टी प्रवेश कार्यक्रममा सहभागी हुन आएका ओली रेलमा चढेर जाने भएपछि निर्धारित समयभन्दा एक घण्टा ढिलो रेल जनकपुरधामबाट जयनगरका लागि गुडाइएको हो। दैनिक ११ बजे रेल जयनगरका लागि खुले पनि शनिबार ओलीका कारण एक घण्टा ढिलो अर्थात् १२ बजे मात्र गुडाइएको हो। नेपाल रेल्वे कम्पनीका महाप्रबन्धक निरञ्जन झाले पूर्वप्रधानमन्त्री ओलीले रेलमा चढ्ने बताइए पनि प्राविधिकका कारणबस प्लेन ढिला भएकोले रेल पनि उनकै लागि केही समय रोक्न अनुरोध गरेपछि अन्य यात्रुहरूसँग सोधेरै रोकेको प्रतिक्रिया दिए। रेलमा यात्रा गर्ने क्रममा अध्यक्ष ओली तथा एमालेका नेता कार्यकर्ताहरूले एसी बगीको ५६ र जेनरल बगीको ८६ वटा गरी कुल १४२ वटा टिकट काटेका थिए।"
कायममुकायम प्रधानन्यायाधीश दीपककुमार कार्कीले आजदेखि अवकाश पाउँदै,काठमाडौंः सर्वोच्च अदालतका कायममुकायम प्रधानन्यायाधीश दीपककुमार कार्कीले आजदेखि अवकाश लिदैछन् । उमेरहदका कारण असोज १६ गते अनिवार्य अवकाश पाउन लागेका कार्कीलाई आज सर्वोच्च अदालतमा औपचारिक कार्यक्रम गरी विदाइ गरिदैछ । सर्वोच्चका प्रवक्ता विमल पौडेलले आज तीन बजे विदाइ कार्यक्रमको आयोजना गरिएको अन्नपूर्णलाई जानकारी दिए । भोलि सोमबार घटस्थापना र अदालत कोजाग्रत पूर्णिमासम्म बिदा हुने भएकाले आज विदाइ कार्यक्रमको आयोजना गरिएको सर्वोच्चले जनाएको छ । गत फागुन १ देखि कार्कीले कायममुकायम प्रधानन्यायाधीशको रुपमा काम गर्दै आएका छन् ।
वडास्तरमै डेंगु परीक्षणको व्यवस्था हुनुपर्छ : नेता सिंह,काठमाडौं : नेपाली कांग्रेसका नेता प्रकाशमान सिंहले सरकारले सबै तहमा डेंगीको परीक्षण र प्रारम्भिक उपचारको आवश्यक व्यवस्था गर्नुपर्ने बताएका छन्। आइतबार काठमाडौंको बानेश्वरस्थित रत्नराज्य स्कुलको विज्ञान प्रयोगशाला हस्तान्तरण कार्यक्रममा नेता सिंहले वडामै डेंगी परीक्षण व्यवस्था मिलाउनुपर्ने बताए। नेता सिंहले आपत्को समयमा सबै मिलेर काम गर्नुपर्ने र यसलाई समाजले लेखाजोखा गर्नुपर्ने धारणा राखे। पैसा कमाउन जनप्रतिनिधि नबनेको भन्दै उनले पदमा बसेर लाभ लिने काम गर्न नहुने जिकिर गरे।नेता सिंहले राम्रो गर्न चाहनेहरुलाई जनताले मौका दिनुपर्ने बताए। उनले युवाहरुलाई स्वरोगजार बनाउनका लागि कांग्रेसको ध्यान केन्द्रीत हुने पनि बताए।
कोको परे कांग्रेसको समानुपातिक बन्दसूचीमा ?,"काठमाडौं : नेपाली कांग्रेसले समानुपातिकको बन्दसूचीमा ११० जनाको नाम सिफारिस गरेको छ। प्रतिनिधि सभा निर्वाचनका लागि निर्वाचन आयोगमा बुझाएको समानुपातिक तर्फको बन्दसूचीमा अधिकांश पार्टी सभापति शेरबहादुर देउवा पक्षको नामावली छ। कांग्रेसका प्रभावशाली नेताहरू समानुपातिक उम्मेदवारमा समेटिएका छन्। जसमा पार्टी उपसभापति विमलेन्द्र निधिको नाम बन्दसूचीको पहिलो नम्बरमा छ। यस्तै, फरमुल्लाह मन्सुर, जिवन परियार, डाप्रकाशशरण महत, आनन्दप्रसाद ढुगांना, डाचन्द्रमोहन यादव, अनील रुगांटा, डाआरजु राणा देउवा, मञ्जु खाँण र अम्विका बस्नेत रहेका छन्। बन्दसूचीमा कान्तिका सेजुवाल, मिनाकुमारी लामा, सरु लामा, गंगा अवाल, टेकप्रसाद गुरुङ, केदारनरसिंह केसी, खुमप्रसाद अर्याल, किर्तिबहादुर खड्का रहेका छन्। यस्तै,दामोदर गौतम, किरण गिरी, योगेन्द्र चौधरी, सरोज थापा, हस्तबहादुर अर्याल लगायत रहेका छन्। दलहरुले समानुपातिकतर्फको बन्दसूची असोज २ र ३ मा बुझाएका थिए। प्रतिनिधिसभा सदस्यका लागि समानुपातिकतर्फ दलहरूले ११० जनाको बन्दसूची पेस गर्न पाउनेछन्। यसैगरी प्रदेशसभाका लागि बढीमा २२० जना उम्मेदवारको बन्द सूची पेस गर्नुपर्नेछ। निर्वाचन आयोगले विज्ञप्ती निकालेर बन्दसूची संशोधन गरी पेश गर्न असोज १० देखि १६ गतेसम्मको समय निर्धारण गरेको छ। निर्वाचन आयोगले प्रत्यक्षतर्फका उम्मेदवारको अन्तिम नामावली असोज २६ गते प्रकाशन गरि चुनाव चिह्न प्रदान गर्ने कार्यसूची छ।"
'एकपटक देशको नेतृत्व गर्ने इच्छा छ',"काठमाडौं : नेपाली कांग्रेसका वरिष्ठ नेता रामचन्द्र पौडेलले आफूलाई एकपटक देशको नेतृत्व गर्ने इच्छा रहेको बताएका छन्। गृहजिल्ला तनहुँको दमौलीमा आइतबार उद्योगी व्यवसायीसँग आयोजित अन्तरक्रियामा वरिष्ठ नेता पौडेलले देशको नेतृत्व गरेर जनताको सेवा गर्ने इच्छा रहेको बताए। 'कार्यकारी पदमा रहेर काम गर्ने इच्छाशक्ति र सहास मसँग छ', पौडेलले भने, 'मङ्सिर ४ गते हुने निर्वाचनमा तनहुँबाट उम्मेदवार बन्ने भएकाले मलाई यसपटक सहयोग गर्नुहोस् ।' वरिष्ठ नेता पौडेलले कांग्रेसको १४औँ महाधिवेशनमा प्रधानमन्त्री शेरबहादुर देउवाले भेटेर देशलाई तपाईको आवश्यकता छ, स्वास्थ्य ठीक राख्नुस् भनेको स्मरण गरे। निर्वाचनको दिन नजिकिँदै गरेकाले कांग्रेसको नेतृत्वमा रहेको गठबन्धनका उम्मेदवारलाई विजयी गराउने हिसाबले तयारी गर्न पौडेलले आग्रह गरे। 'गठबन्धन देशको आवश्यकता हो, संविधान र लोकतन्त्र बचाउनका लागि गठबन्धन गरेका हौँ, गठबन्धनलाई सफल बनाउनुपर्छ', उनले भने। कांग्रेसभित्रका नेताहरुलाई पनि व्यवस्थापन गरेर निर्वाचनमा जाने पौडेलको भनाइ थियो । छलफलमा सहभागी व्यवसायीले जिल्लामा ठूलो उद्योग स्थापना गर्नेतर्फ ध्यान दिन पौडेलको ध्यानाकर्षण गराए। जनताका कुरा सुन्न सधैँ जनताका माझ जानुपर्ने बताउँदै व्यवसायीले तनहुँमा कांग्रेसका नेताबीच देखिएको बेमेलले कांग्रेस कमजोर रहेको बताएका थिए ।"
राष्ट्रपतिविरुद्ध मुद्दाको पेशी न्यायाधीश हरिप्रसाद फुयालको इजलासमा,"काठमाडौंः नागरिकता विधेयक प्रमाणीकरण नगर्ने राष्ट्रपति विद्यादेवी भण्डारीको निर्णयविरुद्ध परेका रिटको आइतबार सुनुवाइ हुने भएको छ। मुद्दाको पेशी सर्वोच्च अदालतका न्यायाधीश हरिप्रसाद फुयालको एकल इजलासमा तोकिएको छ। यसअघि शुक्रबार मुद्दाको पेशी तोकिए पनि पछि हेर्न नभ्याइनेमा राखिएको थियो। सो दिन मुद्दाको पेशी न्यायाधीश डामनोज शर्माको इजलासमा परेको थियो । संघीय संसदका दुवै सदनबाट पारित भएको नागरिकता विधयक राष्ट्रपतिले प्रमाणीकरण नगरेपछि त्यसविरुद्ध सर्वोच्चमा मुद्दा दायर भएका हुन्। सो निर्णय उत्प्रेषणको आदेशबाट बदर गर्न र नगरेको भए प्रमाणीकरण गर्नका लागि परमादेश दिन माग रिटमा गरिएको छ । रिटमा राष्ट्रपति कार्यालयलाई विपक्षी बनाइएको छ। अधिवक्ताहरू सागर बराल, सुनिल रञ्जन सिंह, सुनिल कुमार यादव, देव शर्मा र सोनु रौनियारले छुट्टाछुट्टै रिट दायर गराएका थिए।"
"धनीपुर्जा छ, छैन स्वामित्व","धनकुटा : साँगुरीगढी गाउँपालिका८ तातोपानी धनकुटाका नन्दकुमार राईको नाममा भएको लालपुर्जामा ४ रोपनी जग्गा उल्लेख छ। उक्त जग्गाभित्र बाँसको भाटाले बारेको दुईकोठे घर बनाएका छन्। घर छेउमै त्यस्तै भान्सा घर पनि छ। घरदेखि तल्लो क्षेत्रमा खेत छ। खेतमा धान लहलहाएको छ। तर, उनीसँग लालपुर्जा भए पनि स्वामित्व भने छैन। नक्सापास प्रमाणीकरणको श्रेस्ता पनि उनले पाएका छैनन्। आफूसँग जग्गाको लालपुर्जा भए पनि मालपोत कार्यालयमा मोठश्रेस्ता र नापी कार्यालयबाट नक्सा प्रमाणीकरण नभएको कारण स्वामित्वमा आउन नसकेको नन्दकुमार बताउँछन्। जग्गाको तिरो तिर्न नपाएको पनि उनको गुनासो छ। मोठश्रेस्ता र नक्सा प्रमाणीकरण नहुँदा आफ्नो जग्गा पनि बिरानो भएको उनले बताए। २०४७ सालमा उनी छिन्ताङबाट परिवारसहित यस क्षेत्रमा बसाइँ सरेर पुगेका हुन्। २४ वर्षअघि २०५५ सालमा गठित सुकुम्बासी समाधान आयोगले उनलाई ४ रोपनी जग्गा भएको लालपुर्जा बाँडेको थियो। आयोगले लालपुर्जा हातमा थमाइदिँदा धेरै खुसी लागेको थियो उनले भने, पछि मात्रै थाहा भयो। लालपुर्जा मात्रै हातमा आएछ। अड्डामा श्रेस्ता तथा नक्सा प्रमाणीकरण भएको रैनछ। यो कुरा थाहा पाउँदा आफूलाई धेरै दुःख लागेको उनी बताउँछन्। उनका सात जनाको परिवार छ। परिवारको सबै जना खेतीपातीमै निर्भर छन्। सोही गाउँका खड्गबहादुर कार्कीको अवस्था पनि नन्दकुमारको भन्दा कम छैन। लालपुर्जा भएर पनि स्वामित्व नहुँदा आफू अहिले पनि सुकुम्बासी नै भएको खड्गबहादुर बताउँछन्। ०५५ सालमा गठित आयोगले तातोपानी गाउँका २६ जना सुकुम्बासीलाई प्रतिव्यक्ति चार रोपनीका दरले जग्गा वितरण गरेको थियो। २०५७ सालमा जिल्ला सदरमुकाममा आयोजित कार्यक्रममा जग्गाको लालपुर्जा वितरण गरिएको गंगाबहादुर खुलालले बताए। गंगाबहादुरले त चार रोपनी जग्गाको लालपुर्जा पाए पनि हालसम्म भोगचलन गर्न पाएका छैनन्। उनको जग्गामा अरूले नै खेतीपाती गरी कमाइ खाइरहेका छन्। नक्सा प्रमाणीकरणको श्रेस्ता नहुँदा भोगचलन गर्ने आधार भएन। अर्कै व्यक्तिले भोगचलन गरेको उनी बताउँछन्। लालपुर्जा मेरो नामको छ, उनले भने, खेतीपाती अर्कैले गर्छन् तर, उनले भने आफ्नो नामको जग्गाको तिरो विगत वर्षदेखि नै तिरो तिर्दै आइरहेका छन्। उनले भने, कुनै दिन आफ्नो होला भन्ने आश छ। हामी आसमै बाँचिरहेका छौं। नरबहादुर खदाल पनि यस्तै समस्यमा परेका छन्। घरमा लालपुर्जा छ। स्वामित्व छैन। जग्गाको स्वामित्व कहिले पाइएला भन्ने आसमा रहेको उनी बताउँछन्। स्वामित्वका लागि धेरै पटक सरकारी कार्यालय धाए पनि पार लगाउन नसकेको उनले गुनासो गरे। जग्गाको नक्सा प्रमाणीकरणका लागि सुकुम्बासी समस्या समाधान आयोग धनकुटामा निवेदन दिएको उनी बताउँछन्। धनीपुर्जा भए पनि स्वामित्व नपाएका साँगुरीगढी गाउँपालिका८ तातोपानी धनकुटाका गंगाबहादुर खुलाल, सनिता राई र नन्दकुमार राई। तस्बिर : हरिबहादुर लम्जेल एक साताअघि आयोगका पदाधिकारीहरू स्थलगत निरीक्षणका लागि तातोपानी गाउँ पुगेका थिए। अब चाहिँ नक्सा प्रमाणीकरण भएर स्वामित्व आउँला भन्ने आस पलाएको उनले बताए। विगतका आयोगबाट सुकुम्बासीलाई लालपुर्जा वितरण गरिए पनि सरकारी निकाय नापी कार्यालयमा मोठश्रेस्ता र मालपोत कार्यालयबाट नक्सा प्रमाणीकरण नहुँदा त्यो बेला जग्गाको लालपुर्जा पाएका सुकुम्वासीले स्वामित्व लिन नपाएको राष्ट्रिय भूमि आयोग जिल्ला समिति धनकुटाका विज्ञ सदस्य रमेश श्रेष्ठले बताए। तातोपानी क्षेत्रमा २६ जना सुकुम्बासी घरपरिवार जग्गाको लालपुर्जा पाएका थिए। तीमध्ये २२ घरपरिवारले मोठश्रेस्ता कायम र नक्सा प्रमाणीकरणका लागि निवेदन दिएका छन्। गत भदौ २८ गते मंगलबार जिल्ला राष्ट्रिय भूमि आयोग जिल्ला समितिका अध्यक्ष बलबहादुर राई, समिति सदस्य डिल्लीराम राई, विज्ञ सदस्य रमेश श्रेष्ठ, जिल्ला समन्वय अधिकारी सफल पोर्तेल, मालपोत तथा नापी शाखाका कर्मचारी तथा प्राविधिक र साँगुरीगढी गाउँपालिकाका अध्यक्ष जितेन्द्र राई, प्रमुख प्रशासकीय अधिकृत मनोजकुमार ठाकुरलगायत प्राविधिक टोली ती क्षेत्रमा स्थलगत रूपमा पुगेर निरीक्षण गरेको थियो। सुकुम्बासी समस्यालाई समाधान गर्न विगतमा गठित आयोग, कार्यदल, समितिलगायतले वितरण गरेको जग्गाका बारेमा उनीहरूको जोतभोग, भोगचलन, विवाद तथा सम्बन्धित पक्षहरूले त्यो जग्गा प्रयोग गरेको छ कि छैन भन्ने कुराको स्थलगत अवलोकनका लागि टोली त्यहाँ स्थलगत रूपमा त्यहाँ पुगेको उनले बताए। राष्ट्रिय भूमि आयोग जिल्ला समिति धनकुटाका अध्यक्ष बलबहादुर राईले तत्कालीन सुकुम्बासी आयोगबाट लालपुर्जा वितरण भए पनि मालपोत कार्यालयमा मोठश्रेस्ता कायम र नापी कार्यालयबाट नक्सा प्रमाणीकरण नहुँदा लालपुर्जा भएर पनि त्यहाँका २६ घरपरिवारले जग्गाको स्वामित्व लिन नपाएको बताए। उनका अनुसार अध्ययन तथा खोज गर्दै जाँदा तातोपानीका सुकुम्बासीलाई वितरण गरिएको जग्गा गौचरणका रूपमा स्रेस्ता कायम भएको रहेछ। गौचरण हुनुअघिदेखि त्यहाँ बस्ती बसेको रहेछ। सुकुम्बासी समस्या समाधान आयोगका कार्यदेशको संगालो पुस्तकमा उल्लेख भएअनुसार २०५५ साल असार १ गतेको बसेको मन्त्रिपरिषद् बैठकले साविकमा सार्वजनिक जनिएका तर हाल सार्वजनिक प्रयोगमा नआई हाल बाधा विरोध र विवाद नभई भोगचलन गरी राखेका जग्गाहरू वितरण गरिनेछ भनी निर्णय गरेको थियो। सोही निर्णयअनुसार तातोपानीको जग्गा सुकुम्बासीलाई वितरण गरिएको अध्ययनको क्रमम देखिएको उनको भनाइ छ। तर, जग्गा वितरण भए पनि मोठश्रेस्ता र नक्सा प्रमाणीकरण छुटेको उनको भनाइ छ। भूमि आयोग जिल्ला समितिले लालपुर्जा भए पनि स्वामित्व नभएकाहरूका लागि गत वैशाखमा स्थानीय तह निर्वाचन हुनुभन्दा अघि ३५ दिने सूचना प्रकाशन गरेको थियो। सोही सूचनालाई आधार मान्दै समितिको सचिवालयमा १ सय ३२ जनाले निवेदन पेस गरेका थिए। निवेदन दिनेमध्ये ७९ जनाको मोठश्रेस्ता कायम भएको छैन। भने ५३ जनाको मोठश्रेस्ता कायम छ। मालपोत कार्यालयमा मोठश्रेस्ता कायम भए पनि नापी कार्यालयमा नक्सा प्रमाणीकरण भएको छैन। सात गाउँपालिकामध्ये पाँच गाउँपालिकाका सुकुम्बासी घरपरिवारबाट निवेदन परेको छ। दुई गाउँपालिकाबाट निवेदन शून्य छ। निवेदन दिनेमध्ये सबैभन्दा बढी साँगुरीगढी गाउँपालिकाका ४४ घरपरिवारको निवेदन परेको छ। त्यस्तै छथरजोरपाटी गाउँपालिकाको २५, पाख्रिवास नगरपालिकाको २८, धनकुटा नगरपालिकाको १६ र चौबीसे गाउँपालिकाको १९ घरपरिवारको निवेदन परेको जिल्ला अध्यक्ष बलबहादुर राईले बताए। स्वामित्व नभएको जग्गाको गाउँपालिकामा बुझाएको सम्पत्ति कर बुझाएको रसिद। साँगुरीगढी गाउँपालिकाको ४४ मध्ये २२ जनाको मोठश्रेस्ता कायम भएको छैन। भने २२ जनाको कायम छ। छथरजोरपाटीको २५ मध्ये १७ जनाको मोठश्रेस्ता कायम छैन भने ८ जनाको छ। त्यस्तै पाख्रिवास नगरपालिकाको पनि २८ मध्ये १० जनाको मात्रै कायम छभने १८ जनाको मोठश्रेस्ता कायम भएको छैन। धनकुटा नगरपालिकाको पनि १६ निवेदनमध्ये ३ घरपरिवारको मात्रै मोठश्रेस्ता छ। बाँकी १३ जनाको छैन। त्यस्तै चौबीसे गाउँपालिकाको पनि ९ जनाको मोठश्रेस्ता कायम भएको छैन। १० जनाको छ। यस गाउँपालिकाबाट १९ जना सुकुम्बासी परिवारले निवेदन दिएका छन्। अहिले निर्वाचन आयोगले सार्वजनिक सूचना प्रकाशन गर्दै स्थलगत निरीक्षणलगायत कार्य गर्न स्थगित गरेको छ। निवेदन परेका कागजपत्र छानबिनको काम भइरहेको छ। लालपुर्जा भएर पनि स्वामित्व नपाएकाहरूको वास्तवित तथ्यांक छैन। कतिले निवेदन दिएका छन्। कतिले दिएका छैनन्। विज्ञ सदस्य श्रेष्ठका अनुसार जिल्लामा चारपाँच सय जना भए पनि निवेदन न्यून परेको उनले बताए। भूमि आयोग जिल्ला समिति धनकुटाका अध्यक्ष बलबहादुर राईले स्थगित कार्य फुकुवा हुनेबित्तिकै लालपुर्जालाई जोतभोग र प्रमाणको आधारमा कार्यान्वयनको निर्णय गर्ने बताए। लालपुर्जा भए पनि स्वामित्व नभएका जग्गाधनीले भोगचलन गर्दै आइरहेको पाइएको साँगुरीगढी गाउँपालिका अध्यक्ष जितेन्द्र राईले बताए। स्वामित्व नहुँदा अधिकांशले तिरो तिर्न पाएका छैनन्। उद्यम गर्न उपयोग गर्न पाएका छैनन्। राष्ट्रिय भूमि आयोग जिल्ला समितिसँग समन्वय गरी चाँडै समाधान गाउँपालिकाले दिने उनको भनाइ छ। राष्ट्रिय भूमि आयोग जिल्ला समितिको नेतृत्वमा स्थलगत निरीक्षण गर्न पुगेको प्राविधिक टोली। यता राष्ट्रिय भूमि आयोग जिल्ला समिति धनकुटाका सदस्यसचिवसमेत रहेका नापी कार्यालय धनकुटाका प्रमुख मिथिलेश यादवले बिगतमा सुकुम्बासीलाई वितरण गरिएको जग्गा मोठश्रेस्ता कायम तथा नक्सा प्रमाणीकरण नहुनुको कारण धेरै रहेको बताउँछन् विगतका सुकुम्बासी आयोगले गरेको निर्णय नै भेटिएको छैन, उनले भने, निर्णयको कागजात नहुँदा कुन आधारमा प्रमाणीकरण गर्नु जसको कारण समस्या भइरहेको छ। उनका अनुसार पुरानो लालपुर्जामा जग्गाको नक्सा प्रमाणीकरण छैन। कित्ताकाट भएको छैन। धेरै अधुरा कामहरू बाँकी छन्। पुराना कागजात भेटिएको भए आधार हुन्थ्यो। सोही आधारमा मोठश्रेस्ता तथा नक्सा प्रमाणीकरण हुन्थ्यो। निर्णय खोजी गर्दा मालपोत कार्यालयमा भेटिएन। राष्ट्रिय भूमि आयोग जिल्ला समितिले मालपोतलाई पत्र काट्दा पनि फेला परेन भन्ने जवाफ आएको उनी बताउँछन्। अहिले निर्वाचनले सबै काम रोकिएको छ। काम ठप्प छन्। सबै निवेदकहरूको स्थलगत रूपमा वास्तविकता बुझेर केन्द्रमा पठाउँछौं। केन्द्रबाट निर्णय हुँदा मात्रै निवेदन गर्ने सुुकुम्वासी घरपरिवारले स्वामित्व पाउँछन्। विगतका आयोगले गरेको निर्णय फेला परेको भए हामीले दिने आधार हुन्थ्यो। अब केन्द्रको मात्रै भर हुन्छ। त्यो बेलाको डकुमेन्ट फेला नपर्दा काम गर्न गाह्रो भएको उनको भनाई छ। लालपुर्जा औपचारिक रूपमा दिइसकेपछि मालपोतमा एक प्रतिश्रेस्ता राख्नुपर्छ। भोलि कहिकतै खोज्नु पर्यो। स्रेस्ता त राख्नुपर्यो। मोठ स्रेस्ताको एक प्रतिजग्गा धनीसँग र एक प्रतिमातपोत कार्यालयमा हुन्छ। त्यो स्रेस्ता त्यसरी राख्नु भनेको मोठ कायम गर्नु हो। मोठ कायम नहुनु भनेको काम अधुरो रहनु हो। नापीको औपचारिकमा रूपमा नक्सा प्रमाणीकरण हुनु राम्रो हो। नक्सा कायम हुन्थ्यो। मालपोतमा मोठश्रेस्ता कायम र नापीमा नक्सा प्रमाणीकरण हुनुपर्छ। विगतका आयोगले वितरण गरेको लालपुर्जाको मोठश्रेस्ता र नक्सा प्रमाणीकरण कार्य अधुरो रहेको उनी बताउँछन्।"
परिवर्तन राई प्रदेश १ को मुख्य महान्यायाधिवक्ता नियुक्त,धरान : प्रदेश १ सरकारको मुख्य न्यायाधिवक्तामा खोटाङका परिवर्तन राई नियुक्त भएका छन् । प्रदेश सरकारको सिफारिसमा प्रदेश१ का मुख्यमन्त्री राजेन्द्रकुमार राईले बिहीबार राईलाई मुख्य न्यायाधिवक्तामा नियुक्त गरेका हुन् । यसअघि मुख्य न्यायाधिवक्ता रहेका भोजराज श्रेष्ठले राजीनामा दिएपछि मुख्यमन्त्री राईले परिवर्तनलाई मुख्य न्यायाधिवक्तामा नियुक्त गरेका हुन् । नवनियुक्त मुख्य न्यायाधिवक्ता राईलाई उच्च अदालत विराटनगरका कायम मुकायम मुख्य न्यायाधीश सत्यमोहन जोशी थारुले सपथ खुवाएका हुन्। मुख्यन्यायाधिवक्ता राईले आइतबार नै पदभार सम्हालेका हुन्। २० वर्षदेखि कानुन व्यसायीको रुपमा काम गरिसकेका राईले एमएलसम्मको अध्ययन गरेका छन् । खोटाङको साकेला गाउँपालिका२ स्थायी घर भएका राई नेकपा एस निकट कानुन व्यवसायी हुन्।

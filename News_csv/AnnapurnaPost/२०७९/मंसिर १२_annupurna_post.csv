शीर्षक,विवरण
एक खेल अगावै अन्तिम १६ मा पुग्यो पोर्चुगल,दोहा: ब्रुनो फर्नान्डेजको दुई गोलप्रेरित पोर्चुगल समूह एचमा उरुग्वेलाई २० को नतिजामा पराजित गर्दै फिफा विश्वकपको प्रिक्वार्टरफाइनलमा पुगेको छ। लुसेल रंगशालामा सम्पन्न खेलको ५४औं मिनेटमा फर्नान्डेजले गरेको गोलसँगै पोर्चुगलले अग्रता लिएको थियो। पहिलो हाफ गोलविहीन भए पनि दोस्रो हाफमा पोर्चुगलले दुई गोल गर्दै सुरुआती दुई खेलबाट ६ अंकसहित अन्तिम १६ को यात्रा तय गर्यो। निर्धारित समयको अन्तिम मिनेटमा उरुग्वेका जोसे मारिया गिमिनेजले पेनाल्टी एरियामा ह्यान्ड गरेपछि जित सुनिश्चित गर्ने मौका पाएको थियो। सोही पेनाल्टीमा पोर्चुगलका लागि दोस्रो गोल गर्दै फर्नान्डेजले २० को जितसहित पोर्चुगललाई एक खेल अगावै समूह चरण पार गराए। पोर्चुगल चार वर्षअघि यही दक्षिण अमेरिकी मुलुकसँग पराजित हुँदा अन्तिम १६ बाटै बाहिरिएको थियो। सन् २०१८ को रुस विश्वकपमा एडिन्सन काभानीको दुई गोलको मद्दतमा उरुग्वेले २१ को नतिजामा पोर्चुगललाई पराजित गर्दै क्वार्टरफाइनलमा स्थान बनाएको थियो। सोही पराजयको बदला पोर्चुगलले लिएको छ। क्वार्टरफाइनलमा त्यही संस्करणको विजेता बनेको फ्रान्ससँग २० को नतिजामा पराजित हुँदा दुई पटकको विश्व विजेता उरुग्वे पनि घर फर्किएको थियो। समूह चरणको एक अगावै नकआउट चरणमा पुग्ने पोर्चुगल तेस्रो टिम बनेको छ। साविक विजेता फ्रान्स र पाँच पटकको च्याम्पियन ब्राजिल यसअघि नै नकआउटमा पुगिसकेका छन्। पहिलो खेलमा घानालाई ३२ को नतिजामा पराजित गरेको पोर्चुगलले समूह चरणको अन्तिम खेलमा दक्षिण कोरियाको सामना गर्नेछ। पहिलो खेलमा दक्षिण कोरियासँग गोलरहित बराबरीमा अल्झिएको उरुग्वेले अन्तिम खेलमा घानाको सामना गर्नेछ।
"सोमबार २२ वटा सवारी साधनलाई कारवाही, ८ वटा नियन्त्रणमा","काठमाडौं : सोमबार काठमाडौं उपत्यकामा भएको ट्राफिक प्रहरीको विशेष चेकिङमा अवस्था ठीक नभएका २२ वटा सवारी साधन कारवाहीमा परेका छन्। साथै ८ वटा सवारी साधन नियन्त्रणमा लिइएको छ। काठमाडौंको कीर्तिपुरमा सोमबार दिउँसो गरिएको सवारी साधनको विशेष यान्त्रिक चेकिङका क्रममा अवस्था ठीक नभएका पानी ट्याङ्कर, फोर्स गाडी र टाटा सुमो लगायतका सवारी साधनलाई कारवाही गरिएको हो। कालो धुँवा फाल्ने र हेण्ड ब्रेक ठीक नभएका आठ सवारी साधन भने थप यान्त्रिक परीक्षण गर्नुपर्ने भएकाले ट्राफिक प्रहरी प्रभाग कीर्तिपुरले नियन्त्रणमा लिएको छ। कार्यालयका सहप्रवक्ता एंव प्रहरी उपरीक्षक अवदेश विष्ट क्षेत्रीका अनुसार दक्ष तालिम प्राप्त प्राविधिक सहितको टोलिले दिउँसो चेकिङ गर्दा हेण्डब्रेक नभएका, लाइटहरू नभएका, कालो धुँवा फाल्ने र टायर धेरै घिसिएका लगायतका १५० वटा सवारी साधन चेकजाँच गरेको थियो। अवस्था ठीक नभएको सवारी साधन चलाउँदा यात्रुको जीवन जोखिममा पर्न सक्ने र सवारी दुर्घटना पनि बढ्ने भएकाले चेकजाच गरिएको हो।"
मृत्यु भएको ८ दिनपछि ऐडीको अत्यष्टि,बाजुरा : अनेराश्ववियूका केन्द्रीय सदस्य चेतन ऐडीको ८ दिनपछि अत्यष्टि गरिएको छ। नेकपा एमाले बाजुराले चेतनका हत्यारालाई पक्राउ गरी कानूनी कारवाहीका माग सहितका आन्दोलन जारी राख्ने गरी अत्यष्टि गरिएको हो। मंसिर ४ गते भएको निर्वाचनमा त्रिवेणी नगरपालिका७ को नाटेश्वरी आधारभूत विद्यालयको मतदान केन्द्रमा नेपाली कांग्रेस र प्रहरीबीच झडप हुँदा प्रहरीको गोली लागेर नेपाली कांग्रेस समर्थक २५ वर्षीया सन्जीव ऐडीको घटनास्थलमै मृत्यु भएको थियो। उनलाई कांग्रेसका कार्यकर्ताले हत्या गरेको भन्दै उनका बुबा गगनले २२ जनाका नाममा किटानी जाहेरी दिएका छन्। एमाले स्थायी कमिटी सदस्य कर्णबहादुर थापाले चेतनको हत्यारा पक्राउ नगर्दासम्म चरणबद्ध आन्दोलन गर्ने बताए। जिल्ला प्रशासन कार्यालय बाजुराका अनुसार मृत्यु भएका दुवैको क्षतिपूर्तिका लागि गृहमन्त्रालयमा लेखेर पठाइएको छ। दुईजनाको मृत्युपछि बाजुरामा मतगणना पनि अनिश्चित जस्तै भएको छ।
डाका र जबरजस्ती करणी मुद्दाका फरार अभियुक्त १२ वर्षपछि पक्राउ,झापा : झापामा डाका र जबरजस्ती करणी मुद्दाका एक फरार अभियुक्त १२ वर्षपछि पक्राउ परेका छन्। पक्राउ पर्नेमा कनकाई नगरपालिका४ निवासी ७७ वृद्ध वर्षीय धनपति ढुंगाना रहेको जिल्ला प्रहरी कार्यालय झापाका डीएसपी वसन्त पाठकले जानकारी दिए। प्रहरीका अनुसार झापा जिल्ला अदालत भद्रपुरको २०६७ पुस १३ गतेको फैसला अनुसार डाका र जबरजस्ती करणी मुद्दाका फरार ढुंगानालाई ६ बर्ष कैद र ७५ हजार जरिवानासहितको सजाय तोकेको थियो। फैसला सुनवाइ हुनुअघिदेखि नै फरार रहेका उनलाई जिल्ला प्रहरी कार्यालय झापाबाट खटिएको प्रहरी टोलीले सोमबार पक्राउ गरेको हो। पक्राउ परेका उनलाई अदालतमा पेस गरी कैद भुक्तानका लागि झापा कारागार भद्रपुर पठाइसकेको डीएसपी पाठकले बताए।
सुकुम्वासी बस्ती हटाउन गएका नगर प्रहरी प्रमुखसहित ३६ प्रहरी घाइते,काठमाडौं : सोमबार सुकुम्वासी बस्ती हटाउन गएका ३६ प्रहरी घाइते भएका छन्। काठमाडौंस्थित थापाथलीको सुकुम्वासी बस्ती हटाउन जाने क्रममा बस्तीका मानिसहरूको आक्रमणमा परी काठमाडौं महानगरपालिकाका प्रहरी उपरीक्षक एवं प्रहरी बलका प्रमुख राजुनाथ पाण्डेसहित ३६ जना प्रहरी घाइते भएका हुन्। घाइतेका उपचारमा खटिएका नगर प्रहरी निरीक्षक सूर्य केसीका अनुसार ३४ जनाको थापाथलीस्थित नर्भिक र दुई जनाको वीर अस्पतालमा उपचार भइरहेको छ ।
राष्ट्रपति सी चिनफिङको राजीनामा माग्दै चीनमा उर्लियो जनसागर,"काठमाडौं : चिनियाँ राष्ट्रपति सी चिनफिङले तेस्रो कार्यकाल सुरु गरेको महिना दिनमात्रै वितेको छ। महिना दिनमै चीनको विभिन्न सहरमा उनीविरुद्ध प्रदर्शन सुरु भएका छन्। चिनियाँ सर्वसाधारणहरू राष्ट्रपति सीको राजीनामा माग गर्दै सडकमा उत्रिएका छन्। कात्तिक पहिलो हप्ता सम्पन्न चिनियाँ कम्युनिस्ट पार्टीको महाधिवेशनमा महासचिवसमेत रहेका सीले 'शून्य कोभिड नीति'लाई अनुमोदन गरेका थिए। तीन वर्षअघि वुहानबाट कोरोना संक्रमण सुरु हुँदा राष्ट्रपति सीले शून्य कोभिड नीति अवलम्बन गरेका थिए। पछिल्लो समय चीनमा कोरोना संक्रमित दर बढिरहेको छ। संक्रमण बढेपछि त्यहाँको राज्य संयन्त्रले शून्य कोभिड नीतिअन्तर्गतका मापदण्डलाई कडाइ गरेको छ। जसका कारण चीनका सर्वसाधारणहरू आजित भएका छन्। त्यसकै विरोधमा चीनका प्रमुख सहरहरू बेइजिङ, संघाइ, सिनच्याङका जनताहरू सडकमा उत्रिएका छन्। खाली कागजका ब्यानरसहित उनीहरूले राज्य संयन्त्रविरुद्ध प्रदर्शन गरेका छन्। त्यतिमात्र नभएर उनीहरूले भर्खरै तेस्रो कार्यकाल सुरु गरेका सीको राजीनामा माग गरिरहेका छन्। राज्यको खुलेर विरोध गर्न नसकेका चिनियाँ जनताहरू आफ्नो असन्तुष्टि व्यक्त गर्न खाली कागजका ब्यानर बोकेका हुन्। ब्लुमवर्गमा लिन्दा लिउले चीनको शून्य कोभिड नीतिलाई संसारकै सबैभन्दा कडा नीतिको रूपमा ब्याख्या गरेका छन्। चीनमा अहिले पनि लाखौं जनताहरू कुनै न कुनैरूपमा लकडाउनको मारमा रहेका छन्। चीनको शून्य कोभिड नीतिलाई सीको गरिमासँग जोडिएको विषयवस्तु भएको र त्यही भएर पनि सीपीसीको महाधिवेशनमा सीले उक्त नीतिलाई अनुमोदन गराएको लेउले आखेलमा उल्लेख गरेका छन्। चीनमा कुनै व्यक्तिलाई कोरोना संक्रमण देखिए उक्त व्यक्तिका बसोबास गर्ने स्थानदेखि कन्ट्रयाक्ट ट्रेसिङमा रहेका ठाउँहरुमा पनि लकडाउन गर्नेदेखि क्वारेन्टाइन बस्नेसम्म मापदण्डहरू लागू गरिएका छन्। कोरोनाविरुद्धको खोप लगाएर पनि सरकारले यस खालको नीति अवलम्बन गरेको भन्दै चिनियाँ जनताहरू आक्रोशित रहेको एजेन्सीहरुले उल्लेख गरेका छन्। यसरी सुरु भयो प्रदर्शन केही दिनअघि चीनको उरुम्चीस्थित एक अपार्टमेन्टमा आगलागी भएको थियो। आगलागीमा दस जनाले ज्यान गुमाएका थिए। सीको शून्य कोभिड नीतिकै कारण उनीहरूको ज्यान गएको स्थानीयको भनाइ छ। लकडाउन भएका समयमै उद्धार हुन नसकेको त्यहाँ स्थानीहरूको आरोप छ। त्यह घटनाले चीनमा यतिबेला उग्र रूप लिएको हो। पर्यवेक्षकसमेत रहेका फ्रान्क साईले बीबीसीसँग संघाइको विरोध प्रदर्शन अहिलेसम्मै ठूलो रहेको बताएका छन्। उनले आफ्नो डेढ दसक बसाइमा यस्तो प्रदर्शन नदेखेको बीबीसीलाई बताएका छन्। चीनको सानो ठाउँ उरुम्चीबाट सुरु भएको शून्य कोभिड नीतिविरुद्धको प्रदर्शनले सरकारलाई चुनौती थपेको विश्लेषकहरुले बताएका छन्। कम्युनिस्ट सरकारको 'सेन्सरसिप'को मारमा रहेका जनताहरू आक्रोशित भएरै खाली कागजको ब्यानार लिएर विरोध उत्रिएको विश्लेषकहरुको भनाइ छ। 'खुलेरै कम्युनिस्ट सरकार राष्ट्रपति सी चीनफिको राजीनामा माग गर्नु चानचुके कुरा होइन। यस्ताखाले अभिव्यक्तिले उनीहरूलाई हदैसम्मको कारबाही हुनसक्छ। तर जनताहरू निस्फिक्रीरूपमा सीको राजीनामा माग गरिरहेका छन्,' एजेन्सीहरूले विश्लेषको भनाइ उद्धृत गरेका छन्। सरकारी अधिकारीहरूले भने मिडियामा आइरहेका समाचारहरू झुठा भएको बताइरहेका छन्।"
चुनाव जितेको दुई दिनमै स्वास्थ्य चौकीको शिलान्यास,"बर्दिबास : महोत्तरी क्षेत्र नम्बर १ बाट निर्वाचित प्रतिनिधिसभा सदस्य लक्ष्मी महतोले चुनावी अभियानको दौरान घरदैलोमा गरेका प्रतिबद्धताहरू पूरा गर्नेतर्फ अग्रसर भएका छन्। चुनाव जितेको दुईदिन नबित्दै उनले बर्दिबास नगरपालिका३ स्थित राजावासमा मन्दिर र पर्साहीधापमा स्वास्थ्य चौकी भवनको शिलान्यास गरेका हुन्। स्थानीयको माग अनुसार मन्दिर र स्वास्थ्य चौकीको एकैसाथ शिलान्यास गरेको नवनिर्वाचित प्रतिनिधिसभा सदस्य महतोले बताए। नेकपा एमालेबाट चुनाव जितेका उनले बर्दिबास नगरपालिका३ स्थित दुर्गम क्षेत्रमा पर्ने पर्साहीधापमा मत माग्ने क्रममा स्वास्थ्य चौकी बनाइदिने प्रतिबद्धता जनाएका थिए। घरदैलोका क्रममा यहाँ आएको थिएँ। त्यसक्रममा स्थानीयले स्वास्थ्य चौकीका विषयमा समस्या र गुनासोहरू सुनाए। त्यही बेला मैले प्रतिबद्धता जनाएको थिएँ, शिलान्यासपश्चात सञ्चारकर्मीसँग कुराकानी गर्दै महतोले भने म बोलेको कुरा जसरी पनि पूरा गर्छु। जिते लगत्तै शिलान्यास गरेको छु। ढुक्क हुनुस्, चाँडै भवन पनि तयार हुन्छ। महतो दलबलसहित आफ्नै गाडीमा ईंटा बोकेर शिलान्यास गर्न चुरे गाउँ पर्साहीधाप पुगेका थिए। स्वास्थ्य चौकी शिलान्यासपछि स्थानीयले खुशी व्यक्त गरे। सुरुवातमै स्थानीय समस्यालाई सम्बोधन गर्ने नेताको प्रयासले आफूहरूमा आशा पलाएको स्थानीय दलबहादुर लामाले बताए। भोट माग्न आउँदा बनाइदिन्छु भन्नु र जित्ने बितिक्कै शिलान्यास गर्नु आफैमा एउटा खुशीको कुरो हो। विकासको काम अघि बढ्छ भन्ने एउटा यो गतिलो उदाहरण हो, खुशी हुँदै लामाले भने। महतो महोत्तरी क्षेत्र नम्बर १ मा रोचक प्रतिस्पर्धाका माझ प्रतिनिधिसभा सदस्यमा विजयी हाँसिल गरेको छन्। चौथौ पटकको जितका लागि चुनावी मैदानमा उत्रिएका सत्ता गठबन्धनका साँझा उम्मेदवार पूर्व शिक्षामन्त्री गिरिराजमणि पोखरेललाई १ हजार ३० मतको मतान्तरले पराजित गरे। आइतबार सार्वजानिक अन्तिम मतपरिणाम अनुसार प्रतिनिधिसभामा निर्वाचित नेकपा एमालेजसपा गठबन्धनका महतोले २३ हजार ४ सय २ मत प्राप्त गरेर जिते भने माओवादी केन्द्रका उपमहासचिव समेत रहेका पोखरेल २२ हजार ३७२ मत ल्याएर पराजित भए।"
"झापामा समानुपातिक मत: एमाले पहिलो, रास्वपा तेस्रो","झापा: नेकपा (एमाले) अध्यक्ष केपी शर्मा ओलीको गृहजिल्ला झापामा प्रतिनिधि सभा तथा प्रदेशसभा समानुपातिक मततर्फ एमाले पहिलो दल बनेको छ । प्रतिनिधि सभा समानुपातिक तर्फ दोस्रो स्थानमा नेपाली कांग्रेस, तेस्रो स्थानमा राष्ट्रिय स्वतन्त्र पार्टी, चौथो स्थानमा राष्ट्रिय प्रजातन्त्र पार्टी (राप्रपा) र पाँचौ स्थानमा नेकपा (माओवादी केन्द्र) छ । जिल्ला निर्वाचन कार्यालय झापाका अनुसार प्रतिनिधिसभा समानुपातिकतर्फ एमालेले एक लाख २७ हजार ७८० मत ल्याउँदै जिल्लामै पहिलो दल बनेको हो । प्रतिनिधिसभा समानुपातिकतर्फ कांग्रेसले एक लाख ६८६, राष्ट्रिय स्वतन्त्र पार्टीले ७७ हजार ४४४, राप्रपाले ४६ हजार ४६६ र माओवादी केन्द्रले ३१ हजार ६६६ मत पाएको छ । त्यस्तै मंगोल नेशनल अर्गनाइजेशनले ५ हजार ४१०, नेकपा (एकीकृत समाजवादी)ले २ हजार ९०३, जसपाले २ हजार ५५३, लोसपाले एक हजार ३७३, जनमत पार्टीले ३ हजार २९२, हाम्रो नेपाली पार्टीले ३ हजार १३५ र संघीय लोकतान्त्रिक राष्ट्रिय मञ्चले ४ हजार ७४४ मत पाएको निर्वाचन कार्यालयका सूचना अधिकारी प्रकाश न्यौपाने जानकारी दिए । त्यसैगरी प्रदेशसभा समानुपातिकतर्फ पनि एमाले पहिलो दल बनेको छ । एमालेले एक लाख ४० हजार २०९ मत ल्याएको छ । दोस्रो दल बनेको कांग्रेसले एक लाख ८ हजार ८०७, तेस्रो दल बनेको राप्रपाले ७१ हजार ५०० र चौथो दल बनेको माओवादी केन्द्रले २८ हजार ४९४ मत पाएको छ । त्यस्तै हाम्रो नेपाली पार्टीले ९ हजार ६, संघीय लोकतान्त्रिक राष्ट्रिय मञ्चले ८ हजार ८१८, मंगोल नेशनल अर्गनाइजेशनले ६ हजार ९९२, जसपाले ४ हजार ५८३, जनमत पार्टीले ४ हजार ९११, एकीकृत समाजवादीले ३ हजार ९४४, लोसपाले १ हजार ३७६ मत पाएको छ । प्रदेश समानुपातिकमा राष्ट्रिय स्वतन्त्र पार्टीले चुनावी प्रतिष्पर्धा नगर्दा एमाले, काँग्रेस लगायतको दलको मत प्रतिनिधिसभा समानुपातिकमा पाएको भन्दा बढेको हो । प्रतिनिधिसभा समानुपातिकतर्फ ४ लाख ३७ हजार ९२४ मत खसेकोमा २१ हजार ९१९ अर्थात ५२७ प्रतिशत मत बदर भएको छ । प्रदेशसभा समानुपातिकतर्फ ४ लाख ३६ हजार १५० मत खसेकोमा ३५ हजार ६५५ अर्थात ८९० प्रतिशत मत बदर भएको छ ।"
ब्राजिल एक खेल अगावै अन्तिम १६ मा,दोहा: क्यासिमिरोको निर्णायक गोलप्रेरित ब्राजिल समूह जीमा स्विट्जरल्यान्डलाई १० को नतिजामा पराजित गर्दै फिफा विश्वकपको अन्तिम १६ मा पुगेको छ। पाँच पटकको विश्वकप विजेता ब्राजिललाई ९७४ रंगशालामा जित दिलाउन क्यासिमिरोले ८३औं मिनेटमा गरेको एक मात्र गोल निर्णायक बन्यो। ब्राजिलले विश्वकपमा गरेका पछिल्ला १० गोल सबै दोस्रो हाफमा मात्रै भएका छन्। समूह चरणको पहिलो खेलमा सर्बियाविरुद्ध पनि रिचार्लिसनले दोस्रो हाफमा दुई गोल गरेका थिए। खेलको सुरुआतदेखि नै निरन्तर दबाब बनाए पनि फाइनल थर्डमा चुक्दा ब्राजिलले अग्रता लिन सकेको थिएन। रोडरिगोले दिएको पासमा हाफ भली प्रहार गर्दै क्यासिमिरोले सुन्दर गोल गरेका थिए। सोही गोल निर्णायक बन्दा ब्राजिल सुरुआती दुई खेलबाट ६ अंक बटुलेर एक खेल अगावै नकआउटमा पुग्ने दोस्रो टिम बनेको छ। यसअघि साविक विजेता फ्रान्स पनि एक खेल अगावै प्रिक्वार्टरफाइनलमा पुगिसकेको छ। समूह चरणको अन्तिम खेलमा ब्राजिलले क्यामरुनसँग खेल्ने छ भने स्विट्जरल्यान्ड र सर्बिया आमनो सामनो हुनेछन्।
आजु जनकपुर मंगल हे !,"जनकपुरधाम : आजु जनकपुर मंगल हे, चारु दिस मंगल हे ! जानकीके होइछैं विवाह, जनकपुर मंगल हे !! विवाह गाइने यो गीत अहिले जनकपुरधाममा गुञ्जिरहेको छ। कारण बन्न पुगेको छ, सीताराम विवाह पञ्चमी महोत्सव। विवाहपञ्चमी एउटा चाड मात्र होइन, जनकपुरको मात्र परिचय बोक्दैन। यो नेपालभारत बीचको सांस्कृतिक सेतु हो, जनसम्बन्धको प्रतीक पनि हो। त्यसैले त जनकपुर अहिले झकिझकाउ छ, लाखौँ भारतीय र नेपाली तथा अन्य देशका मानिसले भरिभराउ छ। त्रेता युगमा मिथिलाका राजा जनककी छोरी सीता र अयोध्याका राजा दशरथका छोरा रामबीच वैवाहिक सम्बन्ध गाँसिएको थियो। त्यसैको सम्झनामा प्रत्येक वर्ष मंसिर शुक्ल पञ्चमीका दिन मनाइन्छ। यो क्रम बितेको पाँच सय वर्षदेखि जारी छ। जानकी मन्दिरका महन्थ र पुजारी व्यस्त छन्। जसरी छोरीको बिहेमा अभिभावक व्यस्त हुन्छन्। जन्तीको स्वागतदेखि तिनको बास, खानपान र बिदाइमा एक महिनादेखि बेहुली पक्षलाई भ्याइनभ्याइ छ। भारतको टिकमगढ राज्यकी रानी वृषभानु कुँवरले १९१० सालमा बनाएको नौलक्खा मन्दिरमा मन्दिरका ६० वटा कक्षमा भरिभराउ अतिथि र सामग्री छन्। दुई सयभन्दा बढी भान्से पकवान बनाउन व्यस्त छन्। जन्ती विदाइका लागि जोहो गरिएका उपहारले नै कोठाहरू भरिएका छन्। मन्दिरको कुनाकुना रंगीविरंगी फूलले सजाइएको छ। बिजुली बत्ती जडान गरेर मन्दिर झकिझकाउ पारिएको छ। रोटीबेटी सम्बन्ध त्रेतायुगमा सीता र रामको यहीँ विवाह भएको थियो। यो पर्व त्यही परम्पराको निरन्तरता हो। छोरी सीताको विवाहका लागि पिता जनकले शिवको धनुषमा प्रतिञ्चना चढाउने अयोध्याका राजकुमार रामले धनुष उचाली ताँदो चढाउन लाग्दा भाँचिएर तीन टुक्रा भएको थियो। रामले विवाहको शर्त जितेको हुनाले उनलाई सीताले वरमाला लगाइदिएकी थिइन्। पाँच सय वर्ष पुरानो परम्परालाई हामीले निरन्तरता दिइरहेका छौँ, जानकी मन्दिरका उत्तराधिकारी महन्थ रामरोशन दास वैष्णव भन्छन्। उनका अनुसार पहिले अयोध्याबाट जन्ती ल्याउने चलन थिएन। अयोध्याबाट अनौपचारिक रूपमा आउनेहरूलाई जनकपुरबासीले जन्ती मानेर स्वागत गर्थे। तर २०६१ सालदेखि अयोध्याबाट विधिवत् जन्ती ल्याउन थालिएको हो, उनी भन्छन्, यसका लागि दुई देशका सरकार र खासगरी तत्कालीन विश्व हिन्दू परिषद्का अशोक सिंघलले पहल गरेका थिए। यसरी पहिलो पटक चारपाँच सय गाडीमा जन्ती सजाएर ल्याइएको थियो। रामायणमा जुन बाटोबाट जन्ती गएको उल्लेख थियो, त्यही बाटो भएर जनकपुर पुर्याइएको थियो। त्यसयता हरेक पाँच वर्षमा औपचारिक रूपमा जन्ती ल्याउने गरिएको छ। जनस्तरमा नेपालभारत सम्बन्ध अत्यन्त सघन छ। यसलाई रोटीबेटी को सम्बन्ध भनेर पनि अथ्र्याइन्छ। यसको सुरुवात जानकीले गरेकी थिइन्, दास भन्छन्, त्यसैले विवाह महोत्सव दुई देशबीचको सांस्कृतिक सेतु हो। यसलाई विशेष महत्व दिइनुपर्छ। महोत्सव हेर्न जनसागर त्रेताकालमा राम एवं जानकीको वैदिक विवाह प्राचीन मिथिलाको राजधानी जनकपुरधाममा भएको संझनामा प्रत्येक वर्ष मंसिर शुक्ल पञ्चमी तिथिको दिन पौराणिक विधि अनुरूप मनाइने रामजानकी विवाहमहोत्सव हेर्न लाखौं श्रद्धालु भक्तज जनकपुरधाम आईपुगेका छन्। गोस्वामी तुलसी दासकृत रामायणमा वर्णित भएनुसार राजर्षि जनकद्वारा गरिएको प्रतीज्ञालाई अयोध्याका राजकुमार रामले धनुष भंग गरेर पुरा गरेकोले जानकीको विवाह भएको स्मरणमा हुने विवाहपञ्चमी महोत्सव हेर्न जनकपुरधाममा लाखौं श्रद्धालु भक्तजनहरूको भिड लागेको हो। अयोध्या राजा दशरथको भूमिकामा जनकपुरधामस्थित राम मन्दिरका महन्थ राम गिरिको नेतृत्वमा पौराणिक व्यवस्था अनुरूप विहेको जन्ती बाजागाजा र स्वर्णिम झाँकी सहित दुलहा भगवान रामको प्रतिमालाई विशेष सिंहासनमा राखी त्रेताकालीन रंगभूमि मैदानमा पुर्याइन्छ। त्यस्तै जानकी मन्दिरबाट मिथिला राजा जनकको भूमिकामा जानकी मन्दिरका महन्थ रामतपेश्वर दास वैष्णवको नेतृत्वमा दुलही जानकीको प्रतिमालाई विशेष सुसज्जित डोलामा राखी सोही रंगभूमि मैदानमा पुर्याइन्छ। दुलहा रामको स्वर्णिम डोलालाई दुलही जानकीको विशेष सुसज्जित डोलाले पाँच पटक परिक्रमा एवं आरती पुजन गरेपछि स्वयम्वर कार्यक्रम सम्पन्न हुने धार्मिक परम्परा रहेको छ। स्वयम्बर समारोह सकेर दुलहादुलहीको डोला एवं झांकी सहितको हजारौंको संख्यामा रहेको जन्तीले नगर परिक्रमा गरी वैदिक विवाहस्थल जानकी मन्दिर पुगेर विवाह संस्कार कार्यक्रम प्रारम्भ हुन्छ। जानकी मन्दिरमा पौराणिक विधिपूर्वक भगवान राम एवं जानकीको शुभ विवाह कार्यक्रम अहोरात्र (रात्रिकालीन) चल्ने गर्दछ। विवाहपञ्चमी अवसरमा नेपाल एवं भारत सहित तेश्रो राष्ट्रबाट आएका लाखौं श्रद्धालु भक्तजनहरू एकाविहानै देखि गंगासागर, धनुषसागर, रत्नसागर पवित्र स्नान पछि क्रमशः राम मन्दिर तथा जानकी मन्दिरमा फलफूल अक्षता प्रसाद चढाएर पूजा अर्चना गर्न पाउंदा आफूलाई धन्य ठान्दछन्। विवाहपञ्चमी मेला हेर्न आएका श्रद्धालुहरूको जनसागर नै ओर्लिएको छ। जनकपुरधामको मुख्य केन्द्रबिन्दु जानकी मन्दिर तथा जनकपुर नगरभित्र श्रद्धालुहरूले भरिभराउ रहेका छन्। यहाँका मठमन्दिर, पार्टीपौवा, कुट्टी, सार्वजनिक धर्मशाला, विद्यालय लगाायतका स्थानहरूमा श्रद्धालुहरूले भरिभराउ देखिएका छन्।"
"मधेसमा सीके राउत : एमालेलाई बाधक, गठबन्धनलाई भर",काठमाडौं : निर्वाचनको परिणाम अन्तिम चरणमा रहेको छ। यससँगै संघ र प्रदेशमा सरकार गठनका लागि प्रमुख पार्टीहरुले छलफल तीव्र पारेका छन्। निर्वाचनमा मिश्रित परिणाम आएकाले कुनै पनि पार्टी एक्लै सरकार बनाउनसक्ने हैसियतमा छैन। जसका कारण केन्द्र र प्रदेशहरूको सरकार गठन प्रक्रिया लम्बिने देखिएको छ। मधेस प्रदेशको परिणाम हेर्दा पनि कुनै पनि पार्टीको एकल सरकार बनाउने हैसियत पाएका छैनन्। पछिल्लो मत परिणामअनुसार नेकपा एमालेले प्रत्यक्षमा १५ सिट जित्ने देखिन्छ। १४ सिट जितेको उसले एक सिटमा अग्रता लिइरहेको छ। समानुपातिकतर्फको मतअनुसार उसले कम्तिमा ८ सिट ल्याउने सम्भावना छ। यसरी गणना गर्दा एमाले २३ सिटसहित प्रमुख दल बन्ने देखिन्छ। कांग्रेसले प्रत्यक्षमा १३ सिट जितेको छ। समानुपातिकतर्फको मतअनुसार कांग्रेस अग्रस्थानमा छ। पछिल्लो मतपरिणामअनुसार उसले समानुपातिकबाट कम्तिमा ९ सिट पाउनेछ। २२ सिटसहित कांग्रेस मधेसमा दोस्रो ठूलो दल बन्ने निश्चित छ। त्यस्तै पाँच वर्ष मधेस सरकारको नेतृत्व गरेको जनता समाजवादी पार्टी भने यसपटक प्रत्यक्षतर्फ ९ सिटमा खुम्चिएको छ। उसले समानुपातिकतर्फ कम्तिमा ७ सिट थप्नसक्ने सम्भावना छ। १६ सिटसहित ऊ तेस्रो दल बन्ने सम्भावना छ। एमालेले सीके राउत नेतृत्वको जनमतलाई गठबन्धनमा आबद्ध हुन आह्वान गर्नसक्छ। तर उपेन्द्र यादव सरकारमा गएको खण्डमा सीके राउत कुनै पनि हालतमा सरकारको हिस्सा नबन्ने उनी निकट नेताले बताए। प्रत्यक्षतर्फ ६ सिट जितेको सीके राउत नेतृत्वको जनमत पार्टीले समानुपातिकबाट कम्तिमा ७ सिट थप्ने सम्भावना छ। १३ सिटसहित ऊ मधेसको चौथो पार्टी बन्दैगर्दा ७ सिट जितेको र मधेस सरकारको हिस्सासमेत बनेको लोकतान्त्रिक समाजवादी पार्टीले समानुपातिकतर्फ न्युन मत पाएको छ। उसले समानुपातिकबाट कम्तिमा दुई सिट थप्दा ९ सिट पुग्ने सम्भावना देखिन्छ। त्यस्तै प्रत्यक्षतर्फ ४ सिट जितेको माओवादीले समानुपातिकबाट कम्तिमा ४ सिट थप्दा ८ सिट हुन्छ भने एकीकृत समाजवादी प्रत्यक्षतर्फ ४ र समानुपातिकतर्फ दुई सिट थप्दा ६ सिट पुर्याउने सम्भावना छ। मधेसमा प्रत्यक्षतर्फ ६ जना विजयी भएका छन् भने समानुपातिकतर्फ पनि केही दलले एकएक सिट ल्याउने सम्भावना देखिन्छ। एमालेलाई सीके राउत बाधक मधेस प्रदेशको अंकगणित विश्लेषण गर्ने हो भने पहिलो पार्टी बनेको एमालेलाई सरकार बनाउन कठिन देखिन्छ। ४३ समानुपातिकसहित १०७ सिट रहेको मधेसमा सरकार बनाउन कम्तिमा ५४ सिट आवश्यक हुन्छ। एमालेजसपा गठबन्धनमै रहेकाले दुबैको सिट संख्या जोड्दा ३९ सिट पुग्ने देखिन्छ। सरकार बनाउन एमालेसँग थप १५ सिटको आवश्यकता पर्न सक्छ। एमालेले सीके राउत नेतृत्वको जनमतलाई गठबन्धनमा आबद्ध हुन आह्वान गर्नसक्छ। तर उपेन्द्र यादव सरकारमा गएको खण्डमा सीके राउत कुनै पनि हालतमा सरकारको हिस्सा नबन्ने उनी निकट नेताले बताए। एमालेले सरकार बनाउनका लागि लोसपालाई पनि आह्वान गर्नसक्छ। तर कांग्रेससँग गठबन्धन गरेको महन्थ ठाकुर नेतृत्वको पार्टी एमाले नेतृत्वको सरकारमा जाने सम्भावना न्युन छ। केहीगरी लोसपा मधेस सरकामा गए पनि पनि एमालेले स्वतन्त्र र एक सिट जितेका केही दललाई रिझाउनुपर्ने देखिन्छ। गठबन्धनलाई सीके राउतकै भर संघमा सरकार नेतृत्वको पहलकदमी लिइरहेको कांग्रेस नेतृत्वको सत्ता गठबन्धनलाई पनि मधेसमा सरकार बनाउन सजिलो छैन। मधेसमा सत्ता गठबन्धनको सिट जोड्ने हो भने ४५ पुग्ने सम्भावना छ। स्वतन्त्र र एक सिटका केही दललाई जोड्दासमेत गठबन्धनले थप १० सिट पुर्याउनसक्ने अवस्था देखिँदैन। उसले पनि सीके राउतलाई फकाउने प्रयास गर्नसक्छ। गठबन्धनबाट प्रस्ताव आए पार्टीभित्र एकचरण छलफल हुनसक्ने उनी निकट नेताको भनाइ छ। तर सरकारमै जाने सम्भाना नरहेको उनको जिकिर छ।
"डोटीका भूकम्पपीडितको अवस्था दयनीय बन्दै, चिसोमा त्रिपालमुनि बास","डोटी : डोटीका भूकम्प पीडितहरूको अवस्था दयनीय बन्दै गएको छ। लेकाली ठाउँ त्यसमा पनि हिउँदको समय अनि त्रिपालमै रात काट्नुपर्ने बाध्यताले उनीहरूको अवस्था दयनीय बन्दै गएको हो। भूकम्प गएको तीन साता बितिसकेको छ। पूर्वीचौकी गाउँपालिका३ गैरागाउँका भूकम्प पीडितहरू अस्थायी रूपमै भएपनि टहरा निर्माणका लागि गुहारी रहेका छन्। तत्काल राहातका लागि भनेर विभिन्न संघ संस्थाले खाद्यान्न, त्रिपाल, न्यानो लुगा, भाँडाकुँडा लगायतका सामग्रीहरू वितरण गरे पनि अस्थायी बासका तथा स्थायी पुनर्निर्माणका लागि कसैले चासो देखाएको छैन। स्थायी पुनर्निर्माणका लागि प्रदेश सरकार, संघीय सरकार लगायत विभिन्न निकायहरूसँग समन्वय भइरहेको भएपनि कसले बनाउने भन्ने हालसम्म कुनै टुंगो नलागेको पूर्वीचौकी गाउँपालिकाका अध्यक्ष रामप्रसाद उपाध्यायले बताए। केही दिनमै स्थलगत अनुगमनका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरणको प्राविधिक टोली आउने अध्यक्ष उपाध्यायले बताए। भूकम्प प्रभावितका लागि पूर्वीचौकी गाउँपालिकाले काठ र टिनका अस्थायी टहरा निर्माण गर्ने अध्यक्ष उपाध्यायले बताए। भूकम्पका कारण सबैभन्दा प्रभावित क्षेत्र गैरागाउँ लगायत आसपासका गाउँका एक सय २० घरहरू पूर्ण क्षति भएको थियो भने एक हजार ११ घर बस्न नमिल्ने गरी भत्किएका थिए। त्यसैगरी तीन हजार ३७ घरपरिवारहरू विस्थापित भएका अध्यक्ष उपाध्यायले जानकारी दिए। गाउँपालिकाले पहिलो चरणमा एक सय २० वटा अस्थायी टहरा एक महिना भित्रै निर्माण गर्ने लक्ष्य रहेको उनले बताए। भूकम्प पीडितहरूले बस्नलाई घर निर्माण गरिदिन सबैलाई आग्रह गरेका छन्। भूकम्पबाट घरपरिवारका तीन सदस्य गुमाएका पदम सिंह बोहराले पहिलो आवश्यकता घर भएको बताए। लुगाकपडा, खाद्यान्न विभिन्न संघ संस्था तथा गाउँपालिकाले दिइरहेको छ, बोहराले भने, चिसोका कारण त्रिपालको बसाइ दयनीय बन्दै गएको छ, कहिले घर बन्ला र घरमा बसौंला। लेकाली ठाउँ भएकाले केही समयपछि हिउ समेत पर्ने उनले बताए। कात्तिक २२ गते गएको भूकम्पमा पदमले श्रीमती, एक छोरा र एक छोरी गुमाएका थिए। हाल उनीसँग ६६ वर्षकी आमा र ११ वर्षकी छोरी छन्। भूकम्प पीडितलाई लाउने खानेको चिन्ता छैन। चिन्ता छ त केवल हिउँदको चिसोको। कठ्याङ्ग्रिने चिसोमा बाँचिन्छ कि मरिन्छ त्रिपालको बसाइमा, ६४ बर्षिय भगु देवी बोहराले आँसु झार्दै भनिन्, यस्तो दुःख झेल्नुभन्दा भूकम्पमै गइदिएको भए हुन्थ्यो। पेट पाल्नभन्दा रात काट्न मुस्किल भइरहेको छ।' प्राधिकरणको प्राविधिक टोली डोटी आउने गृह मन्त्रालय र राष्ट्रिय विपद् जोखिम न्यूनीकरण तथा व्यवस्थापन प्राधिकरणको प्राविधिक टोली यसै साता डोटी आउने बताइएको छ। प्राधिकरणका प्रवक्ता डा डिजन भट्टराईले आम निर्वाचनका कारण केही ढिला भएपनि केही दिनमै प्राधिकरणको टोली डोटी पुग्ने बताए। प्राविधिक टोलीले स्थलगत निरीक्षणपश्चात् मात्र के कति घरमा क्षति पुगेको छ, सम्पूर्ण रूपमा अध्ययन गरी, स्टमेट तयार हुन्छ भट्टराईले भने, कति घर पुनर्निर्माण गर्नुपर्छ, कति बजेट आवश्यक हुन्छ, सोही अनुसार पुनर्स्थापनाका लागि समय कति लाग्छ भन्न सकिन्छ। बझाङ र अछाममा समेत केही क्षति भएकाले सबै ठाउँमा गएर निरीक्षण गरी रिपोर्ट तयार गरुन्जेल करिब दुई महिना लाग्ने र त्यसपछि मात्रै पुनर्निर्माणका लागि पहल सुरु हुने उनले बताए। २०७९ कात्तिक २२ गते राती २ बजेर १२ मिनेटमा खप्तड राष्ट्रिय निकुञ्ज क्षेत्रमा केन्द्रबिन्दु बनाएर गएको भूकम्पले पूर्वीचौकी गाउँपालिका ३, गैरागाउँका ६ जनाको ज्यान गएको थियो भने ७ जना घाइते भएका थिए।"
पहिलो हाफमा दक्षिण कोरिया २० ले पछाडी,दोहा: फिफा विश्वकपको समूह एचअन्तर्गत सोमबार जारी दक्षिण कोरियाविरुद्धको खेलमा घानाले २० को अग्रता लिएको छ। कतारको दोहास्थित एजुकेसन सिटी रंगशालामा भएको खेलको २४औं मिनेटमा मोहम्मद सलिसुले गोल गर्दै घानालाई अग्रता दिलाएका थिए। जोर्डन आयुको क्रसमा उनले बायाँ खु्ट्टाले उत्कृष्ट फिनिसिङ गर्दै अफ्रिकी मुलुकलाई अग्रता दिलाए। सलिसुको गोल घानाले सन् २०१० पछि विश्वकपमा पहिलो हाफमा गरेको पहिलो गोल हो। यसअघि सन् २०१० मा दक्षिण अफ्रिकामा भएको विश्वकपमा सुले मुन्टारीले उरुग्वेविरुद्ध पछिल्लो पटक पहिलो हाफमा गोल गरेका थिए। त्यसयता घानाले सबै ६ गोल दोस्रो हाफमा गरेका थियो। सुरुआती १० मिनेटसम्म दबाब बनाएको कोरिया पहिलो गोल खाएसँगै दबाबमा धकेलिएको थियो। दबाबमा परेको कोरियाविरुद्ध ३४औं मिनेटमा मोहम्मद कुडुसले पुनः गोल गर्दै घानाको अग्रता दोब्बर पारेका थिए। फेरि एक पटक घानाका कप्तान आयुले दिएको क्रसमा कुडुसले हेडरमार्फत गोल गरेका थिए। सुरुआती २२ मिनेटमा सात कर्नर जितेको कोरियाले फिनिसिङमा चुक्दा अवसरलाई गोलमा परिणत गर्न सकेन। पहिलो हाफमा सन् १९६६ विश्वकपयताकै सर्वाधिक कर्नर पाएर पनि गोल गर्न नसक्दा दोस्रो हाफ कोरिया २० पछाडीबाट सुरु गर्नेछ। पहिलो खेलमा उरुग्वसँग गोलरहित बराबरी खेलेको कोरिया आज पराजित भए समुह चरणमा पुग्ने सम्भावना कम हुनेछ। पहिलो खेलमा पोर्चुगलसँग ३२ ले पराजित भएको घानाले भने सम्भावना प्रवल बनाउने छ।
यसकारण गराउँदैनन् मिथिलावासीले विवाहपञ्चमीमा छोराछोरीको विवाह,"जनकपुरधाम : सप्ताहव्यापी रूपमा मनाइने ऐतिहासिक, धार्मिक तथा सांस्कृतिक सेतुका रूपमा रहेको विवाहपञ्चमी महोत्सवका दिन मिथिलावासीले आफ्ना छोराछोरीको विवाह गर्नुहुन्न भन्ने प्रचलन रहेको छ। त्रेतायुगमा अयोध्याराका राजा दशरथका छोरा राम र मिथिलाका राजा जनकको छोरी सीताको विवाह भएको दिन विवाह भए राम र सीताले पाएको दुःख कष्ट पाउने मान्यताका आधारमा मिथिलावासीले आफ्ना छोराछोरीको विवाह गर्नुहुन्न भन्ने मान्यता रही आएको हो। राम र सीताको जोडीलाई आदर्शको जोडी मानिए पनि सो दिन छोरीको विवाह गर्दा छोरीले माता जानकीले जस्तै दुःखकष्ट पाउने जनविश्वास मिथिलावासीमा रहेको हुँदा प्रायः मानिसहरूले विवाहपञ्चमीका दिन विवाह नगर्ने परम्परा रहेको छ। तर अहिले आएर त्यो परम्परा भने विस्तारै घट्दै गएको जानकी मन्दिरका महन्त रामतपेश्वर दास बताउँछन्। करिब नौ लाख वर्ष पूर्व त्रेतायुगमा मंसिर शुक्ल पञ्चमी तिथिमा जनक नन्दनी सीताको विवाह अयोध्या नरेश दशरथका ज्येष्ठ सुपुत्र रामसँग भएको थियो। त्यो दिन सोमबार र नक्षत्र भने श्रवण रहेको थियो। विवाहपञ्चमीका नामले प्रख्यात रहेको सो दिन यस वर्ष शनिबार अर्थात् मङ्सिर २६ गते बुधबार परेको छ। यसरी राम र सीताको विवाह ब्राह्मण विवाह हो र हिन्दूशास्त्रमा यस्तो विवाहलाई आदर्श र उत्तम विवाह मानिन्छ। भनिन्छ, विवाह रामचरित मानस तथा मिथिलाको वैद्धिक परम्पराअनुसार भएको हो। प्रत्येक वर्ष मनाइने विवाहपञ्चमीले त्रेतायुगीन विवाहको झझल्को दिने गर्छ। विवाहपञ्चमीका दिन छोरीको विवाह गर्दा जसरी सीतालाई १४ वर्षको वनवास, अग्निपरीक्षा, वनवासपछि फर्केर अयोध्या आउँदा फेरि वनमै जानुपर्ने र अन्त्यमा पृथ्वीको गर्भमा लुप्त हुनुपर्ने जस्ता दुःखकष्ट भयो त्यस्तै दुःख कष्ट छोरीलाई हुने भनाइ छ। यही कारण यहाँका मानिसहरूमा सोही दुःख त पाउने होइन, भन्ने जनविश्वासका आधारमा प्रायः विवाह नगर्ने गरिएको राममन्दिरका महन्त रामगिरीको भनाइ छ। उनले भने, त्रेतायुगकालिन जनविश्वास अहिले पनि छ, तर त्यो धेरै हदसम्म हराईपनि सक्यो, अब त कतिपय जोडीहरूको विवाह विवाहपञ्चमीकै अवसरमा हुन्छ। मैथिली भाषाका वरिष्ठ साहित्यकार तथा संस्कृतिविद् डा राजेन्द्र विमल भन्छन, सिता बनवासमा भएको तथा गर्भवती अवस्थामा समेत कष्टपूर्ण जीव व्यतित गरिरहेकी सीताबारे त्रेतायुगमा राजा जनक तथा मिथिलावासीले खोजखबर नलिएकाले सीताले श्राप दिइन् कि विवाह पञ्चमीका दिन मिथिलामा जुन कन्याको विवाह हुन्छ। त्यसले म जस्तै दुःख पाउनेछिन। यही लोकविश्वासका कारण मिथिलीवासीले विवाहपञ्चमीका दिन आफ्नो कन्याको विवाह गराउँदैनन्। यता जानकी मन्दिरका महन्थ रामतपेश्वर दास वैष्णवको भनाइ भने डा विमल भन्दा फरक छ, 'कालान्तरमा आएर विस्तारै यो जनविश्वास हट्दै गएको छ र कतिपयले यही दिनमा आफ्नो कन्याको विवाह गर्छन्। यहाँ विवाहमा मान्यवरले वरवधूलाइ रामसीता जस्तै एक भएर बस्नू भन्ने आशिष दिने गर्छन्। यसैले यस दिन र यो महिनामा विवाह गर्नु पुण्य मानिन्छ।' विवाह पञ्चमीमहोत्सवका दिन जानकी मन्दिरका महन्थ रामतपेश्वर जनक र राम मन्दिरका महन्थ रामगिरि दशरथका रूपमा विवाह मण्डपमा उपस्थित हुन्छन् भने अयोध्याबाट आएका सन्त, महन्थ जन्तीका रूपमा उपस्थित हुने गर्छन्। शुक्रबारदेखि सुरु भएको राम र सीताको विवाह कार्यक्रमअन्तर्गत जनकपुर नगर दर्शन, फूलबारी लीला, धनुषा यज्ञ, तिलकोत्सव, मटकोर, शुभविवाह, राम कलेवा जस्ता विधि हुन्छन्।"
पोखरा अन्तर्राष्ट्रिय विमानस्थलमा यान्त्रिक परीक्षण,पोखरा : पोखरा अन्तर्राष्ट्रिय विमानस्थलमा भइरहेको क्यालिब्रेसन (यान्त्रिक परीक्षण) उडान सम्पन्न भएको छ। एरो थाईको जहाजले मंसिर ५ गतेदेखि पोखरा अन्तर्राष्ट्रिय विमानस्थलमा एक हप्ता क्यालिब्रेसन उडान गरेको थियो। नियमित उडान सुरु हुनुअघि विमानस्थल प्राविधिक लगायत हरेक पक्षमा तयार रहे नरहेको प्ररमाणित गर्न क्यालिब्रेसन उडान भएको पोखरा विमानस्थल आयोजना प्रमुख विनेश मुनकर्मीले जानकारी दिए। क्यालिब्रेसन उडान सकिएसँगै अबको ३ हप्तामा एरोथाई कम्पनीले यान्त्रिक क्षमता परीक्षण उडानको प्रतिवेदन नेपाल नागरिक उड्डयन प्राधिकरणलाई दिने छ। त्यही प्रतिवेदनका आधारमा विमानस्थलमा वायुसेवा कम्पनीहरूले उडान र अवतरण गर्न सक्ने छन्। परीक्षण सफल भएसँगै वायुसेवा कम्पनीहरूले नियमित उडान गर्न सक्नेछन्। प्रतिवेदन आएपछि विमानस्थलमा उडान गर्न कम्पनीहरूलाई आह्वान गर्नसक्ने छ। सरकारले पोखरा क्षेत्रीय अन्तर्राष्ट्रिय विमानस्थल २०२३ को जनवरी १ देखि व्यवसायिक रूपमा सञ्चालनमा ल्याउने घोषणा गरेको छ।
नुवाकोटमा मतदाता शिक्षा प्रभावकारी नहुँदा धेरै मत बदर,"नुवाकोट : नुवाकोटमा मतदाता शिक्षा प्रभावकारी नहुँदा बदर मतको संख्या बढेको छ। यही मंसिर ४ गते सम्पन्न निर्वाचनमा जिल्लामा ६ हजार ६ सय ८० मत बदर भएको छ। यहाँ एक लाख २९ हजार ७०५ मत खसेको थियो। जिल्ला निर्वाचन कार्यालय नुवाकोटका अनुसार ५१५ प्रतिशत मत बदर भएको हो। बदर मत घटाउनका लागि मतदाता शिक्षा स्वंसेवक, महिला स्वास्थ्य स्वंसेविका तथा सम्बन्धित निकायले मतदाता शिक्षा दिएका थिए। मतदाताहरू प्रत्यक्ष र समानुपातिकतर्फको मतपत्रमा अलमलिएका कारण मत बदर हुन पुगेको जिल्ला निर्वाचन अधिकारी जयप्रसाद गौतमले जानकारी दिए। प्रदेशसभाको प्रत्यक्षतर्फ एक लाख ३० हजार १०१ मत खसेकोमा आठ हजार ९२१ मत अर्थात् ६ दशमलव ८५ प्रतिशत मत बदर भएको छ। प्रदेशसभाको समानुपातिकतर्फ एक लाख ३० हजार १०१ मतमध्ये आठहजार ९१९ अर्थात् ६ दशमलव ८५ प्रतिशत मत बदर भएको जिल्ला निर्वाचन अधिकारी गौतमले जानकारी दिए । उनका अनुसार गत २०७४ को निर्वाचनमा प्रतिनिधिसभाको प्रत्यक्षतर्फ ६ दशमलब चार र समानुपातिकतर्फ चार दशमलब सात प्रतिशत मत बदर भएको थियो ।"
प्रशासकीय अधिकृत हुँ भन्दै ठगी गर्ने पक्राउ,"बागलुङ : जिल्ला प्रशासन कार्यालय बागलुङको प्रशासकीय अधिकृत बताई ठगी गरिरहेका एक व्यक्ति पक्राउ परेका छन्। जिल्ला प्रहरी कार्यालय बागलुङले आइतबार प्रशासकीय अधिकृत बताउँदै ठगी गरिरहेका गोरखाको शहिद लखन गाउँपालिका४ का ३१ वर्षीय आकाशचन्द्र परियारलाई पक्राउ गरेको हो। परियारले निजामती कर्मचारीको पोशाकमा जिल्ला प्रशासन कार्यालय बागलुङको परिसरमा बसेर प्रशासकीय अधिकृत रहेको बताउँदै ठगी गरिरहेको अवस्थामा पक्राउ गरिएको जिल्ला प्रहरी कार्यालय बागलुङका सूचना अधिकारी प्रहरी नायव उपरीक्षक (डीएसपी) गंगा बहादुर थापाले बताए। परियारको साथबाट निजामती कर्मचारीको पोशाक सहित विभिन्न कार्यालयका छाप र दस्तखत भएका पत्रहरु सहित आकाश चन्द्र परियार लेखिएको प्रशासकीय अधिकृतकार रबर छाप बरामद गरिएको डिएसपि थापाले जानकारी दिए। प्रहरीले परियारलाई पक्राउ गरेपछि उनी बसेको होटलको कोठामा समेत खानतलासी गरेको थियो। परियारको कोठाबाट विभिन्न सरकारी कार्यालयका छाप, दस्तखत भएका पत्रहरू विभिन्न कार्यालयका छापहरु (स्ट्याम्प), ल्यापटप, पेनड्राईभ र ६३ हजार रुपैयाँ फेला पारेको डीएसपी थापाले बताए। प्रहरीले सोमबार परियारलाई जिल्ला अदालत बागलुङमा उपस्थित गराएर अनुसन्धानको लागि ७ दिनको म्याद थप गरेको छ।"
'देश अस्थिरतामा जाने र वैदेशिक हस्तक्षेप बढ्ने देखियो' (भिडियो वार्ता),काठमाडौं: निर्वाचनको नयाँ परिणामपछि राज्य सञ्चालन तथा राजनीतिक समीकरणका विषयमा बेग्लाबेग्लै विश्लेषण हुने गरेको छ । यो निर्वाचनमा कुनै पनि दलले बहुमत ल्याउन नसकेपछि राजनीतिक अस्थिरता बढ्नेसँगै देशको विकासमा संस्थागत पहल हुन नसक्ने विश्लेषण हुँदै आएको छ । राजनीतिक विश्लेषक डाविष्णु दाहालले पनि यो मत परिणामले देशमा ध्रुबीकरण अझै बढ्दै जाने बताएका छन् । नयाँ सरकार गठनमा अमेरिकीचिनियाँ र भारतीय चाख र हस्तक्षेप बढ्ने बताउँदै दाहालले अब बन्ने सरकार अस्थिर हुने जिकिर गरे । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै दाहालले अब बन्ने सरकार पाँच वर्षसम्म नटिक्ने र वैदेशिक चलेखेल चरम अवस्थामा पुगेर मुलुक 'अर्ली इलेक्सन'मा पुग्न सक्ने अवस्था आउने बताए । हेर्नुहोस् दाहालसँग गरिएको कुराकानी ।
जाजरकोटमा समानुपातिक मत: संघमा कांग्रेस र प्रदेशमा एमाले पहिलो,"जाजरकोट: जाजरकोटमा समानुपातिक तर्फ प्रतिनिधि सभामा नेपाली कांग्रेस र प्रदेश सभातर्फ एमालेले पहिलो स्थान हासिल गरेका छन् । जिल्ला निर्वाचन कार्यालयका अनुसार प्रतिनिधि सभातर्फ नेपाली कांग्रेसले २२ हजार ९३४ मतसहित पहिलो पार्टी बनेको छ । १९ हजार ७४९ मत ल्याएर एमाले दोस्रो भएको छ । माओवादी केन्द्रले १४ हजार ४१२ मत प्राप्त गरेको छ । एकीकृत समाजवादीले ७८६, राष्ट्रिय स्वतन्त्र पार्टीले ५९४ र राष्ट्रिय प्रजातन्त्र पार्टीले ५३९ मत प्राप्त गरेका छन् । प्रतिनिधि सभामा पहिलो बनेको कांग्रेस प्रदेश सभा तर्फको मतमा भने दोस्रो भएको छ । प्रदेश तर्फ पहिलो पार्टी एमाले भएको छ । प्रदेश समानुपातिक तर्फ एमालेले २० हजार २२९ मत प्राप्त गरेको छ । कांग्रेसले १८ हजार ९३५ मत ल्याएर दोस्रो , माओवादी केन्द्रले १६ हजार ९२४ मत सहित तेस्रो भएको छ । एकीकृत समाजवादीले एक हजार ३९९ र राष्ट्रिय प्रजातन्त्र पार्टीले एक हजार ३२ मत प्राप्त गरेको छ ।"
बैंकले प्रकाशित गर्यो निर्वाचन कार्यतालिका,"काठमाडौं : राष्ट्रिय सहकारी बैंकले निर्वाचनसहितको १९औं वार्षिक साधारणसभाको निर्वाचन कार्यतालिका सार्वजनिक गरेको छ। निर्वाचन उपसमितिले जारी गरेको कार्यतालिकाअनुसार निर्वाचन प्रक्रिया पुस ५ गतेदेखि सुरु भएर पुस १८ गते सकिने छ। बैंकको पुष १६ गते हुन लागेको वार्षिक साधारण सभाले नयाँ सञ्चालक समिति चयन गर्ने छ। सञ्चालक समितिको निर्वाचनका लागि पुस ५ गते मतदाता नामावली प्रकाशन, दावी विरोध, अन्तिम नामावली प्रकाशन र उम्मेदवारीपत्र वितरणको कार्यक्रम तय गरिएको छ। पुस ६ गते उम्मेदवारको दरखास्त दर्ता, उम्मेदवारको पहिलो नामावली प्रकाशन, उम्मेदवारी सूचि उपरको दावी विरोध, दरखास्त एवं दावी विरोधको छानविन, उम्मेदवारी उपर परेको उजुरीको निर्णय तथा नामावली प्रकाशन हुने छ। पुस ७ गते उम्मेदवारी फिर्ता र अन्तिम उम्मेदवारी सूची प्रकाशन र पुस १६ गते सातै प्रदेशमा हुने इकाइ सभामा ११ : ३० बजेदेखि ५ बजेसम्म मतदान हुने छ। पुस १८ गते मतपरिणाम घोषणा हुने छ। साधारणसभाले अध्यक्ष सहित १५ जना सञ्चालक र लेखासमितको संयोजक सहित तीन जना सदस्य चयन गर्ने छ।"
घानासँग हारेपछि अन्तिम १६ मा पुग्ने कोरियाको लक्ष्यमा धक्का,"दोहा : फिफा विश्वकपअन्तर्गत समूह एचको खेलमा सोमबार घानासँग पराजित भएपछि अन्तिम १६ मा स्थान बनाउने दक्षिण कोरियाको अभियानमा नमिठो धक्का लागेको छ। कतारको दोहास्थित एजुकेसन सिटी रंगशालामा आइतबार राति भएको खेलमा अफ्रिकी मुलुक घानाले दक्षिण कोरियालाई ३२ गोलले पराजित गरेको हो। खेलको २४औं मिनेटमा मोहमद सलिसुले गोल गर्दै घानालाई सुरुवाती अग्रता दिलाएका थिए। जोर्डन आयुको क्रसमा उनले बायाँ खु्ट्टाले उत्कृष्ट फिनिसिङ गर्दै अफ्रिकी मुलुकलाई अग्रता दिलाएका थिए। सलिसुको गोल घानाले सन् २०१० पछि विश्वकपमा पहिलो हाफमा गरेको पहिलो गोल हो। यसअघि सन् २०१० मा दक्षिण अफ्रिकामा भएको विश्वकपमा सुले मुन्टारीले उरुग्वेविरुद्ध पछिल्लो पटक पहिलो हाफमा गोल गरेका थिए। त्यसयता घानाले सबै ६ गोल दोस्रो हाफमा मात्रै गरेको थियो। सुरुवाती १० मिनेटसम्म बलमाथि पक्कड जमाएको दक्षिण कोरिया पहिलो गोल खाएसँगै दबाबमा परेको थियो। त्यसपछि ३४औं मिनेटमा मोहमद कुडुसले गोल गर्दै घानाको अग्रता दोब्बर पारेका थिए। घानाका कप्तान आयुले दिएको क्रसलाई कुडुसले उत्कृष्ट गोल गरेका थिए। सुरुवाती २२ मिनेटमा सात कर्नर पाएको कोरियाले फिनिसिङमा चुक्दा गोल गर्न सकेन। पहिलो हाफमा सन् १९६६ विश्वकपयताकै सर्वाधिक कर्नर पाएर पनि दक्षिण कोरियाले गोल गर्न सकेन। ५८औं मिनेटमा गोल जे गुई सुङले गोल गर्दै कोरियालाई खेलमा फर्काएका थिए। लि काङ इनले उपलब्ध गराएको पासमा सुन्दर हेड गोल गरेका थिए। त्यसको तीन मिनेट नबित्दै कोरियाले बराबरी गोल फर्काएको थियो। किम मिन जेको पासमा जे गुई सुङले हेड गोल गरेका थिए। त्यसपछि ६८औं मिनेटमा मोहमद कुडुसले गोल गर्दै घानालाई जित दिलाएका थिए। इनाकी विलियम्सले उपलब्ध गराएको पासलाई सदुपयोग गर्दै उनले उत्कृष्ट गोल गरेका थिए। पहिलो खेलमा उरुग्वेसँग गोलरहित बराबरी खेलेको दक्षिण कोरियालाई नकआउट चरणमा स्थान बनाउन आफ्नो जितले मात्रै पुग्ने छैन, अरुको नतिजामा पनि भर पर्नुपर्नेछ। दक्षिण कोरियाले समूह चरणको अन्तिम खेलमा बलियो टोली पोर्चुगलको सामना गर्नेछ। पहिलो खेलमा पोर्चुगलसँग ३२ ले पराजित भएको घानाले अन्तिम १६ मा पुग्ने सम्भावना प्रवल बनाएको छ। घानाले समूहको अन्तिम खेलमा उरुग्वेसँग प्रतिस्पर्धा गर्नेछ।"
चिनियाँ राष्ट्रपति सीद्वारा प्रस्तुत प्रतिवेदन ११ भाषामा सार्वजनिक,"काठमाडौं : चिनियाँ कम्युनिष्ट पार्टीका महासचिव एवं राष्ट्रपति सी चीनफीङले पार्टीको २० औं महाधिवेसनमा प्रस्तुत गरेको प्रतिवेदन ११ भाषामा सार्वजनिक भएको छ। चीनको साङ्हाई अन्तर्राष्ट्रिय अध्ययन विश्वविद्यालयले उक्त सामग्री विभिन्न भाषामा उपलब्ध गराएको हो। प्रतिवेदन चिनियाँ, अंग्रेजी, जर्मन, रसियन, जापानिज, फ्रेन्च, स्पेनिस, अरेबिक, पोर्तुगिज, भियतनामिज र लाओ भाषामा उपलब्ध गराइएको छ। त्यसमा उपलब्ध भाषाको कुनै शब्द सर्च (खोजी) गरेमा त्यससँग सम्बन्धित अनुच्छेद भेटिने छ। यसमा ११ भाषामा नै प्रतिवेदनको पूर्ण पाठ उपलब्ध छ। कम्प्युटर, मोबाइल र अन्य डिभाइसबाट अध्ययन गर्न सकिने छ।"
जनताले दललाई मिलेर अघि बढ्ने जनादेश दिए: सुवास नेम्वाङ,काठमाडौं: नेकपा एमालेका उपाध्यक्ष सुवास नेम्वाङले निर्वाचनले सबै दलहरूलाई मिलेर अघि बढ्नुपर्ने सन्देश दिएको बताएका छन् । जनताले कसैलाई पनि बहुमत नदिएर सबै दल मिलेर देश निर्माणमा जुट्न जनादेश दिएको नेम्वाङले बताए । इलाम क्षेत्र नम्बर २ बाट प्रतिनिधि सभा सदस्य निर्वाचित भएपछि इलामबाट काठमाडौं आउँदा त्रिभुवन विमानस्थलमा सञ्चारकर्मीसँग कुरा गर्दै नेम्वाङले देश निर्माणमा सबै जुट्न आह्वान गरेका हुन् । केही राजनीतिक दलले एमालेलाई निषेध गर्न खोजे पनि जनताले अनुमोदन गरेको उनले बताए । लोकतन्त्रमा निषेधको राजनीति स्वीकार नहुने नेम्वाङको भनाइ छ । यो निर्वाचनको मतपरिणामले संविधान कार्यान्वयन गर्न थप सहज हुने उनले बताए । उनले सरकार गठनमा सबै दलसँग छलफल गरेर अघि बढ्ने बताएका छन् ।
"उदयपुरमा सर्वदलीय बैठक निष्कर्षविहीन, मतगणना अनिश्चित",उदयपुर: मतगणना सुचारु गर्न उदयपुरको सर्वदलीय बैठक निष्कर्षविहीन भएको छ । बैठक निष्कर्षविहीन भएपछि स्थगित मतगणना अनिश्चित भएको छ। सर्वदलीय बैठकमा दलको अडान कायमै रहेपछि सहमति नजुटेको हो । एमाले उमेदवार मञ्जुकुमारी चौधरीले प्रदेशसभा सदस्यको भेटिएको मतपत्र पूर्वसहमति अनुसार गणना हुनु पर्ने बताईन् । कांग्रेसले भने बढि भएको मतपत्र गणना हुनु नहुने अडान राखेको छ । मुख्यनिर्वाचन अधिकृत कृष्णप्रसाद सुवेदीले आफैंले निर्णय गर्ने कि पुनः आयोगलाई पत्र पठाएर थप निर्णय लिने भन्ने विषयमा निष्कर्षमा पुग्न नसकेको बताए । आइतबार मतगणनाका क्रममा पछिल्लो पटक खोलिएको १० वटा मतपेटिकामा उदयपुर १ (२) प्रदेश सभाको १ सय मत पत्र भेटिएपछि गणना रोकिएको थियो । ६३ हजार ८० मत गणना भइसकेपछि थप गणनाका लागि १० वटा मतपेटिका खोल्दा प्रदेशतर्फको एक सय वटा मतपत्र भेटिएको थियो । ७६ हजार ७५६ मत खसएको यो क्षेत्रको ६३ हजार ८० मत गणना भइसकेको छ । गणना भइसकेकोमा कांग्रेस उम्मेदवार नारायण खड्काले १ हजार ८२५ मतले अग्रता लिएका छ्न । खड्काले २७ हजार ४८४ मत प्राप्त गरेका छ्न भने एमालेकी मञ्जुकुमारी चौधरीले २५ हजार ६५९ मत प्राप्त गरेको निर्वाचन अधिकृतको कार्यलयले जनाएको छ ।
बारामा ५० हजारभन्दा बढी मत बदर,"सिमरा : बाराको चार वटा निर्वाचन क्षेत्रको अन्तिम मतपरिणाम अनुसार ५० हजारभन्दा बढी मत बदर देखिएको छ। जिल्ला निर्वाचन कार्यालयको अन्तिम मतपरिणाममा प्रतिनिधिसभा तथा प्रदेशसभाको प्रत्यक्ष र समानुपातिक दुवै तर्फ ५० हजार दुई सय ७७ मत बदर देखिएको हो। कार्यालयले उपलब्ध गराएको मतपरिणाम अनुसार प्रतिनिधिसभा तथा प्रदेशसभाको प्रत्यक्ष र समानुपातिकतर्फ बारा क्षेत्र नं १ मा १० हजार चार सय ७३, क्षेत्र नं २ मा १३ हजार तीन सय ४२, क्षेत्र नं ३ मा १२ हजार ९ सय ३२ र क्षेत्र नं ४ मा १३ हजार पाँच सय ३० मत बदर देखिन्छ। चार निर्वाचन क्षेत्रमध्ये सबैभन्दा बढी मत क्षेत्र नं ४ मा बदर भएको देखिएको छ। चार लाख ३३ हजार ५०४ कूल मतदाता रहेको बारामा मंसिर ४ गते भएको निर्वाचनमा प्रत्यक्षतर्फ दुई लाख ८७ हजार दुई सय १९ मत खसेको थियो। खसेको मतमध्ये दुई लाख ७४ हजार ६ सय ५२ मतमात्रै सदर भएको छ। समानुपातिकतर्फ दुई लाख ८९ हजार दुई सय ६० मत खसेको थियो। प्रतिनिधिसभाको प्रत्यक्षतर्फ भन्दा दुई हजार ४१ मत समानुपातिकमा बढी खसेको हो। अन्तिम मतदाता नामावलीमा नाम हरी निर्वाचनमा नखटिएका कर्मचारी, सुरक्षाकर्मीसहित वृद्धाश्रममा रहेका वृद्धवृद्धा, निर्वाचन कसुरमा सजाय भोगिरहेका बाहेक अन्य कैदीबन्दीलाई समानुपातिक निर्वाचनमा सहभागी गराउन बारा निर्वाचन क्षेत्र नं ३ अन्तर्गत कलैयामा अस्थायी मतदान स्थल राखिएको थियो। उक्त अस्थायी मतदान स्थलबाट एक हजार सात सय ४७ मत प्रतिनिधिसभाको समानुपातिकतर्फ खसेको हो। समानुपातिकतर्फ चार वटै निर्वाचन क्षेत्रबाट खसेको कूल मतमध्ये १३ हजार तीन सय ७५ मत बदर हुँदा दुई लाख ७५ हजार आठ सय ८५ मतमात्रै सदर भएको छ। क्षेत्रगत तथ्यांकअनुसार बारा क्षेत्र नं १ मा एक लाख १९ हजार तीन सय ७५ मतदाता मध्ये प्रतिनिधिसभाको प्रत्यक्षतर्फ ८० हजार सात सय ८५ र समानुपातिकतर्फ ८० हजार चार सय ९९ मत खसेको थियो। खसेको मतमध्ये प्रत्यक्षतर्फ दुई हजार सात सय ५६ र समानुपातिकतर्फ दुई हजार सात सय ६९ मत बदर रहेको जिल्ला निर्वाचन कार्यालयको विवरणमा उल्लेख छ। त्यसैगरी क्षेत्र नं १ को प्रदेशसभा निर्वाचनअन्तर्गत प्रत्यक्षतर्फ दुई हजार दुई सय ५० मत बदर हुँदा समानुपातिकतर्फ दुई हजार ६ सय ९८ मत बदर देखिन्छ। प्रदेशसभामा प्रत्यक्षतर्फ खसेको ८० हजार पाँच सय ६० मतमध्ये ७८ हजार तीन सय १० मतमात्रै सदर भएको छ। त्यस्तै समानुपातिकतर्फ खसेको ८१ हजार ४९ मतमध्ये ७८ हजार तीन सय ५१ मत सदर भएको छ। बारा क्षेत्र नं २ को कूल एक लाख पाँच हजार ११ मतमध्ये प्रतिनिधिसभाको प्रत्यक्षतर्फ ६६ हजार सात सय ४१ र समानुपातिकतर्फ ६८ हजार पाँच सय ५१ मत खसेको थियो। खसेको मतमध्ये प्रत्यक्षतर्फ ६३ हजार सात सय ४२ मत सदर हुँदा दुई हजार ९९९ मत बदर हुन पुगेको छ। त्यसैगरी समानुपातिकतर्फ खसेको मतमध्ये ६४ हजार एक सय ७७ मत सदर र चार हजार तीन सय ७४ मत बदर भएको छ। समानुपातिकतर्फको यो बदर संख्या अन्य क्षेत्रको तुलनामा बढी हो। क्षेत्र नं २ अन्तर्गत प्रदेशसभा निर्वाचनको प्रत्यक्षतर्फ खसेको ६६ हजार सात सय १६ मतमध्ये ६४ हजार आठ सय २४ मत सदर भएको छ। उक्त मत सदर हुँदा दुई हजार ९० मत बदर भएको छ। प्रदेशसभाको समानुपातिकतर्फ खसेको ६६ हजार सात सय ७७ मतमध्ये ६२ हजार ९ सय मत सदर भएको छ। प्रदेशसभाको समानुपातिकतर्फ तीन हजार आठ सय ७७ मत बदर भएको देखिन्छ। बारा क्षेत्र नं ३ को कूल एक हजार तीन हजार एक सय ४८ मतदातामध्ये प्रतिनिधिसभाको प्रत्यक्षतर्फ ६६ हजार नौ सय ६६ मत खसेको थियो। खसेको मतमध्ये ६३ हजार ६ सय १५ मत सदर र तीन हजार तीन सय ५१ मत बदर भएको छ। प्रतिनिधिसभाको समानुपातिकतर्फ खसेको ६७ हजार तीन सय ५० मतमध्ये ६४ हजार चार सय ३२ मत सदर भएको छ भने दुई हजार नौ सय १८ मत बदर हुन पुगेको छ। प्रदेशसभातर्फ खसेको ६७ हजार दुई ६५ मतमध्ये ६३ हजार दुई ६४ मत सदर हुँदा चार हजार एक मत बदर भएको छ। बारा क्षेत्र नं ४ बाट प्रतिनिधिसभाको प्रत्यक्षतर्फ खसेको ७२ हजार सात सय २७ मतमध्ये ६९ हजार दुई सय ६६ मत सदर भएको छ। यस क्षेत्रमा तीन हजार चार सय ६१ मत बदर भएको छ। जुन चार वटै निर्वाचन क्षेत्रमा प्रत्यक्षतर्फ बदर भएको मतसंख्या भन्दा बढी हो। यस क्षेत्रबाट समानुपातिकमा खसेको ७२ हजार आठ सय ६० मतमध्ये ६९ हजार पाँच सय ४६ मत सदर भएको छ। समानुपातिकतर्फ यस क्षेत्रमा तीन हजार तीन सय १४ मत बदर भएको छ। प्रदेशसभाको प्रत्यक्षतर्फ यस क्षेत्रबाट खसेको ७२ हजार पाँच सय २७ मतमध्ये दुई हजार दुई सय २९ मत बदर छ। निर्वाचन कार्यालयको तथ्यांकअनुसार प्रदेशसभातर्फ ७० हजार दुई सय ९८ मत सदर भएको छ। प्रदेशसभाको समानुपातिकतर्फ यस क्षेत्रबाट चार हजार पाँच सय २६ मत बदर भएको छ। यो संख्या अन्य क्षेत्रभन्दा बढी हो। यस क्षेत्रबाट प्रदेशसभाका लागि खसेको ७२ हजार ६ सय ७८ मतमध्ये ६८ हजार एक सय ५२ मत सदर भएको छ।"
मेलम्चीको पानी अर्को हप्ताबाट वितरण गर्ने तयारी,काठमाडौं : वर्षाले भत्काएको प्रवेशमार्गको सुधारपछि मेलम्ची खानेपानी विकास समितिले सिन्धुपाल्चोकको हेलम्बु गाउँपालिकास्थितअम्बाथानमा रहेको मुहानबाट सुरुङमा पानी पठाएको छ। असारदेखि सुरुङ बन्द रहेकाले सुरुमा थोरै पानी परीक्षणका रूपमा पठाइएको छ। यो पानी काठमाडौँस्थित सुरुङको अन्तिम बिन्दु सुन्दरीजल आइपुग्न करिब एक हप्ता लाग्ने मेलम्ची खानेपानी आयोजनाका प्रवक्ता राजेन्द्र पन्तले जानकारी दिए। एक हप्तापछि भने दैनिक १७ करोड ५० लाख लिटर पानी नै सुरुङमा हालिने पनि उनको भनाइ छ। आइतबार साँझदेखि हालेको पानीले सुरुमा सुरुङ सफा गर्नेछ। सुरुङ सफा गरिसकेपछि अर्को हप्ता भने मेलम्चीको पानी राजधानीस्थित ग्राहकलाई वितरण गरिने छ। पानी वितरणका लागि काठमाडौँ उपत्यका खानेपानी लिमिटेड आयोजना कार्यान्वयन निर्देशनालयले वितरण सञ्जाल निर्माण गरिरहेको छ। यो सञ्जालमार्फत अर्को हप्तादेखि राजधानीवासीले फेरि मेलम्चीको पानी पाउने भएका छन्। वर्षामा बाढी आएर सुरुङमार्गमा क्षति गर्ने भएपछि गत असारदेखि मेलम्चीको पानी बन्द गरिएको थियो। २०७७ चैतमा मेलम्चीको पानी अस्थायीरुपमा राजधानी आइपुगेको थियो। २०७८ असार १ गते मेलम्ची खोलामा आएको बाढीले मेलम्चीका संरचना एवं प्रवेशमार्गमा क्षति पुगेपछि २०७८ चैतमा दोस्रोपटक मेलम्चीको पानी राजधानी आइपुगेको थियो। मेलम्चीको मुहानस्थलमा हेडवर्क्स निर्माणको काम नसकिएकाले हाल हिउँदका समयमा मात्र मेलम्चीको पानी राजधानी आउने गरेको छ।
"स्याउको बिरुवामै भ्रष्टाचार, तीन जनाविरुद्ध आरोपपत्र दायर","काठमाडौं : हिमाली क्षेत्रका कृषकको जीवनस्तर सुधार गर्ने र आर्थिक रूपमा सबल बनाउने उद्देश्यले अगाडि सारिएका कार्यक्रममा नै भ्रष्टाचार भएको पाइएको छ। स्थानीय सरकारले हिउँदे फलफूलका बिरुवा स्याउ, दाँते ओखर, च्याउको बीउ तथा जैविक विषादी उपलब्ध गराउने कार्यक्रम अगाडि सारेको छ। सोही कार्यक्रममा नै भ्रष्टाचार गरिएको भन्दै अख्तियार दुरुपयोग अनुसन्धान आयोगले आज विशेष अदालतमा आरोप पत्र दायर गरेको छ। मुगुको छायाँनाथ रारा नगरपालिकाले आर्थिक वर्ष २०७५७६ मा सञ्चालन गरेको कार्यक्रममा तोकिएको कार्यक्रमअनुसार बिरुवा नल्याइ झुठो बिल भर्पाई बनाएर भ्रष्टाचार गरेको पाइएकाले विशेष अदालतमा मुद्दा दायर गरिएको आयोगका प्रवक्ता श्यामप्रसाद भण्डारीले जानकारी दिए। बिरुवा खरिदका लागि वास्तविक लागतभन्दा बढीको नक्कली बिल बनाएको तथा किसानबाट उठाएको रकम हिनामिना गरेको पाइएको छ। आयोगका आयोगका प्रवक्ता भण्डारीका अनुसार सो नगरपालिकाका तत्कालीन निमित्त प्रशासकीय अधिकृत पीताम्बर सारु र लेखा अधिकृत लोकेन्द्र रावतविरुद्ध एक लाख ६१ हजार बराबरको बिगो दावी गर्दै मुद्दा दायर गरिएको हो। आयोगले नगरपालिकाका प्राविधिक सहायक उमाकान्त भण्डारीविरुद्ध दुई लाख २३ हजार एक सय बराबरको बिगो दाबी गरेको छ।"
"थापाथलीका सुकुम्बासी घरेलु हतियारसहित प्रदर्शनमा, महानगर सुरक्षा बल प्रमुख पाण्डेको टाउकोमा चोट","काठमाडौंः थापाथलीस्थित बस्ती हटाउन खोजेपछि सुकुम्बासीहरु घरेलु हतियारसहित प्रदर्शनमा उत्रिएका छन् । सुकुम्बासी र प्रहरीबीच झडप हुँदा काठमाडौं महानगर सुरक्षा बलका प्रमुख राजु पाण्डेको टाउकोमा चोट लागेको छ । उनीहरु हँसिया, लाठीलगायतका घरेलु हतियार बोकेर प्रदर्शनमा उत्रिएका छन्। स्थानीयले बैकल्पिक व्यवस्थाविना सुकुम्बासी बस्ती हटाउन खोजेपछि अवरोध सिर्जना गरेका हुन् । अहिले यो क्षेत्रमा सरकार र काठमाडौं महानगरपालिकाका मेयर बालेन्द्र शाहविरुद्ध नाराबाजी भइरहेको छ । केही सुकुम्बासीहरु घरायसी सामान पोको पारिरहेका देखिन्छन्। प्रतिनिधिसभा तथा राष्ट्रियसभा निर्वाचनका दिन मंसिर ४ गते सुकुम्बासी बस्ती हटाउने सरकारले तयारी थालेपनि आज महानगरले डोजरसहितको टोली थापाथली पठाएको हो । नेपाली कांग्रेसका सांसद प्रकाशमान सिंहले विकल्पविना सुकुम्बासी बस्ती नहटाउने आश्वासन दिएका थिए । तर, त्यो आश्वासन कार्यान्वयन हुन नपाउँदै बागमती एकीकृत सभ्यता विकास समितिको समन्वयमा काठमाडौं महानगरले सुकुम्बासी बस्तीमा डोजर चलाउने योजना बनाएको हो। अधिकार सम्पन्न बागमती सभ्यता एकीकृत विकास समितिले नदी तथा खोला किनारालगायतका विभिन्न स्थानमा रहेका सुकुम्बासी बस्ती हटाउन थालेको हो। समितिले संकलन गरेको प्रारम्भिक तथ्याकंअनुसार काठमाडौंका २० वडाका २७ स्थानमा सुकुम्बासी बस्ती छन् । ती बस्तीमा तीन हजार ४९६ घरधुरी रहेको समितिको तथ्याकंमा उल्लेख छ।"
"भक्तपुर २ मा तीन पार्टीको जोगियो जमानत, २३ को खोसियो","भक्तपुर : भक्तपुर निर्वाचन क्षेत्र नम्बर २ मा तीनवटा राजनीतिक दलले जमानत जोगाउन सफल भएका छन्। नेपाली कांग्रेस, नेकपा एमाले र नेपाल मजदुर किसान पार्टीले जमानत जोगाए। यहाँ २६ जना प्रतिस्पर्धामा थिए। जमानत जफत हुनबाट जोगिन सदर मतको १० प्रतिशत मत पाउनु पर्छ। यहाँ ५९ हजार एक सय ६५ मत सदर भएको थियो। जसमा ६ हजार मत पाउन पर्ने थियो। यहाँ झण्डै दुई हजार मत बदर भएको थियो। यो क्षेत्रमा नेपाली कांग्रेसका दुर्लभ थापाले २४ हजार दुई सय ३९ मत ल्याएर विजयी भएका थिए। उनका निकटत प्रतिद्वन्द्वी नेकपा एमालेका महेश बस्नतेले २३ हजार दूई सय ८२ मत पाएका थिए। तेस्रो स्थानमा रहन सफल नेपाल मजदुर किसान पार्टीकी अनुराधा थापामगरले सात हजार एक सय २७ मत पाएकी थिइन्। यस बाहेकका जनमत जोगाउन असफलहरूमध्ये राष्टिय स्वतन्त्र पार्टीका साजन विकले चार हजार ९८, राष्टिय प्रजातन्त्र पार्टीका मोहन केसीले दुई हजार पाँच सय ९६ मत पाएका छन्। यस बाहेकका कुनै पनि दलले एक हजारसम्म मत पुयाउन सकेनन्। धेरै उम्मेदवारहरूले एक सयको हाराहारीमा मत पाएका छन्। यहाँ सवैभन्दा कम मत स्वतन्त्र उम्मेदवारद्वय दिनेश थापा र प्रमिला प्रजापतिले तीनतीन मत ल्याएका छन्।"
मिस्टर एण्ड मिस लिटल कोशीको उपाधि सार्थक र आरवीलाई,"विराटनगर : पाँचौं संस्करणको मिस्टर एण्ड मिस लिटल कोशीको उपाधि विराटनगरकी आरवी खड्का र पथरीका सार्थक भट्टराइले जितेका छन्। आरवीले मिस लिटल कोशी र सार्थकले मिस्टर लिटल कोशीको उपाधि हात पारेका हुन्। जय मिडिया म्यानेजमेन्ट प्रालिको आयोजनामा सम्पन्न प्रतियोगिताको फाइनलमा मिस लिटलमा ३० र मिस्टर लिटलमा १४ जनाले प्रतिस्पर्धा जनाएका थिए। प्रतियोगिताको अर्गनाईजर च्वाइसको उपाधिमा विराटनगरकी अनिसा राजवंशी र केशव झा घोषित भए। मिस लिटलतर्फको फस्ट रनरअप सुनसरीको इनरुवाकी साक्षी यादव र मिस्टर लिटलतर्फ विराटनगरका रोहित कुमार साह भए। सेकेण्ड रनरअप विराटनगरकी प्रतिक्षा श्रेष्ठ र आरुष दाहाल घोषित भए। यस्तै, थर्ड रनरअप मिसतर्फ विराटनगरकी स्वेच्छा श्रेष्ठ र मिस्टरतर्फ विराटनगरका परिस्कृत आचार्य भए। फोर्थ रनरअप मिसतर्फ इनरुवाकी अन्तरा सुब्बा र मिस्टरतर्फ विराटनगरका अभियान श्रेष्ठ घोषित भए। मिस पब्लिक च्वाइस, मिस पपुलर र मिस स्माईलको उपाधि विराटनगरकी स्वच्छ श्रेष्ठले जितिन भने मिस पर्शनालिटीको उपाधि इनरुवाकी अन्तरा सुब्बाले पाइन्। मिस हार्ड वर्किङको उपाधि भने इनरुवाकी साक्षी यादवले प्राप्त गरिन्। मिस मल्टिमिडियाको उपाधि विराटनगरकी माही भगत, मिस ट्यालेन्टको उपाधि भोजपुरकी कटरीना सुवेदी र मिस फोटोजेनिकको उपाधि विराटनगरकी स्वर्णिमा भट्टराईले पाइन्। यसैगरी मिस डिसिप्लिन आरवी खड्का, मिस इन्टेलेक्ट प्रतिक्षा श्रेष्ठ, मिस क्याटवाक भोजपुरकी सुवासना श्रेष्ठ, मिस क्युट कटहरीकी हिमानी राजवंशी, मिस कन्फिडेन्ट विराटनगरकी परी नेवटीया र मिस चार्मिङ इटहरीकी अविज्ञा पोखरेल घोषित भइन्। यसैगरी मिस्टर पपुलर र ट्यालेन्टको उपाधि पथरीका सार्थक भट्टराइले जिते भने मिस्टर मल्टिमिडिया र मिस्टर फोटोजेनिकको एवार्ड आरुष दाहालले जिते। यसका साथै मिस्टर पब्लिक च्वाइस रोहित कुमार साह, मिस्टर इन्टेलेक्ट अभियान श्रेष्ठ, मिस्टर डिसिप्लिन विराटनगरका आदर्श रौनियार र मिस्टर क्युट विराटनगरका प्रसुन तामाङ घोषित भए। प्रतियोगिताको प्रमुख अतिथि प्रदेश १ का नवनिर्वाचित प्रदेश सभा सदस्य भीम पराजुली रहेका थिए। प्रतियोगिताको निर्णायकहरुमा डाक्टर अंकिता राठी अग्रवाल, मिस कोशी २०२१ का विजेता प्रशिका श्रेष्ठ, पत्रकार तथा व्यवसायी रोशन घिमिरे र गायक तथा लेक्चरर रोशन राजवंशी रहेका थिए। मिस्टर एण्ड मिस लिटल कोशी २०२२ का विजेताले जनही ३०३० हजार नगदसहित प्रमाणपत्र प्राप्त गरेका थिए। फाइनलमा पुगेका ४४ जना प्रतियोगीहरुले प्रमाणपत्र र विभिन्न गिफ्ट ह्याम्परहरू प्राप्त गरेको जय मिडिया म्यानेजमेन्ट प्रालिका अध्यक्ष जय राज रायले बताए।"
नवनिर्वाचित सांसद्हरुलाई प्रमाणपत्र प्रदान,"हेटौंडा : मंसिर ४ गते सम्पन्न प्रतिनिधिसभा र प्रदेशसभा सदस्य पदको निर्वाचनमा मकवानपुरबाट निर्वाचित सांसद्हरुलाई आज प्रमाणपत्र प्रदान गरिएको छ। मकवानपुरका मुख्य निर्वाचन अधिकृत ऋषिराम निरौला र निर्वाचन क्षेत्र नम्बर२ का निर्वाचन अधिृकत मुकुन्दहरि पौडेलले प्रतिनिधि सभाका २ जना र प्रदेशसभाको ४ जना सांसद्लाई प्रमाणपत्र प्रदान गरेका हुन्। क्षेत्र नम्बर१ बाट प्रतिनिधिसभामा निर्वाचित राप्रपाका दिपकबहादुर सिंह, सो क्षेत्रबाट क्रमश प्रदेशसभा (१) मा निर्वाचित नेकपा माओवादी केन्द्रका प्रेमबहादुर पुलामी, प्रदेशसभा (२) मा निर्वाचित नेकपा एमालेका एकालाल श्रेष्ठले प्रमाणपत्र ग्रहण गरेका छन्। त्यस्तै क्षेत्र नम्बर २ बाट प्रतिनिधिसभामा निर्वाचित नेकपा एमालेका महेश बर्तौला, सोही क्षेत्रको प्रदेशसभा (१) मा निर्वाचित नेकपा माओवादी केन्द्रकी कुमारी मोक्तान र प्रदेशसभा (ख) मा निर्वाचित नेपाली कांग्रेसका इन्द्रबहादुर बानियाँले पनि प्रमाणपत्र ग्रहण गरेका हुन्। कार्यक्रमलाई सम्बोधन गर्दै मुख्य निर्वाचन अधिकृत ऋषिराम निरौलाले निर्वाचनलाई शान्तिपूर्ण वाताबरण स्वच्छ, निस्पक्ष एवम् भयरहित तबरबाट सम्पन्न गर्न सहयोग गर्ने सबैप्रति आभार व्यक्त गरे। उनले नवनिर्वाचित सांसद्हरुलाई शुसासन, विकास र समृद्धितर्फ अघि बढ्न शुभकामना दिए। त्यस्तै क्षेत्र नम्बर २ का निर्वाचन अधिकृत पौडेलले जनताको प्रतिनिधित्व गर्ने सांसद्हरुले दलभन्दा माथि उठेर देश र जनताप्रति उत्तरदायी भएर काम गर्न शुभकामना दिए। निर्वाचनमा क्षेत्र नम्बर २ मा निर्वाचित बर्तौलाले ३४ हजार ९५०, २ (१) मा निर्वाचित मोक्तानले १९ हजार ९०९, २ (२) मा निर्वाचित बानियाँले १८ हजार ९४४ मत पाएका थिए। त्यस्तै क्षेत्र नम्बर १ मा निर्वाचित सिंहले २७ हजार ८५१, १(१) मा मा निर्वाचित पुलामीले १९ हजार ७३३ र १(२) मा निर्वाचित श्रेष्ठले १४ हजार २४७ मत पाएका थिए।"
"सेयर बजार फेरि ओरालोतिर, कारोबार १ अर्बमा सीमित","काठमाडौं : सेयर कारोबारको दोस्रो दिन सोमबार नेप्से परिसूचक दोहोरो अंकले घटेको छ। नेप्से १५६१ अंकले ओरालो लागेर १९५०३७ विन्दुमा अडिएको छ। सेन्सेटिभ इन्डेक्स ३६५ अंकले घटेर ३८२६१ विन्दुमा पुगेको छ। नेप्से ओरालो लागेसँगै आइतबारको तुलनामा आज सेयर कारोबार घटेको छ। आज २२६ कम्पनीको ३७ लाख ६१ हजार २९९ कित्ता सेयर १ अर्ब ४९ करोड ४३ लाख ९४ हजार ६१३ रुपैयाँमा खरिदबिक्री भयो। अघिल्लो कारोबार दिन आइतबार २ अर्ब २ करोड बढिको सेयर कारोबार भएको थियो। सेयर बजार दोहोरो अंकले ओरालो लाग्दा कुनै पनि कम्पनीको मूल्यमा सकारात्मक सर्किट लागेन। खप्तड लघुवित्त वित्तीय संस्थाको सेयर मूल्य ८१८ प्रतिशतले बढ्दा गरिमा डिवेन्चरको सूचक ६११ प्रतिशतले बढ्यो। कारोबार रकमका आधारमा यसदिन हिमालयन डिस्टीलरी शीर्षस्थानमा रह्यो। सो कम्पनीको १६ करोड ४६ लाख ४२ हजार रुपैयाँ बराबरको सेयर कारोबार भयो। नविल बैंक ७ करोड २४ लाख र शिवम् सिमेन्ट ६ करोड १६ लाख मूल्य बराबरको सेयर कारोबार गरी क्रमश: दोस्रो र तेस्रो स्थानमा रहे। कारोबारमा आएका १३ समूहमध्ये ११ को सूचक घट्यो भने २ को बढ्यो। पाँच कम्पनीको सेयर मूल्य १ प्रतिशत बढिले घट्यो। डेभलपमेन्ट बैंक, फाइनान्स,हाइड्रोपावर, मनुफ्याक्चरी एन्ड प्रोसेसिङ र अदर्श समूहको सूचक १ प्रतिशत बढिले घटेको हो। ११ समूहको सूचक ओरालो लाग्दा म्युचुअल फन्ड र ट्रेडिङको सूचक क्रमश: ०२४ र ०१६ प्रतिशतले उकालो लाग्यो।"
क्यामरुन र सर्बियाको नाटकीय बराबरी,"दोहा : फिफा विश्वकपको समूह जीअन्तर्गत सोमबार भएको खेलमा क्यामरुन र सर्बियाले ३३ गोलको नाटकीय बराबरी खेलेका छन्। युरोपेली मुलुकविरुद्ध प्रतिस्पर्धात्मक खेलको २९औं मिनेटमा जिनचाल्र्स कास्टेलेटो गोल गर्दै अफ्रिकी मुलुकलाई अग्रता दिलाएका थिए। कर्नरबाट आएको पासमा निकोलस एन्कलाउले हेडरमार्फत दिएको पासमा ६ यार्ड बक्सभित्र रहेका कास्टेलेटोले सहज गोल गरेका थिए। यद्यपि, इन्जुरी समयमा दुई गोल गर्दै सर्बियाले शानदार पुनरागमन गर्यो। इन्जुरी समयको पहिलो मिनेटमा स्ट्राहिन्जाले पाभ्लोभिचले गरेको गोलसँगै सर्बियाले बराबरी गरेको थियो। त्यसको दुई मिनेट नबित्दै मिनिक्कोभिच साभिचले गरेको गोलसँगै सर्बियाले रोमाञ्चक अग्रता लियो। इन्जुरी समयमै अलेक्सान्डर मिट्रोभिचले गरेको प्रहार बाहिरिँदा सर्बियाले अग्रता अझै लम्ब्याउने सुन्दर मौका गुमाएको थियो। अलेक्सान्डर मिट्रोभिचले ५३औं मिनेटमा गरेको गोलसँगै ३१ ले पछि परेको क्यामरुनले तीन मिनेटको फरकमा दुई गोल फर्कायो। सब्स्टिच्युट फरवार्ड भिन्सेन्ट अबुबकरले ६३औं मिनेटमा गाल गर्दै क्यामरुनलाई खेलमा फर्काएका थिए। त्यसको तीन मिनेट नबित्दै एरिक म्याक्सिम चुपो मोटिङले अबुबरकै पासमा गोल गर्दै खेल बराबरीमा ल्याएका थिए। बराबरीसँगै पहिलो खेलमा ब्राजिलसँग २० को नतिजामा पराजित भएको सर्बियाले एक अंक जोडेको छ। पहिलो खेलमा स्विट्जरल्यान्डसँग १० को नतिजामा पराजित भएको क्यामरुनले पनि पहिलो अंक जोडेको छ। समूह चरणको अन्तिम खेलमा क्यामरुनले ब्राजिल र सर्बियाले स्विट्जरल्यान्डसँग खेल्ने छन्।"
मोरङमा समानुपातिकतर्फ कांग्रेसलाई धेरै मत,"विराटनगर : मोरङमा समानुपातिकतर्फ नेपाली कांग्रेसलाई धेरै मत प्राप्त भएको छ। प्रतिनिधिसभा र प्रदेशसभातर्फ नै कांग्रेसले प्राप्त गरेको मत अरु दलको भन्दा धेरै रहेको हो। मोरङमा प्रतिनिधि सभातर्फ ६ र प्रदेशसभातर्फ १२ वटा निर्वाचन क्षेत्र छन्। समानुपातिकमा प्राप्त मतका आधारमा प्रतिनिधि र प्रदेशसभातर्फ कांग्रेस पहिलो दल बनेको छ। प्रतिनिधिसभाका लागि कांग्रेसले १ लाख ३७ हजार ७ सय ३५ मत प्राप्त गरेको छ। नेकपा (एमाले) दोस्रो, राष्ट्रिय स्वतन्त्र पार्टी (रास्वपा) तेस्रो, नेकपा (माओवादी केन्द्र) चौथो र राष्ट्रिय प्रजातन्त्र पार्टी (राप्रपा) पाँचौं दल बनेका छन्। एमालेलाई १ लाख २२ हजार ९१७, रास्वपालाई ५२ हजार ७०९, माओवादीलाई ४३ हजार ५३० र राप्रपालाई ४० हजार ४९० मत प्राप्त भएको छ। मोरङमा प्रतिनिधि सभातर्फ एमालेभन्दा कांग्रेसले १४ हजार ८१८ मत बढी ल्याएको हो। मोरङका ६ वटा निर्वाचन क्षेत्रमा समानुपातिकतर्फ जम्मा ४ लाख ८३ हजार ५३२ मत खसेको थियो। जसमा २७ हजार २८ मत बदर र ४ लाख ५६ हजार ५०६ मत सदर भएको छ। त्यस्तै प्रदेशसभातर्फ पनि १ लाख ३६ हजार ७७८ मत प्राप्त गरेर कांग्रेस नै पहिलो दल बनेको छ। एमाले १ लाख ३१ हजार ७२४ मत ल्याएर दोस्रो स्थानमा छ। एमालेभन्दा कांग्रेसले ५ हजार ५४ मत बढी पाएको हो। प्रदेशसभाका लागि रास्वपाको उम्मेदवारी नै थिएन। प्रदेशसभातर्फ राप्रपा तेस्रो र माओवादी चौथो दल बनेका छन्। राप्रपाले ५८ हजार ७०७ मत प्राप्त गर्दा माओवादीले ४३ हजार ८७९ मत मात्रै ल्याएको छ। प्रदेशको समानुपातिकतर्फ जम्मा ४ लाख ८३ हजार ९५८ मत खसेको थियो। जसमा ३७ हजार ४७ मत बदर र ४ लाख ४६ हजार ९११ मत सदर भएको छ। मोरङमा प्रत्यक्षतर्फ प्रतिनिधिसभामा कांग्रेसले ३, एमाले, माओवादी र स्वतन्त्रले ११ सिट जितेका छन्। कांग्रेसका तर्फबाट क्षेत्र नम्बर १ मा डिगबहादुर लिम्बू, ३ मा सुनील शर्मा र ६ मा डा शेखर कोइराला विजयी भएका छन्। क्षेत्र नम्बर २ बाट एमालेका ऋषिकेश पोखरेल, ४ बाट माओवादीका अमनलाल मोदी र ५ बाट स्वतन्त्र उम्मेदवार योगेन्द्र मण्डल (जोगी) निर्वाचित भएका छन्। प्रदेशसभामा प्रत्यक्षतर्फ कांग्रेस र एमाले ५५ तथा माओवादीले २ सिट जितेका छन्। कांग्रेसका तर्फबाट क्षेत्र नम्बर ३ को कमा मानबहादुर लिम्बू, ४ को खमा भीम पराजुली, ५ को कमा गयानन्द मण्डल गनगाईं, खमा अमृत अर्याल र ६ को खमा केदार कार्की विजयी भएका छन्। एमालेका तर्फबाट क्षेत्र नम्बर १ को कमा उमाकान्त गौतम, खमा खड्गबहादुर बस्नेत, २ को खमा लीलाबल्लभ अधिकारी, ३ को खमा ज्ञानेन्द्र सुवेदी र ४ को कमा जयप्रकाश चौधरी निर्वाचित भएका छन्। माओवादीका तर्फबाट क्षेत्र नम्बर २ को कमा गणेश उप्रेती सुशील र ६ को कमा जीवन आचार्य विजयी भएका छन्। यस्तो छ मोरङमा समानुपातिकतर्फ क्षेत्रगत हिसाबले प्राप्त मत प्रतिनिधि सभातर्फ १, क्षेत्र नम्बर १ नेपाली कांग्रेस १६ हजार ५८७ नेकपा (एमाले) २२ हजार ७७२ नेकपा (माओवादी केन्द्र) ६ हजार १८१ राष्ट्रिय प्रजातन्त्र पार्टी (राप्रपा) ५ हजार ३४० नेकपा (एकीकृत समाजवादी) २ हजार ८१७ जनता समाजवादी पार्टी (जसपा) ३८० राष्ट्रिय स्वतन्त्र पार्टी (रास्वपा) ९ हजार २९७ तराई मधेस लोकतान्त्रिक पार्टी (तमलोपा) ७ लोकतान्त्रिक समाजवादी पार्टी (लोसपा) २३ मंगोल नेशनल अर्गनाइजेसन २ हजार ६६२ जनमत पार्टी २१४ राष्ट्रिय जनमोर्चा (राजमो) ४८ अन्य २ हजार ५०६ कूल खसेको मत ७२ हजार ८०३ बदर मत ३ हजार ९६९ २, क्षेत्र नम्बर २ कांग्रेस २३ हजार ३९५ एमाले २७ हजार ९१४ माओवादी ७ हजार ५३७ राप्रपा ३ हजार ८६६ एकीकृत समाजवादी २५४ जसपा ११८१ रास्वपा ७ हजार ३०१ तमलोपा ५ लोसपा ४०१ मंगोल नेशनल ५०१ जनमत ६५८ राजमो ४८ अन्य २ हजार ५७१ कूल खसेको मत ७९ हजार ९४१ बदर मत ४ हजार ३०९ ३, क्षेत्र नम्बर ३ कांग्रेस २९ हजार ८५९ एमाले २५ हजार २८ माओवादी ४ हजार ६४४ राप्रपा ९ हजार ३७२ एकीकृत समाजवादी ३ हजार ९७२ जसपा ४८३ रास्वपा १४ हजार ४०८ तमलोपा ९ लोसपा ३८ मंगोल २ हजार २३६ जनमत ३२३ राजमो ६० अन्य २ हजार ८३१ बदर मत ४ हजार ४ खसेको मत ९७ हजार २६७ ४, क्षेत्र नम्बर ४ कांग्रेस १९ हजार ५५५ एमाले १८ हजार ३८६ माओवादी ९ हजार ७६० राप्रपा ७ हजार ८४६ एकीकृत समाजवादी ४०१ जसपा १ हजार ८४४ रास्वपा ७ हजार २७० तमलोपा ८ लोसपा २०९ मंगोल नेशनल १५० जनमत ५१८ राजमो ४२ अन्य ५ हजार ७५ बदर मत ४ हजार २५७ खसेको ७४ हजार ७६१ ५, क्षेत्र नम्बर ५ कांग्रेस २४ हजार ६२९ एमाले ९ हजार ४२८ माओवादी ७ हजार २२३ राप्रपा ३ हजार ४२५ एकीकृत समाजवादी ३६५ जसपा १२ हजार ७३१ रास्वपा २ हजार ९०७ तमलोपा ७ लोसपा ६७३ मंगोल नेशनल ३३ जनमत ३ हजार ६०४ राजमो २१ अन्य २ हजार २४५ कूल खसेको मत ७२ हजार ७९९ बदर मत ५ हजार ५०८ ६, क्षेत्र नम्बर ६ कांग्रेस २३ हजार ७१० एमाले १९ हजार ३८९ माओवादी ८ हजार १८५ राप्रपा १० हजार ६४१ एकीकृत समाजवादी ६९५ जसपा १ हजार १३१ रास्वपा ११ हजार ५२६ तमलोपा १४ लोसपा ८३ मंगोल नेशनल ४४ जनमत २ हजार २०१ राजमो ५३ अन्य ३ हजार ३०८ कूल खसेको मत ८५ हजार ९६१ बदर मत ४ हजार ९८१ समानुपातिकको प्रतिनिधि सभातर्फ जम्मा प्राप्त मत कांग्रेस १ लाख ३७ हजार ७३५ एमाले १ लाख २२ हजार ९१७ माओवादी ४३ हजार ५३० राप्रपा ४० हजार ४९० एकीकृत समाजवादी ८ हजार ५०४ जसपा १७ हजार १९० रास्वपा ५२ हजार ७०९ तमलोपा ५० लोसपा १ हजार ४२७ मंगोल नेशनल ५ हजार ६२६ जनमत ७ हजार ५१८ राजमो २७२ अन्य १८ हजार ५३६ कूल खसेको मत ४ लाख ८३ हजार ५३२ बदर मत २७ हजार २८ प्रदेशसभातर्फ १, क्षेत्र नम्बर १ कांग्रेस १८ हजार २८२ एमाले २५ हजार १५० माओवादी ५ हजार ३५७ राप्रपा ८ हजार ३५३ एकीकृत समाजवादी ३ हजार ३४० जसपा ५१५ लोसपा २७ मंगोल नेशनल ३ हजार ३४२ जनमत ३६७ अन्य ४ हजार ३५२ कूल खसेको मत ७५ हजार १७९ बदर मत ६ हजार ९७ २, क्षेत्र नम्बर २ कांग्रेस २५ हजार ७८३ एमाले २९ हजार २३० माओवादी ५ हजार ९११ राप्रपा ५ हजार ८९३ एकीकृत समाजवादी ४२५ जसपा १ हजार ३८१ लोसपा ४९१ मंगोल नेशनल ६३० जनमत १ हजार १६ अन्य ३ हजार ७६० कूल खसेको मत ७९ हजार ९२९ बदर मत ५ हजार ४०९ ३, क्षेत्र नम्बर ३ कांग्रेस ३१ हजार ७३३ एमाले २७ हजार १६१ माओवादी ६ हजार २६७ राप्रपा १३ हजार २६४ एकीकृत समाजवादी ३ हजार ४६५ जसपा ७२६ लोसपा ५८ मंगोल नेशनल २ हजार ८४२ जनमत ४८२ अन्य ४ हजार ८९४ कूल खसेको मत ९६ हजार ७९५ बदर मत ५ हजार ९०३ ४, क्षेत्र नम्बर ४ कांग्रेस १६ हजार ३५३ एमाले १९ हजार ८३० माओवादी १० हजार ९५१ राप्रपा ११ हजार ४०९ एकीकृत समाजवादी ७७५ जसपा १ हजार ५११ लोसपा १८५ मंगोल नेशनल १८९ जनमत ७६९ अन्य ६ हजार ९०४ कूल खसेको मत ७४ हजार २५८ बदर मत ५ हजार ३८२ ५, क्षेत्र नम्बर ५ कांग्रेस १८ हजार २९९ एमाले ९ हजार २५७ माओवादी ९ हजार ५०६ राप्रपा ५ हजार १२० एकीकृत समाजवादी ९१४ जसपा १३ हजार ६२६ लोसपा ७२२ मंगोल नेशनल ४७ जनमत ३ हजार ८८९ अन्य ३ हजार ४६२ कूल खसेको मत ७२ हजार २९७ बदर मत ७ हजार ४५५ ६, क्षेत्र नम्बर ६ कांग्रेस २६ हजार ३२८ एमाले २१ हजार ९६ माओवादी ५ हजार ८८७ राप्रपा १४ हजार ६६८ एकीकृत समाजवादी १ हजार ४१५ जसपा १ हजार ५२६ लोसपा ८६ मंगोल नेशनल ८० जनमत २ हजार ८३२ अन्य ४ हजार ७८१ कूल खसेको मत ८५ हजार ५०० बदर मत ६ हजार ८०१ समानुपातिकको प्रदेशसभातर्फ कूल प्राप्त मत कांग्रेस १ लाख ३६ हजार ७७८ एमाले १ लाख ३१ हजार ७२४ माओवादी ४३ हजार ८७९ राप्रपा ५८ हजार ७०७ एकीकृत समाजवादी १० हजार ३३४ जसपा १९ हजार २८२ लोसपा १ हजार ५६९ मंगोल नेशनल ७ हजार १३० जनमत ९ हजार ३५५ अन्य २८ हजार १५३ कूल खसेको मत ४ लाख ८३ हजार ९५८ बदर मत ३७ हजार ४७"
लघुवित्त कम्पनीको नगद लाभांश वितरणसम्बन्धी व्यवस्थामा संशोधन,"काठमाडौं : नेपाल राष्ट्र बैंकले लघुवित्त वित्तीय संस्थाको नगद लाभांश वितरणसम्बन्धी व्यवस्थामा संशोधन गरेको छ । राष्ट्र बैंकले सोमबार परिपत्र जारी गर्दै घवर्गका इजाजतपत्र लघुवित्त वित्तीय संस्थालाई जारी गरिएको एकीकृत निर्देशन, २०७८ मा संशोधन गरेको जानकारी गराएको हो । उक्त निर्देशनको बुँदा नं १३ मा लघुवित्त वित्तीय संस्थाले खुद वितरणयोग्य मुनाफाको ३० प्रतिशतसम्म मात्र नगद लाभांश घोषणा तथा वितरण गर्न पाउनेछन् भन्ने व्यवस्था गरिएको छ । उक्त बुँदामा रहेका अन्य दुई व्यवस्थालाई भने हटाइएको छ । यसअघि लघुवित्त कम्पनीले वितरण गर्ने नगद लाभांश उनीहरुको बचतनिक्षेपको भारित औसत ब्याजदरको प्रतिशतभन्दा बढी हुन नहुने व्यवस्था थियो । त्यस्तै, खुद वितरणयोग्य मुनाफा कुल चुक्ता पुँजीको पाँच प्रतिशतभन्दा कम भएका लघुवित्तले कर प्रयोजन बाहेक नगद लाभांश वितरण गर्न नपाउने व्यवस्था पनि हटाइएको छ । वार्षिक २० प्रतिशतभन्दाबढी नगद वा बोनस लाभांश वितरणको प्रस्ताव गरेमा २० प्रतिशतभन्दा माथिको प्रस्तावित लाभांशको ५० प्रतिशत हुन आउने रकम साधारण जगेडा कोषमा जम्मा गर्नुपर्नेव्यवस्थालाई भने यथावत राखिएको छ। रासस"
क्यामरुनविरुद्ध सर्बियाको दुई मिनेटमा दुई गोल,"दोहाः फिफा विश्वकपको समूह जीअन्तर्गत क्यामरुनविरुद्ध जारी खेलको पहिलो हाफमा सर्बियाले २१ गोलको अग्रता लिएको छ। युरोपेली मुलुकविरुद्ध प्रतिस्पर्धात्मक खेलको २९औं मिनेटमा जिनचाल्र्स कास्टेलेटो गोल गर्दै अफ्रिकी मुलुकलाई अग्रता दिलाएका थिए। कर्नरबाट आएको पासमा निकोलस एन्कलाउले हेडरमार्फत दिएको पासमा ६ यार्ड बक्सभित्र रहेका कास्टेलेटोले सहज गोल गरेका थिए। यद्यपि, इन्जुरी समयमा दुई गोल गर्दै सर्बियाले शानदार पुनरागमन गर्यो। इन्जुरी समयको पहिलो मिनेटमा स्ट्राहिन्जाले पाभ्लोभिचले गरेको गोलसँगै सर्बियाले बराबरी गरेको थियो। त्यसको दुई मिनेट नबित्दै मिनिक्कोभिच साभिचले गरेको गोलसँगै सर्बियाले रोमाञ्चक अग्रता लियो। इन्जुरी समयमै अलेक्सान्डर मिट्रोभिचले गरेको प्रहार बाहिरिँदा सर्बियाले अग्रता अझै लम्ब्याउने सुन्दर मौका गुमाएको थियो। पहिलो खेलमा ब्राजिलसँग २० को नतिजामा पराजित भएको सर्बियाले यो जिते नकआउट चरण नजिक पुग्ने छ। पहिलो खेलमा स्विट्जरल्यान्डसँग १० को नतिजामा पराजित भएको क्यामरुन आज पनि पराजित भए एक खेल अगावै समूह चरणबाटै बाहिरिने छ।"
पाल्पामा समानुपातिकतर्फ प्रतिनिधिसभा र प्रदेशसभामा एमाले पहिलो दल,"तानसेन : प्रतिनिधिसभा समानुपातिकतर्फ पाल्पामा नेकपा एमाले पहिलो पार्टी बनेको छ। नेपाली कांग्रेस दोस्रो, राष्ट्रिय स्वतन्त्र पार्टी तेस्रो र नेकपा माओवादी केन्द्र चौथो दल बनेका छन्। प्रतिनिधिसभा समानुपातिकतर्फ नेकपा एमालेले ५२ हजार ३ सय ३९ मत पाएको छ भने नेपाली कांग्रेसले ३८ हजार ९ सय ९ , राष्ट्रिय स्वतन्त्र पार्टीले १२ हजार ६ सय ६२, नेकपा माओवादी केन्दले ७ हजार ७ सय ६१ , मंगोलनेशनल अर्गनाइजेशन ३ हजार २ सय ८७ मत प्राप्त गरेका छन्। नेकपा एकीकृत समाजवादीले १ हजार ८ सय ९२ मत, राष्ट्रिय प्रजातन्त्रपाटीले १ हजार ५ सय ६८ मत, राष्ट्रिय जनमोर्चाले २ सय ५८ मत, जनता समाजवादी पाटीले १ सय ५७ मत पाएका छन्। प्रदेशसभातर्फ पनि नेकपा एमाले पहिलो दल बनेको छ। नेपाली कांग्रेस दोस्रो र नेकपा माओवादी केन्द्र तेस्रो दल बनेका छन्। । नेकपा एमालेले ५५ हजार ३ सय ६ मत पाएको छ भने नेपाली कांग्रेसले ३९ हजार ८ सय ६८ मत पाएको छ । माओवादी केन्द्रले ८ हजार २ सय १६ मत पाएको छ । मंगोलनेशनल चौथो शक्ति भएको छ । मंगोलनेशनले ३ हजार ९ सय ५ मत पाएको छ भने नेकपा एकीकृत समाजवादी पार्टी पाँचौं नम्बरमा पुगेको छ । उसले ३ हजार ७ सय ४० मत पाएको छ । राप्रपाले ३ हजार १५ मत पाएको छ । राष्ट्रिय जनमोर्चाले १ हजार ३३ मत पाएको छ । जनमुक्ति पार्टीले ७ सय ८४ मत प्राप्त गरेको छ । प्रतिनिधिसभातर्फ समानुपातिकमा पाल्पा जिल्लाबाट १ मत ल्याउने पार्टीहरुमा बहुजन शक्ति, पिछडा वर्ग निषाद दलित जनजाती पार्टी, नेकपा माओवादी समाजवादी रहेका छन् । दुई मत पाउनेमा राष्ट्रिय नागरिक पार्टी, मितेरी पार्टी नेपाल, राष्ट्रिय मुक्ति आन्दोलन नेपाल रहेका छन् भने ३ मत पाउनेमा बहुजन एकता पार्टी, नेपाल संघीय समाजवादी पार्टी, ४ मत पाउनेमा मौलिक जरोकिलो पार्टी, तराई मधेश लोकतान्त्रिक पार्टी र ५ मत पाउनेमा नेपाल समावेशी पार्टी र जनता प्रगतिशिल पार्टी रहेका छन्।"
गरुडामा चक्काजाम,"रौतहट: गरुडाका व्यापारी राजनारायण साहको मृत्युको विषयलाई लिएर गरुडाका व्यापारीले चक्काजाम गरेका छन्। जिल्लाको मध्य भाग गरुडा बजारमा सोमबार बिहान सवारी दुर्घटनामा परी एक जनाको ज्यान गएको प्रहरीले जनाएको छ । गरुडा नगरपालिका वडा नं४ निवासी राजनारायण साहको ज्यान गएको विषयमा अनुसन्धान गर्न माग गर्दै व्यापारीले चक्का जाम गरेका हुन्। गरुडाका मेयर कन्थमणी जयसवालले घटना संकास्पद रहेकाले गहिरो अनुसन्धान गर्न स्थानीयले माग गर्दै आन्दोलन गरेको जनाए । समयमा नै उपचार नगराएको, गरुडामा अस्पताल हुँदाहुँदै २० किलोमिटर टाढा लगेको भन्दै पीडित पक्षले गरुडामा चक्का जाम गरेका हुन् । इलाका प्रहरी कार्यालय गरुडाका प्रहरी निरीक्षक रामराजा केशरीले घटननको अनुसन्धान भइरहेको बताए ।"
पूर्वप्रधानमन्त्री खनाललाई हराउने महेश,"इलाम: २०४८ संसदीय निर्वाचनदेखि इलाम क्षेत्र न १ बाट लगातार विजयी भइहरेका पूर्वप्रधानमन्त्री झलनाथ खनाललाई यस पटक संसद प्रवेशमा रोक लाग्यो। नेकपा एकीकृत समाजवादीका सम्मानीत नेता तथा पूर्वप्रधानमन्त्री खनाललाई उनकै कार्यकर्ता भएर राजनीति गरेका एमालेका जिल्ला अध्यक्ष महेश बस्नेतले पराजित गरे। २०७४ सम्म हरेक संसदीय निर्वाचनमा एमालेबाट चुनावी मैदानमा भिडेका खनाल यस पटक इलामले जनताको साथ पाएनन् । पाँच जित हात पारेका उनले यो पटकसमेत २ हार व्यहोरे। एकीकृत समाजवादीका तर्फबाट कलम चिह्न लिएर चुनावी मैदानमा उत्रिएका उनले काठमाडौं फर्कनु अघि चुनावमा धाँदली भएको आरोप लगाएका थिए । इलाम छोडेपछि उनले कांग्रेसका कार्यकर्ताले अन्तरघात गरेको आरोप लगाए । यस पटक उनी अघिल्लो चुनावमा जस्तै अन्तिम पटक भन्दै भोट मागेका थिए । ७३ वर्षीय खनाल यस पटक नेकपा एमालेका जिल्ला अध्यक्ष महेश बस्नेतसँग २ हजार ६ सय ६४ मतको अन्तरले पराजित भए । बस्नेतले २५ हजार ७५३ मत प्राप्त गरेका छन् भने खनालले २३ हजार ८९ मत प्राप्त गरेको निर्वाचन अधिकृतको कार्यालयले जनाएको छ । खनाल यसपटक ०७४ जस्तो आफ्नो ठूलो संगठनका साथ मैदानमा थिएनन् । समानुपातिक मतको आधारमा हेर्दा उनीसँग ७ हजार ८ सय ३२ मत मात्रै आफ्नो थियो । नेपाली कांग्रेस र नेकपा माओवादी केन्द्रले उनलाई यस पटक पनि १५ हजार २ सय ५७ मत दिए । खनालले ०७४ मा १७ हजारभन्दा बढी मतले जितेका थिए । चुनावको समयमा खनाललाई पाँचपाँचवटा संसदीय चुनावमा विजय हासिल गरेर प्रधानमन्त्रीसम्म बने पनि आफ्नै क्षेत्रको विकास निर्माणमा बेवास्ता गरेको आरोप लागेका थियो । स्थानीय तह निर्वाचन पछि स्थानीय तहको निर्वाचनमा काग्रेसका कार्यकर्ताले धोका दिएको भन्ने अभिव्यक्तिले पनि नेपाली कांग्रेसका कार्यकर्ता चिढिएका थिए । ०७४ मा इलाम १ बाट खनालले ३६ हजार ८ सय ५ मत ल्याएर निर्वाचित भएका थिए। उनका प्रतिद्वन्द्वी कांग्रेसका भूपेन्द्र कट्टेलले १९ हजार ६ सय ३८ मत ल्याएका थिए । खनालले २०४८, ०५१, ०६४ र ०७० मा पनि इलाम १ बाटै निर्वाचित भई संसद्मा प्रतिनिधित्व गरेका थिए। ०४८ र ०५१ को संसदीय निर्वाचनमा उनले कांग्रेसका तोयानाथ भट्टराईलाई पराजित गरेका थिए। ०५१ मा भट्टराईलाई २ सय १० को झिनो मतले मात्र पराजित गरेका थिए। ०५६ को संसदीय निर्वाचनमा भने खनाल सोही क्षेत्रबाट कांग्रेसका बेनुपराज प्रसाईसँग पराजित भएका थिए। ०६४ मा भएको पहिलो संविधानसभा निर्वाचनमा भने खनालले कांग्रेसका प्रसाईलाई हराएका थिए । ०७० को दोस्रो संविधानसभा निर्वाचनमा कांग्रेसकै हिमालय कर्माचार्यलाई पराजित गरेका थिए। २०६७ माघमा प्रधानमन्त्री निर्वाचित खनाल पार्टीभित्रैकै कलहका कारण नौ महिनामै बाहिरिनुपरेको थियो। २००६ चैत ६ मा इलामको साँखेजुङमा जन्मेका खनालले विगतमा एमाले निर्माणमा नेतृत्वदायी भूमिका निर्वाह गरेको दावी गर्दछन् । विद्यार्थी जीवनदेखि भूमिगत कम्युनिस्ट राजनीतिमा लागेका खनाल तत्कालीन नेपाल कम्युनिस्ट पार्टी मालेको पोलिटब्युरो सदस्य हुँदै महासचिव भएका थिए। २०२५ सालमा पार्टी सदस्यता प्राप्त गरे पनि राजनीतिक जीवन भने २०२१ सालदेखि सुरु गरेका थिए। २०६५ मा बुटवलमा भएको आठौं महाधिवेशनमा अध्यक्ष निर्वाचित भए। २०७१ असारमा काठमाडौंमा भएको नवौं महाधिवेशनबाट अध्यक्ष केपी शर्मा ओली बने, खनाल पार्टीको वरिष्ठ नेता भए। पछि एमाले र माओवादी एकतापछि बनेको नेकपामा उनी वरिष्ठ नेता एवं सचिवालय सदस्य थिए। २०४६ सालको आन्दोलनको सफलतासँगै खुलामञ्चबाट जेएन खनालको नाममा उनी सार्वजनिक भएका थिए। जनआन्दोलनपछि गठित अन्तरिम सरकारमा खनाल कृषि, भूमिसुधार तथा व्यवस्था, वन र वातावरणमन्त्री थिए। ०४६ मा सम्पन्न चौथो महाधिवेशनपछि मदन भण्डारी नेतृत्वमा आए। एमालेले २०४९ सालमा मदन भण्डारीको बहुदलीय जनवादको नीति पारित गर्दा सीपी मैनाली र खनालको नौलो जनवादको कार्यनीति अल्पमतमा पर्यो। जबजको आफ्नो कार्यनीति पारित भएपछि भण्डारीले खनाललाई पोलिटब्युरो सदस्य बनाएनन् । दासढुंगा दुर्घटनामा भण्डारीको निधनपछि भने उनी पोलिटब्युरो सदस्य भए। खनाललाई पराजित गरेका बस्नेतले आफ्ना नेतालाई पटक पटक संसदमा पठाएपनि जनताको भावना अनुसार काम नभएकाले यस पटक जनताले आफुलाई मत दिएको बताए । उनले भने म जनताको भावना अनुसार यहाँको विकास निर्माणमा सहभागि हुन्छु । बस्नेतले पूर्वाधार, कृषि, पर्यटन लगायतका क्षेत्रमा नीतिगत सुधार गर्नेदेखि दीर्घकालिन विकासको मोडेलसहित जनताको आवश्यकता पुरा गर्ने बताए । सँधै पार्टी र सत्ताको केन्द्रमा रहेका झलनाथ खनाल अन्तिम पटक भन्दै चुनावी मैदानमा आइरहेको बेला आफ्नै निर्वाचन क्षेत्रको रोङ १ मा जन्मेका बस्नेत जन्मथलो बनाउन भन्दै चुनावी मैदानमा उत्रिएका थिए । इलामको महेन्द्ररत्न बहुमुखी क्याम्पसमा प्राध्यापनदेखिको अनुभव बोकेका बस्नेतले इलाम नगरपालिकामा दुई पटक मेयर पदमा निर्वाचित भएर काम गरिसकेका छन् । बस्नेतले मेची राजमार्गलाई स्ततरोन्नति गरी २ लेनको सडक बनाउनेदेखि फ्री वाईफाई जोन बनाउने सम्मका योजना अघि सारेका छन्। उनले भने विद्यमान रहेको सडक मापदण्ड (सडक सीमा) विवादलाई नागरिकको हित अनुकूल हुनेगरी समाधान गरनेछ । उनले स्थानीय तहमा जलस्रोत व्यवस्थापन गुरूयोजना कार्यान्वयनमा ल्याइने बताएका छन् । प्रतिवद्वतामा लेखेका छन्, जलसम्पदा नास हुने अवस्था तीब्र रूपमा बढिरहेको हुँदा जलस्रोतको संरक्षणबारे प्रभावकारी कार्यक्रम कार्यान्वयन गरिने छ । बस्नेतले १९ बुदे प्रतिवद्वता कार्यान्वायनमा लाग्ने बताएका छन्। उनले सबै स्थानमा राष्ट्रिय प्रशारण लाइन अन्तर्गतको उच्च भोल्टेज क्षमताको ट्रान्सफर्मर र तारसहित विद्युत सेवा पुर्याइने बताए । बस्नेतले नेपालमा उत्पादन भएको चियालाई अक्सन सेन्टरको स्थापना गरी नेपाली चियालाई राष्ट्रिय तथा अन्तर्राष्ट्रिय बजारको लागि आफुले काम सुरु गर्ने बताए । उनले भने, चिया तथा कफि विकास बोर्डलाई अलग गरी चिया र कफिको विकासका लागि अलगअलग बोर्डको गठन गरिनेछ । उनले सूर्योदय नगरपालिकाभित्र चियासम्बन्धी अध्यायन अनुसन्धान केन्द्रको स्थापना गर्ने कुरामा प्राथमिकताका साथ लाग्ने योजना सुनाए । उनले भने, चिया, दूध उद्योग तथा अन्य उद्योगको उत्पादन र प्रशोधनमा प्रयोग हुने विद्युत महसुलमा सहुलियत दिलाउने व्यवस्था मिलाउदै चिया, दूध तथा अन्य कृषि सम्बन्धी उद्योगको आवश्यक यन्त्र, उपकरण ढुवानीका साधनमा अनुदान उपलब्ध गराउन भन्सार तथा कर छुटको व्यवस्था गरिनेछ । उनले पालिका स्तरका सम्भावना हेरेर पर्यटन प्रवद्र्धनका प्याकेज ल्याउने योजना अघि सारेका छन् । कन्यामलाई रात्रिकालीन पर्यटन क्षेत्रको रूपमा विकास गर्नेदेखि 'बहुसांस्कृतिक सङ्ग्रहालय' निर्माण समेतका योजना छन् । बस्नेतले गुणवान र सक्षम नागरिक तयार गर्न शिक्षासम्बन्धी मौलिक हकको कार्यान्वयन गरिने प्रतिवद्वतामा उल्लेख गरेका छन् । उनका योजनामा करफोक विद्यामन्दिरलाई नमुना बहुप्राविधिक शिक्षालयको रूपमा विकास गर्ने, सूर्योदय नगरपालिकाको फिक्कलमा सभागृह (सिटी हल) सिटीमार्ट,व्यवस्थित बसपार्क र बहुतले ट्याक्सी पार्क निर्माणका लागि पहल गर्ने योजना छ। उनले स्वास्थ्य, उद्योग, व्यापार, रेमिट्यान्स र रोजगारी सिर्जना वन तथा वातावरण, सहकारी तथा वित्तीय क्षेत्र लगायतका क्षेत्रमा समेत योजना अघि सारेका छन् । उनले भने, यस क्षेत्रमा इन्टरनेट सेवाको विस्तार गरी शहर, बजार, शैक्षिक संस्था, पर्यटकीय स्थल तथा पालिका केन्द्रलाई निःशुल्क इन्टरनेट सेवा उपलब्ध गराइने छ। उनले स्थानीय तहहरूमा सेवा प्रवाहलाई प्रभावकारी बनाउन सबै कामलाई विद्युतीय प्रणालीमार्फत् सम्पादन गर्ने बताए । बस्नेतले प्रत्येक वडामा 'ज्येष्ठ नागरिक मिलन केन्द्र'को स्थापना तथा सञ्चालन गरी सक्रिय जीवनयापनको वातावरण बनाउने उल्लेख गरे । बस्नेतले भने, संघीय, प्रदेश र स्थानीय सरकारहरूसँग आवश्यक समन्वय गरी सम्पन्न गरिने छन् । उनले विरोधका नाममा बन्द, हड्ताल कहिल्यै नगर्ने प्रतिवद्वता समेत जायर गरे । स्थानीय तह सञ्चालनको लामो अनुभव बोकेका बस्नेतले भने, भ्रष्टाचार र अनियमितता मुक्त समाज निर्माण गर्न प्रतिवद्ध छौं । प्रदेश सभाका लागि इलाम क्षेत्र न १ (१) मा गठबन्धनका तर्फबाट नेकपा एकीकृत केन्द्रकी खिनु लङ्वा लिम्बुले नेकपा एमालेकी शोभा पराजुलीलाई १ हजार ९७६ मतले पराजित गरेकी छन् । लङ्वाले १३ हजार ३७१ मत पाएकी छन् भने पराजुलीले ११ हजार ३९५ मत पाएकी छन् । क्षेत्र १(२)मा गठबन्धनका तर्फबाट नेपाली कांग्रेसका क्षेत्रीय सभापति समशेर राईले एमालेका दिपक थेवेलाई ६३८ मतले पराजित गरेका छन् । राईले १२ हजार ७८० र थेवेले १२ हजार १४२ मत प्राप्त गरेका छन् ।"
हत्या आरोपमा एकजना पक्राउ,दार्चुला : दार्चुलाको व्याँस गाउँपालिका४ डोकटका ४० वर्षीय नरसिंह विष्टको हत्यामा संलग्न रहेको आरोपमा एक जना पक्राउ परेका छन्। व्याँस गाउँपालिका४ डोकटकै २५ वर्षीय दीपक विष्टलाई पक्राउ गरी अनुसन्धान सुरु भएको जिल्ला प्रहरी कार्यालय दार्चुलाका प्रवक्ता प्रहरी निरीक्षक राजेश शाहीले बताए। विष्टलाई आइतबार पक्राउ गरेर अदालतबाट सात दिनको म्याद थपी अनुसन्धान भइरहेको प्रहरीले जनाएको छ। मङ्सिर ३ गते राति दुवैको दार्चुला तिंकर सडकमा भेट भएको र दुवैले मदिरा सेवन गरेकाले विवाद हुँदा हत्या गरेको प्रहरीले जनाएको छ। दुवैबीच एक आपसमा विवाद हुँदा दीपक विष्टले नरसिंह विष्टको टाउकोमा ढुङ्गाले हानेर हत्या गरेको प्रहरी निरीक्षक शाहीले बताए। हत्यापछि उनले विष्टको शवलाई खोलामा लगेर ढुङ्गाले च्यापेको प्रहरीले उल्लेख गरेको छ। दार्चुला सदरमुकाम खलङ्गामा होटेल व्यवसाय गर्दै आएका नरसिंह चुनावको अघिल्लो दिन भोट दिन भनेर गाउँ गएका थिए। आफन्तहरूले उनको हत्या भएको हुन सक्ने भन्दै मङ्सिर १० गते सम्म शव बुझ्न मानेका थिएनन्। प्रहरीले अनुसन्धानमा सक्रियता देखाएपछि आफन्तले मङ्सिर १० गते शव बुझेका थिए। नरसिंह विष्ट हत्या घटनाको अनुसन्धानका लागि सीआइबीको टोली समेत आएको थियो।
बैंक तथा वित्तीय संस्थालाई क्षेत्रगत कर्जा विस्तारमा राष्ट्र बैंकको राहत,"काठमाडौं : बैंक तथा वित्तीय संस्थामा लगानीयोग्य रकमको अभावको समस्या हट्न नसकेपछि नेपाल राष्ट्र बैंकले क्षेत्रगत कर्जा विस्तारमा केही सुविधा दिएको छ। राष्ट्र बैंकले आइतबार चालू आर्थिक वर्ष २०७९८० को मौद्रिक नीतिको प्रथम त्रैमासिकको समीक्षा गर्दै क्षेत्रगत कर्जा विस्तार गरिसक्नुपर्ने समयसीमामा बैंक तथा वित्तीय संस्थालाई केही सहज बनाइदिएको हो। 'तरलतामा देखिएको दबाबलाई दृष्टिगत गरी बैंक तथा वित्तीय संस्थाले तोकिएको क्षेत्रमा कर्जा प्रवाह नगरेमा २०८० असार मसान्तका आधारमा २०८० पुसदेखि हर्जना गणना गर्ने व्यवस्था मिलाइनेछ', मौद्रिक नीतिको समीक्षा प्रतिवेदनमा भनिएको छ। राष्ट्र बैंकले बैंक तथा वित्तीय संस्थाका लागि कृषि, ऊर्जा, लघु, घरेलु तथा साना उद्योगलगायतका क्षेत्रमा तोकिएको समयभित्र निश्चित प्रतिशत कर्जा विस्तार गरिसक्न भनेको छ। त्यसरी तोकिएको क्षेत्र र समयभित्र कर्जा विस्तार गर्न नसक्ने बैंक तथा वित्तीय संस्थालाई राष्ट्र बैंकले कारबाहीसमेत गर्नेछ। तरलता अभाव समस्याले कर्जा विस्तारमा समेत नकारात्मक असर देखिएपछि राष्ट्र बैंकले लचक नीति अपनाएको हो। राष्ट्र बैंकको नीतिअनुसार वाणिज्य बैंकले आफ्नो कूल कर्जा लगानीमा २०८० असार मसान्तसम्म १३ प्रतिशत, २०८१ असार मसान्तसम्म १४ प्रतिशत र २०८२ असारसम्म १५ प्रतिशत कर्जा कृषि क्षेत्रमा गरिसक्नुपर्छ। २०७९ असोजसम्ममा वाणिज्य बैंकले कृषि क्षेत्रमा रु पाँच खर्ब १९ अर्ब ५७ करोड अर्थात् कूल प्रवाह भएको कर्जाको १२ दशमलव ३८ प्रतिशत कर्जा प्रवाह गरेका छन्। चालू आर्थिक वर्षको अन्तसम्ममा यस्तो कर्जा कूल कर्जा रकमको १३ प्रतिशत पुगिसक्नुपर्ने र नपुगेमा हर्जना तिर्नुपर्ने हुन्थ्यो। त्यस्तै वाणिज्य बैंकले कूल कर्जा लगानीको निश्चित प्रतिशत ऊर्जा क्षेत्रमा लगानी गर्नुपर्छ। क वर्गका बैंकले २०८० असार मसान्तसम्म सात प्रतिशत, २०८१ असार मसान्तसम्म आठ प्रतिशत र २०८२ असार मसान्तसम्म १० प्रतिशत कर्जा ऊर्जा क्षेत्रमा प्रवाह गर्नुपर्ने व्यवस्था राष्ट्र बैंकले गरेको छ। चालू आर्थिक वर्षको असोज मसान्तसम्ममा उनीहरुले ऊर्जा क्षेत्रमा रु दुई खर्ब ४५ अर्ब नौ करोड अर्थात् पाँच दशमलव ८४ प्रतिशत मात्रै कर्जा प्रवाह गरेको देखिन्छ। त्यसैगरी वाणिज्य बैंकले कूल कर्जा लगानीको न्यूनतम २०८० असार मसान्तसम्म १२ प्रतिशत, २०८१ असार मसान्तसम्म १३ प्रतिशत र २०८२ असार मसान्तसम्म १५ प्रतिशत कर्जा लघु, घरेलु, साना एवं मझौला उद्यमका क्षेत्रमा गरिसक्नुपर्छ। गत असोज मसान्तसम्ममा यस्तो कर्जा विस्तार तीन खर्ब ९८ अर्ब २१ करोड अर्थात् नौ दशमलव ४९ प्रतिशत बराबर छ। यसमा रु एक करोडभन्दा कम रकमका कर्जा तथा प्रत्यक्ष रुपमा प्रवाह भएका विपन्न वर्ग कर्जा पनि समावेश गरिएको छ। राष्ट्र बैंकको नीतिअनुसार विकास बैंकले २०८० असार मसान्तसम्म कूल कर्जा लगानीको १९ प्रतिशत र २०८१ असार मसान्तसम्ममा २० प्रतिशत कर्जा कृषि, लघु, घरेलु तथा साना उद्यमव्यवसाय, ऊर्जा र पर्यटन क्षेत्रमा प्रवाह गर्नुपर्ने व्यवस्था रहेको छ। गत असोज मसान्तमा ख वर्गका वित्तीय संस्थाले उक्त क्षेत्रमा औसत २६ दशमलव ११ प्रतिशत अर्थात् रु एक खर्ब १३ अर्ब ८० करोड बराबर कर्जा लगानी गरेका छन्। त्यसैगरी वित्त कम्पनीले २०८० असार मसान्तसम्म कूल कर्जा लगानीको १४ प्रतिशत कर्जा कृषि, लघु, घरेलु तथा साना उद्यमव्यवसाय, ऊर्जा र पर्यटन क्षेत्रमा प्रवाह गर्नुपर्ने व्यवस्था रहेकामा २०७९ असोज मसान्तमा उक्त क्षेत्रमा औसत २१ दशमलव २२ प्रतिशत बराबर कर्जा प्रवाह भएको छ। त्यो रकममा १८ अर्ब ३७ करोड बराबर हो। बैंक तथा वित्तीय संस्थाले आफ्नो कूल कर्जा सापटको न्यूनतम पाँच प्रतिशत कर्जा विपन्न वर्गमा प्रवाह गर्नुपर्ने व्यवस्था पनि राष्ट्र बैंकले गरेको छ। गत असोज मसान्तमा वाणिज्य बैंकहरुले औसत छ दशमलब सात प्रतिशत, विकास बैंकले ११ दशमलब पाँच प्रतिशत र वित्त कम्पनीले सात दशमलव चार प्रतिशत कर्जा विपन्न वर्गमा लगानी गरेका छन्। रासस"
"एकीकृत समाजवादीलाई राष्ट्रिय पार्टी बन्न सकस,समानुपातिकतर्फ कुन प्रदेशमा कति मत ?","काठमाडौं : नेकपा एकीकृत समाजवादीलाई राष्ट्रिय पार्टी बन्न सकस देखिएको छ । पछिल्लो मतपरिणामअनुसार समाजवादी राष्ट्रिय पार्टी बन्ने सम्भावना कम देखिएको हो। । प्रतिनिधिसभा समानुपातिकतर्फ ९३ लाख २८ हजार १५६ मतगणना हुँदा समाजवादीले २ लाख ५३ हजार ९९ मत ल्याएको छ । राष्ट्रिय पार्टी बन्न सदर मतको ३ प्रतिशत कटाउनुपर्ने प्रावधान छ । यसको मतलब थ्रेस होल्ड कटाउन झण्डै ३ लाख मत ल्याउनुपर्ने हुन्छ । अब मतगणना लगभग अन्तिम चरणमा पुग्न थालेको छ । पछिल्लो मतगणनाअनुसार प्रदेशसभातर्फ प्रदेश नम्बर १ मा नेकपा एकीकृत समाजवादीले ५० हजार २ सय मत ल्याएको छ । यस्तै, बागमती प्रदेशमा १६ लाख ६ हजार ९७६ मत गणना हुँदा र नेकपा एकीकृत समाजवादीले ४७ हजार ८०३ सय मत ल्याएको छ । मधेश प्रदेशमा १६ लाख ९१ हजार ६२७ मत गणना हुँदा नेकपा एकीकृत समाजवादीले ९६ हजार ११३ सय मत पाएको छ। गण्डकी प्रदेशमा ९ लाख १८ हजार ८३९ मत गणना हुँदा नेकपा एकीकृत समाजवादीले १४ हजार ६९७ सय मत ल्याएको छ । लुम्बिनी प्रदेशमा समानुपातिकतर्फ १८ लाख ५९ हजार ६२ मत गणना हुँदा एकीकृत समाजवादीले ४२ हजार १२८ मत ल्याएको छ । यस्तै, कर्णाली प्रदेशमा समानुपातिकतर्फ ५ लाख ७७ हजार ८२९ मत गणना हुँदा नेकपा एकीकृत समाजवादीले ३५ हजार ८२६ सय मत ल्याएको छ । सुदूरपश्चिम प्रदेशमा समानुपातिकतर्फ ८ लाख ७ हजार १३८ मत गणना हुँदा नेकपा एकीकृत समाजवादीले ४१ हजार २१३ मत ल्याएको छ । समाजवादीले सबै प्रदेशमा थ्रेस होल्ड कटाए पनि प्रतिनिधिसभामा भने थ्रेस होल्ड कटाउन संघर्ष गरिरहेको छ ।"
सुरक्षित स्थानान्तरण गर्न सुकुम्बासीको माग,"काठमाडौंः थापाथलीस्थित बस्ती हटाउन खोज्दा सुकुम्बासीले प्रहरीमाथि ढुंगामुढा गरेका छन् । सुकुम्बासी बस्तीका मानिसले वैकल्पिक व्यवस्था नभइ सुकुम्बासी बस्ती हटाएको भन्दै पीडितले अवरोध सिर्जना गरेका हुन् । अहिले यो क्षेत्रमा सरकार र काठमाडौं महानगरपालिकाका मेयर बालेन्द्र शाहविरुद्ध नारावाजी भइरहेको छ । प्रतिनिधि सभा तथा राष्ट्रिय सभा निर्वाचनका दिन सुकुम्वासी बस्ती हटाउने सरकारले तयारी थाले पनि आज सोमबार महानगरले डोजरसहितको टोली थापाथली पठाएको हो । नेपाली कांग्रेसका सांसद प्रकाशमान सिंहले विकल्प नभइ सुकुम्बासी बस्ती नहटाउने आश्वासन दिएका थिए । तर, त्यो आश्वासन कार्यान्वयन हुन बागमती एकीकृत सभ्यता विकास समितिको समन्वयमा काठमाडौं महानगरले सुकुम्बासी बस्तीमा डोजर चलाउने योजना बनायो । अधिकार सम्पन्न बागमती सभ्यता एकीकृत विकास समितिले नदी तथा खोला किनारा लगायतका विभिन्न स्थानमा रहेका सुकुम्बासी बस्ती हटाउन लागेको हो । समितिले संकलन गरेको प्रारम्भिक तथ्याकंअनुसार काठमाडौंका २० वटा वडाका २७ स्थानमा सुकुम्वासी बस्ती छन् । समितिको तथ्याकंअनुसार तीन हजार ४९६ घरधुरी छन् । सुकुम्बासी बस्तीका बासिन्दाले सुरक्षित ठाउँ पाए स्थानान्तरण हुन तयार रहेको भन्दै विकल्पको माग गरेका छन् । बागमती सहितका नदीकिनारमा रहेको बस्तीलाई व्यवस्थित गर्न सहरी विकास मन्त्रालयले २०७८ फागुन १६ गते समिति गठन गरेको थियो । बागमती सहितका नदी किनारमा रहेको बस्तीलाई व्यवस्थित गर्न सहरी विकास मन्त्रालयले २०७८ फागुन १६ गते समिति गठन गरेको थियो । समितिले नदी किनारामा अनाधिकृत रूपमा निर्माण भएका घर टहरा तथा निर्माण सामग्री र सवारी साधनहरू हटाउन अल्टिमेटम दिएको जनाएको थियो। । समितिले जारी गरेको सूचनामा भनिएको छ, काठमाडौं उपत्यका भित्रका बागमती र यसका सहायक नदी किनाराहरूमा तोकिएको मापदण्डभित्र अनाधिकृत रूपले बनाइएका घररटहराहरू तथा थुपारिएका निर्माण सामग्री र सवारी साधनहरूका कारण नदीको दुवै किनारातर्फको सौन्दर्यीकरण कार्यमा गम्भीर अवरोध पर्न गएको हुँदा पटकपटक सार्वजनिक सूचनामार्फत सूचित गर्दा पनि उक्त सूचनाको वेवास्ता गरी हालसम्म पनि नदीको दायाँ बायाँ किनारा खाली गरेको नपाइएको हुँदा सूचना मिति २०७९ मङ्सिर ४ गतेसम्म अनिवार्य रूपमा त्यस्ता घररटहराहरू तथा थुपारिएका निर्माण सामग्री र सवारी साधनहरू हटाउनु हुन सम्बन्धित सबैमा जानकारी गराइन्छ ।"
सुदूरपश्चिम प्रदेशमा समानुपातिकतर्फ नागरिक उन्मुक्ति पार्टी चौथो,"काठमाडौं: सुदूरपश्चिम प्रदेशमा समानुपातिकर्फ नागरिक उन्मुक्ति पार्टी चौथो दल बनेको छ । ८ लाख ७ हजार १३८ मत गणना हुँदा रेशम चौधरी संरक्षक रहेको नागरिक उन्मुक्ती पार्टी चौथो दल बनेको हो । पछिल्लो मत परिणाम अनुसार नेकपा एमालेले २ लाख ४६ हजार १८८ मत ल्याउँदै पहिलो स्थानमा छ । यस्तै, नेपाली कांग्रेसले २ लाख ३७ हजार ८६८ मत ल्याएको छ । नेकपा माओवादी केन्द्रले १ लाख १५ हजार ५४४ मत ल्याउँदै तेस्रो स्थानमा छ । नेकपा एकीकृत समाजवादीले ४१ हजार २१३ मत ल्याएको छ ।"
झापामा ४६ हजार ५२४ मत बदर (सूचीसहित),झापा : झापामा ४६ हजार ५२४ मत बदर भएको छ। प्रतिनिधिसभा सदस्यतर्फ २३ हजार ९६० अर्थात् ५८१ प्रतिशत मत र प्रदेशसभा सदस्यतर्फ २२ हजार ५६४ अर्थात् ५४५ प्रतिशत मत बदर भएको जिल्ला निर्वाचन कार्यालय झापाका सूचना अधिकारी प्रकाश न्यौपाने जानकारी दिए। जिल्लामा ६ लाख ६३ हजार ३ सय ११ जना मतदाता रहेकोमा प्रतिनिधिसभातर्फ ४ लाख ३६ हजार २ सय ६६ अर्थात् ६५७७ प्रतिशत मत र प्रदेशसभातर्फ ४ लाख ३६ हजार ५८६ अर्थात् ६५८२ प्रतिशत मत खसेको थियो। प्रतिनिधिसभातर्फ ४ लाख १२ हजार ३०६ मत र प्रदेशसभातर्फ ४ लाख १४ हजार २२ मत सदर भएको सूचना अधिकारी न्यौपानेले बताए। मतदाता शिक्षा कार्यक्रम प्रभावकारी नहुँदा जिल्लामा बदर मत सङ्ख्या बढेको मतगणनामा खटिएका राजनीतिक दलका प्रतिनिधिहरूले बताएका छन्। मतदाताले एउटै मतपत्रमा दुईवटा भन्दा बढी स्वस्तिक छाप प्रयोग गर्नुका साथै ल्याप्चे समेत प्रयोग गरिएको मतगणनाको क्रममा भेटिएको प्रतिनिधिहरूको भनाइ छ। २०७४ सालको आम निर्वाचनमा ५ लाख ८५ हजार १६६ मतदाता रहेकोमा ४७४ प्रतिशत अर्थात् १८ हजार ९१५ मत बदर भएको थियो।
दैलेखमा समानुपातिकतर्फ एमाले पहिलो,"दैलेख : प्रतिनिधिसभा तथा प्रदेशसभा निर्वाचन अन्तर्गत दैलेखमा समानुपातिकतर्फ नेकपा एमाले पहिलो भएको छ। प्रत्यक्ष निर्वाचनमा हार व्यहोरे पनि एमालेले समानुपातिकतर्फ भने आफ्नो जनमत कायम राख्न सफल भएको हो। सत्ता गठबन्धनका नेपाली कांग्रेस र माओवादी केन्द्र क्रमशः दोस्रो र तेस्रो स्थानमा छन्। दुईवटा प्रतिनिधिसभा निर्वाचन क्षेत्र र चारवटा प्रदेशसभा निर्वाचन क्षेत्र रहेको दैलेखमा एक लाख ५८ हजार ९ सय ५८ मतदाता थिए। दुईवटै प्रतिनिधिसभा निर्वाचन क्षेत्रमा समानुपातिकतर्फ ९२ हजार १०२ मत खसेकामा एमालेले सबैभन्दा बढी ३३ हजार ६३० मत प्राप्त गरेको छ। प्रतिनिधिसभातर्फको समानुपातिक निर्वाचन प्रणालीबमोजिम भएको निर्वाचनको मत गणना अनुसार नेपाली कांग्रेसले ३१ हजार ३ सय ४१ मत पाएको छ। यस्तै नेकपा माओवादी केन्द्रले आठ हजार ९ सय ९९ मत पाएको छ। चार हजार ४ सय ४२ मतसहित नेपाल मजदुर किसान पाटी चौथो स्थानमा छ। नेकपा (एकीकृत समाजवादी)ले चार हजार दुई सय ४१ मत पाएको छ। प्रतिनिधिसभा निर्वाचन क्षेत्र नं १ मा ७८ हजार २ सय ८२ मतदाता रहेकोमा ४४ हजार ३ सय ३१ मत खसेको थियो। ४२ हजार १ सय १९ मत सदर हुँदा दुई हजार २ सय १२ मत बदर भएको जिल्ला निर्वाचन कार्यालयले जनाएको छ। यो क्षेत्रमा एमालेले १६ हजार ३ सय १३, कांग्रेसले १५ हजार ८ सय ३७, नेकपा माओवादी केन्द्रले २ हजार ६ सय ४५, राप्रपाले १ हजार ८ सय ५४, नेपाल मजदुर किसान पाटीले ६ सय ४४, एकीकृत समाजवादी ३ हजार १ सय ६६ र राष्ट्रिय स्वतन्त्र पार्टीले ८ सय ८७ मत पाएका छन्। यस्तै प्रतिनिधिसभा निर्वाचन क्षेत्र नं २ मा कुल ८० हजार ६ सय ७६ मतदातामध्ये ४७ हजार ७ सय ७१ मत खसेको थियो। ४६ हजार ७९ मत सदर हुँदा १ हजार ६ सय ९२ मत बदर भएको थियो। यो क्षेत्रमा एमालेले १७ हजार ३ सय १७, कांग्रेसले १५ हजार ५ सय ४, माओवादी केन्द्रले ६ हजार ३ सय ५४, राप्रपाले ५१८, नेपाल मजदुर किसान पाटीले ३ हजार ८९८, एकीकृत समाजवादीले १ हजार ७५ र राष्ट्रिय स्वतन्त्र पार्टीले ९०५ मत पाएको छ।"
"थप ८ जनामा कोरोना पुष्टि, ३४ डिस्चार्ज",काठमाडौं : थप ४ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट १६५२ नमूना परीक्षण गर्दा ८ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ६१५ र एन्टिजेनबाट १०३७ नमूनाको परीक्षण गर्दा पीसीआरबाट ६ र एन्टिजेनबाट २ नमूनाको रिपोर्ट पोजिटिभ आएको हो। मन्त्रालयका अनुसार थप ३४ जना कोरोनामुक्त भएका छन्। हाल सक्रिय कोरोना संक्रमितको संख्या २३५ पुगेको छ।
वागमती प्रदेशमा समानुपातिकतर्फ राप्रपाले माओवादीलाई उछिन्यो,"काठमाडौंः बागमती प्रदेशमा समानुपातिकतर्फ राष्ट्रिय प्रजातन्त्र पार्टीले नेकपा माओवादी केन्द्रलाई उछिनेको छ । यो प्रदेशमा एमाले पहिलो स्थानमा छ । १६ लाख ६ हजार ९७६ मत गणना हुँदा एमालेले ४ लाख ७३ हजार ७६१ मत ल्याएको छ । यस्तै, दोस्रोमा नेपाली कांग्रेस रहेको छ । पछिल्लो मतगणनाअनुसार कांग्रेसले ४ लाख ३ हजार ५५४ मत ल्याएको छ । राष्ट्रिय प्रजातन्त्र पार्टी २ लाख ५२ हजार ७२५ मत ल्याउँदै तेस्रो स्थानमा छ । माओवादी केन्द्रले २ लाख २८ हजार ५९२ मत ल्याएको छ । जनता समाजवादी पार्टीले ५४ हजार ८४ र नेकपा एकीकृत समाजवादीले ४७ हजार ८०३ सय मत ल्याएको छ । यो प्रदेशमा नेपाल मजदुर किसान पार्टीले ६४ हजार ९३५ मत ल्याएको छ।"
उदयपुर १ को मतगणना सुरु गर्न निर्वाचन आयोगको निर्देशन,"काठमाडौं : उदयपुर निर्वाचन क्षेत्र नम्बर १ को मतगणना सुरु गर्न निर्वाचन आयोगले निर्देशन दिएको छ। आयोगले मुख्य निर्वाचन अधिकृतलाई निर्देशन दिँदै मतगणनापूर्व भएको सहमतिका आधारमा गणना कार्यलाई निरन्तरता दिन निर्देशन दिएको हो। पत्रमा भनिएको छ, मतगणनापूर्व जे जस्तो सहमति भएको हो सो सहमतिका आधारमा मतगणना कार्यलाई निरन्तरता दिन सम्बन्धित मुख्य निर्वाचन अधिकृतलाई निर्देशन दिने। साथै एउटा प्रणालीको मतपत्रबाट दोहोरो मतदान भएको भनी सम्बन्धित मतदान अधिकृतले प्रतिवेदन दिएको भए आयोगको पत्र बमोजिम गर्ने अन्यथा आयोगको पत्र बमोजिम मतगणना कार्यलाई निरन्तरता दिन सम्बन्धित मुख्य निर्वाचन अधिकृतलाई निर्देशन दिने निर्णय भएकाले निर्णयानुसार हुन अनुरोध छ। आयोगको पत्रपछि सर्वदलीय बैठक बसेको छ। उदयपुर १ मा नेपाली कांग्रेसका नारायण खड्का र नेकपा एमालेका मञ्जुकुमारी चौधरीबीच तीव्र प्रतिस्पर्धा छ।"
८० वर्षीय केसीको चौथो पटकको संसद यात्रा,"बागलुङ : राष्ट्रिय जनमोर्चाका अध्यक्ष चित्रबहादुर केसीले चौथो पटक संसदको यात्रा तय गरेका छन् । ८० वर्षय केसी बागलुङ क्षेत्र नम्बर १ बाट प्रतिनिधिसभा सदस्यमा निर्वाचित भएपछि प्रत्यक्ष तेस्रो र समानुपातिक एकपटक गरी चौथो पटक संसदको यात्रा तय गरेका हुन् । तेस्रो कार्यकाल सम्पन्न गरेपछि संसदीय राजनीतिमा एक कार्यकाल विश्राम लिएका केसी पुनः मैदानमा आएपछि सबैले चासोका साथ हेरेका थिए। २०५० मा पराजित भएका केसी २०५६ र २०६४ को चुनाव प्रत्यक्षबाट र २०७० को संविधानसभा निर्वाचनमा समानुपातिक तर्फबाट सांसद बनेका थिए । केसीले चौथो पटक संसदको यात्रा तय गर्दा नेकपा एमालेका डा सूर्यप्रसाद पाठकलाई पराजित गरे । पाँच दलीय गठबन्धनका साँझा उम्मेदवार बनेका केसीले सहज रुपमा विजयी हुने आँकलन गरिएको भएपनि निकै सकसका साथ जित निकाले । केसीले २१ हजार ४ सय ५१ मत ल्याएर निर्वाचित भए भने निकटतम प्रतिस्पर्धी पाठकले १८ हजार ८२५ मत ल्याए । बामपन्थी राजनीतिका धरोहर रहेका केसी २०६४ सालको संविधानसभा सदस्य निर्वाचनमा समेत नेपाली कांग्रेसकै मणिभद्र शर्मा कँडेललाई पराजित गरेका थिए । २०७० को संविधानसभाको निर्वाचनमा समानुपातिकबाट संसदमा पुगेका केसी २०७२ साल कार्तिक १९ गते उपप्रधानमन्त्री एवं सहकारी तथा गरीवी निवारण मन्त्री बनेका थिए । ८० वर्षीय केसीको राजनीतिक जीवनमा धेरै उथलपुथल आएका छन् । केसी २०५१ देखि आम निर्वाचनमा संलग्न भए। केसीले तत्कालिन समयमा बागलुङ क्षेत्र नम्बर २ बाट प्रतिनिधिसभा सदस्यमा उम्मेदवार बनेपनि पहिलो प्रयासमा पराजित भएका थिए। पार्टीको चुनावी राजनीति एवं कुटनीतिको पहिलो अनुभव प्राप्त गरिसकेका केसीले २०५६ सालको संसदीय निर्वाचनमा विजयी भए । उनले पहिलो पटक पराजित भएको क्षेत्रबाट नेपाली कांग्रेसका गोपाल सापकोटालाई पाजित गर्दै संसदको यात्रा तय गरेका थिए । बामपन्थी राजनीतिका धरोहर रहेका केसी २०६४ सालको संविधानसभा सदस्य निर्वाचनमा समेत नेपाली कांग्रेसकै मणिभद्र शर्मा कँडेललाई पराजित गरेका थिए । २०७० को संविधानसभाको निर्वाचनमा समानुपातिकबाट संसदमा पुगेका केसी २०७२ साल कार्तिक १९ गते उपप्रधानमन्त्री एवं सहकारी तथा गरीवी निवारण मन्त्री बनेका थिए । संसदमा पुग्ने तर सरकारमा नजाने निर्णय गर्दै आएको जनमोर्चाले तत्कालिन समयमा सरकारमा गएर काम गर्ने निर्णय गरेपछि केसी केपी शर्मा ओली सरकारको उपप्रधानमन्त्री बनेका थिए । केसीले २०७४ सालको निर्वाचनमा वृद्ध अवस्था भएको र स्वास्थ्यको कारण देखाएर चुनावमा प्रतिस्पर्धा गरेका थिएनन् । उनी समानुपातिक सूचीमा रहेपनि जनमोर्चाले थ्रेडहोल्ड नकटाए र राष्ट्रिय पार्टी नबनेपछि सांसद बन्ने बाटो बन्द भएको थियो । 'निरन्तरता रहे एक दिन पालो आउँछ' भनेझैं राष्ट्रिय जनमोर्चाका अध्यक्ष केसी ७५ वर्षको उमेरमा उपप्रधानमन्त्री बनेका थिए। तर, राजनीतिमा केसीका चेलाहरु भने धेरै वर्ष पहिले नै मुलुकको प्रधानमन्त्री भइसकेका छन् । देशमा प्रतिगमनको कारण लोकतन्त्र खतरामा रहेको भन्दै उम्मेदवारी दिएका केसी सत्ता गठबन्धनको आडमा पुनः संसदमा पुगेका छन् । संसदमा बोल्दा उखान टुक्का मिसाएर बोलेका कारणले केसीलाई मन पराउने मात्रै छैनन्, मधेसवादी र जनजातिले उनलाई संघीयता विरोधी आइकनरुपमा चिन्ने गरेका छन् । 'निरन्तरता रहे एक दिन पालो आउँछ' भनेझैं राष्ट्रिय जनमोर्चाका अध्यक्ष केसी ७५ वर्षको उमेरमा उपप्रधानमन्त्री बनेका थिए। तर, राजनीतिमा केसीका चेलाहरु भने धेरै वर्ष पहिले नै मुलुकको प्रधानमन्त्री भइसकेका छन् । केसीको जितसँगै राष्ट्रिय जनमोर्चाले संसद प्रवेश पाएको छ । प्रतिनिधिसभामा दुई स्थानमा उम्मेदवारी दिएको जनमोर्चाले बागलुङमा जित्दा प्युठानमा पराजित भएको छ । यता, निवर्तमान सांसद रहेका एमालेका पाठकको दोस्रो पटक सांसद बन्ने प्रयास असफल भएको छ । २०७४ को आम निर्वाचनमा बाम गठबन्धनबाट विजयी भएका पाठक २०७९ मा पाँच दलीय गठबन्धनको कारण दोस्रो पटक सांसद बन्ने प्रयास असफल भएको हो । २०७० सालमा तत्कालिन बागलुङ क्षेत्र नम्बर २ बाट निर्वाचन लडेर पराजित भएका पाठक २०७४ को निर्वाचनमा बाम गठबन्धनको साझा उम्मेदवार बनेर बागलुङ क्षेत्र नम्बर १ बाट निर्वाचित भएका थिए । पाठकले ३३ हजा ६ सय ५७ मत ल्याएर पहिलो पटक सांसद बनेका थिए । उनले नेपाली कांग्रेसकी चम्पा खड्कालाई पराजित गरेका थिए । २०७४ को आम निर्वाचनमा बाम गठबन्धनबाट विजयी भएका पाठक २०७९ मा पाँच दलीय गठबन्धनको कारण दोस्रो पटक सांसद बन्ने प्रयास असफल भएको हो ।"
साइकल दुर्घटना हुँदा चालकको घटनास्थलमै मृत्यु,काठमाडौं : सप्तरीको डाक्नेश्वरी नगरपालिका६ औरहीमा गएराति साढे ९ बजे साइकल दुर्घटना हुँदा चालकको घटनास्थलमै मृत्यु भएको छ। मृत्यु हुनेमा डाक्नेश्वरी६ मुसहरी टोलका ४५ वर्षीय झमेली सदा रहेका छन्। उनले मदिरा पिएर साइकल चलाएको इलाका प्रहरी कार्यालय पातो सप्तरीले जनाएको छ। सप्तरीकै डाक्नेश्वरी नगरपालिका३ तरहीमा पनि हिजो बेलुकी ट्याक्टरबाट खसेर एक जनाको मृत्यु भएको छ। धान बोकेको स १ त २१ ५९ नम्बरको ट्याक्टरबाट स्थानीय ४५ वर्षीय चन्द्र मुखिया हिजो बेलुकी सवा ८ बजे खसेका थिए। राजविराजस्थित गजेन्द्र नारायण सिंह अस्पताल पुर्याउना साथ डाक्टरले उनलाई मृत घोषणा गरेका थिए। दुर्घटनापश्चात फरार रहेका चालकको खोजी गरिरहेका प्रहरी चौकी तरहीले जनाएको छ।
३५ दिनभित्र निर्वाचन खर्चको विवरण पेस गर्न आयोगको निर्देशन,"काठमाडौं : निर्वाचन आयोगले यही मङ्सिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनमा सहभागी राजनीतिक दल र उम्मेदवारलाई परिणाम घोषणा भएको ३५ दिनभित्र निर्वाचन खर्चको विवरण पेस गर्न निर्देशन दिएको छ। आयोगले तोकिएको ढाँचामा खर्च विवरण पेस गर्न निर्देशन दिँदै पहिलो हुने निर्वाचित हुने प्रणालीतर्फ मनोनयनपत्र पेस गरेका उम्मेदवारले प्रतिनिधिसभा सदस्य निर्वाचन ऐनको दफा ७२ को उपदफा (४) अनुसार सम्बन्धित प्रदेश र जिल्ला निर्वाचन कार्यालयमा प्रतिनिधिसभा सदस्य निर्वाचन तथा प्रदेशसभा सदस्य निर्वाचन निर्देशिका, २०७९ को अनुसूची (४) बमोजिमको ढाँचामा निर्वाचन खर्चको विवरण पेस गर्नुपर्ने जनाएको हो। विवरण पेस गर्दा तोकिएको हद (सीमा) बमोजिमको रकम मतदाता नामावली खरिद, सवारीसाधन, प्रचारप्रसार सामग्री, ढुवानी, गोष्ठी अन्तरक्रिया, अन्य प्रचारप्रसार, छापा एवं विद्युतीय माध्यम (सामाजिक सञ्जालसमेत), कार्यालय सञ्चालन र प्रतिनिधि परिचालन लगायतका विषय शीर्षक उल्लेख गरी बुझाउनु पर्नेछ। उम्मेदवारले निर्वाचनमा खर्च गर्दा प्रयोग गरेको बैंक खाताको विवरण र खर्च गर्ने जिम्मेवार पदाधिकारीको नामसमेत उल्लेख गरी पेश गर्नुपर्नेछ। निर्वाचन प्रचारप्रसारका लागि कोणसभा वा आमसभा गर्दा मञ्चको तयारीका लागि लागेको खर्चको विवरण सम्बन्धित उम्मेदवारले आफैँ वा आफ्नो प्रतिनिधिमार्फत् मतदान सम्पन्न भएको मितिले १५ दिनभित्र निर्वाचन कार्यालयमा पेस गर्नुपर्छ। समानुपातिक निर्वाचन प्रणालीतर्फ बन्दसूची पेस गरेका राजनीतिक दलले निर्वाचन परिणाम घोषणा भएको मितिले ३५ दिनभित्र प्रतिनिधिसभा सदस्यका लागि प्रतिनिधिसभा सदस्य समानुपातिक निर्वाचन निर्देशिका, २०७९ को अनुसूची ३४ र प्रदेशसभा सदस्यका लागि प्रदेशसभा सदस्य समानुपातिक निर्वाचन निर्देशिका, २०७९ को अनुसूची ३६ बमोजिमको ढाँचामा आयोगमा पेश गर्नुपर्नेछ। विवरण पेस गर्दा दलले हेलिकप्टर प्रयोग गरेको भए सोसमेत र दलले निर्वाचनमा खर्च गर्दा प्रयोग गरेको बैंक खाताको विवरण र खर्च गर्ने जिम्मेवार पदाधिकारीको नामसमेत उल्लेख गरी पेस गर्नुपर्ने छ।"
मधेसमा ठूलो दल एमाले,"जनकपुरधाम : मधेस आन्दोलनपछि ओरालो लागेको नेकपा एमाले विस्तारै आफ्नो विरासत फर्काउन थालेको छ। सम्पन्न निर्वाचनमा मधेस प्रदेशसभाको सबैभन्दा ठूलो दल एमाले बन्न पुगेको छ। मधेस आन्दोलनको रापतापमा २०७४ निर्वाचनपूर्व मधेसमा नेकपा एमालेका लागि प्रतिकुल परस्थितिमा कमजोर बनेको एमाले यो निर्वाचनमा सबैभन्दा ठूलो दल बनेको हो। मधेस आन्दोलनको रापतापको समयमा चुनाव हुँदा एमाले मधेस प्रदेशमा नराम्ररी पराजित भएको थियो। तर यस पटकको निर्वाचनमा परस्थिति फेरिएको छ। अध्यक्ष केपी शर्मा ओलीले पछिल्लो समय मधेसमा सक्रियता बढाएसँगै मधेस एमाले अनुकुल बनेको छ। २०७४ को निर्वाचन परिणामले मधेसका मतदाताले एमाले स्वीकार गरेनन्। तर यस पटकको निर्वाचन परिणामले मधेसी दलको रबैया हेर्दै मधेस प्रदेशका मतदाताले एमालेलाई अंगीकार गरेको संकेत छ। अहिलेसम्म मधेस प्रदेशका ३२ मध्ये ३१ को निर्वाचन परिणाममा सबैभन्दा बढी ७ प्रतिनिधिसभा क्षेत्रमा जित हासिल गरेको छ। २०७४ मा २ सिट जितेको एमाले ७ सिट जितेको छ भने धनुषा ४ मा पनि रघुवीर महासेठको सम्भावना बलियो छ। अघिल्लो निर्वाचनमा तत्कालीन राजपा हाल लोसपाले मधेसको १० प्रतिनिधिसभा क्षेत्र जितको थियो। तर यस पटक लोसपाले अहिले सम्म ३ प्रतिनिधिसभा विजयी भएको छ। २०७४ मा ९ प्रतिनिनिधिसभा क्षेत्रमा जितेको तत्कालीन संघीय समाजवादी पार्टी अहिले जनता समाजवादी पार्टी (जसपा)ले पनि ६ प्रतिनिधिसभा क्षेत्रमा विजयी भएको छ। अघिल्लो निर्वाचनमा ६ सिट जितेको नेपाली कांग्रेसले यसपटक ७ क्षेत्रमा विजयी भएको छ। २०७४ को निर्वाचनमा माओवादी केन्द्रले ५ प्रतिनिधिसभा विजयीमा शुन्यमा झरेको छ। नेकपा एकीकृत समाजवादीले २ सिट र जनमत पार्टीले १ क्षेत्र जितेका छन्। त्यस्तै ३ क्षेत्रमा स्वतन्त्र उम्मेदवारहरु विजयी भएका छन्। प्रदेशसभामा पनि एमाले ठूलो दल नेकपा एमाले मधेस प्रदेशसभामा समेत ठूलो दल बनेको छ। मधेसका ६४ प्रदेशसभा निर्वाचन क्षेत्रमध्ये हालसम्म ६१ क्षेत्रको नतिजामा १४ क्षेत्रमा एमाले विजयी भएको छ। दोस्रोमा नेपाली कांग्रेस १३ र जनता समाजवादी पार्टी ९ सिटमा विजयी भएको छ। चौथोमा लोकतान्त्रिक समाजवादी पार्टी ७ सिट, पाँचौंमा जनमतले ६, नेकपा माओवादी केन्द्र ४, नेकपा एकीकृत समाजवादीले ४ र स्वतन्त्र ६ सिट जितेको छ। स्पष्ट बहुमत सहित सरकार बनाएका मधेसी दलले यसपटक बहुमत पुयाउने सम्भावना छैन्। प्रत्यक्षमा जसपा, लोसपा र जनमत पार्टीले पाएको सिट संख्या २७ मात्र छ। मधेसमा एमाले, कांग्रेस वा जसपाले अन्य दल र स्वतन्त्र उम्मेदवारलाई समेटेर आफ्नो नेतृत्वमा सरकार बनाउन सक्ने सम्भावना देखिन्छ। मधेसमा प्रत्यक्ष ६४ र ४३ समानुपातिक सांसद सहित १०७ सिट छ। मधेस प्रदेशसभामा समानुपातिकतर्फ कांग्रेस अगाडि छ भने एमाले दोस्रो स्थानमा छ। तेस्रो जसपा, चौथो जनमत, पाँचौं, माओवादी, क्रमशः लोसपा, नेकपा एकीकृत समाजवादी रहेको छ। २०७४ मा तत्कालीन संघीय समाजवादी फोरम २९ पहिलो, राष्ट्रिय जनता पार्टी २५ दोस्रो र नेकपा एमाले २३ सिट सहित तेसो स्थानमा थियो। २१ सिट सहित काँग्रेस तेस्रो, ११ सिट सहित माओवादी पाँचौ दल थियो।"
किसानलाई च्याउको बीउ र प्रांगारिक मल वितरण,सन्धिखर्क: सन्धिखर्क नगरपालिकामा किसानलाई मागको आधारमा च्याउको बीउ र प्रांगारिक मल वितरण गरिएको छ । सन्धिखर्क नगरपालिकाको कृषि शाखाले किसानलाई ५० प्रतिशत अनुदानमा च्याउको बीउ र प्रांगारिक मल वितरण गरिएको शाखा प्रमुख राजेन्द्र भट्टराईले बताए। किसानको माग संकलन गरी सोही अनुसार मल तथा बीउ वितरण शुरु गरिएको शाखा प्रमुख भट्टराइको भनाइ छ। वितरण कार्यक्रममा नगर उपप्रमुख मिश्रा आचार्यले व्यवसायिक उत्पादनमा लागि आयआर्जनमा लाग्न किसानलाई आग्रह गरे। उत्पादन बिना आर्थिक समृद्धि नहुने बताउँदै उनले व्यवसायिक रुपमा कृषि पेशामा लाग्ने किसानलाई नगरपालिकाले जस्तो सुकै सहयोग गर्न पनि तयार रहेको बताइन ।
"समानुपातिकतर्फ गण्डकी र लुम्बिनी प्रदेशमा एमाले पहिलो, माओवादी तेस्रो","काठमाडौंः गण्डकी प्रदेशमा समानुपातिकतर्फ नेकपा एमाले पहिलो स्थानमा छ । ९ लाख १८ हजार ८३९ मत गणना हुँदा एमालेले ३ लाख ४० हजार ५३३ मत ल्याएको हो । यस्तै, दोस्रोमा नेपाली कांग्रेस रहेको छ । पछिल्लो मतगणना अनुसार कांग्रेसले ३ लाख १७ हजार ५९६ मत ल्याएको छ । माओवादी केन्द्रले १ लाख १५ हजार ३६६ मत ल्याएको छ । राष्ट्रिय प्रजातन्त्र पार्टी ५७ हजार ११६ मत ल्याउँदै चौथो स्थानमा छ । नेकपा एकीकृत समाजवादीले १४ हजार ६९७ सय मत ल्याउँदा जनता समाजवादी पार्टीले ५ हजार ६८२ ल्याएको छ । यस्तै, लुम्बिनी प्रदेशमा समानुपातिकतर्फ नेकपा एमाले पहिलो स्थानमा छ । १८ लाख ५९ हजार ६२ मत गणना हुँदा एमालेले ५ लाख ६२ हजार २२२ मत ल्याएको छ । यस्तै, दोस्रोमा नेपाली कांग्रेस रहेको छ । पछिल्लो मतगणनाअनुसार कांग्रेसले ४ लाख ९४ हजार १४५ मत ल्याएको छ । नेकपा माओवादी केन्द्रले १ लाख ९४ हजार ९५२ मत ल्याएको छ । राष्ट्रिय प्रजातन्त्र पार्टी १ लाख २५ हजार ९३५ मत ल्याउँदै चौथो स्थानमा छ । नागरिक उन्मुक्ति पार्टीले १ लाख १९ हजार १७५ मत ल्याउँदा नेकपा एकीकृत समाजवादीले ४२ हजार १२८ मत ल्याएको छ । यस्तै, जनमत पार्टीले यो प्रदेशमा ८१ हजार ४०६ मत ल्याएको छ ।"
थापाथलीको सकुम्बासी बस्तीमा तनाव (लाइभ),काठमाडौं: काठमाडौंको थापाथलीस्थित सुकुम्बासी बस्ती भत्काउन गएको महानगरपालिको टोलीमाथि बस्तीका मानिसले ढुंगामुढा गरेका छन् ।
जनक नगरीमा सीता स्वयम्बर !,"जनकपुरधाम : लागल जनकपुरमे मेला, देखला मोरा मनमा करेला ! राजा जनकको नगरी जनकपुरमा सीता स्वयम्बरको सम्पूर्ण तयारी पूरा भइसकेको छ। सीताराम विवाहका लागि भव्य जानकी मन्दिरको प्रांगणमा अति नै सुन्दर मण्डप सजाइएको छ। रामको जन्तीमा सहभागी हुन लाखौं श्रद्धालुले जनकपुर भरिभराउ छ। सीताराम विवाहपञ्चमी महोत्सवअन्तर्गत सोमबार रामसीताको विवाह हुनेछ। दुलहीझैं सजिएको जानकी मन्दिर प्रांगनमा वैवाहिक वेदी तयार गरिएको छ। विवाहको वेदी तयार गर्न आइतबार पवित्र गंगासागर पोखरीबाट माटो ल्याई मटकोर विधि सम्पन्न गरिएको हो। मिथिलामा पोखरीबाट ल्याइएको माटोलेनै वेदी बनाउने परम्परा छ। सोही वेदीमा रामसीताको विवाह हुनेछ। त्रेता युगमा गाँसिएको पौराणिक र धार्मिक सम्बन्धको साक्षी बन्नका लागि जनकपुर आएका श्रद्धालुहरूले जानकी मन्दिर भरिभराउ छ। यो वैवाहिक समारोह अलौकिक छ। हामी साधारण मानिसको बिहे हुँदा यत्रो तामझाम गर्छौं तर, जनकपुर यस्तो भूमि छ जहाँ भगवानकै विवाह भएको थियो र यो एउटा जीवन्त इतिहास हो। हाम्रो हर्षको कुनै सिमा हुँदैन र यस महोत्सवले मिथिलाको गरिमालाई निकै बढाउने गरेको छ, जानकी मन्दिरका उत्तराधिकारी महन्थ रामरोशन दास वैष्णव भन्छन् यहाँ श्रद्धालु स्वस्फूर्त रुपमा आउने गर्छन्। हामीले सक्दो स्वागत गर्ने प्रयास गर्छौ। तर, मेला व्यवस्थापको जिम्मेवारी सबै पक्षको भएकाले श्रद्धालुहरूलाई कसरी राम्रो वातावरण दिने भन्नेमा सबै पक्ष जिम्मेवार हुनु आवश्यक छ। त्रेता युगमा मिथिलाका राजा शिरध्वज जनककी छोरी सीता र अयोध्याका राजा दशरथका छोरा रामबीच वैवाहिक सम्बन्ध गाँसिएको थियो। आदर्श जोडी रामसीताको वैवाहिक सम्बन्धको सालगिरह प्रत्येक वर्ष जनकपुरमा मंसिर शुक्ल पञ्चमीका दिन मनाइन्छ। साताव्यापी महोत्सवमा हुने सबै विधिहरू लोकपरम्परा अनुसार मनाइन्छ। वैवाहिक समारोह अवधिभरि जनकपुर दुई भागमा विभाजित हुने गर्छ। जानकी मन्दिर दुलही पक्ष र राम मन्दिर दुलहा पक्ष बन्छ। अयोध्याबाट आउने साधुसन्तहरू राममन्दिरमा बास बस्छन् र वैवाहिक समारोहमा जन्ती बनेर जानकी मन्दिर पुग्ने गर्छन्। जानकी मन्दिरमा छोरी पक्षले जन्तीहरूलाई भव्य स्वागत गर्ने गर्दछ। जनकपुरमा विवाहपञ्चमी महोत्सवको रौनक (फोटोफिचर) ऐतिहासिक बारहबिग्घा मैदानमा रामसीताको स्वम्बर राजकिय स्वरूपमा हुन्छ। राममन्दिरबाट भगवान रामको डोला र जानकी मन्दिरबाट माता सीताको डोलालाई सयौं श्रद्धालुहरूको साथमा रंगभूमि मैदान लगिन्छ र सीताको डोलाले रामको डोलालाई चारफेरी घुमेर परिक्रमा गरेपछि माला लगाएर स्वम्बर सम्पन्न हुन्छ। स्वम्बर विधि सम्पन्न भएपछि दुवै डोला मन्दिर फर्किन्छ। अनि हुन्छ रामसीताको विवाह विधि। भगवान राम र सीताको प्रतिमालाई विधिवत विवाह गराईन्छ। यस भव्य विवाहमा सहभागि हुन राजनीतिक दलका गनमान्य व्यक्तिहरू, प्रशासनिक निकायका प्रमुखहरूसहित लाखौं श्रद्धालुहरू जानकी मन्दिरमा उपस्थिति हुन्छन्। महोत्सवलाई ध्यानमा राख्दै जनकपुर नगरक्षेत्रको सुरक्षा व्यवस्था निकै कडा गरिएको छ। नेपाल पुलिस, सशस्त्र प्रहरी र ट्राफिक प्रहरीले भीडभाडलाई नियन्त्रण गर्न पोख्त बन्दोबस्त गरेको छ। महोत्सवमा देश विदेशबाट साधुसन्तहरूको सहभागिता हुने भएकोले पवित्रताका लागि नगरक्षेत्रभित्र महोत्सव अवधिभर मासुजन्य पदार्थ र मदिराको बिक्री वितरणमा रोक लगाइएको छ। भीडभाडमा हुन सक्ने उच्छृंखल गतिविधिलाई दृष्टिगत गर्दै जिल्ला प्रशासन कार्यालय धनुुषाले महँगो गरगहना लगाई महोत्सवमा सहभागी नहुन सर्वसाधारणलाई अपिल गरेको छ। भीडभाडमा चोरीको सम्भावना बढि रह्ने हुनाले महँगो गरगहना, मोबाइल वा बहुमूल्य वस्तु लगाई भीडभाडमा सहभागी नहुन सबैलाई आग्रह गरेको धनुषाका प्रमुख जिल्ला अधिकारी सुरेन्द्र पौडेलले जनाएका छन्। यता, महोत्सवको अवसरमा जनकपुरका सबै विद्यालयहरू तीन दिनका लागि बन्द गरिएको छ।"
तस्बिरमा हेर्नुहोस थापाथलीको सुकुम्बासी बस्तीमा तनाव,काठमाडौं: थापाथलीस्थित सुकुम्बासी बस्ती खाली गर्न काठमाडौं महानगरपालिकाको टोली पुगेपछि त्यहाँ तनाव भएको छ । महानगरले सुरक्षासहित डोजर लिएर पुगेपछि सुकुम्बासी बस्तीका बासिन्दाले नाराबाजीसहित टायर बालेर प्रदर्शन गरेका छन् । सुकुम्बासी बस्तीका बासिन्दाले बस्ती हटाउन नपाइने भन्दै अहिले विरोध गरिरहेका छन् । तस्बिर : अभिषेक महर्जन
हारजितमा आलोपालो,"विराटनगर: डिगबहादुर लिम्बू र घनश्याम खतिवडा मोरङको निर्वाचन क्षेत्र नम्बर १ का पुराना प्रतिस्पर्धी हुन् । चुनावी मैदानमा नेपाली कांग्रेसका लिम्बू र नेकपा (एमाले)का खतिवडाबीच ३ दशकदेखि प्रतिस्पर्धा चलिरहेको छ । पछिल्लो प्रतिस्पर्धामा घनश्यामको चुनौती ४३० मतान्तरले पन्छाउँदै डिगबहादुरले बाजी मारे । मंसिर ४ गते सम्पन्न निर्वाचनबाट २७ हजार २९७ मत प्राप्त गरेर प्रतिनिधि सभा सदस्यमा डिगबहादुर विजयी हुँदा प्रतिस्पर्धी खतिवडाले २६ हजार ८६७ मत मात्रै ल्याउन सके । घनश्यामले मतगणनाको सुरुवातदेखि नै झिनो मतको अग्रता कायम राखेका थिए । तर अन्तिम समयमा उछिनेर डिगबहादुरले नतिजा आफ्नो पक्षमा पारेका हुन् । उनीहरू ३० वर्षयता विभिन्न चुनावमा ४ पटक आमनेसामने भइसकेका छन् । अहिलेसम्म आइपुग्दा दुवैले २२ पटक जितेका छन् । यसपटकको प्रतिस्पर्धाका लागि तयार भएर मैदानमा निस्कँदा डिगबहादुरले भनेका थिए, यसअघि घनश्याम २ पटक निर्वाचित भइसक्नु भएको छ । मैले १ पटक मात्रै जितेको छु । यसपटक जित्ने पालो मेरो हो । जित निश्चित छ । नभन्दै निर्वाचनको नतिजा पनि डिगबहादुरले भनेजस्तै आइदियो । उनीहरूबीच २०४९ सालमा पहिलो चुनावी भेट भएको थियो । त्यतिबेला स्थानीय निकाय निर्वाचनमा डिगबहादुरलाई पराजित गर्दै घनश्याम तत्कालीन लेटाङ गाविस (गाउँ विकास समिति)को अध्यक्ष चुनिएका थिए । तत्कालीन मोरङ ९ (हालको १) बाट दोस्रो संविधानसभा निर्वाचन (२०७०) मा भने डिगबहादुरसँग घनश्याम पराजित भए । गाविस अध्यक्षमा बेहोरेको हारको बदला लिँदै डिगबहादुर संविधानसभा सदस्य बने । उनले १५ हजार २०२ मत ल्याउँदा घनश्यामले १२ हजार ९८९ मत मात्रै प्राप्त गरे । माओवादीका नेता वर्षमान पुनले तेस्रो भएर चित्त बुझाए । संविधानसभा सदस्य हुन डिगबहादुर बाधक बनेको बदला घनश्यामले पनि ४ वर्षपछि लिएरै छाडे । अर्थात २०७४ सालको निर्वाचनमा वाम (एमालेमाओवादी) गठबन्धनका उम्मेदवार घनश्याम उनै डिगबहादुरविरुद्ध हाबी हुँदै प्रतिनिधिसभा सदस्य बनेका थिए । ३७ हजार ५२४ मतका साथ घनश्याम विजयी हुँदा डिगबहादुरले ३१ हजार ४३६ मत मात्रै पाए । यसपटक सत्तारुढ गठबन्धनको साथ पाएका डिगबहादुरसँग राजनीतिक प्रतिस्पर्धाको चौथो भेटमा भने घनश्याम हारेका छन् । पहिलो संविधानसभा निर्वाचन (२०६४)मा डिगबहादुर माओवादीका उम्मेदवार नगेन्द्र धिमालसँग पराजित भएका थिए । राजनीतिक मैदानका पुराना प्रतिस्पर्धी कांग्रेस मोरङका सभापति डिगबहादुर र एमाले प्रदेश १ का सदस्य घनश्यामले पालैपालो जित हारको अनुभव संगालेका छन् । शेरबहादुर देउवाले पार्टी विभाजन गर्दा डिगबहादुर कांग्रेस प्रजातान्त्रिकको मोरङ सभापति पनि भए । देउवाको साथ छाडेर अहिले कोइराला क्याम्प (डा शेखर कोइरालाको पक्ष)मा छन् । फरक राजनीतिक धारमा रहेर विगतदेखि नै एकअर्काविरुद्ध उत्रदै आएका डिगबहादुर र घनश्याम लेटाङ नगरपालिकाका स्थायी बासिन्दा तथा पूर्वशिक्षक हुन् । राजनीतिमा आउनुअघि डिगबहादुर सामुदायिक वन उपभोक्ता महासंघमा सक्रिय थिए । घनश्याम सहकारी अभियन्ता भनेर चिनिन्थे । शिक्षण पेसाको लामो अनुभव संगालेका दुवै जना राजनीतिक र सामाजिक रूपमा उत्तिकै प्रभावशाली एवं लोकप्रिय छन् । प्रजातन्त्र प्राप्तिको आन्दोलनमा सरिक हुँदा अलगअलग राजनीतिक कित्तामा पुगे । राजनीतिक परिवर्तनको आन्दोलनमा निर्वाह गरेको भूमिका र जमाएको प्रभावका कारण २ फरक पार्टीमा रहेर उनीहरूले एउटै क्षेत्रबाट निरन्तर प्रतिस्पर्धा गर्ने अवसर पाइरहेका छन् । मोरङको उत्तरी क्षेत्रको विकासमा दुवै जनाको भूमिका उत्तिकै महत्वपूर्ण मानिन्छ । उनीहरू हालसम्म विवादरहित छन् । यसपटक राजनीतिक परिस्थिति र चुनावी समीकरण फेरिँदा जीतका लागि डिगबहादुरलाई सहज भयो । अघिल्लो चुनावमा जसको सहाराले घनश्यामले जीत हासिल गरेका थिए, यसपटकको चुनावमा त्यसकै साथले डिगबहादुर हाबी भए । अघिल्लोमा वाम गठबन्धनको बलमा चुनाव आफ्नो पक्षमा पार्न घनश्याम सफल भएका थिए । यसपटकको चुनावमा एमालेबाट विभाजन भएको नेकपा (एकीकृत समाजवादी) र नेकपा (माओवादी केन्द्र)ले कांग्रेस नेतृत्वको गठबन्धनमा रहेर डिगबहादुरलाई साथ दिए । यो क्षेत्रमा उर्लाबारी, लेटाङ नगरपालिका तथा केराबारी र मिक्लाजुङ गाउँपालिकाका ३७ वटा वडा समेटिएका छन् । विराटनगरबाट सबैभन्दा टाढा रहेको मोरङ क्षेत्र नम्बर १ को सिमाना इलाम र धनकुटासँग जोडिन्छ । सुगम एवं तराईको जिल्ला भनेर चिनिने मोरङको यो निर्वाचन क्षेत्रमा विकट तथा दुर्गम पहाडी भूभाग पर्छ । एकबाट अर्को पालिकामा सहजै आउजाउ गर्नसक्ने अवस्था छैन । २ स्वतन्त्रसहित १० जना उम्मेदवार उठेको यो क्षेत्रमा डिगबहादुर र घनश्यामबीच रोचक प्रतिस्पर्धा भयो । प्रदेशसभातर्फ भने दुवै क्षेत्रमा एमालेका उम्मेदवार विजयी बने । कबाट उमाकान्त गौतम र खबाट खड्गबहादुर बस्नेत निर्वाचित भएका हुन् । उमाकान्तले ३ हजार ५२७ मतान्तरले नेकपा (माओवादी केन्द्र)का कुलप्रसाद साम्बालाई हराए । प्रदेशसभा सदस्य बनेका उनले १३ हजार ५३१ मत पाउँदा कुलप्रसादले १० हजार ४ मत मात्रै ल्याए । सत्तारुढ गठबन्धनबाट उम्मेदवारी दिएर पनि पराजित बनेका कुलप्रसाद २०७४ सालको निर्वाचनमा भने यही क्षेत्रबाट निर्वाचित भएका थिए । अहिले पराजित हुँदा उनका लागि दोस्रोपटक प्रदेशसभा प्रवेश गर्ने ढोका बन्द भएको छ । त्यस्तै १ को खमा खड्गबहादुरले प्रदेश १ का यातायात तथा संचारमन्त्री उपेन्द्रप्रसाद घिमिरेलाई ६७६ मतान्तरले पराजित गरे । उनले १४ हजार ५३९ मत पाए भने सत्तारुढ गठबन्धनबाट उम्मेदवारी दिएका नेकपा (एकीकृत समाजवादी)का उपेन्द्रप्रसाद १३ हजार ८६३ मतमै सीमित बने । पूर्वजिविस सभापति खड्गबहादुरसँग हार बेहोर्दा दोस्रोपटक प्रदेशसभा सदस्य बन्ने उनको योजना असफल भयो । प्रदेशसभातर्फ दुवै क्षेत्र जितेको एमालेले प्रतिनिधिसभा भने गुमाएको हो । १ लाख २३ हजार ६१५ मतदाता रहेकामा ७५ हजार २३५ मत खसेको निर्वाचन अधिकृत गोपालप्रसाद थापाले जानकारी दिए । उनका अनुसार खसेकोमध्ये ७० हजार ६७६ मत सदर र ४ हजार ५५९ बदर भएको छ ।"
मोरङमा बाम्फोकले हानेर पतिको हत्या,"विराटनगर : मोरङको जहदा गाउँपालिका१ भुटाहामा एक जना महिलाले बाम्फोक (दाउ)ले हानेर पति (श्रीमान)को हत्या गरेकी छन्। घरायसी विवादमा ३५ वर्षीया दवानीदेवी सरबरियाले पति ४२ वर्षीय सन्तोष सरबरियाको हत्या गरेको प्रहरीले जनाएको छ। दवानीदेवीले बाम्फोकले घाँटी र टाउकोमा प्रहार गरेर पति सन्तोषको हत्या गरेको मोरङ प्रहरी प्रमुख एसपी शान्तिराज कोइरालाले जानकारी दिए। उनका अनुसार धारिलो हतियारले घाँटी र टाउको काटिएको तथा बोल्न नसक्ने अवस्थामा घरभित्रै शनिबार राति ११:२० बजेतिर सन्तोष फेला परेका थिए। गम्भीर अवस्थाका उनलाई उद्धार गरेर उपचारका लागि विराटनगरको कोसी अस्पताल ल्याइएको थियो। उपचारका क्रममा राति नै मृत्यु भएको प्रहरीले जनाएको छ। घटना शंकास्पद देखिएपछि प्रहरीले पत्नी दवानीदेवीलाई नियन्त्रणमा लिएर अनुसन्धान सुरु गरेको थियो। प्रहरीका अनुसार मदिराको नशामा आएर पतिले झगडा गर्न थालेपछि सहन नसकेर हतियारले हानेको प्रारम्भिक अनुसन्धानबाट खुलेको छ। स्थानीयका अनुसार मादक पदार्थ सेवन (मापसे) गरेर पतिपत्नीबीच सधैँ झैझगडा हुने गरेको थियो। मृतकका १४ वर्ष मुनिका ३ सन्तान छन्। २ छोरा र १ छोरी रहेको प्रहरीले जनाएको छ। पतिको हत्यामा संलग्न दवानीदेवीलाई घटनामा प्रयोग गरिएको हतियारसहित प्रहरीले पक्राउ गरेको छ। उनीविरुद्ध कर्तव्य ज्यान मुद्दा चलाउन सोमबार अदालतबाट म्याद थप गरेर घटना अनुसन्धानको बाँकी प्रक्रिया अघि बढाइएको एसपी कोइरालाले बताए। उनका अनुसार हत्यामा दवानीदेवी मात्रै कि, अरू पनि संलग्न छन् भन्ने कुरा अनुसन्धानपछि पत्ता लाग्ने छ।"
कर्णाली प्रदेशको समानुपातिकमा नेकपा एकीकृत समाजवादीले ३५ हजार मत कटायो,काठमाडौंः पछिल्लो मत परिणाम अनुसार कर्णाली प्रदेशमा समानुपातिकतर्फ नेकपा एमाले पहिलो दल बनेको छ । ५ लाख ७७ हजार ८२९ मत गणना हुँदा एमालेले १ लाख ८३ हजार ९५० मत ल्याएको छ । यस्तै दोस्रोमा नेपाली कांग्रेस छ । पछिल्लो मतगणना अनुसार कांग्रेसले १ लाख ७० हजार ७५६ मत ल्याएको छ । माओवादी केन्द्रले १ लाख ३७ हजार ६२९ मत ल्याउँदा राष्ट्रिय प्रजातन्त्र पार्टी २५ हजार १८३ मत ल्याएको छ । नेकपा एकीकृत समाजवादीले ३५ हजार ८२६ सय मत ल्याएको छ ।
घट्यो बैंकको औसत ब्याजदर,"काठमाडौं : बैंक तथा वित्तीय संस्थाको औसत ब्याजदर घटेको छ। नेपाल राष्ट्र बैंकले मौद्रिक नीतिको समीक्षा गर्दै वाणिज्य बैंकको औसत ब्याजदर अन्तर ४४ प्रतिशतबाट ४ प्रतिशतमा झारेको छ। पछिल्लो समयमा उद्योगी व्यवसायीले बैंकले अस्वाभाविक नाफा गरेको भन्दै गुनासो गर्दै आएका थिए। नेपाल राष्ट्र बैंकले उद्योगीहरूको माग सम्बोधन हुनेगरी मौद्रिक नीति समीक्षा गरेको हो। विकास बैंक र वित्त कम्पनीको औसत ब्याजदर अन्तर ५ प्रतिशतबाट ४६ प्रतिशत कायम गरिएको छ। यसबाट बैंक तथा वित्तीय संस्थाले कर्जाको ब्याजदर तय गर्दा लिने प्रिमियम दर घट्न गई कर्जाको ब्याजदरमा समेत सन्तुलन आउने अपेक्षा गरिएको नेपाल राष्ट्र बैंकका प्रवक्ता गुणाकर भट्टले बताए। राष्ट्र बैंकले प्रिमियमसम्बन्धी व्यवस्थाको नियमित अनुगमन गर्ने जनाएको छ। बैंक तथा वित्तीय संस्थाले दुई प्रतिशतसम्म प्रिमियम थप्न पाउँछन्। लघुवित्त वित्तीय संस्थाले माघदेखि आधारदर मासिक रूपमा प्रकाशन गर्नुपर्ने व्यवस्था गरिएको छ। तोकिएको कर्जानिक्षेप अनुपात नपुगेमा बैंक तथा वित्तीय संस्थालाई लाग्ने जरिवानालाई तरलता जोखिममा समेत आधारित हुने गरी पुनरावलोकन गरिने प्रवक्ता भट्टले बताए। मौद्रिक नीति समीक्षामार्फत चालू पूँजी कर्जासम्बन्धी मार्गदर्शन संशोधन गर्ने जनाइएको छ। बैंक तथा वित्तीय संस्थालाई कार्यान्वयनका क्रममा परेका समस्या तथा सुझाव मागिएको थियो। सरोकारवाला निकायबाट सुझाव आएको प्रवक्ता भट्टले जानकारी दिए। प्राप्त सुझावका आधारमा सम्बोधन गरिनेछ भट्टले भने। वाणिज्य बैंकको औसत ब्याजदर अन्तर ४४ प्रतिशतबाट ४ प्रतिशतमा झर्यो विकास बैंक र वित्ता कम्पनीको औसत ब्याजदर अन्तर ५ प्रतिशतबाट ४६ प्रतिशत कायम चालू पुँजी कर्जाको पनि व्यवसायीले विरोध गर्दै आएका थिए। राष्ट्र बैंकले कार्यान्वयन गर्न सहज हुनेगरी कार्यविधि संशोधन गर्ने घोषणा गरेको हो। तरलतामा देखिएको दबाबलाई दृष्टिगत गरी राष्ट्र बैंकले बैंक तथा वित्तीय संस्थाले तोकिएको क्षेत्रमा कर्जा प्रवाह नगरेमा २०८० असार मसान्तको आधारमा २०८० पुसदेखि हर्जाना गणना गर्ने व्यवस्था गर्ने भएको छ। कृषि क्षेत्रसँग सम्बन्धित पब्लिक लिमिटेड कम्पनीले दोस्रो बजारमा जारी गरेको ऋणपत्रमा बैंक तथा वित्तीय संस्थाले गरेको लगानीलाई बैंकले उक्त क्षेत्रमा न्यूनतम कर्जा लगानी गर्नुपर्ने गरी तोकिएको सीमामा गणना गर्न पाउने व्यवस्था गर्ने भएको छ। नेपाल राष्ट्र बैंकका कार्यकारी निर्देशक प्रकाश श्रेष्ठले मौद्रिक नीतिको समीक्षाले ब्याजदर बढ्न नदिने सम्बन्धमा प्रभाव पारेको बताए। ब्याज बढ्दैन भन्ने ग्यारेन्टी गर्न नसकिए पनि बढ्न नदिन प्रयास जारी राखिएको बताए। पछिल्लो व्यवस्थाले अर्थतन्त्रमा सकारात्मक प्रभाव पर्ने उनको भनाइ छ। २०७९८० को मौद्रिक नीतिले अवलम्बन गरेको कार्यदिशालाई निरन्तरता दिइएको राष्ट्र बैंकले जनाएको छ । आर्थिक वर्ष २०७९८० को मौद्रिक नीतिमा लिइएको लक्ष्य तथा प्रक्षेपण पनि यथावत् राखिएका छन्। मौद्रिक नीति २०७९८० मा व्यवस्था भएका मौद्रिक उपकरणलाई निरन्तरता दिइएको छ। अनिवार्य नगद अनुपात ४ प्रतिशत र बैंक दरलाई ८५ प्रतिशतमा यथावत् राखिएको कार्यकारी निर्देशक देवकुमार ढकालले बताए। भुक्तानी प्रणालीमा कुनै व्यवधान आउन नदिने, परिलक्षित कर्जा प्रवाहलाई सहयोग पुर्याउने र तत्काल ब्याजदर थप बढ्न नदिने गरी तरलता व्यवस्थापन गरिने उनको भनाइ छ। अर्थतन्त्रको सबै पक्षलाई हेरी वित्तीय क्षेत्रमा सन्तुलन ल्याउन मौद्रिक नीतिको समीक्षा गरिएको कार्यकारी निर्देशक श्रेष्ठले बताए। मौद्रिक नीतिमा लिइएका उपायको कार्यान्वयन स्थिति तथा विद्यमान राष्ट्रिय एवं अन्तर्राष्ट्रिय आर्थिक स्थिति र परिदृश्यलाई दृष्टिगत गरी वार्षिक मौद्रिक नीतिमा लिइएको कार्यदिशालाई समीक्षामा निरन्तरता दिइएको छ। यसले आन्तरिक तथा बाह्य स्थायित्व सुदृढ बनाउन सहयोग पुग्ने अपेक्षा राष्ट्र बैंकको छ।"
"नेपाललाई भेटेर रामचन्द्र पौडेलले भने, मलाई प्रधानमन्त्री बनाउन सहयोग गर्नुहोस्","काठमाडौं : नेपाली कांग्रेसका वरिष्ठ नेता रामचन्द्र पौडेल र नेकपा एकीकृत समाजवादीका अध्यक्ष माधवकुमार नेपालबीच भेटवार्ता भएको छ। सोमबार बिहान पौडेल नेपाललाई भेट्न कोटेश्वर पुगेका हुन्। भेटमा पौडेलले आफूलाई प्रधानमन्त्री बनाउन नेपाललाई आग्रह गरेका छन्। स्रोतले भन्यो, पौडेलज्यूले गठबन्धनभित्रबाट प्रधानमन्त्री बनाउनुपर्छ। देउवा धेरै पटक प्रधानमन्त्री भइसक्नुभयो। यसपटक प्रधानमन्त्रीमा मलाई सहयोग गर्नुस्। गठबन्धनभित्र लविङ गरेर मलाई प्रधानमन्त्री बन्ने वातावरण बनाउनुपर्यो भनेर माधब नेपालसँग आग्रह गर्नुभयो। नेपालले पौडेललाई सत्ता समिकरण र आगामी रणनीतिको विषयमा तपाईं हामी गठबन्धनभित्रै भएकाले शीर्ष तहमा छलफल गरेर टुंग्याउनुपर्ने बताएका छन्। सत्ता गठबन्धनभित्रका शीर्ष नेताहरुले आन्तरिक छलफल तीव्र पारेका छन्। सोमबार बिहान बालुवाटार पुगेर सत्ता समिकरणबारे प्रधानमन्त्री एवम् कांग्रेस सभापति शेरबहादुर देउवासँग माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका अध्यक्ष माधवकुमार नेपालले समेत छलफल गरेका छन्। जेलमा पुगेर रेशम चौधरीलाई किन भेटे प्रचण्डले ? सम्भावित सत्ता समीकरणबारे प्रधानमन्त्री देउवाले गरे प्रचण्ड र नेपालसँग छलफल"
"अरू नेता भोट माग्न मात्रै आए, जसकारण हामीले मौका पायौं","मकवानपुरमा २८ वर्षपछि राप्रपाको कमब्याक भएको छ। पटकपटक चुनाव हारेर आफ्नो पार्टीको थोरै जनमतमा उभिएका दीपकबहादुर सिंह मकवानपुर प्रतिनिधिसभा १ बाट निर्वाचित भएका छन्। सिंहले पाँचौं पटकको प्रयासमा पाँच दलीय सत्ता गठबन्धन र एमाले राप्रपा नेपालको गठबन्धन तोडेर संसद्को यात्रा तय गरेका हुन्। २०५१ सालको मध्यावधि निर्वाचनमा राप्रपाका तत्कालीन उम्मेदवार कमल थापा विजयी भएयता राप्रपाले मकवानपुरमा आफ्नो झण्डा फहराउन पाएको थिएन। सिंहसँग अन्नपूर्ण पोस्ट्का कृष्ण सारु मगरले गरेको कुराकानी : १२ वर्षमा खोला फर्कन्छ भन्छन्, २८ वर्षपछि मकवानपुरमा राप्रपाको सत्ताा फर्कियो, कस्तो अनुभूति भइरहेको छ ? जनताले जुन परिवर्तन चाहेको थियो। विकल्पको रूपमा मकवानपुरमा राप्रपालाई चुनेको मैले पाएको छु। यहाँ कसैको दश वर्ष, कसैको १५ वर्ष, कसैलाई दुई चोटी जनताले हेर्ने मौका पाए। तर, चुनावका बेला उहाँहरू भोट माग्न उपस्थित हुन्थ्यो। त्यो पनि केही ठाउँ मात्र। चुनाव सकिएपछि कोही पनि जनताको नजरमा परेनन्। त्यही कारणले विकल्पका रूपमा अहिले यो मौका हामीले पाएका हौं। तपाईंको जीवनमा निर्वाचन जितेको पहिलो अनुभव हो यो। सधैं हाँरिरहने मान्छे, यसपटक चाहिँ कसरी जादु चल्यो र सानदार जित भयो ? म पाँच महिनाअघि मात्र मेयरमा उठेको थिएँ। कारणबस बिनाकुनै तयारी म उठ्नुपर्यो। जम्मा ११ दिनको समयमा आधा जनताको घरमा पनि मुख देखाउन जान पाइनँ। संगठन हाम्रो कमजोर थियो। तैपनि जनताको घरदैलोमा ११ दिन जाँदा पनि मैले करिब २० हजार ५ सय मत पाएँ। यसबाट यो बुझ्न सकिन्छ कि अहिले चारवटा वडा हाम्रो २ नम्बर संघमा पर्ने भएको थियो। त्यसमा पनि दुई वटामा मैले गठबन्धनहरू र एमालेलाई हराकै थिएँ। मकवानपुरमा कमजोर रहेको संगठन बलियो बनाउन मैले ५ महिना मिहेनत गरें। घरघरमा, वडावडामा हरेक ठाउँमा म पुगें। १ नम्बर संघमा मात्र हैन २ नम्बरमा पनि पुगे। सबैबाट आश्वासन पाएँ। यसपटक सहयोग गर्छौं भनेर पार्टी अध्यक्ष राजेन्द्र लिंदेनले भनिसकेपछि कम्मर कसेँ। गठबन्धनबाट कांग्रेस सहमहामन्त्री डिना उठ्नुभएको थियो। जनतामा उहाँप्रति धेरै गुनासो भएको पाएँ। त्यसमाथि उहाँ प्रधानन्यायाधीश काण्डमा उहाँ मुछिनुभयो। यी सब कुराले गर्दा कांग्रेसभित्र पनि ठूलो असन्तुष्टि थियो। त्यस्तै, एमालेबाट पनि ढुक्क भएर रामेश्वर रानाले टिकट पएको थियो। सोझो इमान्दार नेता मैले उहाँलाई पाएको थियो। रानाको टिकट खोसेर रातारात राप्रपा नेपालका अध्यक्ष कमल थापा आउनुभयो। मनोनयन दर्ताको दिन एमाले पार्टी कार्यालयमा ताला लाग्यो। मनोनय दर्ता गर्न पनि सुटुक्क एक्लै जानुपर्ने स्थिति बन्यो। उहाँहरू पटकपटक हेरिसकेको र जनताको जीवनस्तर राम्रो हुने काम केही नगरेको देखियो। त्यसैले यो जित हुनुको कारण मैले जनतासामु स्पष्ट कुरा राखेकै कारण हो जस्तो लाग्छ। हेटौंडा उपमहानगरपालिकाको मेयरमा हारेको ६ महिनामै संसद्को चुनाव लड्नुभयो। तपाईं राम्रो पारिवारिक पृष्टभूमिको मान्छे। अलि बढी खर्च गर्नुभयो भन्ने पनि चर्चा छ नि ? म सामान्य मान्छे नै हो। मेरो परिवारलाई पुग्ने व्यवसाय र आम्दानी छ। मेरो जिम्मेवारी छोराले लिएपछि मैलो अब देश र जनताको लागि समय दिनुपर्छ भन्ने लाग्यो। आराम गरी बस्नु मेरो धर्म र कर्म दुवै होइन। त्यसैल्े यो माटोमा जन्मेपछि माटोको ऋण तिर्र्नुपर्छ भनेर आत्माबाटै लागेपछि यसमा लागेको हुँ। देशमा भ्रष्टाचारलगायत राष्ट्रलाई दोहन गर्ने काम भइरहेका छन्। त्यो रोक्नका लागि पनि उठ्नुपर्छ भनेर म राजनीतिमा फेरि लागेको हुँ। जनताको बीचमा चुनावअघि थुप्रै वाचा गर्नुभएको छ। तपाईंमाथि मकवानपुरको ठूलो अपेक्षा पनि छ। चुनाव जितेर चुनौतीको पहाड चढेजस्तो लाग्दैन ? अब कसरी अघि बढ्नुहुन्छ ? मकवानपुरका जनताहरू वर्षौदेखि घरबार बनाएर बसिरहेका छन्। लालपूर्जा पाएका छैनन्। लालपुर्जाको एजेन्डा बनाएर जितेका सांसद जितेको भोलिपल्टदेखि यी सबै मुद्दा बिर्सिए। झुटो आश्वासन बाँड्नेबाहेक काम भएको छैन। त्यसैले यो मौका मलाई दिनुभयो भने सबैभन्दा पहिले जनताको हातमा लालपूर्जाको व्यवस्था गर्छु भनेको छु। लालपुर्जा नभएर उहाँहरूले कृषि लोन पाउँदैनन्। अनुदान पाउँदैनन्। मकवानपुरमा आफ्नो मान्छेका नाममा शेयर होल्डर बनाएर माछा पालनदेखि धेरै काम भएको छ। करोडौं अनुदान लुटिरहेका छन्। म त्यो हुन दिन्नँ। आफ्नै पूर्वसहकर्मी राप्रपा नेपालका अध्यक्ष कमल थापा र नेपाली कांग्रेसकी सहमहामन्त्री महालक्ष्मी उपाध्याय डिनालाई हराएर तपाईंले चर्चा पनि कमाउनुभएको छ। तपाईंको अबको प्राथमिकता केके कुरामा हुन्छ ? म पहिलोपटक संसद् जाँदैछु। अरू जस्तो अनुभवी म पक्कै पनि छैन। तर, मलाई यति थाहा छ कि राष्ट्र र जनहितका लागि कुनै गलत काम म गर्दिनँ। भ्रष्टाचार हुन दिन्नँ। मन्त्री बन्ने आकांक्षा पनि छैन। संसद्मा राष्ट्र र जनताका कुरा इमानदारिताका साथ उठाउँछु। अहिले सरकारमा जानकै लागि मात्र गठबन्धन भइरहेको छ। तर, मेरो जनताको मन र मुटुसँग पवित्र गठबन्धन छ। त्यसैले मेरो एउटै उद्देश्य भनेको मकवानपुरको जनताको जीवनस्तर राम्रो बनाउने हो। जबसम्म नयाँनयाँ कलकारखाना सञ्चालन गर्न सक्दैनौं तबसम्म जीवनस्तर उकास्न गाह्रो छ। बन्द भएका हेटौंडा कपडा उद्योग ३ सिफ्टमा चल्थ्यो। १५१६ सय मान्छेले रोजगारी पाउने त्यो उद्योग बन्द छ। बाटोघाटोलगायत पूर्वाधार बनिसकेपछि नयाँ नयाँ उद्योग लैजाने सोच छ। त्यहाँका सोझा जनताको घरपरिवार नजिकै रोजगारी दिनसक्छु भन्ने आँट ममा छ। २०७४ मा एक सिट जितेको राप्रपाले यसपटक सात सिट जितेको छ। तर, तपाईंहरूले बोकेको संवैधानिक राजतन्त्रको एजेण्डा पुनस्र्थापनाको सपना पूरा गर्न अझै धेरै जनमतको आवश्यकता छ। यो मिठो सपना जस्तोमात्र लाग्दैन तपाईंलाई ? गणतन्त्र आएपछि यी नेताहरूले यत्रो वर्ष काम गर्ने अवसर पाए। तर, केही गर्न सकेनन्। दुई तिहाइ पाएको बेला ओली सरकारले पनि केही गर्न सकेन। आफ्नै पार्टी फुटाए। एकअर्कालाई यति खायो उति खायो भनेर आरोप लगाइराखेका छन्। अहिले एमसीसी, एसपीपी जस्ता सन्धीसम्झौता गरिराखेका छन्। अरू केके गरिसके भोलि त्यो ठाउँमा हामी पुग्यो भने मात्र थाहा पाउँछौं। अहिले पनि गोप्य सन्धीसम्झौता धेरै भइरहेको छ। नागरिकता विधेयक जस्ता चिजहरूमा ७० जनाले हात उठाएको भरमा कसैले एक शब्द विरोध गरेनन्। बरु यी सांसद माधव नेपालको पार्टीमा गए भनेर कति दिन संसद् अवरुद्ध गरे। तर, देशलाई घाटा हुने सन्धीसम्झौतामा चाहिँ किन उहाँहरू संसद्लाई एक मिनेट पनि बन्द गर्न सक्नुभएन। साच्चै भन्ने हो भने बीपी कोइरालासँग राजा हुँदैन भने नेपाल रहँदैन भन्ने विचार थियो। त्यो विचार समाप्त भयो। कांग्रेसले आज त्यो सबै विचार बेचिसक्यो। चाहे, त्यो आरएनएसीको जाहाज काण्ड होस्, चाहे महाकाली सन्धी होस्, चाहे त्यो एमसीसीकै कुरा होस्। अहिले युवा जति खाडी मुलुकुमा जान बाध्य छन् । बाकसमा फर्किनु परेको छ। त्यसैले हामीसँग भएको बीपीको मार्ग आमकांग्रेसले छाडेको छ। हामीले यही मार्ग पछ्याइरहेका छौं। प्रदेशको संरचना र संघीयताको खारेजी र धर्म निरपेक्षताको विरुद्धमा तपाईंहरू हुनुहुन्छ। तपाईंहरू अघि बढ्नुपर्ने बेला किन पश्चगमनमा फर्कन चाहानुहुन्छ ? हामीले प्रत्यक्ष कार्यकारी प्रधानमन्त्रीको चुनाव हुनुपर्छ भनेका छौं। १८ जना त हेटौंडामा मन्त्री छन्। तीन वर्षको बीचमा ६ सय जनामा चानचुन ३ सय जना मन्त्री भइसके। कार्यकर्ता भर्ती केन्द्रको झण्डै १२१३ प्रशित त राष्ट्रको बजेट प्रदेश सरकार चलाउन लागेको छ। सोच्ने हो भने २ खर्ब बढी त सरकार थेग्न र कार्यकर्ता मोटाउन खर्च भइरहेको छ। पहिलो चुनाव हारेपछि पाँच वर्ष केही गर्न पाइन्थ्यो। जनताले दुई ठाउँबाट हराएको माधव नेपाललाई माननीय बनाएर प्रधानमन्त्रीसमेत बनेका छन्। अहिले वामदेव र नारायणकाजी मसँगै उठ्दा हारेको मान्छे सांसद भएर के के फाइदा लिइसके यो गलत प्रवृत्तिा हो। त्यसैले संघीयता खारेज गर्नुपर्छ। प्रदेशको अधिकार स्थानीय तहलाई दिनुपर्छ। कृषि क्षेत्रमा मल, बीउ बिजन र केके दिन सक्छ निःशुल्क गर्नुपर्छ र बाँकी पैसा बन्द भएका उद्योग सञ्चालन गर्न र नयाँनयाँ उद्योगलाई अफर गरेर बहुराष्ट्रिय कम्पनीहरू ल्याएर काम सुरु गर्नुपर्छ। वर्षमा ३ पटक प्रधानमन्त्री फेरिने भइसकेको छ। तर, सरकारको नीति केही छैन। एउटा सरकारको निर्णय अर्कोले गर्नेबाहेक अरू केही काम भएको छैन। त्यसैले राजालाई संवैधानिक बनाएर अभिभावकका रूपमा राख्नुपर्छ। त्यसैमा हाम्रो भलो छ। नयाँ दल र स्वतन्त्र उम्मेदवारको यो चुनावमा लहड देखियो। तपाईं पनि सामान्य जनमत भएको पार्टीको मान्छे त्यही लहडमा पर्नुभयो। यसले पुराना दलहरूलाई कत्तिाको चुनौती भएको छ ? चुनौती देखियो नि ! म सामान्य जनमत भएको पार्टीको मान्छे। सूर्य र रूखको बीचमा जुन द्वन्द्व चल्यो, खाइपिइ गरेको दुइटैलाई थाहा छ। उहाँहरूले यसअघि राम्रो नगर्दा मलाई विकल्पका रूपमा जनताले जिताए।"
सामाजिक सुरक्षामा समेट्न तीन महिना,"काठमाडौं : सरकारले वैदेशिक रोजगारीमा जाने श्रमिक, अनौपचारिक क्षेत्रका श्रमिक र स्वरोजगारलाई तीन महिनापछि मात्रै सामाजिक सुरक्षा कोषमा समेट्ने भएको छ। सामाजिक सुरक्षा कोष सञ्चालन बोर्डले कार्यविधि बनाएर श्रममन्त्रीलाई पेस गरे पनि पारित हुन सकेको छैन। पाँचौं सामाजिक सुरक्षा दिवसका अवसरमा श्रममन्त्री शेरबहादुर कुँवरले कार्यविधि अध्ययन गरेर एक हप्ताभित्रै स्वीकृत गरिने बताए। वैदेशिक रोजगार, अनौपचारिक र स्वरोजगार क्षेत्रका श्रमिकलाई योगदानमा आधारित सामाजिक सुरक्षामा समेट्न कार्यविधि स्वीकृतिको अन्तिम तयारीमा रहेको मन्त्री कुँवरले बताए। कोषले पहिलो चरणमा औपचारिक क्षेत्रका श्रमिकलाई मात्रै योगदानमा आधारित सामाजिक सुरक्षा कार्यक्रममा समेटेको थियो। अब यसै वर्षदेखि सबै श्रमिकलाई समेट्न गृहकार्य अघि बढाएको हो। वैदेशिक रोजगारीमा जाने श्रमिकलाई नयाँ श्रम स्वीकृति र नवीकरण गर्दा अनिवार्य कोषमा आबद्ध गराउने तयारी कोषले गरेको छ। कोषका प्रमुख कार्यकारी अधिकृत कपिलमणि ज्ञवालीले वैदेशिक रोजगारीमा जाने श्रमिकलाई दुई हजार रकम योगदान गराएर स्किममा अनिवार्य ल्याइने बताए। अनौपचारिक र स्वरोजगारका श्रमिकलाई पनि छिट्टै योजनामा समेट्न सुरु गर्ने उनको भनाइ छ। विदेशमा बस्ने श्रमिक तथा स्वरोजगारमा संलग्न योगदानमा आधारित सामाजिक सुरक्षा कार्यक्रममा आउन पाउनेछन्। गैरआवासीय नेपाली संघ (एनआरएनए) को सहकार्यमा विदेश जाने नेपालीलाई यस कार्यक्रममा समेट्न लागिएको हो। संघका कार्यकारी अध्यक्ष रविना थापाले ८५ देशमा रहेका राष्ट्रिय समन्वय समितिमार्फत श्रमिक तथा स्वरोजगारकर्तालाई आबद्ध गराउन पहल गरिने बताए। एनआरएनएले लामो समयदेखि अभियान सञ्चालन गरी श्रमिकलाई सामाजिक सुरक्षा योजनामा समेट्न अभियान सञ्चालन गर्दै आएको थियो। श्रमसचिव टेकनारायण अर्यालले चार वर्षको अवधिमा योगदानकर्ता श्रमिक र रोजगारदातालाई अपेक्षाकृत रूपमा समेट्न नसकिएको बताए। बैंकिङ तथा औद्योगिक प्रतिष्ठानमा केही कन्फ्युजन थियो, अर्याल भन्छन्, विस्तारै भ्रम चिरिँदै गएकाले यसप्रति सबैको आकर्षण बढ्दै गएको छ। कोषका अध्यक्षसमेत रहेका सचिव अर्यालका अनुसार कार्यविधि तयार गरे पनि मन्त्रीस्तरबाट निर्णय गर्न बाँकी रहेकाले तत्काल घोषणा गर्न नसकिएको बताए। निजामती कर्मचारीभन्दा आकर्षक सुविधा दिने गरी योगदानमा आधारित सामाजिक सुरक्षा कार्यक्रम ल्याइएको सचिव अर्यालले बताए। कोषले सबै श्रमिकलाई पेन्सन दिन्छभन्दा हाँसोमा उडाइयो, धेरै श्रमिक यसबाट लाभान्वित भइसकेका छन् सचिव अर्याल भन्छन्, सबैलाई सामाजिक सुरक्षा दिन यो कोष बलियो रूपमा स्थापित हुनेछ। चिया पसल र त्यसमा काम गर्ने श्रमिकलाई समेट्ने गरी कोषका कार्यक्रम ल्याउन लागिएको अर्याल बताउँछन्। कोषमार्फत गरिबी निवारण, आयात प्रतिस्थापन, रोजगारी सिर्जना, निर्यात प्रवद्र्धनका कार्यक्रममा टेवा पुग्ने जनाइएको छ। कोषले ७५ लाखसम्म घर बनाउन, ३५ लाखसम्म शिक्षा क्षेत्रका लागि सापटी दिन्छ। कोषका अध्यक्ष अर्यालले साना उद्योग खोल्न, व्यापार व्यवसाय गर्नका लागि सस्तोमा ऋण दिने बताए।"
बदला लिने दाउमा पोर्चुगल,"दोहा : पोर्चुगल विश्वकपको समूह एचअन्तर्गत दोस्रो खेलमा सोमबार राति उरुग्वेविरुद्ध मैदान उत्रिँदा चार वर्ष अगाडिको बदला लिने लक्ष्यमा हुनेछ। कतारमा जारी विश्वकपका सुरुवाती दुई खेलमा जित निकाल्दै अन्तिम १६ को होडमा रहेको पोर्चुगल चार वर्षअघि यही दक्षिण अमेरिकी मुलुकसँग पराजित हुँदा अन्तिम १६ बाटै बाहिरिएको थियो। सन् २०१८ को रुस विश्वकपमा एडिन्सन काभानीको दुई गोलको मद्दतमा उरुग्वेले २१ को नतिजामा पोर्चुगललाई पराजित गर्दै क्वार्टरफाइनलमा स्थान बनाएको थियो। क्वार्टरफाइनलमा त्यही संस्करणको विजेता बनेको फ्रान्ससँग २० को नतिजामा पराजित हुँदा दुई पटकको विश्व विजेता उरुग्वे पनि घर फर्किएको थियो। फर्नान्डो सान्तोसको पोर्चुगलले पहिलो खेलमा घानालाई ३२ गोलले पराजित गरेको थियो। अर्कातिर उरुग्वे समूह चरणको पहिलो खेलमा एसियाली मुलुक दक्षिण कोरियासँग गोलरहित बराबरीमा रोकिएको थियो। पोर्चुगलका लागि पेनाल्टीमार्फत गोलको खाता खोलेका कप्तान क्रिस्टियानो रोनाल्डो पाँच फरक विश्वकपमा गोल गर्ने पहिलो खेलाडी बनेर कीर्तिमान बनाएका थिए। खेलको अन्तिम समयमा गोलरक्षक डिएगो कोस्टाको असावधानीले पोर्चुगलले झन्डै गोल खाएको थियो। इन्जुरी समयको पनि अन्तिम क्षणमा इनाकी विलियम्स पोर्चुगिज गोलरक्षकसँग बल खोसेर लडेपछि पोर्चुगल जसोतसो तीन अंक हासिल गर्न सफल भएको थियो। लुसेल रंगशालामा सोमबार डिएगो अलोन्सोको टिमको सामना गर्दा पोर्चुगलको कठिन परीक्षा हुने फरवार्ड गोन्कालो रामोस बताउँछन्। उनीहरू धेरै बलिया र खतरनाक टिम छन्, रामोसले भने। डिएगो गोडिन साँच्चै उत्कृष्ट खेलाडी भए पनि टिमवर्क महत्वपूर्ण हुने रामोसले बताए। हाम्रो टिमको स्तरअनुसार जुनसुकै खेलमा पनि हामी दाबेदार हुनुपर्छ जस्तो लाग्छ, उनी भन्छन्, हामीले कुनै पनि खेलमा बराबरीका बारे सोचेका छैनौं। हामी जितकै लागि खेल्ने छौं। सुपरस्टार फरवार्ड रोनाल्डो सम्भवः अन्तिम विश्वकप खेलिरहेका छन्। अन्तर्राष्ट्रिय फुटबलका कीर्तिमानी गोलकर्ता रोनाल्डो आफ्नो नेतृत्वमा पोर्चुगललाई विश्वकपमा सकेसम्म अगाडि बढाउने लक्ष्यमा छन्। घानाविरुद्धको गोलसँगै अन्तर्राष्ट्रिय फुटबलमा एक सय १८ गोल गरिसकेका रोनाल्डो यो सूची लम्ब्याउन चाहन्छन्। गत वर्ष सेप्टेम्बरमा इरानी फरवार्ड अली देईको एक सय नौ गोलको कीर्तिमान तोडेका ३७ वर्षीय रोनाल्डो उरुग्वेविरुद्ध विश्वकपमा नवौं गोलको खोजीमा हुनेछन्। अल डायनमा पोर्चुगलविरुद्ध उत्कृष्ट रक्षात्मक लय कायम राख्न सके उरुग्वे समूह चरणका लगातार ६ खेलमा क्लिन सिट राख्ने पहिलो टिम बन्नेछ। पोर्चुगलले भने समूह चरणमा खेलेका पछिल्ला १३ खेलमा एक मात्र पराजय भोगेको छ। जुन सन् २०१४ विश्वकपमा जर्मनीवरुद्ध थियो। प्रभाव पार्न सक्ने खेलाडी ब्रुनो फर्नान्डेज (पोर्चुगल) घानाविरुद्धको खेलमा रोनाल्डो समाचारका हेडलाइन बनेका थिए। तर, त्यो जितमा फर्नान्डेजको पनि महत्वपूर्ण भूमिका थियो। फेरि एक पटक उनी उरुग्वेविरुद्ध पोर्चुगलका लागि रिदम सेट गर्न सबैभन्दा प्रभावशाली सावित हुन सक्छन्। घानाविरुद्धको खेलमा फर्नान्डेजले जुवाओ फेलिक्सलाई दिएको पासबाट नै राफेल लियो तेस्रो गोल गर्न सफल भएका थिए। जुन गोल नै पोर्चुगलको जितमा निर्णायक सावित भएको थियो। फर्नान्डेजले त्यो खेलमा पोर्चुगलका लागि सर्वाधिक आक्रमणको मौका सिर्जना गरेका थिए। उनी सन् १९६६ विश्वकप पछि पोर्चुगलका लागि एकै खेलमा दुई असिस्ट गर्ने पहिलो खेलाडीसमेत बनेका थिए। पोर्चुगलका लागि ५६ वर्षअघि जोजे टोरेसले ब्राजिलविरुद्ध एकै खेलमा दुई असिस्ट गरेका थिए। फेडरिको भलभर्दे (उरुग्वे) दक्षिण कोरियाविरुद्ध भुत्ते आक्रमणको नमुना देखाएको उरुग्वेका लागि सबैभन्दा प्रभावशाली भलभर्दे रहे। उरुग्वेको फाइनल थर्डमा सक्रिय देखिएका भलभर्देले गरेको सशक्त प्रहार क्रसबारमा लागेर फर्किएको थियो। सशक्त प्रहार फर्किंदा दुर्भाग्यशाली देखिए पनि रियल म्याड्रिडका मिडफिल्डर भलभर्देसँग जुनसुकै खेललाई घुमाउन सक्ने क्षमता छ। रियललाई युरोपियन च्याम्पियन बनाउन महत्वपूर्ण भूमिका निभाएका भलभर्दे पोर्चुगलको रक्षापंक्तिका लागि टाउको दुखाइ बन्न सक्छन्। नकआउट चरणमा स्थान बनाउन उरुग्वेका लागि पनि उनको प्रदर्शनले धेरै अर्थ राख्ने छ। पहिलो खेलमा बराबरीमा अल्झिएको उरुग्वे सोमबारको खेलमा पनि स्पष्ट तीन अंक हासिल गर्न नसके दबाबमा पर्ने छ।"
सम्भावित सत्ता समीकरणबारे प्रधानमन्त्री देउवाले गरे प्रचण्ड र नेपालसँग छलफल,"काठमाडौं : सम्भावित सत्ता समीकरणबारे छलफल गर्ने गठबन्धनका नेताहरु आन्तरिक गृहकार्यमा जुटेका छन्। सोमबार बिहान बालुवाटार पुगेर प्रधानमन्त्री एवम् कांग्रेस सभापति शेरबहादुर देउवासँग माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका अध्यक्ष माधवकुमार नेपालले छलफल गरेका हुन्। उनीहरुबीच वर्तमान सत्ता गठबन्धन भित्रबाट सरकार बनाउने विषयमा छलफल भएको बालुवाटार स्रोतले जनाएको छ। निर्वाचनको मत परिणामको समीक्षा, समसामयिक राजनीति र आगामी रणनीतिको विषयमासमेत उनीहरुबीच कुराकानी भएको छ। प्रतिनिधिसभा निर्वाचनको केही सिटको परिणाम आउन बाँकी रहेको छ। मतपरिणाम आउने क्रम जारी रहँदा सरकार गठन प्रक्रिया र अब बन्ने सरकारको नेतृत्व कसले गर्छ भन्ने चर्चा राजनीतिक वृत्तमा व्याप्त छ। नेकपा माओवादी केन्द्रका अध्यक्ष प्रचण्ड र प्रधानमन्त्री देउवाबीच शनिबार पनि द्विपक्षीय संवाद भएको थियो। बालुवाटार स्रोतका अनुसार प्रचण्ड बालुवाटारबाट बाहिरिएपछि नेपाल गएका हुन्।"
ताजा निर्वाचनका बासी संकेत,"महापर्वका रूपमा परिभाषित गरिएको मंसिर ४ को संघीय संसद् र प्रदेशसभाको निर्वाचन सकिएको छ। वैचारिक र सैद्धान्तिक दृष्टिले अत्यन्त कमजोर धरातलमा खडा गरिएको एक मात्र नेता विरोधी वा एकमात्र दल विरोधी गठबन्धन पूरै असफल भएको छ। यस निर्वाचनले जे अपेक्षा गरिएको थियो, त्यही सन्देश दिएको छ। अर्थात् त्रिशंकु संसद्को निर्माण, कसैको पनि बहुमत नभएको मिलीजुली सरकारको गठन, प्रतिनिधिहरूको लिलाम बढाबढ, बाह्य चलखेलमा तीव्रता, अनुमानको सस्तो बजार, भ्रमको खेती र मिडिया युद्ध। मन्त्री बनाउने, हटाउने, खेल। यस्तो सरकारले न जनतालाई सेवा प्रवाह गर्ने प्रशासन यन्त्रमाथि पकड जमाउने हैसियत राख्छ न त भविष्यको दिशा नै तय गर्न सक्छ। सायद केही निहित स्वार्थी तत्त्वहरूलाई यस्तै गोलमालपूर्ण अवस्थाको सिर्जना गर्नु थियो। किनभने अहिलेको साम्राज्यवाद पुरानो बाटोबाट आउँदैन, नयाँ बाटो अर्थात् प्रविधि, अनुदान, ऋण, सहुलियत, राजनीतिक सहायता, उपहार, छात्रवृत्ति, भ्रमणका अवसर आदिबाट आउँछ। यसरी उसको आगमनको सँगसँगै आफ्नो मुलुकको राज्य र राजनीतिक नेतृत्वमाथिको जनताको भरोसा कमजोर हुँदै जान्छ र नागरिक निरीह बन्दै जान्छ। अस्थिरता नेपाली जनताको चाहनाविपरीतको कुरा हो र यो गठबन्धन वा उसका एक्लो प्रतिपक्षका नेताहरूलाई थाहा नभएको विषय होइन। सरकारका कार्यकलापप्रति जनतामा चरम असन्तुष्टि छ भन्ने कुरा पनि उनीहरूलाई भलिभाँती थाहा थियो। तर नेपालका जनताको जनताको राजनीतिक स्थिरताको आग्रहलाई कुनै शक्तिको अनुचित प्रभावमा परी कुनै पार्टी विशेषको अस्तित्व जोगाउन वा व्यक्ति विशेषको तुष्टीकरणका लागि लत्याइएको छ। फलतः त्रिशंकु संसद् बन्ने भयो। लामो लोकतान्त्रिक परिपाटीबाट आएका विकसित भनिएका देशहरूमा समेत यस्तो संसद् घाँडो हुन्छ। भने, नेपालजस्तो बाह्य शक्तिको प्रभावमा परिरहने दुई विशाल राजनीतिक र आर्थिक शक्तिहरूका बीचमा रहेको मुलुक नेपालमा यस्तो त्रिशंकु संसद्ले कसरी राजनीतिक स्थिरता दिन सक्छ भन्ने प्रश्न उठिरहेको छ। फेरि यसपटक यस त्रिशंकु संसद्लाई सीमित नेताहरूले फोहोरी खेलको अखडा बनाउने सम्भावनालाई कसैले इन्कार गरिहाल्न सक्तैन। स्वयं कुनै बेला शेरबहादुर देउवाकै प्रधानमन्त्रीत्वकालमा सांसदहरूको खरिदबिक्री भएको र राज्यकोषको दुरुपयोग गरी सांसदहरूलाई सुविधा दिएको घटनालाई हामीले सम्झनु पर्छ। संयम र बुद्धिमत्तापूर्वक संसद्को सञ्चालन गर्नुपर्छ। नत्र हामी फेरि एकपटक कवि भूपि शेरचनको शब्दमा गोटी सावित हुनेछौं। स्ट्राइकरहरूले हामीलाई जता पुर्याउँछन्, त्यतै हुत्तिनेछौं। यस पटकको संसद्मा एकातिर कांग्रेस र एमालेजस्ता ठूला दलहरू प्रतिस्पर्धाकै लहरमा छन्। पुराना राजनीतिक दलहरूसँग असन्तुष्ट युवायुवतीहरू राष्ट्रिय स्वतन्त्र पार्टीका नाममा संगठित भएर घण्टी चिह्नका साथ राष्ट्रिय राजनीतिक परिदृश्यमा उदाएका छन्। यद्यपि अहिले नै उनीहरूले कांग्रेस र एमालेको थोरै स्थानमा आए पनि विकल्प दिन सक्तैनन्। तर गठबन्धनको नेतृत्वमा सरकार बन्यो भने उनीहरूको महत्त्व झन् बढ्दै जानेछ। गठबन्धनका आफ्ना बाध्यता छन्। ती बाध्यता नेतृत्वले बुझ्नुपर्ने हुन्छ। यसरी बाध्यता बुझ्दै जाँदा प्रधानमन्त्रीलाई चाहिएजस्तो सक्षम, इमानदार र योग्य सांसद नै मन्त्रीजस्तो कार्यकारी पदमा आउँछन् भनी किटान गर्न सकिन्न। गठबन्धनले नै सरकार बनाएको खण्डमा सरकार विस्तारै चल्नेछ। चल्दैन भनिठान्नु मूर्खता मात्र हुन्छ। तर जनताले खोजेको राजनीतिक स्थिरता, आर्थिक पारदर्शिता, सरकारको स्थायित्व, सुशासन र द्रुत विकास भने प्राप्त नहुन सक्छ। वर्तमान र यसअघिका मन्त्रिमण्डलहरूकै प्रभावशाली मन्त्रीहरूलाई जनताले पाँच वर्षका लागि अस्वीकार गरेको देखिन्छ। मधेसको राजनीतिका बहानामा पार्टी फेर्दै, गठबन्धन बनाउँदै भत्काउँदै पटकपटक मन्त्री भइरहने विजय गच्छदार, राजेन्द्र महतो, उपेन्द्र यादवजस्ता नेतालाई मतदाताले यसपाला संसद्बाट बाहिरै राखिदिएका छन्। यो सूची यति छोटो छैन। तर गठबन्धनले नै सरकार बनायो भने माओवादी, नेकपा एस, जनमोर्चा, लोसपालाई प्रधानमन्त्रीले सरकारमा सहभागी गराउनुपर्नेछ र उनै चित्रबहादुर केसी, जनार्दन शर्मा, वर्षमान पुन र प्रेम आले आदि इत्यादिलाई मन्त्री पदको शपथ दिलाउनुपर्ने अवस्था बन्न सक्छ। नेपाली कांग्रेसका दुवै महामन्त्रीले यसपटक संसदीय दलको नेता फेर्ने कसरत सुरु गरेको उद्घोष गरेका छन्। देउवाको वर्चस्व रहेको अहिलेको अवस्थामा उनीहरू आफ्नो ध्येयमा सफल भइहाल्छन् भन्ने त देखिन्न, कदाचित जादुगरी किसिमले सफल हुने अवस्था आयो भने कांग्रेसका तर्फबाट मन्त्रीहरूको अनुहार फेरिने सम्भावना भने छ। तर उनीहरू सरकारमा सहभागी हुने गठबन्धनका अन्य दलका मन्त्रीहरू चुन्न भने सक्ने छैनन्। गठबन्धनभित्र गुम्सिएको असन्तोषलाई ख्याल गर्ने हो भने केही समयमै गठबन्धन स्वयं नचल्ने परिस्थितिको सिर्जना हुनेछ। यसका पछाडि केही कारणहरू छन्। माओवादी अध्यक्ष र महासचिवले कांग्रेसका तर्फबाट मत स्थानान्तरण नभएको बताइसकेका छन्। उनीहरूको संसद्मा प्रत्यक्षमा कम्तीमा ३० स्थान ल्याउने र एमालेलाई तेस्रोमा धकेलेर दोस्रो ठूलो दल बन्ने आकलन गलत सावित भएको छ। कांग्रेसले माओवादी मत लिएको तर आफ्नो मत भने माओवादीलाई नदिएको गुनासो सुनिँदैछ। यही कुरा नेकपा एसमा पनि लागू हुन्छ। माधव नेपाल पनि सन्तुष्ट छैनन् तर बाध्यता यस्तो छ, उनी कांग्रेस नेतृत्वको गठबन्धनमा सो गठबन्धन नटुटेसम्म टाँसिइरहने छन्। देउवाको सहयोगबिना नेपाललाई पार्टीको बिउ उमार्न कठिन थियो। त्यसैले उनी सजिलै वा देउवासँग निहुँ खोजेर गठबन्धनबाट बाहिरिन सक्ने छैनन्। तर चित्रबहादुरलाई त्यस्तो केही बाध्यता छैन। उनी एक्लै हुन्, मन्त्री पद नपाए बाहिरै रहन्छन्। यो गठबन्धन एउटै लक्ष्यमा नरहेका परस्पर काटाकाट गर्ने दलहरूको जंक्सन हो। उनीहरूले आविष्कार गरेको संविधानको रक्षा भन्ने शब्दावली केपी शर्मा ओली हराउने भुत्ते अस्त्र मात्रै हो भन्ने कुरा यसै निर्वाचनले सावित गरिदिएको छ। एमालेलाई पत्तासाफ गर्ने, चौथो बनाइदिने, ओलीको अहंकारलाई निस्तेज गराउने उनीहरूको अन्तिम लक्ष्य थियो। तर भएन। संसद्मा माओवादीको उपस्थिति झिनो रहन गयो, नेकपा एसको पनि हैसियत बनेन। दलहरूले प्राप्त गरेको लोकप्रिय मत हेर्दा उनीहरूले कुन धरातलमा उभिएर ठोस परिस्थितिको ठोस विश्लेषण गर्न सिकेका रहेछन् भन्ने पत्तो पाइन्छ। त्यसै पनि गठबन्धनका सहयात्रीहरूको लक्ष्य यौटै छैन। माओवादी जे चाहन्छ, कांग्रेस त्यसको ठीकविपरीत चाहन्छ। यी दुवै जे चाहन्छन्, नेकपा एस अर्कै चाहन्छ। यी तीनै जे चाहन्छन्, लोसपा त्योभन्दा अर्कै चाहन्छ। जनमोर्चा यी सबैले मानेको संघीयता मान्दैन। तर यिनीहरू खरानीको डोरीले जोडिएका छन्। त्यो हो, सत्ताको लोभमा ओलीको अन्धविरोध। अन्य कुनै लक्ष्य, उद्देश्य र गतिविधिले यिनीहरू सँगै बस्न सक्ने अवस्था छैन। गठबन्धनले नै सरकार बनाएको खण्डमा सरकार विस्तारै चल्नेछ। चल्दैन भनिठान्नु मूर्खता मात्र हुन्छ। तर जनताले खोजेको राजनीतिक स्थिरता, आर्थिक पारदर्शिता, सरकारको स्थायित्व, सुशासन र द्रुत विकास तथा अकण्टक सेवाप्रवाह भने प्राप्त हुने छैन। यसको चरित्र वर्तमान सरकारभन्दा भिन्न हुने छैन। देशलाई थप राजनीतिक, सामाजिक र आर्थिक संकटमा फसाउन भने उसको योगदान मनग्ये हुनेछ। समानुपातिक मततर्फ पहिलो भए पनि प्रत्यक्षतर्फ संसद्मा दोस्रो स्थान पाएको नेकपा एमालेका अगाडि अब प्रतिपक्षमा बसेर सरकारलाई जनताको पक्षमा तान्ने महत्त्वपूर्ण जिम्मेवारी आएको छ। एमाले पनि सरकार बनाउने भत्काउने खेलमा लाग्यो भने जनताले उसलाई माया गरिरहन सक्ने छैनन्। उसले संसद्मा एमालेबाहेकको सरकार बन्न मद्दत गर्नुपर्छ। उसले गठबन्धन सरकारका क्रियाकलापलाई गम्भीरतापूर्वक नियाल्दै आम मतदातालाई जिम्मेवार प्रतिपक्षको भूमिका कस्तो हुन्छ भन्ने दृष्टान्त दिन सक्नुपर्छ। उसले महँगी, भ्रष्टाचार र कुशासनका विरोधमा जनतालाई संगठित गर्दै वैकल्पिक योजना प्रस्तुत गर्नुपर्छ। जनताले उसलाई त्यसै गर्न भनेका छन्, उसले त्यसै गर्नुपर्छ। छद्म किसिमले अर्को कुनै अप्राकृतिक गठबन्धन बनाएर अस्थिरताको कारक बन्नु हुँदैन। एमालेले संसद्मा प्रतिनिधित्व गर्ने तर सरकारमा नजाने दल वा स्वतन्त्र सांसदहरूसँग आफ्नो सम्बन्धलाई जीवन्त र कार्यमूलक बनाइराख्न उनीहरूसँग नियमित अन्तक्र्रिया गर्ने काम भने जारी राख्नुपर्छ। उनीहरूका राजनीतिक ध्येय, नीति तथा कार्यक्रम आफूसँग कतिसम्म नजिक छन् र तिनले मुलुकको राजनीतिक निकासका लागि के कस्तो योगदान गर्न सक्छन् भन्नेबारे उनीहरूका धारणा नजिकबाट नियाल्ने काम गरियो भने एमालेप्रति उनीहरूमा विश्वास बन्दै जानेछ। यसले मुलुकमा एक राम्रो विकल्प खडा गर्न सहयोग पुग्नेछ। कदाचित सरकारले असल काम गरिहाले त्यसलाई बिनापूर्वाग्रह प्रोत्साहन गर्ने काम पनि उसकै हो। असल काममा बखेडा उत्पन्न गर्ने संस्कारलाई बदल्न प्रतिपक्षले महत्त्वपूर्ण भूमिका निर्वाह गर्न सक्छ। यस संसद्मा जनताको सर्वाधिक चासो घण्टी चिह्नधारी दल राष्ट्रिय स्वतन्त्र पार्टीका खरा, तेजस्वी र केही गरिदेखाउने चाहनाले जनमत पाएका नवयुवाहरूमा छ। थोरै संख्यामा भए पनि संसद्मा उनीहरूको प्रस्तुतिले ठूलो अर्थ राख्नेछ। पुराना नेताहरूले उनीहरूलाई हेपेको हामीले देखेका छौं। त्यसैले जनप्रतिनिधिका रूपमा उनीहरू कति गम्भीर, दूरदृष्टियुक्त, वस्तुनिष्ट, व्यावहारिक र उत्तरदायी गतिविधि गर्छन्, त्यसमै उनीहरूको भविष्य निहित रहनेछ। शालीन र अर्थपूर्ण प्रस्तुतिका लागि उनीहरू रोल मोडल बन्न सके भने पनि बाँकी सांसदहरूका लागि सिक्ने ठाउँ हुन्छ। तर यसअघि उनीहरू कता हुनेछन् त्यो स्पष्ट गर्नुपर्नेछ। उनीहरू मध्यविन्दुबाट कति दायाँ वा बायाँ हुनेछन्, उनीहरू सत्ताको निमित्त अस्वस्थ खेलमा सामेल हुनेछन् कि छैनन्, के आधारमा उनीहरू कसैको समर्थन गर्नेछन्। यी सबै कुरामा उनीहरू स्वयं र मतदाता स्पष्ट हुनु पर्नेछ। यसले उनीहरूको राजनीतिक भविष्यको दिशा निर्धारण गर्न मद्दत पुग्नेछ। सदनहरूमा हुने बेथिति र अस्वस्थ चलखेललाई रोक्न सकेमा अर्को चुनाव उनीहरूका लागि वरदान सावित हुन सक्छ। आम जनताको मतको परिणाम त्रिशंकु संसद् आए पनि एकल बहुमतको बलियो, उत्तरदायी, र जन अपेक्षाकालाई सम्बोधन गर्न नचुक्ने सरकार नै जनताको चाहना थियो। मत परिणामले यस पटक त्यसो हुन दिएन। भएको बहुमतको आफ्नै सरकारलाई ढाल्ने र आफू सत्तामा पुगिहाल्ने रोगले ग्रस्त केही महत्त्वाकांक्षी नेताहरूले गर्दा जनतालाई महँगो पर्ने मिलिजुली सरकार उपहार आउने भयो। यो सरकार कदाचित कमजोर हुँदै गयो भने मध्यावधि निर्वाचन गर्नुपर्ने अवस्था आउनेछ। फेरि अर्बौं खर्च हुनेछ। तर गलत मनसाय राखेर जनतालाई झुक्याइरहनेहरूको सिट भने झन्झन् खुम्चिँदै जानेछ। यस निर्वाचनले माओवादी बचेको छ, नेकपा एस उम्रेको छ, जनमोर्चाको एक सिट बचेको छ तर तिनीहरू कांग्रेस, एमाले र स्वतन्त्र पार्टीको भन्दा माथि पुगेका छैनन्। के आत्मसमीक्षा गर्नु जरुरी छैन ?"
चीनमा प्रदर्शनकारीले मागे राष्ट्रपति सी जिनपिङको राजीनामा,"वुहान : चीनमा कोभिड नियन्त्रणका लागि लागू कडा प्रतिबन्ध लम्ब्याएको भन्दै राष्ट्रपति सी जिनपिङको राजीनामा माग गरिएको छ। कोभिड प्रतिबन्धविरुद्ध विरोध प्रदर्शनमा उत्रिएका प्रदर्शनकारीहरुले राष्ट्रपति सीको राजीनामा माग गरेका हुन्। उनीहरुले 'राष्ट्रपति सी जिनपिङ राजीनामा दे, कम्युनिस्ट पार्टी सत्ता छोड' भन्दै नाराबाजी गरिरहेका छन्। कम्युनिष्ट पार्टीका महासचिवको सार्वजनिक आलोचना गर्नुले कसैलाई पनि जेलसम्म पुर्याउन सक्छ। यी प्रदर्शनहरु कम्युनिष्ट पार्टीका लागि ठूलो चुनौती बनेका छन्। कोभिड नीतिप्रति आम मानिसको असन्तुष्टिलाई सरकारले खासै चासो दिएको देखिदैन। राष्ट्रपति सी जिनपिङले केहीदिन अघि कोभिड नीतिबाट पछि नहट्ने बताएका थिए। किनभने चीन सरकारले कोरोनाको सामूहिक परीक्षण, लकडाउन र आइसोसेलन स्थल निर्माणमा ठूलो लगानी खर्चेको छ। अहिले प्रदर्शन चेङ्दु र सिआनका दक्षिणपश्चिम सहरहरु र वुहानमा भइरहेको छ। चीनको राजधानी बेइजिङ र वित्तीय केन्द्र सांघाइ सहरमा सयौं प्रदर्शनकारी भेला भएका छन्। सांघाइबाट एक प्रदर्शनकारीले सडकमा मानिसहरुको भीड देखेर आफू अचम्ममा परेको बीबीसीलाई भनेका छन् । उनले चीनमा पहिलोपटक यति ठूलो जमात प्रदर्शनमा उत्रिएको बताएका छन्। उनका अनुसार यसअघि श्रम अधिकार र अवैध जग्गा अडप्नेलगायत विषयमा आन्दोलन हुनेगरेको र तीमध्ये कमले मात्रै सरकारको विरोध गर्दै आएका थिए। प्रदर्शनका क्रममा प्रदर्शनकारीहरुले सेतो कागज र खाली ब्यानर बोकेका छन्। उनीहरुले आफ्नो असन्तुष्टि पोख्न सेतो काज र खाली ब्यानरहरु बोकेको बताइएको छ। खाली ब्यानर चीनमा सेन्सरसीपको प्रतीक मानिन्छ। चीनको उरुम्चीस्थित एक अपार्टमेन्टमा आगलागी हुँदा कम्तिमा १० जनाको ज्यान गएको थियो। ९ जना घाइते भएका थिए। लकडाउनका कारण आगलागी भएको भवनमा उद्दार प्रभावित हुँदा १० जनाले अकालमै ज्यान गुमाएको प्रदर्शनकारीहरुको आरोप छ। सोही घटनालाई लिएर प्रदर्शनकारी सरकारविरुद्ध सडकमा उत्रिएका हुन्। सिनजियाङ प्रान्तको उरुम्ची सहरमा रहेको २१ तले भवनमा लागेको आगलागी नियन्त्रणमा लिन ३ घन्टा लागेको थियो।"
झापामा १५७ उम्मेदवारको धरौटी जफत,"झापा : झापामा १४ महिलासहित १५७ उम्मेदवारको धरौटी रकम जफत भएको छ । प्रतिनिधिसभा सदस्यतर्फ ७९ र प्रदेशसभा सदस्यतर्फ ७८ जना उम्मेदवारको धरौटी रकम जफत भएको जिल्ला निर्वाचन कार्यालय झापाका सूचना अधिकारी प्रकाश न्यौपाने जानकारी दिए । उम्मेदवारले धरौटी रकम जोगाउन नसक्दा १० लाख ३० हजार राजश्व जम्मा भएको छ । धरौटी जफत हुने प्रतिनिधिसभातर्फ झापा क्षेत्र नम्बर १ मा १२, क्षेत्र नम्बर २ मा १४, क्षेत्र नम्बर ३ मा १६, क्षेत्र नम्बर ४ मा १५ र क्षेत्र नम्बर ५ मा २२ जना उम्मेदवारको धरौटी जफत भएको छ । त्यस्तै प्रदेशसभातर्फ झापा १ (१) मा ४ जना, (२) मा ८ जना, झापा २ (१) र (२) ८८ जना, झापा ३ (१) मा ६ जना, (२) मा ९ जना, झापा ४ (१) मा ८ जना, (२) मा ९ जना र झापा ५ (१) ८ जना, (२) मा १० जना रहेको सूचना अधिकारी न्यौपाने बताए । झापा पाँच निर्वाचन क्षेत्रमा प्रतिनिधिसभा सदस्यतर्फ ९४ र प्रदेशसभा सदस्यतर्फ ९८ गरी कुल १९२ जना चुनावी प्रतिस्पर्धामा थिए । जिल्लामा ६ लाख ६३ हजार ३ सय ११ जना मतदाता रहेकोमा ४ लाख ४६ हजार २ सय ५५ मत खसेको थियो । धरौटी रकम जोगाउन उम्मेदवारहरूले आफ्नो क्षेत्रमा खसेको कुल मतमध्ये सदर मतमा १० प्रतिशत मत ल्याउनुपर्ने कानुनी प्रावधान छ । १० प्रतिशत मत ल्याउने नसक्ने उम्मेदवारको धरौटी जफत भएको न्यौपानेले बताए । प्रतिनिधिसभा सदस्यतर्फ १० हजार र प्रदेशसभा सदस्यतर्फ ५ हजार उम्मेदवार दर्ता शुल्क तोकिएको थियो । आयोगले तोकिएको रकममध्ये महिला, दलित, अल्पसङ्ख्यकको हकमा ५० प्रतिशत उम्मेदवार दर्ता शुल्क छुट दिएको थियो । सोही अनुसारको धरौटी रकम जफत भएको उनले बताए । नेकपा एमाले, नेपाली कांग्रेस, माओवादी केन्द्र, राप्रपा, राष्ट्रिय स्वतन्त्र पार्टीबाहेक अन्य साना दलका उम्मेदवारले धरौटी रकम जोगाउन सकेन । स्वतन्त्रतर्फ झापा२ का प्रतिनिधिसभा सदस्य भद्रप्रसाद नेपालले धरौटी रकम जोगाउन सफल भएको छ ।"
समानुपातिक मत अनुसार मधेस प्रदेशमा जसपा तेस्रो,काठमाडौंः पछिल्लो मत परिणाम अनुसार मधेस प्रदेशमा समानुपातिकतर्फ जनता समाजवादी पार्टी तेस्रो भएको छ । मधेस प्रदेशमा नेपाली कांग्रेस पहिलो स्थानमा छ । १६ लाख ९१ हजार ६२७ मत गणना हुँदा कांग्रेसले ३ लाख ३५ हजार ३७७ मत ल्याएको छ । यस्तै दोस्रोमा नेकपा एमाले छ । पछिल्लो मतगणना अनुसार एमालेले २ लाख ९९ हजार ४९१ मत ल्याएको छ । जनता समाजवादी पार्टी २ लाख ३९ हजार १३९ मत ल्याउँदै तेस्रो स्थानमा छ । जनमत पार्टीले २ लाख ३४ हजार ४८० मत ल्याएको छ । नेकपा माओवादी केन्द्रले १ लाख ५३ हजार २३४ र नेकपा एकीकृत समाजवादीले ९६ हजार ११३ सय मत ल्याएको छ । यो प्रदेशमा लोकतान्त्री समाजवादी पार्टीले ८४ हजार ६६७ मत ल्याएको छ । यस्तै नागरिक उन्मुक्ती पार्टीले ४० हजार ४१ मत ल्याएको छ ।
रामेछापको विकासमा हातेमालो गरेर अगाडि बढ्ने एमालेको प्रतिबद्धता,"रामेछाप : नेकपा एमाले रामेछापले जिल्लाको विकासमा हातेमालो गरेर अगाडि बढ्ने प्रतिबद्धता व्यक्त गरेको छ। रामेछापमा प्रतिनिधि सभामा सत्ता गठबन्धनबाट कांग्रेस र प्रदेश सभामा माओवादीका उम्मेदवार निर्वाचित भएपछि बधाई दिँदै जिल्लाको विकास र उन्नतिका निम्ति हातेमालो गरेर अगाडि बढ्ने प्रतिबद्धता जनाएको हो। एमाले जिल्ला अध्यक्ष आनन्द कुमार श्रेष्ठले विज्ञप्ति जारी गर्दै राष्ट्रिय स्वाधीनता, लोकतन्त्र, समाजको प्रगतिशील रूपान्तरण, सामाजिक न्याय सहितको राज्य व्यवस्था र सुखी नेपाली समृद्ध नेपाल निर्माण गर्ने अभियानमा निरन्तर लागिरहने संकल्प व्यक्त गरेका छन्। उनले भने, प्रत्यक्षतर्फ निर्वाचित हुनुहुने प्रतिनिधि र प्रदेश सभाका गठबन्धनका उम्मेदवारहरुलाई बधाई र शुभकामनासहित नेकपा (एमाले) रामेछाप जिल्लाको समग्र विकास र उन्नतिका निम्ति हातेमालो गरेर अगाडि बढ्ने प्रतिबद्धता गर्दछ साथै आगामी दिनहरुमा राष्ट्रिय स्वाधीनता, लोकतन्त्र, समाजको प्रगतिशील रूपान्तरण, सामाजिक न्याय सहितको राज्य व्यवस्था र सुखी नेपाली समृद्ध नेपाल निर्माण गर्ने अभियानमा निरन्तर लागिरहने संकल्प गर्दछ। उनले सिद्धान्तविहीन जगमा खडा गरिएको स्वार्थ केन्द्रित गठबन्धनको अनेकौं भ्रम, षडयन्त्र र निर्वाचन आचारसंहिता विपरीतका हर्कतका बाबजुद रामेछापका मतदाताले समानुपातिक लोकप्रिय मत प्रदान गरेको बताए। उनले प्रतिनिधि सभा र प्रदेश सभामा विश्वास र भरोसाका साथ नेकपा (एमाले) लाई पहिलो राजनीतिक दलको हैसियत प्रदान गरेकोमा मतदाता र सिंगो पार्टी पंक्तिलाई कृतज्ञता व्यक्त गरे। रामेछापमा संघमा कांग्रेसका कान्छाराम विजयी, प्रदेशमा माओवादीका युवराज र तारा नारायण रामेछापको समानुपातिक मतमा एमाले पहिलो : कांग्रेस दोस्रो, माओवादी केन्द्र तेस्रो निर्वाचन आयोगको तथ्याङ्कअनुसार नेपाल कम्युनिष्ट पार्टी (एमाले)ले प्रतिनिधि सभातर्फ २८ हजार १५० मत ल्याएर पहिलो पार्टी बनेको छ। एक प्रतिनिधि सभा र दुई प्रदेश सभा रहेको रामेछापमा नेपाली कांग्रेस दोस्रो र माओवादी केन्द्र तेस्रो बनेको छ। सार्वजनिक भएको मतपरिणाम अनुसार नेपाली कांग्रेसले २४ हजार १०१, माओवादी केन्द्रले २१ हजार ५४, राष्ट्रिय स्वतन्त्र पार्टीले ४ हजार ६२३, राष्ट्रिय प्रजातन्त्र पार्टीले २ हजार ७०१, नेपाल कम्युनिष्ट पार्टी (एकीकृत समाजवादी) १ हजार ३४८ मत ल्याएका छन्। निर्वाचन आयोगको तथ्याङ्क अनुसार एमालेले प्रदेश सभातर्फ २८ हजार ५०४ मत ल्याएको छ। यसैगरी नेपाली कांग्रेसले २५ हजार ७०५, माओवादी केन्द्रले १८ हजार ६८५, राष्ट्रिय प्रजातन्त्र पार्टीले ३ हजार ६८६, नेपाल कम्युनिष्ट पार्टी (एकीकृत समाजवादी) २ हजार ५३ मत प्राप्त गरेका छन्। प्रत्यक्षतर्फ एमालेका उम्मेदवार कैलाश ढुंगेललाई पराजित गर्दै कांग्रेसका पूर्णबहादुर तामाङ (कान्छाराम) तामाङ, प्रदेश सभातर्फ क्षेत्र नम्बर १ मा एमालेका शान्तिप्रसाद पौडेललाई माओवादी केन्द्रका तारा नारायण श्रेष्ठ र क्षेत्र नम्बर १ मा एमालेका मिलन घिसिङलाई हराउँदै माओवादी केन्द्रका युवराज चौलागाईं विजयी भएका छन्। रामेछापमा सत्ता गठबन्धनबाट प्रतिनिधि सभा कांग्रेस र प्रदेश सभा माओवादी केन्द्रको उम्मेदवार उठाएका थिए।"
सिरियामा खटिएको नेपाली शान्ति सेनाको टोली परिवर्तन,काठमाडौं : संयुक्त राष्ट्रसंघको शान्ति मिसन अन्तरगत सिरियामा खटिएको नेपाली शान्ति सेनाको टोली परिवर्तन गरिएको छ। हाल सिरियामा खटिएको २१६ जनाको टोली बदली गरी सोमबार नयाँ टोली त्यसतर्फ गएको हो। २०३ जनाको सो टोलीको नेतृत्व सेनानी किशोर खड्काले लिएका छन्। सिरियामा रहेको नेपाली सेनाको टोली आजै स्वदेश फर्किने कार्यक्रम रहेको नेपाली सेनाले जनाएको छ।
अनि सांसद बने सिंह,"जाजरकोट : नेपाली कांग्रेस जाजरकोटका सभापति वेदराज सिंह कर्णाली प्रदेशसभा सदस्य पदमा निर्वाचित भएका छन्। सिंह जाजरकोट क्षेत्र नम्बर १ (१) बाट निर्वाचित भएका हुन्। जिल्लाको बारेकोट गाँउपालिका ९ सेपुखोलामा जन्मिएका ४२ वर्षिय सिंहका बुबा लालभक्त उनलाई हाकिम बनाउन चाहन्थे। लालभक्त मालपोत कार्यालयका रिटायर्ड खरिदार हुन्। आफू निजामति कर्मचारी भएका कारण छोरालाई पनि निजामतीमा प्रवेश गराएर हाकिम बनाउने सोच बनाएका थिए तर छोरा वेदराज विद्यार्थी कालदेखि नै राजनीतिमा होमिए र अहिले सांसद बने। छोरो निजामती सेवातर्फ प्रवेश नगरे पनि राजनीतिमार्फत देशको जिल्लाको सेवा गर्ने स्थानमा पुग्यो। खुसी लागेको छ। इमान्दारितापूर्वक जनताको सेवामा काम गर्नु। लोभ लालच नगर्नु, बुवा लालभक्तले भने, हामी सामान्य परिवारका मान्छे हौं। दुःख के हो अभाव के हो त्यो कुरा हामीलाई राम्रो सँग अनुभूति छ। त्यही सम्झेर जनताको हित र जिल्लाको समृद्धिमा काम गर्नु शुभकामना छ। नेपाल विद्यार्थी संघको जिल्ला अध्यक्ष, पार्टीको क्षेत्रीय सभापति, जिल्ला सहसचिव हुँदै गत वर्ष पार्टी सभापति हुने अवसर पाएका उनले जिल्लाको विकासका लागि आफूले काम गर्ने बताए। सत्ता गठबन्धनका साझा उम्मेदवार कांग्रेसका सिंहले एमालेका डम्बर सिंहलाई ७ हजार ७३ मतको अन्तरले विजयी भएका हुन्। वेदराजले १८ हजार ५४३ मत प्राप्त गरी विजय भएका हुन्। उनका निकतटम् प्रतिद्वन्द्वी एमालेका डम्बरले ११ हजार ४७० मत प्राप्त गरेका छन्। सत्ता गठबन्धनबाट माओवादी केन्द्रले प्रतिनिधिसभा र कांग्रेसको भागमा प्रदेशका दुवै सिट परेपछि जाजरकोटमा २८ वर्षपछि कांग्रेसले जित निकालेको छ। यस अघि दुई निर्वाचन क्षेत्र रहेको जाजरकोटमा २०४८ र २०५१ सालमा कांग्रेसले जितेको थियो। २०४८ सालमा द्वारिकाप्रसाद प्रधान र २०५१ सालमा झलकनाथ वाग्लेले जित निकालेको क्षेत्र नम्बर १ अहिले प्रदेश सभाको क्षेत्र नम्बर १ भएको छ। २०५६ सालको निर्वाचनमा राष्ट्रिय प्रजातन्त्र पार्टीका गोविन्दविक्रम शाह विजयी भएका थिए। २०६४ सालमादेखि माओवादी केन्द्रले उक्त क्षेत्र जित्दै आएको थियो। २०६४ सालमा माओवादी केन्द्रका कालीबहादुर मल्ल र २०७० सालमा माओवादी केन्द्रकै शक्तिबहादुर बस्नेतले जितेका थिए। नयाँ संविधान अनुसार पुनर्संरचना भएपछि प्रतिनिधिसभामा जाजरकोट १ निर्वाचन क्षेत्रमा सिमित भएको छ। प्रदेशसभामा भने दुई निर्वाचन क्षेत्र छन्। पहिलेको प्रतिनिधिसभाको क्षेत्र नम्बर १ अहिलेको प्रदेश सभा क्षेत्र नम्बर १ भएको छ। २०७४ सालको निर्वाचनमा वामगठबन्धनका तर्फबाट माओवादीका गणेशप्रसाद सिंह विजयी भएका थिए। २०७४ सालको निर्वाचनमा गणेशप्रसादसँग पराजित भएका वेदराज यसपटक भने उनकै सहयोगमा निर्वाचित भएका हुन्। नेता सिंहले आफूलाई भरोसा गरेर विजयी गराएकोमा मतदातालाई धन्यवाद दिँदै जनमतको कदर गर्दै इमान्दारीपूर्वक काम गर्ने बताएका छन्।"
"समृद्धि, चुनावी नारामै सीमित","समृद्धि शब्दको अर्थले सम्पन्न हुनु वा समृद्ध हुनुको भावलाई बुझाउँछ। समृद्धि भनेको कुनै पनि भौतिक अवस्था वा वस्तुको सकारात्मक तथा विकासतर्फको गुणात्मक परिवर्तन पनि हो। कुनै पनि देशको मुख्य उदेश्य समग्र देश र जनताको जीवन समृद्ध पार्नु हुन्छ। समृद्धिका लागि हामीसँग सिंगो मानव इतिहास छ, हामी नेपाली समृद्धिका लागि लिच्छविकाल, मल्लकाल, राणाशासन, शाहकाल हुँदै अहिले पनि यही समृद्धिका लागि लड्दै छौँ, कराउँदैछौँ, नारा लगाउदैछौँ। आजसम्मको नेपाली राजनीति यही एउटा समृद्धि भन्ने शब्द र सो शब्द प्रयोग गरेर बनेका शब्दका फगत अर्थविहीन हरफ वा नाराको वरिपरि घुमेको त छ नि। हुन त समृद्धि नचाहने को नै होला र ? कुन कालखण्डनै होला र ? समृद्धि आफैंमा सापेक्षिक शब्द हो। त्यसैले यो भौतिक जगत् त्यसमा पनि २१औं शताब्दीको यो वैज्ञानिक युगमा समयसापेक्ष समृद्धिको चाह राख्नु मनासिव नै हो। त्यसैले त यो समृद्धि शब्द अवस्था र स्थितिको तुलना गर्न प्रयोग हुने सापेक्षिक शब्द हो। अहिले देश संघीय संरचनामा चलिरहेको छ। देशमा हाल ७ सय ५३ स्थानीय सरकार छ। ६ हजार ७ सय ४३ वटा वडा छ। देशले पाँचवर्षे संघीय शासन खेपेर गत वैशाखको स्थानीय निर्वाचनमार्फत हरेक स्थानीय तहले फेरि पाँचवर्षे स्थानीय जनादेश भर्खरै पाएको छ। स्थानीय निर्वाचन भएको झन्डै ६ महिना भयो। यसअघि चुनावमा सुनिएका समृद्धिका नारा यो चुनावमा पनि हुबहु सुनिए, ठाउँ र परिवेशअनुसार विभिन्न समृद्धिका नारा बने। त्यस समय झट्ट नेताको भाषण र नारा सुन्दा विकास त अब केही महिनामा हुँदैछ भन्ने किसिमको थियो। तर चुनावको नतिजासँगै ती नारा ती तथ्यांक गुमनाम भए । प्रायः चुनावमा समृद्धिको नारामा भौतिक अवस्था बदल्ने कुरा मात्रै गरिन्छ। तर आम जनताको समस्या के हो ? ती समस्याको समाधानको बिन्दु कहाँ छ ? त्यसलाई कसरी सम्बोधन गर्न सकिन्छ भन्ने तर्फ कसैको ध्यान गएको देखिँदैन र सोहीअनुसारको जनताको खास समस्या सम्बोधन गर्ने नारा कहिल्यै बन्दैन । त्यति मात्रै होइन, विकासको तहगत वर्गीकरण के हो ? कुन तह र कुन अवस्थाको विकास सर्वप्रथम गर्न आवश्यक छ ती कुराको पहिचान र अध्ययनबिनाको विकासे नारा र विकास कति टिकाउ र प्रभावकारी हुन सक्ला ? नेपाललाई कृषि प्रधान देश भनिन्छ। जस्को अर्थ नेपालमा अन्य स्रोत र साधनभन्दा कृषि कर्म प्रधान वा मुख्य छ भन्ने हो। तर आजको दिनसम्म यो भनाइमै मात्रै सीमित छ। कृषि प्रधान भनिएता पनि कृषिमा देशको लगानी छैन, कृषि क्षेत्रमा हुने समस्याको अनुसन्धान र अनुगमन छैन। यही अनुगमन र नीति नियमको अभावमा कृषि योग्य जमिन बस्तीको रूपमा नासिँदै छ। अनि कसरी हुन्छ त कृषि क्रान्ति ? प्रधानमन्त्री कृषि आधुनिकीकरण परियोजना र नारा लगाएको केही वर्ष बिते पनि यो परियोजना पनि सीमित पहँुचवालाको मुठीमा छ। वास्तविक किसान अनुदान र सरकारबाट दिने सेवा सुविधाबाट वञ्चित छन्। अनि कसरी पूरा हुन्छ कृषिमा समृद्धिको नारा ? हामी नेपाली भावनामा रमाउछौं। हामीमा काममा भन्दा कुरामा रमाउने आदत छ। हामीलाई खुसी हुन ठूला काम चाहिँदैन साना मिठा कुरा भए पुग्छ। साँच्चै भन्नुपर्दा हामी नेपालीमा विकासमा भन्दा नाराका ती लयबद्ध आवाजमा रमाउने आदात छ। हामी सोच्छौं समृद्धि भनेको ठुलाठुला विकास गर्नु हो। विश्वका धनी देशहरूसँग प्रतिस्पर्धा गर्नु हो । अनि हामी सोच्छौ पैसाले मात्रै पनि समृद्धि हुन्छ। समृद्धि आर्थिक तथा भौतिक विकासमा छ। तर होला अधिकांश विकासलाई आर्थिक स्रोतले असर पार्ला, भौतिक विकासले समग्र विकासको प्रतिबिम्बित गर्ला तर यो सँगै समृद्धिमा हामीले सामाजिक, भावनात्मक, सांस्कृतिक र पर्यावरणीय पक्षको पनि समानान्तर प्रगति गर्नुपर्ने कुरा अकाट्य छ। देशको आर्थिक उन्नति प्रगति र समृद्धिका लागि देशका आम नागरिकमा गाउँ, समाज र देशप्रति उत्तरदायी हुने, देशका लागि केही गर्नुपर्छ भन्ने भावना विकसित गराउनु सर्वप्रथम आवश्यकता हो। यदि यस्ता धारणा जनतामा जागृत गराउन सकेमा देश विकासमा राम्रो सघाउ पुग्छ। त्यस्तै देशको विकास भन्नाले सामाजिक, सांस्कृतिक, पुरातातात्विकक र पर्यावरणीय पक्षको पनि विकास हो भनेर त्यसतर्फ पनि सोचेर विकासमा समानान्तर तरिकाले अघि बढ्दा देश वास्तविक चुरो रूपमै विकासमा अघि बढ्छ। किनकि हाम्रो देश सांस्कृतिक, पर्यावरणीय र पुरातातात्विकक रूपमा पनि धनी छ, यी र यस्ता कुरालाई मतलव नगरी देशको समग्र विकास हुन सक्दैन। अस्वस्थ राजनीति दाउपेच, भ्रष्टाचार, अशिक्षा, द्वन्द्व, बेरोजगारी, महामारी देशका समृद्धिका बाधक हुन्। यी र यस्ता कुराहरूले देश समृद्ध हुनबाट धकेलिन्छ। हाम्रो देशमा हुने गरेका सामाजिक विभेदले पनि देशको सिंगो विकास र समृद्धिलाई पछाडि धकेलेको छ। राजनीति वास्तवमा सेवा हो तर नेपालको हकमा यो पेसा सरह भएको छ। नेपालमा राजनीति दाउपेचको आधारमा गरिन्छ, यहाँ स्वार्थको राजनीति छ। राजनीति गर्नेसँग सेवा गर्नेभन्दा पनि कमाउने, लुट्ने भावना बढी छ। गुण र दोषको आधारमा राजनीति भन्ने कुरा यहाको नेताका मनमा समेत छैन। आफूले गर्दा ठिक अरूले गर्दा बेठिक, आफू ठिक अरू बेठिक यहाँको राजनीति नियमजस्तै भएको छ। भ्रष्टाचार दिनानुदिन बढ्दो छ। गाउँको वडादेखि सिंहदरबारसम्म भ्रष्टाचार छ। नेपालमा ठुलो जनसंख्या अशिक्षाको रेखामुनि हुनुले पनि समृद्धिमा खास असर पारेको छ। दसवर्षे माओवादी जनयुद्ध तथा द्वन्द्वले पनि देशको समृद्धिको यात्रालाई दशकौं पछाडि धकेल्यो। बेलाबेलामा देखा पर्ने महामारी पनि समग्र देशको विकासको बाधक हो। हालसालै कोभिड १९ महामारी देश विकासको बाधकको रूपमा देखा पर्यो। अस्वस्थ राजनीति दाउपेच, भ्रष्टाचार, अशिक्षा, द्वन्द्व, बेरोजगारी, महामारी देशमा समृद्धिका बाधक हुन्। समृद्धि कागजमा लिपिबद्ध गर्दैमा, पर्चामा लेख्दैमा र सभाहलमा सभा गर्दैमा हुने कुरा होइन। यसको लागि नेपाल सरकारको ढृढ संकल्प, कर्मचारी र आम जनतामा देश विकास र समृद्धिप्रति सकारात्मक ऊर्जा, शैक्षिक जनशक्ति, शून्य भ्रष्टाचार, गुण र दोषको आधारमा हुने नैतिकवान् राजनीति चाहिन्छ। नेपालमा समृद्धिको नारा तब साकार हुन्छ जब सम्पूर्ण नेपाली जो दूरदराजमा रहेर औसत सुविधासहित जीवनयापन र विकासको अनुभूति गर्न पाउँछन्। हरेक नेपालीको मूलभूत आवश्यकता पूरा हुनु र समृद्धिको पहिलो आधार हो। यति भएपछि यिनै कुराहरू गुणात्मक रूपमा बढे मात्रै पनि देश विस्तारै विकास हुने थियो। आम जनताले स्थानीय नेतृत्वबाट सामान्य अपेक्षा राखेका हुन्छन्। उनीहरूले खानेपानीको सहज व्यवस्था, गाउँमै आधारभूत तथा उच्च सर्वसुलभ शिक्षा, सर्वसुलभ स्वास्थ्य सेवा, कृषिमा अनुदान, सिँचाइको व्यवस्था, विद्युत् तथा गाउँमै सार्वजनिक सवारीसाधनको व्यवस्था, आफ्नो र बालबालिकाको सुरक्षा, कुनै संघसंस्थाबाट छिटो सजिलो झन्झटमुक्त सेवा यी र यस्तै किसिमको सेवा पाएमा जनता खुसी हुने र समाज र राष्ट्रको लागि केही गर्न पनि तत्पर रहन्थे तर आजको दिनमा जनताले न्यूनतम सेवासमेत नपाएको स्थिति छ त्यसकारण पनि जनता नेता र नेतृत्वप्रति सन्तुष्ट छैनन् र समाज र राष्ट्रप्रति योगदान गर्न चाहनै गर्दैनन् । नेताले नारा प्रायः विकसित देशको नारा जस्तो बनाउँछन् तर सामान्यभन्दा सामान्य किसिमको काम गर्न सकेका छैनन्। हाम्रो जस्तो विकासको पथमा भर्खरै लम्कन लागेको देशमा सामन्य उद्देश्य राखेर सो पूरा गरे त्यो नै महान् कार्य हुने थियो। हामी जस्तो विकासको हिसाबले पछि परेको देशले विकसित देशको विकास हेरेर मात्रै हुँदैन, समृद्धिले हठात हुने परिवर्तनलाई स्विकार्दैन पनि त्यसकारण हामीले त विस्तारै आफ्नै गति र शैलीमा विकास गर्नु छ। हामीले विकासको कुरा गर्दा नेपालमा गाँस, बास, कपास र स्वास्थ शिक्षा रोजगारमा सामान्य पहुँचसमेत नपुगेका नेपाली नागरिक पनि छन् र तिनको जीवनस्तर मध्ययमस्तर नबनाएसम्म ठुला योजना र नारा शब्दमै सीमित हुन्छ भन्ने बुझ्न जरुरी छ। समृद्धि तथा समग्र विकासको लागि गाउँ तथा समाजमा विकास र समृद्धिको बारेमा बेलाबेलामा खुल्ला बहस र छलफल गरिनुपर्छ। नेतृत्व तहमा बस्नेले जनताको आलोचना सुन्न, मनन् गर्न र सोहीअनुसार सच्चिन सक्नुपर्छ। देशमा निर्माण भएका विभिन्न ऐन तथा कानुनको सबैले बराबरी पालना गर्नुपर्छ। राजनीति सेवामुखी र गुण र दोषको आधारमा गरिनुपर्छ। योग्य व्यक्तिलाई नेतृत्व गर्ने ठाउँमा पुर्याउनुपर्छ। अपराध र भ्रष्टाचार नियन्त्रण गर्नुपर्छ। आन्तरिक उत्पादनमा वृद्धि गर्न सक्नुपर्छ। जनतालाई हरेक अवसरमा समान पहुँचको व्यवस्था गर्नुपर्छ। नागरिक समाज चनाखो, उत्तरदायी, खबरदारी गर्ने र राम्रो काममा स्याबासी दिने किसिमको हुनुपर्छ। युवाको युवा अवस्थाको उच्चतम प्रयोग गरी देश विकासमा प्रयोग गर्नुपर्छ। देशको संघीय संरचनाअनुसारको तीन तहबीच आपसी समन्वय हुनुपर्छ। समाजमा अन्याय र विभेद अन्त्य गरिनुपर्दछ। यी र यस्ता आधारभूत कुराहरू व्यावहारिक रूपमा लागू गर्नेसके हामी नेपालिका लागि समृद्धि टाढा छैन। त्यसैले यस्ता कुराहरू लागू गर्नमा हामी सबै लाग्न जरुरी छ।"
प्रदेश १ को समानुपातिक मतमा राप्रपाले माओवादीलाई जित्यो,काठमाडौंः प्रदेश १ मा समानुपातिकतर्फ नेकपा एमाले पहिलो स्थानमा छ । १६ लाख ५१ हजार ९१७ मत गणना हुँदा एमालेले ५ लाख ७५ हजार ३८४ मत ल्याएको छ । दोस्रोमा नेपाली कांग्रेस छ । पछिल्लो मतगणना अनुसार कांग्रेसले ४ लाख ८५ हजार ७६५ मत ल्याएको छ । राष्ट्रिय प्रजातन्त्र पार्टी १ लाख ७७ हजार ८७ मत ल्याएको छ । प्रदेशमा यो तेस्रो स्थान हो । नेकपा माओवादी केन्द्रले १ लाख ६१ हजार ९८१ मत ल्याएको छ । जनता समाजवादी पार्टीले ५४ हजार ८४ र नेकपा एकीकृत समाजवादीले ५० हजार २ सय मत ल्याएको छ । यो प्रदेशमा जनमत पार्टीले २० हजार पाँच सय मत ल्याएको छ । यस्तै नागरिक उन्मुक्ती पार्टीले ७ हजार ९१४ मत ल्याएको छ ।
एमालेले सरकार बनाउन पहल गर्छ: विष्णु पौडेल,"बुटबल: नेकपा एमालेका उपाध्यक्ष विष्णु पौडेलले एमालेको नेतृत्वमा सरकार गठनका लागि पहल गर्ने बताएका छन् । प्रेस चौतारी, रुपन्देहीले सोमबार बुटवलमा गरेको पत्रकार सम्मेलनमा उपाध्यक्ष पौडेलले अहिलको निर्वाचनमा कसैको स्पष्ट बहुमत नआएकाले मुलुकलाई बिकास र समृद्धिको बाटोतर्फ अघि बढाउन एमालेको नेतृत्वमा सरकार बनाउन पहल गर्ने बताए । एमालेको संसदीय दलको बैठक बसेर पार्टीका अध्यक्ष केपी ओलीको नेतृत्वमा सरकार बनाउने विषयमा औपचारिक निर्णय गर्ने उनको भनाइ छ । एमालेले नेतृत्वदायी भूमिका निर्वाह नगर्दासम्म मुलुकको विकासमा गति लिन नसक्ने उनको दावी छ । पौडेलले कुनै पनि दललाई बहुमत प्राप्त नहुँदा कुनै न कुनै रुपमा अंक गणितको खेल हुने र मुलुक अस्थिरता तर्फ जाने खतरा बढेको बताए । पौडेलले निर्वाचनमा जित र हार स्वाभाविक भएको बताउँदै सबै मतदाताको प्रतिनिधि भएर काम गर्ने र सबैप्रति समदूरीको व्यवहार गर्ने बताए ।"
९३ लाख मत गणना हुँदा समानुपातिकमा कसको कति ?,"काठमाडौंः प्रतिनिधि सभा निर्वाचन समानुपातिक तर्फको मतगणनामा नेपाली कांग्रेसले २४ लाख कटाएको छ । ९३ लाख ८ हजार १६४ मतगणना हुँदा नेकपा एमाले समानुपातिकतर्फ पहिलो दल बनेको छ । एमालेले २५ लाख ३४ हजार ४४४ मत ल्याउँदा कांग्रेसले २४ लाख ३०७ मत ल्याएको छ । यस्तै, नेकपा माओवादी केन्द्रले १० लाख ६४ हजार १५२ मत ल्याउँदै तेस्रो स्थानमा उक्लिएको छ । राष्ट्रिय स्वतन्त्र पार्टीले १० लाख ६३ हजार ८३१ मत ल्याएको निर्वाचन आयोगको अद्यावधिक तथ्याकंमा उल्लेख छ । यस्तै राष्ट्रिय प्रजातन्त्र पार्टीले ५ लाख ४५ हजार ६९० मत ल्याएको छ । जनता समाजवादी पार्टीले ३ लाख २६ हजार ४१८ मत ल्याएको छ । जनमत पार्टी र नेकपा एकीकृत समाजवादी भने थ्रेस होल्ड कटाउन कसरत गरिरहेका छन् । जनमत पार्टीले २ लाख ६२ हजार ८२६ मत पुर्याएको छ । एकीकृत समाजवादीले २ लाख ५२ हजार १५५ पुर्याएको आयोगको अद्यावधिक तथ्याकंमा उल्लेख छ ।"
सुन्तला झर्न थालेपछि किसान चिन्तित,"सोलुखुम्बु: सोलुखुम्बुमा पाक्ने बेलाका सुन्तला झर्न थालेका छन् । थुलङदूधकोशी गाउँपालिका क्षेत्रको सुन्तला बोटमै किरा लागेपछि सुन्तला झर्न थालेका छन् । पाक्ने बेलाका सुन्तला किरा लागेर झर्न थालेपछि किसान चिन्तामा छन् । सुन्तला भण्डारको रुपमा रहेको देउसा र रणेम क्षेत्रको सुन्तलामा औंसा लागेको किसानले बताए । बाहिरबाट हेर्दा आर्कषक देखिने अधिकांश सुन्तलाहरु भित्र औंसाले सखाप बनाईरहेको स्थानीयले बताएका छन् । किराको प्रकोपले पाकेर पहेँला भएका सुन्तला झर्ने समस्या बढेको थुलुङ दुधकोशी गाउँपालिका ८ देउसाका किसान मणिकुमार राईले बताए । उनले भने, वर्षभर मेहनत गरेर खेती गरियो तर बिक्री गर्ने समयमा प्रकोपले यसरी दुःख दियो, यसको उपचार के गर्ने भन्ने ज्ञान पनि हामीसँग छैन। बोटबाट बिक्री नगर्दै सुन्तला झर्न थालेपछि यस वर्ष जिल्लामा सुन्तला उत्पादनमा गिरावट आउने आँकलन गरिएको छ । गत वर्षको तुलनामा यस वर्ष ३० देखि ४० प्रतिशत फल झरेर खेर गएको छ । गत वर्ष लाखौँको सुन्तला निर्यात भएको देउसा, रणेम क्षेत्रबाट यस वर्ष न्यून मात्रामा सुन्तला निर्यात हुने देखिएको किसान सुकुमाया राईको भनाइ छ । सुन्तलाको व्यवसायीकरणमा सघाउन देउसा, रणेम क्षेत्रमा जोन परियोजना कार्यान्वयनमा ल्याइएको भए पनि रोग र सङ्क्रमण व्यवस्थापनमा परियोजनाले ध्यान नदिएको किसानको गुनासो छ । बोटबाट रोग सङ्क्रमित भएर झरेका फलमा हुने किराका लार्भा माटोभित्र जाने खतरा हुने र यसको प्रकोप नियन्त्रण बाहिर जान सक्ने खतरा रहेकाले झरेका फलको व्यवस्थित व्यवस्थापन र नष्ट गर्न कृषि विज्ञको सुझाब छ । अहिले झरेका फलहरुको किरा व्यवस्थापन नगरे केही वर्षमै यस क्षेत्रबाट सुन्तलाखेती लोप हुने खतरा रहेको जानकार बताउँछन् । कृषि ज्ञान केन्द्र सोलुखुम्बुले जिल्लामा सुन्तला बगैँचामा किराको प्रकोप बढेको भन्दै किसानलाई झरेका फललाई व्यवस्थित व्यवस्थापन गर्न आग्रह गरेको छ । झरेका फलबाट थप अन्य बोटमा समेत किरा फैलने भएकाले झरेका फललाई व्यवस्थापन गर्न ज्ञान केन्द्र प्रमुख दुर्गाबहादुर तिरुवाको सुझाव छ । उनका अनुसार, म्याग्दीमा यस वर्ष सुन्तलाको फल ठूला लागे पनि किराको प्रकोपले करिब ३० प्रतिशतसम्म उत्पादन घट्ने अनुमान गरिएको छ । जिल्लामा २ सय ९५ हेक्टर क्षेत्रफलमा सुन्तला खेती हुँदै आएको ज्ञान केन्द्रको तथ्यांक छ । गत वर्ष १ हजार १ सय ३४ मेट्रिकटन सुन्तला उत्पादन भएको कृषि ज्ञान केन्द्रले जनाएको छ ।"
दलहरूको शास्त्रीय रुझान,"प्रतिनिधिसभाप्रदेशसभा निर्वाचन परिणामले धेरै विषयलाई एकसाथ समीक्षा गर्ने अवसर जुटाइदिएको छ। राजनीतिक परिवर्तनअनुसार प्रशासनिक संरचनाहरूमा बदलाव त देखियो। तर, त्यसअनुसारको सामाजिक सांस्कृतिक संरचनाहरू परिवर्तन हुन सकेनन्। त्यसैकारण राजनीतिक परिवर्तनमाथि प्रश्नहरू जन्मन थाल्नेछन् भन्ने कुराको उठान यस निर्वाचनले गरेको छ। निर्वाचनको तयारीका क्रममा संसद्को ठुलो दलको एक जना नेताले राजनीतिक वृत्तमा उदाउँदै गरेका नयाँ राजनीतिक दल र उनीहरूको तयारीलाई लक्षित गर्दै आक्रोश पोखेका थिए। सय पचास केटा पालेर एउटा फ्ल्याटमा दुई चार सय कम्प्युटर राखेर वार रुम चलाएर राजनीति हुँदैन। त्यस्तो राजनीतिले जनतालाई चिन्दैन ती नेताको आक्रोश थियो। आफ्ना नेताको यो अभिव्यक्तिलाई पार्टीका युवा विद्यार्थीहरूले क्लिप कट गरेर भाइरल बनाएका थिए। अरु केही नेताहरूले पनि बिनासंगठन, दृष्टिकोण र विचारधाराको प्रष्टताबिना नै यसरी राजनीति हुने भए दशकौं जनतामाझ बसेकाहरू कसरी हार्छन् ? भन्ने प्रश्न उठाएका थिए। डेढ दशकको हाराहारीमा मुलुकमा भइरहने राजनीतिक परिवर्तनलाई अर्थपूर्ण रूपमा लिने गरिएको छ। यो निर्वाचनमा पनि केही सवालहरूमा रिभोल्युसनकै झल्को दिएर अर्थपूर्ण परिवर्तन भएका छन्। यसलाई बुझ्न सकिएन भने राजनीतिक कोर्स करेक्सनको आयाम नबुझेर अलमलमा पर्ने प्रष्टै छ। राजनीतिक दलप्रतिको वितृष्णा झल्कने गरी स्वतन्त्र वा वैकल्पिक धारको राजनीतिक वकालत गर्ने शक्तिहरूको उदयलाई परम्परागत राजनीतिक दलहरूले गम्भीर रूपमा लिनैपर्छ। यतिबेलासम्म विद्यमान शासकीय स्वरूप, शासकीय प्रणाली, संविधानलाई पालना नै गरेको देखिए पनि भित्रभित्रै यसलाई उल्ट्याउने अभ्यास र योजना बनाउनेहरूले आफूलाई विभिन्न तरिकाले जनतामाझ आफूलाई स्थापित गर्दै अनुमोदन गराइरहेकाले सचेत हुनुपर्ने देखिएको छ। एजेन्डाहरूलाई जनतामाझ लैजाने र जनमतबाट अनुमोदन हुनलाई अहिले सूचना प्रविधिको ज्यादा प्रयोग भएको छ। विशेषगरी प्रविधिमा आधारित नयाँ पुस्ताको मतलाई निर्णायक हुँदै गएको यो समयमा अरब रिभोल्युसनको शैलीमा सामाजिक सञ्जाल अर्थात् न्यु मिडियाको प्रयोग गरी राजनीतिक कोर्समा बदलाव ल्याएको सहजै देख्न सकिन्छ। विश्वमै पहिलो पटक सन् २०११ मा सामाजिक सञ्जालको प्रयोगबाट ट्युनिसियामा राजनीतिक परिवर्तनको सुरुवात भएको थियो। त्यसपछि मध्यपूर्व र अरब देशहरूमा भएको राजनीतिक परिवर्तनको जग न्यु मिडिया थियो। यस्तै २०१९२०२० मा लेवनान, सुडान, इराकमा पनि अरब रिभोलुसनकै शैलीमा राजनीतिक परिवर्तनका लागि न्यु मिडियामार्फत योगदान भएको देखिन्छ। यस्तै नेपालमा पनि गएको स्थानीय तह निर्वाचनमार्फत उदाएका केही स्वतन्त्र उम्मेदवारहरू र यो निर्वाचनमार्फत उदाएका केही नयाँ पार्टी र विजयी उम्मेदवारहरूका रणनीतिलाई हेर्दा नेपाली राजनीतिमा पनि अरब रिभोलुसन झल्काउने क्रान्ति भएको देखिन्छ। वैकल्पिक शक्तिको रूपमा आफूलाई सारेका स्वतन्त्र र दलहरूले संगठित ढंगले आफूलाई प्रस्तुत गरेको भए करिब करिब विकसित मानिएको सहरी जनमत भएका ठाउँमा परम्परागत दलहरूको अस्तित्व नै नभेटिने अवस्था निर्वाचन तथ्यांकले देखाइदिएको छ। प्रचार प्रविधिमा रिभोल्युसन यो निर्वाचनको राम्रो सन्देश हो। सहरी र विकसित क्षेत्रहरूमा ठूलै दलहरूका पनि ठूला आमसभा भएनन्। उत्साहजनक परिणाम ल्याएर चुनाव जितेका साना भनिएका दलहरूका त आमसभा भएनन्। न्यु मिडियालाई २०७९ को स्थानीय तह निर्वाचनदेखि प्रतिनिधिसभा र प्रदेशसभा निर्वाचनमा पनि सशक्त रूपमा उम्मेदवारहरूले प्रयोग गरे। न्यु मिडियामा फोटो, भिडियो र अनलाइन न्युजहरू प्रकाशन र बुस्ट गर्नेदेखि फेसबुक, टिकटक, टिटर, इन्स्टाग्रामलगायतका सामाजिक सञ्जालको प्रयोग व्यापक भयो। गीत निर्माण गरेर टिकटक बनाउनेदेखि एक ठाउँमा सानो कोणसभामा बोलेर फेसबुकटिकटक लाइभमार्फत निर्वाचन क्षेत्रभर र विश्वभर प्रसारण गर्नेसम्मका अभ्यास भए। यसले प्रचार प्रविधिमा क्रान्ति नै गरिदियो। जुन उम्मेदवारले प्रचार प्रविधिमा यो लेभलको क्रान्ति गर्ने अवस्था बनेन उनीहरू पछाडि नै परे। संगठन प्रणालीमा रिभोल्युसन यो निर्वाचनको अर्को सन्देश हो। परम्परागत शैलीका भद्दा संगठनमा मानिसहरू भर्ती गरेर तिनीहरूलाई परिचालन गर्ने काम चुनावको सबैभन्दा चुनौतीपूर्ण काम भइरहेको छ। पुरानो शैलीका पार्टीहरूको पुरानो शैलीको निर्वाचन परिचालनमा केही नगरे पनि कम्तीमा २० भन्दा बढी प्रकृतिका पेसागत र भौगोलिक सांगठानिक कमिटी चलाउनुपर्ने अवस्था देखिए। तिनका बैठक, भेला, अन्तरक्रियाका नाममा आफ्नै कार्यकर्ताहरूलाई भोज खुवाएर पार्टी प्यालेसमा उही नेताका भाषण र उही कार्यकर्ताले हाई काढ्दै समय बर्बाद पार्ने शैलीलाई चक्मा दिएर सूचना प्रविधिमा आधारित संगठन बनाएका र सोही प्रणालीबाट सूचना संकलन, निर्देशन र परिचालन एवं अनुगमन संयन्त्र विकास गरेका राजनीतिक शक्तिले परिणाम आफ्नो पक्षमा पारे। कहीँ पनि भीड देखिएर तर परिणाम उनीहरूकै पक्षमा गयो। निर्वाचन परिचालननामक राजनीतिक काम परम्परागत राजनीतिक पार्टीहरूका लागि एउटा ठूलो बोझ भएको प्रमाणित भयो। आफ्नै कार्यकर्ताहरूलाई पैसा दिएर रोक्नुपर्ने, विभिन्न पार्टीहरूले टोलटोल, गुठी, समूह आदिलाई हप्तौं भोज चलाउनुपर्ने कामलाई नयाँ शैलीको निर्वाचन परिचालनले विस्थापित गरिदियो। संगठनमा आधारित पार्टी बनाएर वर्षौंसम्म विचार, नीति र सिद्धान्तको सीमामा कार्यकर्तालाई बाँध्नुपर्ने र निर्वाचनमा सशक्त परिचालन गर्दै आफ्नो पक्षमा मत जोगाउन र बढाउन परिचालन गर्नुपर्ने उल्झनबाट मुक्त भई सशक्त एजेन्डा बोकेर जनता र मतदातामा आधारित पार्टी लोकप्रिय हुने सन्देश निर्वाचनले दिएको छ। अधिकार प्राप्तिको लागि संघर्षको चरण सकेर समृद्धिको चरणमा प्रवेश गरेको कुरा अधिकांश पुरानो रुझानका दलहरूले पनि स्वीकारेका कारण पनि संगठन शैलीमा सुधार गर्नुपर्ने सन्देश यो निर्वाचनले दिएको छ। एजेन्डाहरूको उठानमा पनि यो निर्वाचन क्रान्ति नै हो। गएको स्थानीय तहको निर्वाचनमा धरानका हर्क साम्पाङले जनतालाई खानेपानीको सुविधा पुर्याउने एउटै एजेन्डाले सिंगो धरानलाई त जुरुक्कै उठाए सिंगै देशलाई घोषणापत्रका ठेली लेख्नु पर्दैन जनताको सानो माग चिन्नुपर्छ र प्रतिबद्धता हुनुपर्छ भन्ने सन्देश सिकाए। प्रतिनिधिसभा निर्वाचनका लागि पाँच महिना अघि स्थापना भएको राष्ट्रिय स्वतन्त्र पार्टी र तिनका उम्मेदवारले आफ्नो पार्टीको घोषणापत्र वा आफ्नो निर्वाचन क्षेत्रको प्रतिबद्धतापत्र नै अधिकांशले बनाएनन्। उनीहरूले राजनीतिको दबदबामा भएको प्रणालीको सुधारलाई आफ्नो प्रधान एजेन्डा बनाए। फरक एजेन्डाले आफ्नो उदयसँगै राजनीतिमा नयाँ सन्देश दिएका काठमाडौं महानगरपालिकाका मेयर बालेन्द्र साहले मतदानका क्रममा प्रदेशको मतपत्र नै नलिएर सांकेतिक ढंगले प्रदेश खारेजीको एजेन्डालाई ज्वलन्त बनाए। निर्वाचन आयोगले यो निर्वाचनमा प्रचारको अवधि १७ दिन अघिदेखि दुई दिन अघिसम्मको अर्थात् १५ दिनको समय दिएको थियो। दलहरूले १५ दिनमा सशक्त प्रचार गरे। उनीहरू सन्तुष्ट नै छन्। कसैलाई समय नपुगेको आभाष भएको छैन। तर असोजको पहिलो सातादेखि मंसिरको पहिलो सातासम्म तीन महिनाको समय विभिन्न प्रक्रियाका नाममा अल्झाउने कामबाट पाठ सिक्नुपर्ने देखिएको छ। असोजको पहिलो साता समानुपातिकतर्फको नामावली बुझाउनुपर्ने समय दिनाले भदौदेखि नै नाम छनोट, सिफारिस आदि नाममा राजनीतिक चासो राख्ने कार्यकर्तादेखि पार्टीहरूका संगठनमा आबद्धहरूको समय बर्बाद भएको छ। भदौको अन्तिम सातादेखि मंसिरको अन्तिम साता (समानुपातिकको अन्तिम परिणाम आउञ्जेल) सम्म नेपालीहरूको समय बर्बाद भएकोबाट पाठ सिक्न जरुरी छ। स्थानीय तहको निर्वाचन एकै चरणमा र प्रदेश तथा प्रतिनिधिसभाको निर्वाचन पनि एकै चरणमा गर्न सक्ने निर्वाचन आयोगले थोरै प्राविधिक समन्वय गर्दा आगामी दिनमा एकै चरणमा सम्पूर्ण निर्वाचन गर्ने र छोटो अवधि अर्थात् १५ दिनमा सम्पूर्ण ढंगले निर्वाचन सम्पन्न गर्नेतर्फ ध्यान दिन आवश्यक छ। निर्वाचन आचारसंहिताले पनि एक किसिमको क्रान्ति गरेको छ। विगतका निर्वाचनहरूमा भन्दा यसपटक कागज, प्लास्टिकका प्रचार सामग्रीहरू कम भए। फ्लेक्सहरू जताततै राख्न नदिने, झण्डाहरूका साइज र संख्या तोक्ने, अन्य प्रचार शैलीमा पनि नियमन गर्ने अभ्यासले निर्वाचन प्रचारलाई व्यवस्थित गर्नेतर्फ केही सुधार भएको प्रष्टै देखिन्छ। नेपाली राजनीतिको शास्त्रीय रुझान एजेन्डा र शैलीकै हिसाबले अन्त्यतिर छ। समयअनुसार प्रविधिको प्रयोग र परिचालन गर्दै आफूलाई नबदल्ने हो भने शास्त्रीय रुझानमा अल्झेका दलहरू समयको गर्भमा विलिन हुनेछन्। विज्ञानको नियमअनुसार चल्नेगरी नयाँको उदय स्वाभाविक छ यद्यपि आफूलाई सुधार्दै एजेन्डा र शैलीले नै नयाँपनलाई अवलम्बन गर्ने हो भने मात्रै राजनीतिमा इतिहास र अनुभवको अर्थ हुनेछ।"
"६ मतले हारेपछि रानाको प्रश्न,८ मत खोइ ?'","स्याङ्जा : स्याङ्जा क्षेत्र नं १ अन्तरगत प्रदेशसभा २ का पराजित उम्मेदवार बुद्धिबहादुर राना (कुमार) ले मतगणनामा भएको त्रुटी सच्चाउन मुख्य निर्वाचन अधिकृतसँग माग गरेका छन्। उनले मतगणनाका क्रममा ८ मत हराएको भन्दै पुनः मतगणनाका लागि आग्रह गरेका हुन्। मंसिर ५ गतेदेखि सुरु भएको मतगणनाको अन्तिम दिनको मतगणनाका क्रममा ८ मतपत्रको हिसाब नमिलेको उनले बताए। रानाले भने, म ६ मतले पराजित हुनुपर्ने तर, मतपेटिकामा उल्लेख भएबमोजिम ८ मतपत्रको हिसाब नआउनाले मलाई सशंकित बनाएको छ। यसकारण पुनः मतगणना गरियोस् भन्ने मेरो माग हो।' ६ मतले पराजय बन्नुपर्ने तर ८ मत हराउने कस्तो बिडम्बना ?,'उनले भने। मुचुल्का बमोजिम मतपेटिकामा ८ मत कम भएपछि रानाले पुन: मतगणनाको माग गर्दै मुख्य निर्वाचन अधिकृत रोमाकान्त ज्ञवालीलाई अनुरोध गरे। निर्वाचन क्षेत्र नं १ अन्र्तगत प्रदेशसभा २ मा राना आफ्ना प्रतिस्पर्धी सुधीर पौडेलसँग ६ मतले पराजित भएका थिए। स्याङ्जा अदालतका न्यायाधीश समेत रहेका ज्ञवालीले सो सम्बन्धी थप अधिकार आफूसँग नरहेको जनाउँदै उच्च अदालतमार्फत् कानुनी उपचार खोज्न सकिने सुझाए। लोकतान्त्रिक बामगठबन्धनसहित नेपाली कांग्रेसतर्फका उम्मेदवार राना र नेकपा एमालेतर्फका सुधीरकुमार पौडेलबीचको मतपरिणाम नजिता निकै प्रतिस्पर्धात्मक थियो। अधिकांश समय अग्रता कायम गर्दै आएका राना फेदिखोला गाउँपालिकाको वडा नं ५ मा आउँदा नजिता भने प्रतिस्पर्धीको कोल्टामा पुग्यो। अन्तत : ६ मत अन्तरले पौडेल विजयी भए। पौडेलले १७ हजार ४४१ मत पाएका थिए भने राना १७ हजार ४३५ मत प्राप्त गरेका थिए। रानाले आफ्नो अधिकारको उपयोग गर्दै उच्च अदालत जाने बताए। 'निर्वाचनमा होमिएपछि विजय पराजय स्वीकार गर्नैपर्छ। त्यो भन्दा पनि विधिको शासन र जवाफदेहिता लोकतन्त्रका महत्वपूर्ण पक्ष हो। यसतर्फ आशंका आउने काम कहिं कतैबाट हुनुहुँदैन,'उनले भने।"
दाङमा गठबन्धनकोे क्लिन स्वीप,"दाङ : दाङमा गठबन्धनले क्लिन स्विप गरेको छ। जिल्लाका तीन प्रतिनिधिसभा सदस्य र ६ प्रदेशसभा सदस्यमा नेकपा (एमाले)का उम्मेदवार सबै क्षेत्रमा पराजित भएका छन। एमालेले यसपटक २०७४ सालको विरासद जोगाउन सकेन। वाम लोकतान्त्रिक गठबन्धनका उम्मेदवारहरूको जित भएको छ। गत वैशाख ३० मा भएको स्थानीय तह निर्वाचनमा दाङमा गठबन्धन आंशिक रूपमा मात्र सफल भएको थियो। यो निर्वाचनमा भने गठबन्धनका दलको शतप्रतिशत सफलता पाएका छन्। दाङ क्षेत्र नं १ प्रनिनिधि सभामा नेकपा (एकीकृत समाजवादी)का मेटमणी चौधरीले एमालेका शान्ता चौधरीलाई पराजित गरेका छन्। दुवै जना २०७४ सालको निर्वाचनमा सहकर्मी (एउटै पार्टी) एमालेमा आबद्ध थिए। पार्टी विभाजन भएपछि पूर्व सहकर्मीबीचमै प्रतिस्पर्धा भएको हो। गत वैशाख ३० मा सम्पन्न स्थानीय तहको निर्वाचनलाई हेर्दा एकीकृत समाजवादीको मत कमजोर हो। गठबन्धनको साथले मेटमणिलाई विजयी बनायो। त्यस्तै, प्रतिनिधिसभा दाङ क्षेत्र नम्बर २ मा पनि गठबन्धनको पक्षमा नतिजा आयो। नेकपा (माओवादी केन्द्र)का रेखा शर्माले २६ हजार ८ सय ७७ मत प्राप्त गरेर जित हासिल गरेकी हुन्। शर्माले एमाले महासचिव शंकर पोखरेलाई पराजित गरेर चर्चामा आइन्। शर्मा र पोखरेलबीचको मतान्तर १ सय ९६ मात्रै छ। पराजित पोखरेलले २६ हजार ६ सय ८१ मत प्राप्त गरेका छन्। निर्वाचित शर्मालाई गठबन्धन दल नेपाली कांग्रेस, राष्ट्रिय जनमोर्चा, एकीकृत समाजवादीको साथ थियो भने पोखरेल एक्लै प्रतिष्पर्धामा थिए। १ लाख ३३ हजार ७ सय ४८ मतदाता रहेको दाङ क्षेत्र नम्बर २ मा ७९ हजार ४ सय ४६ मत खसेको थियो। शर्माको संसदीय यात्रा भने २०७० बाट सुरु भएको हो। उनी २०७० र २०७४ मा प्रतिनिधि सभा सदस्य निर्वाचनमा समानुपातिक प्रणालीबाट निर्वाचित भएकी थिइन्। २०७२ साल कात्तिकदेखि २०७३ कात्तिकसम्म सामान्य प्रशासन मन्त्रीको जिम्मेवारीमा रहेर काम गरेकी शर्माले कानुन निर्माणलगायत संसदीय गतिविधिमा सक्षम, सक्रिय र सफल सांसदको रुपमा पहिचान बनेको छ। प्रतिनिधिसभा दाङ ३ मा नेपाली कांग्रेसको तर्फटबाट गठबन्धनका साझा उम्मेदवार दीपक गिरीले जित हासिल गरेका छन्। गिरीले एमालेका कोमल वलीलाई भारी मतान्तरले पछि पारेर जित निकालेका हुन। उनले एमाले उम्मेदवार कोमल वलीलाई ७ हजार ८ सय मतान्तरले पराजित गरेका हुन्। सबै प्रदेशमा गठबन्धन प्रदेशसभाको ६ वटै निर्वाचन क्षेत्रमा गठबन्धनका साझा उम्मेदवार निर्वाचित भएका छन्। कांग्रेसका ४ र माओवादी केन्द्रका २ जनाले जित हासिल गरेका हुन्। दाङ क्षेत्र नम्बर १ को प्रदेश सभा २, क्षेत्र नम्बर २ को प्रदेश सभा १ र २ , क्षेत्र नम्बर ३ को प्रदेश सभा १ मा नेपाली कांग्रेसका उम्मेदवार निर्वाचित भएका छ भने क्षेत्र नम्बर १ को १ र ३ को २ मा माओवादी केन्द्रका उम्मेदवार निर्वाचित भएका छन्। क्षेत्र नम्बर १ को प्रदेशसभा १ मा नेकपा माओवादी केन्द्रका इन्द्रजित थारु निर्वाचित भएका छन्। उनले नेकपा एमालेका गंगाराम भट्टराईलाई पछि पारेर जित हासिल गरेका छन्। यस्तै क्षेत्र नम्बर १ को प्रदेश सभा २ मा नेपाली कांग्रेसका अनुराग खड्का निर्वाचित भएका छन्। २८ वर्षिय खड्काले नेकपा एमालेका कुलबहादुर केसीलाई ३ हजार ७२ मतले पछिपार्दै पहिलोपटक संसद्को बाटो तय गरेका हुन्। प्रदेश सांसदमा निर्वाचित खड्का स्वर्गीय नेता खुमबहादुर खड्काका सुपुत्र हुन्। यस्तै दाङ क्षेत्र नम्बर २ को प्रदेश सभा १ मा नेपाली कांग्रेसका राजु खनाल निर्वाचित भएका छन्। यस्तै क्षेत्र नम्बर २ को प्रदेशसभा २ मा नेपाली कांग्रेसका प्रचण्ड विक्रम न्यौपाने निर्वाचित भएका छन्। उनले नेकपा एमालेका गिरीराज केसीलाई ७७० मतान्तरले पछि पार्दै जित हासिल गरेका हुन्। दाङ क्षेत्र नम्बर ३ को प्रदेशसभा १ बाट दोस्रो पटक डिल्लीबहादुर चौधरी निर्वाचित भएका हुन्। भावी मुख्यमन्त्रीका रूपमा हेरिएका चौधरीले निकटतम् प्रतिस्पर्धी नेकपा एमालेका केन्द्रीय सदस्य घनश्याम पाण्डेलाई ५ हजार ४ सय मतको भारी मतान्तरले पछि पार्दै प्रदेश सांसदमा दोस्रो इनिङ गरेका हुन। उनको यो तेस्रो संसदीय यात्रा हो। दाङ ३ को प्रदेशसभा २ मा गठबन्धनका धनबहादुर मास्की निर्वाचित भएका छन्। माओवादी केन्द्रका पोलिटब्यूरो सदस्य मास्कीले नेकपा एमालेका हुकुम बस्नेतलाई पछि पारेका हुन। मास्की र बस्नेतबीचको मतान्तर २ हजार १६१ रहेको छ। एमाले महासचिव शंकर पोखरेलको गृह जिल्लामा सत्ता गठबन्धनले क्लिन स्वीप गर्नुलाई पार्टी विभाजन, पटकपटक संसद विघटन र पार्टीभित्रैको आन्तरिक समस्यालाई कारकका रूपमा टिप्पणी हुन थालेको छ।"
सुनसरी१ मा जसपा र एमाले विजयी भएपछि के भने मेयर हर्क साम्पाङले ?,"काठमाडौं : धरान उपमहानगरपालिकाका मेयर हर्कराज राई (हर्क साम्पाङ)ले नवनिर्वाचित सांसदलाई धरानको विकासमा पहल गर्न अनुरोध गरेका छन्। सोमबार बिहान सुनसरी१ बाट प्रतिनिधि सभा सदस्यमा निर्वाचित जनता समाजवादीका अशोक राई र प्रदेश सभातर्फका एमालेका विजय राई र रमेश बस्नेतलाई बधाई दिँदै विकासका लागि पहल गर्न अनुरोध गरेका हुन्। मेयर साम्पाङले आफ्ना योजनाहरुलाई पूरा गर्न पहल गर्न आग्रह गरे। बधाई छ वहाँहरुलाई ! जनताले चुन्न जानेनन् भन्दिन म चाहिँ ! निर्वाचित सांसदको तस्बिर राख्दै मेयर साम्पाङले भने, अब धरानको विकासमा पहल गर्नु ! मेरा योजनाहरुलाई पूरा गर्न पहल गर्नु ! जय धरान ! जय नेपाल ! सुनसरी क्षेत्र नम्बर१ मा जसपाएमालेको गठबन्धनबाट उम्मेदवार बनेका राईले राष्ट्रिय स्वतन्त्र पार्टीकी गोमा तामाङलाई झिनो मतान्तरले पराजित गरेका हुन्। निर्वाचित राईले १७ हजार ५९ मत ल्याउँदा उनका निकटतम प्रतिद्वन्द्वी तामाङले १६ हजार ६०६ मत प्राप्त गरिन्। सत्ता गठबन्धनका उम्मेदवार नेपाल कम्युनिष्ट पार्टी (माओवादी केन्द्र) का मुक्सामहाङ्ग सुब्बाले १३ हजार ८७ मत ल्याएर तेस्रो भएका हुन्।"
जसको जमानत नै जोगिएन,"काठमाडौं : लोकतान्त्रिक समाजवादी पार्टीका नेता लक्ष्मणलाल कर्ण पूर्वमन्त्री हुन्। तर, उनले यसपटक आफ्नो जमानत नै जोगाउन सकेनन्। पर्सा १ बाट प्रतिनिधिसभा सदस्यमा उम्मेदवारी दिएका कर्णले १ हजार १ सय १७ मत मात्रै पाए। जुन ४८ हजार ५ सय २६ सदर मतमा २३ प्रतिशत हो। सदर मतको १० प्रतिशत ल्याउन नसके उम्मेदवारको जमानत जफत हुने कानुनी व्यवस्था छ। प्रतिनिधिसभातर्फका उम्मेदवारले मनोनयन दर्ता गर्दा कानुनअनुसार धरौटीबापत १० हजार रुपैयाँ जम्मा गरेका हुन्छन्। कर्ण २०६४ र २०७० मा समानुपातिक प्रणालीबाट सभासद बनेका थिए। कर्ण २०७४ मा पर्सा ४ बाट प्रतिनिधिसभा सदस्यमा तत्कालीन राष्ट्रिय जनता पार्टीबाट प्रत्यक्षतर्फ निर्वाचित भएका थिए। यसपटक सत्ता गठबन्धनबाट उम्मेदवार बनेका थिए। पर्सामा कर्णसहित १९ जनाको जमानत जफत भएको छ। जनता समाजवादी पार्टी (जसपा)का नेता एवं पूर्वमन्त्री राजेन्द्र श्रेष्ठले पनि कर्णकै अवस्था व्यहोरेका छन्। मध्यावधि निर्वाचन २०५१ मा निर्वाचित श्रेष्ठ २०७४ सालमा भने समानुपातिक सांसद थिए। काठमाडौं ७ बाट चुनाव लडेका उनले कुल सदर मतको ६८ प्रतिशत मात्र प्राप्त गरे। उक्त क्षेत्रमा ३६ हजार ६१ मत सदर भएको थियो। एमालेबाट टिकट नपाएपछि काठमाडौं ७ मै स्वतन्त्र भएर उठेका थिए नेता रामवीर मानन्धर। उनले १ हजार २ सय १५ अर्थात् ३३ प्रतिशत मत मात्रै प्राप्त गरे। मानन्धर उही क्षेत्रबाट २०७० र २०७४ मा गरी दुईपटक निर्वाचित भएका थिए। उनी केपी शर्मा ओली नेतृत्वको सरकारमा २०७६ मा सहरी विकास राज्यमन्त्रीसमेत भएका थिए। बाँके २ मा कांग्रेसका उम्मेदवारको जमानत जफत भएको छ। सत्ता गठबन्धनबाट उम्मेदवारी दिएका सुदीपनरसिंह राणाले ४ हजार ४ सय ३ मत मात्रै पाएका छन्। स्थानीय निर्वाचनलाई आधार मान्ने हो भने उक्त क्षेत्रमा कांग्रेस सबैभन्दा ठूलो पार्टी थियो। उक्त पार्टीले वडाहरूमा १७ हजार १ सय ९५ मत ल्याएको थियो। एमालेले टिकट नदिएपछि नेतृ गंगा चौधरीले दाङ १ मा स्वतन्त्र उम्मेदवारी दिएकी थिइन्। १ हजार ९१ मत मात्रै ल्याएकी उनको पनि जमानत जफत भएको छ। काठमाडौं ५ मा उठेकी रञ्जु न्यौपाने (दर्शना)को जमानत जफत भएको छ। विगतमा विवेकशील साझामा रहेकी न्यौपानेले यसपटक स्वतन्त्र उम्मेदवारी दिएकी थिइन्। उनले ४४ हजार २ सय ४९ सदर मतमध्ये ६ सय मात्रै प्राप्त गरिन्। जुन १४ प्रतिशत हो। उनी २०७४ को स्थानीय निर्वाचनमा काठमाडौं महानगरपालिकाको मेयरमा उम्मेदवारी दिएर चर्चामा आएकी थिइन्। उनले त्यति बेला २३ हजार ४ सय ३९ मत ल्याएकी थिइन्। विवेकशील साझाकै पूर्वसंयोजक मिलन पाण्डेको पनि जमानत जफत भएको छ। प्रतिनिधिसभा निर्वाचनमा काठमाडौं ९ बाट स्वतन्त्र उम्मेदवार रहेका पाण्डेले २३ सय २७ मत प्राप्त गरेका छन्। सदर मत ४२ हजार ५ सय १७ मा पाण्डेले २३ सय २७ मत पाएका हुन्। यो ५५ प्रतिशत हो। पाण्डेले ०७४ सालको निर्वाचनमा भने ४ हजार ९ सय ४६ मत प्राप्त गरेका थिए। उनी त्यस बेला पनि यही क्षेत्रबाट उम्मेदवार थिए। झापा ५ बाट प्रतिनिधिसभा सदस्यमा एमाले अध्यक्ष केपी शर्मा ओलीसँग निर्वाचन लड्न पुगेका युग पाठकको पनि जमानत जफत भएको छ। स्वतन्त्र उम्मेदवारी दिएका उनले जम्मा ३५६ मत मात्रै ल्याएका छन। सचेत नेपाली पार्टीका अध्यक्ष पुण्यप्रसाद प्रसाईंको पनि जमानत जफत भएको छ। काठमाडौं २ मा उम्मेदवारी दिएका प्रसाईंले ९ सय ४९ मत मात्रै मत ल्याए। काभ्रेपलाञ्चोक २ मा एमाले नेता गोकुल बास्कोटासँग चुनाव भिडेका चलचित्र निर्माता मनोज पण्डितले १ सय ७३ भोट पाए। राजनीतिमा भ्रष्टाचार र अराजक प्रवृत्ति बढेको भन्दै उम्मेदवारी दिएका उनले आफ्नो जमानतसमेत जोगाउन सकेनन्। उनले चुनावअघि काभ्रेस्थित आफ्नै निवासमा भ्रष्टचारमुक्त समाजको परिकल्पनासहित सप्ताह लगाएर अभियानको सुरु गरेका थिए। प्रतिनिधिसभा सदस्य निर्वाचन ऐन, २०७४ ७१ धरौटी जफत हुने : (१) पहिलो हुने निर्वाचित हुने निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको दस प्रतिशतभन्दा कम सदर मत पाउने उम्मेदवारको धरौटी जफत हुनेछ। संविधानविद् डा भीमार्जुन आचार्य नेताहरू पदमा, शक्तिमा बसेर पनि निर्वाचन जित्न नसक्नु भनेको उनीहरूको कर्मको फल भएको टिप्पणी गर्छन्। जे काम उहाँहरूले पदमा रहँदा गर्नुभयो त्यसलाई मतदाताले स्वीकार गर्न सकेनन्। किनभने उहाँहरूले निर्वाचन पूर्व र निर्वाचनका समयमा गरेका प्रतिज्ञाहरू केही पूरा गर्नुभएन, डा आचार्य भन्छन्, त्यो आक्रोश जनतामा थियो। त्यसको प्रतिफल जनताले दिएका हुन्। नेताहरूले कर्तव्यका रूपमा गर्नुपर्ने काम पूरा गरेन भने उसलाई दिन दण्ड दिने भनेको निर्वाचनको परिणाम नै हो। केही लोकप्रिय व्यक्ति हार्नुमा निर्वाचनमा मतदाताले स्वीकार गर्न नसकेको हुन सक्ने उनको मत छ । धेरै प्रतिस्पर्धी भएको अवस्थामा कहिलेकाहीँ काम गर्ने र जनतासँग निकट रहेकै व्यक्ति पछि पर्न सक्छन्, उनी भन्छन्, यद्यपि अहिले जति पनि जमानत जफतका विषय सुनिएका छन्। तिनमा सत्तामा हुँदा जनताको भावना र आवश्यकता बुझ्न नसक्नु नै प्रमुख कारण हो। प्रतिनिधिसभातर्फ १ सय ६५ सिटमध्ये १ सय ५७ सिटको नतिजा सार्वजनिक भइसकेको छ। २ हजार ४ सय १२ उम्मेदवारमध्ये धेरै जनाले जमानत जोगाउन नसकेको देखिन्छ। निर्वाचन आयोगका प्रवक्ता शालिग्राम पौड्याल भने जमानत जफत भएको कति जनाभन्दा पनि कुन उम्मेदवारको कति मत भन्ने तथ्यांक आयोगले राखेको बताउँछन्। सबैतिरबाट नतिजा आइसकेपछि जमानत जफत कति जनाको भनेर राखिनेछ, पौडेल भन्छन्, केही स्थानमा पुनः मतदान पनि गराउनुपर्ने भएकाले अहिले नै पूर्ण तथ्यांक आयोगले केलाएको छैन। नतिजा मात्र हामीले राखेका छौं।"
नेमारबिनाको ब्राजिल,"दोहा : रिचार्लिसनको दुई गोलप्रेरित ब्राजिलले सबियाविरुद्ध २० को जितसँगै विश्वकपको सुरुवात गरेको थियो। ब्राजिललाई सानदार सुरुवात दिलाउन महत्वपूर्ण भूमिका निर्वाह गरेका रिचार्लिसन भगवान आफ्नो पक्षमा भएकोमा विश्वस्त छन्। सोमबार स्विट्जरल्यान्डविरुद्धको खेलमा केन्द्रित रिचार्लिसन आफूले गरेको मेहनत भगवानले सुनेको २५ वर्षीय ब्राजिलियन फरवार्ड बताउँछन्। सर्बियाविरुद्ध टोट्टनहामका फरवार्डले गरेका दुईमध्ये एक गोल प्रतियोगिताकै उत्कृष्टमध्ये एक थियो। उनले पेनाल्टी एरियाबाट बायाँ कुनामा एक्रोब्याटिक फिनिसिङ गरेका थिए। ब्राजिलबाट पछिल्ला सात खेलमा उनले नौ गोल गरेका छन्। सर्बियाविरुद्धको खेलपछि विश्वकपमा ब्राजिलका लागि एकै खेलमा दुई गोल गर्ने आठौं खेलाडी उनी बनेका छन्। सन् २०१४ को विश्वकपमा नेमारले पछिल्लो पटक ब्राजिलका लागि दुई गोल गरेका थिए। सन् २०१८ मा डेब्यु गरेयता ब्राजिलबाट कुनै पनि खेलाडीले उनीभन्दा धेरै गोल गर्न सकेका छैनन्। रिचार्लिसनले पछिल्ला चार वर्षमा १९ गोल गरिसकेका छन्। गत सेप्टेम्बरमा एभर्टनविरुद्धको खेलमा घाइते भएपछि विश्वकपमा उनको उपस्थिति नै अनिश्चित बनेको थियो। म केही साता अगाडि रुँदै थिएँ। विश्वकपमा हुन्छु कि हुन्न भन्ने अनिश्चितता थियो, रिचार्लिसन भन्छन्, स्वास्थ्य परीक्षण भएको दिन मेरो जीवनकै सबैभन्दा लामो दिन थियो। म अझै सम्झिन्छु, म स्ट्रेचरमा गएको थिएँ। के नतिजा आउँछ भनेर साह्रै लामो समय पर्खिन बाध्य भएको थिएँ। रिपोर्ट नआइञ्जेलसम्म आफू रुँदै अनिश्चितताको सिकार भएर समय बिताएको रिचार्लिसन बताउँछन्। जब डाक्टर आए, त्यो बेला म निरास बनेको थिएँ। समय साँच्चै ढिलो चलेको महसुस भइरहेको थियो, उनी भन्छन्, मैले पुनरागमनका लागि गरेको मेहनतका कारण मात्रै सम्भव भएको हो। भगवानले म विश्वकप खेल्न कति लालायित छु भन्ने सुनें होलान् सायद। महत्वपूर्ण पहिलो खेलमा जित निस्किएकाले त्यो लय र नतिजालाई निरन्तरता दिनुपर्ने रिचार्लिसन बताउँछन्। अहिले दोस्रो खेलबारे सोच्ने बेला भएको छ। त्यो पहिलो खेल थियो। अब हामीसामु ६ महत्वपूर्ण खेल छन्, रिचार्लिसनले भने। ब्राजिल समूह जीमा भएका सबैभन्दा बलियो र दाबेदार टोली हो। तर, स्विट्जरल्यान्डको चुनौती पाँच पटकको विश्व विजेताका लागि सहज भने पक्कै हुने छैन। पहिलो खेलमा ब्रिल इम्बोलोको दुई गोल मद्दतमा क्यामरुनलाई १० को नजितामा पराजित गरेको स्विट्जरल्यान्ड ब्राजिललाई कठिन चुनौती दिन तयार छ। ब्राजिलविरुद्ध स्विट्जरल्यान्ड पहिलो पटक विश्वकपका सुरुवाती दुई खेलमा जित निकाल्ने लक्ष्यमा छ। सन् २००६ को विश्वकपमा स्विट्जरल्यान्डले लगातार दुई खेल जित्दा टोगो र दक्षिण कोरियालाई पराजित गरेको थियो। सोमबार ब्राजिल स्टार फरवार्ड नेमार बिना मैदान उत्रिने छ। पहिलो खेलमा सर्बियाविरुद्ध घाइते भएका नेमारले समूह चरणका बाँकी खेल गुमाउने निश्चित भइसकेको छ।"
"समृद्धिको सर्त, लैंगिक हिंसा अन्त्य","महिला भएकै कारण विभेदमा पर्नु अन्याय हो। विभेद हो। तर नेपालको वास्तविकता त्यही छ कि यो देशमा लैंगिक कारण नै महिलाहरू चरम विभेदमा पर्नु परेको छ। ठूलो अन्याय बेहोर्नु परिरहेको छ। विभिन्न अध्ययनअनुसार प्रत्येक चारमध्ये एक नेपाली महिलाले हिंसा बेहोर्छन्। हिंसा कुनै पनि हिसाबमा जायज हुँदैन। हिंसालाई कुनै पनि कसीमा उचित मान्न सकिन्न। लैंगिक हिसाबमा पनि कसैमाथि हिंसा हुनु हुँदैन। तर नेपालमा लैंगिक हिंसा चरम छ। बालिका, किशोरी र महिलामात्रै होइन, लैंगिक अल्पसंख्यहरू पनि हिंसामा पर्ने गरेका छन्। हिंसाका पनि अनेक रूप छन्। शारीरिकदेखि मानसिक र आर्थिक हिंसाहरू नेपाली महिलाले बेहोरिरहनु परेको छ। महिलालाई दोस्रो दर्जामा राख्ने पितृसत्तात्मक सोच र व्यवहार नै त्यसको प्रमुख कारण हो। त्यसमाथि हाम्रो सामाजिक संरचना, धार्मिक, राजनीतिक र आर्थिक चरित्र पनि यसमा दोषी छ। नेपालमा महिला सशक्तीकरण हुन पाएकै छैन। राज्यको न्याय प्रणालीमा पहुँच कठिन छ। झन् अपांगता भएका वा जातीय रूपमा पछि पारिएका माथिको हिंसा चर्काे छ। नोभेम्बर महिनाको २५ देखि डिसेम्बर १० अर्थात् ९ मंसिरदेखि २२ गतेसम्म महिला हिंसाविरुद्धको अभियान चल्छ। यो १६ दिने अभियान वर्षमा एक पटक चलाइन्छ। यस सन्दर्भमा लैंगिक हिंसा अन्त्यका लागि सबैले आआफ्नो ठाउँबाट संकल्पसहितको व्यवहार गर्नु उचित हुन्छ। हिंसा अन्त्यका लागि यो १६ दिनमात्रै जुर्मुराएर हुँदैन। वर्षैभरि प्रयास जरुरी छ, जहिलेसम्म यो अन्त्य हुँदैन। संविधानले लैंगिक हिसाबले कसैलाई पनि विभेद गर्न नहुने भन्छ। महिला हकमा महिलाको हक समावेश छ। धारा ३८ मा प्रत्येक महिलालाई लैंगिक भेदभावबिना समान वंशीय हक हुनेछ भन्ने व्यवस्था छ। महिलाविरुद्ध धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिने छैन पनि संविधानमा भनिएको छ। राज्यका सबै निकायमा महिलालाई समानुपातिक समावेशी सिद्धान्तका आधारमा सहभागी हुने हक हुनेछ भनेर सोही धाराको उपधारा ४ मा लेखिएको छ। तर यथार्थ उल्टो छ। संवैधानिक मर्म नै समावेशी हुँदाहुँदै राजनीतिक हिंसाको चपेटामा महिला परेका छन्। जब राज्यका निकायमा समावेशी सिद्धान्त लागू हुँदैन अनि नीति निर्माण र कार्यकारी अधिकारमा महिलालाई पहुँच दिइन्न, हिंसा प्रभावित महिलाको न्यायमा पहुँच पनि कम हुन्छ। तसर्थ व्यावहारिक शुद्धीकरण राजनीतिमा पनि उत्तिकै जरुरी छ। देशको मूलनीति राजनीतिमा महिलाहरू विभेदमा नपर्ने र हिंसाको सिकार नहुने अवस्था सिर्जना गर्न सके चारैतिर न्याय स्थापित गर्न सजिलो हुन्छ। सँगसँगै परिवर्तन व्यक्तिव्यक्तिमा पनि जरुरी छ। लैंगिक हिंसा अन्त्यका लागि व्यक्तिव्यक्तिबाट परिवर्तन सुरु गर्नुपर्छ। परिवारपरिवारबाट परिवर्तन सुरु गर्नुपर्छ। नेपाली समाजमा जन्मेपछि छोरा र छोरीको हुर्काइ नै लैंगिक हिसाबले विभेदपूर्ण हुन्छ। छोरीले यसो गर्नु हुँदैन, यसो गर्नुपर्छ भन्नेजस्ता विभेदकारी व्यवहार गरिन्छ, गर्न लगाइन्छ। आफ्नै सन्तानबीच विभेद गर्न समाजले नै परिवारलाई सिकाइरहेको हुन्छ, तसर्थ परिवर्तन व्यक्ति, परिवार हुँदै समाजसम्म पुर्याउन आवश्यक छ। वंश परम्परा नै पुरुषका तर्फलाई मान्यता दिने, पुख्र्याैली सम्पत्तिमा छोरीलाई हक नदिने, शिक्षामा पनि छोरीका हकमा विभेद गर्ने गर्दा नै महिला पछि धकेलिएका हुन्। आर्थिक र शैक्षिक हिसाबबाटै कमजोर पारेर महिलालाई उँभो उठ्न नदिने संरचना नभत्काएसम्म हिंसा अन्त्यको गन्तव्य भेट्न मुस्किल हुन्छ। महिलामाथि समान व्यवहार नभएसम्म समाजमा न सुरक्षा हुन्छ, न उन्नति। समृद्धिको महत्त्वपूर्ण सर्त महिलामाथिको विभेद र हिंसा अन्त्य पनि हो।"
मतपत्र च्यातेको त्यो घटना,"१४ जेठ, २०७४ को मध्यरात निर्वाचन इतिहासमै कालो रात चर्चित रहेको पाइन्छ। जहाँ माओवादी केन्द्रका अध्यक्ष पुष्पकमल दाहाल प्रचण्ड का पुत्री रेणु दाहाललाई जिताउन मतगणना स्थलमा खटिएका माओवादीका प्रतिनिधिहरूले मतपत्र च्याते। २०७४ वैशाख ३१ गते पहिलो चरणमा भरतपुर महानगरपालिकाको मेयर पदमा प्रचण्ड पुत्री रेणु दाहाल उम्मेदवार थिइन्। चुनावमा माओवादीको हार हुने भएपछि माओवादीको तर्फबाट मतगणनामा प्रतिनिधि खटिएका मधुकर न्यौपाने र द्रोणबाबु शिवाकोटी मतपत्र च्यातेका थिए। जुन घटना निर्वाचनको चर्चित घटना हो। त्यसपछि नै हो देशभरि मत गणना स्थलमा तारजाली लगाउन थालिको। भरतपुर महानगरपालिका१९ को मतगणना भइरहँदा माओवादीले मतपत्र च्यातेका थिए। २९ वडामध्ये २७ वटा वडाको मतगणना भइसकेको थियो। पछि ती वडाहरूमा पुनः मतदान हुँदा मेयर प्रचण्ड पुत्री जितेकी थिइन्। मेयरमा प्रचण्ड पुत्री दाहाल र एमालेका देवी ज्ञवाली उम्मेदवार उठेका थिए। कांग्रेसले रेणुलाई समर्थन गरेको थियो। त्यसबेला कांग्रेस र माओवादी केन्द्र सत्ता साझेदार दल थिए। आयोगका कर्मचारीले जबरजस्ती गरेपछि चितवनमा मतगणना रोकियो भरतपुरको मतगणना अघि बढाउन निर्वाचन आयोगको आकस्मिक बैठक कसरी च्यातियो भरतपुरमा मतपत्र ? भरतपुरमा मतपत्र च्यातेको आरोपमा पक्राउ परेका माओवादी कार्यकर्ता रिहा चितवनमा माओवादीले माग्यो एमालेबाट सुरक्षा"
"जहिले चुनाव, तहिले हिंसा","काठमाडौं : मंसिर ४ गते बाजुरा दिनभर अशान्त बन्यो। त्रिवेणी नगरपालिकाको एउटा बुथमा प्रहरीले गोली नै चलायो। कांग्रेस समर्थक २५ वर्षीय सञ्जीव ऐडीको ज्यान गयो। राजनीतिक तनावकाबीच सोही साँझ एमाले समर्थक चेतन ऐडीको पनि ज्यान गयो। सत्तागठबन्धनले आफ्ना कार्यकर्ता चेतनको हत्या गरेको भन्दै बाजुरा एमाले आन्दोलनमा छ। बाजुरामा सत्ता गठबन्धन र एमालेले बुथ कब्जा गरेको भन्दै एकले अर्कोलाई आरोप लगाएका छन्। राजनीतिक तनाव र द्वन्द्वका कारण मंसिर ४ गते बाजुरामा खसेको मतले मान्यता पाउने कि नपाउने भन्ने अन्योल अझै कायमै छ। अन्यत्र जित्नेले बधाई र हार्नेले सान्त्वना पाइरँंदा बाजुरामा अब के होला भन्ने अन्योलता छ। बाजुरा मात्र होइन, दोलखा र स्याङजामा पनि बुथ कब्जाको आरोप प्रत्यारोप चल्यो। दैलेखमा पुनः १५ गते मतदान गर्ने आयोगले निर्णय गरेको छ। अन्य स्थानको निर्णय भएको छैन। नेपाल प्रहरीका सहायक प्रवक्ता दानबहादुर कार्की निर्वाचनका दिन देशका २४ स्थान अशान्त बनेको बताउँछन्। त्यसदिन प्रहरीले १३० राउण्ड गोली चलाएको थियो। २८ जिल्लाका ५० स्थानमा निर्वाचन भाड्न शंकास्पद वस्तु फेला परेका थिए। प्रहरी सहायक प्रवक्ता कार्कीका अनुसार निर्वाचन बिथोल्न खोज्ने समूहका ५६ जनालाई पक्राउ गरिएको थियो। लोकतान्त्रिक गणतन्त्रमा निर्वाचन निष्पक्ष, पारदर्शी, मर्यादित र भयरहित हुनुपर्छ, भन्ने मान्यता हुन्छ। तर, माथिका घटनाहरूले मनी, मसल र पावरको दुरुपयोग गरेर हिंसाको सहारामार्फत चुनाव जित्न खोज्ने क्रम अझै नरोकिएको निर्वाचनलाई नजिकबाट नियालिरहेकाहरू बताउँछन्। जनताको विवेकलाई बन्धक बनाएर चुनाव जित्ने खेलले व्यवस्थाकै मज्जाक उडाउने गरेको भन्दै विज्ञहरू चिन्ता व्यक्त गर्छन्। बाजुरामा प्रहरीले किन चलायो गोली ? विगतदेखि नै बाजुरामा एमाले र कांग्रेसबीच चुनावका बेला झड्प हुने गरेको छ। मंसिर ४ गते पनि बाजुराको त्रिवेणी नगरपालिका७ नाटेश्वरी मतदान केन्द्रमा मतदानको अन्तिमअन्तिम समयमा वातावरण अशान्त बन्यो। प्रहरीका अनुसार कांग्रेस कार्यकर्ताले मतदान केन्द्रभित्रै पसेर मतपेटिका कब्जामा लिने प्रयास गरे। एमालेका कार्यकर्ता त्यसलाई रोक्न अघि बढे। स्थिति तनावपूर्ण बन्यो। मतपेटिका र प्रहरीको हतियारसमेत खोस्ने प्रयास भएपछि आत्मरक्षाका लागि गोली चलाएको प्रहरीले जनाएको छ। त्यस क्रममा कांग्रेस समर्थक सञ्जीव ऐडीको ज्यान गएको प्रहरीको दाबी छ। २ सर्वसाधारण र एक प्रहरी पनि गोली लागेर घाइते भए। ऐडीको मृत्युपछि नाटेश्वरी मतदान केन्द्रको चुनावी वातावरण बिथोलियो। बुथ कब्जा गर्न अवरोध गरेको रिस साँधेर बसेका कांग्रेस कार्यकर्ताले त्यो घटनामा सहभागी एमाले कार्यकर्तालाई घरघरमा पुगेर आक्रमण गर्न थाले। उक्त क्षेत्र पहिल्यैदेखि कांग्रेसको प्रभाव क्षेत्रका रूपमा चिनिन्छ। त्यसक्रममा एमालेनिकट विद्यार्थी संगठन अनेरास्ववियुका केन्द्रीय सदस्य, चेतन ऐडी कुटपिटमा परे। कुटपिटबाट गम्भीर घाइते भएका उनको अछामस्थित बयलपाटा अस्पताल पुर्याएपछि उपचारका क्रममा मृत्यु भएको थियो। २०७४ सालको स्थानीय निर्वाचनको मनोनयनकै क्रममा पनि बाजुरामा दलका कार्यकर्ताबीच झडप भएको थियो। त्यस बेला पनि एक जनाको ज्यान गएको थियो। कांग्रेसका कार्यकर्ताले कुटपिट गरेपछि खप्तड छेडेदह गाउँपालिका५ दोगडीका एमाले समर्थक हंशबहादुर रावतको मृत्यु भएको थियो। ०७९ सालको स्थानीय निर्वाचनका बेला पनि थुप्रै ठाउँमा हिंसा भए। पाँच जनाले ज्यान गुमाएका थिए। ०७४ को स्थानीय निर्वाचनमा पनि देशका विभिन्न स्थानमा ५ जनाले ज्यान गुमाएको प्रहरी तथ्यांक छ। २०५४ सालको निर्वाचनमा पाँच र २०४९ सालको स्थानीय निकाय निर्वाचनमा चार जनाले ज्यान गुमाएको प्रहरीले जनाएको छ। गृह मन्त्रालयका उपसचिव एवं सहायक प्रवक्ता बसन्त भट्टराई राजनीतिक दलका कार्यकर्ताले मतदान केन्द्रको शान्ति सुरक्षामै आँच पुर्याएपछि सुरक्षाकर्मीले बाध्य भएर गोली चलाउनु परेको बताउँछन्। मतदानको क्रममा झड्प गर्ने, मतपेटिका फुटाउने, बाक्समा प्रज्जवलनशील पदार्थ हाल्ने, मतदान अधिकृत तथा कर्मचारीहरलाई असर पुर्याउने यस्ता काम गर्दा आत्मरक्षा तथा निर्वाचन सामग्रीको सुरक्षाका लागि सुरक्षाकर्मीले बाध्यभएर गोली चलाउनुपर्यो, उनले भने, चुनावको क्रममा बाजुरामा २ जनाको मृत्यु भयो। दलका कार्यकर्ताले बुथ कब्जा गर्न खोज्नुले निर्वाचनबाट आएको जनमतलाई अझै सहज रूपमा स्वीकार गर्ने प्रवृत्तिको विकास नभएको देखिएको निर्वाचन आयोगका सहायकप्रवक्ता सूर्यप्रसाद अर्याल बताउँछन्। पार्टीका नेता, कार्यकर्ता, समर्थक र शुभेच्छुकहरू चुनाव जसरी पनि जित्नुपर्छ भन्ने मान्यताबाट ग्रस्ती देखिन्छन्, उनले भने, जनताको मतमा विश्वास नगरेर बुथ कब्जा गरेर अझै पनि चुनाव जित्न खोज्नु साह्रै दुःख लाग्दो अवस्था हो। पार्टी र उम्मेदवारलाई एजेन्डा र कार्यक्रमका आधारमा जनताले मन पराएर भोट दिने भएकाले यस्ता गतिविधि आवश्यक नै नभएको सहायक प्रवक्ता अर्याल बताउँछन्। भन्छन्, यसकै आधारमा गणना भएर आएको मतलाई सहज तरिकाले स्वीकार्ने बानीको अझै विकास हुन अझै सकेको छैन। निर्वाचनको मूल धर्म निर्वाचनलाई स्वच्छ, निष्पक्ष, स्वतन्त्र, विश्वसनी बनाउनुपर्ने हो। यो निर्वाचनको एउटा पद्धति पनि हो। तर, राजनीतिक दलले पद्धतिलाई बलजफती तोड्ने काम गर्दा रक्षाका लागि चुनावमा प्रहरीले गोली चलाउनु पर्ने बाध्यता आउने गरेको छ। बलजफति हुलहुज्जत गरेर निर्वाचन सामग्री लुटपाट गर्न सक्ने भइसकेपछि निर्वाचनको मूल मर्म रक्षाका लागि प्रहरीले गोली हान्नुपर्ने स्थित बन्ने गरेको छ सहायक प्रवक्ता अर्याल बताउँछन्। भन्छन्, हामी ब्यालेटबाट शान्तिपूर्ण तरिकाको माध्यम अपनाउँदै सत्ता परिवतर्नको बैधानी खेलमा छौं। ब्यालेटको अर्थ त्यो विद्यिसम्वत हुनुपर्यो भन्ने हो। त्यो भनेको स्वच्छ, निष्पक्ष, स्वतन्त्र रूपमा निर्वाचन सम्पन्न गर्नु हो। त्यसमा कोही कसैले अबरुद्ध गर्नुहुँदैन। किन हुन्छ जहिले हिंसा ? संविधानत उम्मेदवारलाई निर्वाध चुनावी प्रचार गर्न दिनुपर्छ। मतदाताले स्वतन्त्र भएर आफ्नो नेता छनोट गर्न पाउनुपर्छ। मतदातले दिएको मतको सही गणना पनि हुनुपर्छ। तर, बाजुरा लगायतका केही जिल्लामा यी कुनै मर्म पुरा हुन सकिरहेको छैन। चुनावमा कार्यकर्ताहरूबीच कुटपिट, उम्मेदवारको गाडीमा तोडफोड र ज्यानै जाने गरी निर्वाचनमा हिंसा हुँदै आएको छ। निर्वाचनलाई नियालिरहेका विज्ञ भन्छन्, पञ्चायतकालमा राज्य नै हिंसामा उत्रन्थ्यो। २०४८ सालतिर पनि त्यस्तै भयो। त्यसपछि पनि उही पुरानै रोग बलझिरह्यो। २०६४ को निर्वाचनमा रौतहटका अफताम आलमले चुनाव जित्न हिंसात्मक गतिविधि गरे। चुनावमा बम विस्फोट गरेर आतंक फैलाई चुनाव जित्न खोज्दा नागरिक घाइते भए। घटना लुकाउन घाइतेहरूलाई इँटा भट्टामा जलाई मारेको आरोपमा उनी अहिले जेलमा छन्। उनलाई प्रहरीले सांसद्को हैसियतमै रहेको समयमा तीन वर्षअघि पक्राउ गरेको थियो। बाजुरामा अनेरास्ववियु केन्द्रीय सदस्य चेतन ऐडीको हत्यामा संलग्न दोषीलाई पक्राउ गर्नुपर्ने मागसहित एमालेले गरेको विरोध प्रदर्शन । तस्बिर : पदमबहादुर सिंह जनतामा विश्वास गुमाइसकेकाहरू चुनाव जित्न हिंसाको कुबाटो रोज्ने गरेको राजनीतिक विश्लेषक तथा प्रोफेसर सन्त सत्यनारायण आलोक बताउँछन्। राजनीतिक दलको विचार, सिद्धान्त र चुनावी घोषणापत्र हुन्छन्। तर, नेताहरूलाई यसकै आधारमा चुनाव जित्छु भन्ने आफैंलाई विश्वास हुँदैन, उनले भने, त्यसका नेताहरू चुनावमा डबल रोल खेलिरहेका हुन्छन्। पर्दा पछाडि हिंसात्मक गतिविधि गरेर चुनाव जित्ने र बाहिर सुकिलामुकिला लुगा लगाएर मतदातालाई विभिन्न वहानामा लोभ्याउने, पैसा दिएर भोट किन्ने योजनामा हुन्छन्। मतदाताले नपत्याए चुनावमा धाँधली गर्ने, बुथ कब्जा गर्ने, कुटपिट गर्ने र एउटा पार्टीको कार्यकर्ताले अर्को पार्टीको कार्यकर्ताको ज्यानै लिनेसम्मको हिंसात्माक गतिविधि गरेर चुनावको जित आफ्नो पक्षमा पार्न मुढे बल प्रयोग गर्ने गरेको उनले बताए। विचार र सिद्धान्तमा बिचलन कुनै पनि दल र उम्मेदवारलाई उसले बोकेको सिद्धान्त र विचारको आधार चिनिन्छ। ती दलको विचार, सिद्धान्त र राजनीतिक एजेन्डा मन परे मतदाताले चुनावमा ब्यालेटका माध्यमले जनसमर्थ दिन्छन्। र, सत्तामा पुर्याउँछन्। तर, पछिल्लो समय दलहरूको विचार सिद्धान्तलाई जनताले पत्याउन छाडेका छन्। तर, दल र उम्मेदवारहरूलाई जसरी पनि सत्तामा पुग्ने होडबाजीले निर्वाचनमा रक्तपात मच्चिने गरेको विज्ञको विश्लेषण छ। मतदानको क्रममा झड्प गर्ने, मतपेटिका फुटाउने, बाक्समा प्रज्जवलनशील पदार्थ हाल्ने, मतदान अधिकृत तथा कर्मचारीहरूलाई असर पुर्याउने यस्ता काम गर्दा आत्मरक्षा तथा निर्वाचन सामग्रीको सुरक्षाका लागि सुरक्षाकर्मीले बाध्यभएर गोली चलाउनुपरेको छ। बसन्त भट्टराई, सहायक प्रवक्ता, गृह मन्त्रालय राजनीतिक विश्लेषक डा सुरेन्द्र लाभ पार्टीहरू विचार र सिद्धान्तबाट बिचलित भएको बताउँछन्। पहिले पार्टीहरूका नेता कार्यकर्ताबीच सैद्धान्तिक लडाइँ हुन्थ्यो। कार्यकर्ताहरू अध्ययन गथें। त्यसमाथि सैद्धान्तिक बहस गर्ने परम्परा थियो, उनले भने, स्कुल, कलेज, गाउँघरमा बहस हुन्थ्यो। इलेक्सनको समयमा सैद्धान्तिक लडाइँ हुँदाहुँदै कुटाकुट पनि हुन्थ्यो। अहिलको लडाइँ सैद्धान्तिक छैन। स्वार्थको लडाइँले राजनीति विकृत भएको तर्क डा लाभको छ। भने, अहिले राजनीतिमा स्वार्थको लडाइँ भइरहेको छ। म ठीक अरू, सबै बेठीक, जस्ता तुच्छ खालको अरोप प्रत्यारोप त धेरै भइरहेको छ, उनले भने, जब आफ्नो सिद्धान्तमा विश्वास हुँदैन तब अरूमाथि आरोप लगाइन्छ। यसको प्रतिक्रियामा झगडा हुन्छ। राजनीतिको पछाडिको दृश्य कल, छल, बलको प्रयोगले निर्वाचनमा धाँधली हुने राजनीतिक विश्लेषक तथा प्रोफेसर आलोकले बताउँछन्। भन्छन्, राजनीतिको अर्को रूप साम, दाम, दण्ड, भेद सबै प्रयोग हुन्छन्। यो सबै हिडेन हुन्छ। सत्तामा पुग्ने होडले चुनावी हिंसा एक पटक सत्तामा बसिसकेकाहरू सत्तामै बस्न रुचाउँछन्। सत्ताको हात्ती चढ्न मान्छे मार्न पनि पछि पर्दैनन् भन्ने कुरा अफताब आलमले ज्युँदै जलाएको घटनाले पुष्टि हुन्छ। पूर्वकानुन सचिव उदय नेपाली श्रेष्ठ नेताहरूलाई देशमा हैकम चलाउनुपर्छ भन्ने खालको प्रवृत्तिले चुनावमा धाँधली गर्ने गरेको बताउँछन्। मतदातालाई बाध्यताको मौका उठाएर परिबन्धमा पारिन्छ। डर, धाक, धम्की दिन्छन्। यसले चुनावमा अपराधीकरण बढाएको छ, उनले भने, गरिबी, अशिक्षा र अभावले हामी थलिएका छौं। हामीसँग पैसा छैन। कसैले पैसा दिन्छुभन्दा कुदेर अघि बढ्छौं। कसैले थर्काउँदा पनि डराइहाल्छौं। लोभ देखाउँदा फसी हाल्छौं। यो चरित्रले गर्दा लोभ र डरमा पनि आकर्षित हुन्छौं। उनी सत्ताको स्वार्थ नेताहरूमा आएपछि चुनाव जित्ने अपराकर्म गर्न पनि पछि नपर्ने बताउँछन्। जितेर सत्तामा पुगेपछि आपूले गरेको अपराध लुकाउन सबै बल लगाउने गरेको प्रवृत्ति नेपाली राजनीतिमा देखापरेको राजनीतिक विश्लेषक प्रोफेसर आलोकको टिप्पणी छ। प्रजातन्त्रमा मत यस्तो ठूलो शक्ति र आत्मबल हो जहाँबाट मतकै आधारमा सरकार स्थापना हुन्छ। सत्ता हस्तान्तरण हुन्छन्। देश हाँकिन्छ, उनी थप्छन्, जो कोहीले मतपत्रबाट जित हाँसिल गरेर सत्ताको सिँढी चढ्न चाहना राख्छन्। विधि, सिद्धान्त र पद्धतिमा रहेर यस्तो सपना देख्नुलाई राम्रो मान्नुपर्छ। तर, हिंसाको बाटो अपनाएर चुनाव चित्न खोज्नु लोकतन्त्रमा अपाच्य र अमान्य हो। हिंसा गर्नेलाई चुनाव जिताउनु हुँदैन चुनावमा हिंसाको बाटोबाट जित हाँसिल गर्न खोज्नेलाई मतदाताहरूले हराएर तह लगाउनु पर्ने राजनीतिक विश्लेषकहरू बताउँछन्। पूर्वकानुन सचिव श्रेष्ठ डर, धाक, धम्की देखाएर बुथ कब्जा गरेर जित्ने प्रवृत्तिलाई हाबी हुन नहुने बताउँछन्। यस्ता राजनीतिक दुष्चरित्रलाई रोक्न समाज एक भएर तयार हुनुपर्नेमा उनले जोड दिए। गलत तरिकाले सधैं चुनाव जितिँदैन भन्ने राजनीतिक दलहरूले हेक्का राख्नुपर्छ। नेताहरूले पनि बुझ्नुपर्छ कि यसले दीर्घकालीन फाइदा हुँदैन। यो बुझिएन भने हामी सेट ब्याकमा जान्छौं। संसारले हामीलाई पत्याउँदैन। देश र जनाताप्रति राजनीतिक दल र कार्यकर्ता जिम्मेवार बन्नुपर्नेमा जोड दिन्छन् प्रोफेसर आलोक। कार्यकर्ता टमटमको घोडा जस्तै हुनुहुँदैन। आफ्ना नेताको हरेक कुरामा विश्वाससँगै शंका पनि गर्नुपर्छ। यसले आफूलाई पनि सही बाटोमा लान्छ। नेता र दलललाई पनि फाइदा हुन्छ। उनका अनुसार देश र जनताका लागि स्वच्छ, निष्पक्ष हुनु पर्ने राजनीति व्यक्ति, व्यक्तिको स्वार्थमा फसेपछि राजनीतिक र नेता प्रति बितृष्णा बढेको छ। डर, धाक, धम्कीको बलमा गरिने राजनीतिले समाजबाट इमान्दार, नैतिकवान व्यक्ति विस्थापित हुन्छन्। राष्ट्रिय कमजोर बन्छ। समाजिक विकृतको ग्राफ बढेर जान्छ। मानवतामाथि नै आघात पुग्छ। त्यसैले विचार, सिद्धान्तकै राजनीतिक बाटो सबैले तय गर्नुपर्छ। चुनावमा हिंसाको बाटोबाट जित हाँसिल गर्न खोज्नेलाई मतदाताहरूले हराएर तह लगाउनु पर्छ। डर, धाक, धम्की देखाएर बुथ कब्जा गरेर जित्ने प्रवृत्तिलाई हाबी हुन हुँदैन। गलत तरिकाले सधैं चुनाव जितिँदैन भन्ने राजनीतिक दलहरूले हेक्का राख्नुपर्छ। उदय नेपाली श्रेष्ठ,पूर्वकानुन सचिव पार्टीका नेता, कार्यकर्ता, समर्थक र शुभेच्छुकहरू चुनाव जसरी पनि जित्नुपर्छ भन्ने मान्यताबाट ग्रस्ती देखिन्छन्। जनताको मतमा विश्वास नगरेर बुथ कब्जा गरेर अझै पनि चुनाव जित्न खोज्नु साह्रै दुःख लाग्दो अवस्था हो। सूर्यप्रसाद अर्याल, सहायक प्रवक्ता, निर्वाचन आयोग पहिले पार्टीहरूका नेता कार्यकर्ताबीच सैद्धान्तिक लडाइँ हुन्थ्यो। कार्यकर्ताहरू अध्ययन गथें। त्यसमाथि सैद्धान्तिक बहस गर्ने परम्परा थियो। स्कुल, कलेज र गाउँघरमा बहस हुन्थ्यो। त्यो समय सैद्धान्तिक लडाइँ हुन्थ्यो। अहिलको लडाइँ सैद्धान्तिक छैन। डा सुरेन्द्र लाभ, राजनीतिक विश्लेषक मतपत्र च्यातेको त्यो घटना १४ जेठ, २०७४ को मध्यरात निर्वाचन इतिहासमै कालो रात चर्चित रहेको पाइन्छ। जहाँ माओवादी केन्द्रका अध्यक्ष पुष्पकमल दाहाल प्रचण्ड का पुत्री रेणु दाहाललाई जिताउन मतगणना स्थलमा खटिएका माओवादीका प्रतिनिधिहरूले मतपत्र च्याते। २०७४ वैशाख ३१ गते पहिलो चरणमा भरतपुर महानगरपालिकाको मेयर पदमा प्रचण्ड पुत्री रेणु दाहाल उम्मेदवार थिइन्। चुनावमा माओवादीको हार हुने भएपछि माओवादीको तर्फबाट मतगणनामा प्रतिनिधि खटिएका मधुकर न्यौपाने र द्रोणबाबु शिवाकोटी मतपत्र च्यातेका थिए। जुन घटना निर्वाचनको चर्चित घटना हो। त्यसपछि नै हो देशभरि मत गणना स्थलमा तारजाली लगाउन थालिएको। भरतपुर महानगरपालिका१९ को मतगणना भइरहँदा माओवादीले मतपत्र च्यातेका थिए। २९ वडामध्ये २७ वटा वडाको मतगणना भइसकेको थियो। पछि ती वडाहरूमा पुनः मतदान हुँदा मेयर प्रचण्ड पुत्री जितेकी थिइन्। मेयरमा प्रचण्ड पुत्री दाहाल र एमालेका देवी ज्ञवाली उम्मेदवार उठेका थिए। कांग्रेसले रेणुलाई समर्थन गरेको थियो। त्यसबेला कांग्रेस र माओवादी केन्द्र सत्ता साझेदार दल थिए।"
"दोलखाका १० विवादित केन्द्रमा पुनः मतदान हुने, मतदान केन्द्रका कर्मचारी कारबाहीमा","दोलखा : निर्वाचन आयोगले दोलखाका १० मतदान केन्द्रमा खटिएका कर्मचारीलाई कारबाही गर्दै पुनः मतदान गराउने भएको छ। बैतेश्वर, तामाकोसी, सैलुङ र मेलुङका १० केन्द्रमा निर्वाचन निश्पक्ष नभएको प्रतिवेदन जाँचबुझ समितिले बुझाएपछि आयोगले पुनः मतदान गर्ने निर्णय गरेको हो। आयोगका अनुसार अब ती केन्द्रमा १५ गते बिहीबार मतदान हुनेछ। आयोगले खटाएको कर्मचारीसहितको जाँचबुझ समितिले त्यस क्षेत्रको स्थलगत भ्रमण र अध्ययन गरेको थियो। उक्त समितिको प्रतिवेदनमा बैतेश्वर गाउँपालिका र तामाकोशी गाउँपालिकाका १० मतदान केन्द्रमा अनधिकृत रूपमा बुथ कब्जा भएको र त्यसमा कर्मचारीको पनि कम्जोरी भेटिएको उल्लेख छ। उक्त प्रतिवेदनको आधारमा पुनः मतदान गराउने र मतदान केन्द्रमा खटिएका कर्मचारीहरूको विवरण आयोगको सचिवालयमार्फत सम्बन्धित निकायसँग माग गरी आवश्यक कारबाहीका लागि आयोगमा पेश गर्न सचिवालयलाई निर्देशन दिने निर्णय भएको आयोगले जनाएको छ। सहसचिव यज्ञप्रसाद भट्टराई नेतृत्वको समिति जाँचबुझका लागि दोलखा गएको थियो। उक्त जाँचबुझ समितिले ७ वटा केन्द्रमा पुनः मतदान गर्नुपर्ने प्रतिवेदन बुझाएको छ। उता निर्वाचन अधिकृतको कार्यालयले भने ८ वटा केन्द्रमा निर्वाचन निश्पक्ष नभएको रिपोर्ट आयोगलाई दिएको थियो। तर, आयोगले दुवै प्रतिवेदन अध्ययन गरेर १० वटा केन्द्रमा मतदान गर्ने निर्णय गरेको हो। समितिले दैलेखमा रहँदा निर्वाचन अधिकृत, राजनीतिक दल, उम्मेदवार, सुरक्षा निकाय र मतदातासँग छलफल गरेको सहसचिव भट्टराईले बताए। सबैको कुरा सुनेर र स्थलगत अवलोकन गरेर प्रतिवेदन तयार पारी बुझाएको उनको भनाइ छ। प्रतिवेदन आइतबार प्रमुख निर्वाचन आयुक्त दिनेश थपलियालाई बुझाएको थियो। प्रतिवेदन बुझाएकै दिन आइतबार नै आयोगले त्यस विषयमा निर्णय गरेको हो। यस्तै विवादित बनेका स्याङ्जा र बाजुराको रिपोर्ट आइनसकेकोले ती जिल्लाबारे निर्णय नभएको प्रमुख आयुक्त थपलियाले बताए। अहिलेसम्म दोलखाको प्रतिवेदन मात्रै आएकाले हामीले यो विषयमा निर्णय गरेका हौं। अन्य समस्या भएका जिल्लाको प्रतिवेदन अएपछि हामी पुनः त्यस ठाउँमा के गर्ने भन्ने विषयमा निर्णय लिनेछौं, उनले भने। समितिको सिफारिसका आधारमा आइतबार आयोगले गरेको निर्णय अनुसार दोलखाको बैतेश्वर गाउँपालिका६ बैतेश्वर मावि मतदान केन्द्र क, ख र ग मा पुनः मतदान हुनेछ। त्यस्तै सोही पालिका२ जनज्योति माविका दुई मतदान केन्द्र र तामाकेशी गाउँपालिका ३ जफे हेल्थपोष्ट मतदान केन्द्रका दुई बुथसहित बैतेश्वरकै कालीढुंगा माविको क, ख र गमा अब पुनः मतदान हुनेछ। एमाले दोलखाले सत्ता गठबन्धनले बुथ कब्जा गरेको भन्दै मतदान सम्पन्न भएकै दिन मुख्य निर्वाचन अधिकृतको कार्यालयमार्फत आयोगमा ८ मतदानस्थलमा पुनः निर्वाचन गर्न माग गर्दै उजुरी गरेको थियो।"
"प्रतिनिधि सभामा सुनसरीबाट जसपाका अशोक राई निर्वाचित, प्रदेशमा एमाले",धरान : सुनसरी क्षेत्र नम्बर१ बाट प्रतिनिधि सभा सदस्यमा जनता समाजवादी पार्टीका संघिय अध्यक्ष अशोक कुमार राई निर्वाचित भएका छन्। उनले राष्ट्रिय स्वतन्त्र पार्टीकि गोमा तामाङलाई झिनो मतान्तरले पराजित गरेका हुन्। निर्वाचित राईले १७ हजार ५९ मत ल्याउँदा उनका निकटतम प्रतिद्वन्द्वी तामाङले १६ हजार ६०६ मत प्राप्त गरिन्। २०४८ र २०५१ मा खोटाङबाट निर्वाचन जितेका राईले त्यस पछाडिका सबै चुनाव हारेका थिए। २०५६ र २०६४ मा उदयपुर क्षेत्र नम्बर १ बाट चुनाव हारेका राई २०७४ मा सुनसरी क्षेत्र नम्बर १ बाट एमालेका जय राई सँग भारी मत अन्तरले पराजित भएका थिए। यसपटक एमालेसँगको तालमेलका कारण चुनाव जित्न सफल भएका हुन्। सत्ता गठबन्धनका उम्मेदवार नेपाल कम्युनिष्ट पार्टी (माओवादी केन्द्र) का मुक्सामहाङ्ग सुब्बाले १३ हजार ८७ मत ल्याएर तेस्रो भए। निर्वाचित भएपछि राइले समग्र सुनसरी  १ को विकासका निम्ति आफूले भूमिका निर्वाह गर्ने बताए। सुनसरी १(ख) मा एमालेका विजय राई निर्वाचित भएका छन्। सुनसरी१ ( क) मा एमालेकै रमेश बस्नेत निर्वाचित भएका छ्न्।
जसले नबोली चुनाव जिते,"बुटवल : रुपन्देही३ मा मनोनयन दर्तापछि दर्जनौं चुनावी सभा भए। एमालेको समर्थनमा उम्मेदवार बनेका दीपक बोहरा चुनावी अभियानमा सँगसँगै थिए। सेतो पाइजामामा सजिएर मञ्चमा बस्ने बोहरा निर्वाचन अवधिभर भएका चुनावी मञ्चहरूमा एक शब्द पनि बोलेनन्। कारण बोल्नै नमिल्ने स्वास्थ्य अवस्था। चुपचाप बसिरहने बोहोराका चुनावी प्रतिस्पर्धी भने गृहमन्त्री एवं कांग्रेसका प्रभावशाली नेता बालकृण खाँण थिए। कडा प्रतिस्पर्धी, बोल्न नमिल्ने स्वास्थ्य बोहराका लागि चुनौती थिए। तै पनि उनी मतदातामाझ नमस्कार गरेर मात्रै फर्किए। मंसिर ४ मा मतदान सम्पन्न भयो। अर्काे दिनबाट मतगणना हुँदा बोहरा र खाँण अघिपछि हुँदैरहे। अन्तिममा चुनावी नतिजा बोहोराको पक्षमा आयो। उनले खाँणलाई २ हजार ६ सय ८१ मतले पराजित गरे। अन्तिममा आएको बोहराको नजिताले रुपन्देहीबाट प्रतिनिधिसभामा कांग्रेसलाई शून्य बनायो। बहालवाला गृहमन्त्री हराउँदा बोहोराको चर्चा चुलियो। पटकपटक मन्त्री भइसकेका बोहोरा राजनीतिमा भने चिरपरिचित अनुहार हुन्। खरो भाषण गरी जनता उत्तेजित बनाउने खुबी उनमा छ। पञ्चायतकालदेखि नै सांसद र मन्त्री हुँदै आएका बोहोरालाई जनताले चुपचाप बसे पनि फेरि प्रतिनिधिका रूपमा अनुमोदित गरेका छन्। राप्रपाका दिपक बोहोराले हराए गृहमन्त्री खाणलाई गृहमन्त्रीलाई हराउने राप्रपाका उम्मेदवार बोहरा नबोल्नुको कारण भने उनमा देखिएको कोभिड संक्रमणको असर हो। कोरोना संक्रमित भए पनि उनी लामो समय बिरामी परे। उनको घाटीमा संक्रमण भयो। चिकित्सकले मंसिर १५ गतेसम्मका लागि बोल्नै नहुने बताएपछि उनी चुनाव भाषण नै नगरी कटाए। विहानपख घरमा सामान्य कुराकानी गरे पनि उनलाई दिउँसोमा बोल्न कठिन हुने गरेको थियो। उनले आफ्ना एजेन्डा भने सहयोगीमार्फत जनतामाझ पुर्याए। चुनावी अभियानमा पारिवारिक नेतृत्व लिएर बोहोराकी नातिनी स्वाटी थापा खटिन्। सार्वजनिक प्रशासन विषयमा एमफिल गरेकी स्वाटी भाषणकलामा निपूर्ण थिइन्। थापा राप्रपाको केन्द्रीय सदस्य पनि हुन्। हामीले जनताका एजेन्डालाई गहिरो गरी बुझेर ती एजेन्डा पूरा गर्ने प्रतिबद्धता जनाएका छौं, उनले भनिन्, जनताले विश्वास गरेर मतदान गर्नुभएको छ। त्यसलाई निराश हुन दिनेछैनौं। बोहराका चुनावी मञ्चमा राप्रपाका नेता निरञ्जन थापा खटिइएका थिए। पूर्वगृह राज्यमन्त्री थापाले भाषण गरेर बोहोराका एजेन्डालाई सुनाएका थिए। एमालेको बलियो संगठन, जसपाको साथ र बोहोराको रैथाने बर्चश्वले उनलाई विजयी बनाएको नेताहरू बताउँछन्। नेकपा एमालेका क्षेत्रीय अध्यक्ष नरबहादुर घर्तीले पार्टी एक ढिक्का हुँदा गठबन्धनको जित सुनिश्चित भएको बताए।"
मतगणनामा न निद्रा न भोक,"मनिका झाजनकपुरधाम,भरत खड्का उदयपुर, तोयानाथ भट्टराईइलाम : उदयपुरको क्षेत्र नं १ मा प्रतिनिधिसभा सदस्यका लागि नेकपा एमालेबाट उम्मेदवारी दिएकी मन्जुकुमारी चौधरी नसुतेको आइतबार आठ रात पुगेको छ। चौधरी मात्र हैन कांग्रेसका उमेदवार डा नारायण खड्का पनि सहज रूपले सुत्न सकेका छैनन्। उमेदवारसँगै खड्काका प्रतिनिधि खगेन्द्र राई, प्रकाश खड्का, चौधरीका प्रतिनिधि भुवन दाहाललगायतका कार्यकर्ता नसुतेको आठ रात पुगेको छ। नतिजा कुन ढंगले आउने हो भन्ने त्रासमा रहेका उम्मेदवार नसुत्नु त स्वाभाविक हो। तर, चिन्ताकै कारण दिनरात नसुत्ने पनि धेरै छन्। रातदिन विद्यालयको बेन्चमै सुतेर उनीहरू निद्रा पुर्याउँदै आएका छन्। दाहाल भन्छन्, समयमा नतिजा नआउँदा अनिदोले बिरामी नै पर्ने अवस्था सिर्जना भइसक्यो। २३ जना प्रतिनिधि आलोपालो गर्दै बेन्चमा ढल्किएर रात बिताउन बाध्य छौं। निर्वाचन सम्पन्न गर्ने दायित्व बोकेका मुख्य निर्वाचन अधिकृत न्यायाधीश कृष्णप्रसाद सुवेदी, सहायक निर्वाचन अधिकृत जिल्ला अदालका श्रेष्तेदार धनबहादुर कार्की, लेखापाल विष्णु खड्का, नायव सुब्बा नारायण थापा, कम्प्युटर अपरेटर मदन दाहाल नसुतेको पनि आठ रात नै पुगेको छ। न्यायाधीश सुवेदी रातको समयमा मतगणना स्थल नमुना माध्यमिक विद्यालयका प्राचार्यको कक्षाकोठामा सामान्य ओछ्यान लगाएर ढल्कने गरेका छन्। अन्य कर्मचारी पनि त्यहीँ अर्को कोठामा आलोपालो गरेर ढल्कने गर्दछन्। सुवेदी भन्छन्, समयमा नतिजा निकाल्न सकिने अवस्था हुँदाहुँदै पनि धेरै ठाउँमा मतगणना गर्न उम्मेदवारबीच सहमति नजुट्दा समय लागेको हो। थपे, हामीसँग पर्याप्त जनशत्तिा छ। तर, उम्मेदवारहरू एक ठाउँभन्दा अर्को ठाउँ गणना गर्न मान्नुहुन्न। त्यसैले उहाँहरूको सहमतिलाई पछ्याउँदा ढिला भएको हो। यो क्षेत्रमा ७६ हजार ७५६ मत खसेकोमा हालसम्म ६७ हजार ८२ मतगणना भइसकेको र ९ हजार ६७४ मत गणना गर्न बाँकी छ। कोही आक्रोसित कोही उत्साहित निर्वाचनको अन्तिम परिणाम आउन लाग्दा पूर्वप्रधानमन्त्री तथा एकीकृत समाजवादीका सम्मानित नेता झलनाथ खनालले मतगणना प्रक्रियाप्रति असहमति जनाए। इलाम क्षेत्र न १ मा उनी एमालेका जिल्लाध्यक्ष महेश बस्नेतभन्दा पछाडि पर्दै गएपछि उनको मुहारमा आक्रोश देखिन्थ्यो। खनालले आफ्नो निर्वाचन क्षेत्रको चुनावमा धाधँली भएकाले पुनः मतदान गर्नुपर्ने सञ्चार माध्यमलाई बताउँदै थिए। नेपाली कांग्रेस र माओवादी केन्द्रसँग गठबन्धन गरेका खनाललाई निरन्तर पछि पारेका एमालेका महेश बस्नेत भने उत्साहित देखिए। उनले भने, सामान्य उत्साह त हुँदो रहेछ जित्दै गएपछि। इलाम क्षेत्र न २ आइतबार दिनभरि देशकै चासोमा रह्यो। निक्कै फराकिलो मतले अघि रहेका संविधानसभाका अध्यक्ष तथा एमालेका उपाध्यक्ष सुवास नेम्वाङ इलाम नगरपालिकाको मतगणना सुरू भएपछि खुम्चिए। उनका निकटतम प्रतिद्वन्द्वी कांग्रेसका जिल्ला सभापति डम्बरबहादुर खड्काले मत बढाएपछि उनलाई सकस परेको थियोे। अन्तिम समयमा नेम्वाङले ११४ मतले खड्कालाई पराजित गरे। नेम्वाङसँगै रहेका नेकपा सहसचिव रविन्द्र सुवेदीले सुनाए, उहाँ सधै उही शान्त मुडमा देखिनुभयो। मधेसमा प्रतिनिधिसभा सदस्य निर्वाचनको ३२ सिटमध्ये ३१ सिटको मतपरिणाम सार्वजनिक भइसकेको छ। मतपरिणाम आउन बाँकी रहेको धनुषा निर्वाचन क्षेत्र नम्बर ४ तर्फ अहिले सबैको ध्यान केन्द्रित छ। एमालेका उम्मेदवार रघुवीर महासेठ र कांग्रेसका उम्मेदवार महेन्द्र यादवबीच भइरहेको कडा प्रतिस्पर्धाले परिणाम कसको कोल्टोमा जाने निश्चित हुन सकेको छैन।"
निर्वाचन धाँधली भएको भन्दै उदयपुरमा एमालेसहित १५ उमेदवारले गरे पुनः मतदानको माग,"उदयपुर : निर्वाचन प्रक्रियामा धाँधली भएको भन्दै नेकपा एमालेसहितका १५ जना उमेदवारले पुनः मतदानको माग राखेपछि उदयपुरको क्षेत्रनं १ को प्रतिनिधिसभाको मतगणना कार्य अनिश्चित बनेको छ। खसेको मतभन्दा मतपेटिकामा बढी मतपत्र भेटिएको र प्रदेशसभा तर्फको एक सय मतपत्र प्रतिनिधिसभाको मतपेटिकामा भेटिएकाले उमेदवारहरुले निर्वाचन धाँधली भएको आशंका व्यक्त गरेका हुन्। उनीहरुले आइतबार मुख्य निर्वाचन अकिृतलाई पुनःमतदानको माग राख्दै निवेदन दिएका हुन्। उमेदवारले नै पुनः मतदानको माग राखेपछि मतगणना कार्य अनिश्चित बनेको छ। बिहान ७ बजेदेखि रोकिएको मतगणना अझै सुरु हुन सकेको छैन। पटकपटकको सर्वदलिय बैठकले बोलाइएपनि निर्णय दिन नसकेपछि गणना कार्य अनिश्चित बनेको हो। प्रतिनिधिसभाको दश वटा मतपेटिका खोल्दा १०० मतपत्र प्रदेशसभा सदस्यको भेटिएको थियो। एमालेका उमेदवार मन्जुकुमारी चौधरीले प्रदेशसभा ख' को भेटिएको मतपत्र प्रदेशतर्फ गणना हुनुपर्ने बताइन्। उनको प्रस्ताव नेपाली कांग्रेसले मानेको छैन्। यो क्षेत्रमा मतगणना कार्य सम्पन्न हुँदा नेपाली कांग्रेसका हिमाल कार्की २ सय १५ मतले विजयी भएका छन्। यद्यपि मुख्यनिर्वाचन अधिकृतको कार्यालयले आधिकारिक घोषणा गरेको छैन। फरक प्रकृतिको मतपत्र भेटिएकाले निर्वाचन प्रक्रिया धाँधली नै भएको निष्कर्षका साथ एमालेका प्रतिनिधि सभाका उम्मेदवार मन्जुकुमारी चौधरी, प्रदेशसभा सदस्यका उम्मेदबार कुशलबाबु बस्नेत, इश्वरमणि राउत, राप्रपाका प्रतिनिधि सभाका उम्मेदवार धुर्व रायमाझी, जसपाका उम्मेदबार ज्ञानबहादुर राई, नेकपा मालेका उम्मेदबार रामप्रसाद चौलागाई, नागरिक उन्मुक्ति पार्टीका उम्मेदबार शिवनारायण चौधरी लगायत स्वतन्त्रसहित १५ जनाले पुनः मतदानको माग राखेका हुन्। निवेदनमा प्रदेशसभा सदस्यमा खसेको मतपत्रभन्दा बढी मतपत्र प्राप्त भएको, एकमुष्ट सय मत गणनाको क्रममा भेटिएकोले निर्वाचनको क्रममा धाँधली भएको भन्दै पुनः मतदानको माग गरिएको छ। उमेदवारहरुले एकै व्यक्तिले दोहोरो मतदान गरेको पटकपटक गरी १४१ बढी मतपत्र भेटिएको लगायतको आरोप लगाउँदै आएका छन्। यता नेपाली कांग्रेसले २४ घण्टाभन्दा बढी मतगणना प्रक्रिया अवरोध भएकोमा आपत्ति जनाएको छ। नेपाली काँग्रेसका क्षेत्रिय सभापति खगेन्द्र राईले रोकिएको मतगणना तुरुन्त सुचारु हुनु पर्ने बताए। मुख्यनिर्वाचन अधिकृत कृष्णप्रसाद सुवेदीले प्रदेशतर्फको प्रत्यक्षको मतपत्र भेटिएको पुष्टि गरे। उनले भने, सहमतिका लागि सर्वदलिय बैठक बोलाइएको र निष्कर्ष नआएकाले निर्वाचन आयोगलाई पत्र पठाइएको छ। उक्त निवेदन केन्द्रीय निर्वाचन कार्यालय काठमाडौ पठाइसकिएको जानकारी दिए। प्रतिनिधि सभाको मतगणनामा पछिल्लो चरण त्रियुगा नगरपालिकाअन्तर्गतका जनता मावि देउरी ६(क), ६(ख) र ६(ग) केन्द्र, अम्बेबर मावि राजाबास ९(क) केन्द्र, मावि चिलाउने १६(ख) केन्द्र, जनता मावि श्रीपुर ५(क) केन्द्र, बालमन्दिर मावि बोक्से १०(ख) केन्द्र बाक्सा खोलिएको नेकपा एमालेका मत गणनामा खटिएका प्रतिनिधि धर्म तामाङले जानकारी दिए। त्रियुगा नगरपालिकाबाहेक नारदमुनी आदर्श मावि वर्खेडाँडा ४(क), शिव मावि सुन्दरपुर ५(ख), जनता मावि गुरुङचौरी ४(ख) को पनि सँगै मिसाएर खोलिएको तामाङले बताए। उनका अनुसार मत गणनामा २०४ मत कम भेटिएको छ। प्रदेश सभा १(क) मा रुख चिन्ह नभएकोले १ सय मतपत्रमा रुखमा पनि मतदान गरिएको हुँदा त्रियुगा नगरपालिकाकै हुन सक्ने अनुमान गरिएको छ।"
"समृद्धिको सर्त, लैंगिक हिंसा अन्त्य","महिला भएकै कारण विभेदमा पर्नु अन्याय हो। विभेद हो। तर नेपालको वास्तविकता त्यही छ कि यो देशमा लैंगिक कारण नै महिलाहरू चरम विभेदमा पर्नु परेको छ। ठूलो अन्याय बेहोर्नु परिरहेको छ। विभिन्न अध्ययनअनुसार प्रत्येक चारमध्ये एक नेपाली महिलाले हिंसा बेहोर्छन्। हिंसा कुनै पनि हिसाबमा जायज हुँदैन। हिंसालाई कुनै पनि कसीमा उचित मान्न सकिन्न। लैंगिक हिसाबमा पनि कसैमाथि हिंसा हुनु हुँदैन। तर नेपालमा लैंगिक हिंसा चरम छ। बालिका, किशोरी र महिलामात्रै होइन, लैंगिक अल्पसंख्यहरू पनि हिंसामा पर्ने गरेका छन्। हिंसाका पनि अनेक रूप छन्। शारीरिकदेखि मानसिक र आर्थिक हिंसाहरू नेपाली महिलाले बेहोरिरहनु परेको छ। महिलालाई दोस्रो दर्जामा राख्ने पितृसत्तात्मक सोच र व्यवहार नै त्यसको प्रमुख कारण हो। त्यसमाथि हाम्रो सामाजिक संरचना, धार्मिक, राजनीतिक र आर्थिक चरित्र पनि यसमा दोषी छ। नेपालमा महिला सशक्तीकरण हुन पाएकै छैन। राज्यको न्याय प्रणालीमा पहुँच कठिन छ। झन् अपांगता भएका वा जातीय रूपमा पछि पारिएका माथिको हिंसा चर्काे छ। नोभेम्बर महिनाको २५ देखि डिसेम्बर १० अर्थात् ९ मंसिरदेखि २२ गतेसम्म महिला हिंसाविरुद्धको अभियान चल्छ। यो १६ दिने अभियान वर्षमा एक पटक चलाइन्छ। यस सन्दर्भमा लैंगिक हिंसा अन्त्यका लागि सबैले आआफ्नो ठाउँबाट संकल्पसहितको व्यवहार गर्नु उचित हुन्छ। हिंसा अन्त्यका लागि यो १६ दिनमात्रै जुर्मुराएर हुँदैन। वर्षैभरि प्रयास जरुरी छ, जहिलेसम्म यो अन्त्य हुँदैन। संविधानले लैंगिक हिसाबले कसैलाई पनि विभेद गर्न नहुने भन्छ। महिला हकमा महिलाको हक समावेश छ। धारा ३८ मा प्रत्येक महिलालाई लैंगिक भेदभावबिना समान वंशीय हक हुनेछ भन्ने व्यवस्था छ। महिलाविरुद्ध धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिने छैन पनि संविधानमा भनिएको छ। राज्यका सबै निकायमा महिलालाई समानुपातिक समावेशी सिद्धान्तका आधारमा सहभागी हुने हक हुनेछ भनेर सोही धाराको उपधारा ४ मा लेखिएको छ। तर यथार्थ उल्टो छ। संवैधानिक मर्म नै समावेशी हुँदाहुँदै राजनीतिक हिंसाको चपेटामा महिला परेका छन्। जब राज्यका निकायमा समावेशी सिद्धान्त लागू हुँदैन अनि नीति निर्माण र कार्यकारी अधिकारमा महिलालाई पहुँच दिइन्न, हिंसा प्रभावित महिलाको न्यायमा पहुँच पनि कम हुन्छ। तसर्थ व्यावहारिक शुद्धीकरण राजनीतिमा पनि उत्तिकै जरुरी छ। देशको मूलनीति राजनीतिमा महिलाहरू विभेदमा नपर्ने र हिंसाको सिकार नहुने अवस्था सिर्जना गर्न सके चारैतिर न्याय स्थापित गर्न सजिलो हुन्छ। सँगसँगै परिवर्तन व्यक्तिव्यक्तिमा पनि जरुरी छ। लैंगिक हिंसा अन्त्यका लागि व्यक्तिव्यक्तिबाट परिवर्तन सुरु गर्नुपर्छ। परिवारपरिवारबाट परिवर्तन सुरु गर्नुपर्छ। नेपाली समाजमा जन्मेपछि छोरा र छोरीको हुर्काइ नै लैंगिक हिसाबले विभेदपूर्ण हुन्छ। छोरीले यसो गर्नु हुँदैन, यसो गर्नुपर्छ भन्नेजस्ता विभेदकारी व्यवहार गरिन्छ, गर्न लगाइन्छ। आफ्नै सन्तानबीच विभेद गर्न समाजले नै परिवारलाई सिकाइरहेको हुन्छ, तसर्थ परिवर्तन व्यक्ति, परिवार हुँदै समाजसम्म पुर्याउन आवश्यक छ। वंश परम्परा नै पुरुषका तर्फलाई मान्यता दिने, पुख्र्याैली सम्पत्तिमा छोरीलाई हक नदिने, शिक्षामा पनि छोरीका हकमा विभेद गर्ने गर्दा नै महिला पछि धकेलिएका हुन्। आर्थिक र शैक्षिक हिसाबबाटै कमजोर पारेर महिलालाई उँभो उठ्न नदिने संरचना नभत्काएसम्म हिंसा अन्त्यको गन्तव्य भेट्न मुस्किल हुन्छ। महिलामाथि समान व्यवहार नभएसम्म समाजमा न सुरक्षा हुन्छ, न उन्नति। समृद्धिको महत्त्वपूर्ण सर्त महिलामाथिको विभेद र हिंसा अन्त्य पनि हो।"
सामाजिक सुरक्षामा समेट्न तीन महिना,"काठमाडौं : सरकारले वैदेशिक रोजगारीमा जाने श्रमिक, अनौपचारिक क्षेत्रका श्रमिक र स्वरोजगारलाई तीन महिनापछि मात्रै सामाजिक सुरक्षा कोषमा समेट्ने भएको छ। सामाजिक सुरक्षा कोष सञ्चालन बोर्डले कार्यविधि बनाएर श्रममन्त्रीलाई पेस गरे पनि पारित हुन सकेको छैन। पाँचौं सामाजिक सुरक्षा दिवसका अवसरमा श्रममन्त्री शेरबहादुर कुँवरले कार्यविधि अध्ययन गरेर एक हप्ताभित्रै स्वीकृत गरिने बताए। वैदेशिक रोजगार, अनौपचारिक र स्वरोजगार क्षेत्रका श्रमिकलाई योगदानमा आधारित सामाजिक सुरक्षामा समेट्न कार्यविधि स्वीकृतिको अन्तिम तयारीमा रहेको मन्त्री कुँवरले बताए। कोषले पहिलो चरणमा औपचारिक क्षेत्रका श्रमिकलाई मात्रै योगदानमा आधारित सामाजिक सुरक्षा कार्यक्रममा समेटेको थियो। अब यसै वर्षदेखि सबै श्रमिकलाई समेट्न गृहकार्य अघि बढाएको हो। वैदेशिक रोजगारीमा जाने श्रमिकलाई नयाँ श्रम स्वीकृति र नवीकरण गर्दा अनिवार्य कोषमा आबद्ध गराउने तयारी कोषले गरेको छ। कोषका प्रमुख कार्यकारी अधिकृत कपिलमणि ज्ञवालीले वैदेशिक रोजगारीमा जाने श्रमिकलाई दुई हजार रकम योगदान गराएर स्किममा अनिवार्य ल्याइने बताए। अनौपचारिक र स्वरोजगारका श्रमिकलाई पनि छिट्टै योजनामा समेट्न सुरु गर्ने उनको भनाइ छ। विदेशमा बस्ने श्रमिक तथा स्वरोजगारमा संलग्न योगदानमा आधारित सामाजिक सुरक्षा कार्यक्रममा आउन पाउनेछन्। गैरआवासीय नेपाली संघ (एनआरएनए) को सहकार्यमा विदेश जाने नेपालीलाई यस कार्यक्रममा समेट्न लागिएको हो। संघका कार्यकारी अध्यक्ष रविना थापाले ८५ देशमा रहेका राष्ट्रिय समन्वय समितिमार्फत श्रमिक तथा स्वरोजगारकर्तालाई आबद्ध गराउन पहल गरिने बताए। एनआरएनएले लामो समयदेखि अभियान सञ्चालन गरी श्रमिकलाई सामाजिक सुरक्षा योजनामा समेट्न अभियान सञ्चालन गर्दै आएको थियो। श्रमसचिव टेकनारायण अर्यालले चार वर्षको अवधिमा योगदानकर्ता श्रमिक र रोजगारदातालाई अपेक्षाकृत रूपमा समेट्न नसकिएको बताए। बैंकिङ तथा औद्योगिक प्रतिष्ठानमा केही कन्फ्युजन थियो, अर्याल भन्छन्, विस्तारै भ्रम चिरिँदै गएकाले यसप्रति सबैको आकर्षण बढ्दै गएको छ। कोषका अध्यक्षसमेत रहेका सचिव अर्यालका अनुसार कार्यविधि तयार गरे पनि मन्त्रीस्तरबाट निर्णय गर्न बाँकी रहेकाले तत्काल घोषणा गर्न नसकिएको बताए। निजामती कर्मचारीभन्दा आकर्षक सुविधा दिने गरी योगदानमा आधारित सामाजिक सुरक्षा कार्यक्रम ल्याइएको सचिव अर्यालले बताए। कोषले सबै श्रमिकलाई पेन्सन दिन्छभन्दा हाँसोमा उडाइयो, धेरै श्रमिक यसबाट लाभान्वित भइसकेका छन् सचिव अर्याल भन्छन्, सबैलाई सामाजिक सुरक्षा दिन यो कोष बलियो रूपमा स्थापित हुनेछ। चिया पसल र त्यसमा काम गर्ने श्रमिकलाई समेट्ने गरी कोषका कार्यक्रम ल्याउन लागिएको अर्याल बताउँछन्। कोषमार्फत गरिबी निवारण, आयात प्रतिस्थापन, रोजगारी सिर्जना, निर्यात प्रवद्र्धनका कार्यक्रममा टेवा पुग्ने जनाइएको छ। कोषले ७५ लाखसम्म घर बनाउन, ३५ लाखसम्म शिक्षा क्षेत्रका लागि सापटी दिन्छ। कोषका अध्यक्ष अर्यालले साना उद्योग खोल्न, व्यापार व्यवसाय गर्नका लागि सस्तोमा ऋण दिने बताए।"
घट्यो बैंकको औसत ब्याजदर,"काठमाडौं : बैंक तथा वित्तीय संस्थाको औसत ब्याजदर घटेको छ। नेपाल राष्ट्र बैंकले मौद्रिक नीतिको समीक्षा गर्दै वाणिज्य बैंकको औसत ब्याजदर अन्तर ४४ प्रतिशतबाट ४ प्रतिशतमा झारेको छ। पछिल्लो समयमा उद्योगी व्यवसायीले बैंकले अस्वाभाविक नाफा गरेको भन्दै गुनासो गर्दै आएका थिए। नेपाल राष्ट्र बैंकले उद्योगीहरूको माग सम्बोधन हुनेगरी मौद्रिक नीति समीक्षा गरेको हो। विकास बैंक र वित्त कम्पनीको औसत ब्याजदर अन्तर ५ प्रतिशतबाट ४६ प्रतिशत कायम गरिएको छ। यसबाट बैंक तथा वित्तीय संस्थाले कर्जाको ब्याजदर तय गर्दा लिने प्रिमियम दर घट्न गई कर्जाको ब्याजदरमा समेत सन्तुलन आउने अपेक्षा गरिएको नेपाल राष्ट्र बैंकका प्रवक्ता गुणाकर भट्टले बताए। राष्ट्र बैंकले प्रिमियमसम्बन्धी व्यवस्थाको नियमित अनुगमन गर्ने जनाएको छ। बैंक तथा वित्तीय संस्थाले दुई प्रतिशतसम्म प्रिमियम थप्न पाउँछन्। लघुवित्त वित्तीय संस्थाले माघदेखि आधारदर मासिक रूपमा प्रकाशन गर्नुपर्ने व्यवस्था गरिएको छ। तोकिएको कर्जानिक्षेप अनुपात नपुगेमा बैंक तथा वित्तीय संस्थालाई लाग्ने जरिवानालाई तरलता जोखिममा समेत आधारित हुने गरी पुनरावलोकन गरिने प्रवक्ता भट्टले बताए। मौद्रिक नीति समीक्षामार्फत चालू पूँजी कर्जासम्बन्धी मार्गदर्शन संशोधन गर्ने जनाइएको छ। बैंक तथा वित्तीय संस्थालाई कार्यान्वयनका क्रममा परेका समस्या तथा सुझाव मागिएको थियो। सरोकारवाला निकायबाट सुझाव आएको प्रवक्ता भट्टले जानकारी दिए। प्राप्त सुझावका आधारमा सम्बोधन गरिनेछ भट्टले भने। चालू पुँजी कर्जाको पनि व्यवसायीले विरोध गर्दै आएका थिए। राष्ट्र बैंकले कार्यान्वयन गर्न सहज हुनेगरी कार्यविधि संशोधन गर्ने घोषणा गरेको हो। तरलतामा देखिएको दबाबलाई दृष्टिगत गरी राष्ट्र बैंकले बैंक तथा वित्तीय संस्थाले तोकिएको क्षेत्रमा कर्जा प्रवाह नगरेमा २०८० असार मसान्तको आधारमा २०८० पुसदेखि हर्जाना गणना गर्ने व्यवस्था गर्ने भएको छ। कृषि क्षेत्रसँग सम्बन्धित पब्लिक लिमिटेड कम्पनीले दोस्रो बजारमा जारी गरेको ऋणपत्रमा बैंक तथा वित्तीय संस्थाले गरेको लगानीलाई बैंकले उक्त क्षेत्रमा न्यूनतम कर्जा लगानी गर्नुपर्ने गरी तोकिएको सीमामा गणना गर्न पाउने व्यवस्था गर्ने भएको छ। नेपाल राष्ट्र बैंकका कार्यकारी निर्देशक प्रकाश श्रेष्ठले मौद्रिक नीतिको समीक्षाले ब्याजदर बढ्न नदिने सम्बन्धमा प्रभाव पारेको बताए। ब्याज बढ्दैन भन्ने ग्यारेन्टी गर्न नसकिए पनि बढ्न नदिन प्रयास जारी राखिएको बताए। पछिल्लो व्यवस्थाले अर्थतन्त्रमा सकारात्मक प्रभाव पर्ने उनको भनाइ छ। २०७९८० को मौद्रिक नीतिले अवलम्बन गरेको कार्यदिशालाई निरन्तरता दिइएको राष्ट्र बैंकले जनाएको छ । आर्थिक वर्ष २०७९८० को मौद्रिक नीतिमा लिइएको लक्ष्य तथा प्रक्षेपण पनि यथावत् राखिएका छन्। मौद्रिक नीति २०७९८० मा व्यवस्था भएका मौद्रिक उपकरणलाई निरन्तरता दिइएको छ। अनिवार्य नगद अनुपात ४ प्रतिशत र बैंक दरलाई ८५ प्रतिशतमा यथावत् राखिएको कार्यकारी निर्देशक देवकुमार ढकालले बताए। भुक्तानी प्रणालीमा कुनै व्यवधान आउन नदिने, परिलक्षित कर्जा प्रवाहलाई सहयोग पुर्याउने र तत्काल ब्याजदर थप बढ्न नदिने गरी तरलता व्यवस्थापन गरिने उनको भनाइ छ। अर्थतन्त्रको सबै पक्षलाई हेरी वित्तीय क्षेत्रमा सन्तुलन ल्याउन मौद्रिक नीतिको समीक्षा गरिएको कार्यकारी निर्देशक श्रेष्ठले बताए। मौद्रिक नीतिमा लिइएका उपायको कार्यान्वयन स्थिति तथा विद्यमान राष्ट्रिय एवं अन्तर्राष्ट्रिय आर्थिक स्थिति र परिदृश्यलाई दृष्टिगत गरी वार्षिक मौद्रिक नीतिमा लिइएको कार्यदिशालाई समीक्षामा निरन्तरता दिइएको छ। यसले आन्तरिक तथा बाह्य स्थायित्व सुदृढ बनाउन सहयोग पुग्ने अपेक्षा राष्ट्र बैंकको छ।"
"अरू नेता भोट माग्न मात्रै आए, जसकारण हामीले मौका पायौं","मकवानपुरमा २८ वर्षपछि राप्रपाको कमब्याक भएको छ। पटकपटक चुनाव हारेर आफ्नो पार्टीको थोरै जनमतमा उभिएका दीपकबहादुर सिंह मकवानपुर प्रतिनिधिसभा १ बाट निर्वाचित भएका छन्। सिंहले पाँचौं पटकको प्रयासमा पाँच दलीय सत्ता गठबन्धन र एमाले राप्रपा नेपालको गठबन्धन तोडेर संसद्को यात्रा तय गरेका हुन्। २०५१ सालको मध्यावधि निर्वाचनमा राप्रपाका तत्कालीन उम्मेदवार कमल थापा विजयी भएयता राप्रपाले मकवानपुरमा आफ्नो झण्डा फहराउन पाएको थिएन। सिंहसँग अन्नपूर्ण पोस्ट्का कृष्ण सारु मगरले गरेको कुराकानी : १२ वर्षमा खोला फर्कन्छ भन्छन्, २८ वर्षपछि मकवानपुरमा राप्रपाको सत्ताा फर्कियो, कस्तो अनुभूति भइरहेको छ ? तपाईंको जीवनमा निर्वाचन जितेको पहिलो अनुभव हो यो। सधैं हाँरिरहने मान्छे, यसपटक चाहिँ कसरी जादु चल्यो र सानदार जित भयो ? म पाँच महिनाअघि मात्र मेयरमा उठेको थिएँ। कारणबस बिनाकुनै तयारी म उठ्नुपर्यो। जम्मा ११ दिनको समयमा आधा जनताको घरमा पनि मुख देखाउन जान पाइनँ। संगठन हाम्रो कमजोर थियो। तैपनि जनताको घरदैलोमा ११ दिन जाँदा पनि मैले करिब २० हजार ५ सय मत पाएँ। यसबाट यो बुझ्न सकिन्छ कि अहिले चारवटा वडा हाम्रो २ नम्बर संघमा पर्ने भएको थियो। त्यसमा पनि दुई वटामा मैले गठबन्धनहरू र एमालेलाई हराकै थिएँ। मकवानपुरमा कमजोर रहेको संगठन बलियो बनाउन मैले ५ महिना मिहेनत गरें। घरघरमा, वडावडामा हरेक ठाउँमा म पुगें। १ नम्बर संघमा मात्र हैन २ नम्बरमा पनि पुगे। सबैबाट आश्वासन पाएँ। यसपटक सहयोग गर्छौं भनेर पार्टी अध्यक्ष राजेन्द्र लिंदेनले भनिसकेपछि कम्मर कसेँ। गठबन्धनबाट कांग्रेस सहमहामन्त्री डिना उठ्नुभएको थियो। जनतामा उहाँप्रति धेरै गुनासो भएको पाएँ। त्यसमाथि उहाँ प्रधानन्यायाधीश काण्डमा उहाँ मुछिनुभयो। यी सब कुराले गर्दा कांग्रेसभित्र पनि ठूलो असन्तुष्टि थियो। त्यस्तै, एमालेबाट पनि ढुक्क भएर रामेश्वर रानाले टिकट पएको थियो। सोझो इमान्दार नेता मैले उहाँलाई पाएको थियो। रानाको टिकट खोसेर रातारात राप्रपा नेपालका अध्यक्ष कमल थापा आउनुभयो। मनोनयन दर्ताको दिन एमाले पार्टी कार्यालयमा ताला लाग्यो। मनोनय दर्ता गर्न पनि सुटुक्क एक्लै जानुपर्ने स्थिति बन्यो। उहाँहरू पटकपटक हेरिसकेको र जनताको जीवनस्तर राम्रो हुने काम केही नगरेको देखियो। त्यसैले यो जित हुनुको कारण मैले जनतासामु स्पष्ट कुरा राखेकै कारण हो जस्तो लाग्छ। हेटौंडा उपमहानगरपालिकाको मेयरमा हारेको ६ महिनामै संसद्को चुनाव लड्नुभयो। तपाईं राम्रो पारिवारिक पृष्टभूमिको मान्छे। अलि बढी खर्च गर्नुभयो भन्ने पनि चर्चा छ नि ? म सामान्य मान्छे नै हो। मेरो परिवारलाई पुग्ने व्यवसाय र आम्दानी छ। मेरो जिम्मेवारी छोराले लिएपछि मैलो अब देश र जनताको लागि समय दिनुपर्छ भन्ने लाग्यो। आराम गरी बस्नु मेरो धर्म र कर्म दुवै होइन। त्यसैल्े यो माटोमा जन्मेपछि माटोको ऋण तिर्र्नुपर्छ भनेर आत्माबाटै लागेपछि यसमा लागेको हुँ। देशमा भ्रष्टाचारलगायत राष्ट्रलाई दोहन गर्ने काम भइरहेका छन्। त्यो रोक्नका लागि पनि उठ्नुपर्छ भनेर म राजनीतिमा फेरि लागेको हुँ। जनताको बीचमा चुनावअघि थुप्रै वाचा गर्नुभएको छ। तपाईंमाथि मकवानपुरको ठूलो अपेक्षा पनि छ। चुनाव जितेर चुनौतीको पहाड चढेजस्तो लाग्दैन ? अब कसरी अघि बढ्नुहुन्छ ? मकवानपुरका जनताहरू वर्षौदेखि घरबार बनाएर बसिरहेका छन्। लालपूर्जा पाएका छैनन्। लालपुर्जाको एजेन्डा बनाएर जितेका सांसद जितेको भोलिपल्टदेखि यी सबै मुद्दा बिर्सिए। झुटो आश्वासन बाँड्नेबाहेक काम भएको छैन। त्यसैले यो मौका मलाई दिनुभयो भने सबैभन्दा पहिले जनताको हातमा लालपूर्जाको व्यवस्था गर्छु भनेको छु। लालपुर्जा नभएर उहाँहरूले कृषि लोन पाउँदैनन्। अनुदान पाउँदैनन्। मकवानपुरमा आफ्नो मान्छेका नाममा शेयर होल्डर बनाएर माछा पालनदेखि धेरै काम भएको छ। करोडौं अनुदान लुटिरहेका छन्। म त्यो हुन दिन्नँ। आफ्नै पूर्वसहकर्मी राप्रपा नेपालका अध्यक्ष कमल थापा र नेपाली कांग्रेसकी सहमहामन्त्री महालक्ष्मी उपाध्याय डिनालाई हराएर तपाईंले चर्चा पनि कमाउनुभएको छ। तपाईंको अबको प्राथमिकता केके कुरामा हुन्छ ? म पहिलोपटक संसद् जाँदैछु। अरू जस्तो अनुभवी म पक्कै पनि छैन। तर, मलाई यति थाहा छ कि राष्ट्र र जनहितका लागि कुनै गलत काम म गर्दिनँ। भ्रष्टाचार हुन दिन्नँ। मन्त्री बन्ने आकांक्षा पनि छैन। संसद्मा राष्ट्र र जनताका कुरा इमानदारिताका साथ उठाउँछु। अहिले सरकारमा जानकै लागि मात्र गठबन्धन भइरहेको छ। तर, मेरो जनताको मन र मुटुसँग पवित्र गठबन्धन छ। त्यसैले मेरो एउटै उद्देश्य भनेको मकवानपुरको जनताको जीवनस्तर राम्रो बनाउने हो। जबसम्म नयाँनयाँ कलकारखाना सञ्चालन गर्न सक्दैनौं तबसम्म जीवनस्तर उकास्न गाह्रो छ। बन्द भएका हेटौंडा कपडा उद्योग ३ सिफ्टमा चल्थ्यो। १५१६ सय मान्छेले रोजगारी पाउने त्यो उद्योग बन्द छ। बाटोघाटोलगायत पूर्वाधार बनिसकेपछि नयाँ नयाँ उद्योग लैजाने सोच छ। त्यहाँका सोझा जनताको घरपरिवार नजिकै रोजगारी दिनसक्छु भन्ने आँट ममा छ। २०७४ मा एक सिट जितेको राप्रपाले यसपटक सात सिट जितेको छ। तर, तपाईंहरूले बोकेको संवैधानिक राजतन्त्रको एजेण्डा पुनस्र्थापनाको सपना पूरा गर्न अझै धेरै जनमतको आवश्यकता छ। यो मिठो सपना जस्तोमात्र लाग्दैन तपाईंलाई ? गणतन्त्र आएपछि यी नेताहरूले यत्रो वर्ष काम गर्ने अवसर पाए। तर, केही गर्न सकेनन्। दुई तिहाइ पाएको बेला ओली सरकारले पनि केही गर्न सकेन। आफ्नै पार्टी फुटाए। एकअर्कालाई यति खायो उति खायो भनेर आरोप लगाइराखेका छन्। अहिले एमसीसी, एसपीपी जस्ता सन्धीसम्झौता गरिराखेका छन्। अरू केके गरिसके भोलि त्यो ठाउँमा हामी पुग्यो भने मात्र थाहा पाउँछौं। अहिले पनि गोप्य सन्धीसम्झौता धेरै भइरहेको छ। नागरिकता विधेयक जस्ता चिजहरूमा ७० जनाले हात उठाएको भरमा कसैले एक शब्द विरोध गरेनन्। बरु यी सांसद माधव नेपालको पार्टीमा गए भनेर कति दिन संसद् अवरुद्ध गरे। तर, देशलाई घाटा हुने सन्धीसम्झौतामा चाहिँ किन उहाँहरू संसद्लाई एक मिनेट पनि बन्द गर्न सक्नुभएन। साच्चै भन्ने हो भने बीपी कोइरालासँग राजा हुँदैन भने नेपाल रहँदैन भन्ने विचार थियो। त्यो विचार समाप्त भयो। कांग्रेसले आज त्यो सबै विचार बेचिसक्यो। चाहे, त्यो आरएनएसीको जाहाज काण्ड होस्, चाहे महाकाली सन्धी होस्, चाहे त्यो एमसीसीकै कुरा होस्। अहिले युवा जति खाडी मुलुकुमा जान बाध्य छन् । बाकसमा फर्किनु परेको छ। त्यसैले हामीसँग भएको बीपीको मार्ग आमकांग्रेसले छाडेको छ। हामीले यही मार्ग पछ्याइरहेका छौं। प्रदेशको संरचना र संघीयताको खारेजी र धर्म निरपेक्षताको विरुद्धमा तपाईंहरू हुनुहुन्छ। तपाईंहरू अघि बढ्नुपर्ने बेला किन पश्चगमनमा फर्कन चाहानुहुन्छ ? हामीले प्रत्यक्ष कार्यकारी प्रधानमन्त्रीको चुनाव हुनुपर्छ भनेका छौं। १८ जना त हेटौंडामा मन्त्री छन्। तीन वर्षको बीचमा ६ सय जनामा चानचुन ३ सय जना मन्त्री भइसके। कार्यकर्ता भर्ती केन्द्रको झण्डै १२१३ प्रशित त राष्ट्रको बजेट प्रदेश सरकार चलाउन लागेको छ। सोच्ने हो भने २ खर्ब बढी त सरकार थेग्न र कार्यकर्ता मोटाउन खर्च भइरहेको छ। पहिलो चुनाव हारेपछि पाँच वर्ष केही गर्न पाइन्थ्यो। जनताले दुई ठाउँबाट हराएको माधव नेपाललाई माननीय बनाएर प्रधानमन्त्रीसमेत बनेका छन्। अहिले वामदेव र नारायणकाजी मसँगै उठ्दा हारेको मान्छे सांसद भएर के के फाइदा लिइसके यो गलत प्रवृत्तिा हो। त्यसैले संघीयता खारेज गर्नुपर्छ। प्रदेशको अधिकार स्थानीय तहलाई दिनुपर्छ। कृषि क्षेत्रमा मल, बीउ बिजन र केके दिन सक्छ निःशुल्क गर्नुपर्छ र बाँकी पैसा बन्द भएका उद्योग सञ्चालन गर्न र नयाँनयाँ उद्योगलाई अफर गरेर बहुराष्ट्रिय कम्पनीहरू ल्याएर काम सुरु गर्नुपर्छ। वर्षमा ३ पटक प्रधानमन्त्री फेरिने भइसकेको छ। तर, सरकारको नीति केही छैन। एउटा सरकारको निर्णय अर्कोले गर्नेबाहेक अरू केही काम भएको छैन। त्यसैले राजालाई संवैधानिक बनाएर अभिभावकका रूपमा राख्नुपर्छ। त्यसैमा हाम्रो भलो छ। नयाँ दल र स्वतन्त्र उम्मेदवारको यो चुनावमा लहड देखियो। तपाईं पनि सामान्य जनमत भएको पार्टीको मान्छे त्यही लहडमा पर्नुभयो। यसले पुराना दलहरूलाई कत्तिाको चुनौती भएको छ ? चुनौती देखियो नि ! म सामान्य जनमत भएको पार्टीको मान्छे। सूर्य र रूखको बीचमा जुन द्वन्द्व चल्यो, खाइपिइ गरेको दुइटैलाई थाहा छ। उहाँहरूले यसअघि राम्रो नगर्दा मलाई विकल्पका रूपमा जनताले जिताए।"
"समृद्धिको सर्त, लैंगिक हिंसा अन्त्य","महिला भएकै कारण विभेदमा पर्नु अन्याय हो। विभेद हो। तर नेपालको वास्तविकता त्यही छ कि यो देशमा लैंगिक कारण नै महिलाहरू चरम विभेदमा पर्नु परेको छ। ठूलो अन्याय बेहोर्नु परिरहेको छ। विभिन्न अध्ययनअनुसार प्रत्येक चारमध्ये एक नेपाली महिलाले हिंसा बेहोर्छन्। हिंसा कुनै पनि हिसाबमा जायज हुँदैन। हिंसालाई कुनै पनि कसीमा उचित मान्न सकिन्न। लैंगिक हिसाबमा पनि कसैमाथि हिंसा हुनु हुँदैन। तर नेपालमा लैंगिक हिंसा चरम छ। बालिका, किशोरी र महिलामात्रै होइन, लैंगिक अल्पसंख्यहरू पनि हिंसामा पर्ने गरेका छन्। हिंसाका पनि अनेक रूप छन्। शारीरिकदेखि मानसिक र आर्थिक हिंसाहरू नेपाली महिलाले बेहोरिरहनु परेको छ। महिलालाई दोस्रो दर्जामा राख्ने पितृसत्तात्मक सोच र व्यवहार नै त्यसको प्रमुख कारण हो। त्यसमाथि हाम्रो सामाजिक संरचना, धार्मिक, राजनीतिक र आर्थिक चरित्र पनि यसमा दोषी छ। नेपालमा महिला सशक्तीकरण हुन पाएकै छैन। राज्यको न्याय प्रणालीमा पहुँच कठिन छ। झन् अपांगता भएका वा जातीय रूपमा पछि पारिएका माथिको हिंसा चर्काे छ। नोभेम्बर महिनाको २५ देखि डिसेम्बर १० अर्थात् ९ मंसिरदेखि २२ गतेसम्म महिला हिंसाविरुद्धको अभियान चल्छ। यो १६ दिने अभियान वर्षमा एक पटक चलाइन्छ। यस सन्दर्भमा लैंगिक हिंसा अन्त्यका लागि सबैले आआफ्नो ठाउँबाट संकल्पसहितको व्यवहार गर्नु उचित हुन्छ। हिंसा अन्त्यका लागि यो १६ दिनमात्रै जुर्मुराएर हुँदैन। वर्षैभरि प्रयास जरुरी छ, जहिलेसम्म यो अन्त्य हुँदैन। संविधानले लैंगिक हिसाबले कसैलाई पनि विभेद गर्न नहुने भन्छ। महिला हकमा महिलाको हक समावेश छ। धारा ३८ मा प्रत्येक महिलालाई लैंगिक भेदभावबिना समान वंशीय हक हुनेछ भन्ने व्यवस्था छ। महिलाविरुद्ध धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिने छैन पनि संविधानमा भनिएको छ। राज्यका सबै निकायमा महिलालाई समानुपातिक समावेशी सिद्धान्तका आधारमा सहभागी हुने हक हुनेछ भनेर सोही धाराको उपधारा ४ मा लेखिएको छ। तर यथार्थ उल्टो छ। संवैधानिक मर्म नै समावेशी हुँदाहुँदै राजनीतिक हिंसाको चपेटामा महिला परेका छन्। जब राज्यका निकायमा समावेशी सिद्धान्त लागू हुँदैन अनि नीति निर्माण र कार्यकारी अधिकारमा महिलालाई पहुँच दिइन्न, हिंसा प्रभावित महिलाको न्यायमा पहुँच पनि कम हुन्छ। तसर्थ व्यावहारिक शुद्धीकरण राजनीतिमा पनि उत्तिकै जरुरी छ। देशको मूलनीति राजनीतिमा महिलाहरू विभेदमा नपर्ने र हिंसाको सिकार नहुने अवस्था सिर्जना गर्न सके चारैतिर न्याय स्थापित गर्न सजिलो हुन्छ। सँगसँगै परिवर्तन व्यक्तिव्यक्तिमा पनि जरुरी छ। लैंगिक हिंसा अन्त्यका लागि व्यक्तिव्यक्तिबाट परिवर्तन सुरु गर्नुपर्छ। परिवारपरिवारबाट परिवर्तन सुरु गर्नुपर्छ। नेपाली समाजमा जन्मेपछि छोरा र छोरीको हुर्काइ नै लैंगिक हिसाबले विभेदपूर्ण हुन्छ। छोरीले यसो गर्नु हुँदैन, यसो गर्नुपर्छ भन्नेजस्ता विभेदकारी व्यवहार गरिन्छ, गर्न लगाइन्छ। आफ्नै सन्तानबीच विभेद गर्न समाजले नै परिवारलाई सिकाइरहेको हुन्छ, तसर्थ परिवर्तन व्यक्ति, परिवार हुँदै समाजसम्म पुर्याउन आवश्यक छ। वंश परम्परा नै पुरुषका तर्फलाई मान्यता दिने, पुख्र्याैली सम्पत्तिमा छोरीलाई हक नदिने, शिक्षामा पनि छोरीका हकमा विभेद गर्ने गर्दा नै महिला पछि धकेलिएका हुन्। आर्थिक र शैक्षिक हिसाबबाटै कमजोर पारेर महिलालाई उँभो उठ्न नदिने संरचना नभत्काएसम्म हिंसा अन्त्यको गन्तव्य भेट्न मुस्किल हुन्छ। महिलामाथि समान व्यवहार नभएसम्म समाजमा न सुरक्षा हुन्छ, न उन्नति। समृद्धिको महत्त्वपूर्ण सर्त महिलामाथिको विभेद र हिंसा अन्त्य पनि हो।"
बदला लिने दाउमा पोर्चुगल,"दोहा : पोर्चुगल विश्वकपको समूह एचअन्तर्गत दोस्रो खेलमा सोमबार राति उरुग्वेविरुद्ध मैदान उत्रिँदा चार वर्ष अगाडिको बदला लिने लक्ष्यमा हुनेछ। कतारमा जारी विश्वकपका सुरुवाती दुई खेलमा जित निकाल्दै अन्तिम १६ को होडमा रहेको पोर्चुगल चार वर्षअघि यही दक्षिण अमेरिकी मुलुकसँग पराजित हुँदा अन्तिम १६ बाटै बाहिरिएको थियो। सन् २०१८ को रुस विश्वकपमा एडिन्सन काभानीको दुई गोलको मद्दतमा उरुग्वेले २१ को नतिजामा पोर्चुगललाई पराजित गर्दै क्वार्टरफाइनलमा स्थान बनाएको थियो। क्वार्टरफाइनलमा त्यही संस्करणको विजेता बनेको फ्रान्ससँग २० को नतिजामा पराजित हुँदा दुई पटकको विश्व विजेता उरुग्वे पनि घर फर्किएको थियो। फर्नान्डो सान्तोसको पोर्चुगलले पहिलो खेलमा घानालाई ३२ गोलले पराजित गरेको थियो। अर्कातिर उरुग्वे समूह चरणको पहिलो खेलमा एसियाली मुलुक दक्षिण कोरियासँग गोलरहित बराबरीमा रोकिएको थियो। पोर्चुगलका लागि पेनाल्टीमार्फत गोलको खाता खोलेका कप्तान क्रिस्टियानो रोनाल्डो पाँच फरक विश्वकपमा गोल गर्ने पहिलो खेलाडी बनेर कीर्तिमान बनाएका थिए। खेलको अन्तिम समयमा गोलरक्षक डिएगो कोस्टाको असावधानीले पोर्चुगलले झन्डै गोल खाएको थियो। इन्जुरी समयको पनि अन्तिम क्षणमा इनाकी विलियम्स पोर्चुगिज गोलरक्षकसँग बल खोसेर लडेपछि पोर्चुगल जसोतसो तीन अंक हासिल गर्न सफल भएको थियो। लुसेल रंगशालामा सोमबार डिएगो अलोन्सोको टिमको सामना गर्दा पोर्चुगलको कठिन परीक्षा हुने फरवार्ड गोन्कालो रामोस बताउँछन्। उनीहरू धेरै बलिया र खतरनाक टिम छन्, रामोसले भने। डिएगो गोडिन साँच्चै उत्कृष्ट खेलाडी भए पनि टिमवर्क महत्वपूर्ण हुने रामोसले बताए। हाम्रो टिमको स्तरअनुसार जुनसुकै खेलमा पनि हामी दाबेदार हुनुपर्छ जस्तो लाग्छ, उनी भन्छन्, हामीले कुनै पनि खेलमा बराबरीका बारे सोचेका छैनौं। हामी जितकै लागि खेल्ने छौं। सुपरस्टार फरवार्ड रोनाल्डो सम्भवः अन्तिम विश्वकप खेलिरहेका छन्। अन्तर्राष्ट्रिय फुटबलका कीर्तिमानी गोलकर्ता रोनाल्डो आफ्नो नेतृत्वमा पोर्चुगललाई विश्वकपमा सकेसम्म अगाडि बढाउने लक्ष्यमा छन्। घानाविरुद्धको गोलसँगै अन्तर्राष्ट्रिय फुटबलमा एक सय १८ गोल गरिसकेका रोनाल्डो यो सूची लम्ब्याउन चाहन्छन्। गत वर्ष सेप्टेम्बरमा इरानी फरवार्ड अली देईको एक सय नौ गोलको कीर्तिमान तोडेका ३७ वर्षीय रोनाल्डो उरुग्वेविरुद्ध विश्वकपमा नवौं गोलको खोजीमा हुनेछन्। अल डायनमा पोर्चुगलविरुद्ध उत्कृष्ट रक्षात्मक लय कायम राख्न सके उरुग्वे समूह चरणका लगातार ६ खेलमा क्लिन सिट राख्ने पहिलो टिम बन्नेछ। पोर्चुगलले भने समूह चरणमा खेलेका पछिल्ला १३ खेलमा एक मात्र पराजय भोगेको छ। जुन सन् २०१४ विश्वकपमा जर्मनीवरुद्ध थियो। ब्रुनो फर्नान्डेज (पोर्चुगल)घानाविरुद्धको खेलमा रोनाल्डो समाचारका हेडलाइन बनेका थिए। तर, त्यो जितमा फर्नान्डेजको पनि महत्वपूर्ण भूमिका थियो। फेरि एक पटक उनी उरुग्वेविरुद्ध पोर्चुगलका लागि रिदम सेट गर्न सबैभन्दा प्रभावशाली सावित हुन सक्छन्। घानाविरुद्धको खेलमा फर्नान्डेजले जुवाओ फेलिक्सलाई दिएको पासबाट नै राफेल लियो तेस्रो गोल गर्न सफल भएका थिए। जुन गोल नै पोर्चुगलको जितमा निर्णायक सावित भएको थियो। फर्नान्डेजले त्यो खेलमा पोर्चुगलका लागि सर्वाधिक आक्रमणको मौका सिर्जना गरेका थिए। उनी सन् १९६६ विश्वकप पछि पोर्चुगलका लागि एकै खेलमा दुई असिस्ट गर्ने पहिलो खेलाडीसमेत बनेका थिए। पोर्चुगलका लागि ५६ वर्षअघि जोजे टोरेसले ब्राजिलविरुद्ध एकै खेलमा दुई असिस्ट गरेका थिए। फेडरिको भलभर्दे (उरुग्वे)दक्षिण कोरियाविरुद्ध भुत्ते आक्रमणको नमुना देखाएको उरुग्वेका लागि सबैभन्दा प्रभावशाली भलभर्दे रहे। उरुग्वेको फाइनल थर्डमा सक्रिय देखिएका भलभर्देले गरेको सशक्त प्रहार क्रसबारमा लागेर फर्किएको थियो। सशक्त प्रहार फर्किंदा दुर्भाग्यशाली देखिए पनि रियल म्याड्रिडका मिडफिल्डर भलभर्देसँग जुनसुकै खेललाई घुमाउन सक्ने क्षमता छ। रियललाई युरोपियन च्याम्पियन बनाउन महत्वपूर्ण भूमिका निभाएका भलभर्दे पोर्चुगलको रक्षापंक्तिका लागि टाउको दुखाइ बन्न सक्छन्। नकआउट चरणमा स्थान बनाउन उरुग्वेका लागि पनि उनको प्रदर्शनले धेरै अर्थ राख्ने छ। पहिलो खेलमा बराबरीमा अल्झिएको उरुग्वे सोमबारको खेलमा पनि स्पष्ट तीन अंक हासिल गर्न नसके दबाबमा पर्ने छ।"
जसको जमानत नै जोगिएन,"काठमाडौं : लोकतान्त्रिक समाजवादी पार्टीका नेता लक्ष्मणलाल कर्ण पूर्वमन्त्री हुन्। तर, उनले यसपटक आफ्नो जमानत नै जोगाउन सकेनन्। पर्सा १ बाट प्रतिनिधिसभा सदस्यमा उम्मेदवारी दिएका कर्णले १ हजार १ सय १७ मत मात्रै पाए। जुन ४८ हजार ५ सय २६ सदर मतमा २३ प्रतिशत हो। सदर मतको १० प्रतिशत ल्याउन नसके उम्मेदवारको जमानत जफत हुने कानुनी व्यवस्था छ। प्रतिनिधिसभातर्फका उम्मेदवारले मनोनयन दर्ता गर्दा कानुनअनुसार धरौटीबापत १० हजार रुपैयाँ जम्मा गरेका हुन्छन्। जनता समाजवादी पार्टी (जसपा)का नेता एवं पूर्वमन्त्री राजेन्द्र श्रेष्ठले पनि कर्णकै अवस्था व्यहोरेका छन्। मध्यावधि निर्वाचन २०५१ मा निर्वाचित श्रेष्ठ २०७४ सालमा भने समानुपातिक सांसद थिए। काठमाडौं ७ बाट चुनाव लडेका उनले कुल सदर मतको ६८ प्रतिशत मात्र प्राप्त गरे। उक्त क्षेत्रमा ३६ हजार ६१ मत सदर भएको थियो। एमालेबाट टिकट नपाएपछि काठमाडौं ७ मै स्वतन्त्र भएर उठेका थिए नेता रामवीर मानन्धर। उनले १ हजार २ सय १५ अर्थात् ३३ प्रतिशत मत मात्रै प्राप्त गरे। मानन्धर उही क्षेत्रबाट २०७० र २०७४ मा गरी दुईपटक निर्वाचित भएका थिए। उनी केपी शर्मा ओली नेतृत्वको सरकारमा २०७६ मा सहरी विकास राज्यमन्त्रीसमेत भएका थिए। बाँके २ मा कांग्रेसका उम्मेदवारको जमानत जफत भएको छ। सत्ता गठबन्धनबाट उम्मेदवारी दिएका सुदीपनरसिंह राणाले ४ हजार ४ सय ३ मत मात्रै पाएका छन्। स्थानीय निर्वाचनलाई आधार मान्ने हो भने उक्त क्षेत्रमा कांग्रेस सबैभन्दा ठूलो पार्टी थियो। उक्त पार्टीले वडाहरूमा १७ हजार १ सय ९५ मत ल्याएको थियो। एमालेले टिकट नदिएपछि नेतृ गंगा चौधरीले दाङ १ मा स्वतन्त्र उम्मेदवारी दिएकी थिइन्। १ हजार ९१ मत मात्रै ल्याएकी उनको पनि जमानत जफत भएको छ। काठमाडौं ५ मा उठेकी रञ्जु न्यौपाने (दर्शना)को जमानत जफत भएको छ। विगतमा विवेकशील साझामा रहेकी न्यौपानेले यसपटक स्वतन्त्र उम्मेदवारी दिएकी थिइन्। उनले ४४ हजार २ सय ४९ सदर मतमध्ये ६ सय मात्रै प्राप्त गरिन्। जुन १४ प्रतिशत हो। उनी २०७४ को स्थानीय निर्वाचनमा काठमाडौं महानगरपालिकाको मेयरमा उम्मेदवारी दिएर चर्चामा आएकी थिइन्। उनले त्यति बेला २३ हजार ४ सय ३९ मत ल्याएकी थिइन्। विवेकशील साझाकै पूर्वसंयोजक मिलन पाण्डेको पनि जमानत जफत भएको छ। प्रतिनिधिसभा निर्वाचनमा काठमाडौं ९ बाट स्वतन्त्र उम्मेदवार रहेका पाण्डेले २३ सय २७ मत प्राप्त गरेका छन्। सदर मत ४२ हजार ५ सय १७ मा पाण्डेले २३ सय २७ मत पाएका हुन्। यो ५५ प्रतिशत हो। पाण्डेले ०७४ सालको निर्वाचनमा भने ४ हजार ९ सय ४६ मत प्राप्त गरेका थिए। उनी त्यस बेला पनि यही क्षेत्रबाट उम्मेदवार थिए। झापा ५ बाट प्रतिनिधिसभा सदस्यमा एमाले अध्यक्ष केपी शर्मा ओलीसँग निर्वाचन लड्न पुगेका युग पाठकको पनि जमानत जफत भएको छ। स्वतन्त्र उम्मेदवारी दिएका उनले जम्मा ३५६ मत मात्रै ल्याएका छन। सचेत नेपाली पार्टीका अध्यक्ष पुण्यप्रसाद प्रसाईंको पनि जमानत जफत भएको छ। काठमाडौं २ मा उम्मेदवारी दिएका प्रसाईंले ९ सय ४९ मत मात्रै मत ल्याए। काभ्रेपलाञ्चोक २ मा एमाले नेता गोकुल बास्कोटासँग चुनाव भिडेका चलचित्र निर्माता मनोज पण्डितले १ सय ७३ भोट पाए। राजनीतिमा भ्रष्टाचार र अराजक प्रवृत्ति बढेको भन्दै उम्मेदवारी दिएका उनले आफ्नो जमानतसमेत जोगाउन सकेनन्। उनले चुनावअघि काभ्रेस्थित आफ्नै निवासमा भ्रष्टचारमुक्त समाजको परिकल्पनासहित सप्ताह लगाएर अभियानको सुरु गरेका थिए। प्रतिनिधिसभा सदस्य निर्वाचन ऐन, २०७४ ७१ धरौटी जफत हुने : (१) पहिलो हुने निर्वाचित हुने निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको दस प्रतिशतभन्दा कम सदर मत पाउने उम्मेदवारको धरौटी जफत हुनेछ। संविधानविद् डा भीमार्जुन आचार्य नेताहरू पदमा, शक्तिमा बसेर पनि निर्वाचन जित्न नसक्नु भनेको उनीहरूको कर्मको फल भएको टिप्पणी गर्छन्। जे काम उहाँहरूले पदमा रहँदा गर्नुभयो त्यसलाई मतदाताले स्वीकार गर्न सकेनन्। किनभने उहाँहरूले निर्वाचन पूर्व र निर्वाचनका समयमा गरेका प्रतिज्ञाहरू केही पूरा गर्नुभएन, डा आचार्य भन्छन्, त्यो आक्रोश जनतामा थियो। त्यसको प्रतिफल जनताले दिएका हुन्। नेताहरूले कर्तव्यका रूपमा गर्नुपर्ने काम पूरा गरेन भने उसलाई दिन दण्ड दिने भनेको निर्वाचनको परिणाम नै हो। केही लोकप्रिय व्यक्ति हार्नुमा निर्वाचनमा मतदाताले स्वीकार गर्न नसकेको हुन सक्ने उनको मत छ । धेरै प्रतिस्पर्धी भएको अवस्थामा कहिलेकाहीँ काम गर्ने र जनतासँग निकट रहेकै व्यक्ति पछि पर्न सक्छन्, उनी भन्छन्, यद्यपि अहिले जति पनि जमानत जफतका विषय सुनिएका छन्। तिनमा सत्तामा हुँदा जनताको भावना र आवश्यकता बुझ्न नसक्नु नै प्रमुख कारण हो। प्रतिनिधिसभातर्फ १ सय ६५ सिटमध्ये १ सय ५७ सिटको नतिजा सार्वजनिक भइसकेको छ। २ हजार ४ सय १२ उम्मेदवारमध्ये धेरै जनाले जमानत जोगाउन नसकेको देखिन्छ। निर्वाचन आयोगका प्रवक्ता शालिग्राम पौड्याल भने जमानत जफत भएको कति जनाभन्दा पनि कुन उम्मेदवारको कति मत भन्ने तथ्यांक आयोगले राखेको बताउँछन्। सबैतिरबाट नतिजा आइसकेपछि जमानत जफत कति जनाको भनेर राखिनेछ, पौडेल भन्छन्, केही स्थानमा पुनः मतदान पनि गराउनुपर्ने भएकाले अहिले नै पूर्ण तथ्यांक आयोगले केलाएको छैन। नतिजा मात्र हामीले राखेका छौं।"
जसले नबोली चुनाव जिते,"बुटवल : रुपन्देही३ मा मनोनयन दर्तापछि दर्जनौं चुनावी सभा भए। एमालेको समर्थनमा उम्मेदवार बनेका दीपक बोहरा चुनावी अभियानमा सँगसँगै थिए। सेतो पाइजामामा सजिएर मञ्चमा बस्ने बोहरा निर्वाचन अवधिभर भएका चुनावी मञ्चहरूमा एक शब्द पनि बोलेनन्। कारण बोल्नै नमिल्ने स्वास्थ्य अवस्था। चुपचाप बसिरहने बोहोराका चुनावी प्रतिस्पर्धी भने गृहमन्त्री एवं कांग्रेसका प्रभावशाली नेता बालकृण खाँण थिए। कडा प्रतिस्पर्धी, बोल्न नमिल्ने स्वास्थ्य बोहराका लागि चुनौती थिए। तै पनि उनी मतदातामाझ नमस्कार गरेर मात्रै फर्किए। मंसिर ४ मा मतदान सम्पन्न भयो। अर्काे दिनबाट मतगणना हुँदा बोहरा र खाँण अघिपछि हुँदैरहे। अन्तिममा चुनावी नतिजा बोहोराको पक्षमा आयो। उनले खाँणलाई २ हजार ६ सय ८१ मतले पराजित गरे। अन्तिममा आएको बोहराको नजिताले रुपन्देहीबाट प्रतिनिधिसभामा कांग्रेसलाई शून्य बनायो। बहालवाला गृहमन्त्री हराउँदा बोहोराको चर्चा चुलियो। पटकपटक मन्त्री भइसकेका बोहोरा राजनीतिमा भने चिरपरिचित अनुहार हुन्। खरो भाषण गरी जनता उत्तेजित बनाउने खुबी उनमा छ। पञ्चायतकालदेखि नै सांसद र मन्त्री हुँदै आएका बोहोरालाई जनताले चुपचाप बसे पनि फेरि प्रतिनिधिका रूपमा अनुमोदित गरेका छन्। बोहरा नबोल्नुको कारण भने उनमा देखिएको कोभिड संक्रमणको असर हो। कोरोना संक्रमित भए पनि उनी लामो समय बिरामी परे। उनको घाटीमा संक्रमण भयो। चिकित्सकले मंसिर १५ गतेसम्मका लागि बोल्नै नहुने बताएपछि उनी चुनाव भाषण नै नगरी कटाए। विहानपख घरमा सामान्य कुराकानी गरे पनि उनलाई दिउँसोमा बोल्न कठिन हुने गरेको थियो। उनले आफ्ना एजेन्डा भने सहयोगीमार्फत जनतामाझ पुर्याए। चुनावी अभियानमा पारिवारिक नेतृत्व लिएर बोहोराकी नातिनी स्वाटी थापा खटिन्। सार्वजनिक प्रशासन विषयमा एमफिल गरेकी स्वाटी भाषणकलामा निपूर्ण थिइन्। थापा राप्रपाको केन्द्रीय सदस्य पनि हुन्। हामीले जनताका एजेन्डालाई गहिरो गरी बुझेर ती एजेन्डा पूरा गर्ने प्रतिबद्धता जनाएका छौं, उनले भनिन्, जनताले विश्वास गरेर मतदान गर्नुभएको छ। त्यसलाई निराश हुन दिनेछैनौं। बोहराका चुनावी मञ्चमा राप्रपाका नेता निरञ्जन थापा खटिइएका थिए। पूर्वगृह राज्यमन्त्री थापाले भाषण गरेर बोहोराका एजेन्डालाई सुनाएका थिए। एमालेको बलियो संगठन, जसपाको साथ र बोहोराको रैथाने बर्चश्वले उनलाई विजयी बनाएको नेताहरू बताउँछन्। नेकपा एमालेका क्षेत्रीय अध्यक्ष नरबहादुर घर्तीले पार्टी एक ढिक्का हुँदा गठबन्धनको जित सुनिश्चित भएको बताए।"
सम्भावित सत्ता समीकरणबारे प्रधानमन्त्री देउवाले गरे प्रचण्ड र नेपालसँग छलफल,"काठमाडौं : सम्भावित सत्ता समीकरणबारे छलफल गर्ने गठबन्धनका नेताहरु आन्तरिक गृहकार्यमा जुटेका छन्। सोमबार बिहान बालुवाटार पुगेर प्रधानमन्त्री एवम् कांग्रेस सभापति शेरबहादुर देउवासँग माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका अध्यक्ष माधवकुमार नेपालले छलफल गरेका हुन्। उनीहरुबीच वर्तमान सत्ता गठबन्धन भित्रबाट सरकार बनाउने विषयमा छलफल भएको बालुवाटार स्रोतले जनाएको छ। निर्वाचनको मत परिणामको समीक्षा, समसामयिक राजनीति र आगामी रणनीतिको विषयमासमेत उनीहरुबीच कुराकानी भएको छ। प्रतिनिधिसभा निर्वाचनको केही सिटको परिणाम आउन बाँकी रहेको छ। मतपरिणाम आउने क्रम जारी रहँदा सरकार गठन प्रक्रिया र अब बन्ने सरकारको नेतृत्व कसले गर्छ भन्ने चर्चा राजनीतिक वृत्तमा व्याप्त छ। बालुवाटार स्रोतका अनुसार प्रचण्ड बालुवाटारबाट बाहिरिएपछि नेपाल गएका हुन्।"
नेमारबिनाको ब्राजिल,"दोहा : रिचार्लिसनको दुई गोलप्रेरित ब्राजिलले सबियाविरुद्ध २० को जितसँगै विश्वकपको सुरुवात गरेको थियो। ब्राजिललाई सानदार सुरुवात दिलाउन महत्वपूर्ण भूमिका निर्वाह गरेका रिचार्लिसन भगवान आफ्नो पक्षमा भएकोमा विश्वस्त छन्। सोमबार स्विट्जरल्यान्डविरुद्धको खेलमा केन्द्रित रिचार्लिसन आफूले गरेको मेहनत भगवानले सुनेको २५ वर्षीय ब्राजिलियन फरवार्ड बताउँछन्। सर्बियाविरुद्ध टोट्टनहामका फरवार्डले गरेका दुईमध्ये एक गोल प्रतियोगिताकै उत्कृष्टमध्ये एक थियो। उनले पेनाल्टी एरियाबाट बायाँ कुनामा एक्रोब्याटिक फिनिसिङ गरेका थिए। ब्राजिलबाट पछिल्ला सात खेलमा उनले नौ गोल गरेका छन्। सर्बियाविरुद्धको खेलपछि विश्वकपमा ब्राजिलका लागि एकै खेलमा दुई गोल गर्ने आठौं खेलाडी उनी बनेका छन्। सन् २०१४ को विश्वकपमा नेमारले पछिल्लो पटक ब्राजिलका लागि दुई गोल गरेका थिए। सन् २०१८ मा डेब्यु गरेयता ब्राजिलबाट कुनै पनि खेलाडीले उनीभन्दा धेरै गोल गर्न सकेका छैनन्। रिचार्लिसनले पछिल्ला चार वर्षमा १९ गोल गरिसकेका छन्। गत सेप्टेम्बरमा एभर्टनविरुद्धको खेलमा घाइते भएपछि विश्वकपमा उनको उपस्थिति नै अनिश्चित बनेको थियो। म केही साता अगाडि रुँदै थिएँ। विश्वकपमा हुन्छु कि हुन्न भन्ने अनिश्चितता थियो, रिचार्लिसन भन्छन्, स्वास्थ्य परीक्षण भएको दिन मेरो जीवनकै सबैभन्दा लामो दिन थियो। म अझै सम्झिन्छु, म स्ट्रेचरमा गएको थिएँ। के नतिजा आउँछ भनेर साह्रै लामो समय पर्खिन बाध्य भएको थिएँ। रिपोर्ट नआइञ्जेलसम्म आफू रुँदै अनिश्चितताको सिकार भएर समय बिताएको रिचार्लिसन बताउँछन्। जब डाक्टर आए, त्यो बेला म निरास बनेको थिएँ। समय साँच्चै ढिलो चलेको महसुस भइरहेको थियो, उनी भन्छन्, मैले पुनरागमनका लागि गरेको मेहनतका कारण मात्रै सम्भव भएको हो। भगवानले म विश्वकप खेल्न कति लालायित छु भन्ने सुनें होलान् सायद। महत्वपूर्ण पहिलो खेलमा जित निस्किएकाले त्यो लय र नतिजालाई निरन्तरता दिनुपर्ने रिचार्लिसन बताउँछन्। अहिले दोस्रो खेलबारे सोच्ने बेला भएको छ। त्यो पहिलो खेल थियो। अब हामीसामु ६ महत्वपूर्ण खेल छन्, रिचार्लिसनले भने। ब्राजिल समूह जीमा भएका सबैभन्दा बलियो र दाबेदार टोली हो। तर, स्विट्जरल्यान्डको चुनौती पाँच पटकको विश्व विजेताका लागि सहज भने पक्कै हुने छैन। पहिलो खेलमा ब्रिल इम्बोलोको दुई गोल मद्दतमा क्यामरुनलाई १० को नजितामा पराजित गरेको स्विट्जरल्यान्ड ब्राजिललाई कठिन चुनौती दिन तयार छ। ब्राजिलविरुद्ध स्विट्जरल्यान्ड पहिलो पटक विश्वकपका सुरुवाती दुई खेलमा जित निकाल्ने लक्ष्यमा छ। सन् २००६ को विश्वकपमा स्विट्जरल्यान्डले लगातार दुई खेल जित्दा टोगो र दक्षिण कोरियालाई पराजित गरेको थियो। सोमबार ब्राजिल स्टार फरवार्ड नेमार बिना मैदान उत्रिने छ। पहिलो खेलमा सर्बियाविरुद्ध घाइते भएका नेमारले समूह चरणका बाँकी खेल गुमाउने निश्चित भइसकेको छ।"
"जहिले चुनाव, तहिले हिंसा","काठमाडौं : मंसिर ४ गते बाजुरा दिनभर अशान्त बन्यो। त्रिवेणी नगरपालिकाको एउटा बुथमा प्रहरीले गोली नै चलायो। कांग्रेस समर्थक २५ वर्षीय सञ्जीव ऐडीको ज्यान गयो। राजनीतिक तनावकाबीच सोही साँझ एमाले समर्थक चेतन ऐडीको पनि ज्यान गयो। सत्तागठबन्धनले आफ्ना कार्यकर्ता चेतनको हत्या गरेको भन्दै बाजुरा एमाले आन्दोलनमा छ। बाजुरामा सत्ता गठबन्धन र एमालेले बुथ कब्जा गरेको भन्दै एकले अर्कोलाई आरोप लगाएका छन्। राजनीतिक तनाव र द्वन्द्वका कारण मंसिर ४ गते बाजुरामा खसेको मतले मान्यता पाउने कि नपाउने भन्ने अन्योल अझै कायमै छ। अन्यत्र जित्नेले बधाई र हार्नेले सान्त्वना पाइरँंदा बाजुरामा अब के होला भन्ने अन्योलता छ। बाजुरा मात्र होइन, दोलखा र स्याङजामा पनि बुथ कब्जाको आरोप प्रत्यारोप चल्यो। दैलेखमा पुनः १५ गते मतदान गर्ने आयोगले निर्णय गरेको छ। अन्य स्थानको निर्णय भएको छैन। नेपाल प्रहरीका सहायक प्रवक्ता दानबहादुर कार्की निर्वाचनका दिन देशका २४ स्थान अशान्त बनेको बताउँछन्। त्यसदिन प्रहरीले १३० राउण्ड गोली चलाएको थियो। २८ जिल्लाका ५० स्थानमा निर्वाचन भाड्न शंकास्पद वस्तु फेला परेका थिए। प्रहरी सहायक प्रवक्ता कार्कीका अनुसार निर्वाचन बिथोल्न खोज्ने समूहका ५६ जनालाई पक्राउ गरिएको थियो। लोकतान्त्रिक गणतन्त्रमा निर्वाचन निष्पक्ष, पारदर्शी, मर्यादित र भयरहित हुनुपर्छ, भन्ने मान्यता हुन्छ। तर, माथिका घटनाहरूले मनी, मसल र पावरको दुरुपयोग गरेर हिंसाको सहारामार्फत चुनाव जित्न खोज्ने क्रम अझै नरोकिएको निर्वाचनलाई नजिकबाट नियालिरहेकाहरू बताउँछन्। जनताको विवेकलाई बन्धक बनाएर चुनाव जित्ने खेलले व्यवस्थाकै मज्जाक उडाउने गरेको भन्दै विज्ञहरू चिन्ता व्यक्त गर्छन्।बाजुरामा प्रहरीले किन चलायो गोली ? विगतदेखि नै बाजुरामा एमाले र कांग्रेसबीच चुनावका बेला झड्प हुने गरेको छ। मंसिर ४ गते पनि बाजुराको त्रिवेणी नगरपालिका७ नाटेश्वरी मतदान केन्द्रमा मतदानको अन्तिमअन्तिम समयमा वातावरण अशान्त बन्यो। प्रहरीका अनुसार कांग्रेस कार्यकर्ताले मतदान केन्द्रभित्रै पसेर मतपेटिका कब्जामा लिने प्रयास गरे। एमालेका कार्यकर्ता त्यसलाई रोक्न अघि बढे। स्थिति तनावपूर्ण बन्यो। मतपेटिका र प्रहरीको हतियारसमेत खोस्ने प्रयास भएपछि आत्मरक्षाका लागि गोली चलाएको प्रहरीले जनाएको छ। त्यस क्रममा कांग्रेस समर्थक सञ्जीव ऐडीको ज्यान गएको प्रहरीको दाबी छ। २ सर्वसाधारण र एक प्रहरी पनि गोली लागेर घाइते भए। ऐडीको मृत्युपछि नाटेश्वरी मतदान केन्द्रको चुनावी वातावरण बिथोलियो। बुथ कब्जा गर्न अवरोध गरेको रिस साँधेर बसेका कांग्रेस कार्यकर्ताले त्यो घटनामा सहभागी एमाले कार्यकर्तालाई घरघरमा पुगेर आक्रमण गर्न थाले। उक्त क्षेत्र पहिल्यैदेखि कांग्रेसको प्रभाव क्षेत्रका रूपमा चिनिन्छ। त्यसक्रममा एमालेनिकट विद्यार्थी संगठन अनेरास्ववियुका केन्द्रीय सदस्य, चेतन ऐडी कुटपिटमा परे। कुटपिटबाट गम्भीर घाइते भएका उनको अछामस्थित बयलपाटा अस्पताल पुर्याएपछि उपचारका क्रममा मृत्यु भएको थियो। २०७४ सालको स्थानीय निर्वाचनको मनोनयनकै क्रममा पनि बाजुरामा दलका कार्यकर्ताबीच झडप भएको थियो। त्यस बेला पनि एक जनाको ज्यान गएको थियो। कांग्रेसका कार्यकर्ताले कुटपिट गरेपछि खप्तड छेडेदह गाउँपालिका५ दोगडीका एमाले समर्थक हंशबहादुर रावतको मृत्यु भएको थियो। ०७९ सालको स्थानीय निर्वाचनका बेला पनि थुप्रै ठाउँमा हिंसा भए। पाँच जनाले ज्यान गुमाएका थिए। ०७४ को स्थानीय निर्वाचनमा पनि देशका विभिन्न स्थानमा ५ जनाले ज्यान गुमाएको प्रहरी तथ्यांक छ। २०५४ सालको निर्वाचनमा पाँच र २०४९ सालको स्थानीय निकाय निर्वाचनमा चार जनाले ज्यान गुमाएको प्रहरीले जनाएको छ। गृह मन्त्रालयका उपसचिव एवं सहायक प्रवक्ता बसन्त भट्टराई राजनीतिक दलका कार्यकर्ताले मतदान केन्द्रको शान्ति सुरक्षामै आँच पुर्याएपछि सुरक्षाकर्मीले बाध्य भएर गोली चलाउनु परेको बताउँछन्। मतदानको क्रममा झड्प गर्ने, मतपेटिका फुटाउने, बाक्समा प्रज्जवलनशील पदार्थ हाल्ने, मतदान अधिकृत तथा कर्मचारीहरलाई असर पुर्याउने यस्ता काम गर्दा आत्मरक्षा तथा निर्वाचन सामग्रीको सुरक्षाका लागि सुरक्षाकर्मीले बाध्यभएर गोली चलाउनुपर्यो, उनले भने, चुनावको क्रममा बाजुरामा २ जनाको मृत्यु भयो। दलका कार्यकर्ताले बुथ कब्जा गर्न खोज्नुले निर्वाचनबाट आएको जनमतलाई अझै सहज रूपमा स्वीकार गर्ने प्रवृत्तिको विकास नभएको देखिएको निर्वाचन आयोगका सहायकप्रवक्ता सूर्यप्रसाद अर्याल बताउँछन्। पार्टीका नेता, कार्यकर्ता, समर्थक र शुभेच्छुकहरू चुनाव जसरी पनि जित्नुपर्छ भन्ने मान्यताबाट ग्रस्ती देखिन्छन्, उनले भने, जनताको मतमा विश्वास नगरेर बुथ कब्जा गरेर अझै पनि चुनाव जित्न खोज्नु साह्रै दुःख लाग्दो अवस्था हो। पार्टी र उम्मेदवारलाई एजेन्डा र कार्यक्रमका आधारमा जनताले मन पराएर भोट दिने भएकाले यस्ता गतिविधि आवश्यक नै नभएको सहायक प्रवक्ता अर्याल बताउँछन्। भन्छन्, यसकै आधारमा गणना भएर आएको मतलाई सहज तरिकाले स्वीकार्ने बानीको अझै विकास हुन अझै सकेको छैन। निर्वाचनको मूल धर्म निर्वाचनलाई स्वच्छ, निष्पक्ष, स्वतन्त्र, विश्वसनी बनाउनुपर्ने हो। यो निर्वाचनको एउटा पद्धति पनि हो। तर, राजनीतिक दलले पद्धतिलाई बलजफती तोड्ने काम गर्दा रक्षाका लागि चुनावमा प्रहरीले गोली चलाउनु पर्ने बाध्यता आउने गरेको छ। बलजफति हुलहुज्जत गरेर निर्वाचन सामग्री लुटपाट गर्न सक्ने भइसकेपछि निर्वाचनको मूल मर्म रक्षाका लागि प्रहरीले गोली हान्नुपर्ने स्थित बन्ने गरेको छ सहायक प्रवक्ता अर्याल बताउँछन्। भन्छन्, हामी ब्यालेटबाट शान्तिपूर्ण तरिकाको माध्यम अपनाउँदै सत्ता परिवतर्नको बैधानी खेलमा छौं। ब्यालेटको अर्थ त्यो विद्यिसम्वत हुनुपर्यो भन्ने हो। त्यो भनेको स्वच्छ, निष्पक्ष, स्वतन्त्र रूपमा निर्वाचन सम्पन्न गर्नु हो। त्यसमा कोही कसैले अबरुद्ध गर्नुहुँदैन। संविधानत उम्मेदवारलाई निर्वाध चुनावी प्रचार गर्न दिनुपर्छ। मतदाताले स्वतन्त्र भएर आफ्नो नेता छनोट गर्न पाउनुपर्छ। मतदातले दिएको मतको सही गणना पनि हुनुपर्छ। तर, बाजुरा लगायतका केही जिल्लामा यी कुनै मर्म पुरा हुन सकिरहेको छैन। चुनावमा कार्यकर्ताहरूबीच कुटपिट, उम्मेदवारको गाडीमा तोडफोड र ज्यानै जाने गरी निर्वाचनमा हिंसा हुँदै आएको छ। निर्वाचनलाई नियालिरहेका विज्ञ भन्छन्, पञ्चायतकालमा राज्य नै हिंसामा उत्रन्थ्यो। २०४८ सालतिर पनि त्यस्तै भयो। त्यसपछि पनि उही पुरानै रोग बलझिरह्यो। २०६४ को निर्वाचनमा रौतहटका अफताम आलमले चुनाव जित्न हिंसात्मक गतिविधि गरे। चुनावमा बम विस्फोट गरेर आतंक फैलाई चुनाव जित्न खोज्दा नागरिक घाइते भए। घटना लुकाउन घाइतेहरूलाई इँटा भट्टामा जलाई मारेको आरोपमा उनी अहिले जेलमा छन्। उनलाई प्रहरीले सांसद्को हैसियतमै रहेको समयमा तीन वर्षअघि पक्राउ गरेको थियो। बाजुरामा अनेरास्ववियु केन्द्रीय सदस्य चेतन ऐडीको हत्यामा संलग्न दोषीलाई पक्राउ गर्नुपर्ने मागसहित एमालेले गरेको विरोध प्रदर्शन । तस्बिर : पदमबहादुर सिंह जनतामा विश्वास गुमाइसकेकाहरू चुनाव जित्न हिंसाको कुबाटो रोज्ने गरेको राजनीतिक विश्लेषक तथा प्रोफेसर सन्त सत्यनारायण आलोक बताउँछन्। राजनीतिक दलको विचार, सिद्धान्त र चुनावी घोषणापत्र हुन्छन्। तर, नेताहरूलाई यसकै आधारमा चुनाव जित्छु भन्ने आफैंलाई विश्वास हुँदैन, उनले भने, त्यसका नेताहरू चुनावमा डबल रोल खेलिरहेका हुन्छन्। पर्दा पछाडि हिंसात्मक गतिविधि गरेर चुनाव जित्ने र बाहिर सुकिलामुकिला लुगा लगाएर मतदातालाई विभिन्न वहानामा लोभ्याउने, पैसा दिएर भोट किन्ने योजनामा हुन्छन्। मतदाताले नपत्याए चुनावमा धाँधली गर्ने, बुथ कब्जा गर्ने, कुटपिट गर्ने र एउटा पार्टीको कार्यकर्ताले अर्को पार्टीको कार्यकर्ताको ज्यानै लिनेसम्मको हिंसात्माक गतिविधि गरेर चुनावको जित आफ्नो पक्षमा पार्न मुढे बल प्रयोग गर्ने गरेको उनले बताए। कुनै पनि दल र उम्मेदवारलाई उसले बोकेको सिद्धान्त र विचारको आधार चिनिन्छ। ती दलको विचार, सिद्धान्त र राजनीतिक एजेन्डा मन परे मतदाताले चुनावमा ब्यालेटका माध्यमले जनसमर्थ दिन्छन्। र, सत्तामा पुर्याउँछन्। तर, पछिल्लो समय दलहरूको विचार सिद्धान्तलाई जनताले पत्याउन छाडेका छन्। तर, दल र उम्मेदवारहरूलाई जसरी पनि सत्तामा पुग्ने होडबाजीले निर्वाचनमा रक्तपात मच्चिने गरेको विज्ञको विश्लेषण छ। मतदानको क्रममा झड्प गर्ने, मतपेटिका फुटाउने, बाक्समा प्रज्जवलनशील पदार्थ हाल्ने, मतदान अधिकृत तथा कर्मचारीहरूलाई असर पुर्याउने यस्ता काम गर्दा आत्मरक्षा तथा निर्वाचन सामग्रीको सुरक्षाका लागि सुरक्षाकर्मीले बाध्यभएर गोली चलाउनुपरेको छ। बसन्त भट्टराई, सहायक प्रवक्ता, गृह मन्त्रालय राजनीतिक विश्लेषक डा सुरेन्द्र लाभ पार्टीहरू विचार र सिद्धान्तबाट बिचलित भएको बताउँछन्। पहिले पार्टीहरूका नेता कार्यकर्ताबीच सैद्धान्तिक लडाइँ हुन्थ्यो। कार्यकर्ताहरू अध्ययन गथें। त्यसमाथि सैद्धान्तिक बहस गर्ने परम्परा थियो, उनले भने, स्कुल, कलेज, गाउँघरमा बहस हुन्थ्यो। इलेक्सनको समयमा सैद्धान्तिक लडाइँ हुँदाहुँदै कुटाकुट पनि हुन्थ्यो। अहिलको लडाइँ सैद्धान्तिक छैन। स्वार्थको लडाइँले राजनीति विकृत भएको तर्क डा लाभको छ। भने, अहिले राजनीतिमा स्वार्थको लडाइँ भइरहेको छ। म ठीक अरू, सबै बेठीक, जस्ता तुच्छ खालको अरोप प्रत्यारोप त धेरै भइरहेको छ, उनले भने, जब आफ्नो सिद्धान्तमा विश्वास हुँदैन तब अरूमाथि आरोप लगाइन्छ। यसको प्रतिक्रियामा झगडा हुन्छ। राजनीतिको पछाडिको दृश्य कल, छल, बलको प्रयोगले निर्वाचनमा धाँधली हुने राजनीतिक विश्लेषक तथा प्रोफेसर आलोकले बताउँछन्। भन्छन्, राजनीतिको अर्को रूप साम, दाम, दण्ड, भेद सबै प्रयोग हुन्छन्। यो सबै हिडेन हुन्छ। एक पटक सत्तामा बसिसकेकाहरू सत्तामै बस्न रुचाउँछन्। सत्ताको हात्ती चढ्न मान्छे मार्न पनि पछि पर्दैनन् भन्ने कुरा अफताब आलमले ज्युँदै जलाएको घटनाले पुष्टि हुन्छ। पूर्वकानुन सचिव उदय नेपाली श्रेष्ठ नेताहरूलाई देशमा हैकम चलाउनुपर्छ भन्ने खालको प्रवृत्तिले चुनावमा धाँधली गर्ने गरेको बताउँछन्। मतदातालाई बाध्यताको मौका उठाएर परिबन्धमा पारिन्छ। डर, धाक, धम्की दिन्छन्। यसले चुनावमा अपराधीकरण बढाएको छ, उनले भने, गरिबी, अशिक्षा र अभावले हामी थलिएका छौं। हामीसँग पैसा छैन। कसैले पैसा दिन्छुभन्दा कुदेर अघि बढ्छौं। कसैले थर्काउँदा पनि डराइहाल्छौं। लोभ देखाउँदा फसी हाल्छौं। यो चरित्रले गर्दा लोभ र डरमा पनि आकर्षित हुन्छौं। उनी सत्ताको स्वार्थ नेताहरूमा आएपछि चुनाव जित्ने अपराकर्म गर्न पनि पछि नपर्ने बताउँछन्। जितेर सत्तामा पुगेपछि आपूले गरेको अपराध लुकाउन सबै बल लगाउने गरेको प्रवृत्ति नेपाली राजनीतिमा देखापरेको राजनीतिक विश्लेषक प्रोफेसर आलोकको टिप्पणी छ। प्रजातन्त्रमा मत यस्तो ठूलो शक्ति र आत्मबल हो जहाँबाट मतकै आधारमा सरकार स्थापना हुन्छ। सत्ता हस्तान्तरण हुन्छन्। देश हाँकिन्छ, उनी थप्छन्, जो कोहीले मतपत्रबाट जित हाँसिल गरेर सत्ताको सिँढी चढ्न चाहना राख्छन्। विधि, सिद्धान्त र पद्धतिमा रहेर यस्तो सपना देख्नुलाई राम्रो मान्नुपर्छ। तर, हिंसाको बाटो अपनाएर चुनाव चित्न खोज्नु लोकतन्त्रमा अपाच्य र अमान्य हो। चुनावमा हिंसाको बाटोबाट जित हाँसिल गर्न खोज्नेलाई मतदाताहरूले हराएर तह लगाउनु पर्ने राजनीतिक विश्लेषकहरू बताउँछन्। पूर्वकानुन सचिव श्रेष्ठ डर, धाक, धम्की देखाएर बुथ कब्जा गरेर जित्ने प्रवृत्तिलाई हाबी हुन नहुने बताउँछन्। यस्ता राजनीतिक दुष्चरित्रलाई रोक्न समाज एक भएर तयार हुनुपर्नेमा उनले जोड दिए। गलत तरिकाले सधैं चुनाव जितिँदैन भन्ने राजनीतिक दलहरूले हेक्का राख्नुपर्छ। नेताहरूले पनि बुझ्नुपर्छ कि यसले दीर्घकालीन फाइदा हुँदैन। यो बुझिएन भने हामी सेट ब्याकमा जान्छौं। संसारले हामीलाई पत्याउँदैन। देश र जनाताप्रति राजनीतिक दल र कार्यकर्ता जिम्मेवार बन्नुपर्नेमा जोड दिन्छन् प्रोफेसर आलोक। कार्यकर्ता टमटमको घोडा जस्तै हुनुहुँदैन। आफ्ना नेताको हरेक कुरामा विश्वाससँगै शंका पनि गर्नुपर्छ। यसले आफूलाई पनि सही बाटोमा लान्छ। नेता र दलललाई पनि फाइदा हुन्छ। उनका अनुसार देश र जनताका लागि स्वच्छ, निष्पक्ष हुनु पर्ने राजनीति व्यक्ति, व्यक्तिको स्वार्थमा फसेपछि राजनीतिक र नेता प्रति बितृष्णा बढेको छ। डर, धाक, धम्कीको बलमा गरिने राजनीतिले समाजबाट इमान्दार, नैतिकवान व्यक्ति विस्थापित हुन्छन्। राष्ट्रिय कमजोर बन्छ। समाजिक विकृतको ग्राफ बढेर जान्छ। मानवतामाथि नै आघात पुग्छ। त्यसैले विचार, सिद्धान्तकै राजनीतिक बाटो सबैले तय गर्नुपर्छ। चुनावमा हिंसाको बाटोबाट जित हाँसिल गर्न खोज्नेलाई मतदाताहरूले हराएर तह लगाउनु पर्छ। डर, धाक, धम्की देखाएर बुथ कब्जा गरेर जित्ने प्रवृत्तिलाई हाबी हुन हुँदैन। गलत तरिकाले सधैं चुनाव जितिँदैन भन्ने राजनीतिक दलहरूले हेक्का राख्नुपर्छ। उदय नेपाली श्रेष्ठ,पूर्वकानुन सचिव पार्टीका नेता, कार्यकर्ता, समर्थक र शुभेच्छुकहरू चुनाव जसरी पनि जित्नुपर्छ भन्ने मान्यताबाट ग्रस्ती देखिन्छन्। जनताको मतमा विश्वास नगरेर बुथ कब्जा गरेर अझै पनि चुनाव जित्न खोज्नु साह्रै दुःख लाग्दो अवस्था हो।सूर्यप्रसाद अर्याल, सहायक प्रवक्ता, निर्वाचन आयोग पहिले पार्टीहरूका नेता कार्यकर्ताबीच सैद्धान्तिक लडाइँ हुन्थ्यो। कार्यकर्ताहरू अध्ययन गथें। त्यसमाथि सैद्धान्तिक बहस गर्ने परम्परा थियो। स्कुल, कलेज र गाउँघरमा बहस हुन्थ्यो। त्यो समय सैद्धान्तिक लडाइँ हुन्थ्यो। अहिलको लडाइँ सैद्धान्तिक छैन।डा सुरेन्द्र लाभ, राजनीतिक विश्लेषक मतपत्र च्यातेको त्यो घटना १४ जेठ, २०७४ को मध्यरात निर्वाचन इतिहासमै कालो रात चर्चित रहेको पाइन्छ। जहाँ माओवादी केन्द्रका अध्यक्ष पुष्पकमल दाहाल प्रचण्ड का पुत्री रेणु दाहाललाई जिताउन मतगणना स्थलमा खटिएका माओवादीका प्रतिनिधिहरूले मतपत्र च्याते। २०७४ वैशाख ३१ गते पहिलो चरणमा भरतपुर महानगरपालिकाको मेयर पदमा प्रचण्ड पुत्री रेणु दाहाल उम्मेदवार थिइन्। चुनावमा माओवादीको हार हुने भएपछि माओवादीको तर्फबाट मतगणनामा प्रतिनिधि खटिएका मधुकर न्यौपाने र द्रोणबाबु शिवाकोटी मतपत्र च्यातेका थिए। जुन घटना निर्वाचनको चर्चित घटना हो। त्यसपछि नै हो देशभरि मत गणना स्थलमा तारजाली लगाउन थालिएको। भरतपुर महानगरपालिका१९ को मतगणना भइरहँदा माओवादीले मतपत्र च्यातेका थिए। २९ वडामध्ये २७ वटा वडाको मतगणना भइसकेको थियो। पछि ती वडाहरूमा पुनः मतदान हुँदा मेयर प्रचण्ड पुत्री जितेकी थिइन्। मेयरमा प्रचण्ड पुत्री दाहाल र एमालेका देवी ज्ञवाली उम्मेदवार उठेका थिए। कांग्रेसले रेणुलाई समर्थन गरेको थियो। त्यसबेला कांग्रेस र माओवादी केन्द्र सत्ता साझेदार दल थिए।"
ताजा निर्वाचनका बासी संकेत,"महापर्वका रूपमा परिभाषित गरिएको मंसिर ४ को संघीय संसद् र प्रदेशसभाको निर्वाचन सकिएको छ। वैचारिक र सैद्धान्तिक दृष्टिले अत्यन्त कमजोर धरातलमा खडा गरिएको एक मात्र नेता विरोधी वा एकमात्र दल विरोधी गठबन्धन पूरै असफल भएको छ। यस निर्वाचनले जे अपेक्षा गरिएको थियो, त्यही सन्देश दिएको छ। अर्थात् त्रिशंकु संसद्को निर्माण, कसैको पनि बहुमत नभएको मिलीजुली सरकारको गठन, प्रतिनिधिहरूको लिलाम बढाबढ, बाह्य चलखेलमा तीव्रता, अनुमानको सस्तो बजार, भ्रमको खेती र मिडिया युद्ध। मन्त्री बनाउने, हटाउने, खेल। यस्तो सरकारले न जनतालाई सेवा प्रवाह गर्ने प्रशासन यन्त्रमाथि पकड जमाउने हैसियत राख्छ न त भविष्यको दिशा नै तय गर्न सक्छ। सायद केही निहित स्वार्थी तत्त्वहरूलाई यस्तै गोलमालपूर्ण अवस्थाको सिर्जना गर्नु थियो। किनभने अहिलेको साम्राज्यवाद पुरानो बाटोबाट आउँदैन, नयाँ बाटो अर्थात् प्रविधि, अनुदान, ऋण, सहुलियत, राजनीतिक सहायता, उपहार, छात्रवृत्ति, भ्रमणका अवसर आदिबाट आउँछ। यसरी उसको आगमनको सँगसँगै आफ्नो मुलुकको राज्य र राजनीतिक नेतृत्वमाथिको जनताको भरोसा कमजोर हुँदै जान्छ र नागरिक निरीह बन्दै जान्छ। अस्थिरता नेपाली जनताको चाहनाविपरीतको कुरा हो र यो गठबन्धन वा उसका एक्लो प्रतिपक्षका नेताहरूलाई थाहा नभएको विषय होइन। सरकारका कार्यकलापप्रति जनतामा चरम असन्तुष्टि छ भन्ने कुरा पनि उनीहरूलाई भलिभाँती थाहा थियो। तर नेपालका जनताको जनताको राजनीतिक स्थिरताको आग्रहलाई कुनै शक्तिको अनुचित प्रभावमा परी कुनै पार्टी विशेषको अस्तित्व जोगाउन वा व्यक्ति विशेषको तुष्टीकरणका लागि लत्याइएको छ। फलतः त्रिशंकु संसद् बन्ने भयो। लामो लोकतान्त्रिक परिपाटीबाट आएका विकसित भनिएका देशहरूमा समेत यस्तो संसद् घाँडो हुन्छ। भने, नेपालजस्तो बाह्य शक्तिको प्रभावमा परिरहने दुई विशाल राजनीतिक र आर्थिक शक्तिहरूका बीचमा रहेको मुलुक नेपालमा यस्तो त्रिशंकु संसद्ले कसरी राजनीतिक स्थिरता दिन सक्छ भन्ने प्रश्न उठिरहेको छ। फेरि यसपटक यस त्रिशंकु संसद्लाई सीमित नेताहरूले फोहोरी खेलको अखडा बनाउने सम्भावनालाई कसैले इन्कार गरिहाल्न सक्तैन। स्वयं कुनै बेला शेरबहादुर देउवाकै प्रधानमन्त्रीत्वकालमा सांसदहरूको खरिदबिक्री भएको र राज्यकोषको दुरुपयोग गरी सांसदहरूलाई सुविधा दिएको घटनालाई हामीले सम्झनु पर्छ। संयम र बुद्धिमत्तापूर्वक संसद्को सञ्चालन गर्नुपर्छ। नत्र हामी फेरि एकपटक कवि भूपि शेरचनको शब्दमा गोटी सावित हुनेछौं। स्ट्राइकरहरूले हामीलाई जता पुर्याउँछन्, त्यतै हुत्तिनेछौं। यस पटकको संसद्मा एकातिर कांग्रेस र एमालेजस्ता ठूला दलहरू प्रतिस्पर्धाकै लहरमा छन्। पुराना राजनीतिक दलहरूसँग असन्तुष्ट युवायुवतीहरू राष्ट्रिय स्वतन्त्र पार्टीका नाममा संगठित भएर घण्टी चिह्नका साथ राष्ट्रिय राजनीतिक परिदृश्यमा उदाएका छन्। यद्यपि अहिले नै उनीहरूले कांग्रेस र एमालेको थोरै स्थानमा आए पनि विकल्प दिन सक्तैनन्। तर गठबन्धनको नेतृत्वमा सरकार बन्यो भने उनीहरूको महत्त्व झन् बढ्दै जानेछ। गठबन्धनका आफ्ना बाध्यता छन्। ती बाध्यता नेतृत्वले बुझ्नुपर्ने हुन्छ। यसरी बाध्यता बुझ्दै जाँदा प्रधानमन्त्रीलाई चाहिएजस्तो सक्षम, इमानदार र योग्य सांसद नै मन्त्रीजस्तो कार्यकारी पदमा आउँछन् भनी किटान गर्न सकिन्न। गठबन्धनले नै सरकार बनाएको खण्डमा सरकार विस्तारै चल्नेछ। चल्दैन भनिठान्नु मूर्खता मात्र हुन्छ। तर जनताले खोजेको राजनीतिक स्थिरता, आर्थिक पारदर्शिता, सरकारको स्थायित्व, सुशासन र द्रुत विकास भने प्राप्त नहुन सक्छ। वर्तमान र यसअघिका मन्त्रिमण्डलहरूकै प्रभावशाली मन्त्रीहरूलाई जनताले पाँच वर्षका लागि अस्वीकार गरेको देखिन्छ। मधेसको राजनीतिका बहानामा पार्टी फेर्दै, गठबन्धन बनाउँदै भत्काउँदै पटकपटक मन्त्री भइरहने विजय गच्छदार, राजेन्द्र महतो, उपेन्द्र यादवजस्ता नेतालाई मतदाताले यसपाला संसद्बाट बाहिरै राखिदिएका छन्। यो सूची यति छोटो छैन। तर गठबन्धनले नै सरकार बनायो भने माओवादी, नेकपा एस, जनमोर्चा, लोसपालाई प्रधानमन्त्रीले सरकारमा सहभागी गराउनुपर्नेछ र उनै चित्रबहादुर केसी, जनार्दन शर्मा, वर्षमान पुन र प्रेम आले आदि इत्यादिलाई मन्त्री पदको शपथ दिलाउनुपर्ने अवस्था बन्न सक्छ। नेपाली कांग्रेसका दुवै महामन्त्रीले यसपटक संसदीय दलको नेता फेर्ने कसरत सुरु गरेको उद्घोष गरेका छन्। देउवाको वर्चस्व रहेको अहिलेको अवस्थामा उनीहरू आफ्नो ध्येयमा सफल भइहाल्छन् भन्ने त देखिन्न, कदाचित जादुगरी किसिमले सफल हुने अवस्था आयो भने कांग्रेसका तर्फबाट मन्त्रीहरूको अनुहार फेरिने सम्भावना भने छ। तर उनीहरू सरकारमा सहभागी हुने गठबन्धनका अन्य दलका मन्त्रीहरू चुन्न भने सक्ने छैनन्। गठबन्धनभित्र गुम्सिएको असन्तोषलाई ख्याल गर्ने हो भने केही समयमै गठबन्धन स्वयं नचल्ने परिस्थितिको सिर्जना हुनेछ। यसका पछाडि केही कारणहरू छन्। माओवादी अध्यक्ष र महासचिवले कांग्रेसका तर्फबाट मत स्थानान्तरण नभएको बताइसकेका छन्। उनीहरूको संसद्मा प्रत्यक्षमा कम्तीमा ३० स्थान ल्याउने र एमालेलाई तेस्रोमा धकेलेर दोस्रो ठूलो दल बन्ने आकलन गलत सावित भएको छ। कांग्रेसले माओवादी मत लिएको तर आफ्नो मत भने माओवादीलाई नदिएको गुनासो सुनिँदैछ। यही कुरा नेकपा एसमा पनि लागू हुन्छ। माधव नेपाल पनि सन्तुष्ट छैनन् तर बाध्यता यस्तो छ, उनी कांग्रेस नेतृत्वको गठबन्धनमा सो गठबन्धन नटुटेसम्म टाँसिइरहने छन्। देउवाको सहयोगबिना नेपाललाई पार्टीको बिउ उमार्न कठिन थियो। त्यसैले उनी सजिलै वा देउवासँग निहुँ खोजेर गठबन्धनबाट बाहिरिन सक्ने छैनन्। तर चित्रबहादुरलाई त्यस्तो केही बाध्यता छैन। उनी एक्लै हुन्, मन्त्री पद नपाए बाहिरै रहन्छन्। यो गठबन्धन एउटै लक्ष्यमा नरहेका परस्पर काटाकाट गर्ने दलहरूको जंक्सन हो। उनीहरूले आविष्कार गरेको संविधानको रक्षा भन्ने शब्दावली केपी शर्मा ओली हराउने भुत्ते अस्त्र मात्रै हो भन्ने कुरा यसै निर्वाचनले सावित गरिदिएको छ। एमालेलाई पत्तासाफ गर्ने, चौथो बनाइदिने, ओलीको अहंकारलाई निस्तेज गराउने उनीहरूको अन्तिम लक्ष्य थियो। तर भएन। संसद्मा माओवादीको उपस्थिति झिनो रहन गयो, नेकपा एसको पनि हैसियत बनेन। दलहरूले प्राप्त गरेको लोकप्रिय मत हेर्दा उनीहरूले कुन धरातलमा उभिएर ठोस परिस्थितिको ठोस विश्लेषण गर्न सिकेका रहेछन् भन्ने पत्तो पाइन्छ। त्यसै पनि गठबन्धनका सहयात्रीहरूको लक्ष्य यौटै छैन। माओवादी जे चाहन्छ, कांग्रेस त्यसको ठीकविपरीत चाहन्छ। यी दुवै जे चाहन्छन्, नेकपा एस अर्कै चाहन्छ। यी तीनै जे चाहन्छन्, लोसपा त्योभन्दा अर्कै चाहन्छ। जनमोर्चा यी सबैले मानेको संघीयता मान्दैन। तर यिनीहरू खरानीको डोरीले जोडिएका छन्। त्यो हो, सत्ताको लोभमा ओलीको अन्धविरोध। अन्य कुनै लक्ष्य, उद्देश्य र गतिविधिले यिनीहरू सँगै बस्न सक्ने अवस्था छैन। गठबन्धनले नै सरकार बनाएको खण्डमा सरकार विस्तारै चल्नेछ। चल्दैन भनिठान्नु मूर्खता मात्र हुन्छ। तर जनताले खोजेको राजनीतिक स्थिरता, आर्थिक पारदर्शिता, सरकारको स्थायित्व, सुशासन र द्रुत विकास तथा अकण्टक सेवाप्रवाह भने प्राप्त हुने छैन। यसको चरित्र वर्तमान सरकारभन्दा भिन्न हुने छैन। देशलाई थप राजनीतिक, सामाजिक र आर्थिक संकटमा फसाउन भने उसको योगदान मनग्ये हुनेछ। समानुपातिक मततर्फ पहिलो भए पनि प्रत्यक्षतर्फ संसद्मा दोस्रो स्थान पाएको नेकपा एमालेका अगाडि अब प्रतिपक्षमा बसेर सरकारलाई जनताको पक्षमा तान्ने महत्त्वपूर्ण जिम्मेवारी आएको छ। एमाले पनि सरकार बनाउने भत्काउने खेलमा लाग्यो भने जनताले उसलाई माया गरिरहन सक्ने छैनन्। उसले संसद्मा एमालेबाहेकको सरकार बन्न मद्दत गर्नुपर्छ। उसले गठबन्धन सरकारका क्रियाकलापलाई गम्भीरतापूर्वक नियाल्दै आम मतदातालाई जिम्मेवार प्रतिपक्षको भूमिका कस्तो हुन्छ भन्ने दृष्टान्त दिन सक्नुपर्छ। उसले महँगी, भ्रष्टाचार र कुशासनका विरोधमा जनतालाई संगठित गर्दै वैकल्पिक योजना प्रस्तुत गर्नुपर्छ। जनताले उसलाई त्यसै गर्न भनेका छन्, उसले त्यसै गर्नुपर्छ। छद्म किसिमले अर्को कुनै अप्राकृतिक गठबन्धन बनाएर अस्थिरताको कारक बन्नु हुँदैन। एमालेले संसद्मा प्रतिनिधित्व गर्ने तर सरकारमा नजाने दल वा स्वतन्त्र सांसदहरूसँग आफ्नो सम्बन्धलाई जीवन्त र कार्यमूलक बनाइराख्न उनीहरूसँग नियमित अन्तक्र्रिया गर्ने काम भने जारी राख्नुपर्छ। उनीहरूका राजनीतिक ध्येय, नीति तथा कार्यक्रम आफूसँग कतिसम्म नजिक छन् र तिनले मुलुकको राजनीतिक निकासका लागि के कस्तो योगदान गर्न सक्छन् भन्नेबारे उनीहरूका धारणा नजिकबाट नियाल्ने काम गरियो भने एमालेप्रति उनीहरूमा विश्वास बन्दै जानेछ। यसले मुलुकमा एक राम्रो विकल्प खडा गर्न सहयोग पुग्नेछ। कदाचित सरकारले असल काम गरिहाले त्यसलाई बिनापूर्वाग्रह प्रोत्साहन गर्ने काम पनि उसकै हो। असल काममा बखेडा उत्पन्न गर्ने संस्कारलाई बदल्न प्रतिपक्षले महत्त्वपूर्ण भूमिका निर्वाह गर्न सक्छ। यस संसद्मा जनताको सर्वाधिक चासो घण्टी चिह्नधारी दल राष्ट्रिय स्वतन्त्र पार्टीका खरा, तेजस्वी र केही गरिदेखाउने चाहनाले जनमत पाएका नवयुवाहरूमा छ। थोरै संख्यामा भए पनि संसद्मा उनीहरूको प्रस्तुतिले ठूलो अर्थ राख्नेछ। पुराना नेताहरूले उनीहरूलाई हेपेको हामीले देखेका छौं। त्यसैले जनप्रतिनिधिका रूपमा उनीहरू कति गम्भीर, दूरदृष्टियुक्त, वस्तुनिष्ट, व्यावहारिक र उत्तरदायी गतिविधि गर्छन्, त्यसमै उनीहरूको भविष्य निहित रहनेछ। शालीन र अर्थपूर्ण प्रस्तुतिका लागि उनीहरू रोल मोडल बन्न सके भने पनि बाँकी सांसदहरूका लागि सिक्ने ठाउँ हुन्छ। तर यसअघि उनीहरू कता हुनेछन् त्यो स्पष्ट गर्नुपर्नेछ। उनीहरू मध्यविन्दुबाट कति दायाँ वा बायाँ हुनेछन्, उनीहरू सत्ताको निमित्त अस्वस्थ खेलमा सामेल हुनेछन् कि छैनन्, के आधारमा उनीहरू कसैको समर्थन गर्नेछन्। यी सबै कुरामा उनीहरू स्वयं र मतदाता स्पष्ट हुनु पर्नेछ। यसले उनीहरूको राजनीतिक भविष्यको दिशा निर्धारण गर्न मद्दत पुग्नेछ। सदनहरूमा हुने बेथिति र अस्वस्थ चलखेललाई रोक्न सकेमा अर्को चुनाव उनीहरूका लागि वरदान सावित हुन सक्छ। आम जनताको मतको परिणाम त्रिशंकु संसद् आए पनि एकल बहुमतको बलियो, उत्तरदायी, र जन अपेक्षाकालाई सम्बोधन गर्न नचुक्ने सरकार नै जनताको चाहना थियो। मत परिणामले यस पटक त्यसो हुन दिएन। भएको बहुमतको आफ्नै सरकारलाई ढाल्ने र आफू सत्तामा पुगिहाल्ने रोगले ग्रस्त केही महत्त्वाकांक्षी नेताहरूले गर्दा जनतालाई महँगो पर्ने मिलिजुली सरकार उपहार आउने भयो। यो सरकार कदाचित कमजोर हुँदै गयो भने मध्यावधि निर्वाचन गर्नुपर्ने अवस्था आउनेछ। फेरि अर्बौं खर्च हुनेछ। तर गलत मनसाय राखेर जनतालाई झुक्याइरहनेहरूको सिट भने झन्झन् खुम्चिँदै जानेछ। यस निर्वाचनले माओवादी बचेको छ, नेकपा एस उम्रेको छ, जनमोर्चाको एक सिट बचेको छ तर तिनीहरू कांग्रेस, एमाले र स्वतन्त्र पार्टीको भन्दा माथि पुगेका छैनन्। के आत्मसमीक्षा गर्नु जरुरी छैन ?"
नुवाकोटमा मतदाता शिक्षा प्रभावकारी नहुँदा धेरै मत बदर,"नुवाकोट : नुवाकोटमा मतदाता शिक्षा प्रभावकारी नहुँदा बदर मतको संख्या बढेको छ। यही मंसिर ४ गते सम्पन्न निर्वाचनमा जिल्लामा ६ हजार ६ सय ८० मत बदर भएको छ। यहाँ एक लाख २९ हजार ७०५ मत खसेको थियो। जिल्ला निर्वाचन कार्यालय नुवाकोटका अनुसार ५१५ प्रतिशत मत बदर भएको हो। बदर मत घटाउनका लागि मतदाता शिक्षा स्वंसेवक, महिला स्वास्थ्य स्वंसेविका तथा सम्बन्धित निकायले मतदाता शिक्षा दिएका थिए। मतदाताहरू प्रत्यक्ष र समानुपातिकतर्फको मतपत्रमा अलमलिएका कारण मत बदर हुन पुगेको जिल्ला निर्वाचन अधिकारी जयप्रसाद गौतमले जानकारी दिए। प्रदेशसभाको प्रत्यक्षतर्फ एक लाख ३० हजार १०१ मत खसेकोमा आठ हजार ९२१ मत अर्थात् ६ दशमलव ८५ प्रतिशत मत बदर भएको छ। प्रदेशसभाको समानुपातिकतर्फ एक लाख ३० हजार १०१ मतमध्ये आठहजार ९१९ अर्थात् ६ दशमलव ८५ प्रतिशत मत बदर भएको जिल्ला निर्वाचन अधिकारी गौतमले जानकारी दिए । उनका अनुसार गत २०७४ को निर्वाचनमा प्रतिनिधिसभाको प्रत्यक्षतर्फ ६ दशमलब चार र समानुपातिकतर्फ चार दशमलब सात प्रतिशत मत बदर भएको थियो ।"
चुनाव जितेको दुई दिनमै स्वास्थ्य चौकीको शिलान्यास,"बर्दिबास : महोत्तरी क्षेत्र नम्बर १ बाट निर्वाचित प्रतिनिधिसभा सदस्य लक्ष्मी महतोले चुनावी अभियानको दौरान घरदैलोमा गरेका प्रतिबद्धताहरू पूरा गर्नेतर्फ अग्रसर भएका छन्। चुनाव जितेको दुईदिन नबित्दै उनले बर्दिबास नगरपालिका३ स्थित राजावासमा मन्दिर र पर्साहीधापमा स्वास्थ्य चौकी भवनको शिलान्यास गरेका हुन्। स्थानीयको माग अनुसार मन्दिर र स्वास्थ्य चौकीको एकैसाथ शिलान्यास गरेको नवनिर्वाचित प्रतिनिधिसभा सदस्य महतोले बताए। नेकपा एमालेबाट चुनाव जितेका उनले बर्दिबास नगरपालिका३ स्थित दुर्गम क्षेत्रमा पर्ने पर्साहीधापमा मत माग्ने क्रममा स्वास्थ्य चौकी बनाइदिने प्रतिबद्धता जनाएका थिए। घरदैलोका क्रममा यहाँ आएको थिएँ। त्यसक्रममा स्थानीयले स्वास्थ्य चौकीका विषयमा समस्या र गुनासोहरू सुनाए। त्यही बेला मैले प्रतिबद्धता जनाएको थिएँ, शिलान्यासपश्चात सञ्चारकर्मीसँग कुराकानी गर्दै महतोले भने म बोलेको कुरा जसरी पनि पूरा गर्छु। जिते लगत्तै शिलान्यास गरेको छु। ढुक्क हुनुस्, चाँडै भवन पनि तयार हुन्छ। महतो दलबलसहित आफ्नै गाडीमा ईंटा बोकेर शिलान्यास गर्न चुरे गाउँ पर्साहीधाप पुगेका थिए। स्वास्थ्य चौकी शिलान्यासपछि स्थानीयले खुशी व्यक्त गरे। सुरुवातमै स्थानीय समस्यालाई सम्बोधन गर्ने नेताको प्रयासले आफूहरूमा आशा पलाएको स्थानीय दलबहादुर लामाले बताए। भोट माग्न आउँदा बनाइदिन्छु भन्नु र जित्ने बितिक्कै शिलान्यास गर्नु आफैमा एउटा खुशीको कुरो हो। विकासको काम अघि बढ्छ भन्ने एउटा यो गतिलो उदाहरण हो, खुशी हुँदै लामाले भने। महतो महोत्तरी क्षेत्र नम्बर १ मा रोचक प्रतिस्पर्धाका माझ प्रतिनिधिसभा सदस्यमा विजयी हाँसिल गरेको छन्। चौथौ पटकको जितका लागि चुनावी मैदानमा उत्रिएका सत्ता गठबन्धनका साँझा उम्मेदवार पूर्व शिक्षामन्त्री गिरिराजमणि पोखरेललाई १ हजार ३० मतको मतान्तरले पराजित गरे। आइतबार सार्वजानिक अन्तिम मतपरिणाम अनुसार प्रतिनिधिसभामा निर्वाचित नेकपा एमालेजसपा गठबन्धनका महतोले २३ हजार ४ सय २ मत प्राप्त गरेर जिते भने माओवादी केन्द्रका उपमहासचिव समेत रहेका पोखरेल २२ हजार ३७२ मत ल्याएर पराजित भए।"
जनताले दललाई मिलेर अघि बढ्ने जनादेश दिए: सुवास नेम्वाङ,काठमाडौं: नेकपा एमालेका उपाध्यक्ष सुवास नेम्वाङले निर्वाचनले सबै दलहरूलाई मिलेर अघि बढ्नुपर्ने सन्देश दिएको बताएका छन् । जनताले कसैलाई पनि बहुमत नदिएर सबै दल मिलेर देश निर्माणमा जुट्न जनादेश दिएको नेम्वाङले बताए । इलाम क्षेत्र नम्बर २ बाट प्रतिनिधि सभा सदस्य निर्वाचित भएपछि इलामबाट काठमाडौं आउँदा त्रिभुवन विमानस्थलमा सञ्चारकर्मीसँग कुरा गर्दै नेम्वाङले देश निर्माणमा सबै जुट्न आह्वान गरेका हुन् । केही राजनीतिक दलले एमालेलाई निषेध गर्न खोजे पनि जनताले अनुमोदन गरेको उनले बताए । लोकतन्त्रमा निषेधको राजनीति स्वीकार नहुने नेम्वाङको भनाइ छ । यो निर्वाचनको मतपरिणामले संविधान कार्यान्वयन गर्न थप सहज हुने उनले बताए । उनले सरकार गठनमा सबै दलसँग छलफल गरेर अघि बढ्ने बताएका छन् ।
सुकुम्वासी बस्ती हटाउन गएका नगर प्रहरी प्रमुखसहित ३६ प्रहरी घाइते,काठमाडौं : सोमबार सुकुम्वासी बस्ती हटाउन गएका ३६ प्रहरी घाइते भएका छन्। काठमाडौंस्थित थापाथलीको सुकुम्वासी बस्ती हटाउन जाने क्रममा बस्तीका मानिसहरूको आक्रमणमा परी काठमाडौं महानगरपालिकाका प्रहरी उपरीक्षक एवं प्रहरी बलका प्रमुख राजुनाथ पाण्डेसहित ३६ जना प्रहरी घाइते भएका हुन्। घाइतेका उपचारमा खटिएका नगर प्रहरी निरीक्षक सूर्य केसीका अनुसार ३४ जनाको थापाथलीस्थित नर्भिक र दुई जनाको वीर अस्पतालमा उपचार भइरहेको छ ।
झापामा ४६ हजार ५२४ मत बदर (सूचीसहित),झापा : झापामा ४६ हजार ५२४ मत बदर भएको छ। प्रतिनिधिसभा सदस्यतर्फ २३ हजार ९६० अर्थात् ५८१ प्रतिशत मत र प्रदेशसभा सदस्यतर्फ २२ हजार ५६४ अर्थात् ५४५ प्रतिशत मत बदर भएको जिल्ला निर्वाचन कार्यालय झापाका सूचना अधिकारी प्रकाश न्यौपाने जानकारी दिए। जिल्लामा ६ लाख ६३ हजार ३ सय ११ जना मतदाता रहेकोमा प्रतिनिधिसभातर्फ ४ लाख ३६ हजार २ सय ६६ अर्थात् ६५७७ प्रतिशत मत र प्रदेशसभातर्फ ४ लाख ३६ हजार ५८६ अर्थात् ६५८२ प्रतिशत मत खसेको थियो। प्रतिनिधिसभातर्फ ४ लाख १२ हजार ३०६ मत र प्रदेशसभातर्फ ४ लाख १४ हजार २२ मत सदर भएको सूचना अधिकारी न्यौपानेले बताए। मतदाता शिक्षा कार्यक्रम प्रभावकारी नहुँदा जिल्लामा बदर मत सङ्ख्या बढेको मतगणनामा खटिएका राजनीतिक दलका प्रतिनिधिहरूले बताएका छन्। मतदाताले एउटै मतपत्रमा दुईवटा भन्दा बढी स्वस्तिक छाप प्रयोग गर्नुका साथै ल्याप्चे समेत प्रयोग गरिएको मतगणनाको क्रममा भेटिएको प्रतिनिधिहरूको भनाइ छ। २०७४ सालको आम निर्वाचनमा ५ लाख ८५ हजार १६६ मतदाता रहेकोमा ४७४ प्रतिशत अर्थात् १८ हजार ९१५ मत बदर भएको थियो।
डाका र जबरजस्ती करणी मुद्दाका फरार अभियुक्त १२ वर्षपछि पक्राउ,झापा : झापामा डाका र जबरजस्ती करणी मुद्दाका एक फरार अभियुक्त १२ वर्षपछि पक्राउ परेका छन्। पक्राउ पर्नेमा कनकाई नगरपालिका४ निवासी ७७ वृद्ध वर्षीय धनपति ढुंगाना रहेको जिल्ला प्रहरी कार्यालय झापाका डीएसपी वसन्त पाठकले जानकारी दिए। प्रहरीका अनुसार झापा जिल्ला अदालत भद्रपुरको २०६७ पुस १३ गतेको फैसला अनुसार डाका र जबरजस्ती करणी मुद्दाका फरार ढुंगानालाई ६ बर्ष कैद र ७५ हजार जरिवानासहितको सजाय तोकेको थियो। फैसला सुनवाइ हुनुअघिदेखि नै फरार रहेका उनलाई जिल्ला प्रहरी कार्यालय झापाबाट खटिएको प्रहरी टोलीले सोमबार पक्राउ गरेको हो। पक्राउ परेका उनलाई अदालतमा पेस गरी कैद भुक्तानका लागि झापा कारागार भद्रपुर पठाइसकेको डीएसपी पाठकले बताए।
३५ दिनभित्र निर्वाचन खर्चको विवरण पेस गर्न आयोगको निर्देशन,"काठमाडौं : निर्वाचन आयोगले यही मङ्सिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनमा सहभागी राजनीतिक दल र उम्मेदवारलाई परिणाम घोषणा भएको ३५ दिनभित्र निर्वाचन खर्चको विवरण पेस गर्न निर्देशन दिएको छ। आयोगले तोकिएको ढाँचामा खर्च विवरण पेस गर्न निर्देशन दिँदै पहिलो हुने निर्वाचित हुने प्रणालीतर्फ मनोनयनपत्र पेस गरेका उम्मेदवारले प्रतिनिधिसभा सदस्य निर्वाचन ऐनको दफा ७२ को उपदफा (४) अनुसार सम्बन्धित प्रदेश र जिल्ला निर्वाचन कार्यालयमा प्रतिनिधिसभा सदस्य निर्वाचन तथा प्रदेशसभा सदस्य निर्वाचन निर्देशिका, २०७९ को अनुसूची (४) बमोजिमको ढाँचामा निर्वाचन खर्चको विवरण पेस गर्नुपर्ने जनाएको हो। विवरण पेस गर्दा तोकिएको हद (सीमा) बमोजिमको रकम मतदाता नामावली खरिद, सवारीसाधन, प्रचारप्रसार सामग्री, ढुवानी, गोष्ठी अन्तरक्रिया, अन्य प्रचारप्रसार, छापा एवं विद्युतीय माध्यम (सामाजिक सञ्जालसमेत), कार्यालय सञ्चालन र प्रतिनिधि परिचालन लगायतका विषय शीर्षक उल्लेख गरी बुझाउनु पर्नेछ। उम्मेदवारले निर्वाचनमा खर्च गर्दा प्रयोग गरेको बैंक खाताको विवरण र खर्च गर्ने जिम्मेवार पदाधिकारीको नामसमेत उल्लेख गरी पेश गर्नुपर्नेछ। निर्वाचन प्रचारप्रसारका लागि कोणसभा वा आमसभा गर्दा मञ्चको तयारीका लागि लागेको खर्चको विवरण सम्बन्धित उम्मेदवारले आफैँ वा आफ्नो प्रतिनिधिमार्फत् मतदान सम्पन्न भएको मितिले १५ दिनभित्र निर्वाचन कार्यालयमा पेस गर्नुपर्छ। समानुपातिक निर्वाचन प्रणालीतर्फ बन्दसूची पेस गरेका राजनीतिक दलले निर्वाचन परिणाम घोषणा भएको मितिले ३५ दिनभित्र प्रतिनिधिसभा सदस्यका लागि प्रतिनिधिसभा सदस्य समानुपातिक निर्वाचन निर्देशिका, २०७९ को अनुसूची ३४ र प्रदेशसभा सदस्यका लागि प्रदेशसभा सदस्य समानुपातिक निर्वाचन निर्देशिका, २०७९ को अनुसूची ३६ बमोजिमको ढाँचामा आयोगमा पेश गर्नुपर्नेछ। विवरण पेस गर्दा दलले हेलिकप्टर प्रयोग गरेको भए सोसमेत र दलले निर्वाचनमा खर्च गर्दा प्रयोग गरेको बैंक खाताको विवरण र खर्च गर्ने जिम्मेवार पदाधिकारीको नामसमेत उल्लेख गरी पेस गर्नुपर्ने छ।"
"मधेसमा सीके राउत : एमालेलाई बाधक, गठबन्धनलाई भर",काठमाडौं : निर्वाचनको परिणाम अन्तिम चरणमा रहेको छ। यससँगै संघ र प्रदेशमा सरकार गठनका लागि प्रमुख पार्टीहरुले छलफल तीव्र पारेका छन्। निर्वाचनमा मिश्रित परिणाम आएकाले कुनै पनि पार्टी एक्लै सरकार बनाउनसक्ने हैसियतमा छैन। जसका कारण केन्द्र र प्रदेशहरूको सरकार गठन प्रक्रिया लम्बिने देखिएको छ। मधेस प्रदेशको परिणाम हेर्दा पनि कुनै पनि पार्टीको एकल सरकार बनाउने हैसियत पाएका छैनन्। पछिल्लो मत परिणामअनुसार नेकपा एमालेले प्रत्यक्षमा १५ सिट जित्ने देखिन्छ। १४ सिट जितेको उसले एक सिटमा अग्रता लिइरहेको छ। समानुपातिकतर्फको मतअनुसार उसले कम्तिमा ८ सिट ल्याउने सम्भावना छ। यसरी गणना गर्दा एमाले २३ सिटसहित प्रमुख दल बन्ने देखिन्छ। कांग्रेसले प्रत्यक्षमा १३ सिट जितेको छ। समानुपातिकतर्फको मतअनुसार कांग्रेस अग्रस्थानमा छ। पछिल्लो मतपरिणामअनुसार उसले समानुपातिकबाट कम्तिमा ९ सिट पाउनेछ। २२ सिटसहित कांग्रेस मधेसमा दोस्रो ठूलो दल बन्ने निश्चित छ। त्यस्तै पाँच वर्ष मधेस सरकारको नेतृत्व गरेको जनता समाजवादी पार्टी भने यसपटक प्रत्यक्षतर्फ ९ सिटमा खुम्चिएको छ। उसले समानुपातिकतर्फ कम्तिमा ७ सिट थप्नसक्ने सम्भावना छ। १६ सिटसहित ऊ तेस्रो दल बन्ने सम्भावना छ। एमालेले सीके राउत नेतृत्वको जनमतलाई गठबन्धनमा आबद्ध हुन आह्वान गर्नसक्छ। तर उपेन्द्र यादव सरकारमा गएको खण्डमा सीके राउत कुनै पनि हालतमा सरकारको हिस्सा नबन्ने उनी निकट नेताले बताए। प्रत्यक्षतर्फ ६ सिट जितेको सीके राउत नेतृत्वको जनमत पार्टीले समानुपातिकबाट कम्तिमा ७ सिट थप्ने सम्भावना छ। १३ सिटसहित ऊ मधेसको चौथो पार्टी बन्दैगर्दा ७ सिट जितेको र मधेस सरकारको हिस्सासमेत बनेको लोकतान्त्रिक समाजवादी पार्टीले समानुपातिकतर्फ न्युन मत पाएको छ। उसले समानुपातिकबाट कम्तिमा दुई सिट थप्दा ९ सिट पुग्ने सम्भावना देखिन्छ। त्यस्तै प्रत्यक्षतर्फ ४ सिट जितेको माओवादीले समानुपातिकबाट कम्तिमा ४ सिट थप्दा ८ सिट हुन्छ भने एकीकृत समाजवादी प्रत्यक्षतर्फ ४ र समानुपातिकतर्फ दुई सिट थप्दा ६ सिट पुर्याउने सम्भावना छ। मधेसमा प्रत्यक्षतर्फ ६ जना विजयी भएका छन् भने समानुपातिकतर्फ पनि केही दलले एकएक सिट ल्याउने सम्भावना देखिन्छ। एमालेलाई सीके राउत बाधक मधेस प्रदेशको अंकगणित विश्लेषण गर्ने हो भने पहिलो पार्टी बनेको एमालेलाई सरकार बनाउन कठिन देखिन्छ। ४३ समानुपातिकसहित १०७ सिट रहेको मधेसमा सरकार बनाउन कम्तिमा ५४ सिट आवश्यक हुन्छ। एमालेजसपा गठबन्धनमै रहेकाले दुबैको सिट संख्या जोड्दा ३९ सिट पुग्ने देखिन्छ। सरकार बनाउन एमालेसँग थप १५ सिटको आवश्यकता पर्न सक्छ। एमालेले सीके राउत नेतृत्वको जनमतलाई गठबन्धनमा आबद्ध हुन आह्वान गर्नसक्छ। तर उपेन्द्र यादव सरकारमा गएको खण्डमा सीके राउत कुनै पनि हालतमा सरकारको हिस्सा नबन्ने उनी निकट नेताले बताए। एमालेले सरकार बनाउनका लागि लोसपालाई पनि आह्वान गर्नसक्छ। तर कांग्रेससँग गठबन्धन गरेको महन्थ ठाकुर नेतृत्वको पार्टी एमाले नेतृत्वको सरकारमा जाने सम्भावना न्युन छ। केहीगरी लोसपा मधेस सरकामा गए पनि पनि एमालेले स्वतन्त्र र एक सिट जितेका केही दललाई रिझाउनुपर्ने देखिन्छ। गठबन्धनलाई सीके राउतकै भर संघमा सरकार नेतृत्वको पहलकदमी लिइरहेको कांग्रेस नेतृत्वको सत्ता गठबन्धनलाई पनि मधेसमा सरकार बनाउन सजिलो छैन। मधेसमा सत्ता गठबन्धनको सिट जोड्ने हो भने ४५ पुग्ने सम्भावना छ। स्वतन्त्र र एक सिटका केही दललाई जोड्दासमेत गठबन्धनले थप १० सिट पुर्याउनसक्ने अवस्था देखिँदैन। उसले पनि सीके राउतलाई फकाउने प्रयास गर्नसक्छ। गठबन्धनबाट प्रस्ताव आए पार्टीभित्र एकचरण छलफल हुनसक्ने उनी निकट नेताको भनाइ छ। तर सरकारमै जाने सम्भाना नरहेको उनको जिकिर छ।
बारामा ५० हजारभन्दा बढी मत बदर,"सिमरा : बाराको चार वटा निर्वाचन क्षेत्रको अन्तिम मतपरिणाम अनुसार ५० हजारभन्दा बढी मत बदर देखिएको छ। जिल्ला निर्वाचन कार्यालयको अन्तिम मतपरिणाममा प्रतिनिधिसभा तथा प्रदेशसभाको प्रत्यक्ष र समानुपातिक दुवै तर्फ ५० हजार दुई सय ७७ मत बदर देखिएको हो। कार्यालयले उपलब्ध गराएको मतपरिणाम अनुसार प्रतिनिधिसभा तथा प्रदेशसभाको प्रत्यक्ष र समानुपातिकतर्फ बारा क्षेत्र नं १ मा १० हजार चार सय ७३, क्षेत्र नं २ मा १३ हजार तीन सय ४२, क्षेत्र नं ३ मा १२ हजार ९ सय ३२ र क्षेत्र नं ४ मा १३ हजार पाँच सय ३० मत बदर देखिन्छ। चार निर्वाचन क्षेत्रमध्ये सबैभन्दा बढी मत क्षेत्र नं ४ मा बदर भएको देखिएको छ। चार लाख ३३ हजार ५०४ कूल मतदाता रहेको बारामा मंसिर ४ गते भएको निर्वाचनमा प्रत्यक्षतर्फ दुई लाख ८७ हजार दुई सय १९ मत खसेको थियो। खसेको मतमध्ये दुई लाख ७४ हजार ६ सय ५२ मतमात्रै सदर भएको छ। समानुपातिकतर्फ दुई लाख ८९ हजार दुई सय ६० मत खसेको थियो। प्रतिनिधिसभाको प्रत्यक्षतर्फ भन्दा दुई हजार ४१ मत समानुपातिकमा बढी खसेको हो। अन्तिम मतदाता नामावलीमा नाम हरी निर्वाचनमा नखटिएका कर्मचारी, सुरक्षाकर्मीसहित वृद्धाश्रममा रहेका वृद्धवृद्धा, निर्वाचन कसुरमा सजाय भोगिरहेका बाहेक अन्य कैदीबन्दीलाई समानुपातिक निर्वाचनमा सहभागी गराउन बारा निर्वाचन क्षेत्र नं ३ अन्तर्गत कलैयामा अस्थायी मतदान स्थल राखिएको थियो। उक्त अस्थायी मतदान स्थलबाट एक हजार सात सय ४७ मत प्रतिनिधिसभाको समानुपातिकतर्फ खसेको हो। समानुपातिकतर्फ चार वटै निर्वाचन क्षेत्रबाट खसेको कूल मतमध्ये १३ हजार तीन सय ७५ मत बदर हुँदा दुई लाख ७५ हजार आठ सय ८५ मतमात्रै सदर भएको छ। क्षेत्रगत तथ्यांकअनुसार बारा क्षेत्र नं १ मा एक लाख १९ हजार तीन सय ७५ मतदाता मध्ये प्रतिनिधिसभाको प्रत्यक्षतर्फ ८० हजार सात सय ८५ र समानुपातिकतर्फ ८० हजार चार सय ९९ मत खसेको थियो। खसेको मतमध्ये प्रत्यक्षतर्फ दुई हजार सात सय ५६ र समानुपातिकतर्फ दुई हजार सात सय ६९ मत बदर रहेको जिल्ला निर्वाचन कार्यालयको विवरणमा उल्लेख छ। त्यसैगरी क्षेत्र नं १ को प्रदेशसभा निर्वाचनअन्तर्गत प्रत्यक्षतर्फ दुई हजार दुई सय ५० मत बदर हुँदा समानुपातिकतर्फ दुई हजार ६ सय ९८ मत बदर देखिन्छ। प्रदेशसभामा प्रत्यक्षतर्फ खसेको ८० हजार पाँच सय ६० मतमध्ये ७८ हजार तीन सय १० मतमात्रै सदर भएको छ। त्यस्तै समानुपातिकतर्फ खसेको ८१ हजार ४९ मतमध्ये ७८ हजार तीन सय ५१ मत सदर भएको छ। बारा क्षेत्र नं २ को कूल एक लाख पाँच हजार ११ मतमध्ये प्रतिनिधिसभाको प्रत्यक्षतर्फ ६६ हजार सात सय ४१ र समानुपातिकतर्फ ६८ हजार पाँच सय ५१ मत खसेको थियो। खसेको मतमध्ये प्रत्यक्षतर्फ ६३ हजार सात सय ४२ मत सदर हुँदा दुई हजार ९९९ मत बदर हुन पुगेको छ। त्यसैगरी समानुपातिकतर्फ खसेको मतमध्ये ६४ हजार एक सय ७७ मत सदर र चार हजार तीन सय ७४ मत बदर भएको छ। समानुपातिकतर्फको यो बदर संख्या अन्य क्षेत्रको तुलनामा बढी हो। क्षेत्र नं २ अन्तर्गत प्रदेशसभा निर्वाचनको प्रत्यक्षतर्फ खसेको ६६ हजार सात सय १६ मतमध्ये ६४ हजार आठ सय २४ मत सदर भएको छ। उक्त मत सदर हुँदा दुई हजार ९० मत बदर भएको छ। प्रदेशसभाको समानुपातिकतर्फ खसेको ६६ हजार सात सय ७७ मतमध्ये ६२ हजार ९ सय मत सदर भएको छ। प्रदेशसभाको समानुपातिकतर्फ तीन हजार आठ सय ७७ मत बदर भएको देखिन्छ। बारा क्षेत्र नं ३ को कूल एक हजार तीन हजार एक सय ४८ मतदातामध्ये प्रतिनिधिसभाको प्रत्यक्षतर्फ ६६ हजार नौ सय ६६ मत खसेको थियो। खसेको मतमध्ये ६३ हजार ६ सय १५ मत सदर र तीन हजार तीन सय ५१ मत बदर भएको छ। प्रतिनिधिसभाको समानुपातिकतर्फ खसेको ६७ हजार तीन सय ५० मतमध्ये ६४ हजार चार सय ३२ मत सदर भएको छ भने दुई हजार नौ सय १८ मत बदर हुन पुगेको छ। प्रदेशसभातर्फ खसेको ६७ हजार दुई ६५ मतमध्ये ६३ हजार दुई ६४ मत सदर हुँदा चार हजार एक मत बदर भएको छ। बारा क्षेत्र नं ४ बाट प्रतिनिधिसभाको प्रत्यक्षतर्फ खसेको ७२ हजार सात सय २७ मतमध्ये ६९ हजार दुई सय ६६ मत सदर भएको छ। यस क्षेत्रमा तीन हजार चार सय ६१ मत बदर भएको छ। जुन चार वटै निर्वाचन क्षेत्रमा प्रत्यक्षतर्फ बदर भएको मतसंख्या भन्दा बढी हो। यस क्षेत्रबाट समानुपातिकमा खसेको ७२ हजार आठ सय ६० मतमध्ये ६९ हजार पाँच सय ४६ मत सदर भएको छ। समानुपातिकतर्फ यस क्षेत्रमा तीन हजार तीन सय १४ मत बदर भएको छ। प्रदेशसभाको प्रत्यक्षतर्फ यस क्षेत्रबाट खसेको ७२ हजार पाँच सय २७ मतमध्ये दुई हजार दुई सय २९ मत बदर छ। निर्वाचन कार्यालयको तथ्यांकअनुसार प्रदेशसभातर्फ ७० हजार दुई सय ९८ मत सदर भएको छ। प्रदेशसभाको समानुपातिकतर्फ यस क्षेत्रबाट चार हजार पाँच सय २६ मत बदर भएको छ। यो संख्या अन्य क्षेत्रभन्दा बढी हो। यस क्षेत्रबाट प्रदेशसभाका लागि खसेको ७२ हजार ६ सय ७८ मतमध्ये ६८ हजार एक सय ५२ मत सदर भएको छ।"
जाजरकोटमा समानुपातिक मत: संघमा कांग्रेस र प्रदेशमा एमाले पहिलो,"जाजरकोट: जाजरकोटमा समानुपातिक तर्फ प्रतिनिधि सभामा नेपाली कांग्रेस र प्रदेश सभातर्फ एमालेले पहिलो स्थान हासिल गरेका छन् । जिल्ला निर्वाचन कार्यालयका अनुसार प्रतिनिधि सभातर्फ नेपाली कांग्रेसले २२ हजार ९३४ मतसहित पहिलो पार्टी बनेको छ । १९ हजार ७४९ मत ल्याएर एमाले दोस्रो भएको छ । माओवादी केन्द्रले १४ हजार ४१२ मत प्राप्त गरेको छ । एकीकृत समाजवादीले ७८६, राष्ट्रिय स्वतन्त्र पार्टीले ५९४ र राष्ट्रिय प्रजातन्त्र पार्टीले ५३९ मत प्राप्त गरेका छन् । प्रतिनिधि सभामा पहिलो बनेको कांग्रेस प्रदेश सभा तर्फको मतमा भने दोस्रो भएको छ । प्रदेश तर्फ पहिलो पार्टी एमाले भएको छ । प्रदेश समानुपातिक तर्फ एमालेले २० हजार २२९ मत प्राप्त गरेको छ । कांग्रेसले १८ हजार ९३५ मत ल्याएर दोस्रो , माओवादी केन्द्रले १६ हजार ९२४ मत सहित तेस्रो भएको छ । एकीकृत समाजवादीले एक हजार ३९९ र राष्ट्रिय प्रजातन्त्र पार्टीले एक हजार ३२ मत प्राप्त गरेको छ ।"
पूर्वप्रधानमन्त्री खनाललाई हराउने महेश,"इलाम: २०४८ संसदीय निर्वाचनदेखि इलाम क्षेत्र न १ बाट लगातार विजयी भइहरेका पूर्वप्रधानमन्त्री झलनाथ खनाललाई यस पटक संसद प्रवेशमा रोक लाग्यो। नेकपा एकीकृत समाजवादीका सम्मानीत नेता तथा पूर्वप्रधानमन्त्री खनाललाई उनकै कार्यकर्ता भएर राजनीति गरेका एमालेका जिल्ला अध्यक्ष महेश बस्नेतले पराजित गरे। २०७४ सम्म हरेक संसदीय निर्वाचनमा एमालेबाट चुनावी मैदानमा भिडेका खनाल यस पटक इलामले जनताको साथ पाएनन् । पाँच जित हात पारेका उनले यो पटकसमेत २ हार व्यहोरे। एकीकृत समाजवादीका तर्फबाट कलम चिह्न लिएर चुनावी मैदानमा उत्रिएका उनले काठमाडौं फर्कनु अघि चुनावमा धाँदली भएको आरोप लगाएका थिए । इलाम छोडेपछि उनले कांग्रेसका कार्यकर्ताले अन्तरघात गरेको आरोप लगाए । यस पटक उनी अघिल्लो चुनावमा जस्तै अन्तिम पटक भन्दै भोट मागेका थिए । ७३ वर्षीय खनाल यस पटक नेकपा एमालेका जिल्ला अध्यक्ष महेश बस्नेतसँग २ हजार ६ सय ६४ मतको अन्तरले पराजित भए । बस्नेतले २५ हजार ७५३ मत प्राप्त गरेका छन् भने खनालले २३ हजार ८९ मत प्राप्त गरेको निर्वाचन अधिकृतको कार्यालयले जनाएको छ । खनाल यसपटक ०७४ जस्तो आफ्नो ठूलो संगठनका साथ मैदानमा थिएनन् । समानुपातिक मतको आधारमा हेर्दा उनीसँग ७ हजार ८ सय ३२ मत मात्रै आफ्नो थियो । नेपाली कांग्रेस र नेकपा माओवादी केन्द्रले उनलाई यस पटक पनि १५ हजार २ सय ५७ मत दिए । खनालले ०७४ मा १७ हजारभन्दा बढी मतले जितेका थिए । चुनावको समयमा खनाललाई पाँचपाँचवटा संसदीय चुनावमा विजय हासिल गरेर प्रधानमन्त्रीसम्म बने पनि आफ्नै क्षेत्रको विकास निर्माणमा बेवास्ता गरेको आरोप लागेका थियो । स्थानीय तह निर्वाचन पछि स्थानीय तहको निर्वाचनमा काग्रेसका कार्यकर्ताले धोका दिएको भन्ने अभिव्यक्तिले पनि नेपाली कांग्रेसका कार्यकर्ता चिढिएका थिए । ०७४ मा इलाम १ बाट खनालले ३६ हजार ८ सय ५ मत ल्याएर निर्वाचित भएका थिए। उनका प्रतिद्वन्द्वी कांग्रेसका भूपेन्द्र कट्टेलले १९ हजार ६ सय ३८ मत ल्याएका थिए । खनालले २०४८, ०५१, ०६४ र ०७० मा पनि इलाम १ बाटै निर्वाचित भई संसद्मा प्रतिनिधित्व गरेका थिए। ०४८ र ०५१ को संसदीय निर्वाचनमा उनले कांग्रेसका तोयानाथ भट्टराईलाई पराजित गरेका थिए। ०५१ मा भट्टराईलाई २ सय १० को झिनो मतले मात्र पराजित गरेका थिए। ०५६ को संसदीय निर्वाचनमा भने खनाल सोही क्षेत्रबाट कांग्रेसका बेनुपराज प्रसाईसँग पराजित भएका थिए। ०६४ मा भएको पहिलो संविधानसभा निर्वाचनमा भने खनालले कांग्रेसका प्रसाईलाई हराएका थिए । ०७० को दोस्रो संविधानसभा निर्वाचनमा कांग्रेसकै हिमालय कर्माचार्यलाई पराजित गरेका थिए। २०६७ माघमा प्रधानमन्त्री निर्वाचित खनाल पार्टीभित्रैकै कलहका कारण नौ महिनामै बाहिरिनुपरेको थियो। २००६ चैत ६ मा इलामको साँखेजुङमा जन्मेका खनालले विगतमा एमाले निर्माणमा नेतृत्वदायी भूमिका निर्वाह गरेको दावी गर्दछन् । विद्यार्थी जीवनदेखि भूमिगत कम्युनिस्ट राजनीतिमा लागेका खनाल तत्कालीन नेपाल कम्युनिस्ट पार्टी मालेको पोलिटब्युरो सदस्य हुँदै महासचिव भएका थिए। २०२५ सालमा पार्टी सदस्यता प्राप्त गरे पनि राजनीतिक जीवन भने २०२१ सालदेखि सुरु गरेका थिए। २०६५ मा बुटवलमा भएको आठौं महाधिवेशनमा अध्यक्ष निर्वाचित भए। २०७१ असारमा काठमाडौंमा भएको नवौं महाधिवेशनबाट अध्यक्ष केपी शर्मा ओली बने, खनाल पार्टीको वरिष्ठ नेता भए। पछि एमाले र माओवादी एकतापछि बनेको नेकपामा उनी वरिष्ठ नेता एवं सचिवालय सदस्य थिए। २०४६ सालको आन्दोलनको सफलतासँगै खुलामञ्चबाट जेएन खनालको नाममा उनी सार्वजनिक भएका थिए। जनआन्दोलनपछि गठित अन्तरिम सरकारमा खनाल कृषि, भूमिसुधार तथा व्यवस्था, वन र वातावरणमन्त्री थिए। ०४६ मा सम्पन्न चौथो महाधिवेशनपछि मदन भण्डारी नेतृत्वमा आए। एमालेले २०४९ सालमा मदन भण्डारीको बहुदलीय जनवादको नीति पारित गर्दा सीपी मैनाली र खनालको नौलो जनवादको कार्यनीति अल्पमतमा पर्यो। जबजको आफ्नो कार्यनीति पारित भएपछि भण्डारीले खनाललाई पोलिटब्युरो सदस्य बनाएनन् । दासढुंगा दुर्घटनामा भण्डारीको निधनपछि भने उनी पोलिटब्युरो सदस्य भए। खनाललाई पराजित गरेका बस्नेतले आफ्ना नेतालाई पटक पटक संसदमा पठाएपनि जनताको भावना अनुसार काम नभएकाले यस पटक जनताले आफुलाई मत दिएको बताए । उनले भने म जनताको भावना अनुसार यहाँको विकास निर्माणमा सहभागि हुन्छु । बस्नेतले पूर्वाधार, कृषि, पर्यटन लगायतका क्षेत्रमा नीतिगत सुधार गर्नेदेखि दीर्घकालिन विकासको मोडेलसहित जनताको आवश्यकता पुरा गर्ने बताए । सँधै पार्टी र सत्ताको केन्द्रमा रहेका झलनाथ खनाल अन्तिम पटक भन्दै चुनावी मैदानमा आइरहेको बेला आफ्नै निर्वाचन क्षेत्रको रोङ १ मा जन्मेका बस्नेत जन्मथलो बनाउन भन्दै चुनावी मैदानमा उत्रिएका थिए । इलामको महेन्द्ररत्न बहुमुखी क्याम्पसमा प्राध्यापनदेखिको अनुभव बोकेका बस्नेतले इलाम नगरपालिकामा दुई पटक मेयर पदमा निर्वाचित भएर काम गरिसकेका छन् । बस्नेतले मेची राजमार्गलाई स्ततरोन्नति गरी २ लेनको सडक बनाउनेदेखि फ्री वाईफाई जोन बनाउने सम्मका योजना अघि सारेका छन्। उनले भने विद्यमान रहेको सडक मापदण्ड (सडक सीमा) विवादलाई नागरिकको हित अनुकूल हुनेगरी समाधान गरनेछ । उनले स्थानीय तहमा जलस्रोत व्यवस्थापन गुरूयोजना कार्यान्वयनमा ल्याइने बताएका छन् । प्रतिवद्वतामा लेखेका छन्, जलसम्पदा नास हुने अवस्था तीब्र रूपमा बढिरहेको हुँदा जलस्रोतको संरक्षणबारे प्रभावकारी कार्यक्रम कार्यान्वयन गरिने छ । बस्नेतले १९ बुदे प्रतिवद्वता कार्यान्वायनमा लाग्ने बताएका छन्। उनले सबै स्थानमा राष्ट्रिय प्रशारण लाइन अन्तर्गतको उच्च भोल्टेज क्षमताको ट्रान्सफर्मर र तारसहित विद्युत सेवा पुर्याइने बताए । बस्नेतले नेपालमा उत्पादन भएको चियालाई अक्सन सेन्टरको स्थापना गरी नेपाली चियालाई राष्ट्रिय तथा अन्तर्राष्ट्रिय बजारको लागि आफुले काम सुरु गर्ने बताए । उनले भने, चिया तथा कफि विकास बोर्डलाई अलग गरी चिया र कफिको विकासका लागि अलगअलग बोर्डको गठन गरिनेछ । उनले सूर्योदय नगरपालिकाभित्र चियासम्बन्धी अध्यायन अनुसन्धान केन्द्रको स्थापना गर्ने कुरामा प्राथमिकताका साथ लाग्ने योजना सुनाए । उनले भने, चिया, दूध उद्योग तथा अन्य उद्योगको उत्पादन र प्रशोधनमा प्रयोग हुने विद्युत महसुलमा सहुलियत दिलाउने व्यवस्था मिलाउदै चिया, दूध तथा अन्य कृषि सम्बन्धी उद्योगको आवश्यक यन्त्र, उपकरण ढुवानीका साधनमा अनुदान उपलब्ध गराउन भन्सार तथा कर छुटको व्यवस्था गरिनेछ । उनले पालिका स्तरका सम्भावना हेरेर पर्यटन प्रवद्र्धनका प्याकेज ल्याउने योजना अघि सारेका छन् । कन्यामलाई रात्रिकालीन पर्यटन क्षेत्रको रूपमा विकास गर्नेदेखि 'बहुसांस्कृतिक सङ्ग्रहालय' निर्माण समेतका योजना छन् । बस्नेतले गुणवान र सक्षम नागरिक तयार गर्न शिक्षासम्बन्धी मौलिक हकको कार्यान्वयन गरिने प्रतिवद्वतामा उल्लेख गरेका छन् । उनका योजनामा करफोक विद्यामन्दिरलाई नमुना बहुप्राविधिक शिक्षालयको रूपमा विकास गर्ने, सूर्योदय नगरपालिकाको फिक्कलमा सभागृह (सिटी हल) सिटीमार्ट,व्यवस्थित बसपार्क र बहुतले ट्याक्सी पार्क निर्माणका लागि पहल गर्ने योजना छ। उनले स्वास्थ्य, उद्योग, व्यापार, रेमिट्यान्स र रोजगारी सिर्जना वन तथा वातावरण, सहकारी तथा वित्तीय क्षेत्र लगायतका क्षेत्रमा समेत योजना अघि सारेका छन् । उनले भने, यस क्षेत्रमा इन्टरनेट सेवाको विस्तार गरी शहर, बजार, शैक्षिक संस्था, पर्यटकीय स्थल तथा पालिका केन्द्रलाई निःशुल्क इन्टरनेट सेवा उपलब्ध गराइने छ। उनले स्थानीय तहहरूमा सेवा प्रवाहलाई प्रभावकारी बनाउन सबै कामलाई विद्युतीय प्रणालीमार्फत् सम्पादन गर्ने बताए । बस्नेतले प्रत्येक वडामा 'ज्येष्ठ नागरिक मिलन केन्द्र'को स्थापना तथा सञ्चालन गरी सक्रिय जीवनयापनको वातावरण बनाउने उल्लेख गरे । बस्नेतले भने, संघीय, प्रदेश र स्थानीय सरकारहरूसँग आवश्यक समन्वय गरी सम्पन्न गरिने छन् । उनले विरोधका नाममा बन्द, हड्ताल कहिल्यै नगर्ने प्रतिवद्वता समेत जायर गरे । स्थानीय तह सञ्चालनको लामो अनुभव बोकेका बस्नेतले भने, भ्रष्टाचार र अनियमितता मुक्त समाज निर्माण गर्न प्रतिवद्ध छौं । प्रदेश सभाका लागि इलाम क्षेत्र न १ (१) मा गठबन्धनका तर्फबाट नेकपा एकीकृत केन्द्रकी खिनु लङ्वा लिम्बुले नेकपा एमालेकी शोभा पराजुलीलाई १ हजार ९७६ मतले पराजित गरेकी छन् । लङ्वाले १३ हजार ३७१ मत पाएकी छन् भने पराजुलीले ११ हजार ३९५ मत पाएकी छन् । क्षेत्र १(२)मा गठबन्धनका तर्फबाट नेपाली कांग्रेसका क्षेत्रीय सभापति समशेर राईले एमालेका दिपक थेवेलाई ६३८ मतले पराजित गरेका छन् । राईले १२ हजार ७८० र थेवेले १२ हजार १४२ मत प्राप्त गरेका छन् ।"
'देश अस्थिरतामा जाने र वैदेशिक हस्तक्षेप बढ्ने देखियो' (भिडियो वार्ता),काठमाडौं: निर्वाचनको नयाँ परिणामपछि राज्य सञ्चालन तथा राजनीतिक समीकरणका विषयमा बेग्लाबेग्लै विश्लेषण हुने गरेको छ । यो निर्वाचनमा कुनै पनि दलले बहुमत ल्याउन नसकेपछि राजनीतिक अस्थिरता बढ्नेसँगै देशको विकासमा संस्थागत पहल हुन नसक्ने विश्लेषण हुँदै आएको छ । राजनीतिक विश्लेषक डाविष्णु दाहालले पनि यो मत परिणामले देशमा ध्रुबीकरण अझै बढ्दै जाने बताएका छन् । नयाँ सरकार गठनमा अमेरिकीचिनियाँ र भारतीय चाख र हस्तक्षेप बढ्ने बताउँदै दाहालले अब बन्ने सरकार अस्थिर हुने जिकिर गरे । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै दाहालले अब बन्ने सरकार पाँच वर्षसम्म नटिक्ने र वैदेशिक चलेखेल चरम अवस्थामा पुगेर मुलुक 'अर्ली इलेक्सन'मा पुग्न सक्ने अवस्था आउने बताए । हेर्नुहोस् दाहालसँग गरिएको कुराकानी ।
मोरङमा समानुपातिकतर्फ कांग्रेसलाई धेरै मत,"विराटनगर : मोरङमा समानुपातिकतर्फ नेपाली कांग्रेसलाई धेरै मत प्राप्त भएको छ। प्रतिनिधिसभा र प्रदेशसभातर्फ नै कांग्रेसले प्राप्त गरेको मत अरु दलको भन्दा धेरै रहेको हो। मोरङमा प्रतिनिधि सभातर्फ ६ र प्रदेशसभातर्फ १२ वटा निर्वाचन क्षेत्र छन्। समानुपातिकमा प्राप्त मतका आधारमा प्रतिनिधि र प्रदेशसभातर्फ कांग्रेस पहिलो दल बनेको छ। प्रतिनिधिसभाका लागि कांग्रेसले १ लाख ३७ हजार ७ सय ३५ मत प्राप्त गरेको छ। नेकपा (एमाले) दोस्रो, राष्ट्रिय स्वतन्त्र पार्टी (रास्वपा) तेस्रो, नेकपा (माओवादी केन्द्र) चौथो र राष्ट्रिय प्रजातन्त्र पार्टी (राप्रपा) पाँचौं दल बनेका छन्। एमालेलाई १ लाख २२ हजार ९१७, रास्वपालाई ५२ हजार ७०९, माओवादीलाई ४३ हजार ५३० र राप्रपालाई ४० हजार ४९० मत प्राप्त भएको छ। मोरङमा प्रतिनिधि सभातर्फ एमालेभन्दा कांग्रेसले १४ हजार ८१८ मत बढी ल्याएको हो। मोरङका ६ वटा निर्वाचन क्षेत्रमा समानुपातिकतर्फ जम्मा ४ लाख ८३ हजार ५३२ मत खसेको थियो। जसमा २७ हजार २८ मत बदर र ४ लाख ५६ हजार ५०६ मत सदर भएको छ। त्यस्तै प्रदेशसभातर्फ पनि १ लाख ३६ हजार ७७८ मत प्राप्त गरेर कांग्रेस नै पहिलो दल बनेको छ। एमाले १ लाख ३१ हजार ७२४ मत ल्याएर दोस्रो स्थानमा छ। एमालेभन्दा कांग्रेसले ५ हजार ५४ मत बढी पाएको हो। प्रदेशसभाका लागि रास्वपाको उम्मेदवारी नै थिएन। प्रदेशसभातर्फ राप्रपा तेस्रो र माओवादी चौथो दल बनेका छन्। राप्रपाले ५८ हजार ७०७ मत प्राप्त गर्दा माओवादीले ४३ हजार ८७९ मत मात्रै ल्याएको छ। प्रदेशको समानुपातिकतर्फ जम्मा ४ लाख ८३ हजार ९५८ मत खसेको थियो। जसमा ३७ हजार ४७ मत बदर र ४ लाख ४६ हजार ९११ मत सदर भएको छ। मोरङमा प्रत्यक्षतर्फ प्रतिनिधिसभामा कांग्रेसले ३, एमाले, माओवादी र स्वतन्त्रले ११ सिट जितेका छन्। कांग्रेसका तर्फबाट क्षेत्र नम्बर १ मा डिगबहादुर लिम्बू, ३ मा सुनील शर्मा र ६ मा डा शेखर कोइराला विजयी भएका छन्। क्षेत्र नम्बर २ बाट एमालेका ऋषिकेश पोखरेल, ४ बाट माओवादीका अमनलाल मोदी र ५ बाट स्वतन्त्र उम्मेदवार योगेन्द्र मण्डल (जोगी) निर्वाचित भएका छन्। प्रदेशसभामा प्रत्यक्षतर्फ कांग्रेस र एमाले ५५ तथा माओवादीले २ सिट जितेका छन्। कांग्रेसका तर्फबाट क्षेत्र नम्बर ३ को कमा मानबहादुर लिम्बू, ४ को खमा भीम पराजुली, ५ को कमा गयानन्द मण्डल गनगाईं, खमा अमृत अर्याल र ६ को खमा केदार कार्की विजयी भएका छन्। एमालेका तर्फबाट क्षेत्र नम्बर १ को कमा उमाकान्त गौतम, खमा खड्गबहादुर बस्नेत, २ को खमा लीलाबल्लभ अधिकारी, ३ को खमा ज्ञानेन्द्र सुवेदी र ४ को कमा जयप्रकाश चौधरी निर्वाचित भएका छन्। माओवादीका तर्फबाट क्षेत्र नम्बर २ को कमा गणेश उप्रेती सुशील र ६ को कमा जीवन आचार्य विजयी भएका छन्। यस्तो छ मोरङमा समानुपातिकतर्फ क्षेत्रगत हिसाबले प्राप्त मत प्रतिनिधि सभातर्फ १, क्षेत्र नम्बर १ नेपाली कांग्रेस १६ हजार ५८७नेकपा (एमाले) २२ हजार ७७२नेकपा (माओवादी केन्द्र) ६ हजार १८१राष्ट्रिय प्रजातन्त्र पार्टी (राप्रपा) ५ हजार ३४०नेकपा (एकीकृत समाजवादी) २ हजार ८१७जनता समाजवादी पार्टी (जसपा) ३८०राष्ट्रिय स्वतन्त्र पार्टी (रास्वपा) ९ हजार २९७तराई मधेस लोकतान्त्रिक पार्टी (तमलोपा) ७लोकतान्त्रिक समाजवादी पार्टी (लोसपा) २३मंगोल नेशनल अर्गनाइजेसन २ हजार ६६२जनमत पार्टी २१४राष्ट्रिय जनमोर्चा (राजमो) ४८अन्य २ हजार ५०६कूल खसेको मत ७२ हजार ८०३बदर मत ३ हजार ९६९ २, क्षेत्र नम्बर २ कांग्रेस २३ हजार ३९५एमाले २७ हजार ९१४माओवादी ७ हजार ५३७राप्रपा ३ हजार ८६६एकीकृत समाजवादी २५४जसपा ११८१रास्वपा ७ हजार ३०१तमलोपा ५लोसपा ४०१मंगोल नेशनल ५०१जनमत ६५८राजमो ४८अन्य २ हजार ५७१कूल खसेको मत ७९ हजार ९४१बदर मत ४ हजार ३०९ ३, क्षेत्र नम्बर ३कांग्रेस २९ हजार ८५९एमाले २५ हजार २८ माओवादी ४ हजार ६४४राप्रपा ९ हजार ३७२एकीकृत समाजवादी ३ हजार ९७२जसपा ४८३रास्वपा १४ हजार ४०८तमलोपा ९लोसपा ३८मंगोल २ हजार २३६जनमत ३२३राजमो ६०अन्य २ हजार ८३१बदर मत ४ हजार ४खसेको मत ९७ हजार २६७ ४, क्षेत्र नम्बर ४कांग्रेस १९ हजार ५५५एमाले १८ हजार ३८६माओवादी ९ हजार ७६०राप्रपा ७ हजार ८४६एकीकृत समाजवादी ४०१जसपा १ हजार ८४४रास्वपा ७ हजार २७०तमलोपा ८लोसपा २०९मंगोल नेशनल १५०जनमत ५१८राजमो ४२अन्य ५ हजार ७५बदर मत ४ हजार २५७खसेको ७४ हजार ७६१ ५, क्षेत्र नम्बर ५कांग्रेस २४ हजार ६२९एमाले ९ हजार ४२८माओवादी ७ हजार २२३राप्रपा ३ हजार ४२५एकीकृत समाजवादी ३६५जसपा १२ हजार ७३१रास्वपा २ हजार ९०७तमलोपा ७लोसपा ६७३मंगोल नेशनल ३३जनमत ३ हजार ६०४राजमो २१ अन्य २ हजार २४५कूल खसेको मत ७२ हजार ७९९बदर मत ५ हजार ५०८ ६, क्षेत्र नम्बर ६कांग्रेस २३ हजार ७१०एमाले १९ हजार ३८९माओवादी ८ हजार १८५राप्रपा १० हजार ६४१एकीकृत समाजवादी ६९५जसपा १ हजार १३१रास्वपा ११ हजार ५२६तमलोपा १४लोसपा ८३मंगोल नेशनल ४४जनमत २ हजार २०१राजमो ५३अन्य ३ हजार ३०८कूल खसेको मत ८५ हजार ९६१बदर मत ४ हजार ९८१ समानुपातिकको प्रतिनिधि सभातर्फ जम्मा प्राप्त मतकांग्रेस १ लाख ३७ हजार ७३५एमाले १ लाख २२ हजार ९१७माओवादी ४३ हजार ५३०राप्रपा ४० हजार ४९०एकीकृत समाजवादी ८ हजार ५०४जसपा १७ हजार १९०रास्वपा ५२ हजार ७०९तमलोपा ५०लोसपा १ हजार ४२७मंगोल नेशनल ५ हजार ६२६जनमत ७ हजार ५१८राजमो २७२अन्य १८ हजार ५३६कूल खसेको मत ४ लाख ८३ हजार ५३२बदर मत २७ हजार २८ प्रदेशसभातर्फ १, क्षेत्र नम्बर १कांग्रेस १८ हजार २८२एमाले २५ हजार १५०माओवादी ५ हजार ३५७राप्रपा ८ हजार ३५३एकीकृत समाजवादी ३ हजार ३४०जसपा ५१५लोसपा २७मंगोल नेशनल ३ हजार ३४२जनमत ३६७अन्य ४ हजार ३५२कूल खसेको मत ७५ हजार १७९बदर मत ६ हजार ९७ २, क्षेत्र नम्बर २कांग्रेस २५ हजार ७८३एमाले २९ हजार २३०माओवादी ५ हजार ९११राप्रपा ५ हजार ८९३एकीकृत समाजवादी ४२५जसपा १ हजार ३८१लोसपा ४९१मंगोल नेशनल ६३०जनमत १ हजार १६अन्य ३ हजार ७६०कूल खसेको मत ७९ हजार ९२९बदर मत ५ हजार ४०९ ३, क्षेत्र नम्बर ३कांग्रेस ३१ हजार ७३३एमाले २७ हजार १६१माओवादी ६ हजार २६७राप्रपा १३ हजार २६४एकीकृत समाजवादी ३ हजार ४६५जसपा ७२६लोसपा ५८मंगोल नेशनल २ हजार ८४२जनमत ४८२अन्य ४ हजार ८९४कूल खसेको मत ९६ हजार ७९५बदर मत ५ हजार ९०३ ४, क्षेत्र नम्बर ४कांग्रेस १६ हजार ३५३एमाले १९ हजार ८३०माओवादी १० हजार ९५१राप्रपा ११ हजार ४०९एकीकृत समाजवादी ७७५जसपा १ हजार ५११लोसपा १८५मंगोल नेशनल १८९जनमत ७६९अन्य ६ हजार ९०४कूल खसेको मत ७४ हजार २५८बदर मत ५ हजार ३८२ ५, क्षेत्र नम्बर ५कांग्रेस १८ हजार २९९एमाले ९ हजार २५७माओवादी ९ हजार ५०६राप्रपा ५ हजार १२०एकीकृत समाजवादी ९१४जसपा १३ हजार ६२६लोसपा ७२२मंगोल नेशनल ४७जनमत ३ हजार ८८९अन्य ३ हजार ४६२कूल खसेको मत ७२ हजार २९७बदर मत ७ हजार ४५५ ६, क्षेत्र नम्बर ६कांग्रेस २६ हजार ३२८एमाले २१ हजार ९६माओवादी ५ हजार ८८७राप्रपा १४ हजार ६६८एकीकृत समाजवादी १ हजार ४१५जसपा १ हजार ५२६लोसपा ८६मंगोल नेशनल ८०जनमत २ हजार ८३२अन्य ४ हजार ७८१कूल खसेको मत ८५ हजार ५००बदर मत ६ हजार ८०१ समानुपातिकको प्रदेशसभातर्फ कूल प्राप्त मत कांग्रेस १ लाख ३६ हजार ७७८एमाले १ लाख ३१ हजार ७२४माओवादी ४३ हजार ८७९राप्रपा ५८ हजार ७०७एकीकृत समाजवादी १० हजार ३३४जसपा १९ हजार २८२लोसपा १ हजार ५६९मंगोल नेशनल ७ हजार १३०जनमत ९ हजार ३५५अन्य २८ हजार १५३कूल खसेको मत ४ लाख ८३ हजार ९५८बदर मत ३७ हजार ४७"
नवनिर्वाचित सांसद्हरुलाई प्रमाणपत्र प्रदान,"हेटौंडा : मंसिर ४ गते सम्पन्न प्रतिनिधिसभा र प्रदेशसभा सदस्य पदको निर्वाचनमा मकवानपुरबाट निर्वाचित सांसद्हरुलाई आज प्रमाणपत्र प्रदान गरिएको छ। मकवानपुरका मुख्य निर्वाचन अधिकृत ऋषिराम निरौला र निर्वाचन क्षेत्र नम्बर२ का निर्वाचन अधिृकत मुकुन्दहरि पौडेलले प्रतिनिधि सभाका २ जना र प्रदेशसभाको ४ जना सांसद्लाई प्रमाणपत्र प्रदान गरेका हुन्। क्षेत्र नम्बर१ बाट प्रतिनिधिसभामा निर्वाचित राप्रपाका दिपकबहादुर सिंह, सो क्षेत्रबाट क्रमश प्रदेशसभा (१) मा निर्वाचित नेकपा माओवादी केन्द्रका प्रेमबहादुर पुलामी, प्रदेशसभा (२) मा निर्वाचित नेकपा एमालेका एकालाल श्रेष्ठले प्रमाणपत्र ग्रहण गरेका छन्। त्यस्तै क्षेत्र नम्बर २ बाट प्रतिनिधिसभामा निर्वाचित नेकपा एमालेका महेश बर्तौला, सोही क्षेत्रको प्रदेशसभा (१) मा निर्वाचित नेकपा माओवादी केन्द्रकी कुमारी मोक्तान र प्रदेशसभा (ख) मा निर्वाचित नेपाली कांग्रेसका इन्द्रबहादुर बानियाँले पनि प्रमाणपत्र ग्रहण गरेका हुन्। कार्यक्रमलाई सम्बोधन गर्दै मुख्य निर्वाचन अधिकृत ऋषिराम निरौलाले निर्वाचनलाई शान्तिपूर्ण वाताबरण स्वच्छ, निस्पक्ष एवम् भयरहित तबरबाट सम्पन्न गर्न सहयोग गर्ने सबैप्रति आभार व्यक्त गरे। उनले नवनिर्वाचित सांसद्हरुलाई शुसासन, विकास र समृद्धितर्फ अघि बढ्न शुभकामना दिए। त्यस्तै क्षेत्र नम्बर २ का निर्वाचन अधिकृत पौडेलले जनताको प्रतिनिधित्व गर्ने सांसद्हरुले दलभन्दा माथि उठेर देश र जनताप्रति उत्तरदायी भएर काम गर्न शुभकामना दिए। निर्वाचनमा क्षेत्र नम्बर २ मा निर्वाचित बर्तौलाले ३४ हजार ९५०, २ (१) मा निर्वाचित मोक्तानले १९ हजार ९०९, २ (२) मा निर्वाचित बानियाँले १८ हजार ९४४ मत पाएका थिए। त्यस्तै क्षेत्र नम्बर १ मा निर्वाचित सिंहले २७ हजार ८५१, १(१) मा मा निर्वाचित पुलामीले १९ हजार ७३३ र १(२) मा निर्वाचित श्रेष्ठले १४ हजार २४७ मत पाएका थिए।"
"भक्तपुर २ मा तीन पार्टीको जोगियो जमानत, २३ को खोसियो","भक्तपुर : भक्तपुर निर्वाचन क्षेत्र नम्बर २ मा तीनवटा राजनीतिक दलले जमानत जोगाउन सफल भएका छन्। नेपाली कांग्रेस, नेकपा एमाले र नेपाल मजदुर किसान पार्टीले जमानत जोगाए। यहाँ २६ जना प्रतिस्पर्धामा थिए। जमानत जफत हुनबाट जोगिन सदर मतको १० प्रतिशत मत पाउनु पर्छ। यहाँ ५९ हजार एक सय ६५ मत सदर भएको थियो। जसमा ६ हजार मत पाउन पर्ने थियो। यहाँ झण्डै दुई हजार मत बदर भएको थियो। यो क्षेत्रमा नेपाली कांग्रेसका दुर्लभ थापाले २४ हजार दुई सय ३९ मत ल्याएर विजयी भएका थिए। उनका निकटत प्रतिद्वन्द्वी नेकपा एमालेका महेश बस्नतेले २३ हजार दूई सय ८२ मत पाएका थिए। तेस्रो स्थानमा रहन सफल नेपाल मजदुर किसान पार्टीकी अनुराधा थापामगरले सात हजार एक सय २७ मत पाएकी थिइन्। यस बाहेकका जनमत जोगाउन असफलहरूमध्ये राष्टिय स्वतन्त्र पार्टीका साजन विकले चार हजार ९८, राष्टिय प्रजातन्त्र पार्टीका मोहन केसीले दुई हजार पाँच सय ९६ मत पाएका छन्। यस बाहेकका कुनै पनि दलले एक हजारसम्म मत पुयाउन सकेनन्। धेरै उम्मेदवारहरूले एक सयको हाराहारीमा मत पाएका छन्। यहाँ सवैभन्दा कम मत स्वतन्त्र उम्मेदवारद्वय दिनेश थापा र प्रमिला प्रजापतिले तीनतीन मत ल्याएका छन्।"
उदयपुर १ को मतगणना सुरु गर्न निर्वाचन आयोगको निर्देशन,"काठमाडौं : उदयपुर निर्वाचन क्षेत्र नम्बर १ को मतगणना सुरु गर्न निर्वाचन आयोगले निर्देशन दिएको छ। आयोगले मुख्य निर्वाचन अधिकृतलाई निर्देशन दिँदै मतगणनापूर्व भएको सहमतिका आधारमा गणना कार्यलाई निरन्तरता दिन निर्देशन दिएको हो। पत्रमा भनिएको छ, मतगणनापूर्व जे जस्तो सहमति भएको हो सो सहमतिका आधारमा मतगणना कार्यलाई निरन्तरता दिन सम्बन्धित मुख्य निर्वाचन अधिकृतलाई निर्देशन दिने। साथै एउटा प्रणालीको मतपत्रबाट दोहोरो मतदान भएको भनी सम्बन्धित मतदान अधिकृतले प्रतिवेदन दिएको भए आयोगको पत्र बमोजिम गर्ने अन्यथा आयोगको पत्र बमोजिम मतगणना कार्यलाई निरन्तरता दिन सम्बन्धित मुख्य निर्वाचन अधिकृतलाई निर्देशन दिने निर्णय भएकाले निर्णयानुसार हुन अनुरोध छ। आयोगको पत्रपछि सर्वदलीय बैठक बसेको छ। उदयपुर १ मा नेपाली कांग्रेसका नारायण खड्का र नेकपा एमालेका मञ्जुकुमारी चौधरीबीच तीव्र प्रतिस्पर्धा छ।"
८० वर्षीय केसीको चौथो पटकको संसद यात्रा,"बागलुङ : राष्ट्रिय जनमोर्चाका अध्यक्ष चित्रबहादुर केसीले चौथो पटक संसदको यात्रा तय गरेका छन् । ८० वर्षय केसी बागलुङ क्षेत्र नम्बर १ बाट प्रतिनिधिसभा सदस्यमा निर्वाचित भएपछि प्रत्यक्ष तेस्रो र समानुपातिक एकपटक गरी चौथो पटक संसदको यात्रा तय गरेका हुन् । तेस्रो कार्यकाल सम्पन्न गरेपछि संसदीय राजनीतिमा एक कार्यकाल विश्राम लिएका केसी पुनः मैदानमा आएपछि सबैले चासोका साथ हेरेका थिए। २०५० मा पराजित भएका केसी २०५६ र २०६४ को चुनाव प्रत्यक्षबाट र २०७० को संविधानसभा निर्वाचनमा समानुपातिक तर्फबाट सांसद बनेका थिए । केसीले चौथो पटक संसदको यात्रा तय गर्दा नेकपा एमालेका डा सूर्यप्रसाद पाठकलाई पराजित गरे । पाँच दलीय गठबन्धनका साँझा उम्मेदवार बनेका केसीले सहज रुपमा विजयी हुने आँकलन गरिएको भएपनि निकै सकसका साथ जित निकाले । केसीले २१ हजार ४ सय ५१ मत ल्याएर निर्वाचित भए भने निकटतम प्रतिस्पर्धी पाठकले १८ हजार ८२५ मत ल्याए । बामपन्थी राजनीतिका धरोहर रहेका केसी २०६४ सालको संविधानसभा सदस्य निर्वाचनमा समेत नेपाली कांग्रेसकै मणिभद्र शर्मा कँडेललाई पराजित गरेका थिए । २०७० को संविधानसभाको निर्वाचनमा समानुपातिकबाट संसदमा पुगेका केसी २०७२ साल कार्तिक १९ गते उपप्रधानमन्त्री एवं सहकारी तथा गरीवी निवारण मन्त्री बनेका थिए । ८० वर्षीय केसीको राजनीतिक जीवनमा धेरै उथलपुथल आएका छन् । केसी २०५१ देखि आम निर्वाचनमा संलग्न भए। केसीले तत्कालिन समयमा बागलुङ क्षेत्र नम्बर २ बाट प्रतिनिधिसभा सदस्यमा उम्मेदवार बनेपनि पहिलो प्रयासमा पराजित भएका थिए। पार्टीको चुनावी राजनीति एवं कुटनीतिको पहिलो अनुभव प्राप्त गरिसकेका केसीले २०५६ सालको संसदीय निर्वाचनमा विजयी भए । उनले पहिलो पटक पराजित भएको क्षेत्रबाट नेपाली कांग्रेसका गोपाल सापकोटालाई पाजित गर्दै संसदको यात्रा तय गरेका थिए । बामपन्थी राजनीतिका धरोहर रहेका केसी २०६४ सालको संविधानसभा सदस्य निर्वाचनमा समेत नेपाली कांग्रेसकै मणिभद्र शर्मा कँडेललाई पराजित गरेका थिए । २०७० को संविधानसभाको निर्वाचनमा समानुपातिकबाट संसदमा पुगेका केसी २०७२ साल कार्तिक १९ गते उपप्रधानमन्त्री एवं सहकारी तथा गरीवी निवारण मन्त्री बनेका थिए । संसदमा पुग्ने तर सरकारमा नजाने निर्णय गर्दै आएको जनमोर्चाले तत्कालिन समयमा सरकारमा गएर काम गर्ने निर्णय गरेपछि केसी केपी शर्मा ओली सरकारको उपप्रधानमन्त्री बनेका थिए । केसीले २०७४ सालको निर्वाचनमा वृद्ध अवस्था भएको र स्वास्थ्यको कारण देखाएर चुनावमा प्रतिस्पर्धा गरेका थिएनन् । उनी समानुपातिक सूचीमा रहेपनि जनमोर्चाले थ्रेडहोल्ड नकटाए र राष्ट्रिय पार्टी नबनेपछि सांसद बन्ने बाटो बन्द भएको थियो । 'निरन्तरता रहे एक दिन पालो आउँछ' भनेझैं राष्ट्रिय जनमोर्चाका अध्यक्ष केसी ७५ वर्षको उमेरमा उपप्रधानमन्त्री बनेका थिए। तर, राजनीतिमा केसीका चेलाहरु भने धेरै वर्ष पहिले नै मुलुकको प्रधानमन्त्री भइसकेका छन् । देशमा प्रतिगमनको कारण लोकतन्त्र खतरामा रहेको भन्दै उम्मेदवारी दिएका केसी सत्ता गठबन्धनको आडमा पुनः संसदमा पुगेका छन् । संसदमा बोल्दा उखान टुक्का मिसाएर बोलेका कारणले केसीलाई मन पराउने मात्रै छैनन्, मधेसवादी र जनजातिले उनलाई संघीयता विरोधी आइकनरुपमा चिन्ने गरेका छन् । 'निरन्तरता रहे एक दिन पालो आउँछ' भनेझैं राष्ट्रिय जनमोर्चाका अध्यक्ष केसी ७५ वर्षको उमेरमा उपप्रधानमन्त्री बनेका थिए। तर, राजनीतिमा केसीका चेलाहरु भने धेरै वर्ष पहिले नै मुलुकको प्रधानमन्त्री भइसकेका छन् । केसीको जितसँगै राष्ट्रिय जनमोर्चाले संसद प्रवेश पाएको छ । प्रतिनिधिसभामा दुई स्थानमा उम्मेदवारी दिएको जनमोर्चाले बागलुङमा जित्दा प्युठानमा पराजित भएको छ । यता, निवर्तमान सांसद रहेका एमालेका पाठकको दोस्रो पटक सांसद बन्ने प्रयास असफल भएको छ । २०७४ को आम निर्वाचनमा बाम गठबन्धनबाट विजयी भएका पाठक २०७९ मा पाँच दलीय गठबन्धनको कारण दोस्रो पटक सांसद बन्ने प्रयास असफल भएको हो । २०७० सालमा तत्कालिन बागलुङ क्षेत्र नम्बर २ बाट निर्वाचन लडेर पराजित भएका पाठक २०७४ को निर्वाचनमा बाम गठबन्धनको साझा उम्मेदवार बनेर बागलुङ क्षेत्र नम्बर १ बाट निर्वाचित भएका थिए । पाठकले ३३ हजा ६ सय ५७ मत ल्याएर पहिलो पटक सांसद बनेका थिए । उनले नेपाली कांग्रेसकी चम्पा खड्कालाई पराजित गरेका थिए । २०७४ को आम निर्वाचनमा बाम गठबन्धनबाट विजयी भएका पाठक २०७९ मा पाँच दलीय गठबन्धनको कारण दोस्रो पटक सांसद बन्ने प्रयास असफल भएको हो ।"
"उदयपुरमा सर्वदलीय बैठक निष्कर्षविहीन, मतगणना अनिश्चित",उदयपुर: मतगणना सुचारु गर्न उदयपुरको सर्वदलीय बैठक निष्कर्षविहीन भएको छ । बैठक निष्कर्षविहीन भएपछि स्थगित मतगणना अनिश्चित भएको छ। सर्वदलीय बैठकमा दलको अडान कायमै रहेपछि सहमति नजुटेको हो । एमाले उमेदवार मञ्जुकुमारी चौधरीले प्रदेशसभा सदस्यको भेटिएको मतपत्र पूर्वसहमति अनुसार गणना हुनु पर्ने बताईन् । कांग्रेसले भने बढि भएको मतपत्र गणना हुनु नहुने अडान राखेको छ । मुख्यनिर्वाचन अधिकृत कृष्णप्रसाद सुवेदीले आफैंले निर्णय गर्ने कि पुनः आयोगलाई पत्र पठाएर थप निर्णय लिने भन्ने विषयमा निष्कर्षमा पुग्न नसकेको बताए । आइतबार मतगणनाका क्रममा पछिल्लो पटक खोलिएको १० वटा मतपेटिकामा उदयपुर १ (२) प्रदेश सभाको १ सय मत पत्र भेटिएपछि गणना रोकिएको थियो । ६३ हजार ८० मत गणना भइसकेपछि थप गणनाका लागि १० वटा मतपेटिका खोल्दा प्रदेशतर्फको एक सय वटा मतपत्र भेटिएको थियो । ७६ हजार ७५६ मत खसएको यो क्षेत्रको ६३ हजार ८० मत गणना भइसकेको छ । गणना भइसकेकोमा कांग्रेस उम्मेदवार नारायण खड्काले १ हजार ८२५ मतले अग्रता लिएका छ्न । खड्काले २७ हजार ४८४ मत प्राप्त गरेका छ्न भने एमालेकी मञ्जुकुमारी चौधरीले २५ हजार ६५९ मत प्राप्त गरेको निर्वाचन अधिकृतको कार्यलयले जनाएको छ ।
पाल्पामा समानुपातिकतर्फ प्रतिनिधिसभा र प्रदेशसभामा एमाले पहिलो दल,"तानसेन : प्रतिनिधिसभा समानुपातिकतर्फ पाल्पामा नेकपा एमाले पहिलो पार्टी बनेको छ। नेपाली कांग्रेस दोस्रो, राष्ट्रिय स्वतन्त्र पार्टी तेस्रो र नेकपा माओवादी केन्द्र चौथो दल बनेका छन्। प्रतिनिधिसभा समानुपातिकतर्फ नेकपा एमालेले ५२ हजार ३ सय ३९ मत पाएको छ भने नेपाली कांग्रेसले ३८ हजार ९ सय ९ , राष्ट्रिय स्वतन्त्र पार्टीले १२ हजार ६ सय ६२, नेकपा माओवादी केन्दले ७ हजार ७ सय ६१ , मंगोलनेशनल अर्गनाइजेशन ३ हजार २ सय ८७ मत प्राप्त गरेका छन्। नेकपा एकीकृत समाजवादीले १ हजार ८ सय ९२ मत, राष्ट्रिय प्रजातन्त्रपाटीले १ हजार ५ सय ६८ मत, राष्ट्रिय जनमोर्चाले २ सय ५८ मत, जनता समाजवादी पाटीले १ सय ५७ मत पाएका छन्। प्रदेशसभातर्फ पनि नेकपा एमाले पहिलो दल बनेको छ। नेपाली कांग्रेस दोस्रो र नेकपा माओवादी केन्द्र तेस्रो दल बनेका छन्। । नेकपा एमालेले ५५ हजार ३ सय ६ मत पाएको छ भने नेपाली कांग्रेसले ३९ हजार ८ सय ६८ मत पाएको छ । माओवादी केन्द्रले ८ हजार २ सय १६ मत पाएको छ । मंगोलनेशनल चौथो शक्ति भएको छ । मंगोलनेशनले ३ हजार ९ सय ५ मत पाएको छ भने नेकपा एकीकृत समाजवादी पार्टी पाँचौं नम्बरमा पुगेको छ । उसले ३ हजार ७ सय ४० मत पाएको छ । राप्रपाले ३ हजार १५ मत पाएको छ । राष्ट्रिय जनमोर्चाले १ हजार ३३ मत पाएको छ । जनमुक्ति पार्टीले ७ सय ८४ मत प्राप्त गरेको छ । प्रतिनिधिसभातर्फ समानुपातिकमा पाल्पा जिल्लाबाट १ मत ल्याउने पार्टीहरुमा बहुजन शक्ति, पिछडा वर्ग निषाद दलित जनजाती पार्टी, नेकपा माओवादी समाजवादी रहेका छन् । दुई मत पाउनेमा राष्ट्रिय नागरिक पार्टी, मितेरी पार्टी नेपाल, राष्ट्रिय मुक्ति आन्दोलन नेपाल रहेका छन् भने ३ मत पाउनेमा बहुजन एकता पार्टी, नेपाल संघीय समाजवादी पार्टी, ४ मत पाउनेमा मौलिक जरोकिलो पार्टी, तराई मधेश लोकतान्त्रिक पार्टी र ५ मत पाउनेमा नेपाल समावेशी पार्टी र जनता प्रगतिशिल पार्टी रहेका छन्।"
"झापामा समानुपातिक मत: एमाले पहिलो, रास्वपा तेस्रो","झापा: नेकपा (एमाले) अध्यक्ष केपी शर्मा ओलीको गृहजिल्ला झापामा प्रतिनिधि सभा तथा प्रदेशसभा समानुपातिक मततर्फ एमाले पहिलो दल बनेको छ । जिल्ला निर्वाचन कार्यालय झापाका अनुसार प्रतिनिधिसभा समानुपातिकतर्फ एमालेले एक लाख २७ हजार ७८० मत ल्याउँदै जिल्लामै पहिलो दल बनेको हो । प्रतिनिधिसभा समानुपातिकतर्फ कांग्रेसले एक लाख ६८६, राष्ट्रिय स्वतन्त्र पार्टीले ७७ हजार ४४४, राप्रपाले ४६ हजार ४६६ र माओवादी केन्द्रले ३१ हजार ६६६ मत पाएको छ । त्यस्तै मंगोल नेशनल अर्गनाइजेशनले ५ हजार ४१०, नेकपा (एकीकृत समाजवादी)ले २ हजार ९०३, जसपाले २ हजार ५५३, लोसपाले एक हजार ३७३, जनमत पार्टीले ३ हजार २९२, हाम्रो नेपाली पार्टीले ३ हजार १३५ र संघीय लोकतान्त्रिक राष्ट्रिय मञ्चले ४ हजार ७४४ मत पाएको निर्वाचन कार्यालयका सूचना अधिकारी प्रकाश न्यौपाने जानकारी दिए । त्यसैगरी प्रदेशसभा समानुपातिकतर्फ पनि एमाले पहिलो दल बनेको छ । एमालेले एक लाख ४० हजार २०९ मत ल्याएको छ । दोस्रो दल बनेको कांग्रेसले एक लाख ८ हजार ८०७, तेस्रो दल बनेको राप्रपाले ७१ हजार ५०० र चौथो दल बनेको माओवादी केन्द्रले २८ हजार ४९४ मत पाएको छ । त्यस्तै हाम्रो नेपाली पार्टीले ९ हजार ६, संघीय लोकतान्त्रिक राष्ट्रिय मञ्चले ८ हजार ८१८, मंगोल नेशनल अर्गनाइजेशनले ६ हजार ९९२, जसपाले ४ हजार ५८३, जनमत पार्टीले ४ हजार ९११, एकीकृत समाजवादीले ३ हजार ९४४, लोसपाले १ हजार ३७६ मत पाएको छ । प्रदेश समानुपातिकमा राष्ट्रिय स्वतन्त्र पार्टीले चुनावी प्रतिष्पर्धा नगर्दा एमाले, काँग्रेस लगायतको दलको मत प्रतिनिधिसभा समानुपातिकमा पाएको भन्दा बढेको हो । प्रतिनिधिसभा समानुपातिकतर्फ ४ लाख ३७ हजार ९२४ मत खसेकोमा २१ हजार ९१९ अर्थात ५२७ प्रतिशत मत बदर भएको छ । प्रदेशसभा समानुपातिकतर्फ ४ लाख ३६ हजार १५० मत खसेकोमा ३५ हजार ६५५ अर्थात ८९० प्रतिशत मत बदर भएको छ ।"
प्रशासकीय अधिकृत हुँ भन्दै ठगी गर्ने पक्राउ,"बागलुङ : जिल्ला प्रशासन कार्यालय बागलुङको प्रशासकीय अधिकृत बताई ठगी गरिरहेका एक व्यक्ति पक्राउ परेका छन्। जिल्ला प्रहरी कार्यालय बागलुङले आइतबार प्रशासकीय अधिकृत बताउँदै ठगी गरिरहेका गोरखाको शहिद लखन गाउँपालिका४ का ३१ वर्षीय आकाशचन्द्र परियारलाई पक्राउ गरेको हो। परियारले निजामती कर्मचारीको पोशाकमा जिल्ला प्रशासन कार्यालय बागलुङको परिसरमा बसेर प्रशासकीय अधिकृत रहेको बताउँदै ठगी गरिरहेको अवस्थामा पक्राउ गरिएको जिल्ला प्रहरी कार्यालय बागलुङका सूचना अधिकारी प्रहरी नायव उपरीक्षक (डीएसपी) गंगा बहादुर थापाले बताए। परियारको साथबाट निजामती कर्मचारीको पोशाक सहित विभिन्न कार्यालयका छाप र दस्तखत भएका पत्रहरु सहित आकाश चन्द्र परियार लेखिएको प्रशासकीय अधिकृतकार रबर छाप बरामद गरिएको डिएसपि थापाले जानकारी दिए। प्रहरीले परियारलाई पक्राउ गरेपछि उनी बसेको होटलको कोठामा समेत खानतलासी गरेको थियो। परियारको कोठाबाट विभिन्न सरकारी कार्यालयका छाप, दस्तखत भएका पत्रहरू विभिन्न कार्यालयका छापहरु (स्ट्याम्प), ल्यापटप, पेनड्राईभ र ६३ हजार रुपैयाँ फेला पारेको डीएसपी थापाले बताए। प्रहरीले सोमबार परियारलाई जिल्ला अदालत बागलुङमा उपस्थित गराएर अनुसन्धानको लागि ७ दिनको म्याद थप गरेको छ।"
मधेसमा ठूलो दल एमाले,"जनकपुरधाम : मधेस आन्दोलनपछि ओरालो लागेको नेकपा एमाले विस्तारै आफ्नो विरासत फर्काउन थालेको छ। सम्पन्न निर्वाचनमा मधेस प्रदेशसभाको सबैभन्दा ठूलो दल एमाले बन्न पुगेको छ। मधेस आन्दोलनको रापतापमा २०७४ निर्वाचनपूर्व मधेसमा नेकपा एमालेका लागि प्रतिकुल परस्थितिमा कमजोर बनेको एमाले यो निर्वाचनमा सबैभन्दा ठूलो दल बनेको हो। मधेस आन्दोलनको रापतापको समयमा चुनाव हुँदा एमाले मधेस प्रदेशमा नराम्ररी पराजित भएको थियो। तर यस पटकको निर्वाचनमा परस्थिति फेरिएको छ। अध्यक्ष केपी शर्मा ओलीले पछिल्लो समय मधेसमा सक्रियता बढाएसँगै मधेस एमाले अनुकुल बनेको छ। २०७४ को निर्वाचन परिणामले मधेसका मतदाताले एमाले स्वीकार गरेनन्। तर यस पटकको निर्वाचन परिणामले मधेसी दलको रबैया हेर्दै मधेस प्रदेशका मतदाताले एमालेलाई अंगीकार गरेको संकेत छ। अहिलेसम्म मधेस प्रदेशका ३२ मध्ये ३१ को निर्वाचन परिणाममा सबैभन्दा बढी ७ प्रतिनिधिसभा क्षेत्रमा जित हासिल गरेको छ। २०७४ मा २ सिट जितेको एमाले ७ सिट जितेको छ भने धनुषा ४ मा पनि रघुवीर महासेठको सम्भावना बलियो छ। अघिल्लो निर्वाचनमा तत्कालीन राजपा हाल लोसपाले मधेसको १० प्रतिनिधिसभा क्षेत्र जितको थियो। तर यस पटक लोसपाले अहिले सम्म ३ प्रतिनिधिसभा विजयी भएको छ। २०७४ मा ९ प्रतिनिनिधिसभा क्षेत्रमा जितेको तत्कालीन संघीय समाजवादी पार्टी अहिले जनता समाजवादी पार्टी (जसपा)ले पनि ६ प्रतिनिधिसभा क्षेत्रमा विजयी भएको छ। अघिल्लो निर्वाचनमा ६ सिट जितेको नेपाली कांग्रेसले यसपटक ७ क्षेत्रमा विजयी भएको छ। २०७४ को निर्वाचनमा माओवादी केन्द्रले ५ प्रतिनिधिसभा विजयीमा शुन्यमा झरेको छ। नेकपा एकीकृत समाजवादीले २ सिट र जनमत पार्टीले १ क्षेत्र जितेका छन्। त्यस्तै ३ क्षेत्रमा स्वतन्त्र उम्मेदवारहरु विजयी भएका छन्। प्रदेशसभामा पनि एमाले ठूलो दल नेकपा एमाले मधेस प्रदेशसभामा समेत ठूलो दल बनेको छ। मधेसका ६४ प्रदेशसभा निर्वाचन क्षेत्रमध्ये हालसम्म ६१ क्षेत्रको नतिजामा १४ क्षेत्रमा एमाले विजयी भएको छ। दोस्रोमा नेपाली कांग्रेस १३ र जनता समाजवादी पार्टी ९ सिटमा विजयी भएको छ। चौथोमा लोकतान्त्रिक समाजवादी पार्टी ७ सिट, पाँचौंमा जनमतले ६, नेकपा माओवादी केन्द्र ४, नेकपा एकीकृत समाजवादीले ४ र स्वतन्त्र ६ सिट जितेको छ। स्पष्ट बहुमत सहित सरकार बनाएका मधेसी दलले यसपटक बहुमत पुयाउने सम्भावना छैन्। प्रत्यक्षमा जसपा, लोसपा र जनमत पार्टीले पाएको सिट संख्या २७ मात्र छ। मधेसमा एमाले, कांग्रेस वा जसपाले अन्य दल र स्वतन्त्र उम्मेदवारलाई समेटेर आफ्नो नेतृत्वमा सरकार बनाउन सक्ने सम्भावना देखिन्छ। मधेसमा प्रत्यक्ष ६४ र ४३ समानुपातिक सांसद सहित १०७ सिट छ। मधेस प्रदेशसभामा समानुपातिकतर्फ कांग्रेस अगाडि छ भने एमाले दोस्रो स्थानमा छ। तेस्रो जसपा, चौथो जनमत, पाँचौं, माओवादी, क्रमशः लोसपा, नेकपा एकीकृत समाजवादी रहेको छ। २०७४ मा तत्कालीन संघीय समाजवादी फोरम २९ पहिलो, राष्ट्रिय जनता पार्टी २५ दोस्रो र नेकपा एमाले २३ सिट सहित तेसो स्थानमा थियो। २१ सिट सहित काँग्रेस तेस्रो, ११ सिट सहित माओवादी पाँचौ दल थियो।"
सुदूरपश्चिम प्रदेशमा समानुपातिकतर्फ नागरिक उन्मुक्ति पार्टी चौथो,"काठमाडौं: सुदूरपश्चिम प्रदेशमा समानुपातिकर्फ नागरिक उन्मुक्ति पार्टी चौथो दल बनेको छ । ८ लाख ७ हजार १३८ मत गणना हुँदा रेशम चौधरी संरक्षक रहेको नागरिक उन्मुक्ती पार्टी चौथो दल बनेको हो । पछिल्लो मत परिणाम अनुसार नेकपा एमालेले २ लाख ४६ हजार १८८ मत ल्याउँदै पहिलो स्थानमा छ । यस्तै, नेपाली कांग्रेसले २ लाख ३७ हजार ८६८ मत ल्याएको छ । नेकपा माओवादी केन्द्रले १ लाख १५ हजार ५४४ मत ल्याउँदै तेस्रो स्थानमा छ । नेकपा एकीकृत समाजवादीले ४१ हजार २१३ मत ल्याएको छ ।"
एमालेले सरकार बनाउन पहल गर्छ: विष्णु पौडेल,"बुटबल: नेकपा एमालेका उपाध्यक्ष विष्णु पौडेलले एमालेको नेतृत्वमा सरकार गठनका लागि पहल गर्ने बताएका छन् । प्रेस चौतारी, रुपन्देहीले सोमबार बुटवलमा गरेको पत्रकार सम्मेलनमा उपाध्यक्ष पौडेलले अहिलको निर्वाचनमा कसैको स्पष्ट बहुमत नआएकाले मुलुकलाई बिकास र समृद्धिको बाटोतर्फ अघि बढाउन एमालेको नेतृत्वमा सरकार बनाउन पहल गर्ने बताए । एमालेको संसदीय दलको बैठक बसेर पार्टीका अध्यक्ष केपी ओलीको नेतृत्वमा सरकार बनाउने विषयमा औपचारिक निर्णय गर्ने उनको भनाइ छ । एमालेले नेतृत्वदायी भूमिका निर्वाह नगर्दासम्म मुलुकको विकासमा गति लिन नसक्ने उनको दावी छ । पौडेलले कुनै पनि दललाई बहुमत प्राप्त नहुँदा कुनै न कुनै रुपमा अंक गणितको खेल हुने र मुलुक अस्थिरता तर्फ जाने खतरा बढेको बताए । पौडेलले निर्वाचनमा जित र हार स्वाभाविक भएको बताउँदै सबै मतदाताको प्रतिनिधि भएर काम गर्ने र सबैप्रति समदूरीको व्यवहार गर्ने बताए ।"
९३ लाख मत गणना हुँदा समानुपातिकमा कसको कति ?,"काठमाडौंः प्रतिनिधि सभा निर्वाचन समानुपातिक तर्फको मतगणनामा नेपाली कांग्रेसले २४ लाख कटाएको छ । ९३ लाख ८ हजार १६४ मतगणना हुँदा नेकपा एमाले समानुपातिकतर्फ पहिलो दल बनेको छ । एमालेले २५ लाख ३४ हजार ४४४ मत ल्याउँदा कांग्रेसले २४ लाख ३०७ मत ल्याएको छ । यस्तै, नेकपा माओवादी केन्द्रले १० लाख ६४ हजार १५२ मत ल्याउँदै तेस्रो स्थानमा उक्लिएको छ । राष्ट्रिय स्वतन्त्र पार्टीले १० लाख ६३ हजार ८३१ मत ल्याएको निर्वाचन आयोगको अद्यावधिक तथ्याकंमा उल्लेख छ । यस्तै राष्ट्रिय प्रजातन्त्र पार्टीले ५ लाख ४५ हजार ६९० मत ल्याएको छ । जनता समाजवादी पार्टीले ३ लाख २६ हजार ४१८ मत ल्याएको छ । जनमत पार्टी र नेकपा एकीकृत समाजवादी भने थ्रेस होल्ड कटाउन कसरत गरिरहेका छन् । जनमत पार्टीले २ लाख ६२ हजार ८२६ मत पुर्याएको छ । एकीकृत समाजवादीले २ लाख ५२ हजार १५५ पुर्याएको आयोगको अद्यावधिक तथ्याकंमा उल्लेख छ ।"
"एकीकृत समाजवादीलाई राष्ट्रिय पार्टी बन्न सकस,समानुपातिकतर्फ कुन प्रदेशमा कति मत ?","काठमाडौं : नेकपा एकीकृत समाजवादीलाई राष्ट्रिय पार्टी बन्न सकस देखिएको छ । पछिल्लो मतपरिणामअनुसार समाजवादी राष्ट्रिय पार्टी बन्ने सम्भावना कम देखिएको हो। । प्रतिनिधिसभा समानुपातिकतर्फ ९३ लाख २८ हजार १५६ मतगणना हुँदा समाजवादीले २ लाख ५३ हजार ९९ मत ल्याएको छ । राष्ट्रिय पार्टी बन्न सदर मतको ३ प्रतिशत कटाउनुपर्ने प्रावधान छ । यसको मतलब थ्रेस होल्ड कटाउन झण्डै ३ लाख मत ल्याउनुपर्ने हुन्छ । अब मतगणना लगभग अन्तिम चरणमा पुग्न थालेको छ । पछिल्लो मतगणनाअनुसार प्रदेशसभातर्फ प्रदेश नम्बर १ मा नेकपा एकीकृत समाजवादीले ५० हजार २ सय मत ल्याएको छ । यस्तै, बागमती प्रदेशमा १६ लाख ६ हजार ९७६ मत गणना हुँदा र नेकपा एकीकृत समाजवादीले ४७ हजार ८०३ सय मत ल्याएको छ । मधेश प्रदेशमा १६ लाख ९१ हजार ६२७ मत गणना हुँदा नेकपा एकीकृत समाजवादीले ९६ हजार ११३ सय मत पाएको छ। गण्डकी प्रदेशमा ९ लाख १८ हजार ८३९ मत गणना हुँदा नेकपा एकीकृत समाजवादीले १४ हजार ६९७ सय मत ल्याएको छ । लुम्बिनी प्रदेशमा समानुपातिकतर्फ १८ लाख ५९ हजार ६२ मत गणना हुँदा एकीकृत समाजवादीले ४२ हजार १२८ मत ल्याएको छ । यस्तै, कर्णाली प्रदेशमा समानुपातिकतर्फ ५ लाख ७७ हजार ८२९ मत गणना हुँदा नेकपा एकीकृत समाजवादीले ३५ हजार ८२६ सय मत ल्याएको छ । सुदूरपश्चिम प्रदेशमा समानुपातिकतर्फ ८ लाख ७ हजार १३८ मत गणना हुँदा नेकपा एकीकृत समाजवादीले ४१ हजार २१३ मत ल्याएको छ । समाजवादीले सबै प्रदेशमा थ्रेस होल्ड कटाए पनि प्रतिनिधिसभामा भने थ्रेस होल्ड कटाउन संघर्ष गरिरहेको छ ।"
"६ मतले हारेपछि रानाको प्रश्न,८ मत खोइ ?'","स्याङ्जा : स्याङ्जा क्षेत्र नं १ अन्तरगत प्रदेशसभा २ का पराजित उम्मेदवार बुद्धिबहादुर राना (कुमार) ले मतगणनामा भएको त्रुटी सच्चाउन मुख्य निर्वाचन अधिकृतसँग माग गरेका छन्। उनले मतगणनाका क्रममा ८ मत हराएको भन्दै पुनः मतगणनाका लागि आग्रह गरेका हुन्। मंसिर ५ गतेदेखि सुरु भएको मतगणनाको अन्तिम दिनको मतगणनाका क्रममा ८ मतपत्रको हिसाब नमिलेको उनले बताए। रानाले भने, म ६ मतले पराजित हुनुपर्ने तर, मतपेटिकामा उल्लेख भएबमोजिम ८ मतपत्रको हिसाब नआउनाले मलाई सशंकित बनाएको छ। यसकारण पुनः मतगणना गरियोस् भन्ने मेरो माग हो।' ६ मतले पराजय बन्नुपर्ने तर ८ मत हराउने कस्तो बिडम्बना ?,'उनले भने। मुचुल्का बमोजिम मतपेटिकामा ८ मत कम भएपछि रानाले पुन: मतगणनाको माग गर्दै मुख्य निर्वाचन अधिकृत रोमाकान्त ज्ञवालीलाई अनुरोध गरे। निर्वाचन क्षेत्र नं १ अन्र्तगत प्रदेशसभा २ मा राना आफ्ना प्रतिस्पर्धी सुधीर पौडेलसँग ६ मतले पराजित भएका थिए। स्याङ्जा अदालतका न्यायाधीश समेत रहेका ज्ञवालीले सो सम्बन्धी थप अधिकार आफूसँग नरहेको जनाउँदै उच्च अदालतमार्फत् कानुनी उपचार खोज्न सकिने सुझाए। लोकतान्त्रिक बामगठबन्धनसहित नेपाली कांग्रेसतर्फका उम्मेदवार राना र नेकपा एमालेतर्फका सुधीरकुमार पौडेलबीचको मतपरिणाम नजिता निकै प्रतिस्पर्धात्मक थियो। अधिकांश समय अग्रता कायम गर्दै आएका राना फेदिखोला गाउँपालिकाको वडा नं ५ मा आउँदा नजिता भने प्रतिस्पर्धीको कोल्टामा पुग्यो। अन्तत : ६ मत अन्तरले पौडेल विजयी भए। पौडेलले १७ हजार ४४१ मत पाएका थिए भने राना १७ हजार ४३५ मत प्राप्त गरेका थिए। रानाले आफ्नो अधिकारको उपयोग गर्दै उच्च अदालत जाने बताए। 'निर्वाचनमा होमिएपछि विजय पराजय स्वीकार गर्नैपर्छ। त्यो भन्दा पनि विधिको शासन र जवाफदेहिता लोकतन्त्रका महत्वपूर्ण पक्ष हो। यसतर्फ आशंका आउने काम कहिं कतैबाट हुनुहुँदैन,'उनले भने।"
"नेपाललाई भेटेर रामचन्द्र पौडेलले भने, मलाई प्रधानमन्त्री बनाउन सहयोग गर्नुहोस्","काठमाडौं : नेपाली कांग्रेसका वरिष्ठ नेता रामचन्द्र पौडेल र नेकपा एकीकृत समाजवादीका अध्यक्ष माधवकुमार नेपालबीच भेटवार्ता भएको छ। सोमबार बिहान पौडेल नेपाललाई भेट्न कोटेश्वर पुगेका हुन्। भेटमा पौडेलले आफूलाई प्रधानमन्त्री बनाउन नेपाललाई आग्रह गरेका छन्। स्रोतले भन्यो, पौडेलज्यूले गठबन्धनभित्रबाट प्रधानमन्त्री बनाउनुपर्छ। देउवा धेरै पटक प्रधानमन्त्री भइसक्नुभयो। यसपटक प्रधानमन्त्रीमा मलाई सहयोग गर्नुस्। गठबन्धनभित्र लविङ गरेर मलाई प्रधानमन्त्री बन्ने वातावरण बनाउनुपर्यो भनेर माधब नेपालसँग आग्रह गर्नुभयो। नेपालले पौडेललाई सत्ता समिकरण र आगामी रणनीतिको विषयमा तपाईं हामी गठबन्धनभित्रै भएकाले शीर्ष तहमा छलफल गरेर टुंग्याउनुपर्ने बताएका छन्। सत्ता गठबन्धनभित्रका शीर्ष नेताहरुले आन्तरिक छलफल तीव्र पारेका छन्। सोमबार बिहान बालुवाटार पुगेर सत्ता समिकरणबारे प्रधानमन्त्री एवम् कांग्रेस सभापति शेरबहादुर देउवासँग माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका अध्यक्ष माधवकुमार नेपालले समेत छलफल गरेका छन्।"
समानुपातिक मत अनुसार मधेस प्रदेशमा जसपा तेस्रो,काठमाडौंः पछिल्लो मत परिणाम अनुसार मधेस प्रदेशमा समानुपातिकतर्फ जनता समाजवादी पार्टी तेस्रो भएको छ । मधेस प्रदेशमा नेपाली कांग्रेस पहिलो स्थानमा छ । १६ लाख ९१ हजार ६२७ मत गणना हुँदा कांग्रेसले ३ लाख ३५ हजार ३७७ मत ल्याएको छ । यस्तै दोस्रोमा नेकपा एमाले छ । पछिल्लो मतगणना अनुसार एमालेले २ लाख ९९ हजार ४९१ मत ल्याएको छ । जनता समाजवादी पार्टी २ लाख ३९ हजार १३९ मत ल्याउँदै तेस्रो स्थानमा छ । जनमत पार्टीले २ लाख ३४ हजार ४८० मत ल्याएको छ । नेकपा माओवादी केन्द्रले १ लाख ५३ हजार २३४ र नेकपा एकीकृत समाजवादीले ९६ हजार ११३ सय मत ल्याएको छ । यो प्रदेशमा लोकतान्त्री समाजवादी पार्टीले ८४ हजार ६६७ मत ल्याएको छ । यस्तै नागरिक उन्मुक्ती पार्टीले ४० हजार ४१ मत ल्याएको छ ।
सम्भावित सत्ता समीकरणबारे प्रधानमन्त्री देउवाले गरे प्रचण्ड र नेपालसँग छलफल,"काठमाडौं : सम्भावित सत्ता समीकरणबारे छलफल गर्ने गठबन्धनका नेताहरु आन्तरिक गृहकार्यमा जुटेका छन्। सोमबार बिहान बालुवाटार पुगेर प्रधानमन्त्री एवम् कांग्रेस सभापति शेरबहादुर देउवासँग माओवादी केन्द्रका अध्यक्ष पुष्पकमल दाहाल 'प्रचण्ड' र एकीकृत समाजवादीका अध्यक्ष माधवकुमार नेपालले छलफल गरेका हुन्। उनीहरुबीच वर्तमान सत्ता गठबन्धन भित्रबाट सरकार बनाउने विषयमा छलफल भएको बालुवाटार स्रोतले जनाएको छ। निर्वाचनको मत परिणामको समीक्षा, समसामयिक राजनीति र आगामी रणनीतिको विषयमासमेत उनीहरुबीच कुराकानी भएको छ। प्रतिनिधिसभा निर्वाचनको केही सिटको परिणाम आउन बाँकी रहेको छ। मतपरिणाम आउने क्रम जारी रहँदा सरकार गठन प्रक्रिया र अब बन्ने सरकारको नेतृत्व कसले गर्छ भन्ने चर्चा राजनीतिक वृत्तमा व्याप्त छ। बालुवाटार स्रोतका अनुसार प्रचण्ड बालुवाटारबाट बाहिरिएपछि नेपाल गएका हुन्।"
झापामा १५७ उम्मेदवारको धरौटी जफत,"झापा : झापामा १४ महिलासहित १५७ उम्मेदवारको धरौटी रकम जफत भएको छ । प्रतिनिधिसभा सदस्यतर्फ ७९ र प्रदेशसभा सदस्यतर्फ ७८ जना उम्मेदवारको धरौटी रकम जफत भएको जिल्ला निर्वाचन कार्यालय झापाका सूचना अधिकारी प्रकाश न्यौपाने जानकारी दिए । उम्मेदवारले धरौटी रकम जोगाउन नसक्दा १० लाख ३० हजार राजश्व जम्मा भएको छ । धरौटी जफत हुने प्रतिनिधिसभातर्फ झापा क्षेत्र नम्बर १ मा १२, क्षेत्र नम्बर २ मा १४, क्षेत्र नम्बर ३ मा १६, क्षेत्र नम्बर ४ मा १५ र क्षेत्र नम्बर ५ मा २२ जना उम्मेदवारको धरौटी जफत भएको छ । त्यस्तै प्रदेशसभातर्फ झापा १ (१) मा ४ जना, (२) मा ८ जना, झापा २ (१) र (२) ८८ जना, झापा ३ (१) मा ६ जना, (२) मा ९ जना, झापा ४ (१) मा ८ जना, (२) मा ९ जना र झापा ५ (१) ८ जना, (२) मा १० जना रहेको सूचना अधिकारी न्यौपाने बताए । झापा पाँच निर्वाचन क्षेत्रमा प्रतिनिधिसभा सदस्यतर्फ ९४ र प्रदेशसभा सदस्यतर्फ ९८ गरी कुल १९२ जना चुनावी प्रतिस्पर्धामा थिए । जिल्लामा ६ लाख ६३ हजार ३ सय ११ जना मतदाता रहेकोमा ४ लाख ४६ हजार २ सय ५५ मत खसेको थियो । धरौटी रकम जोगाउन उम्मेदवारहरूले आफ्नो क्षेत्रमा खसेको कुल मतमध्ये सदर मतमा १० प्रतिशत मत ल्याउनुपर्ने कानुनी प्रावधान छ । १० प्रतिशत मत ल्याउने नसक्ने उम्मेदवारको धरौटी जफत भएको न्यौपानेले बताए । प्रतिनिधिसभा सदस्यतर्फ १० हजार र प्रदेशसभा सदस्यतर्फ ५ हजार उम्मेदवार दर्ता शुल्क तोकिएको थियो । आयोगले तोकिएको रकममध्ये महिला, दलित, अल्पसङ्ख्यकको हकमा ५० प्रतिशत उम्मेदवार दर्ता शुल्क छुट दिएको थियो । सोही अनुसारको धरौटी रकम जफत भएको उनले बताए । नेकपा एमाले, नेपाली कांग्रेस, माओवादी केन्द्र, राप्रपा, राष्ट्रिय स्वतन्त्र पार्टीबाहेक अन्य साना दलका उम्मेदवारले धरौटी रकम जोगाउन सकेन । स्वतन्त्रतर्फ झापा२ का प्रतिनिधिसभा सदस्य भद्रप्रसाद नेपालले धरौटी रकम जोगाउन सफल भएको छ ।"
कर्णाली प्रदेशको समानुपातिकमा नेकपा एकीकृत समाजवादीले ३५ हजार मत कटायो,काठमाडौंः पछिल्लो मत परिणाम अनुसार कर्णाली प्रदेशमा समानुपातिकतर्फ नेकपा एमाले पहिलो दल बनेको छ । ५ लाख ७७ हजार ८२९ मत गणना हुँदा एमालेले १ लाख ८३ हजार ९५० मत ल्याएको छ । यस्तै दोस्रोमा नेपाली कांग्रेस छ । पछिल्लो मतगणना अनुसार कांग्रेसले १ लाख ७० हजार ७५६ मत ल्याएको छ । माओवादी केन्द्रले १ लाख ३७ हजार ६२९ मत ल्याउँदा राष्ट्रिय प्रजातन्त्र पार्टी २५ हजार १८३ मत ल्याएको छ । नेकपा एकीकृत समाजवादीले ३५ हजार ८२६ सय मत ल्याएको छ ।
"समानुपातिकतर्फ गण्डकी र लुम्बिनी प्रदेशमा एमाले पहिलो, माओवादी तेस्रो","काठमाडौंः गण्डकी प्रदेशमा समानुपातिकतर्फ नेकपा एमाले पहिलो स्थानमा छ । ९ लाख १८ हजार ८३९ मत गणना हुँदा एमालेले ३ लाख ४० हजार ५३३ मत ल्याएको हो । यस्तै, दोस्रोमा नेपाली कांग्रेस रहेको छ । पछिल्लो मतगणना अनुसार कांग्रेसले ३ लाख १७ हजार ५९६ मत ल्याएको छ । माओवादी केन्द्रले १ लाख १५ हजार ३६६ मत ल्याएको छ । राष्ट्रिय प्रजातन्त्र पार्टी ५७ हजार ११६ मत ल्याउँदै चौथो स्थानमा छ । नेकपा एकीकृत समाजवादीले १४ हजार ६९७ सय मत ल्याउँदा जनता समाजवादी पार्टीले ५ हजार ६८२ ल्याएको छ । यस्तै, लुम्बिनी प्रदेशमा समानुपातिकतर्फ नेकपा एमाले पहिलो स्थानमा छ । १८ लाख ५९ हजार ६२ मत गणना हुँदा एमालेले ५ लाख ६२ हजार २२२ मत ल्याएको छ । यस्तै, दोस्रोमा नेपाली कांग्रेस रहेको छ । पछिल्लो मतगणनाअनुसार कांग्रेसले ४ लाख ९४ हजार १४५ मत ल्याएको छ । नेकपा माओवादी केन्द्रले १ लाख ९४ हजार ९५२ मत ल्याएको छ । राष्ट्रिय प्रजातन्त्र पार्टी १ लाख २५ हजार ९३५ मत ल्याउँदै चौथो स्थानमा छ । नागरिक उन्मुक्ति पार्टीले १ लाख १९ हजार १७५ मत ल्याउँदा नेकपा एकीकृत समाजवादीले ४२ हजार १२८ मत ल्याएको छ । यस्तै, जनमत पार्टीले यो प्रदेशमा ८१ हजार ४०६ मत ल्याएको छ ।"
अनि सांसद बने सिंह,"जाजरकोट : नेपाली कांग्रेस जाजरकोटका सभापति वेदराज सिंह कर्णाली प्रदेशसभा सदस्य पदमा निर्वाचित भएका छन्। सिंह जाजरकोट क्षेत्र नम्बर १ (१) बाट निर्वाचित भएका हुन्। जिल्लाको बारेकोट गाँउपालिका ९ सेपुखोलामा जन्मिएका ४२ वर्षिय सिंहका बुबा लालभक्त उनलाई हाकिम बनाउन चाहन्थे। लालभक्त मालपोत कार्यालयका रिटायर्ड खरिदार हुन्। आफू निजामति कर्मचारी भएका कारण छोरालाई पनि निजामतीमा प्रवेश गराएर हाकिम बनाउने सोच बनाएका थिए तर छोरा वेदराज विद्यार्थी कालदेखि नै राजनीतिमा होमिए र अहिले सांसद बने। छोरो निजामती सेवातर्फ प्रवेश नगरे पनि राजनीतिमार्फत देशको जिल्लाको सेवा गर्ने स्थानमा पुग्यो। खुसी लागेको छ। इमान्दारितापूर्वक जनताको सेवामा काम गर्नु। लोभ लालच नगर्नु, बुवा लालभक्तले भने, हामी सामान्य परिवारका मान्छे हौं। दुःख के हो अभाव के हो त्यो कुरा हामीलाई राम्रो सँग अनुभूति छ। त्यही सम्झेर जनताको हित र जिल्लाको समृद्धिमा काम गर्नु शुभकामना छ। नेपाल विद्यार्थी संघको जिल्ला अध्यक्ष, पार्टीको क्षेत्रीय सभापति, जिल्ला सहसचिव हुँदै गत वर्ष पार्टी सभापति हुने अवसर पाएका उनले जिल्लाको विकासका लागि आफूले काम गर्ने बताए। सत्ता गठबन्धनका साझा उम्मेदवार कांग्रेसका सिंहले एमालेका डम्बर सिंहलाई ७ हजार ७३ मतको अन्तरले विजयी भएका हुन्। वेदराजले १८ हजार ५४३ मत प्राप्त गरी विजय भएका हुन्। उनका निकतटम् प्रतिद्वन्द्वी एमालेका डम्बरले ११ हजार ४७० मत प्राप्त गरेका छन्। सत्ता गठबन्धनबाट माओवादी केन्द्रले प्रतिनिधिसभा र कांग्रेसको भागमा प्रदेशका दुवै सिट परेपछि जाजरकोटमा २८ वर्षपछि कांग्रेसले जित निकालेको छ। यस अघि दुई निर्वाचन क्षेत्र रहेको जाजरकोटमा २०४८ र २०५१ सालमा कांग्रेसले जितेको थियो। २०४८ सालमा द्वारिकाप्रसाद प्रधान र २०५१ सालमा झलकनाथ वाग्लेले जित निकालेको क्षेत्र नम्बर १ अहिले प्रदेश सभाको क्षेत्र नम्बर १ भएको छ। २०५६ सालको निर्वाचनमा राष्ट्रिय प्रजातन्त्र पार्टीका गोविन्दविक्रम शाह विजयी भएका थिए। २०६४ सालमादेखि माओवादी केन्द्रले उक्त क्षेत्र जित्दै आएको थियो। २०६४ सालमा माओवादी केन्द्रका कालीबहादुर मल्ल र २०७० सालमा माओवादी केन्द्रकै शक्तिबहादुर बस्नेतले जितेका थिए। नयाँ संविधान अनुसार पुनर्संरचना भएपछि प्रतिनिधिसभामा जाजरकोट १ निर्वाचन क्षेत्रमा सिमित भएको छ। प्रदेशसभामा भने दुई निर्वाचन क्षेत्र छन्। पहिलेको प्रतिनिधिसभाको क्षेत्र नम्बर १ अहिलेको प्रदेश सभा क्षेत्र नम्बर १ भएको छ। २०७४ सालको निर्वाचनमा वामगठबन्धनका तर्फबाट माओवादीका गणेशप्रसाद सिंह विजयी भएका थिए। २०७४ सालको निर्वाचनमा गणेशप्रसादसँग पराजित भएका वेदराज यसपटक भने उनकै सहयोगमा निर्वाचित भएका हुन्। नेता सिंहले आफूलाई भरोसा गरेर विजयी गराएकोमा मतदातालाई धन्यवाद दिँदै जनमतको कदर गर्दै इमान्दारीपूर्वक काम गर्ने बताएका छन्।"
दैलेखमा समानुपातिकतर्फ एमाले पहिलो,"दैलेख : प्रतिनिधिसभा तथा प्रदेशसभा निर्वाचन अन्तर्गत दैलेखमा समानुपातिकतर्फ नेकपा एमाले पहिलो भएको छ। प्रत्यक्ष निर्वाचनमा हार व्यहोरे पनि एमालेले समानुपातिकतर्फ भने आफ्नो जनमत कायम राख्न सफल भएको हो। सत्ता गठबन्धनका नेपाली कांग्रेस र माओवादी केन्द्र क्रमशः दोस्रो र तेस्रो स्थानमा छन्। दुईवटा प्रतिनिधिसभा निर्वाचन क्षेत्र र चारवटा प्रदेशसभा निर्वाचन क्षेत्र रहेको दैलेखमा एक लाख ५८ हजार ९ सय ५८ मतदाता थिए। प्रतिनिधिसभातर्फको समानुपातिक निर्वाचन प्रणालीबमोजिम भएको निर्वाचनको मत गणना अनुसार नेपाली कांग्रेसले ३१ हजार ३ सय ४१ मत पाएको छ। यस्तै नेकपा माओवादी केन्द्रले आठ हजार ९ सय ९९ मत पाएको छ। चार हजार ४ सय ४२ मतसहित नेपाल मजदुर किसान पाटी चौथो स्थानमा छ। नेकपा (एकीकृत समाजवादी)ले चार हजार दुई सय ४१ मत पाएको छ। प्रतिनिधिसभा निर्वाचन क्षेत्र नं १ मा ७८ हजार २ सय ८२ मतदाता रहेकोमा ४४ हजार ३ सय ३१ मत खसेको थियो। ४२ हजार १ सय १९ मत सदर हुँदा दुई हजार २ सय १२ मत बदर भएको जिल्ला निर्वाचन कार्यालयले जनाएको छ। यो क्षेत्रमा एमालेले १६ हजार ३ सय १३, कांग्रेसले १५ हजार ८ सय ३७, नेकपा माओवादी केन्द्रले २ हजार ६ सय ४५, राप्रपाले १ हजार ८ सय ५४, नेपाल मजदुर किसान पाटीले ६ सय ४४, एकीकृत समाजवादी ३ हजार १ सय ६६ र राष्ट्रिय स्वतन्त्र पार्टीले ८ सय ८७ मत पाएका छन्। यस्तै प्रतिनिधिसभा निर्वाचन क्षेत्र नं २ मा कुल ८० हजार ६ सय ७६ मतदातामध्ये ४७ हजार ७ सय ७१ मत खसेको थियो। ४६ हजार ७९ मत सदर हुँदा १ हजार ६ सय ९२ मत बदर भएको थियो। यो क्षेत्रमा एमालेले १७ हजार ३ सय १७, कांग्रेसले १५ हजार ५ सय ४, माओवादी केन्द्रले ६ हजार ३ सय ५४, राप्रपाले ५१८, नेपाल मजदुर किसान पाटीले ३ हजार ८९८, एकीकृत समाजवादीले १ हजार ७५ र राष्ट्रिय स्वतन्त्र पार्टीले ९०५ मत पाएको छ।"
प्रदेश १ को समानुपातिक मतमा राप्रपाले माओवादीलाई जित्यो,काठमाडौंः प्रदेश १ मा समानुपातिकतर्फ नेकपा एमाले पहिलो स्थानमा छ । १६ लाख ५१ हजार ९१७ मत गणना हुँदा एमालेले ५ लाख ७५ हजार ३८४ मत ल्याएको छ । दोस्रोमा नेपाली कांग्रेस छ । पछिल्लो मतगणना अनुसार कांग्रेसले ४ लाख ८५ हजार ७६५ मत ल्याएको छ । राष्ट्रिय प्रजातन्त्र पार्टी १ लाख ७७ हजार ८७ मत ल्याएको छ । प्रदेशमा यो तेस्रो स्थान हो । नेकपा माओवादी केन्द्रले १ लाख ६१ हजार ९८१ मत ल्याएको छ । जनता समाजवादी पार्टीले ५४ हजार ८४ र नेकपा एकीकृत समाजवादीले ५० हजार २ सय मत ल्याएको छ । यो प्रदेशमा जनमत पार्टीले २० हजार पाँच सय मत ल्याएको छ । यस्तै नागरिक उन्मुक्ती पार्टीले ७ हजार ९१४ मत ल्याएको छ ।
रामेछापको विकासमा हातेमालो गरेर अगाडि बढ्ने एमालेको प्रतिबद्धता,"रामेछाप : नेकपा एमाले रामेछापले जिल्लाको विकासमा हातेमालो गरेर अगाडि बढ्ने प्रतिबद्धता व्यक्त गरेको छ। रामेछापमा प्रतिनिधि सभामा सत्ता गठबन्धनबाट कांग्रेस र प्रदेश सभामा माओवादीका उम्मेदवार निर्वाचित भएपछि बधाई दिँदै जिल्लाको विकास र उन्नतिका निम्ति हातेमालो गरेर अगाडि बढ्ने प्रतिबद्धता जनाएको हो। एमाले जिल्ला अध्यक्ष आनन्द कुमार श्रेष्ठले विज्ञप्ति जारी गर्दै राष्ट्रिय स्वाधीनता, लोकतन्त्र, समाजको प्रगतिशील रूपान्तरण, सामाजिक न्याय सहितको राज्य व्यवस्था र सुखी नेपाली समृद्ध नेपाल निर्माण गर्ने अभियानमा निरन्तर लागिरहने संकल्प व्यक्त गरेका छन्। उनले भने, प्रत्यक्षतर्फ निर्वाचित हुनुहुने प्रतिनिधि र प्रदेश सभाका गठबन्धनका उम्मेदवारहरुलाई बधाई र शुभकामनासहित नेकपा (एमाले) रामेछाप जिल्लाको समग्र विकास र उन्नतिका निम्ति हातेमालो गरेर अगाडि बढ्ने प्रतिबद्धता गर्दछ साथै आगामी दिनहरुमा राष्ट्रिय स्वाधीनता, लोकतन्त्र, समाजको प्रगतिशील रूपान्तरण, सामाजिक न्याय सहितको राज्य व्यवस्था र सुखी नेपाली समृद्ध नेपाल निर्माण गर्ने अभियानमा निरन्तर लागिरहने संकल्प गर्दछ। उनले सिद्धान्तविहीन जगमा खडा गरिएको स्वार्थ केन्द्रित गठबन्धनको अनेकौं भ्रम, षडयन्त्र र निर्वाचन आचारसंहिता विपरीतका हर्कतका बाबजुद रामेछापका मतदाताले समानुपातिक लोकप्रिय मत प्रदान गरेको बताए। उनले प्रतिनिधि सभा र प्रदेश सभामा विश्वास र भरोसाका साथ नेकपा (एमाले) लाई पहिलो राजनीतिक दलको हैसियत प्रदान गरेकोमा मतदाता र सिंगो पार्टी पंक्तिलाई कृतज्ञता व्यक्त गरे। निर्वाचन आयोगको तथ्याङ्कअनुसार नेपाल कम्युनिष्ट पार्टी (एमाले)ले प्रतिनिधि सभातर्फ २८ हजार १५० मत ल्याएर पहिलो पार्टी बनेको छ। एक प्रतिनिधि सभा र दुई प्रदेश सभा रहेको रामेछापमा नेपाली कांग्रेस दोस्रो र माओवादी केन्द्र तेस्रो बनेको छ। सार्वजनिक भएको मतपरिणाम अनुसार नेपाली कांग्रेसले २४ हजार १०१, माओवादी केन्द्रले २१ हजार ५४, राष्ट्रिय स्वतन्त्र पार्टीले ४ हजार ६२३, राष्ट्रिय प्रजातन्त्र पार्टीले २ हजार ७०१, नेपाल कम्युनिष्ट पार्टी (एकीकृत समाजवादी) १ हजार ३४८ मत ल्याएका छन्। निर्वाचन आयोगको तथ्याङ्क अनुसार एमालेले प्रदेश सभातर्फ २८ हजार ५०४ मत ल्याएको छ। यसैगरी नेपाली कांग्रेसले २५ हजार ७०५, माओवादी केन्द्रले १८ हजार ६८५, राष्ट्रिय प्रजातन्त्र पार्टीले ३ हजार ६८६, नेपाल कम्युनिष्ट पार्टी (एकीकृत समाजवादी) २ हजार ५३ मत प्राप्त गरेका छन्। प्रत्यक्षतर्फ एमालेका उम्मेदवार कैलाश ढुंगेललाई पराजित गर्दै कांग्रेसका पूर्णबहादुर तामाङ (कान्छाराम) तामाङ, प्रदेश सभातर्फ क्षेत्र नम्बर १ मा एमालेका शान्तिप्रसाद पौडेललाई माओवादी केन्द्रका तारा नारायण श्रेष्ठ र क्षेत्र नम्बर १ मा एमालेका मिलन घिसिङलाई हराउँदै माओवादी केन्द्रका युवराज चौलागाईं विजयी भएका छन्। रामेछापमा सत्ता गठबन्धनबाट प्रतिनिधि सभा कांग्रेस र प्रदेश सभा माओवादी केन्द्रको उम्मेदवार उठाएका थिए।"
निर्वाचन धाँधली भएको भन्दै उदयपुरमा एमालेसहित १५ उमेदवारले गरे पुनः मतदानको माग,"उदयपुर : निर्वाचन प्रक्रियामा धाँधली भएको भन्दै नेकपा एमालेसहितका १५ जना उमेदवारले पुनः मतदानको माग राखेपछि उदयपुरको क्षेत्रनं १ को प्रतिनिधिसभाको मतगणना कार्य अनिश्चित बनेको छ। खसेको मतभन्दा मतपेटिकामा बढी मतपत्र भेटिएको र प्रदेशसभा तर्फको एक सय मतपत्र प्रतिनिधिसभाको मतपेटिकामा भेटिएकाले उमेदवारहरुले निर्वाचन धाँधली भएको आशंका व्यक्त गरेका हुन्। उनीहरुले आइतबार मुख्य निर्वाचन अकिृतलाई पुनःमतदानको माग राख्दै निवेदन दिएका हुन्। उमेदवारले नै पुनः मतदानको माग राखेपछि मतगणना कार्य अनिश्चित बनेको छ। बिहान ७ बजेदेखि रोकिएको मतगणना अझै सुरु हुन सकेको छैन। पटकपटकको सर्वदलिय बैठकले बोलाइएपनि निर्णय दिन नसकेपछि गणना कार्य अनिश्चित बनेको हो। प्रतिनिधिसभाको दश वटा मतपेटिका खोल्दा १०० मतपत्र प्रदेशसभा सदस्यको भेटिएको थियो। एमालेका उमेदवार मन्जुकुमारी चौधरीले प्रदेशसभा ख' को भेटिएको मतपत्र प्रदेशतर्फ गणना हुनुपर्ने बताइन्। उनको प्रस्ताव नेपाली कांग्रेसले मानेको छैन्। यो क्षेत्रमा मतगणना कार्य सम्पन्न हुँदा नेपाली कांग्रेसका हिमाल कार्की २ सय १५ मतले विजयी भएका छन्। यद्यपि मुख्यनिर्वाचन अधिकृतको कार्यालयले आधिकारिक घोषणा गरेको छैन। फरक प्रकृतिको मतपत्र भेटिएकाले निर्वाचन प्रक्रिया धाँधली नै भएको निष्कर्षका साथ एमालेका प्रतिनिधि सभाका उम्मेदवार मन्जुकुमारी चौधरी, प्रदेशसभा सदस्यका उम्मेदबार कुशलबाबु बस्नेत, इश्वरमणि राउत, राप्रपाका प्रतिनिधि सभाका उम्मेदवार धुर्व रायमाझी, जसपाका उम्मेदबार ज्ञानबहादुर राई, नेकपा मालेका उम्मेदबार रामप्रसाद चौलागाई, नागरिक उन्मुक्ति पार्टीका उम्मेदबार शिवनारायण चौधरी लगायत स्वतन्त्रसहित १५ जनाले पुनः मतदानको माग राखेका हुन्। निवेदनमा प्रदेशसभा सदस्यमा खसेको मतपत्रभन्दा बढी मतपत्र प्राप्त भएको, एकमुष्ट सय मत गणनाको क्रममा भेटिएकोले निर्वाचनको क्रममा धाँधली भएको भन्दै पुनः मतदानको माग गरिएको छ। उमेदवारहरुले एकै व्यक्तिले दोहोरो मतदान गरेको पटकपटक गरी १४१ बढी मतपत्र भेटिएको लगायतको आरोप लगाउँदै आएका छन्। यता नेपाली कांग्रेसले २४ घण्टाभन्दा बढी मतगणना प्रक्रिया अवरोध भएकोमा आपत्ति जनाएको छ। नेपाली काँग्रेसका क्षेत्रिय सभापति खगेन्द्र राईले रोकिएको मतगणना तुरुन्त सुचारु हुनु पर्ने बताए। मुख्यनिर्वाचन अधिकृत कृष्णप्रसाद सुवेदीले प्रदेशतर्फको प्रत्यक्षको मतपत्र भेटिएको पुष्टि गरे। उनले भने, सहमतिका लागि सर्वदलिय बैठक बोलाइएको र निष्कर्ष नआएकाले निर्वाचन आयोगलाई पत्र पठाइएको छ। उक्त निवेदन केन्द्रीय निर्वाचन कार्यालय काठमाडौ पठाइसकिएको जानकारी दिए। प्रतिनिधि सभाको मतगणनामा पछिल्लो चरण त्रियुगा नगरपालिकाअन्तर्गतका जनता मावि देउरी ६(क), ६(ख) र ६(ग) केन्द्र, अम्बेबर मावि राजाबास ९(क) केन्द्र, मावि चिलाउने १६(ख) केन्द्र, जनता मावि श्रीपुर ५(क) केन्द्र, बालमन्दिर मावि बोक्से १०(ख) केन्द्र बाक्सा खोलिएको नेकपा एमालेका मत गणनामा खटिएका प्रतिनिधि धर्म तामाङले जानकारी दिए। त्रियुगा नगरपालिकाबाहेक नारदमुनी आदर्श मावि वर्खेडाँडा ४(क), शिव मावि सुन्दरपुर ५(ख), जनता मावि गुरुङचौरी ४(ख) को पनि सँगै मिसाएर खोलिएको तामाङले बताए। उनका अनुसार मत गणनामा २०४ मत कम भेटिएको छ। प्रदेश सभा १(क) मा रुख चिन्ह नभएकोले १ सय मतपत्रमा रुखमा पनि मतदान गरिएको हुँदा त्रियुगा नगरपालिकाकै हुन सक्ने अनुमान गरिएको छ।"
वागमती प्रदेशमा समानुपातिकतर्फ राप्रपाले माओवादीलाई उछिन्यो,"काठमाडौंः बागमती प्रदेशमा समानुपातिकतर्फ राष्ट्रिय प्रजातन्त्र पार्टीले नेकपा माओवादी केन्द्रलाई उछिनेको छ । यो प्रदेशमा एमाले पहिलो स्थानमा छ । १६ लाख ६ हजार ९७६ मत गणना हुँदा एमालेले ४ लाख ७३ हजार ७६१ मत ल्याएको छ । यस्तै, दोस्रोमा नेपाली कांग्रेस रहेको छ । पछिल्लो मतगणनाअनुसार कांग्रेसले ४ लाख ३ हजार ५५४ मत ल्याएको छ । राष्ट्रिय प्रजातन्त्र पार्टी २ लाख ५२ हजार ७२५ मत ल्याउँदै तेस्रो स्थानमा छ । माओवादी केन्द्रले २ लाख २८ हजार ५९२ मत ल्याएको छ । जनता समाजवादी पार्टीले ५४ हजार ८४ र नेकपा एकीकृत समाजवादीले ४७ हजार ८०३ सय मत ल्याएको छ । यो प्रदेशमा नेपाल मजदुर किसान पार्टीले ६४ हजार ९३५ मत ल्याएको छ।"
हारजितमा आलोपालो,"विराटनगर: डिगबहादुर लिम्बू र घनश्याम खतिवडा मोरङको निर्वाचन क्षेत्र नम्बर १ का पुराना प्रतिस्पर्धी हुन् । चुनावी मैदानमा नेपाली कांग्रेसका लिम्बू र नेकपा (एमाले)का खतिवडाबीच ३ दशकदेखि प्रतिस्पर्धा चलिरहेको छ । पछिल्लो प्रतिस्पर्धामा घनश्यामको चुनौती ४३० मतान्तरले पन्छाउँदै डिगबहादुरले बाजी मारे । मंसिर ४ गते सम्पन्न निर्वाचनबाट २७ हजार २९७ मत प्राप्त गरेर प्रतिनिधि सभा सदस्यमा डिगबहादुर विजयी हुँदा प्रतिस्पर्धी खतिवडाले २६ हजार ८६७ मत मात्रै ल्याउन सके । तत्कालीन मोरङ ९ (हालको १) बाट दोस्रो संविधानसभा निर्वाचन (२०७०) मा भने डिगबहादुरसँग घनश्याम पराजित भए । गाविस अध्यक्षमा बेहोरेको हारको बदला लिँदै डिगबहादुर संविधानसभा सदस्य बने । उनले १५ हजार २०२ मत ल्याउँदा घनश्यामले १२ हजार ९८९ मत मात्रै प्राप्त गरे । माओवादीका नेता वर्षमान पुनले तेस्रो भएर चित्त बुझाए । संविधानसभा सदस्य हुन डिगबहादुर बाधक बनेको बदला घनश्यामले पनि ४ वर्षपछि लिएरै छाडे । अर्थात २०७४ सालको निर्वाचनमा वाम (एमालेमाओवादी) गठबन्धनका उम्मेदवार घनश्याम उनै डिगबहादुरविरुद्ध हाबी हुँदै प्रतिनिधिसभा सदस्य बनेका थिए । ३७ हजार ५२४ मतका साथ घनश्याम विजयी हुँदा डिगबहादुरले ३१ हजार ४३६ मत मात्रै पाए । यसपटक सत्तारुढ गठबन्धनको साथ पाएका डिगबहादुरसँग राजनीतिक प्रतिस्पर्धाको चौथो भेटमा भने घनश्याम हारेका छन् । पहिलो संविधानसभा निर्वाचन (२०६४)मा डिगबहादुर माओवादीका उम्मेदवार नगेन्द्र धिमालसँग पराजित भएका थिए । राजनीतिक मैदानका पुराना प्रतिस्पर्धी कांग्रेस मोरङका सभापति डिगबहादुर र एमाले प्रदेश १ का सदस्य घनश्यामले पालैपालो जित हारको अनुभव संगालेका छन् । शेरबहादुर देउवाले पार्टी विभाजन गर्दा डिगबहादुर कांग्रेस प्रजातान्त्रिकको मोरङ सभापति पनि भए । देउवाको साथ छाडेर अहिले कोइराला क्याम्प (डा शेखर कोइरालाको पक्ष)मा छन् । फरक राजनीतिक धारमा रहेर विगतदेखि नै एकअर्काविरुद्ध उत्रदै आएका डिगबहादुर र घनश्याम लेटाङ नगरपालिकाका स्थायी बासिन्दा तथा पूर्वशिक्षक हुन् । राजनीतिमा आउनुअघि डिगबहादुर सामुदायिक वन उपभोक्ता महासंघमा सक्रिय थिए । घनश्याम सहकारी अभियन्ता भनेर चिनिन्थे । शिक्षण पेसाको लामो अनुभव संगालेका दुवै जना राजनीतिक र सामाजिक रूपमा उत्तिकै प्रभावशाली एवं लोकप्रिय छन् । प्रजातन्त्र प्राप्तिको आन्दोलनमा सरिक हुँदा अलगअलग राजनीतिक कित्तामा पुगे । राजनीतिक परिवर्तनको आन्दोलनमा निर्वाह गरेको भूमिका र जमाएको प्रभावका कारण २ फरक पार्टीमा रहेर उनीहरूले एउटै क्षेत्रबाट निरन्तर प्रतिस्पर्धा गर्ने अवसर पाइरहेका छन् । मोरङको उत्तरी क्षेत्रको विकासमा दुवै जनाको भूमिका उत्तिकै महत्वपूर्ण मानिन्छ । उनीहरू हालसम्म विवादरहित छन् । यसपटक राजनीतिक परिस्थिति र चुनावी समीकरण फेरिँदा जीतका लागि डिगबहादुरलाई सहज भयो । अघिल्लो चुनावमा जसको सहाराले घनश्यामले जीत हासिल गरेका थिए, यसपटकको चुनावमा त्यसकै साथले डिगबहादुर हाबी भए । अघिल्लोमा वाम गठबन्धनको बलमा चुनाव आफ्नो पक्षमा पार्न घनश्याम सफल भएका थिए । यसपटकको चुनावमा एमालेबाट विभाजन भएको नेकपा (एकीकृत समाजवादी) र नेकपा (माओवादी केन्द्र)ले कांग्रेस नेतृत्वको गठबन्धनमा रहेर डिगबहादुरलाई साथ दिए । यो क्षेत्रमा उर्लाबारी, लेटाङ नगरपालिका तथा केराबारी र मिक्लाजुङ गाउँपालिकाका ३७ वटा वडा समेटिएका छन् । विराटनगरबाट सबैभन्दा टाढा रहेको मोरङ क्षेत्र नम्बर १ को सिमाना इलाम र धनकुटासँग जोडिन्छ । सुगम एवं तराईको जिल्ला भनेर चिनिने मोरङको यो निर्वाचन क्षेत्रमा विकट तथा दुर्गम पहाडी भूभाग पर्छ । एकबाट अर्को पालिकामा सहजै आउजाउ गर्नसक्ने अवस्था छैन । २ स्वतन्त्रसहित १० जना उम्मेदवार उठेको यो क्षेत्रमा डिगबहादुर र घनश्यामबीच रोचक प्रतिस्पर्धा भयो । प्रदेशसभातर्फ भने दुवै क्षेत्रमा एमालेका उम्मेदवार विजयी बने । कबाट उमाकान्त गौतम र खबाट खड्गबहादुर बस्नेत निर्वाचित भएका हुन् । उमाकान्तले ३ हजार ५२७ मतान्तरले नेकपा (माओवादी केन्द्र)का कुलप्रसाद साम्बालाई हराए । प्रदेशसभा सदस्य बनेका उनले १३ हजार ५३१ मत पाउँदा कुलप्रसादले १० हजार ४ मत मात्रै ल्याए । सत्तारुढ गठबन्धनबाट उम्मेदवारी दिएर पनि पराजित बनेका कुलप्रसाद २०७४ सालको निर्वाचनमा भने यही क्षेत्रबाट निर्वाचित भएका थिए । अहिले पराजित हुँदा उनका लागि दोस्रोपटक प्रदेशसभा प्रवेश गर्ने ढोका बन्द भएको छ । त्यस्तै १ को खमा खड्गबहादुरले प्रदेश १ का यातायात तथा संचारमन्त्री उपेन्द्रप्रसाद घिमिरेलाई ६७६ मतान्तरले पराजित गरे । उनले १४ हजार ५३९ मत पाए भने सत्तारुढ गठबन्धनबाट उम्मेदवारी दिएका नेकपा (एकीकृत समाजवादी)का उपेन्द्रप्रसाद १३ हजार ८६३ मतमै सीमित बने । पूर्वजिविस सभापति खड्गबहादुरसँग हार बेहोर्दा दोस्रोपटक प्रदेशसभा सदस्य बन्ने उनको योजना असफल भयो । प्रदेशसभातर्फ दुवै क्षेत्र जितेको एमालेले प्रतिनिधिसभा भने गुमाएको हो । १ लाख २३ हजार ६१५ मतदाता रहेकामा ७५ हजार २३५ मत खसेको निर्वाचन अधिकृत गोपालप्रसाद थापाले जानकारी दिए । उनका अनुसार खसेकोमध्ये ७० हजार ६७६ मत सदर र ४ हजार ५५९ बदर भएको छ ।"
"अरू नेता भोट माग्न मात्रै आए, जसकारण हामीले मौका पायौं","मकवानपुरमा २८ वर्षपछि राप्रपाको कमब्याक भएको छ। पटकपटक चुनाव हारेर आफ्नो पार्टीको थोरै जनमतमा उभिएका दीपकबहादुर सिंह मकवानपुर प्रतिनिधिसभा १ बाट निर्वाचित भएका छन्। सिंहले पाँचौं पटकको प्रयासमा पाँच दलीय सत्ता गठबन्धन र एमाले राप्रपा नेपालको गठबन्धन तोडेर संसद्को यात्रा तय गरेका हुन्। २०५१ सालको मध्यावधि निर्वाचनमा राप्रपाका तत्कालीन उम्मेदवार कमल थापा विजयी भएयता राप्रपाले मकवानपुरमा आफ्नो झण्डा फहराउन पाएको थिएन। सिंहसँग अन्नपूर्ण पोस्ट्का कृष्ण सारु मगरले गरेको कुराकानी : १२ वर्षमा खोला फर्कन्छ भन्छन्, २८ वर्षपछि मकवानपुरमा राप्रपाको सत्ताा फर्कियो, कस्तो अनुभूति भइरहेको छ ? तपाईंको जीवनमा निर्वाचन जितेको पहिलो अनुभव हो यो। सधैं हाँरिरहने मान्छे, यसपटक चाहिँ कसरी जादु चल्यो र सानदार जित भयो ? म पाँच महिनाअघि मात्र मेयरमा उठेको थिएँ। कारणबस बिनाकुनै तयारी म उठ्नुपर्यो। जम्मा ११ दिनको समयमा आधा जनताको घरमा पनि मुख देखाउन जान पाइनँ। संगठन हाम्रो कमजोर थियो। तैपनि जनताको घरदैलोमा ११ दिन जाँदा पनि मैले करिब २० हजार ५ सय मत पाएँ। यसबाट यो बुझ्न सकिन्छ कि अहिले चारवटा वडा हाम्रो २ नम्बर संघमा पर्ने भएको थियो। त्यसमा पनि दुई वटामा मैले गठबन्धनहरू र एमालेलाई हराकै थिएँ। मकवानपुरमा कमजोर रहेको संगठन बलियो बनाउन मैले ५ महिना मिहेनत गरें। घरघरमा, वडावडामा हरेक ठाउँमा म पुगें। १ नम्बर संघमा मात्र हैन २ नम्बरमा पनि पुगे। सबैबाट आश्वासन पाएँ। यसपटक सहयोग गर्छौं भनेर पार्टी अध्यक्ष राजेन्द्र लिंदेनले भनिसकेपछि कम्मर कसेँ। गठबन्धनबाट कांग्रेस सहमहामन्त्री डिना उठ्नुभएको थियो। जनतामा उहाँप्रति धेरै गुनासो भएको पाएँ। त्यसमाथि उहाँ प्रधानन्यायाधीश काण्डमा उहाँ मुछिनुभयो। यी सब कुराले गर्दा कांग्रेसभित्र पनि ठूलो असन्तुष्टि थियो। त्यस्तै, एमालेबाट पनि ढुक्क भएर रामेश्वर रानाले टिकट पएको थियो। सोझो इमान्दार नेता मैले उहाँलाई पाएको थियो। रानाको टिकट खोसेर रातारात राप्रपा नेपालका अध्यक्ष कमल थापा आउनुभयो। मनोनयन दर्ताको दिन एमाले पार्टी कार्यालयमा ताला लाग्यो। मनोनय दर्ता गर्न पनि सुटुक्क एक्लै जानुपर्ने स्थिति बन्यो। उहाँहरू पटकपटक हेरिसकेको र जनताको जीवनस्तर राम्रो हुने काम केही नगरेको देखियो। त्यसैले यो जित हुनुको कारण मैले जनतासामु स्पष्ट कुरा राखेकै कारण हो जस्तो लाग्छ। हेटौंडा उपमहानगरपालिकाको मेयरमा हारेको ६ महिनामै संसद्को चुनाव लड्नुभयो। तपाईं राम्रो पारिवारिक पृष्टभूमिको मान्छे। अलि बढी खर्च गर्नुभयो भन्ने पनि चर्चा छ नि ? म सामान्य मान्छे नै हो। मेरो परिवारलाई पुग्ने व्यवसाय र आम्दानी छ। मेरो जिम्मेवारी छोराले लिएपछि मैलो अब देश र जनताको लागि समय दिनुपर्छ भन्ने लाग्यो। आराम गरी बस्नु मेरो धर्म र कर्म दुवै होइन। त्यसैल्े यो माटोमा जन्मेपछि माटोको ऋण तिर्र्नुपर्छ भनेर आत्माबाटै लागेपछि यसमा लागेको हुँ। देशमा भ्रष्टाचारलगायत राष्ट्रलाई दोहन गर्ने काम भइरहेका छन्। त्यो रोक्नका लागि पनि उठ्नुपर्छ भनेर म राजनीतिमा फेरि लागेको हुँ। जनताको बीचमा चुनावअघि थुप्रै वाचा गर्नुभएको छ। तपाईंमाथि मकवानपुरको ठूलो अपेक्षा पनि छ। चुनाव जितेर चुनौतीको पहाड चढेजस्तो लाग्दैन ? अब कसरी अघि बढ्नुहुन्छ ? मकवानपुरका जनताहरू वर्षौदेखि घरबार बनाएर बसिरहेका छन्। लालपूर्जा पाएका छैनन्। लालपुर्जाको एजेन्डा बनाएर जितेका सांसद जितेको भोलिपल्टदेखि यी सबै मुद्दा बिर्सिए। झुटो आश्वासन बाँड्नेबाहेक काम भएको छैन। त्यसैले यो मौका मलाई दिनुभयो भने सबैभन्दा पहिले जनताको हातमा लालपूर्जाको व्यवस्था गर्छु भनेको छु। लालपुर्जा नभएर उहाँहरूले कृषि लोन पाउँदैनन्। अनुदान पाउँदैनन्। मकवानपुरमा आफ्नो मान्छेका नाममा शेयर होल्डर बनाएर माछा पालनदेखि धेरै काम भएको छ। करोडौं अनुदान लुटिरहेका छन्। म त्यो हुन दिन्नँ। आफ्नै पूर्वसहकर्मी राप्रपा नेपालका अध्यक्ष कमल थापा र नेपाली कांग्रेसकी सहमहामन्त्री महालक्ष्मी उपाध्याय डिनालाई हराएर तपाईंले चर्चा पनि कमाउनुभएको छ। तपाईंको अबको प्राथमिकता केके कुरामा हुन्छ ? म पहिलोपटक संसद् जाँदैछु। अरू जस्तो अनुभवी म पक्कै पनि छैन। तर, मलाई यति थाहा छ कि राष्ट्र र जनहितका लागि कुनै गलत काम म गर्दिनँ। भ्रष्टाचार हुन दिन्नँ। मन्त्री बन्ने आकांक्षा पनि छैन। संसद्मा राष्ट्र र जनताका कुरा इमानदारिताका साथ उठाउँछु। अहिले सरकारमा जानकै लागि मात्र गठबन्धन भइरहेको छ। तर, मेरो जनताको मन र मुटुसँग पवित्र गठबन्धन छ। त्यसैले मेरो एउटै उद्देश्य भनेको मकवानपुरको जनताको जीवनस्तर राम्रो बनाउने हो। जबसम्म नयाँनयाँ कलकारखाना सञ्चालन गर्न सक्दैनौं तबसम्म जीवनस्तर उकास्न गाह्रो छ। बन्द भएका हेटौंडा कपडा उद्योग ३ सिफ्टमा चल्थ्यो। १५१६ सय मान्छेले रोजगारी पाउने त्यो उद्योग बन्द छ। बाटोघाटोलगायत पूर्वाधार बनिसकेपछि नयाँ नयाँ उद्योग लैजाने सोच छ। त्यहाँका सोझा जनताको घरपरिवार नजिकै रोजगारी दिनसक्छु भन्ने आँट ममा छ। २०७४ मा एक सिट जितेको राप्रपाले यसपटक सात सिट जितेको छ। तर, तपाईंहरूले बोकेको संवैधानिक राजतन्त्रको एजेण्डा पुनस्र्थापनाको सपना पूरा गर्न अझै धेरै जनमतको आवश्यकता छ। यो मिठो सपना जस्तोमात्र लाग्दैन तपाईंलाई ? गणतन्त्र आएपछि यी नेताहरूले यत्रो वर्ष काम गर्ने अवसर पाए। तर, केही गर्न सकेनन्। दुई तिहाइ पाएको बेला ओली सरकारले पनि केही गर्न सकेन। आफ्नै पार्टी फुटाए। एकअर्कालाई यति खायो उति खायो भनेर आरोप लगाइराखेका छन्। अहिले एमसीसी, एसपीपी जस्ता सन्धीसम्झौता गरिराखेका छन्। अरू केके गरिसके भोलि त्यो ठाउँमा हामी पुग्यो भने मात्र थाहा पाउँछौं। अहिले पनि गोप्य सन्धीसम्झौता धेरै भइरहेको छ। नागरिकता विधेयक जस्ता चिजहरूमा ७० जनाले हात उठाएको भरमा कसैले एक शब्द विरोध गरेनन्। बरु यी सांसद माधव नेपालको पार्टीमा गए भनेर कति दिन संसद् अवरुद्ध गरे। तर, देशलाई घाटा हुने सन्धीसम्झौतामा चाहिँ किन उहाँहरू संसद्लाई एक मिनेट पनि बन्द गर्न सक्नुभएन। साच्चै भन्ने हो भने बीपी कोइरालासँग राजा हुँदैन भने नेपाल रहँदैन भन्ने विचार थियो। त्यो विचार समाप्त भयो। कांग्रेसले आज त्यो सबै विचार बेचिसक्यो। चाहे, त्यो आरएनएसीको जाहाज काण्ड होस्, चाहे महाकाली सन्धी होस्, चाहे त्यो एमसीसीकै कुरा होस्। अहिले युवा जति खाडी मुलुकुमा जान बाध्य छन् । बाकसमा फर्किनु परेको छ। त्यसैले हामीसँग भएको बीपीको मार्ग आमकांग्रेसले छाडेको छ। हामीले यही मार्ग पछ्याइरहेका छौं। प्रदेशको संरचना र संघीयताको खारेजी र धर्म निरपेक्षताको विरुद्धमा तपाईंहरू हुनुहुन्छ। तपाईंहरू अघि बढ्नुपर्ने बेला किन पश्चगमनमा फर्कन चाहानुहुन्छ ? हामीले प्रत्यक्ष कार्यकारी प्रधानमन्त्रीको चुनाव हुनुपर्छ भनेका छौं। १८ जना त हेटौंडामा मन्त्री छन्। तीन वर्षको बीचमा ६ सय जनामा चानचुन ३ सय जना मन्त्री भइसके। कार्यकर्ता भर्ती केन्द्रको झण्डै १२१३ प्रशित त राष्ट्रको बजेट प्रदेश सरकार चलाउन लागेको छ। सोच्ने हो भने २ खर्ब बढी त सरकार थेग्न र कार्यकर्ता मोटाउन खर्च भइरहेको छ। पहिलो चुनाव हारेपछि पाँच वर्ष केही गर्न पाइन्थ्यो। जनताले दुई ठाउँबाट हराएको माधव नेपाललाई माननीय बनाएर प्रधानमन्त्रीसमेत बनेका छन्। अहिले वामदेव र नारायणकाजी मसँगै उठ्दा हारेको मान्छे सांसद भएर के के फाइदा लिइसके यो गलत प्रवृत्तिा हो। त्यसैले संघीयता खारेज गर्नुपर्छ। प्रदेशको अधिकार स्थानीय तहलाई दिनुपर्छ। कृषि क्षेत्रमा मल, बीउ बिजन र केके दिन सक्छ निःशुल्क गर्नुपर्छ र बाँकी पैसा बन्द भएका उद्योग सञ्चालन गर्न र नयाँनयाँ उद्योगलाई अफर गरेर बहुराष्ट्रिय कम्पनीहरू ल्याएर काम सुरु गर्नुपर्छ। वर्षमा ३ पटक प्रधानमन्त्री फेरिने भइसकेको छ। तर, सरकारको नीति केही छैन। एउटा सरकारको निर्णय अर्कोले गर्नेबाहेक अरू केही काम भएको छैन। त्यसैले राजालाई संवैधानिक बनाएर अभिभावकका रूपमा राख्नुपर्छ। त्यसैमा हाम्रो भलो छ। नयाँ दल र स्वतन्त्र उम्मेदवारको यो चुनावमा लहड देखियो। तपाईं पनि सामान्य जनमत भएको पार्टीको मान्छे त्यही लहडमा पर्नुभयो। यसले पुराना दलहरूलाई कत्तिाको चुनौती भएको छ ? चुनौती देखियो नि ! म सामान्य जनमत भएको पार्टीको मान्छे। सूर्य र रूखको बीचमा जुन द्वन्द्व चल्यो, खाइपिइ गरेको दुइटैलाई थाहा छ। उहाँहरूले यसअघि राम्रो नगर्दा मलाई विकल्पका रूपमा जनताले जिताए।"
मतगणनामा न निद्रा न भोक,"मनिका झाजनकपुरधाम,भरत खड्का उदयपुर, तोयानाथ भट्टराईइलाम : उदयपुरको क्षेत्र नं १ मा प्रतिनिधिसभा सदस्यका लागि नेकपा एमालेबाट उम्मेदवारी दिएकी मन्जुकुमारी चौधरी नसुतेको आइतबार आठ रात पुगेको छ। चौधरी मात्र हैन कांग्रेसका उमेदवार डा नारायण खड्का पनि सहज रूपले सुत्न सकेका छैनन्। उमेदवारसँगै खड्काका प्रतिनिधि खगेन्द्र राई, प्रकाश खड्का, चौधरीका प्रतिनिधि भुवन दाहाललगायतका कार्यकर्ता नसुतेको आठ रात पुगेको छ। नतिजा कुन ढंगले आउने हो भन्ने त्रासमा रहेका उम्मेदवार नसुत्नु त स्वाभाविक हो। तर, चिन्ताकै कारण दिनरात नसुत्ने पनि धेरै छन्। रातदिन विद्यालयको बेन्चमै सुतेर उनीहरू निद्रा पुर्याउँदै आएका छन्। दाहाल भन्छन्, समयमा नतिजा नआउँदा अनिदोले बिरामी नै पर्ने अवस्था सिर्जना भइसक्यो। २३ जना प्रतिनिधि आलोपालो गर्दै बेन्चमा ढल्किएर रात बिताउन बाध्य छौं। निर्वाचन सम्पन्न गर्ने दायित्व बोकेका मुख्य निर्वाचन अधिकृत न्यायाधीश कृष्णप्रसाद सुवेदी, सहायक निर्वाचन अधिकृत जिल्ला अदालका श्रेष्तेदार धनबहादुर कार्की, लेखापाल विष्णु खड्का, नायव सुब्बा नारायण थापा, कम्प्युटर अपरेटर मदन दाहाल नसुतेको पनि आठ रात नै पुगेको छ। न्यायाधीश सुवेदी रातको समयमा मतगणना स्थल नमुना माध्यमिक विद्यालयका प्राचार्यको कक्षाकोठामा सामान्य ओछ्यान लगाएर ढल्कने गरेका छन्। अन्य कर्मचारी पनि त्यहीँ अर्को कोठामा आलोपालो गरेर ढल्कने गर्दछन्। सुवेदी भन्छन्, समयमा नतिजा निकाल्न सकिने अवस्था हुँदाहुँदै पनि धेरै ठाउँमा मतगणना गर्न उम्मेदवारबीच सहमति नजुट्दा समय लागेको हो। थपे, हामीसँग पर्याप्त जनशत्तिा छ। तर, उम्मेदवारहरू एक ठाउँभन्दा अर्को ठाउँ गणना गर्न मान्नुहुन्न। त्यसैले उहाँहरूको सहमतिलाई पछ्याउँदा ढिला भएको हो। यो क्षेत्रमा ७६ हजार ७५६ मत खसेकोमा हालसम्म ६७ हजार ८२ मतगणना भइसकेको र ९ हजार ६७४ मत गणना गर्न बाँकी छ। निर्वाचनको अन्तिम परिणाम आउन लाग्दा पूर्वप्रधानमन्त्री तथा एकीकृत समाजवादीका सम्मानित नेता झलनाथ खनालले मतगणना प्रक्रियाप्रति असहमति जनाए। इलाम क्षेत्र न १ मा उनी एमालेका जिल्लाध्यक्ष महेश बस्नेतभन्दा पछाडि पर्दै गएपछि उनको मुहारमा आक्रोश देखिन्थ्यो। खनालले आफ्नो निर्वाचन क्षेत्रको चुनावमा धाधँली भएकाले पुनः मतदान गर्नुपर्ने सञ्चार माध्यमलाई बताउँदै थिए। नेपाली कांग्रेस र माओवादी केन्द्रसँग गठबन्धन गरेका खनाललाई निरन्तर पछि पारेका एमालेका महेश बस्नेत भने उत्साहित देखिए। उनले भने, सामान्य उत्साह त हुँदो रहेछ जित्दै गएपछि। इलाम क्षेत्र न २ आइतबार दिनभरि देशकै चासोमा रह्यो। निक्कै फराकिलो मतले अघि रहेका संविधानसभाका अध्यक्ष तथा एमालेका उपाध्यक्ष सुवास नेम्वाङ इलाम नगरपालिकाको मतगणना सुरू भएपछि खुम्चिए। उनका निकटतम प्रतिद्वन्द्वी कांग्रेसका जिल्ला सभापति डम्बरबहादुर खड्काले मत बढाएपछि उनलाई सकस परेको थियोे। अन्तिम समयमा नेम्वाङले ११४ मतले खड्कालाई पराजित गरे। नेम्वाङसँगै रहेका नेकपा सहसचिव रविन्द्र सुवेदीले सुनाए, उहाँ सधै उही शान्त मुडमा देखिनुभयो। मधेसमा प्रतिनिधिसभा सदस्य निर्वाचनको ३२ सिटमध्ये ३१ सिटको मतपरिणाम सार्वजनिक भइसकेको छ। मतपरिणाम आउन बाँकी रहेको धनुषा निर्वाचन क्षेत्र नम्बर ४ तर्फ अहिले सबैको ध्यान केन्द्रित छ। एमालेका उम्मेदवार रघुवीर महासेठ र कांग्रेसका उम्मेदवार महेन्द्र यादवबीच भइरहेको कडा प्रतिस्पर्धाले परिणाम कसको कोल्टोमा जाने निश्चित हुन सकेको छैन।"
जसले नबोली चुनाव जिते,"बुटवल : रुपन्देही३ मा मनोनयन दर्तापछि दर्जनौं चुनावी सभा भए। एमालेको समर्थनमा उम्मेदवार बनेका दीपक बोहरा चुनावी अभियानमा सँगसँगै थिए। सेतो पाइजामामा सजिएर मञ्चमा बस्ने बोहरा निर्वाचन अवधिभर भएका चुनावी मञ्चहरूमा एक शब्द पनि बोलेनन्। कारण बोल्नै नमिल्ने स्वास्थ्य अवस्था। चुपचाप बसिरहने बोहोराका चुनावी प्रतिस्पर्धी भने गृहमन्त्री एवं कांग्रेसका प्रभावशाली नेता बालकृण खाँण थिए। कडा प्रतिस्पर्धी, बोल्न नमिल्ने स्वास्थ्य बोहराका लागि चुनौती थिए। तै पनि उनी मतदातामाझ नमस्कार गरेर मात्रै फर्किए। मंसिर ४ मा मतदान सम्पन्न भयो। अर्काे दिनबाट मतगणना हुँदा बोहरा र खाँण अघिपछि हुँदैरहे। अन्तिममा चुनावी नतिजा बोहोराको पक्षमा आयो। उनले खाँणलाई २ हजार ६ सय ८१ मतले पराजित गरे। अन्तिममा आएको बोहराको नजिताले रुपन्देहीबाट प्रतिनिधिसभामा कांग्रेसलाई शून्य बनायो। बहालवाला गृहमन्त्री हराउँदा बोहोराको चर्चा चुलियो। पटकपटक मन्त्री भइसकेका बोहोरा राजनीतिमा भने चिरपरिचित अनुहार हुन्। खरो भाषण गरी जनता उत्तेजित बनाउने खुबी उनमा छ। पञ्चायतकालदेखि नै सांसद र मन्त्री हुँदै आएका बोहोरालाई जनताले चुपचाप बसे पनि फेरि प्रतिनिधिका रूपमा अनुमोदित गरेका छन्। बोहरा नबोल्नुको कारण भने उनमा देखिएको कोभिड संक्रमणको असर हो। कोरोना संक्रमित भए पनि उनी लामो समय बिरामी परे। उनको घाटीमा संक्रमण भयो। चिकित्सकले मंसिर १५ गतेसम्मका लागि बोल्नै नहुने बताएपछि उनी चुनाव भाषण नै नगरी कटाए। विहानपख घरमा सामान्य कुराकानी गरे पनि उनलाई दिउँसोमा बोल्न कठिन हुने गरेको थियो। उनले आफ्ना एजेन्डा भने सहयोगीमार्फत जनतामाझ पुर्याए। चुनावी अभियानमा पारिवारिक नेतृत्व लिएर बोहोराकी नातिनी स्वाटी थापा खटिन्। सार्वजनिक प्रशासन विषयमा एमफिल गरेकी स्वाटी भाषणकलामा निपूर्ण थिइन्। थापा राप्रपाको केन्द्रीय सदस्य पनि हुन्। हामीले जनताका एजेन्डालाई गहिरो गरी बुझेर ती एजेन्डा पूरा गर्ने प्रतिबद्धता जनाएका छौं, उनले भनिन्, जनताले विश्वास गरेर मतदान गर्नुभएको छ। त्यसलाई निराश हुन दिनेछैनौं। बोहराका चुनावी मञ्चमा राप्रपाका नेता निरञ्जन थापा खटिइएका थिए। पूर्वगृह राज्यमन्त्री थापाले भाषण गरेर बोहोराका एजेन्डालाई सुनाएका थिए। एमालेको बलियो संगठन, जसपाको साथ र बोहोराको रैथाने बर्चश्वले उनलाई विजयी बनाएको नेताहरू बताउँछन्। नेकपा एमालेका क्षेत्रीय अध्यक्ष नरबहादुर घर्तीले पार्टी एक ढिक्का हुँदा गठबन्धनको जित सुनिश्चित भएको बताए।"
"जहिले चुनाव, तहिले हिंसा","काठमाडौं : मंसिर ४ गते बाजुरा दिनभर अशान्त बन्यो। त्रिवेणी नगरपालिकाको एउटा बुथमा प्रहरीले गोली नै चलायो। कांग्रेस समर्थक २५ वर्षीय सञ्जीव ऐडीको ज्यान गयो। राजनीतिक तनावकाबीच सोही साँझ एमाले समर्थक चेतन ऐडीको पनि ज्यान गयो। सत्तागठबन्धनले आफ्ना कार्यकर्ता चेतनको हत्या गरेको भन्दै बाजुरा एमाले आन्दोलनमा छ। बाजुरामा सत्ता गठबन्धन र एमालेले बुथ कब्जा गरेको भन्दै एकले अर्कोलाई आरोप लगाएका छन्। राजनीतिक तनाव र द्वन्द्वका कारण मंसिर ४ गते बाजुरामा खसेको मतले मान्यता पाउने कि नपाउने भन्ने अन्योल अझै कायमै छ। अन्यत्र जित्नेले बधाई र हार्नेले सान्त्वना पाइरँंदा बाजुरामा अब के होला भन्ने अन्योलता छ। बाजुरा मात्र होइन, दोलखा र स्याङजामा पनि बुथ कब्जाको आरोप प्रत्यारोप चल्यो। दैलेखमा पुनः १५ गते मतदान गर्ने आयोगले निर्णय गरेको छ। अन्य स्थानको निर्णय भएको छैन। नेपाल प्रहरीका सहायक प्रवक्ता दानबहादुर कार्की निर्वाचनका दिन देशका २४ स्थान अशान्त बनेको बताउँछन्। त्यसदिन प्रहरीले १३० राउण्ड गोली चलाएको थियो। २८ जिल्लाका ५० स्थानमा निर्वाचन भाड्न शंकास्पद वस्तु फेला परेका थिए। प्रहरी सहायक प्रवक्ता कार्कीका अनुसार निर्वाचन बिथोल्न खोज्ने समूहका ५६ जनालाई पक्राउ गरिएको थियो। लोकतान्त्रिक गणतन्त्रमा निर्वाचन निष्पक्ष, पारदर्शी, मर्यादित र भयरहित हुनुपर्छ, भन्ने मान्यता हुन्छ। तर, माथिका घटनाहरूले मनी, मसल र पावरको दुरुपयोग गरेर हिंसाको सहारामार्फत चुनाव जित्न खोज्ने क्रम अझै नरोकिएको निर्वाचनलाई नजिकबाट नियालिरहेकाहरू बताउँछन्। जनताको विवेकलाई बन्धक बनाएर चुनाव जित्ने खेलले व्यवस्थाकै मज्जाक उडाउने गरेको भन्दै विज्ञहरू चिन्ता व्यक्त गर्छन्।बाजुरामा प्रहरीले किन चलायो गोली ? विगतदेखि नै बाजुरामा एमाले र कांग्रेसबीच चुनावका बेला झड्प हुने गरेको छ। मंसिर ४ गते पनि बाजुराको त्रिवेणी नगरपालिका७ नाटेश्वरी मतदान केन्द्रमा मतदानको अन्तिमअन्तिम समयमा वातावरण अशान्त बन्यो। प्रहरीका अनुसार कांग्रेस कार्यकर्ताले मतदान केन्द्रभित्रै पसेर मतपेटिका कब्जामा लिने प्रयास गरे। एमालेका कार्यकर्ता त्यसलाई रोक्न अघि बढे। स्थिति तनावपूर्ण बन्यो। मतपेटिका र प्रहरीको हतियारसमेत खोस्ने प्रयास भएपछि आत्मरक्षाका लागि गोली चलाएको प्रहरीले जनाएको छ। त्यस क्रममा कांग्रेस समर्थक सञ्जीव ऐडीको ज्यान गएको प्रहरीको दाबी छ। २ सर्वसाधारण र एक प्रहरी पनि गोली लागेर घाइते भए। ऐडीको मृत्युपछि नाटेश्वरी मतदान केन्द्रको चुनावी वातावरण बिथोलियो। बुथ कब्जा गर्न अवरोध गरेको रिस साँधेर बसेका कांग्रेस कार्यकर्ताले त्यो घटनामा सहभागी एमाले कार्यकर्तालाई घरघरमा पुगेर आक्रमण गर्न थाले। उक्त क्षेत्र पहिल्यैदेखि कांग्रेसको प्रभाव क्षेत्रका रूपमा चिनिन्छ। त्यसक्रममा एमालेनिकट विद्यार्थी संगठन अनेरास्ववियुका केन्द्रीय सदस्य, चेतन ऐडी कुटपिटमा परे। कुटपिटबाट गम्भीर घाइते भएका उनको अछामस्थित बयलपाटा अस्पताल पुर्याएपछि उपचारका क्रममा मृत्यु भएको थियो। २०७४ सालको स्थानीय निर्वाचनको मनोनयनकै क्रममा पनि बाजुरामा दलका कार्यकर्ताबीच झडप भएको थियो। त्यस बेला पनि एक जनाको ज्यान गएको थियो। कांग्रेसका कार्यकर्ताले कुटपिट गरेपछि खप्तड छेडेदह गाउँपालिका५ दोगडीका एमाले समर्थक हंशबहादुर रावतको मृत्यु भएको थियो। ०७९ सालको स्थानीय निर्वाचनका बेला पनि थुप्रै ठाउँमा हिंसा भए। पाँच जनाले ज्यान गुमाएका थिए। ०७४ को स्थानीय निर्वाचनमा पनि देशका विभिन्न स्थानमा ५ जनाले ज्यान गुमाएको प्रहरी तथ्यांक छ। २०५४ सालको निर्वाचनमा पाँच र २०४९ सालको स्थानीय निकाय निर्वाचनमा चार जनाले ज्यान गुमाएको प्रहरीले जनाएको छ। गृह मन्त्रालयका उपसचिव एवं सहायक प्रवक्ता बसन्त भट्टराई राजनीतिक दलका कार्यकर्ताले मतदान केन्द्रको शान्ति सुरक्षामै आँच पुर्याएपछि सुरक्षाकर्मीले बाध्य भएर गोली चलाउनु परेको बताउँछन्। मतदानको क्रममा झड्प गर्ने, मतपेटिका फुटाउने, बाक्समा प्रज्जवलनशील पदार्थ हाल्ने, मतदान अधिकृत तथा कर्मचारीहरलाई असर पुर्याउने यस्ता काम गर्दा आत्मरक्षा तथा निर्वाचन सामग्रीको सुरक्षाका लागि सुरक्षाकर्मीले बाध्यभएर गोली चलाउनुपर्यो, उनले भने, चुनावको क्रममा बाजुरामा २ जनाको मृत्यु भयो। दलका कार्यकर्ताले बुथ कब्जा गर्न खोज्नुले निर्वाचनबाट आएको जनमतलाई अझै सहज रूपमा स्वीकार गर्ने प्रवृत्तिको विकास नभएको देखिएको निर्वाचन आयोगका सहायकप्रवक्ता सूर्यप्रसाद अर्याल बताउँछन्। पार्टीका नेता, कार्यकर्ता, समर्थक र शुभेच्छुकहरू चुनाव जसरी पनि जित्नुपर्छ भन्ने मान्यताबाट ग्रस्ती देखिन्छन्, उनले भने, जनताको मतमा विश्वास नगरेर बुथ कब्जा गरेर अझै पनि चुनाव जित्न खोज्नु साह्रै दुःख लाग्दो अवस्था हो। पार्टी र उम्मेदवारलाई एजेन्डा र कार्यक्रमका आधारमा जनताले मन पराएर भोट दिने भएकाले यस्ता गतिविधि आवश्यक नै नभएको सहायक प्रवक्ता अर्याल बताउँछन्। भन्छन्, यसकै आधारमा गणना भएर आएको मतलाई सहज तरिकाले स्वीकार्ने बानीको अझै विकास हुन अझै सकेको छैन। निर्वाचनको मूल धर्म निर्वाचनलाई स्वच्छ, निष्पक्ष, स्वतन्त्र, विश्वसनी बनाउनुपर्ने हो। यो निर्वाचनको एउटा पद्धति पनि हो। तर, राजनीतिक दलले पद्धतिलाई बलजफती तोड्ने काम गर्दा रक्षाका लागि चुनावमा प्रहरीले गोली चलाउनु पर्ने बाध्यता आउने गरेको छ। बलजफति हुलहुज्जत गरेर निर्वाचन सामग्री लुटपाट गर्न सक्ने भइसकेपछि निर्वाचनको मूल मर्म रक्षाका लागि प्रहरीले गोली हान्नुपर्ने स्थित बन्ने गरेको छ सहायक प्रवक्ता अर्याल बताउँछन्। भन्छन्, हामी ब्यालेटबाट शान्तिपूर्ण तरिकाको माध्यम अपनाउँदै सत्ता परिवतर्नको बैधानी खेलमा छौं। ब्यालेटको अर्थ त्यो विद्यिसम्वत हुनुपर्यो भन्ने हो। त्यो भनेको स्वच्छ, निष्पक्ष, स्वतन्त्र रूपमा निर्वाचन सम्पन्न गर्नु हो। त्यसमा कोही कसैले अबरुद्ध गर्नुहुँदैन। संविधानत उम्मेदवारलाई निर्वाध चुनावी प्रचार गर्न दिनुपर्छ। मतदाताले स्वतन्त्र भएर आफ्नो नेता छनोट गर्न पाउनुपर्छ। मतदातले दिएको मतको सही गणना पनि हुनुपर्छ। तर, बाजुरा लगायतका केही जिल्लामा यी कुनै मर्म पुरा हुन सकिरहेको छैन। चुनावमा कार्यकर्ताहरूबीच कुटपिट, उम्मेदवारको गाडीमा तोडफोड र ज्यानै जाने गरी निर्वाचनमा हिंसा हुँदै आएको छ। निर्वाचनलाई नियालिरहेका विज्ञ भन्छन्, पञ्चायतकालमा राज्य नै हिंसामा उत्रन्थ्यो। २०४८ सालतिर पनि त्यस्तै भयो। त्यसपछि पनि उही पुरानै रोग बलझिरह्यो। २०६४ को निर्वाचनमा रौतहटका अफताम आलमले चुनाव जित्न हिंसात्मक गतिविधि गरे। चुनावमा बम विस्फोट गरेर आतंक फैलाई चुनाव जित्न खोज्दा नागरिक घाइते भए। घटना लुकाउन घाइतेहरूलाई इँटा भट्टामा जलाई मारेको आरोपमा उनी अहिले जेलमा छन्। उनलाई प्रहरीले सांसद्को हैसियतमै रहेको समयमा तीन वर्षअघि पक्राउ गरेको थियो। बाजुरामा अनेरास्ववियु केन्द्रीय सदस्य चेतन ऐडीको हत्यामा संलग्न दोषीलाई पक्राउ गर्नुपर्ने मागसहित एमालेले गरेको विरोध प्रदर्शन । तस्बिर : पदमबहादुर सिंह जनतामा विश्वास गुमाइसकेकाहरू चुनाव जित्न हिंसाको कुबाटो रोज्ने गरेको राजनीतिक विश्लेषक तथा प्रोफेसर सन्त सत्यनारायण आलोक बताउँछन्। राजनीतिक दलको विचार, सिद्धान्त र चुनावी घोषणापत्र हुन्छन्। तर, नेताहरूलाई यसकै आधारमा चुनाव जित्छु भन्ने आफैंलाई विश्वास हुँदैन, उनले भने, त्यसका नेताहरू चुनावमा डबल रोल खेलिरहेका हुन्छन्। पर्दा पछाडि हिंसात्मक गतिविधि गरेर चुनाव जित्ने र बाहिर सुकिलामुकिला लुगा लगाएर मतदातालाई विभिन्न वहानामा लोभ्याउने, पैसा दिएर भोट किन्ने योजनामा हुन्छन्। मतदाताले नपत्याए चुनावमा धाँधली गर्ने, बुथ कब्जा गर्ने, कुटपिट गर्ने र एउटा पार्टीको कार्यकर्ताले अर्को पार्टीको कार्यकर्ताको ज्यानै लिनेसम्मको हिंसात्माक गतिविधि गरेर चुनावको जित आफ्नो पक्षमा पार्न मुढे बल प्रयोग गर्ने गरेको उनले बताए। कुनै पनि दल र उम्मेदवारलाई उसले बोकेको सिद्धान्त र विचारको आधार चिनिन्छ। ती दलको विचार, सिद्धान्त र राजनीतिक एजेन्डा मन परे मतदाताले चुनावमा ब्यालेटका माध्यमले जनसमर्थ दिन्छन्। र, सत्तामा पुर्याउँछन्। तर, पछिल्लो समय दलहरूको विचार सिद्धान्तलाई जनताले पत्याउन छाडेका छन्। तर, दल र उम्मेदवारहरूलाई जसरी पनि सत्तामा पुग्ने होडबाजीले निर्वाचनमा रक्तपात मच्चिने गरेको विज्ञको विश्लेषण छ। मतदानको क्रममा झड्प गर्ने, मतपेटिका फुटाउने, बाक्समा प्रज्जवलनशील पदार्थ हाल्ने, मतदान अधिकृत तथा कर्मचारीहरूलाई असर पुर्याउने यस्ता काम गर्दा आत्मरक्षा तथा निर्वाचन सामग्रीको सुरक्षाका लागि सुरक्षाकर्मीले बाध्यभएर गोली चलाउनुपरेको छ। बसन्त भट्टराई, सहायक प्रवक्ता, गृह मन्त्रालय राजनीतिक विश्लेषक डा सुरेन्द्र लाभ पार्टीहरू विचार र सिद्धान्तबाट बिचलित भएको बताउँछन्। पहिले पार्टीहरूका नेता कार्यकर्ताबीच सैद्धान्तिक लडाइँ हुन्थ्यो। कार्यकर्ताहरू अध्ययन गथें। त्यसमाथि सैद्धान्तिक बहस गर्ने परम्परा थियो, उनले भने, स्कुल, कलेज, गाउँघरमा बहस हुन्थ्यो। इलेक्सनको समयमा सैद्धान्तिक लडाइँ हुँदाहुँदै कुटाकुट पनि हुन्थ्यो। अहिलको लडाइँ सैद्धान्तिक छैन। स्वार्थको लडाइँले राजनीति विकृत भएको तर्क डा लाभको छ। भने, अहिले राजनीतिमा स्वार्थको लडाइँ भइरहेको छ। म ठीक अरू, सबै बेठीक, जस्ता तुच्छ खालको अरोप प्रत्यारोप त धेरै भइरहेको छ, उनले भने, जब आफ्नो सिद्धान्तमा विश्वास हुँदैन तब अरूमाथि आरोप लगाइन्छ। यसको प्रतिक्रियामा झगडा हुन्छ। राजनीतिको पछाडिको दृश्य कल, छल, बलको प्रयोगले निर्वाचनमा धाँधली हुने राजनीतिक विश्लेषक तथा प्रोफेसर आलोकले बताउँछन्। भन्छन्, राजनीतिको अर्को रूप साम, दाम, दण्ड, भेद सबै प्रयोग हुन्छन्। यो सबै हिडेन हुन्छ। एक पटक सत्तामा बसिसकेकाहरू सत्तामै बस्न रुचाउँछन्। सत्ताको हात्ती चढ्न मान्छे मार्न पनि पछि पर्दैनन् भन्ने कुरा अफताब आलमले ज्युँदै जलाएको घटनाले पुष्टि हुन्छ। पूर्वकानुन सचिव उदय नेपाली श्रेष्ठ नेताहरूलाई देशमा हैकम चलाउनुपर्छ भन्ने खालको प्रवृत्तिले चुनावमा धाँधली गर्ने गरेको बताउँछन्। मतदातालाई बाध्यताको मौका उठाएर परिबन्धमा पारिन्छ। डर, धाक, धम्की दिन्छन्। यसले चुनावमा अपराधीकरण बढाएको छ, उनले भने, गरिबी, अशिक्षा र अभावले हामी थलिएका छौं। हामीसँग पैसा छैन। कसैले पैसा दिन्छुभन्दा कुदेर अघि बढ्छौं। कसैले थर्काउँदा पनि डराइहाल्छौं। लोभ देखाउँदा फसी हाल्छौं। यो चरित्रले गर्दा लोभ र डरमा पनि आकर्षित हुन्छौं। उनी सत्ताको स्वार्थ नेताहरूमा आएपछि चुनाव जित्ने अपराकर्म गर्न पनि पछि नपर्ने बताउँछन्। जितेर सत्तामा पुगेपछि आपूले गरेको अपराध लुकाउन सबै बल लगाउने गरेको प्रवृत्ति नेपाली राजनीतिमा देखापरेको राजनीतिक विश्लेषक प्रोफेसर आलोकको टिप्पणी छ। प्रजातन्त्रमा मत यस्तो ठूलो शक्ति र आत्मबल हो जहाँबाट मतकै आधारमा सरकार स्थापना हुन्छ। सत्ता हस्तान्तरण हुन्छन्। देश हाँकिन्छ, उनी थप्छन्, जो कोहीले मतपत्रबाट जित हाँसिल गरेर सत्ताको सिँढी चढ्न चाहना राख्छन्। विधि, सिद्धान्त र पद्धतिमा रहेर यस्तो सपना देख्नुलाई राम्रो मान्नुपर्छ। तर, हिंसाको बाटो अपनाएर चुनाव चित्न खोज्नु लोकतन्त्रमा अपाच्य र अमान्य हो। चुनावमा हिंसाको बाटोबाट जित हाँसिल गर्न खोज्नेलाई मतदाताहरूले हराएर तह लगाउनु पर्ने राजनीतिक विश्लेषकहरू बताउँछन्। पूर्वकानुन सचिव श्रेष्ठ डर, धाक, धम्की देखाएर बुथ कब्जा गरेर जित्ने प्रवृत्तिलाई हाबी हुन नहुने बताउँछन्। यस्ता राजनीतिक दुष्चरित्रलाई रोक्न समाज एक भएर तयार हुनुपर्नेमा उनले जोड दिए। गलत तरिकाले सधैं चुनाव जितिँदैन भन्ने राजनीतिक दलहरूले हेक्का राख्नुपर्छ। नेताहरूले पनि बुझ्नुपर्छ कि यसले दीर्घकालीन फाइदा हुँदैन। यो बुझिएन भने हामी सेट ब्याकमा जान्छौं। संसारले हामीलाई पत्याउँदैन। देश र जनाताप्रति राजनीतिक दल र कार्यकर्ता जिम्मेवार बन्नुपर्नेमा जोड दिन्छन् प्रोफेसर आलोक। कार्यकर्ता टमटमको घोडा जस्तै हुनुहुँदैन। आफ्ना नेताको हरेक कुरामा विश्वाससँगै शंका पनि गर्नुपर्छ। यसले आफूलाई पनि सही बाटोमा लान्छ। नेता र दलललाई पनि फाइदा हुन्छ। उनका अनुसार देश र जनताका लागि स्वच्छ, निष्पक्ष हुनु पर्ने राजनीति व्यक्ति, व्यक्तिको स्वार्थमा फसेपछि राजनीतिक र नेता प्रति बितृष्णा बढेको छ। डर, धाक, धम्कीको बलमा गरिने राजनीतिले समाजबाट इमान्दार, नैतिकवान व्यक्ति विस्थापित हुन्छन्। राष्ट्रिय कमजोर बन्छ। समाजिक विकृतको ग्राफ बढेर जान्छ। मानवतामाथि नै आघात पुग्छ। त्यसैले विचार, सिद्धान्तकै राजनीतिक बाटो सबैले तय गर्नुपर्छ। चुनावमा हिंसाको बाटोबाट जित हाँसिल गर्न खोज्नेलाई मतदाताहरूले हराएर तह लगाउनु पर्छ। डर, धाक, धम्की देखाएर बुथ कब्जा गरेर जित्ने प्रवृत्तिलाई हाबी हुन हुँदैन। गलत तरिकाले सधैं चुनाव जितिँदैन भन्ने राजनीतिक दलहरूले हेक्का राख्नुपर्छ। उदय नेपाली श्रेष्ठ,पूर्वकानुन सचिव पार्टीका नेता, कार्यकर्ता, समर्थक र शुभेच्छुकहरू चुनाव जसरी पनि जित्नुपर्छ भन्ने मान्यताबाट ग्रस्ती देखिन्छन्। जनताको मतमा विश्वास नगरेर बुथ कब्जा गरेर अझै पनि चुनाव जित्न खोज्नु साह्रै दुःख लाग्दो अवस्था हो।सूर्यप्रसाद अर्याल, सहायक प्रवक्ता, निर्वाचन आयोग पहिले पार्टीहरूका नेता कार्यकर्ताबीच सैद्धान्तिक लडाइँ हुन्थ्यो। कार्यकर्ताहरू अध्ययन गथें। त्यसमाथि सैद्धान्तिक बहस गर्ने परम्परा थियो। स्कुल, कलेज र गाउँघरमा बहस हुन्थ्यो। त्यो समय सैद्धान्तिक लडाइँ हुन्थ्यो। अहिलको लडाइँ सैद्धान्तिक छैन।डा सुरेन्द्र लाभ, राजनीतिक विश्लेषक मतपत्र च्यातेको त्यो घटना १४ जेठ, २०७४ को मध्यरात निर्वाचन इतिहासमै कालो रात चर्चित रहेको पाइन्छ। जहाँ माओवादी केन्द्रका अध्यक्ष पुष्पकमल दाहाल प्रचण्ड का पुत्री रेणु दाहाललाई जिताउन मतगणना स्थलमा खटिएका माओवादीका प्रतिनिधिहरूले मतपत्र च्याते। २०७४ वैशाख ३१ गते पहिलो चरणमा भरतपुर महानगरपालिकाको मेयर पदमा प्रचण्ड पुत्री रेणु दाहाल उम्मेदवार थिइन्। चुनावमा माओवादीको हार हुने भएपछि माओवादीको तर्फबाट मतगणनामा प्रतिनिधि खटिएका मधुकर न्यौपाने र द्रोणबाबु शिवाकोटी मतपत्र च्यातेका थिए। जुन घटना निर्वाचनको चर्चित घटना हो। त्यसपछि नै हो देशभरि मत गणना स्थलमा तारजाली लगाउन थालिएको। भरतपुर महानगरपालिका१९ को मतगणना भइरहँदा माओवादीले मतपत्र च्यातेका थिए। २९ वडामध्ये २७ वटा वडाको मतगणना भइसकेको थियो। पछि ती वडाहरूमा पुनः मतदान हुँदा मेयर प्रचण्ड पुत्री जितेकी थिइन्। मेयरमा प्रचण्ड पुत्री दाहाल र एमालेका देवी ज्ञवाली उम्मेदवार उठेका थिए। कांग्रेसले रेणुलाई समर्थन गरेको थियो। त्यसबेला कांग्रेस र माओवादी केन्द्र सत्ता साझेदार दल थिए।"
मतपत्र च्यातेको त्यो घटना,"१४ जेठ, २०७४ को मध्यरात निर्वाचन इतिहासमै कालो रात चर्चित रहेको पाइन्छ। जहाँ माओवादी केन्द्रका अध्यक्ष पुष्पकमल दाहाल प्रचण्ड का पुत्री रेणु दाहाललाई जिताउन मतगणना स्थलमा खटिएका माओवादीका प्रतिनिधिहरूले मतपत्र च्याते। २०७४ वैशाख ३१ गते पहिलो चरणमा भरतपुर महानगरपालिकाको मेयर पदमा प्रचण्ड पुत्री रेणु दाहाल उम्मेदवार थिइन्। चुनावमा माओवादीको हार हुने भएपछि माओवादीको तर्फबाट मतगणनामा प्रतिनिधि खटिएका मधुकर न्यौपाने र द्रोणबाबु शिवाकोटी मतपत्र च्यातेका थिए। जुन घटना निर्वाचनको चर्चित घटना हो। त्यसपछि नै हो देशभरि मत गणना स्थलमा तारजाली लगाउन थालिको। भरतपुर महानगरपालिका१९ को मतगणना भइरहँदा माओवादीले मतपत्र च्यातेका थिए। २९ वडामध्ये २७ वटा वडाको मतगणना भइसकेको थियो। पछि ती वडाहरूमा पुनः मतदान हुँदा मेयर प्रचण्ड पुत्री जितेकी थिइन्। मेयरमा प्रचण्ड पुत्री दाहाल र एमालेका देवी ज्ञवाली उम्मेदवार उठेका थिए। कांग्रेसले रेणुलाई समर्थन गरेको थियो। त्यसबेला कांग्रेस र माओवादी केन्द्र सत्ता साझेदार दल थिए।"
"दोलखाका १० विवादित केन्द्रमा पुनः मतदान हुने, मतदान केन्द्रका कर्मचारी कारबाहीमा","दोलखा : निर्वाचन आयोगले दोलखाका १० मतदान केन्द्रमा खटिएका कर्मचारीलाई कारबाही गर्दै पुनः मतदान गराउने भएको छ। बैतेश्वर, तामाकोसी, सैलुङ र मेलुङका १० केन्द्रमा निर्वाचन निश्पक्ष नभएको प्रतिवेदन जाँचबुझ समितिले बुझाएपछि आयोगले पुनः मतदान गर्ने निर्णय गरेको हो। आयोगका अनुसार अब ती केन्द्रमा १५ गते बिहीबार मतदान हुनेछ। आयोगले खटाएको कर्मचारीसहितको जाँचबुझ समितिले त्यस क्षेत्रको स्थलगत भ्रमण र अध्ययन गरेको थियो। उक्त समितिको प्रतिवेदनमा बैतेश्वर गाउँपालिका र तामाकोशी गाउँपालिकाका १० मतदान केन्द्रमा अनधिकृत रूपमा बुथ कब्जा भएको र त्यसमा कर्मचारीको पनि कम्जोरी भेटिएको उल्लेख छ। उक्त प्रतिवेदनको आधारमा पुनः मतदान गराउने र मतदान केन्द्रमा खटिएका कर्मचारीहरूको विवरण आयोगको सचिवालयमार्फत सम्बन्धित निकायसँग माग गरी आवश्यक कारबाहीका लागि आयोगमा पेश गर्न सचिवालयलाई निर्देशन दिने निर्णय भएको आयोगले जनाएको छ। सहसचिव यज्ञप्रसाद भट्टराई नेतृत्वको समिति जाँचबुझका लागि दोलखा गएको थियो। उक्त जाँचबुझ समितिले ७ वटा केन्द्रमा पुनः मतदान गर्नुपर्ने प्रतिवेदन बुझाएको छ। उता निर्वाचन अधिकृतको कार्यालयले भने ८ वटा केन्द्रमा निर्वाचन निश्पक्ष नभएको रिपोर्ट आयोगलाई दिएको थियो। तर, आयोगले दुवै प्रतिवेदन अध्ययन गरेर १० वटा केन्द्रमा मतदान गर्ने निर्णय गरेको हो। समितिले दैलेखमा रहँदा निर्वाचन अधिकृत, राजनीतिक दल, उम्मेदवार, सुरक्षा निकाय र मतदातासँग छलफल गरेको सहसचिव भट्टराईले बताए। सबैको कुरा सुनेर र स्थलगत अवलोकन गरेर प्रतिवेदन तयार पारी बुझाएको उनको भनाइ छ। प्रतिवेदन आइतबार प्रमुख निर्वाचन आयुक्त दिनेश थपलियालाई बुझाएको थियो। प्रतिवेदन बुझाएकै दिन आइतबार नै आयोगले त्यस विषयमा निर्णय गरेको हो। यस्तै विवादित बनेका स्याङ्जा र बाजुराको रिपोर्ट आइनसकेकोले ती जिल्लाबारे निर्णय नभएको प्रमुख आयुक्त थपलियाले बताए। अहिलेसम्म दोलखाको प्रतिवेदन मात्रै आएकाले हामीले यो विषयमा निर्णय गरेका हौं। अन्य समस्या भएका जिल्लाको प्रतिवेदन अएपछि हामी पुनः त्यस ठाउँमा के गर्ने भन्ने विषयमा निर्णय लिनेछौं, उनले भने। समितिको सिफारिसका आधारमा आइतबार आयोगले गरेको निर्णय अनुसार दोलखाको बैतेश्वर गाउँपालिका६ बैतेश्वर मावि मतदान केन्द्र क, ख र ग मा पुनः मतदान हुनेछ। त्यस्तै सोही पालिका२ जनज्योति माविका दुई मतदान केन्द्र र तामाकेशी गाउँपालिका ३ जफे हेल्थपोष्ट मतदान केन्द्रका दुई बुथसहित बैतेश्वरकै कालीढुंगा माविको क, ख र गमा अब पुनः मतदान हुनेछ। एमाले दोलखाले सत्ता गठबन्धनले बुथ कब्जा गरेको भन्दै मतदान सम्पन्न भएकै दिन मुख्य निर्वाचन अधिकृतको कार्यालयमार्फत आयोगमा ८ मतदानस्थलमा पुनः निर्वाचन गर्न माग गर्दै उजुरी गरेको थियो।"
सुनसरी१ मा जसपा र एमाले विजयी भएपछि के भने मेयर हर्क साम्पाङले ?,"काठमाडौं : धरान उपमहानगरपालिकाका मेयर हर्कराज राई (हर्क साम्पाङ)ले नवनिर्वाचित सांसदलाई धरानको विकासमा पहल गर्न अनुरोध गरेका छन्। सोमबार बिहान सुनसरी१ बाट प्रतिनिधि सभा सदस्यमा निर्वाचित जनता समाजवादीका अशोक राई र प्रदेश सभातर्फका एमालेका विजय राई र रमेश बस्नेतलाई बधाई दिँदै विकासका लागि पहल गर्न अनुरोध गरेका हुन्। मेयर साम्पाङले आफ्ना योजनाहरुलाई पूरा गर्न पहल गर्न आग्रह गरे। बधाई छ वहाँहरुलाई ! जनताले चुन्न जानेनन् भन्दिन म चाहिँ ! निर्वाचित सांसदको तस्बिर राख्दै मेयर साम्पाङले भने, अब धरानको विकासमा पहल गर्नु ! मेरा योजनाहरुलाई पूरा गर्न पहल गर्नु ! जय धरान ! जय नेपाल ! सुनसरी क्षेत्र नम्बर१ मा जसपाएमालेको गठबन्धनबाट उम्मेदवार बनेका राईले राष्ट्रिय स्वतन्त्र पार्टीकी गोमा तामाङलाई झिनो मतान्तरले पराजित गरेका हुन्। निर्वाचित राईले १७ हजार ५९ मत ल्याउँदा उनका निकटतम प्रतिद्वन्द्वी तामाङले १६ हजार ६०६ मत प्राप्त गरिन्। सत्ता गठबन्धनका उम्मेदवार नेपाल कम्युनिष्ट पार्टी (माओवादी केन्द्र) का मुक्सामहाङ्ग सुब्बाले १३ हजार ८७ मत ल्याएर तेस्रो भएका हुन्।"
जसको जमानत नै जोगिएन,"काठमाडौं : लोकतान्त्रिक समाजवादी पार्टीका नेता लक्ष्मणलाल कर्ण पूर्वमन्त्री हुन्। तर, उनले यसपटक आफ्नो जमानत नै जोगाउन सकेनन्। पर्सा १ बाट प्रतिनिधिसभा सदस्यमा उम्मेदवारी दिएका कर्णले १ हजार १ सय १७ मत मात्रै पाए। जुन ४८ हजार ५ सय २६ सदर मतमा २३ प्रतिशत हो। सदर मतको १० प्रतिशत ल्याउन नसके उम्मेदवारको जमानत जफत हुने कानुनी व्यवस्था छ। प्रतिनिधिसभातर्फका उम्मेदवारले मनोनयन दर्ता गर्दा कानुनअनुसार धरौटीबापत १० हजार रुपैयाँ जम्मा गरेका हुन्छन्। जनता समाजवादी पार्टी (जसपा)का नेता एवं पूर्वमन्त्री राजेन्द्र श्रेष्ठले पनि कर्णकै अवस्था व्यहोरेका छन्। मध्यावधि निर्वाचन २०५१ मा निर्वाचित श्रेष्ठ २०७४ सालमा भने समानुपातिक सांसद थिए। काठमाडौं ७ बाट चुनाव लडेका उनले कुल सदर मतको ६८ प्रतिशत मात्र प्राप्त गरे। उक्त क्षेत्रमा ३६ हजार ६१ मत सदर भएको थियो। एमालेबाट टिकट नपाएपछि काठमाडौं ७ मै स्वतन्त्र भएर उठेका थिए नेता रामवीर मानन्धर। उनले १ हजार २ सय १५ अर्थात् ३३ प्रतिशत मत मात्रै प्राप्त गरे। मानन्धर उही क्षेत्रबाट २०७० र २०७४ मा गरी दुईपटक निर्वाचित भएका थिए। उनी केपी शर्मा ओली नेतृत्वको सरकारमा २०७६ मा सहरी विकास राज्यमन्त्रीसमेत भएका थिए। बाँके २ मा कांग्रेसका उम्मेदवारको जमानत जफत भएको छ। सत्ता गठबन्धनबाट उम्मेदवारी दिएका सुदीपनरसिंह राणाले ४ हजार ४ सय ३ मत मात्रै पाएका छन्। स्थानीय निर्वाचनलाई आधार मान्ने हो भने उक्त क्षेत्रमा कांग्रेस सबैभन्दा ठूलो पार्टी थियो। उक्त पार्टीले वडाहरूमा १७ हजार १ सय ९५ मत ल्याएको थियो। एमालेले टिकट नदिएपछि नेतृ गंगा चौधरीले दाङ १ मा स्वतन्त्र उम्मेदवारी दिएकी थिइन्। १ हजार ९१ मत मात्रै ल्याएकी उनको पनि जमानत जफत भएको छ। काठमाडौं ५ मा उठेकी रञ्जु न्यौपाने (दर्शना)को जमानत जफत भएको छ। विगतमा विवेकशील साझामा रहेकी न्यौपानेले यसपटक स्वतन्त्र उम्मेदवारी दिएकी थिइन्। उनले ४४ हजार २ सय ४९ सदर मतमध्ये ६ सय मात्रै प्राप्त गरिन्। जुन १४ प्रतिशत हो। उनी २०७४ को स्थानीय निर्वाचनमा काठमाडौं महानगरपालिकाको मेयरमा उम्मेदवारी दिएर चर्चामा आएकी थिइन्। उनले त्यति बेला २३ हजार ४ सय ३९ मत ल्याएकी थिइन्। विवेकशील साझाकै पूर्वसंयोजक मिलन पाण्डेको पनि जमानत जफत भएको छ। प्रतिनिधिसभा निर्वाचनमा काठमाडौं ९ बाट स्वतन्त्र उम्मेदवार रहेका पाण्डेले २३ सय २७ मत प्राप्त गरेका छन्। सदर मत ४२ हजार ५ सय १७ मा पाण्डेले २३ सय २७ मत पाएका हुन्। यो ५५ प्रतिशत हो। पाण्डेले ०७४ सालको निर्वाचनमा भने ४ हजार ९ सय ४६ मत प्राप्त गरेका थिए। उनी त्यस बेला पनि यही क्षेत्रबाट उम्मेदवार थिए। झापा ५ बाट प्रतिनिधिसभा सदस्यमा एमाले अध्यक्ष केपी शर्मा ओलीसँग निर्वाचन लड्न पुगेका युग पाठकको पनि जमानत जफत भएको छ। स्वतन्त्र उम्मेदवारी दिएका उनले जम्मा ३५६ मत मात्रै ल्याएका छन। सचेत नेपाली पार्टीका अध्यक्ष पुण्यप्रसाद प्रसाईंको पनि जमानत जफत भएको छ। काठमाडौं २ मा उम्मेदवारी दिएका प्रसाईंले ९ सय ४९ मत मात्रै मत ल्याए। काभ्रेपलाञ्चोक २ मा एमाले नेता गोकुल बास्कोटासँग चुनाव भिडेका चलचित्र निर्माता मनोज पण्डितले १ सय ७३ भोट पाए। राजनीतिमा भ्रष्टाचार र अराजक प्रवृत्ति बढेको भन्दै उम्मेदवारी दिएका उनले आफ्नो जमानतसमेत जोगाउन सकेनन्। उनले चुनावअघि काभ्रेस्थित आफ्नै निवासमा भ्रष्टचारमुक्त समाजको परिकल्पनासहित सप्ताह लगाएर अभियानको सुरु गरेका थिए। प्रतिनिधिसभा सदस्य निर्वाचन ऐन, २०७४ ७१ धरौटी जफत हुने : (१) पहिलो हुने निर्वाचित हुने निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको दस प्रतिशतभन्दा कम सदर मत पाउने उम्मेदवारको धरौटी जफत हुनेछ। संविधानविद् डा भीमार्जुन आचार्य नेताहरू पदमा, शक्तिमा बसेर पनि निर्वाचन जित्न नसक्नु भनेको उनीहरूको कर्मको फल भएको टिप्पणी गर्छन्। जे काम उहाँहरूले पदमा रहँदा गर्नुभयो त्यसलाई मतदाताले स्वीकार गर्न सकेनन्। किनभने उहाँहरूले निर्वाचन पूर्व र निर्वाचनका समयमा गरेका प्रतिज्ञाहरू केही पूरा गर्नुभएन, डा आचार्य भन्छन्, त्यो आक्रोश जनतामा थियो। त्यसको प्रतिफल जनताले दिएका हुन्। नेताहरूले कर्तव्यका रूपमा गर्नुपर्ने काम पूरा गरेन भने उसलाई दिन दण्ड दिने भनेको निर्वाचनको परिणाम नै हो। केही लोकप्रिय व्यक्ति हार्नुमा निर्वाचनमा मतदाताले स्वीकार गर्न नसकेको हुन सक्ने उनको मत छ । धेरै प्रतिस्पर्धी भएको अवस्थामा कहिलेकाहीँ काम गर्ने र जनतासँग निकट रहेकै व्यक्ति पछि पर्न सक्छन्, उनी भन्छन्, यद्यपि अहिले जति पनि जमानत जफतका विषय सुनिएका छन्। तिनमा सत्तामा हुँदा जनताको भावना र आवश्यकता बुझ्न नसक्नु नै प्रमुख कारण हो। प्रतिनिधिसभातर्फ १ सय ६५ सिटमध्ये १ सय ५७ सिटको नतिजा सार्वजनिक भइसकेको छ। २ हजार ४ सय १२ उम्मेदवारमध्ये धेरै जनाले जमानत जोगाउन नसकेको देखिन्छ। निर्वाचन आयोगका प्रवक्ता शालिग्राम पौड्याल भने जमानत जफत भएको कति जनाभन्दा पनि कुन उम्मेदवारको कति मत भन्ने तथ्यांक आयोगले राखेको बताउँछन्। सबैतिरबाट नतिजा आइसकेपछि जमानत जफत कति जनाको भनेर राखिनेछ, पौडेल भन्छन्, केही स्थानमा पुनः मतदान पनि गराउनुपर्ने भएकाले अहिले नै पूर्ण तथ्यांक आयोगले केलाएको छैन। नतिजा मात्र हामीले राखेका छौं।"
"प्रतिनिधि सभामा सुनसरीबाट जसपाका अशोक राई निर्वाचित, प्रदेशमा एमाले",धरान : सुनसरी क्षेत्र नम्बर१ बाट प्रतिनिधि सभा सदस्यमा जनता समाजवादी पार्टीका संघिय अध्यक्ष अशोक कुमार राई निर्वाचित भएका छन्। उनले राष्ट्रिय स्वतन्त्र पार्टीकि गोमा तामाङलाई झिनो मतान्तरले पराजित गरेका हुन्। निर्वाचित राईले १७ हजार ५९ मत ल्याउँदा उनका निकटतम प्रतिद्वन्द्वी तामाङले १६ हजार ६०६ मत प्राप्त गरिन्। २०४८ र २०५१ मा खोटाङबाट निर्वाचन जितेका राईले त्यस पछाडिका सबै चुनाव हारेका थिए। सत्ता गठबन्धनका उम्मेदवार नेपाल कम्युनिष्ट पार्टी (माओवादी केन्द्र) का मुक्सामहाङ्ग सुब्बाले १३ हजार ८७ मत ल्याएर तेस्रो भए। निर्वाचित भएपछि राइले समग्र सुनसरी  १ को विकासका निम्ति आफूले भूमिका निर्वाह गर्ने बताए। सुनसरी १(ख) मा एमालेका विजय राई निर्वाचित भएका छन्। सुनसरी१ ( क) मा एमालेकै रमेश बस्नेत निर्वाचित भएका छ्न्।
आजु जनकपुर मंगल हे !,"जनकपुरधाम : आजु जनकपुर मंगल हे, चारु दिस मंगल हे ! जानकीके होइछैं विवाह, जनकपुर मंगल हे !! विवाह गाइने यो गीत अहिले जनकपुरधाममा गुञ्जिरहेको छ। कारण बन्न पुगेको छ, सीताराम विवाह पञ्चमी महोत्सव। विवाहपञ्चमी एउटा चाड मात्र होइन, जनकपुरको मात्र परिचय बोक्दैन। यो नेपालभारत बीचको सांस्कृतिक सेतु हो, जनसम्बन्धको प्रतीक पनि हो। त्यसैले त जनकपुर अहिले झकिझकाउ छ, लाखौँ भारतीय र नेपाली तथा अन्य देशका मानिसले भरिभराउ छ। त्रेता युगमा मिथिलाका राजा जनककी छोरी सीता र अयोध्याका राजा दशरथका छोरा रामबीच वैवाहिक सम्बन्ध गाँसिएको थियो। त्यसैको सम्झनामा प्रत्येक वर्ष मंसिर शुक्ल पञ्चमीका दिन मनाइन्छ। यो क्रम बितेको पाँच सय वर्षदेखि जारी छ। जानकी मन्दिरका महन्थ र पुजारी व्यस्त छन्। जसरी छोरीको बिहेमा अभिभावक व्यस्त हुन्छन्। जन्तीको स्वागतदेखि तिनको बास, खानपान र बिदाइमा एक महिनादेखि बेहुली पक्षलाई भ्याइनभ्याइ छ। भारतको टिकमगढ राज्यकी रानी वृषभानु कुँवरले १९१० सालमा बनाएको नौलक्खा मन्दिरमा मन्दिरका ६० वटा कक्षमा भरिभराउ अतिथि र सामग्री छन्। दुई सयभन्दा बढी भान्से पकवान बनाउन व्यस्त छन्। जन्ती विदाइका लागि जोहो गरिएका उपहारले नै कोठाहरू भरिएका छन्। मन्दिरको कुनाकुना रंगीविरंगी फूलले सजाइएको छ। बिजुली बत्ती जडान गरेर मन्दिर झकिझकाउ पारिएको छ। रोटीबेटी सम्बन्ध त्रेतायुगमा सीता र रामको यहीँ विवाह भएको थियो। यो पर्व त्यही परम्पराको निरन्तरता हो। छोरी सीताको विवाहका लागि पिता जनकले शिवको धनुषमा प्रतिञ्चना चढाउने अयोध्याका राजकुमार रामले धनुष उचाली ताँदो चढाउन लाग्दा भाँचिएर तीन टुक्रा भएको थियो। रामले विवाहको शर्त जितेको हुनाले उनलाई सीताले वरमाला लगाइदिएकी थिइन्। पाँच सय वर्ष पुरानो परम्परालाई हामीले निरन्तरता दिइरहेका छौँ, जानकी मन्दिरका उत्तराधिकारी महन्थ रामरोशन दास वैष्णव भन्छन्। उनका अनुसार पहिले अयोध्याबाट जन्ती ल्याउने चलन थिएन। अयोध्याबाट अनौपचारिक रूपमा आउनेहरूलाई जनकपुरबासीले जन्ती मानेर स्वागत गर्थे। तर २०६१ सालदेखि अयोध्याबाट विधिवत् जन्ती ल्याउन थालिएको हो, उनी भन्छन्, यसका लागि दुई देशका सरकार र खासगरी तत्कालीन विश्व हिन्दू परिषद्का अशोक सिंघलले पहल गरेका थिए। यसरी पहिलो पटक चारपाँच सय गाडीमा जन्ती सजाएर ल्याइएको थियो। रामायणमा जुन बाटोबाट जन्ती गएको उल्लेख थियो, त्यही बाटो भएर जनकपुर पुर्याइएको थियो। त्यसयता हरेक पाँच वर्षमा औपचारिक रूपमा जन्ती ल्याउने गरिएको छ। जनस्तरमा नेपालभारत सम्बन्ध अत्यन्त सघन छ। यसलाई रोटीबेटी को सम्बन्ध भनेर पनि अथ्र्याइन्छ। यसको सुरुवात जानकीले गरेकी थिइन्, दास भन्छन्, त्यसैले विवाह महोत्सव दुई देशबीचको सांस्कृतिक सेतु हो। यसलाई विशेष महत्व दिइनुपर्छ। महोत्सव हेर्न जनसागर त्रेताकालमा राम एवं जानकीको वैदिक विवाह प्राचीन मिथिलाको राजधानी जनकपुरधाममा भएको संझनामा प्रत्येक वर्ष मंसिर शुक्ल पञ्चमी तिथिको दिन पौराणिक विधि अनुरूप मनाइने रामजानकी विवाहमहोत्सव हेर्न लाखौं श्रद्धालु भक्तज जनकपुरधाम आईपुगेका छन्। गोस्वामी तुलसी दासकृत रामायणमा वर्णित भएनुसार राजर्षि जनकद्वारा गरिएको प्रतीज्ञालाई अयोध्याका राजकुमार रामले धनुष भंग गरेर पुरा गरेकोले जानकीको विवाह भएको स्मरणमा हुने विवाहपञ्चमी महोत्सव हेर्न जनकपुरधाममा लाखौं श्रद्धालु भक्तजनहरूको भिड लागेको हो। अयोध्या राजा दशरथको भूमिकामा जनकपुरधामस्थित राम मन्दिरका महन्थ राम गिरिको नेतृत्वमा पौराणिक व्यवस्था अनुरूप विहेको जन्ती बाजागाजा र स्वर्णिम झाँकी सहित दुलहा भगवान रामको प्रतिमालाई विशेष सिंहासनमा राखी त्रेताकालीन रंगभूमि मैदानमा पुर्याइन्छ। त्यस्तै जानकी मन्दिरबाट मिथिला राजा जनकको भूमिकामा जानकी मन्दिरका महन्थ रामतपेश्वर दास वैष्णवको नेतृत्वमा दुलही जानकीको प्रतिमालाई विशेष सुसज्जित डोलामा राखी सोही रंगभूमि मैदानमा पुर्याइन्छ। दुलहा रामको स्वर्णिम डोलालाई दुलही जानकीको विशेष सुसज्जित डोलाले पाँच पटक परिक्रमा एवं आरती पुजन गरेपछि स्वयम्वर कार्यक्रम सम्पन्न हुने धार्मिक परम्परा रहेको छ। स्वयम्बर समारोह सकेर दुलहादुलहीको डोला एवं झांकी सहितको हजारौंको संख्यामा रहेको जन्तीले नगर परिक्रमा गरी वैदिक विवाहस्थल जानकी मन्दिर पुगेर विवाह संस्कार कार्यक्रम प्रारम्भ हुन्छ। जानकी मन्दिरमा पौराणिक विधिपूर्वक भगवान राम एवं जानकीको शुभ विवाह कार्यक्रम अहोरात्र (रात्रिकालीन) चल्ने गर्दछ। विवाहपञ्चमी अवसरमा नेपाल एवं भारत सहित तेश्रो राष्ट्रबाट आएका लाखौं श्रद्धालु भक्तजनहरू एकाविहानै देखि गंगासागर, धनुषसागर, रत्नसागर पवित्र स्नान पछि क्रमशः राम मन्दिर तथा जानकी मन्दिरमा फलफूल अक्षता प्रसाद चढाएर पूजा अर्चना गर्न पाउंदा आफूलाई धन्य ठान्दछन्। विवाहपञ्चमी मेला हेर्न आएका श्रद्धालुहरूको जनसागर नै ओर्लिएको छ। जनकपुरधामको मुख्य केन्द्रबिन्दु जानकी मन्दिर तथा जनकपुर नगरभित्र श्रद्धालुहरूले भरिभराउ रहेका छन्। यहाँका मठमन्दिर, पार्टीपौवा, कुट्टी, सार्वजनिक धर्मशाला, विद्यालय लगाायतका स्थानहरूमा श्रद्धालुहरूले भरिभराउ देखिएका छन्।"
सुरक्षित स्थानान्तरण गर्न सुकुम्बासीको माग,"काठमाडौंः थापाथलीस्थित बस्ती हटाउन खोज्दा सुकुम्बासीले प्रहरीमाथि ढुंगामुढा गरेका छन् । सुकुम्बासी बस्तीका मानिसले वैकल्पिक व्यवस्था नभइ सुकुम्बासी बस्ती हटाएको भन्दै पीडितले अवरोध सिर्जना गरेका हुन् । अहिले यो क्षेत्रमा सरकार र काठमाडौं महानगरपालिकाका मेयर बालेन्द्र शाहविरुद्ध नारावाजी भइरहेको छ । प्रतिनिधि सभा तथा राष्ट्रिय सभा निर्वाचनका दिन सुकुम्वासी बस्ती हटाउने सरकारले तयारी थाले पनि आज सोमबार महानगरले डोजरसहितको टोली थापाथली पठाएको हो । नेपाली कांग्रेसका सांसद प्रकाशमान सिंहले विकल्प नभइ सुकुम्बासी बस्ती नहटाउने आश्वासन दिएका थिए । तर, त्यो आश्वासन कार्यान्वयन हुन बागमती एकीकृत सभ्यता विकास समितिको समन्वयमा काठमाडौं महानगरले सुकुम्बासी बस्तीमा डोजर चलाउने योजना बनायो । अधिकार सम्पन्न बागमती सभ्यता एकीकृत विकास समितिले नदी तथा खोला किनारा लगायतका विभिन्न स्थानमा रहेका सुकुम्बासी बस्ती हटाउन लागेको हो । समितिले संकलन गरेको प्रारम्भिक तथ्याकंअनुसार काठमाडौंका २० वटा वडाका २७ स्थानमा सुकुम्वासी बस्ती छन् । समितिको तथ्याकंअनुसार तीन हजार ४९६ घरधुरी छन् । सुकुम्बासी बस्तीका बासिन्दाले सुरक्षित ठाउँ पाए स्थानान्तरण हुन तयार रहेको भन्दै विकल्पको माग गरेका छन् । बागमती सहितका नदीकिनारमा रहेको बस्तीलाई व्यवस्थित गर्न सहरी विकास मन्त्रालयले २०७८ फागुन १६ गते समिति गठन गरेको थियो । बागमती सहितका नदी किनारमा रहेको बस्तीलाई व्यवस्थित गर्न सहरी विकास मन्त्रालयले २०७८ फागुन १६ गते समिति गठन गरेको थियो । समितिले नदी किनारामा अनाधिकृत रूपमा निर्माण भएका घर टहरा तथा निर्माण सामग्री र सवारी साधनहरू हटाउन अल्टिमेटम दिएको जनाएको थियो। । समितिले जारी गरेको सूचनामा भनिएको छ, काठमाडौं उपत्यका भित्रका बागमती र यसका सहायक नदी किनाराहरूमा तोकिएको मापदण्डभित्र अनाधिकृत रूपले बनाइएका घररटहराहरू तथा थुपारिएका निर्माण सामग्री र सवारी साधनहरूका कारण नदीको दुवै किनारातर्फको सौन्दर्यीकरण कार्यमा गम्भीर अवरोध पर्न गएको हुँदा पटकपटक सार्वजनिक सूचनामार्फत सूचित गर्दा पनि उक्त सूचनाको वेवास्ता गरी हालसम्म पनि नदीको दायाँ बायाँ किनारा खाली गरेको नपाइएको हुँदा सूचना मिति २०७९ मङ्सिर ४ गतेसम्म अनिवार्य रूपमा त्यस्ता घररटहराहरू तथा थुपारिएका निर्माण सामग्री र सवारी साधनहरू हटाउनु हुन सम्बन्धित सबैमा जानकारी गराइन्छ ।"
साइकल दुर्घटना हुँदा चालकको घटनास्थलमै मृत्यु,काठमाडौं : सप्तरीको डाक्नेश्वरी नगरपालिका६ औरहीमा गएराति साढे ९ बजे साइकल दुर्घटना हुँदा चालकको घटनास्थलमै मृत्यु भएको छ। मृत्यु हुनेमा डाक्नेश्वरी६ मुसहरी टोलका ४५ वर्षीय झमेली सदा रहेका छन्। उनले मदिरा पिएर साइकल चलाएको इलाका प्रहरी कार्यालय पातो सप्तरीले जनाएको छ। सप्तरीकै डाक्नेश्वरी नगरपालिका३ तरहीमा पनि हिजो बेलुकी ट्याक्टरबाट खसेर एक जनाको मृत्यु भएको छ। धान बोकेको स १ त २१ ५९ नम्बरको ट्याक्टरबाट स्थानीय ४५ वर्षीय चन्द्र मुखिया हिजो बेलुकी सवा ८ बजे खसेका थिए। राजविराजस्थित गजेन्द्र नारायण सिंह अस्पताल पुर्याउना साथ डाक्टरले उनलाई मृत घोषणा गरेका थिए। दुर्घटनापश्चात फरार रहेका चालकको खोजी गरिरहेका प्रहरी चौकी तरहीले जनाएको छ।
मृत्यु भएको ८ दिनपछि ऐडीको अत्यष्टि,बाजुरा : अनेराश्ववियूका केन्द्रीय सदस्य चेतन ऐडीको ८ दिनपछि अत्यष्टि गरिएको छ। नेकपा एमाले बाजुराले चेतनका हत्यारालाई पक्राउ गरी कानूनी कारवाहीका माग सहितका आन्दोलन जारी राख्ने गरी अत्यष्टि गरिएको हो। मंसिर ४ गते भएको निर्वाचनमा त्रिवेणी नगरपालिका७ को नाटेश्वरी आधारभूत विद्यालयको मतदान केन्द्रमा नेपाली कांग्रेस र प्रहरीबीच झडप हुँदा प्रहरीको गोली लागेर नेपाली कांग्रेस समर्थक २५ वर्षीया सन्जीव ऐडीको घटनास्थलमै मृत्यु भएको थियो। उनलाई कांग्रेसका कार्यकर्ताले हत्या गरेको भन्दै उनका बुबा गगनले २२ जनाका नाममा किटानी जाहेरी दिएका छन्। एमाले स्थायी कमिटी सदस्य कर्णबहादुर थापाले चेतनको हत्यारा पक्राउ नगर्दासम्म चरणबद्ध आन्दोलन गर्ने बताए। जिल्ला प्रशासन कार्यालय बाजुराका अनुसार मृत्यु भएका दुवैको क्षतिपूर्तिका लागि गृहमन्त्रालयमा लेखेर पठाइएको छ। दुईजनाको मृत्युपछि बाजुरामा मतगणना पनि अनिश्चित जस्तै भएको छ।
लघुवित्त कम्पनीको नगद लाभांश वितरणसम्बन्धी व्यवस्थामा संशोधन,"काठमाडौं : नेपाल राष्ट्र बैंकले लघुवित्त वित्तीय संस्थाको नगद लाभांश वितरणसम्बन्धी व्यवस्थामा संशोधन गरेको छ । राष्ट्र बैंकले सोमबार परिपत्र जारी गर्दै घवर्गका इजाजतपत्र लघुवित्त वित्तीय संस्थालाई जारी गरिएको एकीकृत निर्देशन, २०७८ मा संशोधन गरेको जानकारी गराएको हो । उक्त निर्देशनको बुँदा नं १३ मा लघुवित्त वित्तीय संस्थाले खुद वितरणयोग्य मुनाफाको ३० प्रतिशतसम्म मात्र नगद लाभांश घोषणा तथा वितरण गर्न पाउनेछन् भन्ने व्यवस्था गरिएको छ । उक्त बुँदामा रहेका अन्य दुई व्यवस्थालाई भने हटाइएको छ । यसअघि लघुवित्त कम्पनीले वितरण गर्ने नगद लाभांश उनीहरुको बचतनिक्षेपको भारित औसत ब्याजदरको प्रतिशतभन्दा बढी हुन नहुने व्यवस्था थियो । त्यस्तै, खुद वितरणयोग्य मुनाफा कुल चुक्ता पुँजीको पाँच प्रतिशतभन्दा कम भएका लघुवित्तले कर प्रयोजन बाहेक नगद लाभांश वितरण गर्न नपाउने व्यवस्था पनि हटाइएको छ । वार्षिक २० प्रतिशतभन्दाबढी नगद वा बोनस लाभांश वितरणको प्रस्ताव गरेमा २० प्रतिशतभन्दा माथिको प्रस्तावित लाभांशको ५० प्रतिशत हुन आउने रकम साधारण जगेडा कोषमा जम्मा गर्नुपर्नेव्यवस्थालाई भने यथावत राखिएको छ। रासस"
"स्याउको बिरुवामै भ्रष्टाचार, तीन जनाविरुद्ध आरोपपत्र दायर","काठमाडौं : हिमाली क्षेत्रका कृषकको जीवनस्तर सुधार गर्ने र आर्थिक रूपमा सबल बनाउने उद्देश्यले अगाडि सारिएका कार्यक्रममा नै भ्रष्टाचार भएको पाइएको छ। स्थानीय सरकारले हिउँदे फलफूलका बिरुवा स्याउ, दाँते ओखर, च्याउको बीउ तथा जैविक विषादी उपलब्ध गराउने कार्यक्रम अगाडि सारेको छ। सोही कार्यक्रममा नै भ्रष्टाचार गरिएको भन्दै अख्तियार दुरुपयोग अनुसन्धान आयोगले आज विशेष अदालतमा आरोप पत्र दायर गरेको छ। मुगुको छायाँनाथ रारा नगरपालिकाले आर्थिक वर्ष २०७५७६ मा सञ्चालन गरेको कार्यक्रममा तोकिएको कार्यक्रमअनुसार बिरुवा नल्याइ झुठो बिल भर्पाई बनाएर भ्रष्टाचार गरेको पाइएकाले विशेष अदालतमा मुद्दा दायर गरिएको आयोगका प्रवक्ता श्यामप्रसाद भण्डारीले जानकारी दिए। बिरुवा खरिदका लागि वास्तविक लागतभन्दा बढीको नक्कली बिल बनाएको तथा किसानबाट उठाएको रकम हिनामिना गरेको पाइएको छ। आयोगका आयोगका प्रवक्ता भण्डारीका अनुसार सो नगरपालिकाका तत्कालीन निमित्त प्रशासकीय अधिकृत पीताम्बर सारु र लेखा अधिकृत लोकेन्द्र रावतविरुद्ध एक लाख ६१ हजार बराबरको बिगो दावी गर्दै मुद्दा दायर गरिएको हो। आयोगले नगरपालिकाका प्राविधिक सहायक उमाकान्त भण्डारीविरुद्ध दुई लाख २३ हजार एक सय बराबरको बिगो दाबी गरेको छ।"
तस्बिरमा हेर्नुहोस थापाथलीको सुकुम्बासी बस्तीमा तनाव,काठमाडौं: थापाथलीस्थित सुकुम्बासी बस्ती खाली गर्न काठमाडौं महानगरपालिकाको टोली पुगेपछि त्यहाँ तनाव भएको छ । महानगरले सुरक्षासहित डोजर लिएर पुगेपछि सुकुम्बासी बस्तीका बासिन्दाले नाराबाजीसहित टायर बालेर प्रदर्शन गरेका छन् । सुकुम्बासी बस्तीका बासिन्दाले बस्ती हटाउन नपाइने भन्दै अहिले विरोध गरिरहेका छन् । तस्बिर : अभिषेक महर्जन
"सोमबार २२ वटा सवारी साधनलाई कारवाही, ८ वटा नियन्त्रणमा","काठमाडौं : सोमबार काठमाडौं उपत्यकामा भएको ट्राफिक प्रहरीको विशेष चेकिङमा अवस्था ठीक नभएका २२ वटा सवारी साधन कारवाहीमा परेका छन्। साथै ८ वटा सवारी साधन नियन्त्रणमा लिइएको छ। काठमाडौंको कीर्तिपुरमा सोमबार दिउँसो गरिएको सवारी साधनको विशेष यान्त्रिक चेकिङका क्रममा अवस्था ठीक नभएका पानी ट्याङ्कर, फोर्स गाडी र टाटा सुमो लगायतका सवारी साधनलाई कारवाही गरिएको हो। कालो धुँवा फाल्ने र हेण्ड ब्रेक ठीक नभएका आठ सवारी साधन भने थप यान्त्रिक परीक्षण गर्नुपर्ने भएकाले ट्राफिक प्रहरी प्रभाग कीर्तिपुरले नियन्त्रणमा लिएको छ। कार्यालयका सहप्रवक्ता एंव प्रहरी उपरीक्षक अवदेश विष्ट क्षेत्रीका अनुसार दक्ष तालिम प्राप्त प्राविधिक सहितको टोलिले दिउँसो चेकिङ गर्दा हेण्डब्रेक नभएका, लाइटहरू नभएका, कालो धुँवा फाल्ने र टायर धेरै घिसिएका लगायतका १५० वटा सवारी साधन चेकजाँच गरेको थियो। अवस्था ठीक नभएको सवारी साधन चलाउँदा यात्रुको जीवन जोखिममा पर्न सक्ने र सवारी दुर्घटना पनि बढ्ने भएकाले चेकजाच गरिएको हो।"
हत्या आरोपमा एकजना पक्राउ,दार्चुला : दार्चुलाको व्याँस गाउँपालिका४ डोकटका ४० वर्षीय नरसिंह विष्टको हत्यामा संलग्न रहेको आरोपमा एक जना पक्राउ परेका छन्। व्याँस गाउँपालिका४ डोकटकै २५ वर्षीय दीपक विष्टलाई पक्राउ गरी अनुसन्धान सुरु भएको जिल्ला प्रहरी कार्यालय दार्चुलाका प्रवक्ता प्रहरी निरीक्षक राजेश शाहीले बताए। विष्टलाई आइतबार पक्राउ गरेर अदालतबाट सात दिनको म्याद थपी अनुसन्धान भइरहेको प्रहरीले जनाएको छ। मङ्सिर ३ गते राति दुवैको दार्चुला तिंकर सडकमा भेट भएको र दुवैले मदिरा सेवन गरेकाले विवाद हुँदा हत्या गरेको प्रहरीले जनाएको छ। दुवैबीच एक आपसमा विवाद हुँदा दीपक विष्टले नरसिंह विष्टको टाउकोमा ढुङ्गाले हानेर हत्या गरेको प्रहरी निरीक्षक शाहीले बताए। हत्यापछि उनले विष्टको शवलाई खोलामा लगेर ढुङ्गाले च्यापेको प्रहरीले उल्लेख गरेको छ। दार्चुला सदरमुकाम खलङ्गामा होटेल व्यवसाय गर्दै आएका नरसिंह चुनावको अघिल्लो दिन भोट दिन भनेर गाउँ गएका थिए। आफन्तहरूले उनको हत्या भएको हुन सक्ने भन्दै मङ्सिर १० गते सम्म शव बुझ्न मानेका थिएनन्। प्रहरीले अनुसन्धानमा सक्रियता देखाएपछि आफन्तले मङ्सिर १० गते शव बुझेका थिए। नरसिंह विष्ट हत्या घटनाको अनुसन्धानका लागि सीआइबीको टोली समेत आएको थियो।
गरुडामा चक्काजाम,"रौतहट: गरुडाका व्यापारी राजनारायण साहको मृत्युको विषयलाई लिएर गरुडाका व्यापारीले चक्काजाम गरेका छन्। जिल्लाको मध्य भाग गरुडा बजारमा सोमबार बिहान सवारी दुर्घटनामा परी एक जनाको ज्यान गएको प्रहरीले जनाएको छ । गरुडा नगरपालिका वडा नं४ निवासी राजनारायण साहको ज्यान गएको विषयमा अनुसन्धान गर्न माग गर्दै व्यापारीले चक्का जाम गरेका हुन्। गरुडाका मेयर कन्थमणी जयसवालले घटना संकास्पद रहेकाले गहिरो अनुसन्धान गर्न स्थानीयले माग गर्दै आन्दोलन गरेको जनाए । समयमा नै उपचार नगराएको, गरुडामा अस्पताल हुँदाहुँदै २० किलोमिटर टाढा लगेको भन्दै पीडित पक्षले गरुडामा चक्का जाम गरेका हुन् । इलाका प्रहरी कार्यालय गरुडाका प्रहरी निरीक्षक रामराजा केशरीले घटननको अनुसन्धान भइरहेको बताए ।"
"थापाथलीका सुकुम्बासी घरेलु हतियारसहित प्रदर्शनमा, महानगर सुरक्षा बल प्रमुख पाण्डेको टाउकोमा चोट","काठमाडौंः थापाथलीस्थित बस्ती हटाउन खोजेपछि सुकुम्बासीहरु घरेलु हतियारसहित प्रदर्शनमा उत्रिएका छन् । सुकुम्बासी र प्रहरीबीच झडप हुँदा काठमाडौं महानगर सुरक्षा बलका प्रमुख राजु पाण्डेको टाउकोमा चोट लागेको छ । उनीहरु हँसिया, लाठीलगायतका घरेलु हतियार बोकेर प्रदर्शनमा उत्रिएका छन्। स्थानीयले बैकल्पिक व्यवस्थाविना सुकुम्बासी बस्ती हटाउन खोजेपछि अवरोध सिर्जना गरेका हुन् । अहिले यो क्षेत्रमा सरकार र काठमाडौं महानगरपालिकाका मेयर बालेन्द्र शाहविरुद्ध नाराबाजी भइरहेको छ । केही सुकुम्बासीहरु घरायसी सामान पोको पारिरहेका देखिन्छन्। प्रतिनिधिसभा तथा राष्ट्रियसभा निर्वाचनका दिन मंसिर ४ गते सुकुम्बासी बस्ती हटाउने सरकारले तयारी थालेपनि आज महानगरले डोजरसहितको टोली थापाथली पठाएको हो । नेपाली कांग्रेसका सांसद प्रकाशमान सिंहले विकल्पविना सुकुम्बासी बस्ती नहटाउने आश्वासन दिएका थिए । तर, त्यो आश्वासन कार्यान्वयन हुन नपाउँदै बागमती एकीकृत सभ्यता विकास समितिको समन्वयमा काठमाडौं महानगरले सुकुम्बासी बस्तीमा डोजर चलाउने योजना बनाएको हो। अधिकार सम्पन्न बागमती सभ्यता एकीकृत विकास समितिले नदी तथा खोला किनारालगायतका विभिन्न स्थानमा रहेका सुकुम्बासी बस्ती हटाउन थालेको हो। समितिले संकलन गरेको प्रारम्भिक तथ्याकंअनुसार काठमाडौंका २० वडाका २७ स्थानमा सुकुम्बासी बस्ती छन् । ती बस्तीमा तीन हजार ४९६ घरधुरी रहेको समितिको तथ्याकंमा उल्लेख छ।"
मिस्टर एण्ड मिस लिटल कोशीको उपाधि सार्थक र आरवीलाई,"विराटनगर : पाँचौं संस्करणको मिस्टर एण्ड मिस लिटल कोशीको उपाधि विराटनगरकी आरवी खड्का र पथरीका सार्थक भट्टराइले जितेका छन्। आरवीले मिस लिटल कोशी र सार्थकले मिस्टर लिटल कोशीको उपाधि हात पारेका हुन्। जय मिडिया म्यानेजमेन्ट प्रालिको आयोजनामा सम्पन्न प्रतियोगिताको फाइनलमा मिस लिटलमा ३० र मिस्टर लिटलमा १४ जनाले प्रतिस्पर्धा जनाएका थिए। प्रतियोगिताको अर्गनाईजर च्वाइसको उपाधिमा विराटनगरकी अनिसा राजवंशी र केशव झा घोषित भए। मिस लिटलतर्फको फस्ट रनरअप सुनसरीको इनरुवाकी साक्षी यादव र मिस्टर लिटलतर्फ विराटनगरका रोहित कुमार साह भए। सेकेण्ड रनरअप विराटनगरकी प्रतिक्षा श्रेष्ठ र आरुष दाहाल घोषित भए। यस्तै, थर्ड रनरअप मिसतर्फ विराटनगरकी स्वेच्छा श्रेष्ठ र मिस्टरतर्फ विराटनगरका परिस्कृत आचार्य भए। फोर्थ रनरअप मिसतर्फ इनरुवाकी अन्तरा सुब्बा र मिस्टरतर्फ विराटनगरका अभियान श्रेष्ठ घोषित भए। मिस पब्लिक च्वाइस, मिस पपुलर र मिस स्माईलको उपाधि विराटनगरकी स्वच्छ श्रेष्ठले जितिन भने मिस पर्शनालिटीको उपाधि इनरुवाकी अन्तरा सुब्बाले पाइन्। मिस हार्ड वर्किङको उपाधि भने इनरुवाकी साक्षी यादवले प्राप्त गरिन्। मिस मल्टिमिडियाको उपाधि विराटनगरकी माही भगत, मिस ट्यालेन्टको उपाधि भोजपुरकी कटरीना सुवेदी र मिस फोटोजेनिकको उपाधि विराटनगरकी स्वर्णिमा भट्टराईले पाइन्। यसैगरी मिस डिसिप्लिन आरवी खड्का, मिस इन्टेलेक्ट प्रतिक्षा श्रेष्ठ, मिस क्याटवाक भोजपुरकी सुवासना श्रेष्ठ, मिस क्युट कटहरीकी हिमानी राजवंशी, मिस कन्फिडेन्ट विराटनगरकी परी नेवटीया र मिस चार्मिङ इटहरीकी अविज्ञा पोखरेल घोषित भइन्। यसैगरी मिस्टर पपुलर र ट्यालेन्टको उपाधि पथरीका सार्थक भट्टराइले जिते भने मिस्टर मल्टिमिडिया र मिस्टर फोटोजेनिकको एवार्ड आरुष दाहालले जिते। यसका साथै मिस्टर पब्लिक च्वाइस रोहित कुमार साह, मिस्टर इन्टेलेक्ट अभियान श्रेष्ठ, मिस्टर डिसिप्लिन विराटनगरका आदर्श रौनियार र मिस्टर क्युट विराटनगरका प्रसुन तामाङ घोषित भए। प्रतियोगिताको प्रमुख अतिथि प्रदेश १ का नवनिर्वाचित प्रदेश सभा सदस्य भीम पराजुली रहेका थिए। प्रतियोगिताको निर्णायकहरुमा डाक्टर अंकिता राठी अग्रवाल, मिस कोशी २०२१ का विजेता प्रशिका श्रेष्ठ, पत्रकार तथा व्यवसायी रोशन घिमिरे र गायक तथा लेक्चरर रोशन राजवंशी रहेका थिए। मिस्टर एण्ड मिस लिटल कोशी २०२२ का विजेताले जनही ३०३० हजार नगदसहित प्रमाणपत्र प्राप्त गरेका थिए। फाइनलमा पुगेका ४४ जना प्रतियोगीहरुले प्रमाणपत्र र विभिन्न गिफ्ट ह्याम्परहरू प्राप्त गरेको जय मिडिया म्यानेजमेन्ट प्रालिका अध्यक्ष जय राज रायले बताए।"
"डोटीका भूकम्पपीडितको अवस्था दयनीय बन्दै, चिसोमा त्रिपालमुनि बास","डोटी : डोटीका भूकम्प पीडितहरूको अवस्था दयनीय बन्दै गएको छ। लेकाली ठाउँ त्यसमा पनि हिउँदको समय अनि त्रिपालमै रात काट्नुपर्ने बाध्यताले उनीहरूको अवस्था दयनीय बन्दै गएको हो। भूकम्प गएको तीन साता बितिसकेको छ। पूर्वीचौकी गाउँपालिका३ गैरागाउँका भूकम्प पीडितहरू अस्थायी रूपमै भएपनि टहरा निर्माणका लागि गुहारी रहेका छन्। तत्काल राहातका लागि भनेर विभिन्न संघ संस्थाले खाद्यान्न, त्रिपाल, न्यानो लुगा, भाँडाकुँडा लगायतका सामग्रीहरू वितरण गरे पनि अस्थायी बासका तथा स्थायी पुनर्निर्माणका लागि कसैले चासो देखाएको छैन। स्थायी पुनर्निर्माणका लागि प्रदेश सरकार, संघीय सरकार लगायत विभिन्न निकायहरूसँग समन्वय भइरहेको भएपनि कसले बनाउने भन्ने हालसम्म कुनै टुंगो नलागेको पूर्वीचौकी गाउँपालिकाका अध्यक्ष रामप्रसाद उपाध्यायले बताए। केही दिनमै स्थलगत अनुगमनका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरणको प्राविधिक टोली आउने अध्यक्ष उपाध्यायले बताए। भूकम्प प्रभावितका लागि पूर्वीचौकी गाउँपालिकाले काठ र टिनका अस्थायी टहरा निर्माण गर्ने अध्यक्ष उपाध्यायले बताए। भूकम्पका कारण सबैभन्दा प्रभावित क्षेत्र गैरागाउँ लगायत आसपासका गाउँका एक सय २० घरहरू पूर्ण क्षति भएको थियो भने एक हजार ११ घर बस्न नमिल्ने गरी भत्किएका थिए। त्यसैगरी तीन हजार ३७ घरपरिवारहरू विस्थापित भएका अध्यक्ष उपाध्यायले जानकारी दिए। गाउँपालिकाले पहिलो चरणमा एक सय २० वटा अस्थायी टहरा एक महिना भित्रै निर्माण गर्ने लक्ष्य रहेको उनले बताए। भूकम्प पीडितहरूले बस्नलाई घर निर्माण गरिदिन सबैलाई आग्रह गरेका छन्। भूकम्पबाट घरपरिवारका तीन सदस्य गुमाएका पदम सिंह बोहराले पहिलो आवश्यकता घर भएको बताए। लुगाकपडा, खाद्यान्न विभिन्न संघ संस्था तथा गाउँपालिकाले दिइरहेको छ, बोहराले भने, चिसोका कारण त्रिपालको बसाइ दयनीय बन्दै गएको छ, कहिले घर बन्ला र घरमा बसौंला। लेकाली ठाउँ भएकाले केही समयपछि हिउ समेत पर्ने उनले बताए। कात्तिक २२ गते गएको भूकम्पमा पदमले श्रीमती, एक छोरा र एक छोरी गुमाएका थिए। हाल उनीसँग ६६ वर्षकी आमा र ११ वर्षकी छोरी छन्। भूकम्प पीडितलाई लाउने खानेको चिन्ता छैन। चिन्ता छ त केवल हिउँदको चिसोको। कठ्याङ्ग्रिने चिसोमा बाँचिन्छ कि मरिन्छ त्रिपालको बसाइमा, ६४ बर्षिय भगु देवी बोहराले आँसु झार्दै भनिन्, यस्तो दुःख झेल्नुभन्दा भूकम्पमै गइदिएको भए हुन्थ्यो। पेट पाल्नभन्दा रात काट्न मुस्किल भइरहेको छ।' प्राधिकरणको प्राविधिक टोली डोटी आउने गृह मन्त्रालय र राष्ट्रिय विपद् जोखिम न्यूनीकरण तथा व्यवस्थापन प्राधिकरणको प्राविधिक टोली यसै साता डोटी आउने बताइएको छ। प्राधिकरणका प्रवक्ता डा डिजन भट्टराईले आम निर्वाचनका कारण केही ढिला भएपनि केही दिनमै प्राधिकरणको टोली डोटी पुग्ने बताए। प्राविधिक टोलीले स्थलगत निरीक्षणपश्चात् मात्र के कति घरमा क्षति पुगेको छ, सम्पूर्ण रूपमा अध्ययन गरी, स्टमेट तयार हुन्छ भट्टराईले भने, कति घर पुनर्निर्माण गर्नुपर्छ, कति बजेट आवश्यक हुन्छ, सोही अनुसार पुनर्स्थापनाका लागि समय कति लाग्छ भन्न सकिन्छ। बझाङ र अछाममा समेत केही क्षति भएकाले सबै ठाउँमा गएर निरीक्षण गरी रिपोर्ट तयार गरुन्जेल करिब दुई महिना लाग्ने र त्यसपछि मात्रै पुनर्निर्माणका लागि पहल सुरु हुने उनले बताए। २०७९ कात्तिक २२ गते राती २ बजेर १२ मिनेटमा खप्तड राष्ट्रिय निकुञ्ज क्षेत्रमा केन्द्रबिन्दु बनाएर गएको भूकम्पले पूर्वीचौकी गाउँपालिका ३, गैरागाउँका ६ जनाको ज्यान गएको थियो भने ७ जना घाइते भएका थिए।"
मेलम्चीको पानी अर्को हप्ताबाट वितरण गर्ने तयारी,काठमाडौं : वर्षाले भत्काएको प्रवेशमार्गको सुधारपछि मेलम्ची खानेपानी विकास समितिले सिन्धुपाल्चोकको हेलम्बु गाउँपालिकास्थितअम्बाथानमा रहेको मुहानबाट सुरुङमा पानी पठाएको छ। असारदेखि सुरुङ बन्द रहेकाले सुरुमा थोरै पानी परीक्षणका रूपमा पठाइएको छ। यो पानी काठमाडौँस्थित सुरुङको अन्तिम बिन्दु सुन्दरीजल आइपुग्न करिब एक हप्ता लाग्ने मेलम्ची खानेपानी आयोजनाका प्रवक्ता राजेन्द्र पन्तले जानकारी दिए। एक हप्तापछि भने दैनिक १७ करोड ५० लाख लिटर पानी नै सुरुङमा हालिने पनि उनको भनाइ छ। आइतबार साँझदेखि हालेको पानीले सुरुमा सुरुङ सफा गर्नेछ। सुरुङ सफा गरिसकेपछि अर्को हप्ता भने मेलम्चीको पानी राजधानीस्थित ग्राहकलाई वितरण गरिने छ। पानी वितरणका लागि काठमाडौँ उपत्यका खानेपानी लिमिटेड आयोजना कार्यान्वयन निर्देशनालयले वितरण सञ्जाल निर्माण गरिरहेको छ। यो सञ्जालमार्फत अर्को हप्तादेखि राजधानीवासीले फेरि मेलम्चीको पानी पाउने भएका छन्। वर्षामा बाढी आएर सुरुङमार्गमा क्षति गर्ने भएपछि गत असारदेखि मेलम्चीको पानी बन्द गरिएको थियो। २०७७ चैतमा मेलम्चीको पानी अस्थायीरुपमा राजधानी आइपुगेको थियो। २०७८ असार १ गते मेलम्ची खोलामा आएको बाढीले मेलम्चीका संरचना एवं प्रवेशमार्गमा क्षति पुगेपछि २०७८ चैतमा दोस्रोपटक मेलम्चीको पानी राजधानी आइपुगेको थियो। मेलम्चीको मुहानस्थलमा हेडवर्क्स निर्माणको काम नसकिएकाले हाल हिउँदका समयमा मात्र मेलम्चीको पानी राजधानी आउने गरेको छ।
यसकारण गराउँदैनन् मिथिलावासीले विवाहपञ्चमीमा छोराछोरीको विवाह,"जनकपुरधाम : सप्ताहव्यापी रूपमा मनाइने ऐतिहासिक, धार्मिक तथा सांस्कृतिक सेतुका रूपमा रहेको विवाहपञ्चमी महोत्सवका दिन मिथिलावासीले आफ्ना छोराछोरीको विवाह गर्नुहुन्न भन्ने प्रचलन रहेको छ। त्रेतायुगमा अयोध्याराका राजा दशरथका छोरा राम र मिथिलाका राजा जनकको छोरी सीताको विवाह भएको दिन विवाह भए राम र सीताले पाएको दुःख कष्ट पाउने मान्यताका आधारमा मिथिलावासीले आफ्ना छोराछोरीको विवाह गर्नुहुन्न भन्ने मान्यता रही आएको हो। राम र सीताको जोडीलाई आदर्शको जोडी मानिए पनि सो दिन छोरीको विवाह गर्दा छोरीले माता जानकीले जस्तै दुःखकष्ट पाउने जनविश्वास मिथिलावासीमा रहेको हुँदा प्रायः मानिसहरूले विवाहपञ्चमीका दिन विवाह नगर्ने परम्परा रहेको छ। तर अहिले आएर त्यो परम्परा भने विस्तारै घट्दै गएको जानकी मन्दिरका महन्त रामतपेश्वर दास बताउँछन्। करिब नौ लाख वर्ष पूर्व त्रेतायुगमा मंसिर शुक्ल पञ्चमी तिथिमा जनक नन्दनी सीताको विवाह अयोध्या नरेश दशरथका ज्येष्ठ सुपुत्र रामसँग भएको थियो। त्यो दिन सोमबार र नक्षत्र भने श्रवण रहेको थियो। विवाहपञ्चमीका नामले प्रख्यात रहेको सो दिन यस वर्ष शनिबार अर्थात् मङ्सिर २६ गते बुधबार परेको छ। यसरी राम र सीताको विवाह ब्राह्मण विवाह हो र हिन्दूशास्त्रमा यस्तो विवाहलाई आदर्श र उत्तम विवाह मानिन्छ। भनिन्छ, विवाह रामचरित मानस तथा मिथिलाको वैद्धिक परम्पराअनुसार भएको हो। प्रत्येक वर्ष मनाइने विवाहपञ्चमीले त्रेतायुगीन विवाहको झझल्को दिने गर्छ। विवाहपञ्चमीका दिन छोरीको विवाह गर्दा जसरी सीतालाई १४ वर्षको वनवास, अग्निपरीक्षा, वनवासपछि फर्केर अयोध्या आउँदा फेरि वनमै जानुपर्ने र अन्त्यमा पृथ्वीको गर्भमा लुप्त हुनुपर्ने जस्ता दुःखकष्ट भयो त्यस्तै दुःख कष्ट छोरीलाई हुने भनाइ छ। यही कारण यहाँका मानिसहरूमा सोही दुःख त पाउने होइन, भन्ने जनविश्वासका आधारमा प्रायः विवाह नगर्ने गरिएको राममन्दिरका महन्त रामगिरीको भनाइ छ। उनले भने, त्रेतायुगकालिन जनविश्वास अहिले पनि छ, तर त्यो धेरै हदसम्म हराईपनि सक्यो, अब त कतिपय जोडीहरूको विवाह विवाहपञ्चमीकै अवसरमा हुन्छ। मैथिली भाषाका वरिष्ठ साहित्यकार तथा संस्कृतिविद् डा राजेन्द्र विमल भन्छन, सिता बनवासमा भएको तथा गर्भवती अवस्थामा समेत कष्टपूर्ण जीव व्यतित गरिरहेकी सीताबारे त्रेतायुगमा राजा जनक तथा मिथिलावासीले खोजखबर नलिएकाले सीताले श्राप दिइन् कि विवाह पञ्चमीका दिन मिथिलामा जुन कन्याको विवाह हुन्छ। त्यसले म जस्तै दुःख पाउनेछिन। यही लोकविश्वासका कारण मिथिलीवासीले विवाहपञ्चमीका दिन आफ्नो कन्याको विवाह गराउँदैनन्। यता जानकी मन्दिरका महन्थ रामतपेश्वर दास वैष्णवको भनाइ भने डा विमल भन्दा फरक छ, 'कालान्तरमा आएर विस्तारै यो जनविश्वास हट्दै गएको छ र कतिपयले यही दिनमा आफ्नो कन्याको विवाह गर्छन्। यहाँ विवाहमा मान्यवरले वरवधूलाइ रामसीता जस्तै एक भएर बस्नू भन्ने आशिष दिने गर्छन्। यसैले यस दिन र यो महिनामा विवाह गर्नु पुण्य मानिन्छ।' विवाह पञ्चमीमहोत्सवका दिन जानकी मन्दिरका महन्थ रामतपेश्वर जनक र राम मन्दिरका महन्थ रामगिरि दशरथका रूपमा विवाह मण्डपमा उपस्थित हुन्छन् भने अयोध्याबाट आएका सन्त, महन्थ जन्तीका रूपमा उपस्थित हुने गर्छन्। शुक्रबारदेखि सुरु भएको राम र सीताको विवाह कार्यक्रमअन्तर्गत जनकपुर नगर दर्शन, फूलबारी लीला, धनुषा यज्ञ, तिलकोत्सव, मटकोर, शुभविवाह, राम कलेवा जस्ता विधि हुन्छन्।"
सुन्तला झर्न थालेपछि किसान चिन्तित,"सोलुखुम्बु: सोलुखुम्बुमा पाक्ने बेलाका सुन्तला झर्न थालेका छन् । थुलङदूधकोशी गाउँपालिका क्षेत्रको सुन्तला बोटमै किरा लागेपछि सुन्तला झर्न थालेका छन् । पाक्ने बेलाका सुन्तला किरा लागेर झर्न थालेपछि किसान चिन्तामा छन् । सुन्तला भण्डारको रुपमा रहेको देउसा र रणेम क्षेत्रको सुन्तलामा औंसा लागेको किसानले बताए । बाहिरबाट हेर्दा आर्कषक देखिने अधिकांश सुन्तलाहरु भित्र औंसाले सखाप बनाईरहेको स्थानीयले बताएका छन् । किराको प्रकोपले पाकेर पहेँला भएका सुन्तला झर्ने समस्या बढेको थुलुङ दुधकोशी गाउँपालिका ८ देउसाका किसान मणिकुमार राईले बताए । उनले भने, वर्षभर मेहनत गरेर खेती गरियो तर बिक्री गर्ने समयमा प्रकोपले यसरी दुःख दियो, यसको उपचार के गर्ने भन्ने ज्ञान पनि हामीसँग छैन। बोटबाट बिक्री नगर्दै सुन्तला झर्न थालेपछि यस वर्ष जिल्लामा सुन्तला उत्पादनमा गिरावट आउने आँकलन गरिएको छ । गत वर्षको तुलनामा यस वर्ष ३० देखि ४० प्रतिशत फल झरेर खेर गएको छ । गत वर्ष लाखौँको सुन्तला निर्यात भएको देउसा, रणेम क्षेत्रबाट यस वर्ष न्यून मात्रामा सुन्तला निर्यात हुने देखिएको किसान सुकुमाया राईको भनाइ छ । सुन्तलाको व्यवसायीकरणमा सघाउन देउसा, रणेम क्षेत्रमा जोन परियोजना कार्यान्वयनमा ल्याइएको भए पनि रोग र सङ्क्रमण व्यवस्थापनमा परियोजनाले ध्यान नदिएको किसानको गुनासो छ । बोटबाट रोग सङ्क्रमित भएर झरेका फलमा हुने किराका लार्भा माटोभित्र जाने खतरा हुने र यसको प्रकोप नियन्त्रण बाहिर जान सक्ने खतरा रहेकाले झरेका फलको व्यवस्थित व्यवस्थापन र नष्ट गर्न कृषि विज्ञको सुझाब छ । अहिले झरेका फलहरुको किरा व्यवस्थापन नगरे केही वर्षमै यस क्षेत्रबाट सुन्तलाखेती लोप हुने खतरा रहेको जानकार बताउँछन् । कृषि ज्ञान केन्द्र सोलुखुम्बुले जिल्लामा सुन्तला बगैँचामा किराको प्रकोप बढेको भन्दै किसानलाई झरेका फललाई व्यवस्थित व्यवस्थापन गर्न आग्रह गरेको छ । झरेका फलबाट थप अन्य बोटमा समेत किरा फैलने भएकाले झरेका फललाई व्यवस्थापन गर्न ज्ञान केन्द्र प्रमुख दुर्गाबहादुर तिरुवाको सुझाव छ । उनका अनुसार, म्याग्दीमा यस वर्ष सुन्तलाको फल ठूला लागे पनि किराको प्रकोपले करिब ३० प्रतिशतसम्म उत्पादन घट्ने अनुमान गरिएको छ । जिल्लामा २ सय ९५ हेक्टर क्षेत्रफलमा सुन्तला खेती हुँदै आएको ज्ञान केन्द्रको तथ्यांक छ । गत वर्ष १ हजार १ सय ३४ मेट्रिकटन सुन्तला उत्पादन भएको कृषि ज्ञान केन्द्रले जनाएको छ ।"
किसानलाई च्याउको बीउ र प्रांगारिक मल वितरण,सन्धिखर्क: सन्धिखर्क नगरपालिकामा किसानलाई मागको आधारमा च्याउको बीउ र प्रांगारिक मल वितरण गरिएको छ । सन्धिखर्क नगरपालिकाको कृषि शाखाले किसानलाई ५० प्रतिशत अनुदानमा च्याउको बीउ र प्रांगारिक मल वितरण गरिएको शाखा प्रमुख राजेन्द्र भट्टराईले बताए। किसानको माग संकलन गरी सोही अनुसार मल तथा बीउ वितरण शुरु गरिएको शाखा प्रमुख भट्टराइको भनाइ छ। वितरण कार्यक्रममा नगर उपप्रमुख मिश्रा आचार्यले व्यवसायिक उत्पादनमा लागि आयआर्जनमा लाग्न किसानलाई आग्रह गरे। उत्पादन बिना आर्थिक समृद्धि नहुने बताउँदै उनले व्यवसायिक रुपमा कृषि पेशामा लाग्ने किसानलाई नगरपालिकाले जस्तो सुकै सहयोग गर्न पनि तयार रहेको बताइन ।
जनक नगरीमा सीता स्वयम्बर !,"जनकपुरधाम : लागल जनकपुरमे मेला, देखला मोरा मनमा करेला ! राजा जनकको नगरी जनकपुरमा सीता स्वयम्बरको सम्पूर्ण तयारी पूरा भइसकेको छ। सीताराम विवाहका लागि भव्य जानकी मन्दिरको प्रांगणमा अति नै सुन्दर मण्डप सजाइएको छ। रामको जन्तीमा सहभागी हुन लाखौं श्रद्धालुले जनकपुर भरिभराउ छ। सीताराम विवाहपञ्चमी महोत्सवअन्तर्गत सोमबार रामसीताको विवाह हुनेछ। दुलहीझैं सजिएको जानकी मन्दिर प्रांगनमा वैवाहिक वेदी तयार गरिएको छ। विवाहको वेदी तयार गर्न आइतबार पवित्र गंगासागर पोखरीबाट माटो ल्याई मटकोर विधि सम्पन्न गरिएको हो। मिथिलामा पोखरीबाट ल्याइएको माटोलेनै वेदी बनाउने परम्परा छ। सोही वेदीमा रामसीताको विवाह हुनेछ। त्रेता युगमा गाँसिएको पौराणिक र धार्मिक सम्बन्धको साक्षी बन्नका लागि जनकपुर आएका श्रद्धालुहरूले जानकी मन्दिर भरिभराउ छ। यो वैवाहिक समारोह अलौकिक छ। हामी साधारण मानिसको बिहे हुँदा यत्रो तामझाम गर्छौं तर, जनकपुर यस्तो भूमि छ जहाँ भगवानकै विवाह भएको थियो र यो एउटा जीवन्त इतिहास हो। हाम्रो हर्षको कुनै सिमा हुँदैन र यस महोत्सवले मिथिलाको गरिमालाई निकै बढाउने गरेको छ, जानकी मन्दिरका उत्तराधिकारी महन्थ रामरोशन दास वैष्णव भन्छन् यहाँ श्रद्धालु स्वस्फूर्त रुपमा आउने गर्छन्। हामीले सक्दो स्वागत गर्ने प्रयास गर्छौ। तर, मेला व्यवस्थापको जिम्मेवारी सबै पक्षको भएकाले श्रद्धालुहरूलाई कसरी राम्रो वातावरण दिने भन्नेमा सबै पक्ष जिम्मेवार हुनु आवश्यक छ। त्रेता युगमा मिथिलाका राजा शिरध्वज जनककी छोरी सीता र अयोध्याका राजा दशरथका छोरा रामबीच वैवाहिक सम्बन्ध गाँसिएको थियो। आदर्श जोडी रामसीताको वैवाहिक सम्बन्धको सालगिरह प्रत्येक वर्ष जनकपुरमा मंसिर शुक्ल पञ्चमीका दिन मनाइन्छ। साताव्यापी महोत्सवमा हुने सबै विधिहरू लोकपरम्परा अनुसार मनाइन्छ। वैवाहिक समारोह अवधिभरि जनकपुर दुई भागमा विभाजित हुने गर्छ। जानकी मन्दिर दुलही पक्ष र राम मन्दिर दुलहा पक्ष बन्छ। अयोध्याबाट आउने साधुसन्तहरू राममन्दिरमा बास बस्छन् र वैवाहिक समारोहमा जन्ती बनेर जानकी मन्दिर पुग्ने गर्छन्। जानकी मन्दिरमा छोरी पक्षले जन्तीहरूलाई भव्य स्वागत गर्ने गर्दछ। जनकपुरमा विवाहपञ्चमी महोत्सवको रौनक (फोटोफिचर) ऐतिहासिक बारहबिग्घा मैदानमा रामसीताको स्वम्बर राजकिय स्वरूपमा हुन्छ। राममन्दिरबाट भगवान रामको डोला र जानकी मन्दिरबाट माता सीताको डोलालाई सयौं श्रद्धालुहरूको साथमा रंगभूमि मैदान लगिन्छ र सीताको डोलाले रामको डोलालाई चारफेरी घुमेर परिक्रमा गरेपछि माला लगाएर स्वम्बर सम्पन्न हुन्छ। स्वम्बर विधि सम्पन्न भएपछि दुवै डोला मन्दिर फर्किन्छ। अनि हुन्छ रामसीताको विवाह विधि। भगवान राम र सीताको प्रतिमालाई विधिवत विवाह गराईन्छ। यस भव्य विवाहमा सहभागि हुन राजनीतिक दलका गनमान्य व्यक्तिहरू, प्रशासनिक निकायका प्रमुखहरूसहित लाखौं श्रद्धालुहरू जानकी मन्दिरमा उपस्थिति हुन्छन्। महोत्सवलाई ध्यानमा राख्दै जनकपुर नगरक्षेत्रको सुरक्षा व्यवस्था निकै कडा गरिएको छ। नेपाल पुलिस, सशस्त्र प्रहरी र ट्राफिक प्रहरीले भीडभाडलाई नियन्त्रण गर्न पोख्त बन्दोबस्त गरेको छ। महोत्सवमा देश विदेशबाट साधुसन्तहरूको सहभागिता हुने भएकोले पवित्रताका लागि नगरक्षेत्रभित्र महोत्सव अवधिभर मासुजन्य पदार्थ र मदिराको बिक्री वितरणमा रोक लगाइएको छ। भीडभाडमा हुन सक्ने उच्छृंखल गतिविधिलाई दृष्टिगत गर्दै जिल्ला प्रशासन कार्यालय धनुुषाले महँगो गरगहना लगाई महोत्सवमा सहभागी नहुन सर्वसाधारणलाई अपिल गरेको छ। भीडभाडमा चोरीको सम्भावना बढि रह्ने हुनाले महँगो गरगहना, मोबाइल वा बहुमूल्य वस्तु लगाई भीडभाडमा सहभागी नहुन सबैलाई आग्रह गरेको धनुषाका प्रमुख जिल्ला अधिकारी सुरेन्द्र पौडेलले जनाएका छन्। यता, महोत्सवको अवसरमा जनकपुरका सबै विद्यालयहरू तीन दिनका लागि बन्द गरिएको छ।"
सिरियामा खटिएको नेपाली शान्ति सेनाको टोली परिवर्तन,काठमाडौं : संयुक्त राष्ट्रसंघको शान्ति मिसन अन्तरगत सिरियामा खटिएको नेपाली शान्ति सेनाको टोली परिवर्तन गरिएको छ। हाल सिरियामा खटिएको २१६ जनाको टोली बदली गरी सोमबार नयाँ टोली त्यसतर्फ गएको हो। २०३ जनाको सो टोलीको नेतृत्व सेनानी किशोर खड्काले लिएका छन्। सिरियामा रहेको नेपाली सेनाको टोली आजै स्वदेश फर्किने कार्यक्रम रहेको नेपाली सेनाले जनाएको छ।
मोरङमा बाम्फोकले हानेर पतिको हत्या,"विराटनगर : मोरङको जहदा गाउँपालिका१ भुटाहामा एक जना महिलाले बाम्फोक (दाउ)ले हानेर पति (श्रीमान)को हत्या गरेकी छन्। घरायसी विवादमा ३५ वर्षीया दवानीदेवी सरबरियाले पति ४२ वर्षीय सन्तोष सरबरियाको हत्या गरेको प्रहरीले जनाएको छ। दवानीदेवीले बाम्फोकले घाँटी र टाउकोमा प्रहार गरेर पति सन्तोषको हत्या गरेको मोरङ प्रहरी प्रमुख एसपी शान्तिराज कोइरालाले जानकारी दिए। उनका अनुसार धारिलो हतियारले घाँटी र टाउको काटिएको तथा बोल्न नसक्ने अवस्थामा घरभित्रै शनिबार राति ११:२० बजेतिर सन्तोष फेला परेका थिए। गम्भीर अवस्थाका उनलाई उद्धार गरेर उपचारका लागि विराटनगरको कोसी अस्पताल ल्याइएको थियो। उपचारका क्रममा राति नै मृत्यु भएको प्रहरीले जनाएको छ। घटना शंकास्पद देखिएपछि प्रहरीले पत्नी दवानीदेवीलाई नियन्त्रणमा लिएर अनुसन्धान सुरु गरेको थियो। प्रहरीका अनुसार मदिराको नशामा आएर पतिले झगडा गर्न थालेपछि सहन नसकेर हतियारले हानेको प्रारम्भिक अनुसन्धानबाट खुलेको छ। स्थानीयका अनुसार मादक पदार्थ सेवन (मापसे) गरेर पतिपत्नीबीच सधैँ झैझगडा हुने गरेको थियो। मृतकका १४ वर्ष मुनिका ३ सन्तान छन्। २ छोरा र १ छोरी रहेको प्रहरीले जनाएको छ। पतिको हत्यामा संलग्न दवानीदेवीलाई घटनामा प्रयोग गरिएको हतियारसहित प्रहरीले पक्राउ गरेको छ। उनीविरुद्ध कर्तव्य ज्यान मुद्दा चलाउन सोमबार अदालतबाट म्याद थप गरेर घटना अनुसन्धानको बाँकी प्रक्रिया अघि बढाइएको एसपी कोइरालाले बताए। उनका अनुसार हत्यामा दवानीदेवी मात्रै कि, अरू पनि संलग्न छन् भन्ने कुरा अनुसन्धानपछि पत्ता लाग्ने छ।"

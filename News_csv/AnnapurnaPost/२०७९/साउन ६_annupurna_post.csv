शीर्षक,विवरण
विपीको मार्ग निर्देशनलाई कांग्रेसले आत्मसात् गर्न सकेन : प्रकाशमान सिंह,भक्तपुर : नेपाली कांग्रेसका पूर्वसभापति एवं पूर्वउपप्रधानमन्त्री प्रकाशमान सिंहले विपी कोइरालाको मार्ग निर्देशनलाई नेपाली कांग्रेसले आत्मसात् गर्न नसकेको बताएका छन्। आज मध्यपुरथिमि नगरपालिका१ लोकन्थलीमा नेपाली कांग्रेसले आयोजना गरेको ४०औँ विपी स्मृति दिवसका अवसरमा आयोजना गरिएको माल्यार्पण कार्यक्रममा उनले विपीले देखाएको बाटोलाई सिङ्गो कांग्रेसले एक भएर आत्मसात् गर्दै अगाडि बढाउन सके कांग्रेसका सबै समस्या समाधान हुने बताए। कांग्रेस देशको एक मात्र लोकतान्त्रिक पार्टी भएको भन्दै उनले कांग्रेस अब आउने निर्वाचनमा एक ढिक्का भएर अगाडि जानुपर्नेमा जोड दिए। उनले लोकन्थलीस्थित विपीको सालिकमा माल्यार्पण गर्दै उहाँको योगदानलाई कांग्रेसले कहिल्यै भुल्न नसक्ने चर्चा गरे।
लिबियामा भएको भिडन्तमा नौ जनाको मृत्यु,"त्रिपोली : लिबियाको राजधानी त्रिपोलीमा बिहीबार र शुक्रबार दुई लडाकू समूहबीच भएको झडपमा कम्तीमा नौ जनाको मृत्यु भएको एम्बुलेन्स तथा आपतकालिन सेवा संस्थाले जनाएको छ। घटनामा एक बच्चा, दुई सर्बसाधारणसहित नौ जनाको मृत्यु भएको छ र अन्य २५ जना घाइते भएका र तीमध्ये केही गम्भीर रूपमा घाइते भएका यस पहिलेको मृत्यु सङ्ख्यालाई अद्यावधिक गर्दै अलअहरार टेलिभिजनले बताएको छ। उत्तर अफ्रिकी मुलुकमा दुई प्रधानमन्त्री सत्ताका लागि भिड्दै गर्दा महिनौंदेखि तनाव बढ्दै गएको छ। ऐतिहासिक सम्झौताले त्रिपोलीलाई बलपूर्वक कब्जा गर्ने पूर्वी सैनिक प्रमुख खलीफा हाफ्तारले गरेको विध्वंसकारी प्रयास अन्त्य भएको दुई वर्षपछि पुनः द्वन्द्वको त्रास उत्पन्न भएको हो। स्थानीय सञ्चारमाध्यमहरूका अनुसार पछिल्लो झडप बिहीबारको अन्ततिर पूर्वी त्रिपोलीको घना बस्ती भएको छिमेकी आइन जारामा अलराडा बल र त्रिपोली रिभोलुसनरिज ब्रिगेडबीच भएको एम्बुलेन्स सेवाका ओसामा अलीले अलअहरारलाई बताइन्। फोरनाज जिल्लाका विवाह समारोहहरूमा उपस्थित सयौं महिलाहरू पनि झडपका कारण बाटोमा नै अलपत्र बनेका थिए। स्थानीय बासिन्दा मोख्तार अलमहमूदीले एएफपीसँग भने, 'हामीले रातभरि सेनाले तयार गरेको एउटा शिविरमा बितायौं। हाम्रा बालबालिकाहरू एक्कासी बाटोमा दोहोरो झडप भएपछि त्रसित बनेका छन्।' यस लडाइँमा संलग्न दुवै समूह नाममा अब्दुलहामिद दबेबाको संयुक्त सरकारप्रति वफादार मानिन्छन्। गत वर्ष तेल सम्पन्न लिबियामा एक दशकभन्दा बढी हिंसाको अन्त्य गर्न संयुक्त राष्ट्रसंघको मध्यस्थतामा शान्ति प्रक्रियाका लागि सम्झौता भएको थियो। राससएएफपी"
धार्मिक तथा प्राकृतिकस्थलको संरक्षणमा राष्ट्रपति भण्डारीको चासो,"नुवाकोट : राष्ट्रपति विद्यादेवी भण्डारीले धार्मिक तथा प्राकृतिकस्थलको संरक्षणमा चासो देखाएकी छन्। उनले विभिन्न स्थानमा रहेको सम्पदाहरू नेपालको सम्पत्ति भएका कारण यसको संरक्षणमा दीर्घकालीन योजनाको जरुरी रहेको बताइन्। नुवाकोटको विभिन्न धार्मिक, ऐतिहासिक तथा जैविकस्थलहरूको शुक्रबार अवलोकन गर्दै राष्ट्रपति भण्डारीले धार्मिक बेत्रावती क्षेत्र, त्यसवेलाको बेत्रावती सन्धिस्थल, ऐतिहासिक तथा जैविक स्थलको संरक्षणबाटै जनस्तरको विकास हुने पनि बताइन्। नुवाकोट र रसुवाको सिमानामा रहेको उत्तरगयाधाम, रामचन्द्र गुठी, नुवाकोट दरबारस्थल तथा जैविकपार्कको बारेमा जानकारी दिँदै भण्डारीले सो क्षेत्रको संरक्षणमा आफ्नो स्थानबाट पहल गर्ने बताइन्। नेपाली सेनाको हेलिकप्टरमार्फत नुवाकोटको मैथली व्यारेक ओर्लिएर विशेष सुरक्षाका साथ ८ किलामिटर दूरीको नुवाकोटरसुवा सीमास्थित बेत्रावतीको उत्तरगयाधाम पुगेर राष्ट्रपति भण्डारीले स्थलगत अवलोकन भ्रमण तथा पूजाअर्चनासमेत गरेकी छिन्। उत्तरगया गाउँपालिका५ स्थित उत्तरगयाधाममा रहेको राम मन्दिर र विष्णु पादुका तथा त्रिशूली नदीमा भण्डारीले पूजाअर्चना गरेकी हुन्। बेत्रावतीमा राष्ट्रपति भण्डारीलाई रसुवाका जिल्ला समन्वय समितिका प्रमुख अशोकनाथ घिमिरे, उत्तरगया गाउँपालिकाका अध्यक्ष माधवप्रसाद अर्याल, उपाध्यक्ष चमेली गुरुङलगायत स्थानीयवासीले स्वागत गर्दै बेत्रावती तथा उत्तरगया क्षेत्रको बृहत विकासको लागि पहल गरिदिन आग्रह गरेका थिए। राष्ट्रपति भण्डारीलाई बेत्रावती अर्थात उत्तरगया क्षेत्रको धार्मिक, सांस्कृतिक तथा ऐतिहासिक महत्वको बारेमा समन्वय समिति प्रमुख अशोकनाथ घिमिरेले जानकारी गराएका थिए। उ त्तरगया गाउँपालिकाका अध्यक्ष माधवप्रसाद अर्यालले बेत्रावती क्षेत्रको जानकारी समेटिएको पत्रसहित मायाको चिनो प्रदान गर्दै बेत्रावतीको विकासको लागि संघीय सरकारले नै ध्यान दिनु पर्ने बताए। अध्यक्ष अर्यालले उत्तरगया क्षेत्रको धार्मिक, सांस्कृतिक र ऐतिहासिक महत्वलाई स्थापित गराउनको लागि बृहत् धामको रुपमा विकासको लागि समन्वय गर्न आग्रह गरेका थिए। राष्ट्रपति भण्डारीले उत्तरगया तथा नुवाकोटको धार्मिक, ऐतिहासिक तथा जैविक क्षेत्रप्रति आफु प्रभावित भएको र आफुले आफ्नो तहवाट पहल गर्नु पर्ने कार्य गर्ने आस्वासन दिइन्। उनले विशेष र विस्तृत रुपमा विवरण लेखेर पठाउन स्थानीय तथा सरोकारवालासंग माग गरिन्। भण्डारी विदुरस्थित सैन्य तालिम केन्द्रसम्म सेनाको हेलिकप्टरमा आएर विदुरबाट बेत्रावतीसम्म गाडीमा गएकी थिइन्। उनले नुवाकोट र रसुवामासमेत गरेर अनौपचारिक रुपमा सवा चार घण्टा समय व्यथित गरिन्। राष्ट्रपति भण्डारीले हेलिकप्टरबाटै नुवाकोटको संग्रालय नजिकै बनाइन लागेको जैविक पार्ककोसमेत अवलोकन गरिन्। धार्मिक तथा जैविक क्षेत्रको संरक्षण र प्रचारप्रसारमा जोड दिइनु पर्ने उनको भनाइ छ। बेत्रावतीबाट फर्किएपछि राष्ट्रपति भण्डारीले सैन्य तालिम केन्द्रमा नुवाकोटका संघीय सांसद, प्रदेश सभा सदस्यहरू र स्थानीय तहका जनप्रतिनिधीहरूसँग भेटघाट गरी जिल्लाको विकासको लागि सबै एक भएर अघि बढ्न सुझाव दिएकी थिइन्। राष्ट्रपति भण्डारीले उत्तरगयाधामलगायत विविध महत्वपूर्ण स्थानको विकासमा चासो दिएकी छन्। प्रतिनिधि सभा सदस्य नारायणप्रसाद खतिवडाले नुवाकोटको धार्मिक, सांस्कृतिक तथा ऐतिहासिक महत्वको बारेमा जानकारी गराउँदै धार्मिक पर्यटन केन्द्रको रुपमा विकास गर्नका लागि आफुहरू क्रियाशील रहेको राष्ट्रपति भण्डारीसमक्ष बताए। प्रदेश सभा सदस्य तथा नेकपा एमाले नुवाकोटका अध्यक्ष वद्री मैनालीले स्थानीय जनताको माग र आवस्यकतामा धार्मिक तथा जैविक स्थलसमेत परेका कारण यसको संरक्षणका लागि आफूहरू पनि केन्द्रीत रहेको बताए। विदुर नगरपालिकाका मेयर राजन श्रेष्ठले 'नुवाकोट र रसुवामा धार्मिक तथा जल पर्यटनको निकै सम्भावना रहेका कारण नगरले यस विषयमा क्रियाशीलता अपनाएको बताए। उनले स्थानीय तथा देशकै चिनारीको रुपमा रहेका धार्मिक सम्पदाहरूको संरक्षणमा नपालेसमेत योजना बनाएको बताए।' उत्तरगया तथा बेत्रावती क्षेत्रको बृहत विकासका लागि स्थानीय सरकारको स्रोत र साधनले नभ्याउने भएकाले सङ्घीय सरकारले नै गुरुयोजना बनाएर लगानी गर्नुपर्नेमा जोड दिँदै पहलका लागि स्थानीयवासीले राष्ट्रपतिसमक्ष आग्रह गरेका छन्। स्थानीय राममन्दिर संरक्षण समितिका अध्यक्ष सोमलाल लबटले राममन्दिरको गुठीलाई राजगुठी बनाउन पहल गरिदिन अनुरोध गरे । स्थानीयवासीले राष्ट्रपतिसमक्ष उत्तरगया क्षेत्रको विकासका लागि सरकारले चासो दिनुपर्ने, गल्छीत्रिशूलीबेत्रावतीरसुवागढी त्रिदेशीय सडकमार्गको निर्माणमा ढिलो भएको र स्थानीयवासीले मुआब्जासमेत नपाएको गुनासो गरेका थिए। राष्ट्रपति भण्डारीले १ घण्टा ३० मिनेट उत्तरगयाधाममा मात्र बिताएकी थिएन्। राष्ट्रपति विद्यादेवी भण्डारीले शुक्रबार नुवाकोट भ्रमणको क्रममा आफु चढिरहेको गाडी रोकेर सडकमार्गमा रहेका बालबालिकासँग हात मिलाएर कुराकानीसमेत गरिन्। नुवाकोट र रसुवाको सिमानामा रहेको उत्तरगया धाम पुगेर फर्किनेक्रममा विदुर नपा १० स्थित गेर्खु सडकमा राष्ट्रपतिले बालबालिकासँग हात मिलाउँदै निकै रोचक र आकर्षक रुपमा कुराकानीसमेत गरेकी हुन। सो क्रममा बालबालिकाले उनलाई फुलले स्वागत गरेका थिए। राष्ट्रपति भण्डारीले नेपाल तिब्बत चीनसन्धी 'बेत्रावती सन्धि' भएको स्थानको समेत अवलोकन गरेकी थिइन। सन्धिको विषयमा थप जानकारी स्थानीय अस्टमान डंगोलले दिएका थिए। राष्ट्रपतिले उत्तरगया क्षेत्रमा पितृलाई तर्पण तथा भगवान राम मन्दिरमा स्थानीय पुजारी बसन्त लामिछाने मार्फत् पूजा गराएकी थिइन्। सो अवसरमा नुवाकोटका प्रमुख जिल्ला अधिकारी नारायणप्रसाद रिसाल, रसुवाका प्रजिअ नवराज जैसी, रसुवा समन्वय समिति प्रमुख अशोकनाथ घिमिरेलगायत सुरक्षा निकायका प्रमुख तथा पत्रकारहरूसमेत सहभागी रहेका थिए। राष्ट्रपति विद्यादेवी भण्डारीले नुवाकोट र रसुवाको संगमस्थल बेत्रावतीमा भएको बेत्रावती सन्धिमा चासो राखेकी हुन। सन्धि भएको स्थानको स्थलगत अवलोकनसँगै राष्ट्रपतिले सन्धिको बारेमा थप चासो प्रकट गरेकी हुन्। उनले ऐतिहासिक स्थालहरूको संरक्षण हुनुपर्ने भन्दै त्यसका लागि आफूले पनि सहयोगका लागि पहल गर्ने बताइन। राष्ट्रपतिले बेत्रावती सन्धि स्थलको संरक्षणका लागि गर्नुपर्ने काम लिखित रूपमा एक साताभित्रमा राष्ट्रपति कार्यालयमा पठाउन निर्देशन दिएकी छिन। सन्धिको विषयमा थप जानकारी स्थानीय अस्टमान डंगोलले दिएका थिए। बेत्रावती सन्धि विसं १८४९ साल (सन् १७९२ ) मा बेत्रावती त्रिशूली नदीको किनारमा नेपाल तिब्बत चीन युद्ध अन्त्य गर्न भएको नेपाल र भोट बीचको सन्धि हो। युद्धमा चिनियाँ सेना र तिब्बती सेनाले नेपाली सेनालाई पछाडी धकेल्दै गयो, भोटे सेना त्रिशूली बेत्रावती, नुवाकोटसम्म आइपुगेपछि काठमाडौँमा त्रासको वातावरण सिर्जना भयो। नेपालमा त्रासको माहौल सिर्जना भएको र भोटेचीनियाँ सेना पनि आफ्नो मुकामबाट निकै टाढाको दुरी आइपुगेको हुँदा सन्धिको कुरा उठ्यो र नेपालले चीनसँग बेत्रावतीको सन्धि गर्नुपर्यो। उत्तरगया चार धाममध्ये एक धामका रूपमा प्रसिद्ध रहेका् छ। बेत्रावतीलाई पवित्र उत्तरगयाधामका रूपमा सदियौंदेखि नै चिनिँदै आएको छ। तीन नदीको सङ्गमस्थल रहेको बेत्रावतिमा भैरवकुण्डबाट बग्ने रुद्रगंगा, गोसाईकुण्डबाट बग्ने त्रिशूली र महादेवले वेत्र अर्थात बेतको लट्ठीले कोपेर निकालिएको भनिएको वेत्रगंगा यही जोडिएको छ। २०१९ साल मा दुई ठूला नदीको बाढीको चपेटामा परी पुरिएको वेत्रगंगालाई विसं २०४८ मा योगी नरहरिनाथले उत्खनन गराए पनि त्यसपछिको बाढीले अदृश्य गराएको र जमिन मुनिबाट मात्र त्यस स्थानमा जोडिएको छ। वेत्रगंगाको पानी केही फरक रङको र अन्य नदीको भन्दा तातो पनि रहको स्थानीयवासी शान्ति अधिकारी बताउँछिन्। उत्तरगया धाम अर्थात बेत्रावती क्षेत्रमा पुसमा पर्ने औँसी गंगादशहरा, जनैपूर्णिमा, गाईजात्रा, कुशेऔँसी, ठूलो एकादशी, बालाचतुर्दशी र माघे सङ्क्रान्तिजस्ता पर्वहरूमा मेला लाग्ने गर्दछ। पहिलेदेखि नै सांस्कृतिक धरोहरका रूपमा यस क्षेत्रको अस्तित्व स्थापित भएको पाइन्छ। मानवजीवनका सबै याम र आयामसँग सांस्कृतिक साइनो जोडिएका यस क्षेत्रका सबै मेलाहरूको महत्व विशेष रुपमा रहेको उत्तरगया गापाकी उपाध्यक्ष चमेली गुरुङले बताइन्।"
"सिटी रिक्सा र मोटरसाइकल ठोक्किँदा एकको मृत्यु, तीन जना घाइते","झापा : झापामा सिटी रिक्सा र मोटरसाइकल एकआपसमा ठोक्किँदा एक जनाको मृत्यु भएको छ। दुर्घटनामा परी तीन जना घाइते भएका छन्। जिल्लाको कमल गाउँपालिकाका६ गुवाबारीस्थित भित्री सडक खण्डमा दक्षिणबाट उत्तरतर्फ जाँदै गरेको मे १ ह २४२३ नम्बरको सिटी रिक्सा र विपरीत दिशाबाट आउँदै गरेको को ३८ प १२८३ नम्बरको मोटरसाइकल एक आपसमा ठोक्किँदा दुर्घटना भएको थियो। दुर्घटनामा परी मोटरसाइकल चालक कमल६ निवासी २४ वर्षीय रोशन कोइराला, सोही मोटरसाइकल पछाडि सवार कमल ४ निवासी १९ वर्षीय रेवत सुबेदी, कमल७ निवासी २१ वर्षीय भविन मगर र सिटी सफारीमा सवार कमल५ निवासी ६५ वर्षीया सुकमाया माझी घाइते भएको प्रहरी कार्यालय झापाका डिएसपी वसन्त पाठकले जानकारी दिए। घाइते भएका मोटरसाइकल चालक कोइरालाको उपचारको क्रममा बिर्तामोडस्थित बिएण्डसी अस्पतालमा मृत्यु भएको उनले बताए। घाइतेमध्ये सुबेदीको न्युरो अस्पताल विराटनगर, मगरको बिएण्डसी अस्पताल र माझीको एडभान्स अस्पताल दमकमा उपचार भइरहेको छ। यता इलाका प्रहरी कार्यालय दमकले सिटी चालक कमल ६ निवासी ५२ वर्षीय दिलमान माझीसहित दुवै सवारीसाधन नियन्त्रणमा लिएको छ।"
बागमती प्रदेशभित्र सार्वजनिक सवारीसाधनको भाडा बढ्यो,"काठमाडौं : बागमती प्रदेशभित्र सार्वजनिक सवारीसाधनको भाडा बढेको छ। बागमती प्रदेशको श्रम रोजगार तथा यातायात मन्त्रालयले राजपत्र जारी गर्दै प्रदेशभित्र चल्ने सार्वजनिक सवारी साधनको भाडा वृद्धि गरेको हो। साउन ५ गतेदेखि लागू हुनेगरी भाडा वृद्धि भएको हो। काठमाडौं उपत्यकामा सुरुको भाडादर अर्थात् ५ किलोमिटरसम्मको गाडीभाडा २० रुपैयाँ नै कायम रहेको छ। यस्तै १० किलोमिटरसम्मको भाडा भने २५ बाट बढेर २७, १५ किलोमिटरसम्मको भाडा ३० बाट बढेर ३२, २० किलोमिटरसम्मको भाडा ३३ बाट ३५ र २० किलोमिटर भन्दा माथिको भाडा ३८ बाट ४० पुगेको श्रम रोजगार तथा यातायात मन्त्रालयले जनाएको छ। राजपत्रमा भनिएको छ,'प्रदेश भाडा निर्धारणसमायोजन तथा विद्युतीय माध्यमबाट भाडा भुक्तानी नियमावली, २०७८ को नियम ६ को उपनियम (२) ले दिएको अधिकार प्रयोग गरी श्रम, रोजगार तथा यातायात मन्त्रालय बागमती प्रदेशको मिति २०७९०४०२ (माननीय मन्त्रीस्तर) को निर्णयानुसार मिति २०७९०४०५ देखि लागू हुने गरी देहाय बमोजिमको भाडादर कायम भएको सम्बन्धित सबैको जानकारीको लागि यो सूचना प्रकाशन गरिएको छ।' हेर्नुहोस् बढेको भाडाको सूची"
भद्रपुर नगरपालिकाले १०४ करार कर्मचारीमध्ये एक जनालाई मात्र हटायो,"झापा : राजनीतिक दबाबमा परेर भद्रपुर नगरपालिकाले एक जना करार कर्मचारीलाई जागिरबाट निकालेको छ। भद्रपुर नगरपालिकाका प्रशासन पक्षले कार्यपालिका बैठकको निर्णय विपरित भद्रपुर६ स्थित वडा कार्यालयमा कार्यरत करार कर्मचारी (मासिक ज्यालादारी) रोशन राजवंशीलाई जागिरबाट निकालेको हो। रोशन कार्यालय सहयोगीको रूपमा वडा कार्यालयमा काम गर्दै आइरहेका थिए। उनलाई साउन १ गतेदेखि हाजिर नहुने गरी कामबाट निकालिएको छ। रोशनलाई नेकपा (एमाले)का तत्कालीन जनप्रतिनिधिको बहुमतले करारमा नियुक्त गरेका थियो। अहिले वडामा कांग्रेसको बहुमत छ। कांग्रेसबाट निर्वाचित वडा अध्यक्ष रतिया राजवंशीले वडा समितिको बैठकमा समेत छलफल नगरी एकलौटी ढङ्गमा राजनीतिक प्रतिसोध साध्ने उद्देश्यले मेरो नाम मात्रै किटान गरी म्याद थप नगर्नु भनी नगरपालिकालाई असार ३१ गते ठाडो पत्राचार गरेको पीडित कर्मचारी रोशनले आरोप लगाएका छन्। सोही पत्राचारको आधारमा नगरपालिकाका प्रमुख प्रशासकीय अधिकृत टेककुमार रेग्मीले करार सेवा सम्झौताको म्याद थप नगर्ने भनी साउन १ गते वडा कार्यालयलाई लिखित पत्र पठाएको र सोही दिनदेखि मलाई हाजिर गर्न नदिएको उनले बताए। वडामा सचिवसहित दुई जना कार्यालय सहयोगी र दुई जना सामाजिक परिचालक कार्यरत छन्। सचिवबाहेक चारै जना कर्मचारी करारका हुन्। 'उनीहरूको म्याद थप हुने र मेरो मात्रै म्याद थप नहुनेमा वडा अध्यक्षले राजनीतिकसँगै व्यक्तिगत प्रतिसोध साध्ने काम गर्नुभयो,' उनले भने, 'कार्यपालिका बैठकमा निर्णय नभएको कुरा नगरपालिकाका हाकिमले वडा अध्यक्षको पत्रको आधारमा एकलौटी निर्णय गर्न मिल्छ रु' 'करार नियुक्ति गर्दा कार्यपालिका बैठकले गर्यो, निकाल्दा बैठकको निर्णय चाहिँदैन र,' उनले थपे। 'केही गल्ती गरेको खण्डमा स्पष्टीकरण माग्नेदेखि लिएर केही कानुनी प्रावधान हुन्छ,' उनले भने, 'त्यस्तो केही कमिकमजोरी नऔल्याइ एक्कासी एक जनालाई मात्र कामबाट निकाल्नु कतिको जायज हो।' रोशनलाई हटाएर वडा अध्यक्षले आफ्नो मान्छे करारमा नियुक्ति गर्न यस्तो चलखेल गरेको कर्मचारी स्रोत बताउँछ। वडा अध्यक्षले कसलाई नियुक्ति गर्ने बारेमा नाम समेत टुङ्गो लगाइसकेको स्रोतको दाबी छ। गत असार २४ गते नगरपालिकाको कार्यपालिका बैठक बसेको थियो। बैठकमा सशर्त अनुदान शीर्षकको ठेक्का तथा उपभोक्ता समिति मार्फत सञ्चालित योजनाहरूको खर्च र बाँकी रकम, योजनाको म्याद थप र विविध विषयमा बैठकमा छलफल भएको थियो। विविध शीर्षकमा छलफल हुँदा नगरपालिकाको करार तथा ज्यालादारी सेवामा कार्यरत कर्मचारीहरूको (अनुसूची २ बमोजिम) ६६ महिना म्याद थप्ने निर्णय भएको कार्यपालिका सदस्यले विवेक राजवंशीले बताए। कर्मचारी निकाल्ने विषयमा केही निर्णय नभएको उनले प्रस्टाए। सोही निर्णय बमोजिम १०४ मध्ये करार र ज्यालादारीमा कार्यरत १०३ जना कर्मचारीको म्याद थपेको जनाइएको छ। तर, अनुसूची २ को नामावली सूचिमा रोशन राजवंशी नाम थिएन। रोशनको नाम नगरपालिकाले बैठक बस्नुअघि नै संयन्त्रपूर्ण पहिले नै हटाइसकेको थियो। रोशनको नाम हटाए पनि उनले असार ३२ गतेसम्म वडा कार्यालयमा जागिर खाएका छन्। अनुसूचीमै नराखेको कर्मचारीलाई नगरपालिकाले कुन शीर्षकबाट तलब खुवाएको भनी अहिले गम्भीर प्रश्न उठेको छ। यता नगरपालिकाका प्रमुख प्रशासकीय अधिकृत टेककुमार रेग्मीले करार तथा ज्यालादारी कर्मचारीलाई निकाल्ने विषयमा वडा अध्यक्षहरूसँग कार्यपालिका बैठकमा छलफल भएको बताए। सोही छलफल अनुसार ६ नम्बर वडा अध्यक्षले नगरपालिकालाई असार ३१ गते पत्र पठाएको हो। त्यसैलाई टेकेर नगरपालिकाले रोशन राजवंशीको करार सेवाको सम्झौता नथप्ने निर्णय गरेको उनले बताए। आवश्यकता अनुसार करार तथा ज्यालादारी कर्मचारी थप्ने वा निकाल्ने प्रमुख प्रशासकीय अधिकृतको एकल निर्णयबाट पनि हुने बताउँदै उनले भने, 'विवाद हुन्छ भनेर प्रक्रियागत तरिकाले उहाँको म्याद नथपिएको हो।' नगरपालिकाको कार्यपालिका बैठकमा नेकपा (एमाले) को बहुमत छ। बहुमत हुँदाहुँदै पनि एमाले नियुक्ति गरेका कर्मचारी निकाल्नु विषयमा जिज्ञासा राख्दा नेकपा एमाले जिल्ला उपसचिव असारु राजवंशीले भने, 'कर्मचारी हटाइएको बारेमा जानकारी पाएको छु, यथार्थ बुझदैछु, त्यस्तो परेमा पार्टीले एक्सन लिन्छ।' एमालेको बहुमत रहेको अघिल्लो स्थानीय सरकारले पार्टीगत स्वार्थ राखेर कुनै कर्मचारी ननिकालेको बताउँदै उनले भने, 'अहिले आएर कांग्रेसले एकलौटी ढङ्गमा कर्मचारी निकाल्नु कार्य आपत्तिजनक छ।'"
अमेरिकामा एक दशकपछि पहिलो पोलियोको बिरामी भेटियो,"न्यूयोर्क : संयुक्त राज्य अमेरिकाले झन्डै एक दशकमा पहिलो पटक अमेरिकामा पोलियोको बिरामी भेटिएको बिहीबार जनाएको छ। न्यूयोकको स्वास्थ्य विभागले म्यानह्याटनबाट ४८ किलोमिटर उत्तरमा रहेको रकल्याण्ड काउन्टीमा बस्ने एक व्यक्तिमा यो रोग भेटिएको परीक्षणपछि पुष्टि गरेको हो। रोग नियन्त्रण तथा रोकथाम केन्द्रका अनुसार अमेरिकाले सन् २०१३ मा अन्तिम पटक पोलियोको बिरामी भेटिएको थियो। मुखबाट दिइने पोलियो खोप (ओपीभी) लिएका व्यक्तिबाट पछिल्लो सङ्क्रमण सरेको भेटिएको अधिकारीले बताए। तर, सन् २००० मा संयुक्त राज्य अमेरिकामा पोलियोका लागि मुखबाट दिइने खोप बन्द गरिएको थियो। न्यूयोर्कको स्वास्थ्य विभागले भनेको छ, 'यसले सङ्केत गर्छ कि यो भाइरस अमेरिकाबाहिरको कुनै स्थानमा उत्पन्न भएको हुनसक्छ जहाँ ओपीभी दिइन्छ किनकी निष्क्रिय खोपबाट उल्टो तनाव उत्पन्न हुन सक्दैन।' अधिकारीहरूले स्वास्थ्यकर्मीहरूलाई थप घटनाहरूको प्रतीक्षा गर्न चेतावनी दिए र खोप नलगाएका इलाकाका मानिसहरूलाई पोलियो खोपको मात्रा लिन आग्रह गरका छन्। हालैका दशकहरूमा बृहत् विश्वव्यापी प्रयासमार्फत पोलियोलाई उन्मूलन गर्न खोजिएको छ। यो घातक भाइरल रोग हो जसले मुख्यतया पाँच वर्षमुनिका बालबालिकालाई असर गर्छ। अमेरिकामा सन् १९८८ पछि पोलियोको सङ्ख्या ९९ प्रतिशतले घटेको छ। सन् १९८८ मा १२५ वटा देशमा पोलियो फैलिएको थियो भने विश्वभरि ३,५०,००० बिरामीको सङ्ख्या रेकर्ड गरिएको थियो। संयुक्त राज्य अमेरिकामा सन् १९५० दशकको अन्ततिर र १९६० दशकको सुरुतिर खोप विकास भएपछि पोलियोको नाटकीय ढङ्गमा कमी आएको थियो।"
फिल्म रिलिज नहुँदै सार्वजनिक भयो लाल सिंह चड्ढाको मेकिङ (भिडियोसहित),"मुम्बई : करिब चार वर्षको अन्तरालपछि बलिउड अभिनेता अमिर खान अभिनित लाल सिंह चड्ढा प्रदर्शनको संघारमा छ। अदभैत चन्दन निर्देशित फिल्म अगस्ट ११ मा विश्वभरि प्रदर्शन हुनेछ। फिल्मको ट्रेलरबाट वाहवाही कमाएको आमिर खान अभिनित फिल्मका गीतहरुले पनि चर्चा बटुलिरहेको छ। कहानी बोलको गीतले श्रोताको मनमनमा बस्न सफल भएको निर्माण टिमले दाबी गरेको छ। यसैबीच निर्माण टोलीले फिल्मको मेकिङ अर्थात् 'बीहाइन्ड दी सीन' सार्वजनिक गरेको छ। फिल्मको रिडिङ सेशनदेखि फिल्मका आरोहअवरोह मेकिङमा देखाइएको छ। विभन्न ठाउँको यात्रा, सामना गर्नुपरेको समस्या र कोभिड महामारीले निर्माण टोलीलाई दिएको दुःखलगायत मेकिङमा देखाइएको छ। फिल्ममा आमिर खानासँगै करिना कपुर, नागा चैतन्या, मोना सिंह, मानव भिज, आर्या शर्मालगायतको मुख्य भूमिका रहेको छ।"
ग्लोबल आइएमई बैंकको नाफामा २५ प्रतिशतले वृद्धि,"काठमाडौं : ग्लोबल आइएमई बैंक लिमिटेडले गत आर्थिक वर्ष २०७८७९ मा ५ अर्ब २० करोड रुपैयाँ नाफा आर्जन गरेको छ। बैंकले अघिल्लो आर्थिक वर्षको तुलनामा आफ्नो नाफा २५ प्रतिशतले वृद्धि गरेको हो। आर्थिक वर्ष २०७७७८ मा बैंकले ४ अर्ब १६ करोड रुपैयाँ नाफा आर्जन गरेको थियो। बैंकको खुद ब्याज आम्दानी र सञ्चालन मुनाफा बढेसँगै नाफा बढ्न पुगेको हो। समीक्षा अवधिमा बैंकको खुद ब्याज आम्दानी १७५२ प्रतिशतले बढेको छ भने खुद फी तथा कमिसन आम्दानी ९२७ प्रतिशतले बढेको छ। बैंकको कूल सञ्चालन आम्दानी १५०४ प्रतिशत र सञ्चालन मुनाफा २६९० प्रतिशतले बढेको छ। गत वर्षको असार मसान्तसम्म बैंकको वितरण योग्य मुनाफा ३ अर्ब १९ करोड ९५ लाख रुपैयाँ रहेको छ। बैंकले गत आर्थिक वर्षमा कूल २ खर्ब ८६ अर्ब बचत संकलन गरेको छ भने २ खर्ब ७२ अर्ब रुपैयाँ कर्जा लगानी गरेको छ। अघिल्लो आर्थिक वर्षको तुलनामा बैंकको बचत तथा कर्जा लगानी सकारात्मक रूपमा वृद्धि भएको छ। बैंकको कूल ब्याँज आम्दानी १० अर्ब ७४ करोड रहेको छ। यो अघिल्लो आर्थिक वर्षको तुलनामा १७५२ प्रतिशतले बढेको छ। बैंकको नाफा सँगै प्रतिशेयर आम्दानी (ईपीएस) पनि बढेको छ। समीक्षा अवधिमा बैंकको ईपीएस अघिल्लो आर्थिक वर्षको तुलनामा २ रुपैयाँ ६३ पैसा बढेर २१ रुपैयाँ ८८ पैसा पुगेको छ। बैंकको चुक्ता पुँजी १० प्रतिशतले बढेको छ। त्यसैगरी जगेडा कोष २०४२ प्रतिशतले बढेको छ। बैंकले आफ्नो खराब खर्जामा पनि सुधार ल्याएको छ। अघिल्लो आर्थिक वर्ष १४१ प्रतिशतमा रहेको खराब कर्जा घटेर १२२ प्रतिशतमा झरेको छ। देशका ७७ जिल्लामा २८९ शाखा रहेको नेपालको पहिलो निजी क्षेत्रको बैंकले २६२ एटीएम, २७५ शाखा रहित बैंकिङ्ग सेवा, ५१ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालयसमेत गरी ८७५ भन्दा बढी सेवा केन्द्रबाट २९ लाख भन्दा बढी ग्राहकहरू माझ सेवा प्रदान गरिरहेको छ। बैंकले संयुक्त राज्य अमेरिका, संयुक्त अधिराज्य, क्यानडा, अष्ट्रेलिया, मलेसिया, दक्षिण कोरिया, जापान, साउदी अरेबिया, कतार, युएई, बहराइन, कुवेत, भारत, जोर्डन, हङकङलगायतका मुलुकबाट रेमिट्यान्स भित्र्याउँदै देशको अर्थ व्यवस्थामा महत्वपूर्ण योगदान पुर्याउँदै आइरहेको छ।"
गणतन्त्र दिवसमा छुटेका रामनाथ पुनः पक्राउ,"महोत्तरी : केन्द्रीय कारागार काठमाडौंबाट गणतन्त्र दिवसको अवसरमा सजायमाफी पाएका पिपरा गाँउपालिका५ का ४५ वर्षीय रामनाथ दासलाई प्रहरीले कर्तव्यज्यान मुद्दामा पक्राउ गरेका छन्। जिल्ला प्रहरी कार्यालय महोत्तरीले शुक्रबार दासलाई आफ्नै काकाको हत्या गरिएको भन्दै पक्राउ गरि सार्वजनिक गरिएको हो। हिजो पिपरा गाउँपालिका५ स्थित बाबुसाहेव झाको आँपको बगैंचामा स्थानीय ६० वर्षीय रामबहादुरको हत्या भएको थियो। सोही घटनालाई अनुसन्धानको क्रममा प्रहरीले निजलाई पक्राउ गरिएको हो। प्रहरीले घटनास्थल नजिक रहेको खेत छेउको कुलोमा रगतको छिटा लागेको कोदालो बरामद भएको गरिएको थियो। रामनाथले सोही कोदालो दिउँसोको समयमा घरबाट बोकी खेत तर्फ गएको रामनाथकि श्रीमतीले सनाखत गरिएको थियो। प्रहरीका अनुसार रामनाथ दासले कोदालोले आफ्नो काका राम बहादुर दास आँपको बगैचामा सुती रहेको अवस्थामा अनुहार कन्चटमा कोदालोले यत्रतत्र प्रहार गरी अनुहार देखि कन्चट सम्मको भाग काटी मारिएको थियो। त्यसपछि दासले कोदालो घटनास्थल उत्तरपट्टी कुलोमा फाली गई नुहाई शरीर, कपडामा लगेको रंगत छिटाहरु पखालिएको थियो। पछि प्रहरीले अनुसन्धानको क्रममा धोएको भिजेको लुगा (जघिया, गम्छा) निजको घरमा बरामद गरिएको जिल्ला प्रहरी कार्यालय महोत्तरीले जनाएको छ। यसअघि पनि प्रतिवादी राम नाथले २०५३ साल चैत्र ११ गते जिल्ला साविकको सहोडवा गाविस वडा न ५ बस्ने राम बिलास दास तत्मालाई कुटपिट गरी हत्या गरेको र कर्तब्य ज्यान मुद्दामा करिव ७ बर्ष कैद सजाय भुक्तान गरिएको थियो। घटनाको सम्बन्धमा सहोडवा चाँदनी चोकबाट जिल्ला प्रहरी कार्यालय महोत्तरी र इलाका प्रहरी कार्यालय सहोडवाको संयुक्त टोलीले पक्राउ गरी अनुसन्धान गरिरहेको प्रहरी प्रवक्ता प्रहरी नायव उपरीक्षक प्रकाश विष्टले बताए।"
"अवैधरूपमा ल्याएको विदेशी चुरोट वीरगन्ज भन्सारमा समातियो, करिब ११ करोड जरिवाना","काठमाडौं : अवैधरूपमा ल्याएको विदेशी चु्रोट वीरगन्ज भन्सारमा समातिएको छ। वीरगन्जको सुख्खा बन्दरगाहामा दुबैबाट भारत हुँदै आएको कन्टेनरमा ठुलो मात्रामा विदेशी चुरोट बरामद भएको हो। मुङ्गीको दाल भनि जाँचपास गराउन खोजेको कन्टेनरमा ५८ लाख भन्दा धेरै गुडाङ गरम र मोन्ड भेरियन्स ब्रान्डको चुरोट फेला परेको छ। गुडाङ गरम नामको विदेशी तस्करी गरिएको चुरोट अहिले पनि बजारमा छ्यापछ्याप्ती पाइने भए पनि यसरी भन्सारमा तस्कारी हुँदै गर्दा समातिएको यो पहिलो घटना हो। नेपालमा विगत ५ वर्षमा चुरोटमा लाग्ने कर २ देखि ४ गुणा हुने गरी बढाएपछि अहिले चुरोट धेरै महङ्गो भएको र अत्यधिक कर लाग्ने भएकोले चुरोटको तस्करी बढेको छ। चुरोट एउटा यस्तो वस्तु हो जसको उत्पादन गर्न लाग्ने लागत भन्दा करको भार उल्लेख्य रूपमा बढी हुन्छ। नेपालमा उत्पादन भइ बिक्री हुने चुरोटमा कूल बिक्री मूल्यको ५५ देखि ७० प्रतिशतसम्म कर लाग्ने गरेको छ। चुरोटमा अन्तःशुल्क, स्वास्थ्य जोखिम कर, मुअ कर, भन्सार, अन्तःशुल्क स्टिकरलगायतका कर असुल हुने गरेको छ। अहिले पनि काठमाडौंको मुख्य बजार क्षेत्रमा विदेशी गैरकानुनी चुरोट धेरै पसलमा पाइन्छ। स्वदेशी चुरोट भन्दा सस्तो पर्ने, प्याकेजिङमा फोहोर देखिने चित्र नहुने, व्यापारीलाई धेरै फाइदा हुने आदि कारणले गैरकानुनी चुरोटले बजार लिएको देखिन्छ। नेपाल प्रहरी र राजस्व कार्यालयहरूले बेलाबेलामा यस्ता गैरकानुनी चुरोट पक्राउ गरे पनि नियन्त्रण हुन सकेको छैन। गत वर्ष सुर्य नेपाल प्रालीको निवेदनमा भारतमा रहेको नक्कली चुरोट उत्पादन गर्ने एक कम्पनीलाई कार्बाहीसमेत भएको थियो। यसरी हुने गैरकानुनी व्यापारले स्वदेशी उद्योग र नेपाल सरकार दुबैलाई धेरै नोक्सान पुर्याइरहेको छ। नेपालमा हुने अवैध चुरोट, खैनी, गुट्खा लगायतका अन्य सुर्तिजन्य पदार्थको तस्करी र अवैध व्यापारका कारण राज्यले एक वर्षमा करिब ९५० करोडको राजस्व गुमाइरहेको छ।"
ओलीको प्रश्न कांग्रेस केन्द्रीय विभागका प्रमुख श्रीमान न्यायाधीश छन् कि छैनन्?,"काठमाडौं : नेकपा एमाले अध्यक्ष केपी शर्मा ओलीले सत्तारुढ दल नेपाली कांग्रेसको केन्द्रीय विभागमा न्यायाधीश रहेको दाबी गरेका छन्। उनले न्यायालयमा पनि कांग्रेस रहेको भन्दै अहिलेसम्म राजीनामा दिएको कुरा नसुनिएको बताए। कांग्रेस सबै ठाउँमा छन् त। कांग्रेसका केन्द्रीय विभागका प्रमुख श्रीमान न्यायाधीश छन् कि छैनन्? राजीनामा दिएको सुनिँदैन त,' शुक्रबार एमालेको नीति तथा अनुसन्धान प्रतिष्ठानको अन्तरक्रियामा ओलीले प्रश्न गरे। उनले सरकारले ल्याएको बजेट भ्रष्ट भएको बताए। सीसीटीभीको फुटेज हटाउनु नै यसको ठूलो प्रमाण रहेको उनको भनाइ छ। 'फुटेज हटाउनु र ड्यामेज गर्नु नै पर्याप्त छैन र? हल्लालाई बहस र बहसलाई हल्लामा परिणत गर्ने मेरो रुची छैन,' उनले भने। उनले वृद्धभत्ता दिने उमेर घटाउनुको पछाडि कुनै लजिक नभएको बताए। उनले यो बजेट चुनाव लक्षित रहेको आरोप लगाउँदै भने, '७० बाट ६८ बनाउनुका पछाडि केही लजिक छ? चुनाव आउँदैछ भन्ने बाहेक। उनले पछाडि परेका समुदायलाई अगाडि ल्याउनुपर्ने आफूहरुको दायित्व रहेको बताए।"
केन्द्रीय बैंकको विवरण : सङ्घीय सरकारको खर्च १३ खर्ब,"काठमाडौं : आर्थिक वर्ष २०७८७९ मा सङ्घीय सरकारले रु १२ खर्ब ९६ अर्ब २४ करोड बराबरको खर्च गरेको छ। त्यसमध्ये चालु खर्च रु नौ खर्ब ६१ अर्ब ४७ करोड र पुँजीगत खर्च रु दुई खर्ब १६ अर्ब ३७ करोड र वित्तीय व्यवस्थातर्फको खर्च रु एक खर्ब १८ अर्ब ४० करोड बराबरको खर्च भएको छ। केन्द्रीय बैंकले आज सार्वजनिक गरेको चालु आर्थिक वर्षको मौद्रिक नीतिमा उल्लेख गरेको विवरणअनुसार सो आवमा सरकारले रु १० खर्ब ६७ अर्ब ९६ करोड बराबर राजश्व सङ्कलन गरेको छ। त्यस्तै, सरकारले रु दुई खर्ब ३१ अर्ब ३० करोड कुल आन्तरिक ऋण परिचालन गरेको छ। जुन कूल गार्हस्थ्य उत्पादनको ४८ प्रतिशत हुन आउँछ। साँवातर्फ रु ४७ अर्ब ३३ करोड भुक्तानी भएको छ। आर्थिक वर्ष २०७८७९ मा रु रु एक खर्ब ८३ अर्ब ९७ करोड खुद आन्तरिक ऋण परिचालन भएको छ। गत असार मसान्तसम्ममा सरकारको कुल आन्तरिक ऋण २२९ प्रतिशतले वृद्धि भई रु नौ खर्ब ८४ अर्ब २८ करोड पुगेको छ। २०७८ असार मसान्तमा यस्तो ऋण रु आठ खर्ब ३२ करोड बराबर रहेको थियो। १७ खर्ब ६३ अर्बको आयात आव २०७८७९ को एघार महिनामा कुल वस्तु निर्यात ५३३ प्रतिशतले वृद्धि भई रु एक खर्ब ८५ अर्ब ८४ करोड पुगेको छ। यस्तै कुल वस्तु आयात २७५ प्रतिशतले वृद्धि भई रु १७ खर्ब ६३ अर्ब २२ करोड पुगेको छ। कूल वस्तु व्यापार घाटा २५ प्रतिशतले वृद्धि भई रु १५ खर्ब ७७ अर्ब ३९ करोड पुगेको छ। यसबीचमा विप्रेषण आप्रवाह सुधारोन्मूख रहेको छ। आयातमा भएको उल्लेख्य वृद्धिका कारण चालु खाता एवं शोधनान्तर घाटा उल्लेख्य रहन गएको छ। आव २०७८७९ को एघार महिनामा चालु खाता रु पाँच खर्ब ९५ अर्ब ७३ करोडले घाटामा रहेको छ। अघिल्लो वर्षको सोही अवधिमा चालु खाता घाटा रु दुई खर्ब ९८ अर्ब ११ करोड रहेको थियो। बढ्दो चालु खाता घाटाले अर्थतन्त्रमा आन्तरिक उत्पादनभन्दा माग उच्च रहनुको साथै वित्तीय स्रोत र मागबीचको अन्तर पनि बढ्दै गएको स्थितिलाई देखाएको छ। सो आवको एघार महिनामा शोधनान्तर घाटा रु दुई खर्ब ६९ अर्ब ८१ करोड रहेको छ। अघिल्लो वर्षको सोही अवधिमा शोधनान्तर स्थिति रु १५ अर्ब १५ करोडले घाटामा रहेको थियो। शोधनान्तर घाटा बढेकाले आर्थिक वर्ष २०७८७९ को एघार महिनामा विदेशी विनिमय सञ्चितिमा करिब दुई अर्ब ३० करोड अमेरिकी डलरले कमी आई नौ अर्ब ४५ करोड अमेरिकी डलर कायम भएको छ। सो सञ्चिति ६७३ महिनाको वस्तु तथा सेवा आयातका लागि पर्याप्त हुने देखिन्छ। पछिल्लो समय अमेरिकी डलरसँग नेपाली मुद्रा अवमूल्यन भइरहेको कारण मुद्रास्फीति नियन्त्रणमा थप दबाब सिर्जना भएको छ। विसं २०७८ असार मसान्तको तुलनामा २०७९ असार मसान्तमा अमेरिकी डलरसँग नेपाली रुपैयाँ ६६४ प्रतिशतले अवमूल्यन भएको केन्द्रीय बैंकको विवरण छ।"
ट्वीटरलाई २७० मिलियन डलरको घाटा,काठमाडौं : सामाजिक सञ्जाल ट्वीटरलाई २७० मिलियन डलरको घाटा भएको छ। अप्रिलजुनको पहिलो त्रैमासिकमा ट्वीटरलाई नोक्सान बेहोर्नुपरेको हो। पछिल्लो समय विश्वकै धनी व्यक्ति एलन मस्क र ट्वीटरबीच द्वन्द्व चलिरहेको छ। यसअघि नै ट्वीटर किन्ने सम्झौता गरिसकेका मस्कले पछिल्लो समय ट्वीटर किन्न अस्वीकार गर्दै आएका छन्। ट्वीटरले नोक्सान बेहोर्नुमा पनि दुई पक्षबीचको कानुनी लडाइँ रहेको आइटी विज्ञहरुले बताएका छन्। ट्वीटरले मस्कविरुद्ध मुद्दा दायर गरेको छ। मुद्दाको सुनुवाई अक्टुबरमा सुरु हुने छ। समाचार एजेन्सी रोयटर्सका अनुसार ट्वीटरको सेयर मूल्य तीन प्रतिशतले गिरावट आएको छ।
"कोरोना संक्रमण बढ्यो, सावधानी अपनाउनू : स्वास्थ्य मन्त्रालय","काठमाडौं : स्वास्थ्य तथा जनसङ्ख्या मन्त्रालयले कोरोना भाइरसको सङ्क्रमण बढ्दै गएपछि भीडभाड नगर्न र सावधानी अपनाउन सबैलाई आग्रह गरेको छ। मन्त्रालयका सहप्रवक्ता डा समिरकुमार अधिकारीले विज्ञप्ति जारी गर्दै भीडभाड हुने स्थानमा अनिवार्य मास्क र सेनिटाइजरको प्रयोग गर्न आग्रह गरेका छन्। सबै सरकारी, गैरसरकारी कार्यालय तथा मानिसको भीडभाड हुने स्थानमा अनिवार्यरूपमा मास्कको प्रयोग गर्न र प्रवेशद्वारमा सेनिटाइजरको व्यवस्था गर्न आग्रह गरिएको छ। त्यस्तै विमानस्थल, हवाईलगायत सार्वजनिक यातायातमा मास्क अनिवार्य प्रयोग गर्न र सेनिटाइजरको व्यवस्था गर्न, गोष्ठी, सेमिनार, बैठकजस्ता भीडभाड हुने कार्यक्रममा मास्कको प्रयोगलाई अनिवार्य गर्ने र सेनिटाइजरको व्यवस्था मिलाउन आग्रह गरिएको छ। त्यस्तै विद्यालय, विश्वविद्यालय, धार्मिक स्थल, भीडभाड हुने प्रकृतिको व्यावसायिक तथा मनोरञ्जनस्थल, रङ्गशाला आदिजस्ता सार्वजनिकस्थलमा मास्कको अनिवार्य प्रयोग गर्न, स्वास्थ्य संस्थाले सङ्क्रमण रोकथाम नियन्त्रण तथा उपचार व्यवस्थापनका लागि आवश्यक व्यवस्थापन गर्न गराउन आग्रह गरिएको छ। त्यस्तै कोभिड१९ विरुद्धको खोप कार्यक्रमलाई प्रभावकारीरूपमा सञ्चालन गर्न निर्देशन दिँदै खोप लगाउन बाँकी रहेका सबैलाई खोप लगाउन आग्रह गरिएको छ। त्यस्तै अन्तर्राष्ट्रिय हवाई तथा स्थलगत प्रवेश नाकामा निगरानी थप बलियो र प्रभावकारी बनाउन, भीडभाड हुने स्थानमा कोभिड१९ नमूना परीक्षण अभियान सञ्चालन गरी समुदायस्तरमा कोभिडको अवस्थालाई थप विश्लेषण गर्दै प्रभावकारी कदम चाल्न अनुरोध गरिएको छ।"
"सडकमै १०० चालक र सहचालकको आँखा, कान, रक्तचाप र मधुमेहको जाँच","जनकपुरधाम : बढ्दो सवारी दुर्घटना न्यूनीकरण गर्ने उद्देश्यले जिल्ला ट्राफिक कार्यालय धनुषाले आयोजना गरेको निःशुल्क स्वास्थ्य जाँच शिविरमा १०० जना चालक तथा सहचालकहरूले जाँच गराएका छन्। माँ जानकी यातायात प्रालि जनकपुरधामको सहयोगमा जिल्ला ट्राफिक कार्यालय धनुषाद्वारा जनकपुरधाम उपमहानगरपालिका२१ स्थित बसपार्कमा आयोजित निःशुल्क शिविरमा चालक तथा सहचालकहरूले आँखा, कान, रक्तचाप तथा मधुमेह रोगको जाँच गराएका हुन्। शिविरमा जनकपुरधामस्थित म्याक्स लाइफ अस्पतालका जेनरल फिजिसियन डा कृष्णकुमार साह, डा अभिजित साह, न्यूरो सर्जन डा रवि श्रीवास्तव, डा नेहा साह तथा नाक, कान, घाँटी रोग विशेषज्ञ डा सुनिल सिंहलगायत चिकित्सकहरूले चालक तथा सहचालकहरूको स्वास्थ्य जाँच गरे। यस्तै जनकपुरधामस्थित जानकी आँखा अस्पतालका आँखा विशेषज्ञहरूले चालक र सहचालकहरूको आँखाको जाँच गरेको जिल्ला ट्राफिक कार्यालय धनुषाका प्रमुख प्रहरी निरीक्षक चन्द्रभूषण यादवले जानकारी दिए। जाँच गरिएका चालक तथा सहचालकहरूमध्ये थोरैमा मात्र आँखासम्बन्धी समस्या देखिएको र धेरैमा अझै लाइटको रङ छुट्याउन सकिने तथा टाढासम्म हेर्न सकिने क्षमता रहेको पाइएको चिकित्सकहरूले बताएका छन्। यस्तै रक्तचाप जाँच गरिएका चालकहरूमध्ये १० प्रतिशतमा मात्र उच्च रक्तचापको समस्या देखिएको र त्यसमध्ये पाँच प्रतिशतले मात्र उच्च रक्तचापको औषधि सेवन गरिरहेको पाइएको चिकित्सकहरूको भनाइ छ। लामो दूरीका सवारी चालकहरूमा बाटोमै निदाउने, स्वास्थ्य बिग्रिने जस्ता समस्याहरू समेत पाइएकाले ती चालकहरूलाई थप स्वास्थ्य उपचारका लागि सल्लाह दिनाका साथै तत्कालका लागि केही औषधिहरूसमेत वितरण गरिएको म्याक्स अस्पतालका बजार अधिकृत पङ्कज साहले बताए। दुर्घटनाका विविध कारणहरूमध्ये सवारी चालकको आँखा कमजोर र स्वास्थ्य समस्याका कारण पनि रहेकाले सवारी रोकेर चालकको आँखा, कान, रक्तचाप र मधुमेहको जाँच गरिएको प्रहरी निरीक्षक यादवले जानकारी दिए। निजी तथा सार्वजनिक सवारी चालकहरूलाई आँखा, रक्तचाप, बढ्दो सवारी दुर्घटना र सही ड्राइभर एटिच्युडको विषयमा चालकहरूलाई सचेतनासमेत दिइरहेको प्रहरी निरीक्षक यादवको भनाइ छ। जाँचपछि सवारी चालकहरूसँग सवारी दुर्घटना हुनाका कारण र न्यूनीकरणका उपायहरू बारेमा अन्तरक्रिया गरेर सल्लाहसमेत लिने गरिएको उनको भनाइ छ। सो क्रममा चालकहरूबाट सडकको दुरावस्थासँगै सवारी साधनमा ट्राफिक नियम विपरीत ठूला लाइनको प्रयोग गर्ने, गलत किसिमले लाइट बाल्ने, युवाहरूमा लागूऔषध सेवन गरी सवारी चलाउने जस्ता कारणले सवारी दुर्घटना बढेको जानकारी पाएको समेत उनले उल्लेख गरे। चालक तथा सहचालकहरूबाट आएका सुझावहरूका आधारमा सवारी दुर्घटना न्यूनीकरणका लागि थप योजना बनाइने प्रहरी निरीक्षक यादवले बताए। रासस"
संसदबाट नागरिकता विधेयक बहुमतले पारित,"काठमाडौं : प्रतिनिधिसभाको आजको बैठकले बहुप्रतीक्षित नेपाल नागरिकता ऐन, २०६३ (पहिलो संशोधन), विधेयक २०७९ पारित गरेको छ। बैठकमा सो विधेयकबारे दफाबार छलफलमा सांसदहरूले राखेको जिज्ञासामा गृहमन्त्री बालकृष्ण खाँणले जवाफ दिएपछि निर्णयार्थ प्रस्तुत गरिएको थियो। मन्त्री खाँणले प्रस्तुत गरेको प्रस्ताव बहुमतले पारित भएको हो। विधेयकमा भएको प्रावधानबारे वैवाहिक अङ्गीकृत नागरिकता पाउनका लागि सात वर्ष समयसीमा तोक्ने र नेपालीसँग विवाह गर्ने विदेशी पुरुषले नागरिकता लिन चाहेमा व्यवस्था हुनुपर्ने भन्ने सम्बन्धमा प्रमुख प्रतिपक्षी नेकपा (एमाले) का सांसदहरूका तर्फबाट प्रस्तुत संशोधन प्रस्तावहरू बहुमतले अस्वीकृत भएको थियो। विधेयकमा ९४ विषयमा ४५ जना सांसदले संशोधन प्रस्ताव पेस गरेका थिए। वैवाहिक अङ्गीकृत नागरिकताका लागि सात वर्ष समयसीमा तोक्नेबारेमा विगतमा प्रतिनिसभाको राज्य व्यवस्था तथा सुशासन समितिमा सहमति भएको थियो।"
प्रदेश १ को नामकरण : सर्वदलीय बैठक बिना निस्कर्ष टुंगियो,"विराटनगर : प्रदेश १ को नामकरणका सम्बन्धमा छलफल गर्न बोलाइएको सर्वदलीय बैठक बिना निस्कर्ष टुंगिएको छ। नामकरणका लागि सहमतिको प्रयासका लागि सभामुख प्रदीपकुमार भण्डारीले शुक्रबार सर्वदलीय बैठक बोलाएका थिए। करिब ३ घण्टा बैठक बसे पनि दलहरूले पुरानै अडान कायम राख्दा कुनै निस्कर्ष निस्कन सकेन। बैठकमा दलहरूले आआफ्नो पार्टीको तर्फबाट नामको प्रस्ताव गरेका थिए। सभामुख भण्डारीले नाममा सहमति गरेर प्रदेशसभामा प्रक्रिया अघि बढाउन पुनः छलफल गरिने जानकारी दिए। संघीय लोकतान्त्रिक राष्ट्रिय मञ्चकी सांसद विष्णु तुम्बाहाम्फेले नामका विषयमा दलहरूबीच छलफल भएपनि बैठकबाट कुनै निस्कर्ष निस्कन नसकेको बताइन्। यद्यपि दलका नेताहरूले छलफल सकारात्मक भएको प्रतिक्रिया दिएका छन्। नेपाली कांग्रेस संसदीय दलका नेता राजीव कोइरालाले बैठकमा सकारात्मक छलफल भएको बताए। सहमति खोज्न फेरी बैठक बस्ने उनले बताए। प्रदेशको नामकरणका लागि यसअघि प्रदेश सरकारले सर्वदलीय बैठक बोलाएको थियो। बैठकमा दलहरूले आआफ्नो तर्फबाट नामको प्रस्ताव गरेका थिए। दलले अडान नछाडेपछि सरकारले बोलाएको सर्वदलीय बैठक पनि सहमतिविहीन बनेको थियो। प्रदेश १ का मुख्यमन्त्री राजेन्द्रकुमार राईले शुक्रबारको बैठकबाट प्रदेशले नाम पाउने आशा बढेको बताएका छन्। 'दलहरूले अडान नछाड्ने हो भने प्रदेशले नाम पाउन गाह्रो छ,' उनले भने, 'सबैले आआफ्नो ठाउँबाट लचकता देखाएर बैठक र छलफललाई निरन्तर अगाडि बढाउनुपर्छ।' प्रदेशको नामकरणको वातावरण बनाउन सबै दल लाग्नुपर्ने र सहमतिमा आउनुपर्ने राईको धारणा छ। यद्यपि दलहरूबीच सहमतिका लागि वातावरण बन्दै गएको उनले बताए। नेकपा (एमाले)का नेता जीवन घिमिरेले नाम राख्ने कुरामा सबै दल सहमत रहेपनि नामको विषयमा सहमति जुट्न नसकेको र छलफल आवश्यक रहेको बताए। 'सबैले लचकता अपनाएर सहमति खोज्ने प्रयास हुँदैछ,' उनले भने, 'हामी बहुपहिचानमा जान तयार छौँ।' सीमितलाई भन्दा पनि सर्वमान्य रूपमा बहुपहिचानका आधारमा नाम राख्न एमाले छलफलका लागि तयार रहेको घिमिरेको भनाइ छ। किराँत र लिम्बुवानले दुई जातिलाई मात्रै प्रतिनिधित्व गर्ने भएकाले एमाले बहुपहिचानको पक्षमा जानसक्ने उनले बताए। एमाले नेता हिक्मतकुमार कार्कीले एमाले कोसीबाहेकको नाममा पनि छलफल गर्न तयार रहेको बाताए। नेपाली कांग्रेसका प्रमुख सचेतक सूयर्माराज राईले नामको विषयमा सहमति खोज्न सबै दल तयार रहेको बताए। 'बैठकमा दलहरूबीच खुलेर छलफल भएको छ,' उनले भने, 'नामका विषयमा सहमति जुट्ने सम्भावना बलियो बन्यो।' बैठकमा सरकारले नै जातीय पहिचानको पक्षमा चर्का कुरा गरेर आन्दोलन गर्न लगाएको विषय पनि उठेको थियो। मुख्यमन्त्री राईले प्रदेशको नाम किराँत राख्न सम्भव नभए सडक आन्दोलनमा जानुपर्ने सार्वजनिक अभिव्यक्ति गत सोमबार दिएका थिए। किराँत प्रदेश माग गर्दै आएको किराँत राई यायोख्खाको टोलीलाई सम्बोधन गर्ने क्रममा उनले आन्दोलनमा आफ्नो पनि समर्थन हुने बताएका हुन्। मुख्यमन्त्री राईको भड्किलो र विवादास्पद अभिव्यक्तिपछि नामकरणको विषयलाई लिएर आन्दोलन हुँदै आएको छ। लिम्बुवानकिराँत प्रदेश घोषणाको माग गर्दै विराटनगरमा बिहीबार प्रदर्शनसमेत भएको थियो। प्रदेशको नाम लिम्बुवानकिराँत प्रदेश राख्नुपर्ने भन्दै विराटनगरमा संघीय लोकतान्त्रिक राष्ट्रिय मञ्चले प्रदर्शन गर्दै मुख्यमन्त्री कार्यालयअगाडि धर्ना दिएको हो। सर्वदलीय बैठक बसिरहेका बेला शुक्रबार प्रदेशसभा बाहिर पहिचानवादीहरूले साकेला नाच नाचेका थिए। पहिचानका आधारमा नाम राख्न माग गर्दै साकेला नाच प्रदर्शन गरिएको हो। मुख्यमन्त्री राईले भने बहुपहिचानको पक्षमा नजाने भए प्रदेशसभाको अधिवेशन अन्त्य गर्न सक्ने बताएका छन्। 'नाममा पहिचान नआउने अवस्था रहे संसद अन्त्य गर्नेसम्मको अभिव्यक्ति मुख्यमन्त्रीबाट आयो,' बैठकमा सहभागी एक नेताले भने, 'यो कार्यकालबाट प्रदेशले नाम पाउने वा नपाउने सम्भावना उस्तैउस्तै छ।' राईले बिहीबार राम्रो नाम (पहिचानका आधारमा) दिन नसके प्रदेशको नाम राख्ने जिम्मा अर्काे संसदलाई दिनुपर्ने बताइसकेका छन्। शुक्रबारको बैठकपछि पनि पत्रकारहरूसँग कुरा गर्दै उनले आफ्नो अडान कायमै रहेको बताए। 'खराब नाम हुनुभन्दा अर्काे संसदलाई दिनुपर्छ। यसमा लुकाईछिपाई बोल्न आवश्यक छैन,' उनले भने, 'म बहुपहिचानको पक्षमा भोट मागेर चुनाव जितेको मान्छे हो। त्यसमा चलकता अपनाउन सकिन्छ।' प्रदेशसभाको बैठक साउन ८ गतेलाई बोलाइएको छ।"
स्वास्थ्यकर्मी नहुँदा ५ वटा स्वास्थ्य संस्थाको सेवा बन्द,"बाजुरा : जिल्लाको स्वामीकार्तिक खापर गाउँपालिकाले करार सेवाका कर्मचारीहरूको करार सेवा थप नगर्दा ५ वटा स्वास्थ्य संस्थाहरू बन्द भएका छन्। स्थानीय तहको निर्वाचनपछि आएको नयाँ निर्वाचित जनप्रतिनिधिले साउन १ गतेदेखि करार सेवाका कर्मचारीहरूको करार अवधी थप गरेको छैन्। करार कर्मचारीको म्याद थप नगर्दा ५ वटा स्वास्थ्य संस्थामा स्वास्थ्यकर्मी विहीन बनेको स्वामीकार्तिक खापगर गाउँपालिकाका प्रमुख प्रशासकीय अधिकृत पारस शाहीले बताए। गाउँपालिकाका२ फयालगाउँ आधारभूत स्वास्थ्य इकाई केन्द्र, वडा नम्वर १ को खोलीकोट आधारभूत सामुदायिक स्वास्थ्य इकाई केन्द्र, वडा नम्बर ४ को भुर्ने सामुदायिक स्वास्थ्य इकाई केन्द्रमा सबै कर्मचारी करार रहेकोले सबैको करार म्याद थप नभएपछि बन्द छन्। त्यस्तै वडा नम्बर ५ को आधारभूत स्वास्थ्य केन्द्र जेरा र वडा नम्बर ३ को मिगु सामुदायिक स्वास्थ्य इकाई केन्द्र समेत बन्द रहेका प्रशासकीय अधिकृत शाहीले बताए। पालिकाले करार सेवाका कर्मचारीहरूको सेवा थप गर्ने बारे निर्णय भएको छैन। पालिका अध्यक्षले मौखिक रूपमा स्वास्थ्य संस्था जानु भनेको भन्ने सुन्नमा आएको छ। तर करार सेवा थपको निर्णय नभएसम्म कर्मचारीहरूले नजाने भनेपछि स्वास्थ्य संस्था बन्द अवस्थामा रहेका पालिका एक कर्मचारीले बडिमालिका खबरलाइ बताएका छन्। बिहीबार स्वामीकार्तिक खापर गाउँपालिका१ की कार्तिका बिकलाई सुत्केरी व्यथा लागेपछि आफन्तले फयाल गाउँ स्वास्थ्य इकाई केन्द्र पुगाए। स्वास्थ्य संस्थामा कर्मचारी नहुँदा घर फिर्ता लिँदा बीच बाटौमै सुत्केरी भएकी छन्। कार्तिका एक उदाहरणको पात्र मात्र हुन। स्वाथ्यकर्मीको करार म्याद थप तथा स्वास्थ्यकर्मी व्यवस्थापन नगर्दा पालिकाका स्थानीयले सामान्य उपचारबाट समेत बन्चित बनेको स्थानीय बलबहादुर बिकले बताए। स्वामीकार्तिक खापर गाउँपालिकाका अध्यक्ष भरतबहादुर रोकायाले स्वास्थ्यकर्मीहरूलाई स्वास्थ्य संस्था नियमित जानु भनेको बताए। पालिकाका करार कर्मचारीहरूको कार्य सम्पादन मूल्यांकनका आधारमा म्याद थप गर्ने नगर्ने निर्णय हुने बताए। राम्रो काम गरेकाहरूलाई करार म्याद गर्ने र नराम्रो काम गर्नेको म्याद थप नगर्ने पालिकाले निर्णय लिने बताए। तत्काल सबैलाई नहटाएको अध्यक्ष रोकायाले बताए। फयालगाउँ आधारभूत स्वास्थ्य केन्द्र र जेरा आधारभूत केन्द्रमा करारमा कर्मचारी नियुक्ती गरेर बर्थिङ सेन्टर नै संचालनमा थिए। यो साउन महिनादेखि करार म्याद थप नगरेपछि त्यहाँ गर्भवती महिलाहरूलाई समस्या भएको छ। साउन पहिला नजिकै ब्रर्थिङ सेन्टर हुँदा त्यस्तो समस्या थिएन। तिनीहरू बन्द भएपछि समस्य भएको स्थानीयले बताए। बिरामीले सामान्य चेकजाँच गर्न पनि दुई तिन घण्टा हिंडेर स्वास्थ्य चौकी तथा निजी मेडिकल धाउने गरेका छन्।"
प्रधानसेनापति शर्मा शनिबार अष्ट्रेलिया भ्रमणमा जाने,"काठमाडौं : प्रधानसेनापति प्रभुराम शर्मा भोलि (शनिबार) अष्ट्रेलिया भ्रमणमा जाने भएका छन्। साउन ९ देखि ११ गतेसम्म सिड्नीमा आयोजना हुने सुरक्षा सम्मेलनमा सहभागी हुन उनी अष्ट्रेलिया जान लागेका हुन्। प्रधानसेनापतिको भ्रमणलाई मन्त्रिपरिषद्को गत असार ३१ गते बसेको बैठकले स्वीकृति दिएको थियो। नेपाली सेनाले विसं २०५६ सालदेखि उक्त सम्मेलनमा नियमित सहभागी हुँदै आएको छ। 'एसिया प्रशान्त क्षेत्रमा अवस्थित राष्ट्रका सेना प्रमुखहरुको उपस्थितिमा विद्यमान अन्तर्राष्ट्रिय सुरक्षा एवं आपसी सहयोगका पक्षहरुलाई समेटी विविध सुरक्षाका विषयहरुमा छलफल हुनुका साथै सहभागी राष्ट्रका सेना प्रमुखहरुबीच अन्तर्राष्ट्रिय सुरक्षा वातावरण, प्रविधि, रणनीतिक सोच लगायतका समसामयिक विषयहरुमा छलफल, अन्तरक्रिया तथा विचार आदानप्रदान हुनेछन्,' जनसम्पर्क तथा सूचना निर्देशननालय जंगी अड्डाले विज्ञप्ति जारी गर्दै भनेको छ। प्रधानसेनापति शर्मालाई भ्रमणमा जानुअघि शुक्रबार नेपाली सेनाको एक टुकडीद्वारा जंगी अड्डामा सम्मान गारत अर्पण गरेको थियो। यस किसिमको छलफल तथा अन्तरक्रियाबाट सहभागी राष्ट्रहरुका सेना र नेपाली सेनाबीच आपसी सैनिक सम्बन्ध र सद्भावमा थप विस्तार हुन गई सैनिक कूटनीतिमार्फत् नेपालको परराष्ट्र नीतिलाई समेत सकारात्मक योगदान पुग्ने विश्वास नेपाली सेनाले लिएको छ।"
हेलि उद्धारको अनुमति ढिलो हुँदा बिरामीको मृत्यू,"गोरखा : हेलिकोप्टरबाट उद्धार गर्ने प्रक्रिया पुर्याउँदा पुर्याउँदैमा गोरखाको दुर्गम गाउँमा एक बिरामीको मृत्यू भएको छ। समयमै उपचार सेवा नपाएर चुमनुब्री गाउँपालिका ६ खार गाउँकी २१ वर्षीया मिङ्मा चेम्जोङको मृत्यू भएको वडाअध्यक्ष सरोज लामाले जानकारी दिए। 'मुटु दुख्ने व्यथाले मिङ्मा हिजोदेखि बिरामी भएकी रहिछन्', लामाले भने, 'गाउँमा स्वास्थ्यचौकी पनि छैन। व्यथाले च्यापेपछि आज(शुक्रबार) बिहानदेखि हेलिकोप्टरबाट उद्धार गर्ने प्रक्रिया सुरु गरेका रहेछन् तर अनुमति पाउन ढिला हुँदा बिरामीको मृत्यू भयो।' हेलिकोप्टरबाट उद्धारका लागि अनुमतिपत्र हातमा पर्नु र बिरामी मरेको टेलिफोन आउनु एकैचोटी भएको उद्धारमा खटिएका धावा ग्याल्जेन लामाले बताए। 'जिल्ला प्रशासन कार्यालयले त बिहान आठ बजे नै अनुमति दिएको थियो', उनले भने, 'त्यो अनुमति पत्र लिएर गृहमन्त्रालय, परराष्ट्र मन्त्रालय र नागरिक उड्डयन मन्त्रालय धाउँदा धाउँदै दुई बज्यो। सिम्रिक एअरको हेलिकोप्टर उडाउने भनेर जब म र पाइलट एयरपोर्टमा पुगेका थियौँ। बिरामी मर्यो, भो, नआउनू भन्ने खबर आयो।' बिरामीको धरौटीबापतको १९ हजार रुपैयाँ पनि गुमेको, बिरामीको उद्धार गर्न पनि नपाएको उनको भनाइ छ। योसँगै २०७९ सालको चार महिनामा यस्तै प्रकृतिका चारवटा घटना भएका छन्। समयमै उद्धार हुन नपाउँदा सामागाउँ, छेकम्पार र चुम्चेतमा यसअघि पनि बिरामीको मृत्यू भएको लामाले बताए। 'बिरामीको उद्धार प्रक्रियालाई जतिसक्यो छिटो बनाउनु पर्ने स्थानीयबासीको माग छ', गाउँपालिकाका अध्यक्ष निमा लामाले भने, 'चुमनुब्री गाउँपालिकामा मोटरबाटो पनि छैन। हेलिकोप्टरबाट तत्काल घाइते, बिरामी वा सुत्केरीको उद्धार गर्न पनि प्रक्रिया धेरै लामो र झञ्भटिलो छ। यो व्यवस्था हट्नु पर्छ।' सो गाउँपालिकामा लगाइएको प्रतिवन्ध यथासक्य चाँडो हट्नु पर्ने उनको माग छ। निषेधित क्षेत्र खुला भयो भने बिरामी, घाइतेहरुको उद्धार कार्य छिटो हुन सक्ने सो क्षेत्रका प्रतिनिधिसभा सदस्य हरिराज अधिकारीको भनाइ छ। 'चुमनुब्री गाउँपालिकामा मोटरबाटो पुगेको छैन। हेलिकोप्टरबाट उद्धारको प्रक्रिया छिटो र सजिलो हुनुपर्छ भनेर मैले धेरै पहिलेदेखि पहल गरिरहेको हो', उनी भन्छन्, 'तर सुनुवाइ नै भएको छैन।' अझै पहल गरिरहने उनको भनाइ छ।"
मेगा बैंकले ल्यायो 'एक से एक बचत खाता',"काठमाडौं : मेगा बैंक नेपाल लिमिटेडले 'एक से एक बचत खाता' नामक नयाँ आकर्षक बचत खाता योजना ल्याएको छ। मेगा बैंकले 'एक से एक बचत खाता' नाम दिएको यस बचत खातामा सगरमाथा, कञ्चनजंगा र ल्होत्से गरी तीन वटा हिमालको नामकरण गरी फरक फरक सुविधाहरू ल्याइएको छ। यी योजनाहरूमा ८०३ प्रतिशत ब्याज पाइनुका साथै विभिन्न आकर्षक सुविधा तथा छुटको पनि व्यवस्था गरिएको छ। यसैगरी यी तीनै वटा योजनामा डेबिट कार्ड, मोबाइल बैंकिङ, इन्टरनेट बैंकिङ चेक बुक र इकमर्श रजिष्ट्रेशन निःशुल्क गरिएको छ भने क्रेडिट कार्ड सुविधा पनि उपलब्ध छ। यसका साथै, ग्राहकहरूलाई रिटेल लोन प्रक्रिया शुल्कमा ०२५ छुटसहित प्रिपेड डलर कार्ड, लकरलगायत विविध सेवामा छुटको व्यवस्था गरिएको छ। मेगा बैंकले ग्राहकलाई आकर्षक र नवीनतम सुविधाहरू प्रदान गर्दै आएको छ। मेगा बैंकका देशभरकै २ सय ८ वटै शाखा तथा २५ वटा एक्सटेन्सन काउन्टरहरूबाट यस योजना अन्तर्गत खाता खोल्न सकिने मेगा बैंकले जनाएको छ।"
पूर्वसांसद तामाङकी श्रीमती सिर्जना जेल चलान,"काठमाडौं : पूर्वसांसद इच्छाराज तामाङकी श्रीमती सिर्जना शाक्य तामाङ जेल चलान भएकी छन्। गत मंगलबार रामशाहपथबाट प्रक्राउ परेकी तामाङ शुक्रबार काठमाडौं जिल्ला अदालतको आदेशअनुसार जेल चलान भएकी हुन्। उनलाई भद्रगोलस्थित महिला सेलमा राखिएको छ। सिभिल सेभिङ एण्ड क्रेडिट सहकारी संस्था लिमिटेडका पूर्वअध्यक्ष तथा बैंकर, घरजग्गा व्यवसायी इच्छाराज तामाङको कारोबारमा श्रीमती सिर्जनाको पनि संलग्नता देखिएको छ। सिभिल सहकारीको लेखा समिति सदस्य समेत रहेकी शाक्यलाई तामाङले अंश दिलाएर अलग गराउन खोजेपनि ठगी मुद्दामा प्रक्राउ गरिएको थियो। काठमाडौं जिल्ला अदालतमा बिहीबार राति ९ बजेसम्म चलेको थुनछेक बहसपछि न्यायाधीश कृपाशुर कार्कीले सहकारीबाट ठगिएको अर्बौं रुपैयाँ रकम लुकाउन शाक्यको पनि संलग्नता देखिएको भन्दै जेल चलानको आदेश दिएका थिए। १ हजार ५ सय बढी बचतकर्ताको करिब ६ अर्ब रकम ठगी गरेको उजुरी परेपछि २०७८ असोज १५ मा इच्छाराज तामाङ पक्राउ परेका थिए। तामाङले सिभिल सहकारीबाट बिना धितो लगेको अर्बौं रुपैयाँ सम्पति लुकाउन २०७४ सालमा श्रीमती सिर्जना र दुई छोरीहरूलाई अंशबण्डा गरेको अनुसन्धानमा खुलेको छ।"
सहकारीको नियमन गर्न छुट्टै निकाय,"काठमाडौं : सहकारीको नियमन गर्न छुट्टै नियमक निकाय गठन हुने भएको छ । राष्ट्र बैंकका गभर्नर महाप्रसाद अधिकारीले सहकारीको नियमन गर्न दोस्रो तहको नियमन निकाय गठन गर्न समन्वय गरिने बताए । आर्थिक वर्ष २०७९०८० को मौद्रिक नीति सार्वजनिक गर्दै गभर्नर अधिकारीले बजेटले सहकारीको नियमन गर्न छुट्टै निकाय गठन गर्ने उल्लेख गरे। सहकारी विभागका अनुसार देशभर ३० हजार सहकारी छन् । सहकारीको नियमन संघ, प्रदेश र स्थानीय तहले गर्ने भनिए पनि प्रभावकारी हुन सकेको छैन । दोस्रो तहको नियमन निकाय गठन गर्न २०६८ सालमा गठित एक कार्यदलले सुझाव दिएपनि सरकारले अझैसम्म कार्यान्वयन गरेको थिएन । यस वर्ष भने नियमन निकाय गठन हुने भएपछि सहकारीकर्मीले आशा व्यक्त गरेका छन् ।"
रुसयुक्रेन युद्धले अर्थतन्त्रको वृद्धिदरमा गिरावट आउने संकेत (मौद्रिक नीतिको पूर्ण पाठ),"काठमाडौं : नेपाल राष्ट्र बैंकले रुसयुक्रेन युद्धका कारण विश्व अर्थतन्त्रको वृद्धिदरमा गिरावट आउने संकेत गरेको छ। राष्ट्र बैंकका गर्भनर महाप्रसाद अधिकारीले शुक्रबार आर्थिक वर्ष २०७९८० को मौद्रिक नीति सार्वजनिक गर्दै सन् २०२२ मा आर्थिक वृद्धिदर ३८ प्रतिशतमा सीमित हुने कोषको प्रक्षेपण छ। 'रुसयुक्रेन युद्धका कारण विश्व अर्थतन्त्रको वृद्धिदरमा गिरावट आउने देखिएको छ। अन्तर्राष्ट्रिय मुद्रा कोषका अनुसार सन् २०२१ मा ६१ प्रतिशतले विस्तार भएको विश्व अर्थतन्त्रको वृद्धिदर सन् २०२२ मा ३६ प्रतिशतमा सीमित हुने देखिएको छ। विकसित अर्थतन्त्रको वृद्धिदर अघिल्लो वर्षको ५२ प्रतिशतको तुलनामा सन् २०२२ मा ३३ प्रतिशतमा सीमित हुने र उदीयमान अर्थतन्त्रको वृद्धिदर अघिल्लो वर्षको ६८ प्रतिशतको तुलनामा सन् २०२२ मा ३८ प्रतिशतमा सीमित हुने कोषको प्रक्षेपण छ,' मौद्रिक नीतिमा भनिएको छ। त्यस्तै उदीयमान तथा विकासशील मुलुकहरुमा विगत एक दशकको औसत मुद्रास्फीति ५१ प्रतिशत रहेकोमा सन् २०२२ मा ८७ प्रतिशत पुग्ने कोषको प्रक्षेपण गरिएको छ। 'रुसयुक्रेन युद्धका कारण अन्तर्राष्ट्रिय व्यापारसमेत प्रभावित भएको छ। सन् २०२१ मा १०१ प्रतिशतले विस्तार भएको विश्व व्यापार आयतनको वृद्धिदर सन् २०२२ मा ५० प्रतिशतमा सीमित हुने अन्तर्राष्ट्रिय मुद्रा कोषको प्रक्षेपण रहेको छ,' मौद्रिक नीतिमा भनिएको छ। त्यस्तै उच्च मूल्य वृद्धिलाई नियन्त्रण गर्न विभिन्न मुलुकका केन्द्रीय बैंकहरुले कसिलो मौद्रिक नीतिको कार्यदिशाअनुरुप ब्याजदरमा वृद्धि गरेका छन्। अमेरिकी फेडरल रिजर्भ, बैंक अफ क्यानाडा, भारतीय रिजर्भ बैंकलगायतले ब्याजदरमा हालका महिनाहरुमा पटकपटक वृद्धि गरेको मौद्रिक नीतिमा उल्लेख छ। 'अमेरिकी फेडरल रिजर्भले जुन २०२२ मा फेडरल फण्ड रेटमा ७५ आधार बिन्दुले वृद्धि गरी १५१७५ प्रतिशत पुर्याएको छ। भारतीय रिजर्भ बैंकले नीतिगत दरमा २०२२ मे महिनामा ४० आधार बिन्दुले तथा जुन महिनामा ५० आधार बिन्दुले वृद्धि गरी ४९० प्रतिशत पुर्याएको छ,' मौद्रिक नीतिमा भनिएको छ। पूर्ण पाठ पढ्नुस्:"
मौद्रिक नीति : बैंकदर साढे ८ प्रतिशत पुर्याइने,काठमाडौंः नेपाल राष्ट्र बैंकले बैंकदरलाई बढाएर साढे ८ प्रतिशत पुर्याएको छ । आर्थिक वर्ष २०७९०८० को मौद्रिक नीति सार्वजनिक गर्दै राष्ट्र बैंकका गभर्नर महाप्रसाद अधिकारीले राष्ट्र बैंकले ७ प्रतिशतमा रहेको बैंकदरलाई बढाएर साढे ८ प्रतिशत पु्र्याएको जानकारी दिए । वित्तीय साधनलाई उत्पादनशिल क्षेत्रमा प्रवाह गराई उत्पादकत्व बढाइने उल्लेख छ । कूल ग्राहस्त उत्पादन उच्च रहेकाले कर्जालाई उत्पादनशिल क्षेत्रमा प्रवाह गराइने छ । भुक्तानी कारोबारलाई डीजीटललाइजेसन गरिनेछ ।
अधिकांश सांसदको माग : वैवाहिक अंगिकृत नागरिकताको समयावधि तोक्नैपर्छ,"काठमाडौं : अधिकांश सांसद्हरुले वैवाहि अंगिकृत नागरिकताको समयावधि तोक्नुपर्ने माग गरेका छन्। सांसदहरुले समयावधि नतोक्दा नागरिकताको विश्वसनीयतामाथि प्रश्न चिन्ह उठ्ने भन्दै वैवाहिक अंगिकृत नागरिकताको सवालमा समयावधि तोक्नुपर्ने माग गरेका हुन्। सांसदहरु विध्या भट्टराई, लक्ष्मी चौधरी, सरिता न्यौपानेलगायतले अधिकांश सांसदहरुले अंगिकृत नागरिकताको हकमा समय सीमा तोक्नुपर्ने व्यवस्था हुनुपर्ने बताएका हुन्। सांसद् भट्टराईले वैवाहिक अंगिकृत नागरिकताको हकमा अन्तराष्ट्रिय प्रचलनलाई मान्यता बनाउनुपर्ने बताएकी छन् । प्रतिनिधिसभामा नेपाल नागरिकता पहिलो संशोधन विधेयक, २०७९ माथिको दफावार छलफलमा भाग लिँदै सांसद भट्टराईले सिमाविहीन ढंगले वैवाहिक अंगिकृत नागरिकताको विषय उठेको भन्दै त्यसो गर्न नहुने बताएकी हुन् । उनले भनिन्, वैवाहिक अंगिकृत नागरिकताको हकमा आजसम्मको अन्तराष्ट्रिय प्रचलनलाई मान्यता बनाउनुपर्छ । संविधान सभामा १५ वर्षको प्रावधान राख्नुपर्छ भन्ने सुझाव आएको थियो । ७ वर्ष बनाउने कुरामा छलफल भयो । तर, आज सिमाविहीन ढंगले वैवाहिक अंगिकृत नागरिकताको कुरा गरिराखेका छौं । संसारमा भइरहेको विषयमा ध्यान दिऔं । लैंगिक पहिचानसहितको नागरिकता प्राप्त गर्ने हकलाई संशोधनमा उल्लेख गर्नुपर्ने उनको भनाइ छ। उनले भनिन्,आफ्नो सार्वभौमसत्ताको व्याख्या गर्ने हक खोज्नुभएको छ । आजको राज्य लोककल्याणकारी मात्रै होइन समावेशी पनि हो । नागरिकहरुको नागरिकताको अधिकार जस्टीफाइ हुने तरिकाकाले दिनुपर्छ ।' यस्तै, सांसद लक्ष्मी चौधरीले वैवाहि अंगिकृत नागरिकताको सीमावधि तोक्नुपर्ने बताइन्। उनले नेपाल नागरिकता पहिलो संशोधन विधेयक २०७९ मा समयसीमा तोक्नुपर्ने व्यवस्थामा कम्तीमा ७ वर्ष भएपनि तोक्नुपर्नेमा जोड दिइन्। यस्तै सांसद सरिता न्यौपानेले कोही पनि नेपाली नागरिक नागरिकताबाट बञ्चित हुन नहुने बताइन्।"
म हजारौं मान्छेका अगाडि नाङ्गो हुन सक्छु : रणवीर सिंह,"मुम्बई : बलिउड अभिनेता रणवीर सिंह आफ्ना विभिन्न हर्कतका कारण चर्चामा रहन्छन्। पेपर म्यागजिनका लागि 'न्युड' फोटोसुट गरेर उनी फेरि चर्चामा छन्। यसअघि न्युड फोटोसुट गरेर चर्चामा रहने अभिनेत्रीहरुलाई पछि पार्दै अभिनेता सिंहले आफ्नो जीवनका विभन्न पक्षबारे खुलेर बताएका छन्। पेपर म्यागजिनसँग कुरा गर्दै उनले आफू हजारौं मान्छेको अगाडि नाङ्गो हुनुसक्ने बताए। उनलाई आफू नाङ्गिनुभन्दा पनि त्यहाँ उपस्थित हुनेहरु असहज हुनसक्ने बताए। 'शारीरिकरुपमा नग्न हुनु मेरो लागि धेरै सजिलो कुरा हो। मेरो आत्मालाई हेर्नुस्, त्यो कति नाङ्गो हो?,' उनले प्रश्न गरेका छन्, 'म हजारौं मान्छेका अगाडि नाङ्गो हुन सक्छु। यो मात्र हो कि तिनीहरु असहज हुन्छन्,' उनले भने। दीपिका पादुकोनका श्रीमानसमेत रहेका उनले बलिउडमा हिट फिल्महरु दिएका छन्। ब्यान्ड बाजा बारातबाट बलिउडमा डेब्यु गरेका सिंहले बाजी राव मस्तानी, पद्मावत, सिम्बा, गल्ली ब्वाय, सूर्यवंशी, ८३ लगायत फिल्ममा अभिनय गरेका छन्। उनी अभिनित सर्कस र रकी और रानीकी प्रेम कहानी नाम फिल्म निर्माणका क्रममा रहेका छन्।"
मौद्रिक नीति : सेयर कर्जामा एउटै बैंकबाट १२ करोड,काठमाडौं : नेपाल राष्ट्र बैंकले एउटै बैंकबाट १२ करोडसम्म सेयर कर्जा लिने व्यवस्था गरेको छ। यसअघि ४ वटा बैंकबाट १२ करोडसम्म सेयर कर्जा लिने व्यवस्था रहेको थियो। शुक्रबार आर्थिक वर्ष २०७९०८० को मौद्रिक नीति सार्वजनिक गर्दै गभर्नर अधिकारीले सेयर बजार व्यवस्थित भएपछि मात्र १२ करोडको सीमा हटाइने बताए।
रसुवागढीको आईपीयोमा बिहीबारसम्म ४५ लाख २० हजार कित्ता माग,"रसुवा : रसुवागढी हाइड्रोपावर कम्पनी लिमिटेडले गएको असार १३ गतेदेखि निष्कासन गरेको आईपीयोमा मागअनुसारको आवेदन अझै परेको छैन। कम्पनीको अनुसार बिहीबार साँझसम्म २३ हजार ६७८ आवेदकले ४५ लाख २० हजार ८०० को लागि आवेदन दिएका छन्। आवदेकबाट ४५ करोड २० लाख ८० हजार रुपैयाँ संकलन भएको छ। आईपीयोमा मागअनुसारको आवेदन नपरेपछि समय थप गरिएको थियो। कम्पनीले असार १३ गतेदेखि २७ गतेसम्मको समयसीमा राखेर आईपीयो निष्कासन गरेको थियो। सो अवधिमा मागअनुसारको आवेदन नपरेका कारण साउन १० गतेसम्म समय थप गर्न सकिने व्यवस्था थियो। कम्पनीले आयोजना प्रभावित क्षेत्रका स्थानीयबासीका लागि ६८ लाख ४२ हजार १०० कित्ता सेयर निष्कासन गरेको छ। आईपीयोमा न्यूनतम १० कित्ता र अधिकतम ७०० कित्तासम्म आवेदन दिन सकिने छ। यसमा बिक्री प्रबन्धकको काम सिदार्थ क्यापिटलले गरिरहेको छ। कम्पनीले गोसाइँकुण्ड गाउँपालिका१ थुमन र वडा नम्बर २ टिमुरेलाई अति प्रभावित, प्रसारण लाइनबाट प्रभावित हुने आमाछोदिङ्मो गाउँपालिका४ गोल्जुङ, वडा नम्बर ५ चिलिमे, गोसाइँकुण्ड गाउँपालिका४ लाङटाङ, ५ स्याफ्रु र ६ धुन्चेलाई प्रभावित तथा बाँकीलाई सामान्य प्रभावित गरी तीन भागमा वर्गीकरण गरिएको छ। निष्कासन गरिएको १० प्रतिशत सेयरमा अति प्रभावित, प्रभावित र सामान्यलाई क्रमशः ४५:१५:१ अनुपातमा सेयर बाँडफाँड गरिएको कम्पनीले जनाएको छ। आईपीयोमा नेपाल धितोपत्र बोर्डबाट स्वीकृत प्राप्त सम्पूर्ण सिआस्बा सदस्य बैंक तथा वित्तीय संस्था र तीनका शाखा कार्यालयबाट आवेदन दिन सकिने छ। विश्वव्यापी फैलिएको कोरोना भाइरस (कोभिड१९) को कारण लामो समयसम्म सेयर निष्कासन प्रक्रिया रोकिएको थियो। कम्पनीले रसुवाको गोसाइँकुण्ड गाउँपालिका२, टिमुरेमा १११ मेगावट क्षमताको रसुवागढी जलविद्युत् आयोजना निर्माण गरिरहेको छ। यसको ८३ प्रतिशत काम सकिएको छ। स्थानीयका लागि नेपालमा पहिलो पटक चिलिमे हाइड्रोपावर कम्पनीले सेयर निष्कासन गरेको थियो।"
आर्थिक वर्ष २०७९०८० को मौद्रिक नीति सार्वजनिक,काठमाडौं : नेपाल राष्ट्र बैंकले चालु आर्थिक वर्षको मौद्रिक नीति सार्वजनिक गरेको छ। राष्ट्र बैंक संचालक समितिले शुक्रबार आर्थिक वर्ष २०७९०८० को मौद्रिक नीति सार्वजनिक गरेको हो। मौद्रिक नीति सार्वनजिक गर्दै राष्ट्र बैंकका गभर्नर महाप्रसाद अधिकारीले मौद्रिक नीतिमार्फत् केन्द्रीय बैंकले स्थायी तरलता सुविधा (एसएलएफ) लाई बढाउने बताए। उनका अनुसार मौद्रिक नीतिलाई कसिलो बनाइएको छ । कर्जालाई उत्पादशील क्षेत्रतर्फ लक्षित गरिनेछ । कोभिडका कारण दिइएका सहज व्यवस्थालाई कटौति गरिनेछ।
विराटनगरबाट साढे ५७ लाख किलो सुपारी आयात,"विराटनगर : विराटनगर भन्सारबाट एक वर्षको अवधिमा करीब साढे ५७ लाख किलो सुपारी आयात भएको छ। भन्सार कार्यालयका प्रवक्ता रामचन्द्र ढुंगाका अनुसार आर्थिक वर्ष २०७८०७९ मा इन्डोनेसिया, मलेसिया, इल्यान्डलगायतका विभिन्न मुलुकबाट ५७ लाख ४८ हजार दुई सय ५५ किलो सुपारी आयात भएको हो। एक अर्ब २६ करोड ६६ लाख ७७ हजार रूपैयाँ बराबरको पाँच हजार सात सय ४८२५ मेट्रिक टन सुपारी आयात भएको जानकारी उनले दिए। सुपारी आयातबाट ७५ करोड ४९ लाख ३२ हजार रूपैयाँ राजस्व संकलन भएको ढुंगानाले बताए। जेठ १५ गतेअघिसम्म सुपारी आयातमा प्रति किलो ४५ रूपैयाँ भन्सार महसुल, २५ रुपैयाँ अन्तशुल्क र १३ प्रतिशत भ्याट लाग्दै आएको थियो। बजेट भाषणपछि अर्थात जेठ १६ पछि भन्सार महसुल र अन्तशुल्क प्रति किलो एक सय रूपैयाँ भएको जानकारी उनले दिए। विराटनगर भन्सारका अनुसार अम्बे ट्रेडिङ, राठी ट्रेडिङ, ग्लोबल विराट इन्टरनेशनल, पिके ट्रेडर्स र तिरुपति ट्रेड लिंकसमेतले सुपारी आयात गर्दै आएका छन्। आयातकर्ताले नेपाल सरकारसँग कोटा लिएर आयात गर्छन्। ढुंगानाका अनुसार आर्थिक वर्ष २०७८०७९ मा विराटनगर भन्सार हुँदै २२ लाख ४८ हजार आठ सय पाँच किलो सुपारी भारततर्फ निर्यात भएको छ। ९० करोड ६७ लाख १८ हजार रूपैयाँ बराबरको करीब दुई हजार दुई सय ४८८० मेट्रिक टन सुपारी निर्यात भएको उनले बताए। निर्यातमा प्रति गाडी (एउटा प्रज्ञापन पत्र)को एक १३ रुपैयाँ मात्रै भन्सार महसुल लाग्छ। नेपालमा उत्पादित र प्रशोधित सुपारी मात्रै भारत लैजान पाइन्छ। तेस्रो मुलुकबाट नेपाल ल्याएर भारत लैजान पाइँदैन। भन्सार प्रवक्ता ढुंगानाका अनुसार विराटनगर भन्सारबाट धेरै आयात र राजस्व संकलन हुनेमध्ये सुपारी १२ औँ नम्बरमा पर्छ। भन्सारका अनुसार मनकामना ट्रेडर्सले मात्रै सुपारी निर्यातको अनुमति पाएको छ। नेपालका कृषकसँग किनेको, स्थानीय तहलगायतका सम्बन्धित निकायमार्फत नेपालमा उत्पादन भएको प्रमाणित गरेको, उद्योग तथा व्यापार संघले उत्पत्तिको प्रमाणपत्र प्रदान गरेको सुपारी मात्रै भारत लैजान पाइन्छ। नेपालमा उत्पादन भएको सुपारी भारत लग्दा सम्बन्धित निकायमार्फत प्रक्रिया पूरा गर्नुपर्छ। यसैबीच भारततर्फ लैजान लागिएको आठ ट्रक सुपारी प्रहरीले बिहीबार राति विराटनगर महानगरपालिका१८ बाट नियन्त्रणमा लिएपछि सुपारी तस्करी सम्बन्धि चर्चा सुरु भएको छ। प्रहरीले दुई हजार छ सय ७८ बोरा सुपारी नियन्त्रणमा लिएर अनुसन्धान अघि बढाएको हो। सुपारी दुई लाख १९ हजार पाँच सय ९६ किलोग्राम छ। सुपारीको नेपाली मूल्य आठ करोड ६३ लाख ८१ हजार पाँच सय ६८ रूपैयाँ बराबर पर्छ। यसको भारतीय मूल्य पाँच करोड ३९ लाख ८८ हजार चार सय ८० रुपैयाँ हुन्छ। एकैपटक ठूलो परिणाममा भारत लैजाने तयारी हुँदै गर्दा तस्करीको आशंकामा प्रहरीले सुपारी नियन्त्रणमा लिएको हो। सुपारी लोड गरिएका युपी ४५ टी १६२४, एमपी ०९ एचजी ८३२०, एमपी २२ एच १०३१, युपी ५० बिटी ७२७७, युपी ६२ बिटी ८१२१, युपी ५४ टी ६४२९, युपी ५० एटी ३१५८ र युपी ६२ सिटी ०६२७ नम्बरका ट्रक अहिले प्रहरी नियन्त्रणमा छन्। मोरङ प्रहरीका डीएसपी राजन कार्कीले सुपारी सम्बन्धि वास्तविकता पत्ता लगाउन विभिन्न पाटोबाट अनुसन्धान भइरहेको जानकारी दिए। 'नियन्त्रणमा लिएको र नेपालमा उत्पादन भएको सुपारीको आकार मिल्छ कि मिल्दैन भनेर तुलना गर्ने तयारी छ। परीक्षणका लागि पनि पठाइने छ,' उनले भने, 'त्यसका लागि राष्ट्रिय प्रयोगशाला, बाली विज्ञानसमेतमा समन्वय भइरहेको छ। परीक्षणपछि सुपारी नेपालमा उत्पादन भएनभएको यकिन हुन्छ।' कार्कीका अनुसार उत्पत्तिको आधार खोजी गरेर सुपारी निर्यातको आधिकारिकता पत्ता लगाउने प्रक्रिया अघि बढाइएको छ। विशेष गरेर तेस्रो मुलुकबाट आयात गरिएको सुपारी नेपालकै उत्पादन देखाउँदै तस्करी गरेर भारततर्फ लैजाने गरिएको छ। ठूलो परिणामको सुपारी नेपालको उत्पादन नभएको र तेस्रो मुलुकबाट आयात गरेर भारत लैजान लागिएको हुनसक्ने भन्दै सीमा क्षेत्रका बासिन्दाले सूचना दिएपछि प्रहरीले नियन्त्रणमा लिएको हो। भारतले नेपालबाहेकका तेस्रो मुलुकबाट सुपारीको आयातमा प्रतिबन्ध गरेको छ। तर नेपालमा आयात गरेर खुला सीमाको फाइदा उठाउँदै तस्करीमार्फत भारत पुर्याउने गरिन्छ। भारततर्फ तस्करी गर्नकै लागि बर्सेनि ठूलो परिणाममा सुपारी आयात हुने गरेको भन्सार स्रोत बतायो। 'सुपारीको तस्करीमा संलग्नहरुले अदालतबाट मुद्दा जितेर आएका छन्। नेपाल सरकारले दस्तुर लिएर पैठारीका लागि इजाजत दिने गरेको छ,' विराटनगर भन्सार स्रोतले भन्यो, 'निकासीका लागि पनि सहज वातावरण बनाइएको छ। तेस्रो मुलुकबाट आयात भएको सुपारी अहिले वैधानिक हिसाबले भारततिर गइरहेको छ।' प्रहरीले नियन्त्रणमा लिएको सुपारीका सम्बन्धमा आधिकारिक कागजपत्र आइनसकेको भन्सार प्रवक्ता ढुंगानाले बताए। 'भारत निकासीका लागि सुपारी केही समयअघि जाँचपास भएको देखिन्छ,' उनले भने, 'आधिकारिक कागजपत्र प्राप्त भइसकेपछि मात्रै वास्तविकता पत्ता लाग्छ।'"
पर्वतीय समस्यालाई प्राथमिकता दिनुपर्छ : वन मन्त्री यादव,"काठमाडौं : वन तथा वातावरण मन्त्री प्रदीप यादवले सन्तुलित विकासको मोडल अपनाउनु पर्नेमा जोड दिएका छन्। शुक्रबार वन मन्त्रालयले अन्तर्राष्ट्रिय दिगो पर्वतीय वर्ष, २०२२ कार्यक्रम अन्तर्गत प्रतिनिधिसभा र राष्ट्रियसभा सदस्यहरुसँगको अन्तरसंवाद कार्यक्रम सञ्चालन गरेको थियो। कार्यक्रमलाई सम्बोधन गर्दै मन्त्री यादवले वन जङ्गल र वन्यजन्तुलाई संरक्षण गर्दै पूर्वाधार विकास निर्माणको कामलाई अगाडि बढाउनु पर्नेमा जोड दिएका छन्। 'विकास जरुरी छ तर वन जङ्गल पनि उतिकै आवश्यक छन्। हामीले दुवैलाई सन्तुलित राख्नु पर्छ,' मन्त्री यादवले भने, 'म विकासको बाधक होइन, सडक र पूर्वाधार निर्माणमा गर्न वन मन्त्रालय कहिलेपनि बाधक बन्दैन। सडक बन्न दिन्छु तर जङ्गल पनि मास्न दिन्न। सन्तुलन मिलाएर काम गर्दा वन मन्त्रालयको अवरोध हुँदैन।' नेपालको ८० प्रतिशतभन्दा बढी भूभाग पहाडले ढाकिएको र बाँकी भागसमेत पर्वतीय प्रणालीसँग जोडिएको कारण पर्वतीय क्षेत्रको समस्या सम्पूर्ण नेपालको समस्या उनले बताएका थिए। देशमा गरिएका गतिविधिले भइरहेको जलवायू परिवर्तनको सिधा असर नेपालमा परेको कारण अन्तर्राष्ट्रिय समूदायले नेपालको पर्वतीय समस्या समाधानका लागि आवश्यक सहयोग गर्नुपर्नेमा जोड दिए। यादवले अन्तर्राष्ट्रिय दिगो पर्वतीय वर्ष, २०२२ कार्यक्रमअन्तर्गत नेपालले यस वर्ष विभिन्न थप कार्यक्रमहरु आयोजना गरेर पर्वतीय मुद्दाको प्रचारप्रसार गर्नुका साथै अन्तर्राष्ट्रिय मञ्चहरुमा नेतृत्व लिन आगामी सेप्टेम्बरमा अमेरिकाको कोलोराडोमा हुने पर्वतीय साझेदारी विश्वव्यापी बैठक तथा जलवायू परिवर्तन सम्बन्धी इजिप्टमा हुने सम्मेलनमा समेत नेपालको मुद्दालाई उठाउन बताए। 'जलवायू परिवर्तनले पर्वतीय अर्थतन्त्र, जैविक विविधता, संस्कृति, जलवायू परिवर्तन, पर्वतसमथर अन्तरसम्वन्ध जस्ता विषयमा पारेका प्रभाव र त्यसको उचित सम्वोधनका लागि नेपालले अन्तर्राष्ट्रिय मञ्चहरुमा लिनुपर्ने आदानका बारेमा हामीले राष्ट्रिय सहमति कायम गर्नुपर्ने छ। त्यसका साथै अन्तर्राष्ट्रिय मञ्चहरुमा पनि यी विषयहरुलाई मैले जोडदार ढङ्गले उठान गर्ने छु' उनले भने। मन्त्री यादवको अध्यक्षतामा भएको कार्यक्रममा प्रमुख अतिथि प्रतिनिधिसभाका सभामुख अग्निप्रसाद सापकोटाले जलवायू परिवर्तनको विषयमा नीति निर्माण गर्नेहरुले गम्भीरतापूर्वक लाग्नुपर्ने बताएका थिए। नेपाल ग्लोबल ग्रीन ग्रोथ इन्स्टिच्युट (जीजीजीआइ) को सदस्य बनेको बताउँदै सभामुख सापकोटाले आफू यस्तो संस्थाको सदस्य राष्ट्र नेपाल पनि बनेकोमा खुसी लागेको बताएका थिए। जीजीजीआइको सदस्यताले जलवायू परिवर्तनसँग लड्न नेपाललाई ठूलो आधार मिलेको सभामुखको विस्वास थियो। कार्यक्रममा उपसभामुख पुष्पा भुसाल, कृषि, सहकारी तथा प्राकृतिक स्रोत समितिकी सभापति पूर्णा कुमारी, प्रतिनिधिसभा सदस्यहरुहरुले छलफलमा भाग लिएका थिए। वन तथा वातावरण मन्त्रालयका सचीव डा पेम नारायण कँडेलले कार्यक्रमको बारेमा बताए। वन मन्त्रालयका सहसचिव डा सिन्धु प्रसाद ढुङ्गानाले अन्तर्राष्ट्रिय दिगो पर्वतीय विकास वर्ष कार्यक्रम बारे संक्षिप्त प्रस्तुतीकरण गरेका थिए भने सहसचिव डा राधा वाग्लेले पर्वतीय जलवायू अनुकूलनमा नेपालले लिएको नीति, प्रतिबद्धता र प्रयासहरुको बारेमा जानकारी दिएकी थिइन्। कार्यक्रममा भुटानका पूर्वमन्त्री इसीमोडका महानिर्देशक डा पेमा ग्याम्त्सोले दिगो पर्वतीय विकासका लागि हिन्दकुश क्षेत्रीय सहकार्यको अवसरका बारेमा जानकारी गराइन। के हो अन्तर्राष्ट्रिय दिगो पर्वतीय विकास वर्ष, २०२२ कार्यक्रम ? संयुक्त राष्ट्र सङ्घले २०२२ लाई अन्तर्राष्ट्रिय दिगो पर्वतीय विकास वर्ष घोषणा गरेको छ। यो घोषणाले नेपाल जस्ता पर्वतीय मुलुकहरुलाई आफ्ना पर्वतीय प्रणालीमा आधारित कृषि अर्थतन्त्र, पर्यापर्यटन, जैविक विविधता, पर्वतीय सामना गर्न आवश्यक क्षेत्रीय तथा अन्तर्राष्ट्रिय हातेमालोको महत्वका बारेमा आफ्नो आवाज उठाउन पाउने अवसरसमेत प्राप्त भएको छ। विश्वका सबैभन्दा अग्लो पर्वतीय श्रृङ्खला भएको, हिमाली क्षेत्रमा जलवायू परिवर्तनले बढी प्रभाव पारिरहेको र पर्वतीय प्रणालीमा आवद्ध अर्थतन्त्र रहेको मुलक भएको नाताले नेपाललाई संयुक्त राष्ट्र सङ्घको यो वर्ष घोषणा आर्थिक, सामाजिकसांस्कृतिक, तथा पार्यावारणीय हिसाबले अझ बढी महत्वपूर्ण हुने भएको छ। अन्तर्राष्ट्रिय दिगो पर्वतीय विकास, २०२२ कार्यक्रमको सुरुवात गत वर्ष चैत्र ८ गते नेपालका प्रधानमन्त्री शेर बहादुर देउवाले गरेका थिए। कार्यक्रमअन्तर्गत आज नेपालमा दोस्रो कार्यक्रम गरिएको थियो। भविष्यमा पनि नेपालका विभिन्न स्थानमा कार्यक्रम गर्ने योजना रहेको वन तथा वातावरण मन्त्रालयले जनाएको छ।"
राष्ट्र बैंकले कोभिडका कारण दिइएका सहज व्यवस्थालाई कटौति गर्ने,"काठमाडौं : नेपाल राष्ट्र बैंकले कोभिडका कारण दिइएका सहज व्यवस्थालाई कटौति गर्ने भएको छ। शुक्रबार मौद्रिक नीति सार्वजनिक गर्दै राष्ट्र बैंकका गर्भनर महाप्रसाद अधिकारीले आर्थिक क्षेत्रलाई कोभिडकालमा दिएको सुविधा कटौती गर्ने घोषणा गरेका हुन्। 'कोभिडको समयमा दिइएका सहज नियामकीय क्रमशः कटौति गर्दै विवेकशील नियामकीय मापदण्डअनुरुप बनाइने छ। कृषिलगायतका क्षेत्र र अति प्रभावित क्षेत्रमा मात्रै पुनःकर्जालाई उपलब्ध गराइने छ,' उनले भने। राष्ट्र बैंकले मौद्रिक नीतिलाई कसिलो बनाएको छ। कर्जालाई उत्पादनशील क्षेत्रतर्फ लक्षित गरिने गर्भनर अधिकारीले बताए। पुनरोत्थानतर्फ रहेका अतिप्रभावित क्षेत्रमा मात्र पुनरकर्जा उपलब्ध गराइने मौद्रिक नीतिमा समावेश गरिएको छ।"
मोटरसाइकल दुर्घटना हुँदा चालकको मृत्यु,काठमाडौं : रुपन्देहीको मायादेवी गाउँपालिका५ गुरबनियामा गएराती मोटरसाइकल दुर्घटना हुँदा चालकको मृत्यु भएको छ। कपिलवस्तुको शुद्धोधन गाउँपालिका४ का ३६ वर्षीय तिलकराम शर्मा बढईको मृत्यु भएको हो। गएराती सवा ९ बजे लु ३० प ११७२ नम्बरको मोटरसाइकल सडक डिभाइडरमा ठोकिएर पल्टिदा गम्भीर घाइते भएका चालक बढईको उपचारको क्रममा भैरहवास्थित भीम अस्पतालमा मृत्यु भएको इलाका प्रहरी कार्यालय बेथरी रुपन्देहीले जनाएको छ।
धर्म निरपेक्षता खारेजीको माग गर्दै कमल थापा नेतृत्वको पार्टीद्वारा प्रदर्शन,"काठमाडौं : राष्ट्रिय प्रजातन्त्र पार्टी नेपालले प्रदेश संरचना खारेजलगायतको माग गर्दै काठमाडौंमा प्रदर्शन गरेको छ। राप्रपा नेपालका अध्यक्ष कमल थापासहितको उपस्थितीमा धर्मनिरपेक्षता खारेज गरी सनातन हिन्दु राष्ट्रको पहिचान कायम हुनुपर्ने, भ्रष्टाचारको अन्त्य गरी भ्रष्टाचारीलाई कारबाही गरिनुपर्ने लगायतका माग गर्दे प्रदर्शन गरेको हो। रोजगारीको सुनिश्चितता हुनुपर्ने, महँगी र कालोबजारी नियन्त्रण गरिनुपर्ने, वैदेशिक हस्तक्षेप अन्त्य हुनुपर्ने माग गर्दै माइतीघर मण्डलादेखि नयाँ बानेश्वरसम्म प्रदर्शन गरेका थिए।"
"थप ४५६ जनामा कोरोना संक्रमण, सक्रिय संक्रमित २८४१",काठमाडौं : पछिल्लो २४ घण्टामा थप ४ सय ५६ जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार ३ हजार ८ सय ३८ जनाको नमुना परीक्षण गर्दा ४५६ जनामा संक्रमण पुष्टि भएको छ। २ हजार १ सय ६८ जनाको पिसिआर परीक्षण गर्दा ३ सय ८४ जना र १ हजार ६ सय ७० जनाको एन्टीजेन परीक्षण गर्दा ७२ जनामा कोरोना देखिएको हो। देशभर सक्रिय संक्रमितको संख्या २ हजार ८ सय ४१ पुगेको छ। पछिल्लो २४ घण्टामा कोरोनाको कारण मृत्यु भएको छैन।
घरपझोङको ठिनी खोलामा अस्थायी पुल बनाउँदै पालिका,"जोमसोम : घरपझोङ गाउँपालिकाको वडा नम्बर ४, ५ र वडा नं १ जोड्ने ठिनी खोलामा अस्थायी पुल निर्माणको काम अघि बढाइएको छ। गाउँपालिकाको आर्थिक वर्ष २०७९८० को विनियोजित ५ लाख ५० हजार बजेटबाट ठिनी खोलामा अस्थायी पुल निर्माणको काम अघि बढाइएको घरपझोङ गाउँपालिकाले जनाएको छ। घरपझोङ गाउँपालिकाले चालु वर्ष विनियोजित बजेटले ८ मिटर लम्बाइ र ४ मिटर चौडाइ अस्थायी पुल निर्माणको काम अघि बढाएको गाउँपालिकाका इन्जिनियर सकलदेव शर्माले जानकारी दिए। उनका अनुसार ठिनी खोलामा निर्माणधिन पुलमा ६ वटा फलामको च्यानल राखिएको छ भने च्यानल माथि नटबोल्ट सिस्टमको काठ बिच्छ्याइने छ। फलामे च्यानललगायतका सामग्री पालिकाले उपलब्ध गराएको र स्थानीय उपभोक्ता समितिले काठ र निर्माणको जिम्मा लिएको इन्जिनीयर शर्माको भनाइ छ। यसअिघ ठिनी खोलामा काठको अस्थायी पुल भएतापनि सो पुल जीर्ण हुँदा बर्खायामको समयमा सर्वसाधारणलाई आवतजावत गर्न, निर्माण सामग्री लैजान, खाद्यन्न तथा अन्य सामग्री लैजान समस्या परेको थियो। २ वर्षअघि ठिनी खोलाको जीर्ण पुलबाट निर्माण सामग्री बोकेको ट्रक क्रस गर्न खोज्दा पुल भाँचिएर दुर्घटना हुँदा २ जना कामदारले ज्यान गुमाएका थिए। उनले पुल बनेपछि पर्यटकीयस्थल ढुम्बातालसम्म सवारी साधन लैजानसमेत सहज हुने बताए। घरपझोङले मनसुन सुरु भएको र बर्खायामको बाढीले सर्वसाधारणलाइ आवतजावतमा समस्या पर्ने भएकाले सो स्थानमा अस्थायी पुल निर्माणको योजना अघि बढाएको गापाका अध्यक्ष मोहनसिंह लालचनले जानकारी दिए।"
निजी अस्पतालबाट पनि स्वास्थ्य बीमा सेवा दिने व्यवस्था मिलाउन निर्देशन,"काठमाडौं : प्रतिनिधिसभा अन्तर्गतको शिक्षा तथा स्वास्थ्य समितिले जनताले सहज र सरल ढंगले स्वास्थ्य बीमा भुक्तानी पाउने व्यवस्था मिलाउन सरकारलाई निर्देशन दिएको छ । सिंहदरबारमा शुक्रबार बसेको समिति बैठकले स्वास्थ्य बीमाका विषयमा धेरै समस्या देखिएमो भन्दै स्वास्थ्य बीमा भुक्तानीका देखिएका समस्याहरु समाधान गर्न सरकारलाई निर्देशन दिएको हो । त्यस्तै, अस्पतालमा स्वास्थ्य बीमामार्फत उपचार गर्न जाँदा धेरै समस्या झेल्नुपरेको भन्दै यस्ता समाधानहरु पनि दिर्घकालिन रुपमा नै समाधान गर्न पनि सरकारलाई निर्देशन दिएको समिति सभापति जयपुरी घर्तीले जानकारी दिए। बैठकले सरकारीभन्दा पनि नीजि अस्प्तालमा बीमा भुक्तानीको समस्या भएको गुनासो आएको भन्दै ऐन कानुनको व्यवस्थाअनुसार समस्या हल गर्न पनि निर्देशन दिएको छ । त्यस्तै बैठकले शहीद गङ्गालाल हृदय रोग केन्द्रमा अक्सिजिनेरेटरको अभाव भएका कारण शल्यक्रिया गर्न नै कठिन भएको गुनासो आएको भन्दै छिटो भन्दा छिटो आवश्यक मेसिनको व्यवस्था गर्न पनि निर्देशन दिएको सभापति घर्तीले जानकारी दिइन्। बैठकमा स्वास्थ्य तथा जनसङ्ख्यामन्त्री भवानी प्रसाद खापुङले चालू बजेटमा सरकारी र सामुदायिक स्वास्थ्य संस्थाबाट मात्रै स्वास्थ्यबीमा लागू हुने उल्लेख भएकाले केहि समस्या देखिएको बताए । बीमाको क्षेत्रमा त्रुटि भए सच्याउन सरकार तयार रहेको उनको भनाइ छ। यस्तै, उनले अहिले मुलुकका कोरोना खोप अभाव नभएको भन्दै स्थानीय तहले पनि खोप अभियान सञ्चालन गर्न सक्रियता देखाउनुपर्ने बताए। बैठकमा समिति सदस्यहरुले स्वास्थ्य बीमालाई थप प्रभावकारी र सहज बनाउन राज्य गम्भीर हुनुपर्ने सुझाव दिएका थिए ।"
प्रतिनिधिसभा र प्रदेशसभा निर्वाचनको मिति चाँडै घोषणा हुन्छ : प्रधानमन्त्री देउवा,"काठमाडौं : नेपाली कांग्रेसका सभापति एवं प्रधानमन्त्री शेरबहादुर देउवाले प्रतिनिधिसभा तथा प्रदेशसभाको आसन्न निर्वाचनको मिति चाँडै नै घोषणा गरिने जानकारी दिए। नेपाल प्रेस युनियनको नवौँ राष्ट्रिय महाधिवेशनको आज हेटौँडामा उद्घाटन गर्दै उनले सरकारले आम निर्वाचनका लागि आवश्यक तयारी गरिरहेको बताए। प्रधानमन्त्री देउवाले भने, 'सरकार निर्वाचनको तयारीमा जुटिरहेको छ। निर्वाचनलाई स्वच्छ, भयरहित र मर्यादितरुपमा सम्पन्न गराउने गरी कलम चलाइदिनुस्। निष्पक्ष पत्रकारिताले मात्रै मुलुक र लोकतन्त्रलाई सुदृढ बनाउँछ।' उनले राजनीतिक स्थायित्वका विषयमा पत्रकारिता जगत्ले कलम चलाउनुपर्ने आवश्यकता औँल्याए। प्रधानमन्त्री देउवाले पछिल्लो समय नियोजितरूपमै लाञ्छना लगाउनेक्रम बढेको जनाउँदै निष्पक्ष पत्रकारिताले मात्रै मुलुक र लोकतन्त्रलाई बलियो बनाउने धारणा राखे। उनले भने, 'परिवर्तनका लागि भएको नेपालको आन्दोलनमा प्रेसको भूमिका महत्वपूर्ण रहेको छ।' कोभिड१९ मा सञ्चारमाध्यमको भूमिका महत्वपूर्ण रहेको स्मरण गर्दै उनले सत्यतथ्य सूचनाले मात्रै मुलुकको विकास हुने उल्लेख गरे। लोकतन्त्रलाई सुदृढ बनाउन स्वच्छ पत्रकारिता जरुरी रहेको जनाउँदै प्रधानमन्त्री देउवाले कांग्रेस लोकतन्त्र र अभिव्यक्ति स्वतन्त्रताप्रति सदैव प्रतिबद्ध रहेको बताए।"
माओवादीकै जोडबलमा नागरिकता विधेयक संसदमा आएको हो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले परिवर्तनको मुख्य बाहक माओवादी नै भएको बताएका छन्। पार्टी कार्यालयमा आयोजित कार्यक्रममा प्रचण्डले परिवर्तनको नेतृत्व माओवादीले गरेको बताए। उनले भने, 'नागरिकतासम्बन्धी समस्या हल हुन्छ। नागरिकताबारे आज निर्णय गर्दैछौं। हाम्रै पार्टीको जोडवलमा नागरिकतासम्बन्धी समस्याबारे निर्णय हुनेछ। हाम्रो पार्टीले ह्वीप जारी गरेको छ।' माओवादी पार्टी बलियो नभए संघीय लोकतान्त्रिक गणतन्त्र पनि बलियो नहुने उनको भनाइ छ। राजनीतिक सम्भावनाको खेल हो। मुख्य कुरा जनताको अधिकारका लागि लड्ने कुरा हो,' उनले भने।"
"अन्तर बैंक व्याजदर सीमा बढ्यो, निजी क्षेत्रको कर्जा वृद्धिदर १२६ प्रतिशतमा सीमित",काठमाडौं : नेपाल राष्ट्र बैंकले अन्तर बैंक व्याजदर सीमा बढाएर भारित औसत ७ प्रतिशतसम्म पुर्याएको छ। यसअघि ४ प्रतिशतको सीमामा राखिएको थियो । राष्ट्र बैंकका गभर्नर महाप्रसाद अधिकारीले शुक्रबार आर्थिक वर्ष २०७९८०को मौद्रिक नीति सार्वजनिक गर्दै अन्तर बैंक व्याजदरको सीमा बढाएको जानकारी दिए। यद्यपी पछिल्लो समय बैंक तथा वित्तिय संस्थामा लगानीयोग्य पुँजी अभाव ( तरलता) भएकाले अन्तरबैंक व्याजदर १० प्रतिशत नाघेको थियो । बैंकहरुबीच लिने कर्जाको अन्तर बैंक नै दोहोरो अंकमा बढ्न थालेकाले अहिले यसलाई निश्चित सीमामा ल्याउन खोजेको हो । मूल्यमा परेको चाप र बाह्य क्षेत्रमा परेको चापलाई ध्यान दिँदै मौद्रिक नीति कसिलो तरिकाले ल्याइएको गभर्नर अधिकारीको भनाइ छ । अन्तर बैंकको भारित औसत व्याजदर ३ प्रतिशतले घट्न गएमा र साढे २ प्रतिशतले बढ्न गएमा भने बोलकबोलमार्फत व्याजदर निर्धारण गर्ने भएको छ । यो व्यवस्थाले कर्जा प्रवाह कसिलो हुने भएको छ । निजी क्षेत्रको कर्जा वृद्धिदर वार्षिक १२६ प्रतिशत हुने भएको छ । यसअघि १९ प्रतिशत थियो। अन्तर बैंक व्याजदर औसत ७ प्रतिशत रहने भएको छ ।
'नेपाली पुरुषसँग विदेशी महिलाले विवाह गरे सात वर्षपछि नागरिकता पाउने प्रावधान राखौं',"काठमाडौंः सांसद खगराज अधिकारीले नागरिकताजस्तो संवेदनशील विषयलाई ख्याल ठट्टा नगर्न आग्रह गरेका छन् । प्रतिनिधि सभामा नेपाल नागरिकता पहिलो संशोधन विधेयक २०७९ माथिको दफावार छलफलमा भाग लिँदै सांसद अधिकारीले सहमतिका साथ नागरिकता विधेयक पास गर्नुपर्ने बताए। कोहि नेपालीहरु अनागरिक नहुन् भन्ने उद्देश्यका साथ नागरिकता विधेयक आउनुपर्ने उनको भनाइ छ। उनले भने, नागरिकताको हकमा राष्ट्रिय स्वाधिनता हाम्रो हातमा छ । नेपाली पुरुषसँग विदेशी महिलाले विवाह गरिन् । तीनले अरु सबै अधिकार पाउछन्, नागरिकताको पूर्ण अधिकार सात वर्षपछि पाउने प्रावधान राखौं ।'"
व्रिटिस गोरखा र तीनका सन्ततीलाई बंशजको नागरिकता निरन्तरता दिनुपर्छ,"काठमाडौंः सांसद शेरबहादुर तामाङले व्रिटिस गोरखा र तीनका सन्ततीहरुलाई वंशजको नागरिकता निरन्तरता दिनुपर्ने बताएका छन् । प्रतिनिधिसभामा नेपाल नागरिकता पहिलो संशोधन विधेयक, २०७९ माथिको दफावार छलफलमा भाग लिँदै सांसद तामाङले नागरिकतामा समानताको हक लागू हुनुपर्ने बताए। व्रिटिस गोरखा सेनाहरु नेपाल सरकारले त्यतिबेला सम्झौता गरी बेलायत गएका हुन् । गैरआवासीयसम्बन्धी व्यवस्थामा यो दफाले व्रिटिस गोरखा र तीनका सन्ततीहरुलाई बंशजको नागरिकता निरन्तरता दिन कुनै बाधा पर्ने छैन भनेर उल्लेख गर्नैपर्छ ।'"
पर्वतमा दुई जनामा डेंगुको संक्रमण पुष्टि,"कुश्मा : पर्वतमा दुई जनामा डेंगुको संक्रमण पुष्टि भएको छ। उपचारको लागि पर्वत अस्पतालमा आएका दुई जनामा डेंगुको संक्रमण रहेको पुष्टि भएको हो। अस्पतालका सूचना अधिकारी लक्ष्मण उपाध्यायका अनुसार स्वास्थ्यमा समस्या आएपछि परीक्षणका लागि आएकामध्ये दुई जनामा डेंगुको संक्रमण रहेको बुधबार पुष्टि भएको हो। दुवै जना कुश्मा नगरपालिकाका हुन्। घरमा बसिरहेको अवस्थामा लगातार ५७ दिनसम्म ज्वरो आएपछि उपचारको लागि आएका उनीहरूमा संक्रमणको शङ्कामा प्रयोगशालामा गरिएको परीक्षणबाट डेंगु रहेको पुष्टि भएको हो। दुवै जनाको उपचार भइरहेको जनस्वास्थ्य निरीक्षक उपाध्यायले बताए। स्वास्थ्य कार्यालय पर्वतका निमित्त कार्यालय प्रमुख सन्तोष पौडेलले अस्पतालको ल्याबमा गरिएको परीक्षणबाट दुई जनामा संक्रमण पुष्टि भएको बताए। संक्रमण देखिनुको अर्थ सबै जना सचेत हुनुपर्ने सूचना मिलेको बताउँदै उनले लामखुट्टेको टोकाइबाट बच्नका लागि सुझाव दिए। बागलुङ जिल्लाको तुलनामा पर्वतमा डर मान्नुपर्ने अवस्था नरहेको र यो अवस्था सामान्य जोखिमको रहेको पौडेलको भनाइ छ। 'बागलुङको मौसमी अवस्था, शहरीकरण र जनसङ्ख्या पर्वतको भन्दा जोखिमयुक्त रहेको छ। तर पर्वतमा नहुने भन्ने होइन, दुई जनामा देखिनुको अर्थ सुरक्षित रहने भन्ने हो', उनले भने। सङ्क्रमित व्यक्तिको सम्पर्क जाँदा यो सर्दैन तर सङ्क्रमित व्यक्तिलाई टोकेको लामखुट्टेले स्वस्थ व्यक्तिलाई टोकेमा सर्छ। सङ्लो र सफा पानीमा यसको कीटाणुहरू फैलिन्छ। यसको सतर्कताको लागि पानी जमेको ठाउँका खाल्डाखुल्डी पुर्ने, टायरमा वा अन्य भाँडामा जमेको पानी फाल्ने गर्नुपर्छ। डेंगुबाट बच्नको लागि लामखुट्टेको टोकाइबाट बच्नुपर्ने भएकाले सुत्ने बेलामा झुल टाँगेर सुत्ने, लामखुट्टेले टोक्न नसक्ने गरी शरीर ढाक्ने खालका कपडाहरू लगाउने लगायतका पूर्व सावधानी अपनाउनुपर्ने पौडेलको भनाइ छ। यसको महामारी आएको बेलामा हप्ताको एक पटक जम्मा गरेर राखेको पानी घोप्ट्याउने अभियान नै चलाउनुपर्ने र अहिले सुरुवाती अवस्थामा गमला वा गाग्रीमा राखिएको पानी छोपेको हुनुपर्ने, घर वरपरका पानी जम्मा हुने खाडलहरू पुर्ने लगायतका सतर्कता अपनाउन उनको सुझाव छ।"
जलवायु परिवर्तनको असर न्युनिकरणका लागि भएका नीतिहरुलाई कार्यान्वयनमा ल्याउनुपर्छ :सभामुख,काठमाडौं : सभामुख अग्नी सापकोटाले जलवायु परिवर्तनको असर न्युनिकरणका लागि भएका नीतिहरुलाई कार्यान्वयन गर्नुपर्नेमा जोड दिएका छन्। अन्तराष्ट्रिय दिगो पर्वतीय वर्ष २०२२ का अवसरमा वन तथा वातावरण मन्त्रालयले शुक्रबार काठमाडौंमा सांसदहरुसँग गरेको छलफल कार्यक्रममा सभामुख सापकोटाले देशमा बनेका नीतिहरु कार्यान्वयन गर्न निकै चूनौति रहेको भन्दै जलवायु परिवर्तनको समस्या समाधानका लागि भएका नीतिहरुलाई कार्यान्वयन गर्नैपर्नेमा जोड दिएका हुन्। उनले जलवायु परिवर्तनले दिएको शिक्षालाई आत्मसाथ गर्ने संकल्प गर्नुपर्ने धारणा पनि राखे । जलवायु परिवर्तनका कारण बिश्वमा नै एकपछि अर्को धक्का दिइरहेको भन्दै सभामुख सापकोटाले यसको असर न्युनिकरणका लागि समस्यालाई बुझेर समाधानको बाटो खोज्नुपर्ने धारणा राखे। उनले अहिले आफूले राज्यका तीन अंगमध्ये एक अंगको जिम्मेवारी बहन गरिरहेको र उक्त भूमिका देश र जनताको हितलाई अघि सार्दै पुरा गर्ने बताए। कार्यक्रममा सांसदहरुले जलवायु परिवर्तनले विभिन्न असर देखाइरहेको भन्दै यसको न्युनिकरणका लागि विश्वसमुदायसँग हात्तेमालो गरेर अघि बढ्नुपर्ने सुझाव दिए।
बंशजको आधारमा सबैलाई नागरिकता दिनु राष्ट्रघाती : दुर्गा पौडेल,"काठमाडौं : राष्ट्रिय जनमोर्चाको उपाध्यक्ष तथा प्रतिनिधि सभा सांसद दुर्गा पौडेलले जन्म र विवाह गरेकै आधारमा बंशजको नागरिकता दिन नहुने बताएकी छन्। शुक्रबार प्रतिनिधिसभामा नेपाल नागरिकता (पहिलो संशोधन) विधेयकमाथि दफाबार छलफलमा भाग लिदै सांसद पौडेलले जन्म र विवाह गरेकै आधारमा बंशजको नागरिकता दिनु राष्ट्रघाती र आत्मघाती भएको बताइन्। ' बाबु र आमा दुवैले बंशजको आधारमा नागरिकता प्राप्त गरेका छन भने मात्र तिनका सन्तानले बंशजको आधारमा नागरिकता पाउनुपर्छ। जन्म र विवाहका आधारमा बंशजको नागरिकता दिनु राष्ट्रघाती र आत्मघाती,' उनले भनिन्। उनले कुनै पनि देशले सर्वपक्षीय मूल्यांकन गरेर मात्रै देशको हित हुनेगरी नागरिकता वितरण गर्दै आएको बताइन्। विदेशी महिलाले विवाह गरेर आएपछि कति समयमा नागरिकता दिने सबै देशको आआफ्नै नियम भएको बताउँदै उनले नेपालको हकमा पनि प्रावधान राख्न आग्रह गरिन्। नागरिकता राष्ट्रियतासँग जोडिएको कुरा भन्दै यसलाई कठोर बनाउनु बताइन्।"
प्रेस युनियनको निर्वाचन : उम्मेदवारी शुल्क कुन पदमा कति ?,"हेटौडा : नेपाल प्रेस युनियनको ९ औं राष्ट्रिय महाधिवेशन सुरु भएको छ। महाधिवेशनको प्रधानमन्त्री एवं नेपाली कांग्रेसका सभापति शेरबहादुर देउवाले उद्घाटन गरेका छन्। नेपाली कांग्रेसनिकट पत्रकारहरुको संस्था प्रेस युनियनको यो महाधिवेशनबाट करिब आठ वर्षपछि नयाँ नेतृत्व चयन हुन लागेको हो। प्रेस युनियनको महाधिवेशनमा संस्थापन र इतर पक्षबाट प्यानल बनाएर उम्मेदवारहरु चुनावी मैदानमा उत्रिएका छन्। प्रेस युनियन निर्वाचन समितिले शु्ल्क निर्धारण गरेको छ। समितिले तोकेको शुल्कअनुसार अध्यक्षमा उम्मेदवारी दिँदा ३० हजार दस्तुर बुझाउनुपर्नेछ। निर्वाचिन समिति संयोजक एगराज पोखरेलका अनुसार वरिष्ठ उपाध्यले २५ हजार, उपाध्यक्षले २०, महासचिवले २५ हजार, उपमहासचिवले २० हजार, सचिवले २० हजार, कोषाध्यक्षले २० हजार, केन्द्रीय सदस्यले १५ हजार, केन्द्रीय लेखा समिति संयोजकले २० हजार र केन्द्रीय लेखा समिति सदस्य उम्मेदवारले मनोनयन दस्तुर बुझाउनुपर्नेछ।"
संसद् बैठक सुरु,"काठमाडौं : संघीय संसद्अन्तर्गत प्रतिनिधिसभाको बैठक सुरु भएको छ। बैठकमा नेपाल नागरिकता (पहिलो संशोधन) विधेयक २०७९ पारित गरियोस् भनी प्रस्ताव प्रस्तुत हुने कार्यसूची रहेको छ। दिउँसो १ बजे बस्ने संसद बैठकमा नागरिकता विधेयकमाथि छलफल र पारित गर्नका लागि गृहमन्त्री बालकृष्ण खाणले प्रस्ताव पेश गर्ने संभावित कार्यसूची रहेको संसद् सचिवालयले जनाएको छ। सरकारले सदनमा पेश गरेको नेपाल नागरिकता पहिलो संशोधन विधेयक २०७९, छलफलका क्रममा छ। आजै विधेयकमाथि प्राप्त संशोधनहरुलाई निर्णयार्थ प्रस्तुत गर्ने कार्यसूची रहेको संघीय संसदको महासचिव डा भरतराज गौतमले जनाएका छन्। सरकारले यसअघि २४ असारमा संसद्मा दर्ता भएको नेपाल नागरिकता विधेयक, २०७५ (पहिलो संशोधन) फिर्ता गरेर पुन: दर्ता गराएको हो। आजको बैठकमा प्रधानमन्त्री शेरबहादुर देउवाले राष्ट्रिय सभामा उत्पत्ति भएको 'नेपाल विशेष सेवा विधेयक २०७६' लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै गृहमन्त्री खाडले राज्य व्यवस्था तथा सुशासन समितिको प्रतिवेदन सहितको 'कारागार विधेयक २०७६ माथि छलफल र पारित गर्नका प्रस्ताव प्रस्तुत गर्ने संभावित कार्यसूची छ।"
"टुट्दै सम्बन्ध, भत्किदै परिवार","ओखलढुंगा : एक दम्पतिले गत वर्ष नाबालक छोरी श्रीमानकै साथमा रहने र अंशबापत केही रकम श्रीमतीले पाउने गरि सहमतिमा अदालतबाट सम्बन्धबिच्छेद गरे। ४ वर्ष विदेश बसेर नेपाल आएका श्रीमानसँग सम्बन्धबिच्छेद गर्न सँगै बसेको ५ महिना नबित्दै श्रीमती अदालतको ढोकामा पुगिन्। उनीहरूबीचको आपसी कलहको सुरुवात केही आर्थिक कारोबार र समाजमा श्रीमतीका कुरा काट्ने विषय थिए। ३० वर्ष उमेर र बिहे भएको पाँच वर्ष पूरा नहुँदै उनीहरूले पारिवारिक सम्बन्धबिच्छेद गर्ने निचोडमा पुगे। अघिल्लो वर्ष भारतीय सेनामा कार्यरत श्रीमानलाई साथैमा लिएर श्रीमती जिल्ला अदालतमा सम्बन्धबिच्छेदका लागि आइपुगिन्। उनले सम्बन्धबिच्छेद दुवै पक्षको सहमतिमा हुन लागेको बताएपछि अदालतका कर्मचारीले श्रीमान् छोडेर दुःख पाइएला नि भनेर सोधे। उनले सुख भन्दा साथ दिने ठूलो हुन्छ भन्ने जवाफ दिएकी थिइन्। सम्बन्धबिच्छेद गरेर अदालतबाट बाहिरिएपछि ती महिला उनले रोजेका अर्को पुरुषसँग बिहे गरेर हिँडेको स्थानीयले बताए। सम्बन्धबिच्छेद गर्न आउँदाका केही प्रतिनिधि घटना मात्रै हुन्, यी। 'महिलाहरू घरेलुहिंसाबाट पीडित भएर सम्बन्धमा बस्न नसक्ने तथा पारिवारिक तनावका कारण पनि सम्बन्धबिच्छेद गर्न आउने गरेका अधिवक्ता बोध नारायण कट्वालले बताए। उनका अनुसार अधिकांश केशहरू वैदेशिक रोजगारीमा श्रीमान् गएपछि फर्केर आउँदासम्मका आर्थिक तथा समाजिक समस्या र नैतिक प्रश्नहरूले ल्याएका छन्' अधिवक्ता बोध नारायण कट्वाल भन्छन्। उनले श्रीमान् विदेशमा हुँदा देखिएका विचलनले सम्बन्धबिच्छेसम्म पुर्याएको र अधिकांश केशहरू त्यस्तै आउने गरेको बताए। आर्थिक वर्ष ०७८०७९ मा ओखलढुंगा जिल्ला अदालतमा देवानीतर्फका मुद्दामध्ये ५३ प्रतिशत सम्बन्धबिच्छेदको दर्ता भएका छन्। देवानीतर्फ आधा बढी मुद्दा सम्बन्धबिच्छेदका रहेको अदालतका श्रेस्तेदार नविन खनालले बताए। उनले भने, 'यस्ता मुद्दा २० वर्षदेखि ३५ वर्ष उमेर समूहका छन्, पतिपत्नीसँगै नहुँदा सम्बन्धमा आउने दरार धेरै जसो विवादको कारण भएको बुझ्न सकिन्छ।' जानकारहरूका अनुसार वैदेशिक रोजगारीमा गएका पुरुषको परिवारमा धेरै विचलन देखिएको छ। एक पटक भइसकेको घरबार भत्काएर नयाँ बनाउन नेपाली समाजको परम्परामा निकै कठिन र चुनौतिपूर्ण छ। 'धेरैजसो युवायुवती सम्बन्धमा आएको आपसी दरारका कारण जीवनभर सँगै साथ दिने कसम खाएर जोडेका सम्बन्ध टुटाउन तयार हुँदा सुन्दर परिवार भत्किने मात्रै होइन आश्रित सदस्यहरू संरक्षक विहीन हुने गरेका छन्', ओखलढुंगा क्याम्पसका समाजशास्त्रका उप प्राध्यापक डा भेषनाथ खनालले भने। जोडिँदै भत्किँदै गरिरहने सम्बन्धले पारिवारिक सौहार्दता मात्रै नभइ सुसंस्कृत समाजलाई भत्काउँदै लगेको उनको भनाइ छ।"
फरार रहेका एक जना पक्राउ,महोत्तरी : मधेस प्रधेशको राजधानी जनकपुरधामबाट ज्यान मार्ने उद्योग तथा डाका मुद्दाका एकजना फरार प्रतिवादी पक्राउ परेका छन्। पक्राउ पर्नेमा महोत्तरीको गौशाला नगरपालिका१ रामनगरका ३५ वर्षीय गंगाप्रसाद महतो रहेका छन्। विशेष सूचनाका आधारमा जनकपुरधामस्थित प्रादेशिक अस्पताल नजिकैबाट महतोलाई पक्राउ गरेको जिल्ला प्रहरी कार्यालय धनुषाका प्रवक्ता तथा प्रहरी नायव उपरीक्षक प्रदीपबहादुर क्षेत्रीले जानकारी दिए। जिल्ला अदालत महोत्तरीले ज्यान मार्ने उद्योग र डाका मुद्दामा आरोप ठहर गर्दै पक्राउ पुर्जी जारी गरेपछि महतो विगत ७ महिनादेखि फरार रहेको उनले बताए। घटना र मानिस पनि महोत्तरीकै भएकाले पक्राउ परेका महतोलाई बुधबार नै महोत्तरी प्रहरीको जिम्मा लगाइएको छ।
लमजुङको धानबालीमा खपटे किराको प्रकोप,"बेंसीसहर : लमजुङको विभिन्न स्थानमा लगाइएको धानबालीमा काँडेदार खपटे किराको प्रकोप देखिएको छ। असार पहिलो हप्ता रोपिएको धानबालीमा किराको प्रकोप देखिएको कृषि ज्ञान केन्द्रका प्राविधिकहरूले बताएका छन्। विशेषगरि बेसीशहर नगरपालिका११ रामचोक फाँट, सुन्दरबजार नगरपालिकाको वडा नं ६ र १० का फाँटहरूमा खपटे किरा (राइस हिस्पा) को प्रकोप देखिएको छ। किराका कारण धानबाली सुक्न थालेपछि किसानहरू चिन्तित भएका छन्। खपटे किराको प्रकोप बढेपछि कृषि प्राविधिक टोलीको सल्लाह अनुसार धानवालीमा विषादी छर्किएको छ। कृषि ज्ञान केन्द्र र बेसीशहर नगरपालिका कृषि शाखाका प्राविधिक टोलीले प्रकोप भएको स्थानमा अनुगमन गरेर विषादी प्रयोग गर्न किसानलाई सल्लाह दिएका हुन्। किराको प्रकोप नियन्त्रणका लागि आवश्यक विषादी कृषि ज्ञान केन्द्रमा नभएकाले नगरपालिकाको सहयोगमा किसानहरूलाई विषादी उपलव्ध गराइएको छ। रामचोक फाँटको करिब एकसय रोपनी धानवालीमा किराको प्रकोप देखिएको कृषि ज्ञान केन्द्रले जानकारी दिएको छ। खपटे किराको प्रकोपले भर्खर रोपेका कलिला धानको पात खाएर विरुवा नै सुक्ने, किराले धानको गुभो खान लागेपछि धानबाली नष्ट हुने समस्या देखिएको कृषि प्रसार अधिकृत किरण सापकोटाले जानकारी दिए। ज्ञान केन्द्रका अधिकृत विजय पौडेलका अनुसार प्राविधिक टोली खेतबारीमै पुगेर धानवाली अवलोकन गरी किरा प्रकोप र यसका उपचार विधिका बारेमा किसानलाई जानकारी गराएका थिए।"
सामाजिक सञ्जालमार्फत् चरित्र हत्या गरेको अभियोगमा पक्राउ,"काठमाडौं : सामाजिक सञ्जालमा तेस्रो लिङ्गीको तस्बिर र महिलाको सम्पर्क विवरण समेत उल्लेख गरी चरित्र हत्या गरेको अभियोगमा एकजनालाई प्रहरीले नियन्त्रणमा लिएको छ। काठमाडौं महानगरपालिका६ बौद्धबस्ने काभ्रेपलाञ्चोक नमोबुद्ध नगरपालिका५ स्थायी वतन भएका इनड्राइभरका ट्याक्सी चालक २४ वर्षीय कर्म वाङ सिङ लामालाई प्रहरीले पक्राउ गरेको हो। प्रारम्भिक अनुसन्धानका क्रममा कर्मले सामाजिक सञ्जाल फेसबुकमा फेक एकाउन्टमार्फत पीडितको तस्बिर अपलोड गरी पीडितका साथीहरूसँग पैसा समेत माग्ने र सामाजमा झुठा अफवाह फैलाउनुका साथै सोही फेक एकाउन्ट प्रयोग गरी स्टडी म्याटिरियल नामक म्यासेन्जर ग्रुपमा अर्की पीडित महिलाको पेशा देह व्यापार हो भन्ने आशयका शब्दहरू पोष्ट गरेको खुल्न आएको छ । साथै पीडित महिलाले इनड्राइभर नामक राइडर एप्लिकेसन प्रयोग गर्ने क्रममा दिएको नाम, ठेगाना र मोबाइल नम्बर सहितको विवरणको दुरुपयोग गरी पोर्न साइटमा समेत पीडितको व्यक्तिगत विवरण सेयर गरेको खुल्न आएको छ । पीडितहरूलाई व्यक्तिगत र सामाजिक रुपमा मानसिक तनाव, दु:ख, हैरानी दिई बदनाम गराई चरित्र हत्या गर्ने कार्यमा संलग्न कर्मलाई नेपाल प्रहरी प्रधान कार्यालय साइबर ब्यूरो भोटाहिटीबाट खटिएको प्रहरीले पक्राउ गरेको हो । उनी उपर विद्युतीय कारोबार ऐन, २०६३ अन्तर्गतको कसूरमा मुद्दा दर्ता भई जिल्ला अदालत काठमाडौँबाट ५ दिन म्याद थप अनुमति प्राप्त गरी प्रहरीबाट थप अनुसन्धान भइरहेको छ ।"
प्रेस स्वतन्त्रता र श्रमजीवी पत्रकारको हकहितका लागि सरकार पछि हट्दैन : प्रधानमन्त्री देउवा,"हेटौडा : प्रधानमन्त्री एवं नेपाली कांग्रेसका सभापति शेरबहादुर देउवाले प्रेस स्वतन्त्रता र श्रमजीवी पत्रकारहरुको हकहित र व्यावसायिक विकासका लागि सरकार पछि नहट्ने बताएका छन्। नेपाल प्रेस युनियनको नवौं महाधिवशनको उद्घाटन गर्दै प्रधानमन्त्री देउवाले यस्तो बताएका हुन्। 'प्रेस स्वतन्त्रता र श्रमजीवी पत्रकारहरुको हकहित,व्यावसायिक विकास,पेशागत सुरक्षाको सवालमा सरकार पछि हट्दैन,उनले भने,' निष्पक्ष पत्रकारिताले मात्रै मुलुक र लोकतन्त्रलाई बलियो बनाउन सकिन्छ।' प्रधानमन्त्री देउवाले नेपालको आन्दोलनमा प्रेसको भूमिका महत्वपूर्ण रहेको बताए। लोकतन्त्रलाई बलियो बनाउन स्वच्छ पत्रकारिता गर्न जरुरी रहेको बताउँदै प्रधानमन्त्री देउवाले कांग्रेस लोकतन्त्र र अभिव्यक्ति स्वतन्त्रताप्रति सदैव प्रतिबद्ध रहेको बताए। नेपाली कांग्रेसनिकट पत्रकारहरुको संस्था प्रेस युनियनको यो महाधिवेशनबाट करिब आठ वर्षपछि नयाँ नेतृत्व चयन हुन लागेको हो। प्रेस युनियनको महाधिवेशनमा संस्थापन र इतर पक्षबाट प्यानल बनाएर उम्मेदवारहरु चुनावी मैदानमा उत्रिएका छन्। अध्यक्षमा अनिता विन्दु र शिव लम्साल प्यानलसहित प्रतिस्पर्धामा उत्रिएका छन्।"
श्रीलङ्काकाका प्रधानमन्त्री बने दिनेश गुणवर्धने,"कोलम्बो : श्रीलङ्काको १५औं प्रधानमन्त्रीको रुपमा दिनेश गुणवर्धनेले शपथ लिएका छन्। श्रीलङ्का पोदुजाना पेरामुना पार्टी (एसएलपिपी) का ७३ वर्षीय सांसद गुणवर्धनेले प्रधानमन्त्री कार्यालयमा राष्ट्रपति रनिल विक्रमासिङ्घेसमक्ष पद तथा गोपनीयताको शपथ लिएका हुन्। विभिन्न दलका विधायक एवम् राजनीतिक दलका नेताहरूसँग बिहीबार भएको सघन छलफलपछि शुक्रबार उनलाई प्रधानमन्त्री पदको शपथ गराइएको हो। भूतपूर्व राष्ट्रपति गोताबाया राजापाक्ष र रनिल विक्रमासिङ्घेको नेतृत्वमा उनले गृहमन्त्रीका रुपमा काम गरेका थिए। आगामी बुधबार संसद् बैठकपछि राष्ट्रिय सरकार गठनका विषयमा छलफल हुने बताइएको छ। राजनीतिक दलहरू मिलेर राष्ट्रिय सरकार गठन गरेपछि मन्त्रिपरिषद् पुनर्गठन हुनेछ। यसैबीच, राष्ट्रपति सचिवालय बाहिर ठूलो सङ्ख्यामा उपस्थित प्रदर्शनकारीहरूलाई नियन्त्रण गर्न भारी मात्रामा सशस्त्र सुरक्षाकर्मी परिचालन गरिएको थियो। उनीहरूले राष्ट्रपति विक्रमासिङ्घको विरोध गरिरहेका छन्।"
मुस्ताङमा हाईअल्टिच्युड खेलकुद,जोमसोम : मुस्ताङको लोमान्थाङमा बर्सेनि आयोजना हुने फुटबल र भलिबलतर्फको हाईअल्टिच्युड खेलकुद प्रतियोगिता बुधबारदेखि सुरु भएको छ। दिवंगत पूर्वमुस्ताङी साँस्कृतिक राजा जिग्मे पलवर बिष्टको सम्झनामा उपल्लो मुस्ताङमा आवद्ध यूवा क्लबहरूद्वारा बर्सेनि आलोपालो यसप्रकारको प्रतियोगिता सञ्चालन गरिन्छ। पूर्वराजाको सम्झनामा मुस्ताङको लोछोदिन क्षेत्रका युवाहरूको खेलकुद क्षेत्रको विकास तथा खेल पर्यटन प्रवद्र्धन गर्ने उद्देश्यले २०७५ सालदेखि नियमिति रूपमा ल्हो छोग्याल झिग्मी मेमोरियल कप सञ्चालन हुँदै आएको छ। बर्सेनि साउनमा सञ्चालन हुने उक्त प्रतियोगितालाई उपल्लो मुस्ताङीले खेल पर्वको रूपमा लिने गरेको पाइएको छ। प्रतियोगितामा लोघेकर दामोदरकुण्ड र लोमान्थाङ गाउँपालिकाका विभिन्न युवा क्लबहरू खेल प्रतिस्पर्धामा सहभागी हुने गरेको पाइएको छ। समुद्री सतहको करिब ५ हजार मिटरको अग्लो उचाइमा अवस्थित उत्तरी चीनको स्वशासित क्षेत्र तीब्बतसँग सिमाना जोडिएको कोरलानाका नजिकै रहेको लोमान्थाङ२ छोसेरको भार्सा गाउँको खेल मैदानमा चौथो लो छोग्याल झिग्मी मेमोरियल कप २०७९ सुरु भएको हो। यसपटक प्रतियोगिताको आयोजक कोन्छोकलिन युथ क्लबले जिम्मा लिएको छ। जस अन्तर्गत लोमान्थाङका ६ टिम र लोघेकरका मा ६ टिम गरी कुल १२ टिमको सहभागिता रहेको खेल संयोजक कर्मा आङ्गेल गुरुङले बताए। लिक चरणको प्रतियोगिता साउन ११ गतेसम्म सञ्चालन हुनेछ।
'नेपाली महिलासँग विवाह गरेको विदेशी पुरुषलाई पनि अंगिकृत नागरिकता दिऔं,"काठमाडौंः सांसद कृष्णप्रसाद दाहालले कुनैपनि नेपाली नागरिकलाई नागरिकता दिनबाट बञ्चित गर्न नहुने बताएका छन् । प्रतिनिधि सभामा नेपाल नागरिकता पहिलो संशोधन विधेयक २०७९ माथिको दफावार छलफलमा भाग लिँदै सांसद दाहालले सबै नेपालीलाई नागरिकता दिनुपर्ने बताएका हुन् । नागरिकता जस्तो विषयमा संवेदनशिल हुनुपर्छ । तर, देशबिहीन हुने अवस्था आयो । एउटै घरका दाजु दिदीहरुले नागरिकता पाए तर, भाइबहिनीहरुले नपाएको पिडादायी अवस्था छ । उनीहरु अहिले ३० वर्षभन्दा माथिका भए । पढ्न पाएका छैनन्, जागिर पाएका छैनन्, पासपोर्ट पाएका छैनन्,'उनले भने,' यो पिडादायी अवस्थाबाट उन्मुक्ति दिनुपर्छ । महिलाले विवाह गरेर विदेशबाट ल्याउनै नपाउने जस्तो विभेदकारी नीति ल्याउन नहुने बताए । उनले भने, 'नेपाली महिलासँग विवाह गरेको विदेशी पुरुषलाई पनि अंगिकृत नागरिकता दिऔं । बरु १५ ले पुग्दैन भने २० वर्ष बसेको हुनुपर्ने भनेर राखौं ।'"
"मौद्रिक नीति सार्वजनिक हुनुअघि सेयर बजारमा दोहोरो अंकको गिरावट, सबै समूह राताम्मे",काठमाडौं : नेपाल राष्ट्र बैंकले मौद्रिक नीति सार्वजनिक गर्ने तयारी गरिरहँदा सेयर बजारमा दोहोरो अंकको गिरावट आएको हो। सेयर कारोबारको अन्तिम दिन आज नेप्से परिसूचक २७२६ अंकले घटेको छ। मौद्रिक नीति कसिलो आउने आशंकामा रहेका लगानीकर्ताको मनोबल घट्दा बजारले नकारात्मक प्रतिक्रिया दिएको हो। नेपाल राष्ट्र बैंकले आज बेलुका ४ बजे चालु आर्थिक वर्षको मौद्रिक नीति सार्वजनिक गर्दैछ। आज नेप्से २७२६ अंकले घटेर २०१७४६ विन्दुमा पुगेको छ। नेप्से ओरालो लागेसँगै बिहीबारको तुलनामा कारोबार रकम घटेको छ। यसदिन २१२ कम्पनीको ३३ लाख २० हजार ५१२ कित्ता सेयर १ अर्ब ४४ करोड ३४ लाख ३२ हजार ७७० रुपैयाँमा कारोबार भयो। बिहीबार १ अर्ब ६४ करोड बराबरको सेयर कारोबार भएको थियो। कारोबारमा आएका सबै समूहको सूचक घटेको छ। यसदिन कुनै पनि कम्पनीको सेयर मूल्यमा सकारात्मक सर्किट लागेन। कारोबार रकमका आधारमा शिवम् सिमेन्ट अग्रस्थानमा रह्यो। सो कम्पनीको २१ करोड बढीको सेयर कारोबार भयो।
प्रधानमन्त्री देउवाले गरे प्रेस युनियन महाधिवेसनको उद्घाटन,हेटौडा : नेपाल प्रेस युनियनको ९ औं राष्ट्रिय महाधिवेशन सुरु भएको छ। महाधिवेशनको प्रधानमन्त्री एवं नेपाली कांग्रेसका सभापति शेरबहादुर देउवाले उद्घाटन गरेका छन्। नेपाली कांग्रेसनिकट पत्रकारहरुको संस्था प्रेस युनियनको यो महाधिवेशनबाट करिब आठ वर्षपछि नयाँ नेतृत्व चयन हुन लागेको हो। प्रेस युनियनको महाधिवेशनमा संस्थापन र इतर पक्षबाट प्यानल बनाएर उम्मेदवारहरु चुनावी मैदानमा उत्रिएका छन्। अध्यक्षमा अनिता विन्दु र शिव लम्साल प्यानलसहित प्रतिस्पर्धामा उत्रिएका छन्।
संसद् बैठक बस्दै : नागरिकता विधेयक पारित गरियोस् भनी प्रस्ताव पेश हुँदै,"काठमाडौं : संघीय संसद्अन्तर्गत प्रतिनिधिसभाको आजको बैठकमा नेपाल नागरिकता (पहिलो संशोधन) विधेयक २०७९ पारित गरियोस् भनी प्रस्ताव प्रस्तुत हुने भएको छ। दिउँसो १ बजे बस्ने संसद बैठकमा नागरिकता विधेयकमाथि छलफल र पारित गर्नका लागि गृहमन्त्री बालकृष्ण खाणले प्रस्ताव पेश गर्ने संभावित कार्यसूची रहेको संसद् सचिवालयले जनाएको छ। सरकारले सदनमा पेश गरेको नेपाल नागरिकता पहिलो संशोधन विधेयक २०७९, छलफलका क्रममा छ। आजै विधेयकमाथि प्राप्त संशोधनहरुलाई निर्णयार्थ प्रस्तुत गर्ने कार्यसूची रहेको संघीय संसदको महासचिव डा भरतराज गौतमले जनाएका छन्। सरकारले यसअघि २४ असारमा संसद्मा दर्ता भएको नेपाल नागरिकता विधेयक, २०७५ (पहिलो संशोधन) फिर्ता गरेर पुन: दर्ता गराएको हो। आजको बैठकमा प्रधानमन्त्री शेरबहादुर देउवाले राष्ट्रिय सभामा उत्पत्ति भएको 'नेपाल विशेष सेवा विधेयक २०७६' लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै गृहमन्त्री खाडले राज्य व्यवस्था तथा सुशासन समितिको प्रतिवेदन सहितको 'कारागार विधेयक २०७६ माथि छलफल र पारित गर्नका प्रस्ताव प्रस्तुत गर्ने संभावित कार्यसूची छ।"
पूर्वी नाकामा हात्तीको उपद्रो बढेपछि पाँच दलले बुझाए नगरपालिकालाई ज्ञापनपत्र,"झापा : झापाको मेचीनगर क्षेत्रमा दिनहुँ जसो भारतबाट नेपाल प्रवेश गर्ने जंगली हात्तीले दुःख दिइरहेको छ। हात्तीको उपद्रो रोकथाम तथा नियन्त्रणको माग गर्दै स्थानीय पाँच राजनीतिक दलले बिहीबार मेचीनगर नगरपालिकालाई ज्ञापनपत्र बुझाएका छन्। नेपाली कांग्रेसका नगर सभापति सवेश कुमार पनेरु, नेकपा (माओवादी केन्द्र) का नगर सहइञ्चार्ज प्रकाश खडका, जसपाका क्षेत्रीय सचिव विमलदेव काफले राप्रपाका प्रदेश सदस्य रमेश दाहाल र नेकपा (समाजवादी) का नगर सचिव हरिप्रसाद तिम्सिनाले हस्ताक्षर गरेको सो ज्ञापनपत्र नगर प्रमुख गोपालचन्द्र बुढाथोकीलाई बुझाएका हुन्। मेचीनगरका १५ वटा वडामध्ये १, २, ३, ४, ५, ९, ११ र १२ वडाहरू हात्ती प्रभावित क्षेत्र हो। भारतबाट सयौँको सङ्ख्यामा आउने हुलकाहुल हात्तीका कारण साबिकको बाहुण्डाँगी गाविस क्षेत्र अत्यन्तै पीडित र आक्रान्त बनेको थियो। यही परिपेक्ष्यमा मध्यनजर गरी विश्व बैङ्कको लगानीमा मेचीनगरको १ पाटापुर देखि मेचीनगर ६ स्थित काँकडभिट्टासम्मको १८ किलोमिटर लम्बाइमा सौर्य तारबारको निर्माणले भारतबाट आउने हन्जा हात्ती नियन्त्रण भएपछि यहाँका स्थानीय बासिन्दाहरूले सुखद अनुभूति गरेका थिए। सौर्य तारबार हुँदाहुँदै समेत केही दिन देखि पुनः हात्तीको बथान प्रवेश गरी बालीनाली र घर टहराहरू भत्काउन थालेपछि स्थानीय चिन्तित बनेको ज्ञापन पत्रमा उल्लेख गरिएको छ। '१९५० सालको सेरोफेरोदेखि मानव बस्तीको रुपमा रहेको बाहुण्डाँगी क्षेत्रलाई विगतमा यो हात्ती कोरिडोर क्षेत्र थियो भन्ने कपोकल्पित, निराधार र केही निजी स्वार्थमा खेल्न रमाउने असामाजिक तत्त्वहरूको प्रायोजनले बाहुनडाँगी बसोबासको भाष्य निर्माण गरी प्रचारबाजी गर्ने दुष्प्रयास विगत केही दिनहरूबाट देखि रहेका छौँ। भारततर्फबाट आउने हात्तीहरू सिलिगुडीस्थित महानन्द वन्यजन्तु आरक्षण केन्द्रका हात्तीहरू हुन। महानन्द वन्यजन्तु आरक्षण केन्द्रले आफ्नो आरक्षण क्षेत्रको परिधि र सीमालाई व्यवस्थित गर्ने नसकेको कारण त्यहाँका हात्तीहरू आहाराको खोजीमा निस्केर मानव बस्ती तर्फ आउने गरेकाले हाम्रो लागि ठुलो चुनौती र समस्या बन्न पुग्यो। जंगली हात्तीलाई कोरिडोर निर्माण गरेर नेपाल भित्राउँदा हामीले भोग्नुपर्ने क्षति र विकराल अवस्थालाई मध्यनजर गरी नगरपालिकाको नीति तथा कार्यक्रमबाट कोरिडोर निर्माणको कुरालाई हटाई सौर्य तारबारको मर्मत सम्भार, दिगो संरक्षण र स्थायी तटबन्धको उपायहरू अवलम्बन गर्न जोडदार माग गर्दछौँ,' ज्ञापन पत्रमा भनिएको छ। विगत केही वर्ष यता यस मेचीनगर क्षेत्रको नदजन्य पदार्थ ढुङ्गा गिटी, बालुवाको अनुचित दोहनले किसानहरूको कुलो पैनीहरूमा पानी सञ्चालन गर्न नसकिने, नदी कटानको समस्या बढ्दै जाने र पानीको श्रोत गहिरिने वा सुक्ने समस्या यहाँका बासिन्दाले भोगिरहेका छन्। त्यसैले नदीजन्य पदार्थ उत्खननका लागि प्रयोग गर्न अनुमति दिने यान्त्रिक उपकरणको बारेमा पुनर्विचार गरी ठेक्का लगाउन नगरपालिकाको ध्यानाकर्षण गराएको समाजवादीका नगर सचिव तिम्सिनाले जानकारी दिए।"
"नागरिकता विधेयक फास्ट ट्रयाकबाट होइन, सम्बन्धित समितिमा पठाउनुपर्छ : प्रेम सुवाल","काठमाडौं : प्रतिनिधिसभा सांसद प्रेम सुवालले सरकारले नयाँ नागरिकता विधेयक फास्ट ट्रयाकबारे पारित गराउन खोजेको भन्दै आपत्ती जनाएका छन्। शुक्रबार प्रतिनिधि सभाको बैठकमा नेपाल नागरिकता (पहिलो संशोधन ) विधेयक, २०७९माथि छलफलमा भाग लिदै सांसद सुवालले नागरिकता विधेयक सार्वभौमिकतासँग सम्बन्धित भएकाले जनतासँग छलफल गर्नेगरी कार्यसूची बनाउन माग गरे। उनले यो विधेयकलाई सम्बन्धित समितिमा पठाउन समेत आग्रह गरे। उनले सबै नेपाली नागरिकलाई नागरिकताको प्रमाणपत्र दिनु आवश्यक रहेको बताए। उनले नागरिकता दिने सवालमा नेपाली नागरिकताको प्रमाणपत्र सिनेमाको टिकटजस्तो बाँड्ने नहुने बताए। उनले भने,'सबै नेपाली नागरिकलाई नागरिकताको प्रमाणपत्र दिनु आवश्यक छ। यसको अर्थ नेपाली नागरिकताको प्रमाणपत्र सिनेमाको टिकटजस्तो बाड्ने होइन। ' नेपालको नागरिकता समस्या समाधान गर्न खुला सीमा बन्द गर्नु जरुरी रहेको उनको भनाइ छ। उनले जन्मको आधारमा दिइएको नागरिकता विदेशीले पनि पाएकाले भन्दै छानविन गरी खारेज गर्नुपर्ने बताए। 'आमा र बुबाको दुवै बंशजको आधारमा नेपालको नागरिकता छोरोछोरीलाई दिनुपर्छ। जन्मको आधारमा दिइएको नागरिकता विदेशीले पनि पाएकाले छानविन गरी खारेज गर्नु आवश्यक छ,' उनले भने। सांसद सुवालले निर्वाचन, सरकारी सेवा, राजनीतिक नियु्क्ति र उद्योग व्यापारका लागि बंशजको नेपाली नागरिकता आवश्यक हुने व्यवस्था गर्नु जरुरी रहेको औंल्याए। उनले नेपालीसँग विवाह गरेका महिला वा पुरुषलाई २० वर्षपछि मात्रै कृतिम नागरिकता दिन सकिने व्यवस्था गर्न माग गरे। यसरी नागरिकता लिनेले नेपालको भाषा र संस्कृतिबारे लिखित र अन्तरवार्ता उत्तिण गर्नुपर्ने प्रावधान राख्नुपर्नेमा उनले जोड दिए। नेपालको विषयलाई महत्व दिएर मात्रै नागरिकतासम्बन्धी कानुन बनाउन आवश्यक रहेको उनको भनाइ छ।"
मेघगर्जन तथा चट्याङसहित वर्षा हुने,"काठमाडौं : देशभर आङ्शिकदेखि सामान्य बदली रही केही स्थानमा मेघगर्जन तथा चट्याङसहित वर्षा हुने भएको छ। जल तथा मौसम विज्ञान विभागका अनुसार देशभर आङ्शिकदेखि सामान्य बदली रही पहाडी भूभागका केही स्थानमा र अन्य भूभागका थोरै स्थानमा मेघगर्जन, चट्याङसहित हल्कादेखि मध्यम वर्षाको सम्भावना रहेको छ। शनिबार पनि सोही मौसम कायम रहने भएको छ। हाल मनसुनको न्यून चापीय रेखा सरदर स्थानको आसपास अवस्थित रहेको छ। रातको समयमा देशका पहाडी भूभागमा सामान्यदेखि पूर्ण बदली रही बाँकी भूभागमा आङ्शिकदेखि सामान्य बदली भई पहाडी भूभागका केही स्थानमा र अन्य भूभागका थोरै स्थानमा मेघगर्जन, चट्याङसहित हल्कादेखि मध्यम वर्षाको सम्भावनाका साथै गण्डकी प्रदेशका एकदुई स्थानमा भारी वर्षाको सम्भावनासमेत रहेको बताइएको छ। मौसम पूर्वानुमान महाशाखाको पछिल्लो विवरणानुसार शुक्रबार काठमाडौं उपत्यकाको न्यूनतम तापक्रम २० दशमलव पाँच डिग्री र अधिकतम तापक्रम २८ दशमलव दुई डिग्री सेल्सियस रहेको छ।"
राज्यलाई दोहोरो भार,"कर्मचारीतन्त्रको बेथिति कस्तो छ भने कतै धेरै जनशक्ति छन् त कतै अभावै अभाव छ। जसै मानिसहरू अवसरका लागि सहर र केन्द्र ताक्छन्, जागिरै खाँदा पनि कर्मचारीहरू सहर केन्द्रित हुन खोज्छन् र त्यसमा पनि राजधानीमा बस्न रुचाउँछन्। दुर्गममा थप अवसर र वृत्ति विकासको अवसर नहुनु एउटा कारण होला तर कर्मचारीहरू खासमा मालअड्डाको चाहनामा हुने गरेको तीतो सत्य हो। जुन कार्यालयमा धेरै बजेट चलाउन पाइन्छ, त्यतै धेरैले नजर लगाउँछन्। जसको पहुँच हुन्छ, ऊ सधैं पायक पर्ने र आफूले चाहेको अड्डामा घुमिफिरी पुग्छ। पहुँच नहुनेको दुर्गम पठाइन्छ वा उस्तै परे जगेडामा पर्न बेर लाग्दैन। पहुँचवालालाई केन्द्रकै कार्यालयहरूमा राख्ने प्रपञ्चकै कारण कतिपय कार्यालयमा धेरै जनशक्ति थुप्रिन्छन्। दोहोरो जनशक्तिमात्रै होइन दोहोरो दरबन्दी गरी राज्यलाई भार पारिएका उदाहरण पनि सार्वजनिक भएका छन्। जस्तो कि काठमाडौं विकास प्राधिकरण एउटा उदाहरण हो। जहाँ प्राधिकरण आफैंले भर्ना गरेका लेखाका कर्मचारी पनि छन्। महालेखा नियन्त्रकको कार्यालयबाट पठाइएका लेखा कर्मचारी पनि थपिएका छन्। पुल दरबन्दीका नाममा दोहोरो जनशक्ति थुपारेर राज्यकोषलाई भार पारिएको छ। जब कि पुल दरबन्दी भनेको अभाव भएका ठाउँमा खटाइने हो। कामै ठप्प हुँदा पुल दरबन्दीका कर्मचारी जाने हो। आवश्यकता र औचित्यबिनै महालेखा नियन्त्रकको कार्यालयले जबरजस्ती कर्मचारी खटाइ दिएको निकाय हो काठमाडौं उपत्यका विकास प्राधिकरण। आर्थिक अनुशासन कायम गराउन भूमिका खेल्ने दायित्व जिम्मेवार अधिकारीहरूको हो। राज्यलाई भार कम गराउने कुरा आर्थिक अनुशासनभित्रै पर्छ। महालेखाकै कारण प्राधिकरणमा लेखाअधिकृत र लेखापाल बढी छन्। जब कि प्राधिकरणकै दरबन्दीका आधा दर्जन कर्मचारी पहिल्यैदेखि छन्। त्यसले वार्षिक लगभग ५० लाख रुपैयाँ राज्यको एउटै निकायमा दोहोरो खर्च भएको छ। प्राधिकरणबाट स्थायी पदपूर्ति भइसक्दा पनि दोहोरो जनशक्तिको भार थुपार्नु युक्तिसंगत छैन। झन् त्यसमाथि मुलुकका दुर्गम भूभागका कार्यालयहरूमा लेखाका कर्मचारीको अभाव छ। अरू काम गर्नु र लेखा प्रणाली व्यवस्थापन गर्नु भिन्दाभिन्दै दक्षता, योग्यता र सीपका कुरा हुन्। त्यसैले लेखाप्रणाली राख्ने, हरहिसाब गर्ने कर्मचारीको छुट्टै दरबन्दी हुन्छ। तर दरबन्दी अनुसार उपलब्ध जनशक्तिलाई सही ढंगले परिचालन वा व्यवस्थापन गर्न नसक्नु वा गर्न नचाहनु र नगर्नु महालेखा नियन्त्रकको कमजोरी हो। त्यो कमजोरीको मूल्य राज्यको ढुकुटीले चुकाइरहनुपरेको छ। राज्य सञ्चालनका लागि आवश्यक जनशक्तिको उचित व्यवस्थापन नहुनु भनेको राज्यले प्रवाह गर्ने सेवासुविधामा जनतालाई प्रत्यक्ष असर पर्नु हो। जहाँ कर्मचारी अभाव भएर एकैजनाले ५७ अड्डा हेर्नुपर्छ भने त्यस्तो कार्यालयको सेवाप्रवाह चुस्त हुन सक्दैन। त्यसरी एकैजनालाई भार दिनु न्यायसंगत होइन भने कार्यालयहरूको हिसाबकिताब दुरुस्त राख्न मुस्किल पनि पर्न सक्छ। दोहोरो कर्मचारी हुनुले राज्यलाई तलब र सुविधाको भार त पर्छ नै अवकासपछि निवृत्तिभरणको बोझ पनि थपिन्छ। त्यसैले कर्मचारीको संख्या अनावश्यक नराख्ने बरु आवश्यक नभए कटौती गर्ने नीति राज्यले लिनुपर्छ। चालु आवका लागि ल्याइएको बजेटमा पनि १० प्रतिशत दरबन्दी कटौती गर्ने नीति ल्याइएको छ। तर भएका कर्मचारीको सही परिचालन, व्यवस्थापन भएन भने जति कर्मचारी थपे वा कटौती गरे पनि दुर्गममा अभावको अभावै हुन्छ, केन्द्रमा किचाघान। राज्यलाई बढी आर्थिक भार पुर्याएको विषयको खोजीनीति गरी औंल्याउन, सुधारका लागि भूमिका निर्वाह गर्ने संवैधानिक संस्था छमहालेखा परीक्षकको कार्यालय। तर मलेप पनि यस्ता कमजोरी औंल्याउन चुकेको देखिएको छ। यस्तो अव्यवस्थाको अन्त्य अत्यावश्यक छ।"
हाम्रो पासपोर्ट किन कमजोर ?,"काठमाडौं : मुलुकको पासपोर्ट विश्व वरीयतामा निकै कमजोर देखिएको छ। संसारभरिका पासपोर्टहरूको एक सर्वेक्षणले नेपाली पासपोर्ट पुछारतिर अर्थात् १०६औं स्थानमा देखाएको छ। जबकी उत्तर कोरियाको पासपोर्ट नेपालको भन्दा एक स्थान माथि छ। बेलायती कम्पनी हेन्लिले सार्वजनिक गरेको अध्ययन (पासपोर्ट इन्डेक्स, २०२२) मा विश्वका ११२ वटा मुलुकको वरीयता निर्धारण गरिएको हो। जसअनुसार नेपालको विश्वव्यापी वरीयता (ग्लोबल याङ्किङ) सूचीमा पुछारतिर परेको छ। यसले परिवर्तित र प्रतिस्पर्धात्मक विश्व परिवेशमा परराष्ट्र सम्बन्ध सञ्चालन र व्यवस्थापन गर्न असहज हुने परराष्ट्र मामिला विज्ञहरू बताउँछन्। अनअराइभल भिसा दिने आधारमा सूची तयार पारेको हेन्लि पासपोर्ट इन्डेक्समा जनाइएको छ। इन्डेक्सअनुसार, पहिलो नम्बरमा जापान छ। जापानका लागि नेपालका पूर्वराजदूत केदारभक्त माथेमा भन्छन्, स्थिर सरकार, बलियो अर्थ व्यवस्था र कानुनी शासन कायम भएका कारण नै जापान वरीयताको पहिलो नम्बरमा पर्न सफल भएको हुन सक्छ। किन खस्कियो ? छिमेकी मित्र राष्ट्र, प्रमुख शक्ति राष्ट्र, विकास साझेदारलगायत सबै राष्ट्रहरूसँग मुलुकको सम्बन्ध मैत्रीपूर्ण एवं सहयोगात्मक सम्बन्ध रहँदै आएको छ। पासपोर्टको कमजोर वरीयताले मुलुक र नागरिकको अवस्थालाई पनि सूचित गर्ने विज्ञहरू बताउँछन्। राजनीतिक स्थायित्व र आर्थिक समृद्धि हासिल गरेका मुलुकको पासपोर्टको वरीयता पनि उच्च हुने पूर्वराजदूत माथेमाको भनाइ छ। अन्तर्राष्ट्रिय जगतमा मुलुकको प्रतिष्ठा र राष्ट्रिय सम्मान अभिवृद्धि गर्ने दिशामा मुलुकको परराष्ट्र नीति परिलक्षित छ। नेपालले हालसम्म विश्वका १७७ वटा मुलुकसँग कूटनीतिक सम्बन्ध राखेको छ। पूर्वराजदूत माथेमाका अनुसार मुलुकभित्रको अवस्थाले पनि अन्तर्राष्ट्रिय सम्बन्धमा प्रभाव पारिरहेको हुन्छ। सुशासनको कमी, राजनीतिक अस्थिरता र कमजोर आर्थिक अवस्थाले गर्दा पासपोर्टको वरीयता खस्किएको हो। ३८ मुलुकहरूले नेपाललाई अनअराइभल भिसा दिने गरेको हेन्लि इन्डेक्समा उल्लेख छ। वरीयतामा नेपालभन्दा उत्तरकोरिया एक स्थान माथि छ। उत्तरकोरियालाई ४० देशले अनअराइभल भिसा दिन्छन्। परराष्ट्र विज्ञ डा राजन भट्टराई मुलुकको आर्थिक, राजनीतिक, सामाजिक अवस्था खस्किएपछि पासपोर्टको वरीयता पुछारमा पर्ने बताउँछन्। अन्तर्राष्ट्रिय, क्षेत्रीय तथा उपक्षेत्रीय मञ्चमा नेपालको प्रभावकारी उपस्थितिमा असर पुग्छ। मुलुकले अन्तर्राष्ट्रिय विश्वसनीयता गुमाउँदै जान्छ। अन्तर्राष्ट्रिय मञ्चहरूमा मुलुकको भूमिका कमजोर हुन पुग्छ, उनले भने। पूर्वराजदूत लोकराज बरालका अनुसार नेपालको पासपोर्टको वरीयताको पुछारमा हुँदा मुलुक र नागरिकको छवि पनि कमजोर हुन पुग्छ। गैरकानुनी आप्रवासन भइरहेको छ। नेपालीहरू भागेर विकसित मुलुकमा जाने प्रवृत्ति बढ्दो छ, पूर्वराजदूत बराल भन्छन्, कमजोर पासपोर्ट हुँदा शंका गर्ने, भिसा दिन आनाकानी गर्नेलगायतमा समस्या व्यहोर्नु पर्ने हुन्छ। फ्रान्सका लागि पूर्वनेपाली राजदूत मोहनकृष्ण श्रेष्ठ पासपोर्टको वरीयता खस्कनुका कारण पहिल्याएर सुधार गर्नुपर्ने बताउँछन्। परराष्ट्र मन्त्रालयमा पूर्वशिष्टाचार महापाल श्रेष्ठ भन्छन्, प्राविधिक पक्ष हो या अरू पक्षमा कमजोरी भएको हो ? त्यो खोजी गरेर सुधार गर्नुपर्छ। पासपोर्टको वरीयतामा जापानपछि दोस्रो नम्बरमा सिंगापुर र दक्षिण कोरिया छन्। मुलुकका नागरिकलाई १९२ मुलुकले अनअराइभल भिसा दिने रिपोर्टमा उल्लेख छ। त्यस्तै, तेस्रोमा जर्मनी र स्पेन छन्। फिनल्यान्ड, इटाली र लक्जेमबर्ग तेस्रो नम्बरमा परेका छन्। पाँचौं स्थानमा चार मुलुक पर्न सफल भएका छन्। अस्ट्रिया, डेनमार्क, नेदरल्यान्डस र स्विडेन रहेको एकै पाँचौं नम्बरमा रहेको हेन्लि रिपोर्टमा उल्लेख छ। दक्षिण एसियाली मुलुकहरूमध्ये भारत सबैभन्दा माथि छ। भारत ८७औं स्थानमा छ। त्यस्तै, भुटान ९३, श्रीलंका १०३, बंगलादेश १०४औं स्थानमा छ। पाकिस्तान १०९ इराक १११औं स्थानमा छ। वरीयताको सबैभन्दा पुछारमा अफगानिस्तान छ। अफगानिस्तान ११२औं स्थानमा छ । नेपालीहरू भागेर विकसित मुलुकमा जाने प्रवृत्ति बढ्दो छ। कमजोर पासपोर्ट हुँदा शंका गर्ने, भिसा दिन आनाकानी गर्नेलगायतमा समस्या व्यहोर्नु पर्ने हुन्छ। लोकराज बराल, पूर्वराजदूत"
२५ लाख तिर्न नसक्दा दामोदर क्षेत्री साउदीमा अलपत्र,"साउदी : ११ वर्ष अगाडि रोजगारीको क्रममा साउदी अरेबिया पुगेका दामोदर क्षेत्री यहाँ अलपत्र परेका छन् । अलहरफी कम्पनीमा ड्राइभिङ कामका लागि साउदी पुगेका क्षेत्री अवैधरुपमा काम गर्ने क्रममा उनको गाडी दुर्घटना परेको थियो। दुर्घटनामा जलेको गाडीको क्षतिपूर्तिबापत ७९ हजार साउदी रियाल ( करिब २४ लाख ८० हजार) नेपाली रुपैयाँ तिर्नुपर्ने भएपछि उनी तनावमा छन्। को हुन् दामोदर क्षेत्री बुटवल४ का दामोदर क्षेत्री ११ वर्ष अगाडि साउदी अरेबिया पुगे। साउदीको अलहरफी कम्पनीमा ड्राइभिङ काम गर्ने भन्दै इमेज म्यानपावर कम्पनीले उनलाई वैदेशिक रोजगारीमा पठाएको थियो। पासपोर्ट लगायतका सबै कागजात सक्कली थिए, वैधानिक ढंगले नै विदेश गएका थिए। क्षेत्रीलाई हतारो थियो त, कम्पनीमा चाँडो पुग्ने र दुईरचार पैसा कमाएर श्रीमती र छोराछोरीलाई पठाउने। क्षेत्री जब अलहरफीमा पुगे। उनलाई ड्राइभर नभई मजदुरीको काममा लगाइयो। उनले पूर्वसम्झौताअनुसार ड्राइभिङ कामको भिसा बनाइदिन कम्पनीसँग आग्रह गरे। कम्पनीले सर्त तेस्र्यायो। २ हजार ५ सय रियाल थप शुल्क तिरे मात्र भिसा परिवर्तन गरिदिने । त्यसपछि भने क्षेत्रीको मन बदलियो। उनले कम्पनी परिवर्तन गर्ने सोच बनाए। त्यही बेला, उनलाई साउदीकै एकजनाले आफ्नो कम्पनीमा काम गरे धेरै तलब दिने आश्वासन दियो। लगत्तै उनी अर्को कम्पनीमा जान तयार भए। २०६९ सालमा हमदसाउद अलहाजीरी कम्पनी मा ड्राइभरको काम पाए, गाडी चलाउन थाले। क्षेत्रीका पासपोर्टलगायतका कागजात भने पुरानै अलफरहीकम्पनीमै थिए। नयाँ कम्पनीका सञ्चालकले आफ्नोमा काम गरे नेपाल फर्कने बेलामा पासपोर्ट बनाइदिने आश्वासन दिएका थिए। त्यही आश्वासनमा वर्षौं काम गर्दा पनि राम्रो कमाइ नभएपछि पासपोर्ट लगायतका सबै कागजात छोडेर नयाँ कम्पनीमा काम गर्न गएको क्षेत्रीको भनाइ छ। अर्को कम्पनीमा काम गरेका कारण उनी त्यतिबेला अवैधानिक कामदार बनिसकेका थिए। क्षेत्रीलाई बिपत्ती त त्यतिबेला आयो, जब उनले चलाएको गाडी दुर्घटनामा पर्यो। उनको गाडी र अर्को गाडीसँग ठोक्किँदा दुवै गाडीमा आगो लाग्यो। जलेर नष्ट भए। त्यही क्रममा एकजना पाकिस्तानी नागरिकको मृत्यु भयो। दुर्घटनामा दामोदर पनि घाइते भए। उपचारपछि निको भए। दुर्घटनामा परेका दुवै गाडी जलेर नष्ट भएपछि दामोदर पक्राउ परे। तीन महिना जेल सजाय काटे। लगत्तै कम्पनीको काममा फर्किए। तर, कम्पनीले दामोदरलाई दुर्घटनामा जलेको गाडीको क्षतिपूर्तिबापत ७९ हजार साउदी रियाल ( लगभग २४ लाख ८० हजार) नेपाली रुपैयाँ तिर्नुपर्ने भन्यो। साउदीमा यस्ता दुर्घटनाको क्षतिपूर्ति कम्पनी आफैले तिर्ने गरे पनि, उक्त कम्पनीले क्षेत्रीसँग माग गर्यो। दुई चार पैसा कमाउन विदेश गएका सामान्य परिवारका क्षेत्रीसँग यत्रो पैसा तिर्न सक्ने क्षमता थिएन। रकम तिर्न नसकेपछि कम्पनीले दुई वर्षपछि उनलाई जेल हाल्यो। दुर्घटनामा ज्यान गुमाएका पाकिस्तानी नागरिकको तर्फबाट भने कुनै उजुरी परेन । विगतमा धेरै सुविधा दिने, नेपाल फर्किँदा पासपोर्ट बनाइदिने आश्वासन दिएको कम्पनीले उल्टै बदमासी गर्यो। २०७४ देखि २०७८ सम्म क्षेत्रीले साउदीको जुबेल जेलमा कैदी जीवन बिताए। ४ वर्षपछि जेलबाट त मुक्त भए। तर, कम्पनीले मागेअनुसारको झन्डै २५ लाखको क्षतिपूर्ति तिर्न सकेका छैनन्। जेलबाट छुटे पनि साउदीमा बन्दी जीवन बिताइरहेका छन्। कुनै पनि बेला प्रहरीले पुनः पक्राउ गर्न सक्ने चिन्ता भइरहेको क्षेत्री बताउँछन्। क्षेत्रीलाई अब, दुई चार पैसा कमाई गर्नुभन्दा पनि, लफडा टुंग्याएर छिटो नेपाल फर्किन मन छ। तर, कतैबाट पनि आर्थिक सहयोग नपाउँदा निराश र चिन्तित छन्। उनी, साउदीमा अलपत्र छन्। साउदीस्थित नेपाली दूतावासले आवश्यक रकम तिर्न सके उनलाई नेपाल फर्काउन सक्ने जानकारी गराएको छ। तर, दूतावास आफैले भने आर्थिक सहयोग गरेको छैन। क्षेत्रीले आफूमाथि भएको घटनाबारे नेपाली दूतावास, एनआरएन, भ्रातृसंगठन तथा विभिन्न सामाजिक संघसंस्थाहरूलाई जानकारी गराएको बताएका छन्। उनले, आर्थिक सहयोगका लागि सबैसँग गुहार गरेको बताए। क्षेत्रीलाई सहयोग गर्न नेपाली दूतावासले पहल गरिरहेको जवाफ दिने गरेको छ। परिवारका सदस्य पनि काठमाडौंतिर सहयोगका लागि धाइरहेका छन्। श्रीमती भगवती क्षेत्री र बहिनी माया थापा वैदेशिक रोजगार विभाग, परराष्ट्र मन्त्रालय, वैदेशिक रोजगार उद्धारमा सरोकार राख्ने व्यक्ति, संघसंस्था र मिडिया धाउँदा पनि कतैबाट सहयोग नपाएको बताउँछन्। वैदेशिक रोजगार प्रवद्र्धन बोर्डबाट सहयोग पाउने आशा परिवारका सदस्यमा थियो। बोर्डले सुरुमा १५ लाख सहयोग गर्न सक्ने आश्वासन पनि दिएको थियो। तर, पछि, वैदेशिक रोजगार प्रबद्र्धन बोर्डका महानिर्देशकले नगद सहयोग गर्न नसकिने बरु, क्षेत्रीको तर्फट मुद्दाबा लडिदिने कानुन व्यवसायीका लागि मात्र १५ लाखसम्म खर्च व्यहोरिदिने बताएको परिवारका सदस्य बताउँछन्। आर्थिक अवस्था कमजोर रहेका क्षेत्रीका एक छोरा र एक छोरी छन्। श्रीमती बुटवलमा ज्याला मजदुरी गर्छिन्। जग्गा जमिन केही नभएका उनको परिवार भाडामा बस्ने गर्छन् ।अहिले श्रीमान्को उद्धारका लागि भौतारिनु पर्दा राम्रोसँग खान पनि नपुग्ने अवस्था उनको छ। भगवतीले आर्थिक सहयोग गरिदिन मनकारी सबैसँग अपिल गरेकी छन् भने साउदी अरेबियास्थित नेपाली दूतावास रियादले समेत आर्थिक सहयोगको लागि साउदीमा रहेका विभिन्न सामाजिक संघसंस्थाहरूलाई आग्रह गदै कुनै इच्छुक संस्थाले रकम संकलमा समन्वय सहित नेतृत्व लिई आवश्यक सहयोग गर्न अनुरोध गरेको छ।"
चट्याङ लागेर हुम्लामा ५० बाख्रा र २ गाई मरे,हुम्ला : हुम्लाको मध्यभागमा रहेको सर्केगाड गाउँपालिकाको रिपगाउँमा चट्याङ लागेर ठूलो सङ्ख्यामा बाख्रा मरेका छन्। चट्याङले सर्केगाडको वडा नं २ का ५० भन्दा बढी बाख्रा मरेका छन् भने एक जना घाइते भएका छन्। रिपको खानी भन्ने स्थानको खर्कमा बाख्रा लगेका बेला परेको चट्याङमा परेर दुई जनाका ५० बढी बाख्रा मरेको सर्केगाड वडा नं २ का वडाध्यक्ष सिद्ध कार्कीले जानकारी दिए। वडाध्यक्ष कार्कीका अनुसार चट्याङले घाइते भएका छक्का कार्कीको अवस्था अहिले सामान्य हुँदै गएको छ। चट्याङ लागेर घाइते हुनेबित्तिकै पिठ्युँमा बोकर रिपस्थित मूलघरमा ल्याइएका कार्कीको अवस्था अहिले सामान्य हुँदै गएको हो। खर्कमा अचानक परेको चट्याङमा परी स्थानीय कार्की र लुड्प्या महताराका ५० बढी बाख्रा तथा दुई गाईगोरु मरेका छन्। चट्याङ परेको स्थान गाउँबाट टाढा भएकाले क्षतिको विस्तृत विवरण नआएको वडाध्यक्ष कार्कीले बताए। रासस
मोरङमा भारतीय कन्टेनरको ठक्करबाट मोटरसाइकलमा सवार दुई जनाको मृत्यु,विराटनगर : भारतीय नम्बर प्लेटको कन्टेनरले ठक्कर दिँदा मोरङको बूढीगंगा गाउँपालिका२ गंगा चोकमा शुक्रबार बिहान दुई जनाको मृत्यु भएको छ। दक्षिणबाट उत्तर (विराटनगरबाट इटहरी) तर्फ जाँदै गरेको को ३० प ९१०३ नम्बरको मोटरसाइकललाई सोही दिशातर्फ नै जाँदै गरेको एचआर ३८ एक्स २२१० नम्बरको खाली कन्टेनरले ठक्कर दिएको हो। कन्टेनरले बिहान ६:४५ बजेतिर कोसी लोकमार्गमा ठक्कर दिँदा मोटरसाइकलमा सवार दुई जनाको घटनास्थलमै मृत्यु भएको प्रहरीले जनाएको छ। मोरङ ट्राफिक प्रमुख प्रहरी निरीक्षक राजकुमार कार्कीका अनुसार दुर्घटनामा परेर मोटरसाइकल चालक मोरङको केराबारी गाउँपालिका७ का अन्दाजी २७ वर्षीय हर्क परियार र पछाडि सवार २१ वर्षीय भीमबहादुर राईको मृत्यु भएको हो। कन्टेनरको तीव्र गतिका कारण दुर्घटना भएको कार्कीले बताए। प्रहरीले कन्टेनर र चालकलाई नियन्त्रणमा लिएको छ। साँघुरो सडकमा ओभरटेक गर्न खोज्दा कन्टेनरले पछाडिबाट मोटरसाइकललाई ठक्कर दिएको प्रनि कार्कीले बताए। घटनाको विरोधमा स्थानीयले सवारीसाधन सञ्चालनमा रोक लगाएर केहीबेर कोसी लोकमार्ग अवरुद्ध गरेका थिए। प्रहरीले सडक भने सूचारु गरिसकेको छ। उक्त सडकको पश्चिमतर्फको भाग लगभग दुई साताअघिदेखि खनेर त्यत्तिकै छाडिएको छ। नेपाल टेलिकमको च्याम्बर व्यवस्थित गर्न सडक खनेको बताइएको छ। खनेर त्यत्तिकै छाडिएपछि ६ लेनमध्ये पश्चिमतर्फको २ लेन सडकमा सवारीसाधन सञ्चालन हुन सक्ने अवस्था छैन। दक्षिणबाट उत्तरतर्फ जाने १ लेन सडक मात्रै सञ्चालनमा छ। १ लेन सडकमा ओभरटेक गर्न खोज्दा तीव्र गतिको कन्टेनरले मोटरसाइकललाई ठक्कर दिएको प्रहरीले जनाएको छ। सम्बन्धित निकायले लापरबाहीपूर्ण तरिकाले सडक खनेर लामो समयदेखि त्यत्तिकै छाडिदिँदा दुर्घटना भएको भन्दै स्थानीय विरोधमा उत्रिएका हुन्। उनीहरुले उक्त सडकखण्डमा तत्काल वारीसाधन सञ्चालन सहज बनाइनुपर्ने माग राखेका छन्।
अमेरिकी राष्ट्रपति बाइडेनलाई कोरोना संक्रमण,"वासिङटन डिसी : अमेरिकी राष्ट्रपति जो बाइडेनलाई कोभिड१९ पोजिटिभ देखिएको ह्वाइट हाउसले जानकारी दिएको छ। ह्वाइट हाउसका प्रेस सेक्रेटरी करिन जीन पियरेका अनुसार बाइडेनमा कोरोना संक्रमणका धेरै सामान्य लक्षण मात्र छन्। उनले रोगको गम्भीरता कम गर्न एन्टिभाइरल औषधि 'प्याक्सलोभिड' लिन थालेका छन्। बाइडेनले अमेरिकी राष्ट्रपतिको रूपमा पदभार ग्रहण गर्नु अघि फाइजरको एन्टिकोविड भ्याक्सिनको दुबै डोज लगाएका थिए। त्यसपछि सेप्टेम्बर २०२१ मा पहिलो बुस्टर डोज र मार्च २०२२ मा खोपको थप खुराक लगाए। बाइडेनअघि उपराष्ट्रपति कमला ह्यारिससहित ह्वाइट हाउसका धेरै अधिकारीहरु कोरोना भाइरसबाट संक्रमित भइसकेका छन्। ह्वाइट हाउसका प्रेस सेक्रेटरी करिन जीन पियरेले राष्ट्रपति बाइडेनलाई कोरोना पोजिटिभ देखिएको बताएकी छन्। उनमा हल्का लक्षण भएको र उनले भ्याक्सिनको सबै डोज लगाएका पनि जानकारी दिइन्। यसअघि बाइडेनले एक भाषणमा आफूलाई क्यान्सर भएको दाबी गरेका थिए। पदभार ग्रहण गर्नुअघि उनलाई मेलानोमा छालाको क्यान्सर पत्ता लागेको थियो, जुन पहिले नै निदान गरिइसकेको ह्वाइटहाउसले बताएको छ।"
करारका कर्मचारी हटाइएपछि १५ स्वास्थ्य इकाइ बन्द,"गोरखा : गण्डकी गाउँ कार्यपालिकाले करारका सबै कर्मचारी हटाएपछि पालिकाभित्रका स्वास्थ्य इकाइहरू बन्द भएका छन्। कर्मचारी अभावमा पालिकाभित्रका आठवटै वडाका १५ वटा स्वास्थ्यचौकी साउन १ देखि बन्द रहेको प्रमुख प्रशासकीय अधिकृत वेदहरि अधिकारीले बताए। अघिल्लो कार्यकालका जनप्रतिनिधिले नियुक्त गरेका ४० जना स्वास्थ्यका कर्मचारीको करार नियुक्ति अहिलेका जनप्रतिनिधिले गत असार ३० गतेको कार्यपालिका बैठकले खारेज गरेका हुन्। बैठकले स्वास्थ्यका ४० सहित अन्य विभिन्न शाखामा नियुक्त ७० जना अस्थायी, करार तथा ज्यालादारी कर्मचारी हटाएको थियो। साउन १ देखि करार सम्झौता नगर्ने पालिकाको निर्णयले स्वास्थ्य इकाइ, बर्थिङ सेन्टरको सेवा प्रभावित भएको अधिकारीले बताए। एउटै वडामा २३ वटासम्म स्वास्थ्य इकाइ थिए। अहिले कम्तीमा एउटा छ अरू बन्द छन्, अधिकारीले भने, एक जना करार कर्मचारीको भरमा सामुदायिक स्वास्थ्य इकाइ चलेका थिए। ती पनि सबै बन्द भए। साउन १ देखि त्यहाँबाट सर्वसाधारण बिरामीले सेवा पाएका छैनन्। सामुदायिक स्वास्थ्य इकाइबाट गर्भवती, सुत्केरी, वृद्धवृद्धा, बालबालिकाले सेवा लिँदै आएका थिए। साथै स्वास्थ्य परीक्षण, उपचार सेवा, परिवार नियोजनका अस्थायी साधन वितरण, निःशुल्क औषधि वितरण, बालबालिकाको तौल जाँच, स्वास्थ्य परामर्श सेवा तथा सामान्य प्राथमिक उपचार सेवा पनि घर नजिकको सामुदायिक स्वास्थ्य इकाइबाट सर्वसाधारणले पाउँदै आएका थिए। तर, कर्मचारी अभावमा सेवा बन्द छ। गाउँपालिकाभित्रका २५ वटा स्वास्थ्य संस्थामा ६८ जना कर्मचारी कार्यरत रहेकोमा अहिले २८ जना मात्रै छन्। ४० जना कर्मचारीको करार सम्झौता नवीकरण नभएपछि पालिकाभरी स्वास्थ्य सेवा प्रभावित भएको गण्डकी गाउँपालिकाका जनस्वास्थ्य निरीक्षक बेली श्रेष्ठले बताइन्। कर्मचारी निकालेपछि सामुदायिक स्वास्थ्य इकाई मात्र होइन प्राथमिक स्वास्थ्य केन्द्र, वडामा रहेका स्वास्थ्य संस्थामा पनि जनशक्ति अभाव भएको छ। जसका कारण स्वास्थ्यका नियमित कार्यक्रम सुरु गर्न नयाँ आर्थिक वर्ष लागेदेखि नै समस्या भएको स्वास्थ्यकर्मी बताउँछन्। साउन १० गतेदेखि हुने नियमित खोप पनि प्रभावित हुने भएको छ। कर्मचारी नयाँ नियुक्त गर्ने प्रक्रियाको बारेमा ठोस छलफल हुन बाँकी रहेको प्रमुख प्रशासकीय अधिकृत अधिकारीले बताए। कहाँ कति स्वास्थ्य इकाइ आवश्यक छ भन्ने यकिन गरेर कर्मचारी नियुक्तिको प्रक्रिया अघि बढ्छ। अहिलेसम्म यसबारे कार्यपालिकामा छलफल र निर्णय भएको छैन, उनले भने। आवश्यक विधि र प्रक्रिया पूरा गरी स्वास्थ्यकर्मीलाई यथाशीघ्र करारमा राख्नुपर्छ। स्वास्थ्य सेवा अवरुद्ध हुनुहुँदैन। डा दीपेन्द्ररमण सिंह, महानिर्देशक, स्वास्थ्य सेवा विभाग, स्वास्थ्य तथा जनसंख्या मन्त्रालय करार अवधि सकिने बित्तिकै अप्रेसनलगायत अन्य सेवा प्रवाह अवरुद्ध हुन्छ। सरकारले करारमा राख्ने काम गर्नै हुँदैन। डा बाबुराम मरासिनी, वरिष्ठ जनस्वास्थ्य विज्ञ प्रदेश तथा संघबाट बजेट व्यवस्था गरेर भए पनि स्वास्थ्यकर्मीको नियुक्ति यथाशीघ्र हुनुपर्छ। बिरामी उपचारबाट वञ्चित हुने अवस्था आउन दिनु हुँदैन। डा सुशीलनाथ प्याकुरेल, पूर्वप्रमुख विशेषज्ञ, स्वास्थ्य तथा जनसंख्या मन्त्रालय"
भेरीगङ्गा नगरपालिकामा जंगलभित्र मानव कङ्काल भेटियो,"सुर्खेत : भेरीगङ्गा नगरपालिका१० सुर्खेत साततलेस्थित गौरीशङ्कर सामुदायिक वनमा मानव कङ्काल भेटिएको छ। बिहीबार दिउँसो उक्त मानव कङ्काल भेटिएको हो। कर्णाली प्रदेश प्रहरी कार्यालयका प्रवक्ता एवं प्रहरी उपरीक्षक हीराबहादुर पाण्डेले उक्त सामुदायिक वनमा च्याउ खोज्न गएका स्थानीयवासीले मानव शरीरको अस्थिरपञ्जर देखेपछि प्रहरीलाई खबर गरेको बताए। उनका अनुसार खबर पाएलगत्तै इलाका प्रहरी कार्यालय छिन्चुबाट प्रहरी निरीक्षकको नेतृत्वमा पाँच जनाको टोली त्यहाँ पुगेको थियो। 'तीनचार महिनाअघिको देखिने मानव कङ्काल पुरुषको भएको र छरिएको अवस्थामा भेटिएको थियो', प्रवक्ता पाण्डेले भने, 'जनप्रतिनिधिको रोहवरमा घटनास्थलबाट मुचुल्का गरी कङ्काललाई प्रहरीले ल्याएको छ।' प्रहरीका अनुसार सो घटनाबारे अनुसन्धान भइरहेको छ।"
जातको तगारो,"'डुमिनी ठूली हुन पाउँदिन नेपाल कम्युनिष्ट पार्टी (माओवादी) का कार्यकर्ताले नारा लगाए। यो नारा झन्डै दुई महिनाअघि सम्पन्न स्थानीय निर्वाचनमा जुम्ला जिल्लाको हिमा गाउँपालिकामा लगाइएको हो। उक्त दलले कल्पना परियारलाई स्थानीय निर्वाचनमा गाउँपालिका उपाध्यक्षको उम्मेदवारमा मनोनयन गर्यो। दलित महिलालाई उपाध्यक्षजस्तो शक्तिशाली पदको उम्मेदवारको रूपमा मनोनयन गरेको उनकै दलका नेता तथा कार्यकर्तालाई मन परेन। परियारका लागि नेतृत्वमा पुग्न तगारो लगाउने प्रयासमा सिंगो दलित समुदायलाई होच्याउने नारा लगाइयो। यो दलित समुदायको नेतृत्वमा लाग्ने तगारोको एउटा उदाहरण हो। दलित समुदाय लगायतका उत्पीडित समुदाय र वर्गका मुक्तिका लागि भनेर १० वर्ष सशस्त्र द्वन्द्व चर्काएको थियो माओवादीले। सोही दलका राजनीतिक दलका नेता तथा कार्यकर्ताले पनि दलित समुदायको व्यक्तिलाई नेतृत्व तहमा अवसर दिन यो तहको विरोध गर्नु सामान्य कुरा होइन। त्यही दलले बिछ्याएको मुक्तिको मुद्दाका लागि हजारौं दलितले ज्यानको आहुती दिए। आज दलित समुदायलगायत सीमान्तकृत समुदायको बलिदानको रापमा माओवादीहरू सत्तामा रमाइरहँदा कल्पना परियारहरूलाई नेतृत्वमा तगारो लगाउनेमाथि कारबाही गर्ने सामथ्र्य माओवादीमा छैन। राज्यको नीति निर्माण तथा कानुन बनाउने तहमा दलित समुदायलाई पुग्न नदिन तगारो बन्नेलाई माओवादी पार्टीले उल्टै संरक्षण गरिरहेको पाइन्छ। यस्तो राजनीतिक प्रवृत्ति माओवादीमा मात्र सीमित छैन। सबै राजनीतिक दलले दलित समुदायलाई सत्तामा उक्लनका लागि भर्याङ मात्र बनाउँदै आएको पाइन्छ। यो लेखमा माओवादीलाई केन्द्रमा राखेर लेखिनुको अर्थ उसले दलितलगायत सिमान्तकृत समुदायमा आशा र भरोसा जगायो। उनीहरूकै बलमा सत्ताको उपभोग गरिरहेको छ। आज त्यो दल आफ्नो वर्गीय चरित्र बिर्सिएर दलित समुदायलाई नेतृत्वमा स्थापित हुन नदिन यो हदसम्मको तगारो बन्नु यो न दलित समुदायका लागि जाहेज छ, न राज्यको उन्नतिका लागि उचित छ। यसले त केवल सीमान्तकृत समुदायलाई भ्रममा पार्ने र जालझेल गरिरहने संस्कृतिको विकासमा टेवा पुर्याएको छ। यो प्रवृत्तिले जनताप्रतिको उत्तरदायित्वमा ह्रास ल्याएको छ। त्यसकारण यसप्रकारको प्रवृत्तिको विरोध गरिनुपर्छ। यसरी सबै दलमा दलितलाई निर्णायक तहमा पुग्न नदिन जातको तगारो लगाइएको छ। गत वैशाखको स्थानीय चुनावको माहोल तातिँदै जाँदा नेकपा एमालेका एक नेताले सामान्य कुराकानीमा भनेका थिए, तिमीले छोएको एक लोहोटा पानी त चल्दैन भने तिमीलाई कसले टिकट दिन्छ र चुनाव जित्छेऊ ? सधैं परिवर्तन र समाज रूपान्तरणको कुरा गर्ने जिल्लाकै जिम्मेवार नेताबाट आउने यस्तो भनाइले दलभित्रको जातीय चरित्र उदांगो पार्ने गरेका छन्। परिवर्तनकारीको बाहिरी आवरण जे देखिन्छ, त्योभन्दा बढी व्यवहारमा विभेद भेटिन्छ। राजनीतिमा पनि विभेद गर्नेहरू सबैतिर छ्यापछ्याप्ती पाइन्छन्। उनीहरूको राजनीतिक व्यवहारको गहिराई बुझ्ने हो भने सबै दल र तिनका नेता कार्यकर्ताको वास्तविक रूप जातले नै निर्धारण गरेको छ। फलस्वरूप झन्डै १४ प्रतिशत जनसंख्या रहेको दलित समुदाय अन्य समुदायको तुलनामा कुनै पनि राजनीतिक दलको वास्तविक निर्णायक तहमा पुग्न सकेका छैनन्। डिग्निटी इनिसिएटिभले २०७८ सालमा तयार पारेको तथ्यांकअनुसार नेपालका प्रमुख तीन ठुला दलजस्तै नेपाली कांग्रेसको केन्द्रीय समितिमा ७४० प्रतिशत, नेकपा (एमाले) केन्द्रीय समितिमा मा ६७३ प्रतिशत र नेकपा माओवादी पार्टीको केन्द्रीय कमिटीमा ९७४ प्रतिशत दलित समुदायको प्रतिनिधित्व रहेको छ। त्यसैगरी अन्य दलजस्तै एकीकृत समाजवादीको केन्द्रीय समितिमा ५११ प्रतिशत, जनता समाजवादी पार्टीको केन्द्रीय कमिटीमा ५८३ प्रतिशत, लोकतान्त्रिक समाजवादी पार्टीको केन्द्रीय समितिमा ६ प्रतिशत र राष्ट्रिय प्रजातन्त्र पार्टीको केन्द्रीय समितिमा ५११ प्रतिशत दलित समुदायको प्रतिनिधित्व छ। दलित समुदायले यीमध्ये कुनै पनि दलको नेतृत्व गर्ने अवसर पाएको छैन। उक्त तथ्यांक अध्ययन मान्दा पनि राजनीतिक दलको बेइमानी सहजै बुझ्न सकिन्छ। नेपाली राजनीतिमा दलित समुदायले गरेको योगदान र संविधानले प्रदत्त गरेको अधिकारलाई सबै दलले ठाडो रूपमा अपमान गरेका छन्। नेपालको संविधान २०७२ को प्रस्तावना, धारा २, धारा ३८(४) र धारा ४२ लगायत राज्यका निर्देशक सिद्धान्तमा समानुपातिक समावेशी सिद्धान्तलाई संस्थागत गर्ने उल्लेख गरिएको छ। तर, कुनै पनि दलले दलित समुदायको प्रतिनिधित्व १० प्रतिशत पनि पुर्याउन सकेका छैनन्। यो उनीहरूले नियतवश गरेको गल्ती हो। संवैधानिक रूपमा लेखिएका अधिकार दलित समुदायका लागि हात्तीको देखाउने दाँतजस्तै बनाइएको छ। राष्ट्रका ठूला दलहरूको दलित समुदायप्रतिको जवाफदेहिता कमजोर छ। साना दलले पनि दलित समुदायलाई जिम्मेवारीसहित नेतृत्व तहमा पुर्याउन भ्याएका छैनन्। विकल्प दिने भन्दै जतिसुकै ठुला नाराका साथ नयाँ दल निर्माण भएता पनि तिनको नियतमा दलितलाई नेतृत्व दिने सवालमा अरूभन्दा नयाँ र फरक केही पाइँदैन। राजनीतिक दलले कानुनले बाध्यकारी बनाएको स्थानीय तहमा पनि सबै स्थानमा उम्मेद्वारी सुनिश्चित गर्न सकेका छैनन्। स्थानीय निर्वाचन ऐन, २०७३ अनुसार ७ सय ५३ वटा स्थानीय तहमा चुनावी प्रक्रियाबाट ६ हजार ७४३ दलित महिला सदस्य चुन्नुपर्ने प्रावधान छ। बिडम्बना गत वैशाख ३० गतेको स्थानीय तहको निर्वाचनमा जम्माजम्मी ६ हजार ५ पाँच सय ७३ वडामा मात्रै दलित महिला सदस्यको उम्मेद्वारी परेको थियो भने १७० वडामा दलित महिला सदस्य पदको रिक्त रह्यो। धेरैजसो वडामा दलित समुदाय नभएर भन्दा पनि राजनीतिक दलको अग्रसरताको कमीका कारण यी पदहरू खाली रहे। यसरी दलित महिला सदस्य पद रिक्त भएको विषय कुनै राजनीतिक पार्टीलाई चासो विषय बनेन। यसबाट के बुझ्न सकिन्छ भने दलित समुदायको प्रतिनिधित्वबारे सबै पार्टी गैरजिम्मेवार र लाचार नै छन्। जसले निर्वाचनमा प्रमुख अथवा उपप्रमुख पदमा अवसर प्रदान गर्ने कुरा धेरै पर कै हो। आजका दिनसम्म पनि उत्पीडित समुदायलाई राज्यका हरेक तहमा समाहित गर्न राजनीतिक पार्टीले प्रमुख भूमिका खेल्नुपर्ने ठाउँमा उल्टै बहिष्करणमा पार्ने षडयन्त्रको जालो बुन्दैछन्। त्यसैको परिणाम चुनाबमा दलित समुदायले आफू संलग्न पार्टीबाट टिकट पाएर चुनाव लड्ने कुरा नै चुनौतीपूर्ण बनेको छ। जति पनि नेपालका ठुला राजनीतिक दलले राज्यको पिँधमा रहेका समुदायलाई राज्यको पहुँचमा पुर्याउनुको साटो आफ्नै नातेदार र परिवारका सदस्यलाई राजनीतिक मूलधारको अवसर प्रदान दिने परिपाटी बसालेका छन्। फलस्वरूप चुनावकै समयमा राजनीतिको मूलढोकामा गैरदलित नेताहरू दलित समुदायका लागि जातको आग्लो लगाएर छेकबार गर्छन्। यदि राजनीति सामाजिक परिवर्तनका लागि पनि हो भने परिवर्तन चाहने गैरदलित नेता तथा कार्यकर्ताले दलित समुदायको नेतृत्वको विषयलाई गम्भीरताका साथ लिनुपर्छ। दलित समुदायका लागि राजनीतिक नेतृत्वमा पुग्न लगाइएको छेकबार राजनीतिक बहसको विषय बन्नुपर्छ। कुनै पनि दलका नेता तथा कार्यकर्ताले एक लोटा पानी नचल्ने वा डुमिनी जस्ता जातीय विभेदको भाषा प्रयोग गरेर सहजै उम्कन पाउनु हँदैन। कानुनी दृष्टिले उनीहरू सजायको भागी बन्नुपर्छ। उनीहरूलाई परिवर्तनकारी नेता तथा कार्यकर्ताले सजायको भागीदार बनाउनुपर्छ। दलित समुदायले पनि कठोर बनेर जातीय विभेद गर्ने राजनीतिक दल तथा नेताहरूको समीक्षा गर्न सक्नुपर्छ। लोकतान्त्रिक मूल्यमान्यताको कदर गर्न र गराउन सबै पार्टीका नेता कार्यकर्ता लाग्नुपर्छ। नेपालका प्रत्येक राजनीतिक पार्टीले दलितलाई निर्णायक तहमा जिम्मेवारी दिने सवालमा आफूलाई जिम्मेवार बनाउन आवश्यक छ। संविधानको प्रस्तावनामा उल्लेखित विषयलाई पार्टीको निर्देशिका, विधान र राजनीतिक तथा संगठनात्मक प्रतिवेदनमा १३ प्रतिशत हक सुनिश्चित गरिनुपर्छ। त्यसैगरी स्थानीय, प्रदेश र प्रतिनिधिसभाको निर्वाचनमा संविधानले प्रदत्त गरिएको अधिकारलाई नघट्ने गरी सबै पार्टीले उम्मेद्वारी दिने कुराको ग्यारेन्टी गरिनुपर्छ। राज्य संयन्त्रले दलितको क्षमता र योग्यतालाई प्रयोग गर्ने स्थान प्रदान गर्नुपर्छ। दलित समुदायको क्षमताको अघि लगाइएका जति पनि जातीय संरचनाका विभेदकारी आग्लाहरू छन्, ती सबै राजनीतिक र राज्यको तहबाट हटाइनुपर्छ। दलित समुदायको क्षमताअनुसार अवसरका ढोका खुल्ला गर्नुपर्छ।"
कोदालोले हानेर भतिजाले गरे काकाको हत्या,महोत्तरी : महोत्तरीको पिपरा गाउँपालिका५ सहोडवा गाउँमा आफ्नै भतिजाले कोदालो प्रहार गरी काकाको हत्या गरेका छन्। जिल्ला प्रहरी कार्यालयका प्रहरी नायब उपरीक्षक प्रकाश विष्टका अनुसार भतिजा ४० वर्षीय रामनाथ दासले काका ६० वर्षीय रामबहादुर दासलाई कोदालो प्रहार गरी हत्या गरेका हुन्। बिहीबार खेतमा काम गरेर घरभन्दा २०० मिटर टाढा बगैँचामा बसिरहेका भतिजा रामनाथलाई काका रामबहादुरले घर आउनका लागि बोलाउन जाँदा भतिजा रामनाथले खेतमा काम गरेर आफूसँगै ल्याएको कोदालो तत्कालै काकाको टाउकामा प्रहार गरेर हत्या गरेका थिए। रामनाथले काका रामबहादुरको टाउकामा कोदालो प्रहार गर्नासाथ घटनास्थलमै मृत्यु भएको थियो। प्रहरीले घटनाबारे अबेर साँझ जानकारी पाएर शवको सर्जमिन मुचुल्का गरी परीक्षणका लागि गए राति जिल्ला अस्पताल जलेश्वरमा ल्याएको छ भने काका हत्या गर्ने भतिजालाई घरैबाट पक्राउ गरेको प्रहरी नायब उपरीक्षक विष्टले बताए। रासस
पूर्वअर्थमन्त्रीले के दिए बयान ?,"काठमाडौं : तत्कालीन अर्थमन्त्री जनार्दन शर्माले चालु आर्थिक वर्षको बजेटमा अनधिकृत व्यक्तिको प्रवेश गराएकोबारे विशेष छानविन समितिले छानविन गरिरहेको छ। तर, काम सुरु गरेको १० दिन बितिसक्दा पनि प्रमाण भने जुटाउन अझै सकेन। तत्कालीन अर्थमन्त्री जनार्दन शर्माले राजीनामा दिएकै दिन अर्थात् असार २२ गते छानविन समिति गठन गरिएको थियो। समितिले असार २८ मा काम सुरु गर्यो। शर्मामाथि छानविन गर्न गठन गरिएको संसदीय समितिको म्याद सात दिन थपेसँगै अब प्रतिवेदन तयार तर्फ लाग्ने समितिको भनाइ छ। यसअघि तोकिएको १० दिनभित्र समितिले काम पूरा गर्न असमर्थ भएपछि म्याद थपिएको हो। यसकारण समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेका हुन्। उक्त प्रस्तावलाई सदनमा अनुमोदन गरेका थिए। समितिका सभापति लक्ष्मणलाल कर्ण समितिबाट छानविनको काम पूरा नभएको भन्दै म्याद थप्न माग गरेको बताउँछन्। समिति सचिव सुरेन्द्र अर्याल अझै छानविन समितिले विषयमा प्रवेश गर्नै नपाएको बताउँछन्। समितिले बिहीबार पूर्व अर्थमन्त्री शर्मासँग बयान लियो। तर, उनले तटस्थ भएर जवाफ दिए। उनले आफ्नै कुरामाथि ढिपी गरेको समितिका सदस्य बताउँछन्। यसै क्रममा पूर्व अर्थमन्त्री अर्थ समितिको हलमा प्रवेश गरेदेखि अन्तिमसम्मको करिब ३ घण्टाको बसाइमा राम्रै प्रश्नोत्तर भएको अर्यालले बताए। अन्नपूर्ण पोस्ट् राष्ट्रिय दैनिकमा गत जेठ ३० गते प्रकाशित मध्यराति बजेटमा जब चुकुल लाग्यो शिर्षकको समाचारमा आधारित भएर तत्कालीन अर्थमन्त्री जनार्दन शर्मासँग प्रश्न गरिएको अर्यालले बताए। समितिका सदस्यहरूको प्रश्नको प्रतिउत्तरमा शर्माले १४ गते राती अनधिकृत व्यक्तिको प्रवेश नभएको जिकिर गरेका थिए। शर्माले गल्ती स्विकारेनन्। उनले अनधिकृत व्यक्ति प्रवेश नभएको बताए। उनले हो भनेर भने त कुरै सक्किहाल्थ्यो नि, सचिव अर्यालले भने। छानविन समितिका सदस्य सीताराम महतो पूर्व अर्थमन्त्री शर्मासँग राम्रै हिसाबले बयान लिइएको बताउँछन्। तर, टुङ्गो नलागेको उनको भनाइ छ। शर्माले बजेट बनाउने क्रममा त्यहाँ को भित्र आयो, को गयो भन्ने कुरा सुरक्षाकर्मीहरू, मर्यादापलकहरू हुने भएकाले बाहिरी मान्छे पस्न सम्भव नै नहुने र पसिहाले उनीहरूलाई थाहा हुने तर्क समिति समक्ष राखेको महतोले बताए। समिति सदस्यले सीसीटीभी फुटेजबारे प्रश्न गर्दा शर्माले प्रतिउत्तरमा सीसीटीभी फुटेज कहिलेसम्म रहन्छ भन्नेबारे जानकारी नहुने बताएका थिए। शर्माले सीसीटीभी फुटेज कहिलेसम्म रहन्छ, केके हुन्छ भन्नेबारे आफू अनभिज्ञ भएको जवाफ दिएर पन्छिएको बताइएको छ। यस्तै, बयानपछि बाहिरिने क्रममा सञ्चारकर्मीलाई संक्षिप्त प्रतिक्रिया दिँदै पूर्वअर्थमन्त्री शर्माले समितिले सोधेका सबै प्रश्नको जवाफ दिएको र यसको निचोड समितिले निकाल्ने बताएका थिए। समितिका सचिव अर्याल भन्छन्, आन्तरिक काम कारबाहीमा विभेद हुने काम भएको छैन। सबैलाई समान व्यवहार गरेर सोधपुछ गरियो। यसबीचमा अनधिकृत व्यक्ति प्रवेश गरेको प्रमाणका रूपमा रहेको सीसीटीभी फुटेज भने अहिलेसम्म प्राप्त गर्न नसकिएको सचिव अर्यालले बताए। सीसीटीभी फुटेज रिकभरी हुने सम्भावनामा नेपाल प्रहरीको फरेन्सिक प्रयोगशालामा हार्डडिस्क पठाइएको अर्यालले बताए। प्रहरीबाट प्राप्त हुने प्रतिवेदनका आधारमा छानविन अघि बढ्ने उनको भनाइ छ। समितिले आर्थिक वर्ष २०७९०८० को बजेट निर्माणमा अनधिकृत व्यक्तिलाई प्रवेश गरेर करका दर हेरफेर गरेको आरोपका विषयमा सोधपुछ गरेको थियो। समितिले बजेट निर्माणमा संलग्न अर्थमन्त्रालयका १० अधिकारीसँग छलफल गरिसकेको छ।"
श्रीलङ्काकाका प्रधानमन्त्री बने दिनेश गुणवर्धने,"कोलम्बो : श्रीलङ्काको १५औं प्रधानमन्त्रीको रुपमा दिनेश गुणवर्धनेले शपथ लिएका छन्। श्रीलङ्का पोदुजाना पेरामुना पार्टी (एसएलपिपी) का ७३ वर्षीय सांसद गुणवर्धनेले प्रधानमन्त्री कार्यालयमा राष्ट्रपति रनिल विक्रमासिङ्घेसमक्ष पद तथा गोपनीयताको शपथ लिएका हुन्। विभिन्न दलका विधायक एवम् राजनीतिक दलका नेताहरूसँग बिहीबार भएको सघन छलफलपछि शुक्रबार उनलाई प्रधानमन्त्री पदको शपथ गराइएको हो। भूतपूर्व राष्ट्रपति गोताबाया राजापाक्ष र रनिल विक्रमासिङ्घेको नेतृत्वमा उनले गृहमन्त्रीका रुपमा काम गरेका थिए। आगामी बुधबार संसद् बैठकपछि राष्ट्रिय सरकार गठनका विषयमा छलफल हुने बताइएको छ। राजनीतिक दलहरू मिलेर राष्ट्रिय सरकार गठन गरेपछि मन्त्रिपरिषद् पुनर्गठन हुनेछ। यसैबीच, राष्ट्रपति सचिवालय बाहिर ठूलो सङ्ख्यामा उपस्थित प्रदर्शनकारीहरूलाई नियन्त्रण गर्न भारी मात्रामा सशस्त्र सुरक्षाकर्मी परिचालन गरिएको थियो। उनीहरूले राष्ट्रपति विक्रमासिङ्घको विरोध गरिरहेका छन्।"
"चितवनको इच्छाकामनामा बस र माइक्रो ठोक्कियो : एक जनाको मृत्यु, १७ घाइते","चितवन : चितवनको इच्छाकामनामा बस र माइक्रो ठोकिएर १ जनाको मृत्यु भएको छ भने १७ जना घाइते भएका छन्। काठमाडौंबाट बझाङ जाँदै गरेको ना ६ ख १३४० नम्बरको बस र भैरहवाबाट काठमाडौंतर्फ आइरहेको लु२ख ३५०२ नम्बरको माइक्रो चितवनको इच्छाकामना३, चुम्लिङटारमा बिहीबार साँझ करिब साढे ५ बजेतिर एक आपसमा ठोकिएको थियो। दुई सवारी ठोकिंदा दुबैमा क्षति भएको छ। सवारी साधन एक आपसमा ठोकिंदा घाइते भएका एक जनाको उपचारको क्रममा मृत्यु भएको छ भने १७ जना घाइतेको उपचार भइरहेको छ।"
"भवन छ, छैन सेवा","काठमाडौं : निःशुल्क आधारभूत स्वास्थ्य सेवालाई नागरिकको हकका रूपमा संविधानले नै सुनिश्चित गरेको छ। यसको कार्यान्वयनका लागि कानुन निर्माण गरी त्यसै अनुरूप नीति र कार्यक्रम तर्जुमा पनि गरिएका छन्। प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ। कसैलाई पनि आकस्मिक स्वास्थ्य सेवाबाट वञ्चित गरिने छैन, संविधानको धारा ३५ मा स्पष्ट उल्लेख छ। गाउँगाउँमा सिंहदरबार पुर्याएर स्वास्थ्य सेवालाई पनि अझै सहज बनाएको सरकारले दाबी पनि गर्दै आएको छ। तर, बिडम्बना विभिन्न बहानामा नागरिक भने स्वास्थ्य सेवा लिनबाट वञ्चित हुँदै आएका छन्। अहिले स्वास्थ्य क्षेत्रमा अर्को समस्या थपिएको छकरारका स्वास्थ्यकर्मीको पनि म्याद नथपिनु। आर्थिक वर्षको समाप्तिसँगै मुलुकका विभिन्न जिल्लामा करारमा नियुक्त चिकित्सक, स्वास्थ्यकर्मी तथा कर्मचारीको म्याद सकिएको छ। स्वास्थ्यकर्मीको अभावले गर्दा सेवा प्रभावित भएको छ। तत्कालीन उपप्रधानमन्त्री एवं स्वास्थ्य तथा जनसंख्यामन्त्री उपेन्द्र यादवको पालामा करार नियुक्ति र म्याद थप भएका स्वास्थ्यकर्मीको अवधि सकिएको छ। करार अवधि समाप्त भएसँगै स्वास्थ्य कार्यालय स्वास्थ्यकर्मीविहीन छन्। सातै प्रदेशका मुख्यमन्त्री तथा मन्त्रिपरिषद्को कार्यालयबाट चिकित्सक एवं स्वास्थ्यकर्मीको करार नियुक्तिको म्याद थप नहुँदा बिरामी सेवाबाट वञ्चित भएका हुन्। स्वास्थ्य तथा जनसंख्या मन्त्रालय, स्वास्थ्य सेवा विभागका महानिर्देशक डा दीपेन्द्ररमण सिंह स्वास्थ्यकर्मीको अभावमा अत्यावश्यक सेवा प्रवाह अवरुद्ध हुन नहुने बताउँछन्। डा सिंहले करार सकिए लगत्तै स्वास्थ्यकर्मी अभावमा बिरामीले उपचारबाट वञ्चित भएको अवस्थाबारे छलफल गरी समस्याको समाधान हुने बताए। भने, दरबन्दी रिक्त भए आवश्यक विधि र प्रक्रिया पूरा गरी यथाशीघ्र करारमा लिनुपर्छ। स्वास्थ्य सेवा अवरुद्ध हुनुहुँदैन। प्रदेश सरकार मातहत रहेका अस्पतालहरूमा स्वीकृत दरबन्दीको परिधिभित्र रहेर स्वास्थ्यकर्मीको आवश्यक भए प्रदेश सरकारको स्रोतबाट गर्ने गरी करार सेवामा नियुक्ति गर्न सकिन्छ। करार निर्देशिका २०७२ अनुसार करारमा राखिएका चिकित्सकलगायत स्वास्थ्यकर्मीको करारको म्याद थप गर्न नमिल्ने कानुनी व्यवस्था छ। त्यस्ता स्थानमा प्रदेश सरकारले आफ्नो कार्यविधि स्वीकृत गरी स्वीकृत दरबन्दीभित्र आवश्यकताका आधारमा प्रक्रिया पुर्याएर करारमा लिन सकिन्छ। के भन्छन् विज्ञ ? वरिष्ठ जनस्वास्थ्य विज्ञ डा बाबुराम मरासिनी चिकित्सकलगायत स्वास्थ्यकर्मीलाई करारमा राख्ने पद्धतिले स्वास्थ्य सेवालाई ध्वस्त पार्ने बताउँछन्। डा मरासिनी भन्छन्, करार अवधि सकिने बित्तिकै अप्रेसनलगायत अन्य सेवा प्रवाह अवरुद्ध हुन्छ। सरकारले करारमा राख्ने काम गर्नै हुँदैन। डा मरासिनीले लोक सेवा आयोगबाट भए पनि स्वास्थ्यकर्मीलाई अस्थायी नियुक्ति दिने र स्थायी भएर हाजिर हुन नआएसम्म निरन्तर रूपमा काम गर्ने वातावरण बनाउनुपर्ने बताए। स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेलले कोरोना संक्रमण बढिरहेका बेला करारका स्वास्थ्यकर्मीलाई तत्काल निरन्तरता दिनुपर्ने बताए। स्थानीय सरकारअन्तर्गतकै स्वास्थ्य कार्यालयमा चिकित्सकलगायतका स्वास्थ्यकर्मीले काम गर्ने हुन्, डा प्याकुरेलले भने, प्रदेश तथा संघबाट बजेट व्यवस्था गरेर भए पनि स्वास्थ्यकर्मीको नियुक्त यथाशीघ्र हुनुपर्छ। बिरामी उपचारबाट वञ्चित हुने अवस्था आउन दिनु हुँदैन।"
कसिलो मौद्रिक नीति सार्वजनिक गर्ने तयारी,"काठमाडौं : नेपाल राष्ट्र बैंकले चालु आर्थिक वर्षको मौद्रिक नीति कसिलो तरिकाले सार्वजनिक गर्न लागेको छ। गभर्नर महाप्रसाद अधिकारीले बिहीबार प्रधानमन्त्री तथा अर्थमन्त्री शेरबहादुर देउवासँगको छलफलपछि केन्द्रीय बैंकको बोर्ड बैठक बसेको थियो। वैठकले पारित गरेसँगै केन्द्रीय बैंकले चालु आवमा कसिलो मौद्रिक नीति सार्वजनिक गर्ने तयारीमा जुटेको बताएको छ। बोर्डले पारित गरेलगत्तै शुक्रबारसम्म सार्वजनिक गरिने केन्द्रीय बैंकका सहप्रवक्ता नारायणप्रसाद पोखरेलले जानकारी दिए। गभर्नर अधिकारीले प्रधानमन्त्री देउवासँग यसअघि समय माग्दा खासै चासो नदिएको तर बिहीबार बल्ल समय दिएको राष्ट्र बैंकले बताएको छ। चालु आर्थिक वर्षको मौद्रिक नीति समग्र मुलुकको अर्थतन्त्रलाई हेर्दा कसिलो ल्याउनुपर्छ भनेर औंल्याइदै आएको थियो। यद्यपि स्रोतका अनुसार अहिले लगानीयोग्य पूँजी साउन र भदौमा कसेरै राखिने भएको छ। यसपछि विस्तारै पुस, माघतिर छोड्दै जाने भन्ने छ। अब मुलुकभित्र उत्पादन बढाउन केन्द्रित भएर नीति ल्याउने तयारी छ। किनभने समग्रमा वाह्य क्षेत्र चापमा छ। मुद्रास्फिती बढेको छ। यसैले राष्ट्र बैंकको बैंकदर माथि जान सक्छ, स्रोतले जानकारी दिए। यस्तै, मौद्रिक नीतिमार्फत केन्द्रीय बैंकले स्थाइ तरलता सुविधा (एसएलएफ)लाई बढाउने भएको छ। अहिले एसएलएफ ७ प्रतिशत छ। अब यसलाई बढाउने केन्द्रीय बैंक स्रोतको भनाइ छ। केन्द्रीय बैंकमा बैंक तथा वित्तीय संस्थाहरूले आफूहरूसँग भएको ट्रेजरी धितो राखेर एसएलएफमार्फत कर्जा लिन्छन्। बैंकदर बढे अब कर्जाको ब्याजदर समेत कसिलो हुनेछ। यसैगरी, केन्द्रीय बैंकले अनिवार्य नगद मौज्दात (सिआरआर)को सीमा पनि बढाउने भएको छ। हाल बैंकहरूले सिआरआर ३ प्रतिशतसम्म राख्नुपर्ने प्रावधान छ। बैंकहरूले निक्षेपको केही प्रतिशत सिआरआरमा राख्नुपर्ने व्यवस्था छ। अव यो सीमा पनि बढाइने स्रोतको दाबी छ।"
"स्वास्थ्य केन्द्र सुनसान, बाटोमै प्रसूति","बाजुरा : स्वामीकार्तिक खापर गाउँपालिका१ बाजुराकी ३५ वर्षीया कार्तिका विकलाई बिहीबार दिउँसो सुत्केरी बेथा लाग्यो। आफन्तले गाउँबाट १ घण्टा दूरीमा रहेको माझगाउँ स्वास्थ्य इकाइ केन्द्र पुर्याए। केन्द्रमा चिकित्सक हुने र सहजै सेवा पाउने उनीहरूको आशा थियो। तर, जब स्वास्थ्य केन्द्र पुगे चिकित्सक भेटिएनन्। केन्द्रमा ताला झुण्डिएको थियो। सबै खिन्न भए। सुत्केरी बेथाले च्यापेकी कार्तिकालाई झनै पीडा थपियो। तर, पनि उनीहरूले हरेस खाएनन्। चिकित्सक आउने र सेवा पाउने आस मारेनन्। एक घण्टासम्म पर्खेर बसे। सुनसान स्वास्थ्य केन्द्र। चिकित्सकको चहलपहल पनि नदेखेपछि खिन्न हुँदै कार्तिकाका आफन्तले घर फर्कने निर्णय गरे। तर, कार्तिका बाटोमै सुत्केरी भइन्। धन्न भगवान्ले साथ दिए। उनले बाटोमै छोरा जन्माइन्। भगवान्को कृपाले स्वास्थ्य समस्या भएन। नत्र गाह्रो पर्ने थियो। स्वास्थ्यकर्मी नहुँदा यसरी बिजोग अवस्थामा बच्चा पाउनुपर्ने पीडा यहाँ सुरु भएको छ, स्थानीय बलबहादुर विकले भने। कार्तिकाको यो तेस्रो सन्तान हो। स्वामीकार्तिक खापर१ का वडाध्यक्ष अजयबहादुर विक करारका कर्मचारी निकालिएपछि स्वास्थ्य केन्द्रमा चिकित्सक नभएको बताउँछन्। गाउँपालिकाले करारका कर्मचारीसमेत हटाएपछि नागरिकले सास्ती भोग्नुपरेको छ। गाउँपालिकाले गरेको यस्तो निर्णयको सजाय बिहीबार कार्तिकाले भोगिन्। गाउँपालिकाले करार कर्मचरीको म्याद थप गरेन। यो साउनदेखि करारका कर्मचारी आउँदैनन्। त्यसैले अहिले स्वास्थ्यचौकी खाली छ। यसको असर यसरी नागरिकले भोग्न सुरु गरिसके, वडाध्यक्ष विक भन्छन्। स्वास्थ्यकर्मीसमेत गाउँपालिकाले कटान गरेपछि समस्या भोगेकी कार्तिका विक गाउँकी सामान्य परिवारकी बुहारी हुन्। नियमित स्वास्थ्य जाँच गर्नसमेत उनले पाइन्। त्यसमाथि स्वास्थ्य संस्था टाढा र नियमित स्वास्थ्यकर्मी नहुने समस्या सधैं। सुत्केरी त स्वास्थ्य संस्थामा नै हुने चाहना पनि उनको पूरा भएन। यसअघि उनले एकपटक मात्र गर्भ जाँच गराएको आफन्तले बताएका छन्। सुत्केरी बेथा लागेको थाहा पाएपछि घरभन्दा पनि स्वाथ्य इकाइमा लिएर सुत्केरी गराउँदा राम्रो हुने भन्दै लगियो। तर, स्वास्थ्य इकाइमा स्वास्थ्यकर्मी नै नभएपछि फिर्ता लिएर आउँदा बाटोमा सुत्केरी भइन्, स्थानीय बलबहादुर विक भन्छन्, न त अब सुत्केरीको स्वास्थ्य चेक गर्ने चिकित्सक छन्, न त सन्तानकै। कार्तिकाले यसअघि दुईवटा सन्तान घरमै जन्माएकी थिइन्। एक सन्तानको २ वर्ष पहिला मृत्युसमेत भएको विकले बताए। दुई सन्तान घरमै जन्माएकी कार्तिकालाई तेस्रो सन्तान जन्माउन स्वास्थ्य केन्द्र लगियो। स्वास्थ्य केन्द्रमा जन्मिएका निरोगी हुन्छन् भन्ने आशा सबैको हो। उनले पनि त्यही चाहना रोखेकी थिइन्। तर, त्यहाँ स्वास्थ्यकर्मी नभएरपछि फिर्ता फर्कनुपर्दा सबैको मन खल्लो भयो, उनले भने। यो एउटा प्रतिनिधि घटना भए पनि करारका कर्मचारी हटाएपछि यहाँका नागरिकले स्वास्थ्य सेवा पाउनु अब मुस्किल भएको उनी बताउँछन्। माझ गाउँ स्वास्थ्य इकाइ केन्द्रमा कार्यरत अनमी र अहेब दुवै करारका थिए। म्याद थप नगरेपछि उनीहरू काममा आउन छोडे। अहिले स्वास्थ्य इकाइ केन्द्र कर्मचारीविहीन छ। दैनिक सेवा लिन आउने नागरिक त्यसै फर्कन बाध्य छन्। नागरिकलाई किन स्वास्थ्य केन्द्रमा कर्मचारी आएनन् भन्ने पनि थाहा छैन। गाउँपालिकाले कर्मचारी कटाएको विषयमा पनि नागरिक अनभिज्ञ छन्। गाउँपालिकाले आवश्यकताका आधारमा मात्र करार थप गर्ने वा विज्ञापनमार्फत भर्ना गर्ने बताएको भए पनि कर्मचारी व्यवस्थापन नगरी भएकालाई हटाएको छ। यसले गर्दा स्वास्थ्य जस्तो गम्भीर क्षेत्रमा ठूलो असर परेको वडाध्यक्ष विक बताउँछन्। यता गाउँपालिका प्रशासकीय अधिकृत पारसबहादुर शाहीले पनि कुनै पनि कर्मचारी तथा स्वास्थ्यकर्मीको म्याद नथपेको बताएका छन्। गाउँपालिका अध्यक्षले फोनमार्फत पहिलेका करारका स्वास्थ्यकर्मीलाई स्वास्थ्य चौकी जान भनेको भए पनि करार थपको पत्र नपाउँदासम्म नजाने अडान स्वास्थ्यकर्मीले राखेका छन्। एक स्वास्थ्यकर्मीका अनुसार केही स्वास्थ्यकर्मीलाई अध्यक्षले फोनमार्फत काममा जान भने पनि सबैको म्याद थप्नुपर्ने माग राख्दै गाउँपालिकामा कर्मचारीले ज्ञापनपत्र बुझाएका थिए। पालिकाका अन्य स्वास्थ्य संस्थामा पनि करार कर्मचारीको नवीकरण नहुँदा स्वास्थ्य सेवा प्रभावित भएको छ। बाजुरामा ३ वर्षयता ८ जना गर्भवती तथा सुत्केरी आमाले ज्यान गुमाइसकेका छन्। स्वामीकार्तिक खापर गाउँपालिका स्थानीय निर्वाचनमा नेपाली कांग्रेसले जितेको छ। २०७४ मा नेकपा एमाले जितेको थियो। अघिल्लो स्थानीय सरकारले करार भर्ना गरेका कर्मचारीको म्याद साउनबाट सकिएपछि गाउँपालिकाले करार म्याद थपेको छैन। स्वामीकार्तिक खापर१ र २ साबिकको साप्पाटा गाविसमा पर्छ। यो बाजुराको अति दुर्गम ठाउँ हो। यहाँका धेरै आमाहरू अझै पनि घरमै बच्चा जन्माउन बाध्य छन्। स्वास्थ्य संस्थामा कर्मचारी नियुक्तिमा नै हानथाप हुँदा सेवा नियमित हुँदैन। त्यसैले नियमित गर्भ जाँचसमेत नगर्ने गरेको स्थानीय औला विकले बताइन्। यो ठाउँ नेपालको सबैभन्दा गरीब ठाउँका रूपमा रहेको २०६८ को जनगणनामा समेत उल्लेख छ। घरमा वा स्वास्थ्य चौकीमा बच्चा जन्माए पनि १ महिनासम्म सुत्केरी आमा र बच्चालाई गोरु गोठमा राख्ने चलन छ। त्यसैले पनि धेरै आमा र शिशुको गोठमै मृत्यु हुने गरेको छ। स्वास्थ्यसम्बन्धी चेतना नभएकै कारण यहाँका महिलाले धेरै सन्तान जन्माउने, सानै उमेरमा विवाह गर्ने गरेको फियान नेपाल नामक गैरसरकारी संस्थामा कार्यरत सबिता थापाले बताइन्। स्वामीकार्तिक खापर१ र २ मा कुपोषण दर पनि निकै बढी छ। गाउँपालिकाले निकालेको तथ्यांकमा पनि आमा र सन्तानको कुपोषण दर निकै बढी रहेको थापाले बताइन्। वडा१ मुक्तिकोटमा कुपोषणका कारण असारयता ९ जना बालबालिकाको मृत्यु भएको छ। अहिले पनि २३ जना बालबालिका कुपोषित छन्।"
सुनको मूल्य १ हजार रुपैयाँले बढ्यो,"काठमाडौं : नेपाली बजारमा सुनको मूल्य १ हजारले बढेको छ। नेपाल सुन चाँदी व्यवसायी महासंघका अनुसार शुक्रबार प्रतितोला सुनको मूल्य १ हजारले बढेर तोलाको ९४ हजार तोकिएको हो। बिहीबार सुन तोलामा १ हजारले घटेर तोलाको ९३ हजारमा किनबेच भएको थियो। आज तेजावी सुनको मूल्य ९३ हजार ५०० कायम भएको छ। यस्तै, सुनको मूल्य बढेसँगै चाँदी पनि बढेको छ। आज प्रतितोला चाँदीको मूल्य ११६५ रुपैयाँ तोकिएको छ। बिहीबार प्रतितोला चाँदीको मूल्य ११५५ रुपैयाँमा खरिदबिक्री भएको थियो।"
"भारत लैजाँदै गरेको साढे ८ करोड बढीको सुपारी बरामद, तस्करीको आशंका","विराटनगर : विराटनगरहुँदै भारततर्फ लैजान लागिएको ठूलो परिणामको सुपारी प्रहरीले बिहीबार राति नियन्त्रणमा लिएको छ। आठवटा भारतीय ट्रकमा लोड गरिएको साढे आठ करोड रूपैयाँभन्दा बढीको सुपारी प्रहरीले विराटनगर महानगरपालिका१८ बुधनगरबाट नियन्त्रणमा लिएको हो। बोरामा प्याक गरेर ट्रकमा लोड गरिएको सुपारी भारत लैजान लाग्दा नियन्त्रणमा लिएर प्रहरीले अनुसन्धान अघि बढाएको छ। आठवटा ट्रकमा लोड गरिएको दुई हजार छ सय ७८ बोरा सुपारी प्रहरीले नियन्त्रणमा लिएको पुष्टि मोरङका प्रमुख जिल्ला अधिकारी काशीराज दाहालले गरेका छन्। उनका अनुसार सुपारी दुई लाख १९ हजार पाँच सय ९६ किलोग्राम छ। सुपारी नेपाली आठ करोड ६३ लाख ८१ हजार पाँच सय ६८ रूपैयाँ बराबरको छ। यसको भारतीय मूल्य पाँच करोड ३९ लाख ८८ हजार चार सय ८० रुपैयाँ हुन्छ। एकैपटक ठूलो परिणाममा भारत लैजाने तयारी हुँदै गर्दा ट्रकसहित सुपारी नियन्त्रणमा लिइएको प्रहरीले जनाएको छ। प्रहरीले सुपारी लोड गरिएको युपी ४५ टी १६२४, एमपी ०९ एचजी ८३२०, एमपी २२ एच १०३१, युपी ५० बिटी ७२७७, युपी ६२ बिटी ८१२१, युपी ५४ टी ६४२९, युपी ५० एटी ३१५८ र युपी ६२ सिटी ०६२७ नम्बरका ट्रक नियन्त्रणमा लिएको हो। प्रजिअ दाहालले तस्करी गरेर भारततर्फ लैजान लागिएको आशंकामा प्रहरीले नियन्त्रणमा लिएको बताए। उनका अनुसार सुपारीको सम्बन्धमा प्रहरीले अनुसन्धान गरिरहेको छ। अनुसन्धानपछि वास्तविकता पत्ता लाग्ने दाहालको भनाइ छ। प्रहरी स्रोतका अनुसार तेस्रो मुलुकबाट आयात गरिएको सुपारी नेपालकै उत्पादन देखाउँदै तस्करी गरेर भारततर्फ लैजाने गरिएको छ। ठूलो परिणामको सुपारी नेपालको उत्पादन नभएको र तेस्रो मुलुकबाट आयात गरेर भारत लैजान लागिएको हुनसक्ने भन्दै सीमा क्षेत्रका बासिन्दाले सूचना दिएपछि प्रहरीले नियन्त्रणमा लिएर अनुसन्धानको दायरामा ल्याएको हो। भारतले नेपालबाहेकका मुलुकबाट सुपारीको आयातमा प्रतिबन्ध गरेको छ। तर इन्डोनेसिया, थाइल्यान्ड, मलेसियालगायतका मुलुकबाट नेपालमा आयात गरेर खुला सीमाको फाइदा उठाउँदै तस्करीमार्फत भारत पुयाउने गरिएको स्रोतले बतायो। भारततर्फ तस्करी गर्नकै लागि बर्सेनि ठूलो परिणाममा सुपारी आयात हुने गरेको छ। नियन्त्रणमा लिइएको सुपारी झापाका व्यापारीको रहेको हुनसक्ने प्रहरीको भनाइ छ। सुपारीका धनी भने प्रहरीको सम्पर्कमा आइसकेका छैनन्। भारततर्फ ठूलो परिणाममा सुपारीको निकासी हुने गरेको छ। त्यति धेरै परिणामको सुपारी नेपालमा भने उत्पादन हुँदैन।"
राज्यलाई दोहोरो भार,"कर्मचारीतन्त्रको बेथिति कस्तो छ भने कतै धेरै जनशक्ति छन् त कतै अभावै अभाव छ। जसै मानिसहरू अवसरका लागि सहर र केन्द्र ताक्छन्, जागिरै खाँदा पनि कर्मचारीहरू सहर केन्द्रित हुन खोज्छन् र त्यसमा पनि राजधानीमा बस्न रुचाउँछन्। दुर्गममा थप अवसर र वृत्ति विकासको अवसर नहुनु एउटा कारण होला तर कर्मचारीहरू खासमा मालअड्डाको चाहनामा हुने गरेको तीतो सत्य हो। जुन कार्यालयमा धेरै बजेट चलाउन पाइन्छ, त्यतै धेरैले नजर लगाउँछन्। जसको पहुँच हुन्छ, ऊ सधैं पायक पर्ने र आफूले चाहेको अड्डामा घुमिफिरी पुग्छ। पहुँच नहुनेको दुर्गम पठाइन्छ वा उस्तै परे जगेडामा पर्न बेर लाग्दैन। पहुँचवालालाई केन्द्रकै कार्यालयहरूमा राख्ने प्रपञ्चकै कारण कतिपय कार्यालयमा धेरै जनशक्ति थुप्रिन्छन्। दोहोरो जनशक्तिमात्रै होइन दोहोरो दरबन्दी गरी राज्यलाई भार पारिएका उदाहरण पनि सार्वजनिक भएका छन्। जस्तो कि काठमाडौं विकास प्राधिकरण एउटा उदाहरण हो। जहाँ प्राधिकरण आफैंले भर्ना गरेका लेखाका कर्मचारी पनि छन्। महालेखा नियन्त्रकको कार्यालयबाट पठाइएका लेखा कर्मचारी पनि थपिएका छन्। पुल दरबन्दीका नाममा दोहोरो जनशक्ति थुपारेर राज्यकोषलाई भार पारिएको छ। जब कि पुल दरबन्दी भनेको अभाव भएका ठाउँमा खटाइने हो। कामै ठप्प हुँदा पुल दरबन्दीका कर्मचारी जाने हो। आवश्यकता र औचित्यबिनै महालेखा नियन्त्रकको कार्यालयले जबरजस्ती कर्मचारी खटाइ दिएको निकाय हो काठमाडौं उपत्यका विकास प्राधिकरण। आर्थिक अनुशासन कायम गराउन भूमिका खेल्ने दायित्व जिम्मेवार अधिकारीहरूको हो। राज्यलाई भार कम गराउने कुरा आर्थिक अनुशासनभित्रै पर्छ। महालेखाकै कारण प्राधिकरणमा लेखाअधिकृत र लेखापाल बढी छन्। जब कि प्राधिकरणकै दरबन्दीका आधा दर्जन कर्मचारी पहिल्यैदेखि छन्। त्यसले वार्षिक लगभग ५० लाख रुपैयाँ राज्यको एउटै निकायमा दोहोरो खर्च भएको छ। प्राधिकरणबाट स्थायी पदपूर्ति भइसक्दा पनि दोहोरो जनशक्तिको भार थुपार्नु युक्तिसंगत छैन। झन् त्यसमाथि मुलुकका दुर्गम भूभागका कार्यालयहरूमा लेखाका कर्मचारीको अभाव छ। अरू काम गर्नु र लेखा प्रणाली व्यवस्थापन गर्नु भिन्दाभिन्दै दक्षता, योग्यता र सीपका कुरा हुन्। त्यसैले लेखाप्रणाली राख्ने, हरहिसाब गर्ने कर्मचारीको छुट्टै दरबन्दी हुन्छ। तर दरबन्दी अनुसार उपलब्ध जनशक्तिलाई सही ढंगले परिचालन वा व्यवस्थापन गर्न नसक्नु वा गर्न नचाहनु र नगर्नु महालेखा नियन्त्रकको कमजोरी हो। त्यो कमजोरीको मूल्य राज्यको ढुकुटीले चुकाइरहनुपरेको छ। राज्य सञ्चालनका लागि आवश्यक जनशक्तिको उचित व्यवस्थापन नहुनु भनेको राज्यले प्रवाह गर्ने सेवासुविधामा जनतालाई प्रत्यक्ष असर पर्नु हो। जहाँ कर्मचारी अभाव भएर एकैजनाले ५७ अड्डा हेर्नुपर्छ भने त्यस्तो कार्यालयको सेवाप्रवाह चुस्त हुन सक्दैन। त्यसरी एकैजनालाई भार दिनु न्यायसंगत होइन भने कार्यालयहरूको हिसाबकिताब दुरुस्त राख्न मुस्किल पनि पर्न सक्छ। दोहोरो कर्मचारी हुनुले राज्यलाई तलब र सुविधाको भार त पर्छ नै अवकासपछि निवृत्तिभरणको बोझ पनि थपिन्छ। त्यसैले कर्मचारीको संख्या अनावश्यक नराख्ने बरु आवश्यक नभए कटौती गर्ने नीति राज्यले लिनुपर्छ। चालु आवका लागि ल्याइएको बजेटमा पनि १० प्रतिशत दरबन्दी कटौती गर्ने नीति ल्याइएको छ। तर भएका कर्मचारीको सही परिचालन, व्यवस्थापन भएन भने जति कर्मचारी थपे वा कटौती गरे पनि दुर्गममा अभावको अभावै हुन्छ, केन्द्रमा किचाघान। राज्यलाई बढी आर्थिक भार पुर्याएको विषयको खोजीनीति गरी औंल्याउन, सुधारका लागि भूमिका निर्वाह गर्ने संवैधानिक संस्था छमहालेखा परीक्षकको कार्यालय। तर मलेप पनि यस्ता कमजोरी औंल्याउन चुकेको देखिएको छ। यस्तो अव्यवस्थाको अन्त्य अत्यावश्यक छ।"
"स्वास्थ्य केन्द्र सुनसान, बाटोमै प्रसूति","बाजुरा : स्वामीकार्तिक खापर गाउँपालिका१ बाजुराकी ३५ वर्षीया कार्तिका विकलाई बिहीबार दिउँसो सुत्केरी बेथा लाग्यो। आफन्तले गाउँबाट १ घण्टा दूरीमा रहेको माझगाउँ स्वास्थ्य इकाइ केन्द्र पुर्याए। केन्द्रमा चिकित्सक हुने र सहजै सेवा पाउने उनीहरूको आशा थियो। तर, जब स्वास्थ्य केन्द्र पुगे चिकित्सक भेटिएनन्। केन्द्रमा ताला झुण्डिएको थियो। सबै खिन्न भए। सुत्केरी बेथाले च्यापेकी कार्तिकालाई झनै पीडा थपियो। तर, पनि उनीहरूले हरेस खाएनन्। चिकित्सक आउने र सेवा पाउने आस मारेनन्। एक घण्टासम्म पर्खेर बसे। सुनसान स्वास्थ्य केन्द्र। चिकित्सकको चहलपहल पनि नदेखेपछि खिन्न हुँदै कार्तिकाका आफन्तले घर फर्कने निर्णय गरे। तर, कार्तिका बाटोमै सुत्केरी भइन्। धन्न भगवान्ले साथ दिए। उनले बाटोमै छोरा जन्माइन्। भगवान्को कृपाले स्वास्थ्य समस्या भएन। नत्र गाह्रो पर्ने थियो। स्वास्थ्यकर्मी नहुँदा यसरी बिजोग अवस्थामा बच्चा पाउनुपर्ने पीडा यहाँ सुरु भएको छ, स्थानीय बलबहादुर विकले भने। कार्तिकाको यो तेस्रो सन्तान हो। स्वामीकार्तिक खापर१ का वडाध्यक्ष अजयबहादुर विक करारका कर्मचारी निकालिएपछि स्वास्थ्य केन्द्रमा चिकित्सक नभएको बताउँछन्। गाउँपालिकाले करारका कर्मचारीसमेत हटाएपछि नागरिकले सास्ती भोग्नुपरेको छ। गाउँपालिकाले गरेको यस्तो निर्णयको सजाय बिहीबार कार्तिकाले भोगिन्। गाउँपालिकाले करार कर्मचरीको म्याद थप गरेन। यो साउनदेखि करारका कर्मचारी आउँदैनन्। त्यसैले अहिले स्वास्थ्यचौकी खाली छ। यसको असर यसरी नागरिकले भोग्न सुरु गरिसके, वडाध्यक्ष विक भन्छन्। स्वास्थ्यकर्मीसमेत गाउँपालिकाले कटान गरेपछि समस्या भोगेकी कार्तिका विक गाउँकी सामान्य परिवारकी बुहारी हुन्। नियमित स्वास्थ्य जाँच गर्नसमेत उनले पाइन्। त्यसमाथि स्वास्थ्य संस्था टाढा र नियमित स्वास्थ्यकर्मी नहुने समस्या सधैं। सुत्केरी त स्वास्थ्य संस्थामा नै हुने चाहना पनि उनको पूरा भएन। यसअघि उनले एकपटक मात्र गर्भ जाँच गराएको आफन्तले बताएका छन्। सुत्केरी बेथा लागेको थाहा पाएपछि घरभन्दा पनि स्वाथ्य इकाइमा लिएर सुत्केरी गराउँदा राम्रो हुने भन्दै लगियो। तर, स्वास्थ्य इकाइमा स्वास्थ्यकर्मी नै नभएपछि फिर्ता लिएर आउँदा बाटोमा सुत्केरी भइन्, स्थानीय बलबहादुर विक भन्छन्, न त अब सुत्केरीको स्वास्थ्य चेक गर्ने चिकित्सक छन्, न त सन्तानकै। कार्तिकाले यसअघि दुईवटा सन्तान घरमै जन्माएकी थिइन्। एक सन्तानको २ वर्ष पहिला मृत्युसमेत भएको विकले बताए। दुई सन्तान घरमै जन्माएकी कार्तिकालाई तेस्रो सन्तान जन्माउन स्वास्थ्य केन्द्र लगियो। स्वास्थ्य केन्द्रमा जन्मिएका निरोगी हुन्छन् भन्ने आशा सबैको हो। उनले पनि त्यही चाहना रोखेकी थिइन्। तर, त्यहाँ स्वास्थ्यकर्मी नभएरपछि फिर्ता फर्कनुपर्दा सबैको मन खल्लो भयो, उनले भने। यो एउटा प्रतिनिधि घटना भए पनि करारका कर्मचारी हटाएपछि यहाँका नागरिकले स्वास्थ्य सेवा पाउनु अब मुस्किल भएको उनी बताउँछन्। माझ गाउँ स्वास्थ्य इकाइ केन्द्रमा कार्यरत अनमी र अहेब दुवै करारका थिए। म्याद थप नगरेपछि उनीहरू काममा आउन छोडे। अहिले स्वास्थ्य इकाइ केन्द्र कर्मचारीविहीन छ। दैनिक सेवा लिन आउने नागरिक त्यसै फर्कन बाध्य छन्। नागरिकलाई किन स्वास्थ्य केन्द्रमा कर्मचारी आएनन् भन्ने पनि थाहा छैन। गाउँपालिकाले कर्मचारी कटाएको विषयमा पनि नागरिक अनभिज्ञ छन्। गाउँपालिकाले आवश्यकताका आधारमा मात्र करार थप गर्ने वा विज्ञापनमार्फत भर्ना गर्ने बताएको भए पनि कर्मचारी व्यवस्थापन नगरी भएकालाई हटाएको छ। यसले गर्दा स्वास्थ्य जस्तो गम्भीर क्षेत्रमा ठूलो असर परेको वडाध्यक्ष विक बताउँछन्। यता गाउँपालिका प्रशासकीय अधिकृत पारसबहादुर शाहीले पनि कुनै पनि कर्मचारी तथा स्वास्थ्यकर्मीको म्याद नथपेको बताएका छन्। गाउँपालिका अध्यक्षले फोनमार्फत पहिलेका करारका स्वास्थ्यकर्मीलाई स्वास्थ्य चौकी जान भनेको भए पनि करार थपको पत्र नपाउँदासम्म नजाने अडान स्वास्थ्यकर्मीले राखेका छन्। एक स्वास्थ्यकर्मीका अनुसार केही स्वास्थ्यकर्मीलाई अध्यक्षले फोनमार्फत काममा जान भने पनि सबैको म्याद थप्नुपर्ने माग राख्दै गाउँपालिकामा कर्मचारीले ज्ञापनपत्र बुझाएका थिए। पालिकाका अन्य स्वास्थ्य संस्थामा पनि करार कर्मचारीको नवीकरण नहुँदा स्वास्थ्य सेवा प्रभावित भएको छ। बाजुरामा ३ वर्षयता ८ जना गर्भवती तथा सुत्केरी आमाले ज्यान गुमाइसकेका छन्। स्वामीकार्तिक खापर गाउँपालिका स्थानीय निर्वाचनमा नेपाली कांग्रेसले जितेको छ। २०७४ मा नेकपा एमाले जितेको थियो। अघिल्लो स्थानीय सरकारले करार भर्ना गरेका कर्मचारीको म्याद साउनबाट सकिएपछि गाउँपालिकाले करार म्याद थपेको छैन। स्वामीकार्तिक खापर१ र २ साबिकको साप्पाटा गाविसमा पर्छ। यो बाजुराको अति दुर्गम ठाउँ हो। यहाँका धेरै आमाहरू अझै पनि घरमै बच्चा जन्माउन बाध्य छन्। स्वास्थ्य संस्थामा कर्मचारी नियुक्तिमा नै हानथाप हुँदा सेवा नियमित हुँदैन। त्यसैले नियमित गर्भ जाँचसमेत नगर्ने गरेको स्थानीय औला विकले बताइन्। यो ठाउँ नेपालको सबैभन्दा गरीब ठाउँका रूपमा रहेको २०६८ को जनगणनामा समेत उल्लेख छ। घरमा वा स्वास्थ्य चौकीमा बच्चा जन्माए पनि १ महिनासम्म सुत्केरी आमा र बच्चालाई गोरु गोठमा राख्ने चलन छ। त्यसैले पनि धेरै आमा र शिशुको गोठमै मृत्यु हुने गरेको छ। स्वास्थ्यसम्बन्धी चेतना नभएकै कारण यहाँका महिलाले धेरै सन्तान जन्माउने, सानै उमेरमा विवाह गर्ने गरेको फियान नेपाल नामक गैरसरकारी संस्थामा कार्यरत सबिता थापाले बताइन्। स्वामीकार्तिक खापर१ र २ मा कुपोषण दर पनि निकै बढी छ। गाउँपालिकाले निकालेको तथ्यांकमा पनि आमा र सन्तानको कुपोषण दर निकै बढी रहेको थापाले बताइन्। वडा१ मुक्तिकोटमा कुपोषणका कारण असारयता ९ जना बालबालिकाको मृत्यु भएको छ। अहिले पनि २३ जना बालबालिका कुपोषित छन्।"
करारका कर्मचारी हटाइएपछि १५ स्वास्थ्य इकाइ बन्द,"गोरखा : गण्डकी गाउँ कार्यपालिकाले करारका सबै कर्मचारी हटाएपछि पालिकाभित्रका स्वास्थ्य इकाइहरू बन्द भएका छन्। कर्मचारी अभावमा पालिकाभित्रका आठवटै वडाका १५ वटा स्वास्थ्यचौकी साउन १ देखि बन्द रहेको प्रमुख प्रशासकीय अधिकृत वेदहरि अधिकारीले बताए। अघिल्लो कार्यकालका जनप्रतिनिधिले नियुक्त गरेका ४० जना स्वास्थ्यका कर्मचारीको करार नियुक्ति अहिलेका जनप्रतिनिधिले गत असार ३० गतेको कार्यपालिका बैठकले खारेज गरेका हुन्। बैठकले स्वास्थ्यका ४० सहित अन्य विभिन्न शाखामा नियुक्त ७० जना अस्थायी, करार तथा ज्यालादारी कर्मचारी हटाएको थियो। साउन १ देखि करार सम्झौता नगर्ने पालिकाको निर्णयले स्वास्थ्य इकाइ, बर्थिङ सेन्टरको सेवा प्रभावित भएको अधिकारीले बताए। एउटै वडामा २३ वटासम्म स्वास्थ्य इकाइ थिए। अहिले कम्तीमा एउटा छ अरू बन्द छन्, अधिकारीले भने, एक जना करार कर्मचारीको भरमा सामुदायिक स्वास्थ्य इकाइ चलेका थिए। ती पनि सबै बन्द भए। साउन १ देखि त्यहाँबाट सर्वसाधारण बिरामीले सेवा पाएका छैनन्। सामुदायिक स्वास्थ्य इकाइबाट गर्भवती, सुत्केरी, वृद्धवृद्धा, बालबालिकाले सेवा लिँदै आएका थिए। साथै स्वास्थ्य परीक्षण, उपचार सेवा, परिवार नियोजनका अस्थायी साधन वितरण, निःशुल्क औषधि वितरण, बालबालिकाको तौल जाँच, स्वास्थ्य परामर्श सेवा तथा सामान्य प्राथमिक उपचार सेवा पनि घर नजिकको सामुदायिक स्वास्थ्य इकाइबाट सर्वसाधारणले पाउँदै आएका थिए। तर, कर्मचारी अभावमा सेवा बन्द छ। गाउँपालिकाभित्रका २५ वटा स्वास्थ्य संस्थामा ६८ जना कर्मचारी कार्यरत रहेकोमा अहिले २८ जना मात्रै छन्। ४० जना कर्मचारीको करार सम्झौता नवीकरण नभएपछि पालिकाभरी स्वास्थ्य सेवा प्रभावित भएको गण्डकी गाउँपालिकाका जनस्वास्थ्य निरीक्षक बेली श्रेष्ठले बताइन्। कर्मचारी निकालेपछि सामुदायिक स्वास्थ्य इकाई मात्र होइन प्राथमिक स्वास्थ्य केन्द्र, वडामा रहेका स्वास्थ्य संस्थामा पनि जनशक्ति अभाव भएको छ। जसका कारण स्वास्थ्यका नियमित कार्यक्रम सुरु गर्न नयाँ आर्थिक वर्ष लागेदेखि नै समस्या भएको स्वास्थ्यकर्मी बताउँछन्। साउन १० गतेदेखि हुने नियमित खोप पनि प्रभावित हुने भएको छ। कर्मचारी नयाँ नियुक्त गर्ने प्रक्रियाको बारेमा ठोस छलफल हुन बाँकी रहेको प्रमुख प्रशासकीय अधिकृत अधिकारीले बताए। कहाँ कति स्वास्थ्य इकाइ आवश्यक छ भन्ने यकिन गरेर कर्मचारी नियुक्तिको प्रक्रिया अघि बढ्छ। अहिलेसम्म यसबारे कार्यपालिकामा छलफल र निर्णय भएको छैन, उनले भने। आवश्यक विधि र प्रक्रिया पूरा गरी स्वास्थ्यकर्मीलाई यथाशीघ्र करारमा राख्नुपर्छ। स्वास्थ्य सेवा अवरुद्ध हुनुहुँदैन। डा दीपेन्द्ररमण सिंह,महानिर्देशक, स्वास्थ्य सेवा विभाग, स्वास्थ्य तथा जनसंख्या मन्त्रालय करार अवधि सकिने बित्तिकै अप्रेसनलगायत अन्य सेवा प्रवाह अवरुद्ध हुन्छ। सरकारले करारमा राख्ने काम गर्नै हुँदैन। डा बाबुराम मरासिनी, वरिष्ठ जनस्वास्थ्य विज्ञ प्रदेश तथा संघबाट बजेट व्यवस्था गरेर भए पनि स्वास्थ्यकर्मीको नियुक्ति यथाशीघ्र हुनुपर्छ। बिरामी उपचारबाट वञ्चित हुने अवस्था आउन दिनु हुँदैन। डा सुशीलनाथ प्याकुरेल, पूर्वप्रमुख विशेषज्ञ, स्वास्थ्य तथा जनसंख्या मन्त्रालय"
"भवन छ, छैन सेवा","काठमाडौं : निःशुल्क आधारभूत स्वास्थ्य सेवालाई नागरिकको हकका रूपमा संविधानले नै सुनिश्चित गरेको छ। यसको कार्यान्वयनका लागि कानुन निर्माण गरी त्यसै अनुरूप नीति र कार्यक्रम तर्जुमा पनि गरिएका छन्। प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ। कसैलाई पनि आकस्मिक स्वास्थ्य सेवाबाट वञ्चित गरिने छैन, संविधानको धारा ३५ मा स्पष्ट उल्लेख छ। गाउँगाउँमा सिंहदरबार पुर्याएर स्वास्थ्य सेवालाई पनि अझै सहज बनाएको सरकारले दाबी पनि गर्दै आएको छ। तर, बिडम्बना विभिन्न बहानामा नागरिक भने स्वास्थ्य सेवा लिनबाट वञ्चित हुँदै आएका छन्। अहिले स्वास्थ्य क्षेत्रमा अर्को समस्या थपिएको छकरारका स्वास्थ्यकर्मीको पनि म्याद नथपिनु। आर्थिक वर्षको समाप्तिसँगै मुलुकका विभिन्न जिल्लामा करारमा नियुक्त चिकित्सक, स्वास्थ्यकर्मी तथा कर्मचारीको म्याद सकिएको छ। स्वास्थ्यकर्मीको अभावले गर्दा सेवा प्रभावित भएको छ। तत्कालीन उपप्रधानमन्त्री एवं स्वास्थ्य तथा जनसंख्यामन्त्री उपेन्द्र यादवको पालामा करार नियुक्ति र म्याद थप भएका स्वास्थ्यकर्मीको अवधि सकिएको छ। करार अवधि समाप्त भएसँगै स्वास्थ्य कार्यालय स्वास्थ्यकर्मीविहीन छन्। सातै प्रदेशका मुख्यमन्त्री तथा मन्त्रिपरिषद्को कार्यालयबाट चिकित्सक एवं स्वास्थ्यकर्मीको करार नियुक्तिको म्याद थप नहुँदा बिरामी सेवाबाट वञ्चित भएका हुन्। स्वास्थ्य तथा जनसंख्या मन्त्रालय, स्वास्थ्य सेवा विभागका महानिर्देशक डा दीपेन्द्ररमण सिंह स्वास्थ्यकर्मीको अभावमा अत्यावश्यक सेवा प्रवाह अवरुद्ध हुन नहुने बताउँछन्। डा सिंहले करार सकिए लगत्तै स्वास्थ्यकर्मी अभावमा बिरामीले उपचारबाट वञ्चित भएको अवस्थाबारे छलफल गरी समस्याको समाधान हुने बताए। भने, दरबन्दी रिक्त भए आवश्यक विधि र प्रक्रिया पूरा गरी यथाशीघ्र करारमा लिनुपर्छ। स्वास्थ्य सेवा अवरुद्ध हुनुहुँदैन। प्रदेश सरकार मातहत रहेका अस्पतालहरूमा स्वीकृत दरबन्दीको परिधिभित्र रहेर स्वास्थ्यकर्मीको आवश्यक भए प्रदेश सरकारको स्रोतबाट गर्ने गरी करार सेवामा नियुक्ति गर्न सकिन्छ। करार निर्देशिका २०७२ अनुसार करारमा राखिएका चिकित्सकलगायत स्वास्थ्यकर्मीको करारको म्याद थप गर्न नमिल्ने कानुनी व्यवस्था छ। त्यस्ता स्थानमा प्रदेश सरकारले आफ्नो कार्यविधि स्वीकृत गरी स्वीकृत दरबन्दीभित्र आवश्यकताका आधारमा प्रक्रिया पुर्याएर करारमा लिन सकिन्छ। के भन्छन् विज्ञ ? वरिष्ठ जनस्वास्थ्य विज्ञ डा बाबुराम मरासिनी चिकित्सकलगायत स्वास्थ्यकर्मीलाई करारमा राख्ने पद्धतिले स्वास्थ्य सेवालाई ध्वस्त पार्ने बताउँछन्। डा मरासिनी भन्छन्, करार अवधि सकिने बित्तिकै अप्रेसनलगायत अन्य सेवा प्रवाह अवरुद्ध हुन्छ। सरकारले करारमा राख्ने काम गर्नै हुँदैन। डा मरासिनीले लोक सेवा आयोगबाट भए पनि स्वास्थ्यकर्मीलाई अस्थायी नियुक्ति दिने र स्थायी भएर हाजिर हुन नआएसम्म निरन्तर रूपमा काम गर्ने वातावरण बनाउनुपर्ने बताए। स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेलले कोरोना संक्रमण बढिरहेका बेला करारका स्वास्थ्यकर्मीलाई तत्काल निरन्तरता दिनुपर्ने बताए। स्थानीय सरकारअन्तर्गतकै स्वास्थ्य कार्यालयमा चिकित्सकलगायतका स्वास्थ्यकर्मीले काम गर्ने हुन्, डा प्याकुरेलले भने, प्रदेश तथा संघबाट बजेट व्यवस्था गरेर भए पनि स्वास्थ्यकर्मीको नियुक्त यथाशीघ्र हुनुपर्छ। बिरामी उपचारबाट वञ्चित हुने अवस्था आउन दिनु हुँदैन।"
हाम्रो पासपोर्ट किन कमजोर ?,"काठमाडौं : मुलुकको पासपोर्ट विश्व वरीयतामा निकै कमजोर देखिएको छ। संसारभरिका पासपोर्टहरूको एक सर्वेक्षणले नेपाली पासपोर्ट पुछारतिर अर्थात् १०६औं स्थानमा देखाएको छ। जबकी उत्तर कोरियाको पासपोर्ट नेपालको भन्दा एक स्थान माथि छ। बेलायती कम्पनी हेन्लिले सार्वजनिक गरेको अध्ययन (पासपोर्ट इन्डेक्स, २०२२) मा विश्वका ११२ वटा मुलुकको वरीयता निर्धारण गरिएको हो। जसअनुसार नेपालको विश्वव्यापी वरीयता (ग्लोबल याङ्किङ) सूचीमा पुछारतिर परेको छ। यसले परिवर्तित र प्रतिस्पर्धात्मक विश्व परिवेशमा परराष्ट्र सम्बन्ध सञ्चालन र व्यवस्थापन गर्न असहज हुने परराष्ट्र मामिला विज्ञहरू बताउँछन्। अनअराइभल भिसा दिने आधारमा सूची तयार पारेको हेन्लि पासपोर्ट इन्डेक्समा जनाइएको छ। इन्डेक्सअनुसार, पहिलो नम्बरमा जापान छ। जापानका लागि नेपालका पूर्वराजदूत केदारभक्त माथेमा भन्छन्, स्थिर सरकार, बलियो अर्थ व्यवस्था र कानुनी शासन कायम भएका कारण नै जापान वरीयताको पहिलो नम्बरमा पर्न सफल भएको हुन सक्छ। किन खस्कियो ? छिमेकी मित्र राष्ट्र, प्रमुख शक्ति राष्ट्र, विकास साझेदारलगायत सबै राष्ट्रहरूसँग मुलुकको सम्बन्ध मैत्रीपूर्ण एवं सहयोगात्मक सम्बन्ध रहँदै आएको छ। पासपोर्टको कमजोर वरीयताले मुलुक र नागरिकको अवस्थालाई पनि सूचित गर्ने विज्ञहरू बताउँछन्। राजनीतिक स्थायित्व र आर्थिक समृद्धि हासिल गरेका मुलुकको पासपोर्टको वरीयता पनि उच्च हुने पूर्वराजदूत माथेमाको भनाइ छ। अन्तर्राष्ट्रिय जगतमा मुलुकको प्रतिष्ठा र राष्ट्रिय सम्मान अभिवृद्धि गर्ने दिशामा मुलुकको परराष्ट्र नीति परिलक्षित छ। नेपालले हालसम्म विश्वका १७७ वटा मुलुकसँग कूटनीतिक सम्बन्ध राखेको छ। पूर्वराजदूत माथेमाका अनुसार मुलुकभित्रको अवस्थाले पनि अन्तर्राष्ट्रिय सम्बन्धमा प्रभाव पारिरहेको हुन्छ। सुशासनको कमी, राजनीतिक अस्थिरता र कमजोर आर्थिक अवस्थाले गर्दा पासपोर्टको वरीयता खस्किएको हो। ३८ मुलुकहरूले नेपाललाई अनअराइभल भिसा दिने गरेको हेन्लि इन्डेक्समा उल्लेख छ। वरीयतामा नेपालभन्दा उत्तरकोरिया एक स्थान माथि छ। उत्तरकोरियालाई ४० देशले अनअराइभल भिसा दिन्छन्। परराष्ट्र विज्ञ डा राजन भट्टराई मुलुकको आर्थिक, राजनीतिक, सामाजिक अवस्था खस्किएपछि पासपोर्टको वरीयता पुछारमा पर्ने बताउँछन्। अन्तर्राष्ट्रिय, क्षेत्रीय तथा उपक्षेत्रीय मञ्चमा नेपालको प्रभावकारी उपस्थितिमा असर पुग्छ। मुलुकले अन्तर्राष्ट्रिय विश्वसनीयता गुमाउँदै जान्छ। अन्तर्राष्ट्रिय मञ्चहरूमा मुलुकको भूमिका कमजोर हुन पुग्छ, उनले भने। पूर्वराजदूत लोकराज बरालका अनुसार नेपालको पासपोर्टको वरीयताको पुछारमा हुँदा मुलुक र नागरिकको छवि पनि कमजोर हुन पुग्छ। गैरकानुनी आप्रवासन भइरहेको छ। नेपालीहरू भागेर विकसित मुलुकमा जाने प्रवृत्ति बढ्दो छ, पूर्वराजदूत बराल भन्छन्, कमजोर पासपोर्ट हुँदा शंका गर्ने, भिसा दिन आनाकानी गर्नेलगायतमा समस्या व्यहोर्नु पर्ने हुन्छ। फ्रान्सका लागि पूर्वनेपाली राजदूत मोहनकृष्ण श्रेष्ठ पासपोर्टको वरीयता खस्कनुका कारण पहिल्याएर सुधार गर्नुपर्ने बताउँछन्। परराष्ट्र मन्त्रालयमा पूर्वशिष्टाचार महापाल श्रेष्ठ भन्छन्, प्राविधिक पक्ष हो या अरू पक्षमा कमजोरी भएको हो ? त्यो खोजी गरेर सुधार गर्नुपर्छ। पासपोर्टको वरीयतामा जापानपछि दोस्रो नम्बरमा सिंगापुर र दक्षिण कोरिया छन्। मुलुकका नागरिकलाई १९२ मुलुकले अनअराइभल भिसा दिने रिपोर्टमा उल्लेख छ। त्यस्तै, तेस्रोमा जर्मनी र स्पेन छन्। फिनल्यान्ड, इटाली र लक्जेमबर्ग तेस्रो नम्बरमा परेका छन्। पाँचौं स्थानमा चार मुलुक पर्न सफल भएका छन्। अस्ट्रिया, डेनमार्क, नेदरल्यान्डस र स्विडेन रहेको एकै पाँचौं नम्बरमा रहेको हेन्लि रिपोर्टमा उल्लेख छ। दक्षिण एसियाली मुलुकहरूमध्ये भारत सबैभन्दा माथि छ। भारत ८७औं स्थानमा छ। त्यस्तै, भुटान ९३, श्रीलंका १०३, बंगलादेश १०४औं स्थानमा छ। पाकिस्तान १०९ इराक १११औं स्थानमा छ। वरीयताको सबैभन्दा पुछारमा अफगानिस्तान छ। अफगानिस्तान ११२औं स्थानमा छ । नेपालीहरू भागेर विकसित मुलुकमा जाने प्रवृत्ति बढ्दो छ। कमजोर पासपोर्ट हुँदा शंका गर्ने, भिसा दिन आनाकानी गर्नेलगायतमा समस्या व्यहोर्नु पर्ने हुन्छ। लोकराज बराल, पूर्वराजदूत"
'नेपाली पुरुषसँग विदेशी महिलाले विवाह गरे सात वर्षपछि नागरिकता पाउने प्रावधान राखौं',"काठमाडौंः सांसद खगराज अधिकारीले नागरिकताजस्तो संवेदनशील विषयलाई ख्याल ठट्टा नगर्न आग्रह गरेका छन् । प्रतिनिधि सभामा नेपाल नागरिकता पहिलो संशोधन विधेयक २०७९ माथिको दफावार छलफलमा भाग लिँदै सांसद अधिकारीले सहमतिका साथ नागरिकता विधेयक पास गर्नुपर्ने बताए। कोहि नेपालीहरु अनागरिक नहुन् भन्ने उद्देश्यका साथ नागरिकता विधेयक आउनुपर्ने उनको भनाइ छ। उनले भने, नागरिकताको हकमा राष्ट्रिय स्वाधिनता हाम्रो हातमा छ । नेपाली पुरुषसँग विदेशी महिलाले विवाह गरिन् । तीनले अरु सबै अधिकार पाउछन्, नागरिकताको पूर्ण अधिकार सात वर्षपछि पाउने प्रावधान राखौं ।'"
धर्म निरपेक्षता खारेजीको माग गर्दै कमल थापा नेतृत्वको पार्टीद्वारा प्रदर्शन,"काठमाडौं : राष्ट्रिय प्रजातन्त्र पार्टी नेपालले प्रदेश संरचना खारेजलगायतको माग गर्दै काठमाडौंमा प्रदर्शन गरेको छ। राप्रपा नेपालका अध्यक्ष कमल थापासहितको उपस्थितीमा धर्मनिरपेक्षता खारेज गरी सनातन हिन्दु राष्ट्रको पहिचान कायम हुनुपर्ने, भ्रष्टाचारको अन्त्य गरी भ्रष्टाचारीलाई कारबाही गरिनुपर्ने लगायतका माग गर्दे प्रदर्शन गरेको हो। रोजगारीको सुनिश्चितता हुनुपर्ने, महँगी र कालोबजारी नियन्त्रण गरिनुपर्ने, वैदेशिक हस्तक्षेप अन्त्य हुनुपर्ने माग गर्दै माइतीघर मण्डलादेखि नयाँ बानेश्वरसम्म प्रदर्शन गरेका थिए।"
"नागरिकता विधेयक फास्ट ट्रयाकबाट होइन, सम्बन्धित समितिमा पठाउनुपर्छ : प्रेम सुवाल","काठमाडौं : प्रतिनिधिसभा सांसद प्रेम सुवालले सरकारले नयाँ नागरिकता विधेयक फास्ट ट्रयाकबारे पारित गराउन खोजेको भन्दै आपत्ती जनाएका छन्। शुक्रबार प्रतिनिधि सभाको बैठकमा नेपाल नागरिकता (पहिलो संशोधन ) विधेयक, २०७९माथि छलफलमा भाग लिदै सांसद सुवालले नागरिकता विधेयक सार्वभौमिकतासँग सम्बन्धित भएकाले जनतासँग छलफल गर्नेगरी कार्यसूची बनाउन माग गरे। उनले यो विधेयकलाई सम्बन्धित समितिमा पठाउन समेत आग्रह गरे। उनले सबै नेपाली नागरिकलाई नागरिकताको प्रमाणपत्र दिनु आवश्यक रहेको बताए। उनले नागरिकता दिने सवालमा नेपाली नागरिकताको प्रमाणपत्र सिनेमाको टिकटजस्तो बाँड्ने नहुने बताए। उनले भने,'सबै नेपाली नागरिकलाई नागरिकताको प्रमाणपत्र दिनु आवश्यक छ। यसको अर्थ नेपाली नागरिकताको प्रमाणपत्र सिनेमाको टिकटजस्तो बाड्ने होइन। ' नेपालको नागरिकता समस्या समाधान गर्न खुला सीमा बन्द गर्नु जरुरी रहेको उनको भनाइ छ। उनले जन्मको आधारमा दिइएको नागरिकता विदेशीले पनि पाएकाले भन्दै छानविन गरी खारेज गर्नुपर्ने बताए। 'आमा र बुबाको दुवै बंशजको आधारमा नेपालको नागरिकता छोरोछोरीलाई दिनुपर्छ। जन्मको आधारमा दिइएको नागरिकता विदेशीले पनि पाएकाले छानविन गरी खारेज गर्नु आवश्यक छ,' उनले भने। सांसद सुवालले निर्वाचन, सरकारी सेवा, राजनीतिक नियु्क्ति र उद्योग व्यापारका लागि बंशजको नेपाली नागरिकता आवश्यक हुने व्यवस्था गर्नु जरुरी रहेको औंल्याए। उनले नेपालीसँग विवाह गरेका महिला वा पुरुषलाई २० वर्षपछि मात्रै कृतिम नागरिकता दिन सकिने व्यवस्था गर्न माग गरे। यसरी नागरिकता लिनेले नेपालको भाषा र संस्कृतिबारे लिखित र अन्तरवार्ता उत्तिण गर्नुपर्ने प्रावधान राख्नुपर्नेमा उनले जोड दिए। नेपालको विषयलाई महत्व दिएर मात्रै नागरिकतासम्बन्धी कानुन बनाउन आवश्यक रहेको उनको भनाइ छ।"
ओलीको प्रश्न कांग्रेस केन्द्रीय विभागका प्रमुख श्रीमान न्यायाधीश छन् कि छैनन्?,"काठमाडौं : नेकपा एमाले अध्यक्ष केपी शर्मा ओलीले सत्तारुढ दल नेपाली कांग्रेसको केन्द्रीय विभागमा न्यायाधीश रहेको दाबी गरेका छन्। उनले न्यायालयमा पनि कांग्रेस रहेको भन्दै अहिलेसम्म राजीनामा दिएको कुरा नसुनिएको बताए। कांग्रेस सबै ठाउँमा छन् त। कांग्रेसका केन्द्रीय विभागका प्रमुख श्रीमान न्यायाधीश छन् कि छैनन्? राजीनामा दिएको सुनिँदैन त,' शुक्रबार एमालेको नीति तथा अनुसन्धान प्रतिष्ठानको अन्तरक्रियामा ओलीले प्रश्न गरे। उनले सरकारले ल्याएको बजेट भ्रष्ट भएको बताए। सीसीटीभीको फुटेज हटाउनु नै यसको ठूलो प्रमाण रहेको उनको भनाइ छ। 'फुटेज हटाउनु र ड्यामेज गर्नु नै पर्याप्त छैन र? हल्लालाई बहस र बहसलाई हल्लामा परिणत गर्ने मेरो रुची छैन,' उनले भने। उनले वृद्धभत्ता दिने उमेर घटाउनुको पछाडि कुनै लजिक नभएको बताए। उनले यो बजेट चुनाव लक्षित रहेको आरोप लगाउँदै भने, '७० बाट ६८ बनाउनुका पछाडि केही लजिक छ? चुनाव आउँदैछ भन्ने बाहेक। उनले पछाडि परेका समुदायलाई अगाडि ल्याउनुपर्ने आफूहरुको दायित्व रहेको बताए।"
संसदबाट नागरिकता विधेयक बहुमतले पारित,"काठमाडौं : प्रतिनिधिसभाको आजको बैठकले बहुप्रतीक्षित नेपाल नागरिकता ऐन, २०६३ (पहिलो संशोधन), विधेयक २०७९ पारित गरेको छ। बैठकमा सो विधेयकबारे दफाबार छलफलमा सांसदहरूले राखेको जिज्ञासामा गृहमन्त्री बालकृष्ण खाँणले जवाफ दिएपछि निर्णयार्थ प्रस्तुत गरिएको थियो। मन्त्री खाँणले प्रस्तुत गरेको प्रस्ताव बहुमतले पारित भएको हो। विधेयकमा भएको प्रावधानबारे वैवाहिक अङ्गीकृत नागरिकता पाउनका लागि सात वर्ष समयसीमा तोक्ने र नेपालीसँग विवाह गर्ने विदेशी पुरुषले नागरिकता लिन चाहेमा व्यवस्था हुनुपर्ने भन्ने सम्बन्धमा प्रमुख प्रतिपक्षी नेकपा (एमाले) का सांसदहरूका तर्फबाट प्रस्तुत संशोधन प्रस्तावहरू बहुमतले अस्वीकृत भएको थियो। विधेयकमा ९४ विषयमा ४५ जना सांसदले संशोधन प्रस्ताव पेस गरेका थिए। वैवाहिक अङ्गीकृत नागरिकताका लागि सात वर्ष समयसीमा तोक्नेबारेमा विगतमा प्रतिनिसभाको राज्य व्यवस्था तथा सुशासन समितिमा सहमति भएको थियो।"
'नेपाली महिलासँग विवाह गरेको विदेशी पुरुषलाई पनि अंगिकृत नागरिकता दिऔं,"काठमाडौंः सांसद कृष्णप्रसाद दाहालले कुनैपनि नेपाली नागरिकलाई नागरिकता दिनबाट बञ्चित गर्न नहुने बताएका छन् । प्रतिनिधि सभामा नेपाल नागरिकता पहिलो संशोधन विधेयक २०७९ माथिको दफावार छलफलमा भाग लिँदै सांसद दाहालले सबै नेपालीलाई नागरिकता दिनुपर्ने बताएका हुन् । नागरिकता जस्तो विषयमा संवेदनशिल हुनुपर्छ । तर, देशबिहीन हुने अवस्था आयो । एउटै घरका दाजु दिदीहरुले नागरिकता पाए तर, भाइबहिनीहरुले नपाएको पिडादायी अवस्था छ । उनीहरु अहिले ३० वर्षभन्दा माथिका भए । पढ्न पाएका छैनन्, जागिर पाएका छैनन्, पासपोर्ट पाएका छैनन्,'उनले भने,' यो पिडादायी अवस्थाबाट उन्मुक्ति दिनुपर्छ । महिलाले विवाह गरेर विदेशबाट ल्याउनै नपाउने जस्तो विभेदकारी नीति ल्याउन नहुने बताए । उनले भने, 'नेपाली महिलासँग विवाह गरेको विदेशी पुरुषलाई पनि अंगिकृत नागरिकता दिऔं । बरु १५ ले पुग्दैन भने २० वर्ष बसेको हुनुपर्ने भनेर राखौं ।'"
अधिकांश सांसदको माग : वैवाहिक अंगिकृत नागरिकताको समयावधि तोक्नैपर्छ,"काठमाडौं : अधिकांश सांसद्हरुले वैवाहि अंगिकृत नागरिकताको समयावधि तोक्नुपर्ने माग गरेका छन्। सांसदहरुले समयावधि नतोक्दा नागरिकताको विश्वसनीयतामाथि प्रश्न चिन्ह उठ्ने भन्दै वैवाहिक अंगिकृत नागरिकताको सवालमा समयावधि तोक्नुपर्ने माग गरेका हुन्। सांसदहरु विध्या भट्टराई, लक्ष्मी चौधरी, सरिता न्यौपानेलगायतले अधिकांश सांसदहरुले अंगिकृत नागरिकताको हकमा समय सीमा तोक्नुपर्ने व्यवस्था हुनुपर्ने बताएका हुन्। सांसद् भट्टराईले वैवाहिक अंगिकृत नागरिकताको हकमा अन्तराष्ट्रिय प्रचलनलाई मान्यता बनाउनुपर्ने बताएकी छन् । प्रतिनिधिसभामा नेपाल नागरिकता पहिलो संशोधन विधेयक, २०७९ माथिको दफावार छलफलमा भाग लिँदै सांसद भट्टराईले सिमाविहीन ढंगले वैवाहिक अंगिकृत नागरिकताको विषय उठेको भन्दै त्यसो गर्न नहुने बताएकी हुन् । उनले भनिन्, वैवाहिक अंगिकृत नागरिकताको हकमा आजसम्मको अन्तराष्ट्रिय प्रचलनलाई मान्यता बनाउनुपर्छ । संविधान सभामा १५ वर्षको प्रावधान राख्नुपर्छ भन्ने सुझाव आएको थियो । ७ वर्ष बनाउने कुरामा छलफल भयो । तर, आज सिमाविहीन ढंगले वैवाहिक अंगिकृत नागरिकताको कुरा गरिराखेका छौं । संसारमा भइरहेको विषयमा ध्यान दिऔं । लैंगिक पहिचानसहितको नागरिकता प्राप्त गर्ने हकलाई संशोधनमा उल्लेख गर्नुपर्ने उनको भनाइ छ। उनले भनिन्,आफ्नो सार्वभौमसत्ताको व्याख्या गर्ने हक खोज्नुभएको छ । आजको राज्य लोककल्याणकारी मात्रै होइन समावेशी पनि हो । नागरिकहरुको नागरिकताको अधिकार जस्टीफाइ हुने तरिकाकाले दिनुपर्छ ।' यस्तै, सांसद लक्ष्मी चौधरीले वैवाहि अंगिकृत नागरिकताको सीमावधि तोक्नुपर्ने बताइन्। उनले नेपाल नागरिकता पहिलो संशोधन विधेयक २०७९ मा समयसीमा तोक्नुपर्ने व्यवस्थामा कम्तीमा ७ वर्ष भएपनि तोक्नुपर्नेमा जोड दिइन्। यस्तै सांसद सरिता न्यौपानेले कोही पनि नेपाली नागरिक नागरिकताबाट बञ्चित हुन नहुने बताइन्।"
प्रेस स्वतन्त्रता र श्रमजीवी पत्रकारको हकहितका लागि सरकार पछि हट्दैन : प्रधानमन्त्री देउवा,"हेटौडा : प्रधानमन्त्री एवं नेपाली कांग्रेसका सभापति शेरबहादुर देउवाले प्रेस स्वतन्त्रता र श्रमजीवी पत्रकारहरुको हकहित र व्यावसायिक विकासका लागि सरकार पछि नहट्ने बताएका छन्। नेपाल प्रेस युनियनको नवौं महाधिवशनको उद्घाटन गर्दै प्रधानमन्त्री देउवाले यस्तो बताएका हुन्। 'प्रेस स्वतन्त्रता र श्रमजीवी पत्रकारहरुको हकहित,व्यावसायिक विकास,पेशागत सुरक्षाको सवालमा सरकार पछि हट्दैन,उनले भने,' निष्पक्ष पत्रकारिताले मात्रै मुलुक र लोकतन्त्रलाई बलियो बनाउन सकिन्छ।' लोकतन्त्रलाई बलियो बनाउन स्वच्छ पत्रकारिता गर्न जरुरी रहेको बताउँदै प्रधानमन्त्री देउवाले कांग्रेस लोकतन्त्र र अभिव्यक्ति स्वतन्त्रताप्रति सदैव प्रतिबद्ध रहेको बताए। नेपाली कांग्रेसनिकट पत्रकारहरुको संस्था प्रेस युनियनको यो महाधिवेशनबाट करिब आठ वर्षपछि नयाँ नेतृत्व चयन हुन लागेको हो। प्रेस युनियनको महाधिवेशनमा संस्थापन र इतर पक्षबाट प्यानल बनाएर उम्मेदवारहरु चुनावी मैदानमा उत्रिएका छन्। अध्यक्षमा अनिता विन्दु र शिव लम्साल प्यानलसहित प्रतिस्पर्धामा उत्रिएका छन्।"
व्रिटिस गोरखा र तीनका सन्ततीलाई बंशजको नागरिकता निरन्तरता दिनुपर्छ,"काठमाडौंः सांसद शेरबहादुर तामाङले व्रिटिस गोरखा र तीनका सन्ततीहरुलाई वंशजको नागरिकता निरन्तरता दिनुपर्ने बताएका छन् । प्रतिनिधिसभामा नेपाल नागरिकता पहिलो संशोधन विधेयक, २०७९ माथिको दफावार छलफलमा भाग लिँदै सांसद तामाङले नागरिकतामा समानताको हक लागू हुनुपर्ने बताए। व्रिटिस गोरखा सेनाहरु नेपाल सरकारले त्यतिबेला सम्झौता गरी बेलायत गएका हुन् । गैरआवासीयसम्बन्धी व्यवस्थामा यो दफाले व्रिटिस गोरखा र तीनका सन्ततीहरुलाई बंशजको नागरिकता निरन्तरता दिन कुनै बाधा पर्ने छैन भनेर उल्लेख गर्नैपर्छ ।'"
संसद् बैठक सुरु,"काठमाडौं : संघीय संसद्अन्तर्गत प्रतिनिधिसभाको बैठक सुरु भएको छ। बैठकमा नेपाल नागरिकता (पहिलो संशोधन) विधेयक २०७९ पारित गरियोस् भनी प्रस्ताव प्रस्तुत हुने कार्यसूची रहेको छ। दिउँसो १ बजे बस्ने संसद बैठकमा नागरिकता विधेयकमाथि छलफल र पारित गर्नका लागि गृहमन्त्री बालकृष्ण खाणले प्रस्ताव पेश गर्ने संभावित कार्यसूची रहेको संसद् सचिवालयले जनाएको छ। सरकारले सदनमा पेश गरेको नेपाल नागरिकता पहिलो संशोधन विधेयक २०७९, छलफलका क्रममा छ। आजै विधेयकमाथि प्राप्त संशोधनहरुलाई निर्णयार्थ प्रस्तुत गर्ने कार्यसूची रहेको संघीय संसदको महासचिव डा भरतराज गौतमले जनाएका छन्। सरकारले यसअघि २४ असारमा संसद्मा दर्ता भएको नेपाल नागरिकता विधेयक, २०७५ (पहिलो संशोधन) फिर्ता गरेर पुन: दर्ता गराएको हो। आजको बैठकमा प्रधानमन्त्री शेरबहादुर देउवाले राष्ट्रिय सभामा उत्पत्ति भएको 'नेपाल विशेष सेवा विधेयक २०७६' लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै गृहमन्त्री खाडले राज्य व्यवस्था तथा सुशासन समितिको प्रतिवेदन सहितको 'कारागार विधेयक २०७६ माथि छलफल र पारित गर्नका प्रस्ताव प्रस्तुत गर्ने संभावित कार्यसूची छ।"
प्रतिनिधिसभा र प्रदेशसभा निर्वाचनको मिति चाँडै घोषणा हुन्छ : प्रधानमन्त्री देउवा,"काठमाडौं : नेपाली कांग्रेसका सभापति एवं प्रधानमन्त्री शेरबहादुर देउवाले प्रतिनिधिसभा तथा प्रदेशसभाको आसन्न निर्वाचनको मिति चाँडै नै घोषणा गरिने जानकारी दिए। नेपाल प्रेस युनियनको नवौँ राष्ट्रिय महाधिवेशनको आज हेटौँडामा उद्घाटन गर्दै उनले सरकारले आम निर्वाचनका लागि आवश्यक तयारी गरिरहेको बताए। प्रधानमन्त्री देउवाले भने, 'सरकार निर्वाचनको तयारीमा जुटिरहेको छ। निर्वाचनलाई स्वच्छ, भयरहित र मर्यादितरुपमा सम्पन्न गराउने गरी कलम चलाइदिनुस्। निष्पक्ष पत्रकारिताले मात्रै मुलुक र लोकतन्त्रलाई सुदृढ बनाउँछ।' उनले राजनीतिक स्थायित्वका विषयमा पत्रकारिता जगत्ले कलम चलाउनुपर्ने आवश्यकता औँल्याए। प्रधानमन्त्री देउवाले पछिल्लो समय नियोजितरूपमै लाञ्छना लगाउनेक्रम बढेको जनाउँदै निष्पक्ष पत्रकारिताले मात्रै मुलुक र लोकतन्त्रलाई बलियो बनाउने धारणा राखे। उनले भने, 'परिवर्तनका लागि भएको नेपालको आन्दोलनमा प्रेसको भूमिका महत्वपूर्ण रहेको छ।' कोभिड१९ मा सञ्चारमाध्यमको भूमिका महत्वपूर्ण रहेको स्मरण गर्दै उनले सत्यतथ्य सूचनाले मात्रै मुलुकको विकास हुने उल्लेख गरे। लोकतन्त्रलाई सुदृढ बनाउन स्वच्छ पत्रकारिता जरुरी रहेको जनाउँदै प्रधानमन्त्री देउवाले कांग्रेस लोकतन्त्र र अभिव्यक्ति स्वतन्त्रताप्रति सदैव प्रतिबद्ध रहेको बताए।"
बंशजको आधारमा सबैलाई नागरिकता दिनु राष्ट्रघाती : दुर्गा पौडेल,"काठमाडौं : राष्ट्रिय जनमोर्चाको उपाध्यक्ष तथा प्रतिनिधि सभा सांसद दुर्गा पौडेलले जन्म र विवाह गरेकै आधारमा बंशजको नागरिकता दिन नहुने बताएकी छन्। शुक्रबार प्रतिनिधिसभामा नेपाल नागरिकता (पहिलो संशोधन) विधेयकमाथि दफाबार छलफलमा भाग लिदै सांसद पौडेलले जन्म र विवाह गरेकै आधारमा बंशजको नागरिकता दिनु राष्ट्रघाती र आत्मघाती भएको बताइन्। ' बाबु र आमा दुवैले बंशजको आधारमा नागरिकता प्राप्त गरेका छन भने मात्र तिनका सन्तानले बंशजको आधारमा नागरिकता पाउनुपर्छ। जन्म र विवाहका आधारमा बंशजको नागरिकता दिनु राष्ट्रघाती र आत्मघाती,' उनले भनिन्। उनले कुनै पनि देशले सर्वपक्षीय मूल्यांकन गरेर मात्रै देशको हित हुनेगरी नागरिकता वितरण गर्दै आएको बताइन्। विदेशी महिलाले विवाह गरेर आएपछि कति समयमा नागरिकता दिने सबै देशको आआफ्नै नियम भएको बताउँदै उनले नेपालको हकमा पनि प्रावधान राख्न आग्रह गरिन्। नागरिकता राष्ट्रियतासँग जोडिएको कुरा भन्दै यसलाई कठोर बनाउनु बताइन्।"
माओवादीकै जोडबलमा नागरिकता विधेयक संसदमा आएको हो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले परिवर्तनको मुख्य बाहक माओवादी नै भएको बताएका छन्। पार्टी कार्यालयमा आयोजित कार्यक्रममा प्रचण्डले परिवर्तनको नेतृत्व माओवादीले गरेको बताए। उनले भने, 'नागरिकतासम्बन्धी समस्या हल हुन्छ। नागरिकताबारे आज निर्णय गर्दैछौं। हाम्रै पार्टीको जोडवलमा नागरिकतासम्बन्धी समस्याबारे निर्णय हुनेछ। हाम्रो पार्टीले ह्वीप जारी गरेको छ।' माओवादी पार्टी बलियो नभए संघीय लोकतान्त्रिक गणतन्त्र पनि बलियो नहुने उनको भनाइ छ। राजनीतिक सम्भावनाको खेल हो। मुख्य कुरा जनताको अधिकारका लागि लड्ने कुरा हो,' उनले भने।"
विपीको मार्ग निर्देशनलाई कांग्रेसले आत्मसात् गर्न सकेन : प्रकाशमान सिंह,भक्तपुर : नेपाली कांग्रेसका पूर्वसभापति एवं पूर्वउपप्रधानमन्त्री प्रकाशमान सिंहले विपी कोइरालाको मार्ग निर्देशनलाई नेपाली कांग्रेसले आत्मसात् गर्न नसकेको बताएका छन्। आज मध्यपुरथिमि नगरपालिका१ लोकन्थलीमा नेपाली कांग्रेसले आयोजना गरेको ४०औँ विपी स्मृति दिवसका अवसरमा आयोजना गरिएको माल्यार्पण कार्यक्रममा उनले विपीले देखाएको बाटोलाई सिङ्गो कांग्रेसले एक भएर आत्मसात् गर्दै अगाडि बढाउन सके कांग्रेसका सबै समस्या समाधान हुने बताए।
जलवायु परिवर्तनको असर न्युनिकरणका लागि भएका नीतिहरुलाई कार्यान्वयनमा ल्याउनुपर्छ :सभामुख,काठमाडौं : सभामुख अग्नी सापकोटाले जलवायु परिवर्तनको असर न्युनिकरणका लागि भएका नीतिहरुलाई कार्यान्वयन गर्नुपर्नेमा जोड दिएका छन्। अन्तराष्ट्रिय दिगो पर्वतीय वर्ष २०२२ का अवसरमा वन तथा वातावरण मन्त्रालयले शुक्रबार काठमाडौंमा सांसदहरुसँग गरेको छलफल कार्यक्रममा सभामुख सापकोटाले देशमा बनेका नीतिहरु कार्यान्वयन गर्न निकै चूनौति रहेको भन्दै जलवायु परिवर्तनको समस्या समाधानका लागि भएका नीतिहरुलाई कार्यान्वयन गर्नैपर्नेमा जोड दिएका हुन्। उनले जलवायु परिवर्तनले दिएको शिक्षालाई आत्मसाथ गर्ने संकल्प गर्नुपर्ने धारणा पनि राखे । जलवायु परिवर्तनका कारण बिश्वमा नै एकपछि अर्को धक्का दिइरहेको भन्दै सभामुख सापकोटाले यसको असर न्युनिकरणका लागि समस्यालाई बुझेर समाधानको बाटो खोज्नुपर्ने धारणा राखे। उनले अहिले आफूले राज्यका तीन अंगमध्ये एक अंगको जिम्मेवारी बहन गरिरहेको र उक्त भूमिका देश र जनताको हितलाई अघि सार्दै पुरा गर्ने बताए। कार्यक्रममा सांसदहरुले जलवायु परिवर्तनले विभिन्न असर देखाइरहेको भन्दै यसको न्युनिकरणका लागि विश्वसमुदायसँग हात्तेमालो गरेर अघि बढ्नुपर्ने सुझाव दिए।
भद्रपुर नगरपालिकाले १०४ करार कर्मचारीमध्ये एक जनालाई मात्र हटायो,"झापा : राजनीतिक दबाबमा परेर भद्रपुर नगरपालिकाले एक जना करार कर्मचारीलाई जागिरबाट निकालेको छ। भद्रपुर नगरपालिकाका प्रशासन पक्षले कार्यपालिका बैठकको निर्णय विपरित भद्रपुर६ स्थित वडा कार्यालयमा कार्यरत करार कर्मचारी (मासिक ज्यालादारी) रोशन राजवंशीलाई जागिरबाट निकालेको हो। रोशन कार्यालय सहयोगीको रूपमा वडा कार्यालयमा काम गर्दै आइरहेका थिए। उनलाई साउन १ गतेदेखि हाजिर नहुने गरी कामबाट निकालिएको छ। रोशनलाई नेकपा (एमाले)का तत्कालीन जनप्रतिनिधिको बहुमतले करारमा नियुक्त गरेका थियो। अहिले वडामा कांग्रेसको बहुमत छ। कांग्रेसबाट निर्वाचित वडा अध्यक्ष रतिया राजवंशीले वडा समितिको बैठकमा समेत छलफल नगरी एकलौटी ढङ्गमा राजनीतिक प्रतिसोध साध्ने उद्देश्यले मेरो नाम मात्रै किटान गरी म्याद थप नगर्नु भनी नगरपालिकालाई असार ३१ गते ठाडो पत्राचार गरेको पीडित कर्मचारी रोशनले आरोप लगाएका छन्। सोही पत्राचारको आधारमा नगरपालिकाका प्रमुख प्रशासकीय अधिकृत टेककुमार रेग्मीले करार सेवा सम्झौताको म्याद थप नगर्ने भनी साउन १ गते वडा कार्यालयलाई लिखित पत्र पठाएको र सोही दिनदेखि मलाई हाजिर गर्न नदिएको उनले बताए। वडामा सचिवसहित दुई जना कार्यालय सहयोगी र दुई जना सामाजिक परिचालक कार्यरत छन्। सचिवबाहेक चारै जना कर्मचारी करारका हुन्। 'उनीहरूको म्याद थप हुने र मेरो मात्रै म्याद थप नहुनेमा वडा अध्यक्षले राजनीतिकसँगै व्यक्तिगत प्रतिसोध साध्ने काम गर्नुभयो,' उनले भने, 'कार्यपालिका बैठकमा निर्णय नभएको कुरा नगरपालिकाका हाकिमले वडा अध्यक्षको पत्रको आधारमा एकलौटी निर्णय गर्न मिल्छ रु' 'करार नियुक्ति गर्दा कार्यपालिका बैठकले गर्यो, निकाल्दा बैठकको निर्णय चाहिँदैन र,' उनले थपे। 'केही गल्ती गरेको खण्डमा स्पष्टीकरण माग्नेदेखि लिएर केही कानुनी प्रावधान हुन्छ,' उनले भने, 'त्यस्तो केही कमिकमजोरी नऔल्याइ एक्कासी एक जनालाई मात्र कामबाट निकाल्नु कतिको जायज हो।' रोशनलाई हटाएर वडा अध्यक्षले आफ्नो मान्छे करारमा नियुक्ति गर्न यस्तो चलखेल गरेको कर्मचारी स्रोत बताउँछ। वडा अध्यक्षले कसलाई नियुक्ति गर्ने बारेमा नाम समेत टुङ्गो लगाइसकेको स्रोतको दाबी छ। गत असार २४ गते नगरपालिकाको कार्यपालिका बैठक बसेको थियो। बैठकमा सशर्त अनुदान शीर्षकको ठेक्का तथा उपभोक्ता समिति मार्फत सञ्चालित योजनाहरूको खर्च र बाँकी रकम, योजनाको म्याद थप र विविध विषयमा बैठकमा छलफल भएको थियो। विविध शीर्षकमा छलफल हुँदा नगरपालिकाको करार तथा ज्यालादारी सेवामा कार्यरत कर्मचारीहरूको (अनुसूची २ बमोजिम) ६६ महिना म्याद थप्ने निर्णय भएको कार्यपालिका सदस्यले विवेक राजवंशीले बताए। कर्मचारी निकाल्ने विषयमा केही निर्णय नभएको उनले प्रस्टाए। सोही निर्णय बमोजिम १०४ मध्ये करार र ज्यालादारीमा कार्यरत १०३ जना कर्मचारीको म्याद थपेको जनाइएको छ। तर, अनुसूची २ को नामावली सूचिमा रोशन राजवंशी नाम थिएन। रोशनको नाम नगरपालिकाले बैठक बस्नुअघि नै संयन्त्रपूर्ण पहिले नै हटाइसकेको थियो। रोशनको नाम हटाए पनि उनले असार ३२ गतेसम्म वडा कार्यालयमा जागिर खाएका छन्। अनुसूचीमै नराखेको कर्मचारीलाई नगरपालिकाले कुन शीर्षकबाट तलब खुवाएको भनी अहिले गम्भीर प्रश्न उठेको छ। यता नगरपालिकाका प्रमुख प्रशासकीय अधिकृत टेककुमार रेग्मीले करार तथा ज्यालादारी कर्मचारीलाई निकाल्ने विषयमा वडा अध्यक्षहरूसँग कार्यपालिका बैठकमा छलफल भएको बताए। सोही छलफल अनुसार ६ नम्बर वडा अध्यक्षले नगरपालिकालाई असार ३१ गते पत्र पठाएको हो। त्यसैलाई टेकेर नगरपालिकाले रोशन राजवंशीको करार सेवाको सम्झौता नथप्ने निर्णय गरेको उनले बताए। आवश्यकता अनुसार करार तथा ज्यालादारी कर्मचारी थप्ने वा निकाल्ने प्रमुख प्रशासकीय अधिकृतको एकल निर्णयबाट पनि हुने बताउँदै उनले भने, 'विवाद हुन्छ भनेर प्रक्रियागत तरिकाले उहाँको म्याद नथपिएको हो।' नगरपालिकाको कार्यपालिका बैठकमा नेकपा (एमाले) को बहुमत छ। बहुमत हुँदाहुँदै पनि एमाले नियुक्ति गरेका कर्मचारी निकाल्नु विषयमा जिज्ञासा राख्दा नेकपा एमाले जिल्ला उपसचिव असारु राजवंशीले भने, 'कर्मचारी हटाइएको बारेमा जानकारी पाएको छु, यथार्थ बुझदैछु, त्यस्तो परेमा पार्टीले एक्सन लिन्छ।' एमालेको बहुमत रहेको अघिल्लो स्थानीय सरकारले पार्टीगत स्वार्थ राखेर कुनै कर्मचारी ननिकालेको बताउँदै उनले भने, 'अहिले आएर कांग्रेसले एकलौटी ढङ्गमा कर्मचारी निकाल्नु कार्य आपत्तिजनक छ।'"
निजी अस्पतालबाट पनि स्वास्थ्य बीमा सेवा दिने व्यवस्था मिलाउन निर्देशन,"काठमाडौं : प्रतिनिधिसभा अन्तर्गतको शिक्षा तथा स्वास्थ्य समितिले जनताले सहज र सरल ढंगले स्वास्थ्य बीमा भुक्तानी पाउने व्यवस्था मिलाउन सरकारलाई निर्देशन दिएको छ । सिंहदरबारमा शुक्रबार बसेको समिति बैठकले स्वास्थ्य बीमाका विषयमा धेरै समस्या देखिएमो भन्दै स्वास्थ्य बीमा भुक्तानीका देखिएका समस्याहरु समाधान गर्न सरकारलाई निर्देशन दिएको हो । त्यस्तै, अस्पतालमा स्वास्थ्य बीमामार्फत उपचार गर्न जाँदा धेरै समस्या झेल्नुपरेको भन्दै यस्ता समाधानहरु पनि दिर्घकालिन रुपमा नै समाधान गर्न पनि सरकारलाई निर्देशन दिएको समिति सभापति जयपुरी घर्तीले जानकारी दिए। बैठकले सरकारीभन्दा पनि नीजि अस्प्तालमा बीमा भुक्तानीको समस्या भएको गुनासो आएको भन्दै ऐन कानुनको व्यवस्थाअनुसार समस्या हल गर्न पनि निर्देशन दिएको छ । त्यस्तै बैठकले शहीद गङ्गालाल हृदय रोग केन्द्रमा अक्सिजिनेरेटरको अभाव भएका कारण शल्यक्रिया गर्न नै कठिन भएको गुनासो आएको भन्दै छिटो भन्दा छिटो आवश्यक मेसिनको व्यवस्था गर्न पनि निर्देशन दिएको सभापति घर्तीले जानकारी दिइन्। बैठकमा स्वास्थ्य तथा जनसङ्ख्यामन्त्री भवानी प्रसाद खापुङले चालू बजेटमा सरकारी र सामुदायिक स्वास्थ्य संस्थाबाट मात्रै स्वास्थ्यबीमा लागू हुने उल्लेख भएकाले केहि समस्या देखिएको बताए । बीमाको क्षेत्रमा त्रुटि भए सच्याउन सरकार तयार रहेको उनको भनाइ छ। यस्तै, उनले अहिले मुलुकका कोरोना खोप अभाव नभएको भन्दै स्थानीय तहले पनि खोप अभियान सञ्चालन गर्न सक्रियता देखाउनुपर्ने बताए। बैठकमा समिति सदस्यहरुले स्वास्थ्य बीमालाई थप प्रभावकारी र सहज बनाउन राज्य गम्भीर हुनुपर्ने सुझाव दिएका थिए ।"
संसद् बैठक बस्दै : नागरिकता विधेयक पारित गरियोस् भनी प्रस्ताव पेश हुँदै,"काठमाडौं : संघीय संसद्अन्तर्गत प्रतिनिधिसभाको आजको बैठकमा नेपाल नागरिकता (पहिलो संशोधन) विधेयक २०७९ पारित गरियोस् भनी प्रस्ताव प्रस्तुत हुने भएको छ। दिउँसो १ बजे बस्ने संसद बैठकमा नागरिकता विधेयकमाथि छलफल र पारित गर्नका लागि गृहमन्त्री बालकृष्ण खाणले प्रस्ताव पेश गर्ने संभावित कार्यसूची रहेको संसद् सचिवालयले जनाएको छ। सरकारले सदनमा पेश गरेको नेपाल नागरिकता पहिलो संशोधन विधेयक २०७९, छलफलका क्रममा छ। आजै विधेयकमाथि प्राप्त संशोधनहरुलाई निर्णयार्थ प्रस्तुत गर्ने कार्यसूची रहेको संघीय संसदको महासचिव डा भरतराज गौतमले जनाएका छन्। सरकारले यसअघि २४ असारमा संसद्मा दर्ता भएको नेपाल नागरिकता विधेयक, २०७५ (पहिलो संशोधन) फिर्ता गरेर पुन: दर्ता गराएको हो। आजको बैठकमा प्रधानमन्त्री शेरबहादुर देउवाले राष्ट्रिय सभामा उत्पत्ति भएको 'नेपाल विशेष सेवा विधेयक २०७६' लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै गृहमन्त्री खाडले राज्य व्यवस्था तथा सुशासन समितिको प्रतिवेदन सहितको 'कारागार विधेयक २०७६ माथि छलफल र पारित गर्नका प्रस्ताव प्रस्तुत गर्ने संभावित कार्यसूची छ।"
प्रेस युनियनको निर्वाचन : उम्मेदवारी शुल्क कुन पदमा कति ?,"हेटौडा : नेपाल प्रेस युनियनको ९ औं राष्ट्रिय महाधिवेशन सुरु भएको छ। महाधिवेशनको प्रधानमन्त्री एवं नेपाली कांग्रेसका सभापति शेरबहादुर देउवाले उद्घाटन गरेका छन्। नेपाली कांग्रेसनिकट पत्रकारहरुको संस्था प्रेस युनियनको यो महाधिवेशनबाट करिब आठ वर्षपछि नयाँ नेतृत्व चयन हुन लागेको हो। प्रेस युनियनको महाधिवेशनमा संस्थापन र इतर पक्षबाट प्यानल बनाएर उम्मेदवारहरु चुनावी मैदानमा उत्रिएका छन्। प्रेस युनियन निर्वाचन समितिले शु्ल्क निर्धारण गरेको छ। समितिले तोकेको शुल्कअनुसार अध्यक्षमा उम्मेदवारी दिँदा ३० हजार दस्तुर बुझाउनुपर्नेछ। निर्वाचिन समिति संयोजक एगराज पोखरेलका अनुसार वरिष्ठ उपाध्यले २५ हजार, उपाध्यक्षले २०, महासचिवले २५ हजार, उपमहासचिवले २० हजार, सचिवले २० हजार, कोषाध्यक्षले २० हजार, केन्द्रीय सदस्यले १५ हजार, केन्द्रीय लेखा समिति संयोजकले २० हजार र केन्द्रीय लेखा समिति सदस्य उम्मेदवारले मनोनयन दस्तुर बुझाउनुपर्नेछ।"
पूर्वसांसद तामाङकी श्रीमती सिर्जना जेल चलान,"काठमाडौं : पूर्वसांसद इच्छाराज तामाङकी श्रीमती सिर्जना शाक्य तामाङ जेल चलान भएकी छन्। गत मंगलबार रामशाहपथबाट प्रक्राउ परेकी तामाङ शुक्रबार काठमाडौं जिल्ला अदालतको आदेशअनुसार जेल चलान भएकी हुन्। उनलाई भद्रगोलस्थित महिला सेलमा राखिएको छ। सिभिल सेभिङ एण्ड क्रेडिट सहकारी संस्था लिमिटेडका पूर्वअध्यक्ष तथा बैंकर, घरजग्गा व्यवसायी इच्छाराज तामाङको कारोबारमा श्रीमती सिर्जनाको पनि संलग्नता देखिएको छ। सिभिल सहकारीको लेखा समिति सदस्य समेत रहेकी शाक्यलाई तामाङले अंश दिलाएर अलग गराउन खोजेपनि ठगी मुद्दामा प्रक्राउ गरिएको थियो। काठमाडौं जिल्ला अदालतमा बिहीबार राति ९ बजेसम्म चलेको थुनछेक बहसपछि न्यायाधीश कृपाशुर कार्कीले सहकारीबाट ठगिएको अर्बौं रुपैयाँ रकम लुकाउन शाक्यको पनि संलग्नता देखिएको भन्दै जेल चलानको आदेश दिएका थिए। १ हजार ५ सय बढी बचतकर्ताको करिब ६ अर्ब रकम ठगी गरेको उजुरी परेपछि २०७८ असोज १५ मा इच्छाराज तामाङ पक्राउ परेका थिए। तामाङले सिभिल सहकारीबाट बिना धितो लगेको अर्बौं रुपैयाँ सम्पति लुकाउन २०७४ सालमा श्रीमती सिर्जना र दुई छोरीहरूलाई अंशबण्डा गरेको अनुसन्धानमा खुलेको छ।"
गणतन्त्र दिवसमा छुटेका रामनाथ पुनः पक्राउ,"महोत्तरी : केन्द्रीय कारागार काठमाडौंबाट गणतन्त्र दिवसको अवसरमा सजायमाफी पाएका पिपरा गाँउपालिका५ का ४५ वर्षीय रामनाथ दासलाई प्रहरीले कर्तव्यज्यान मुद्दामा पक्राउ गरेका छन्। जिल्ला प्रहरी कार्यालय महोत्तरीले शुक्रबार दासलाई आफ्नै काकाको हत्या गरिएको भन्दै पक्राउ गरि सार्वजनिक गरिएको हो। हिजो पिपरा गाउँपालिका५ स्थित बाबुसाहेव झाको आँपको बगैंचामा स्थानीय ६० वर्षीय रामबहादुरको हत्या भएको थियो। सोही घटनालाई अनुसन्धानको क्रममा प्रहरीले निजलाई पक्राउ गरिएको हो। प्रहरीले घटनास्थल नजिक रहेको खेत छेउको कुलोमा रगतको छिटा लागेको कोदालो बरामद भएको गरिएको थियो। रामनाथले सोही कोदालो दिउँसोको समयमा घरबाट बोकी खेत तर्फ गएको रामनाथकि श्रीमतीले सनाखत गरिएको थियो। प्रहरीका अनुसार रामनाथ दासले कोदालोले आफ्नो काका राम बहादुर दास आँपको बगैचामा सुती रहेको अवस्थामा अनुहार कन्चटमा कोदालोले यत्रतत्र प्रहार गरी अनुहार देखि कन्चट सम्मको भाग काटी मारिएको थियो। त्यसपछि दासले कोदालो घटनास्थल उत्तरपट्टी कुलोमा फाली गई नुहाई शरीर, कपडामा लगेको रंगत छिटाहरु पखालिएको थियो। पछि प्रहरीले अनुसन्धानको क्रममा धोएको भिजेको लुगा (जघिया, गम्छा) निजको घरमा बरामद गरिएको जिल्ला प्रहरी कार्यालय महोत्तरीले जनाएको छ। यसअघि पनि प्रतिवादी राम नाथले २०५३ साल चैत्र ११ गते जिल्ला साविकको सहोडवा गाविस वडा न ५ बस्ने राम बिलास दास तत्मालाई कुटपिट गरी हत्या गरेको र कर्तब्य ज्यान मुद्दामा करिव ७ बर्ष कैद सजाय भुक्तान गरिएको थियो। घटनाको सम्बन्धमा सहोडवा चाँदनी चोकबाट जिल्ला प्रहरी कार्यालय महोत्तरी र इलाका प्रहरी कार्यालय सहोडवाको संयुक्त टोलीले पक्राउ गरी अनुसन्धान गरिरहेको प्रहरी प्रवक्ता प्रहरी नायव उपरीक्षक प्रकाश विष्टले बताए।"
विराटनगरबाट साढे ५७ लाख किलो सुपारी आयात,"विराटनगर : विराटनगर भन्सारबाट एक वर्षको अवधिमा करीब साढे ५७ लाख किलो सुपारी आयात भएको छ। भन्सार कार्यालयका प्रवक्ता रामचन्द्र ढुंगाका अनुसार आर्थिक वर्ष २०७८०७९ मा इन्डोनेसिया, मलेसिया, इल्यान्डलगायतका विभिन्न मुलुकबाट ५७ लाख ४८ हजार दुई सय ५५ किलो सुपारी आयात भएको हो। एक अर्ब २६ करोड ६६ लाख ७७ हजार रूपैयाँ बराबरको पाँच हजार सात सय ४८२५ मेट्रिक टन सुपारी आयात भएको जानकारी उनले दिए। सुपारी आयातबाट ७५ करोड ४९ लाख ३२ हजार रूपैयाँ राजस्व संकलन भएको ढुंगानाले बताए। जेठ १५ गतेअघिसम्म सुपारी आयातमा प्रति किलो ४५ रूपैयाँ भन्सार महसुल, २५ रुपैयाँ अन्तशुल्क र १३ प्रतिशत भ्याट लाग्दै आएको थियो। बजेट भाषणपछि अर्थात जेठ १६ पछि भन्सार महसुल र अन्तशुल्क प्रति किलो एक सय रूपैयाँ भएको जानकारी उनले दिए। विराटनगर भन्सारका अनुसार अम्बे ट्रेडिङ, राठी ट्रेडिङ, ग्लोबल विराट इन्टरनेशनल, पिके ट्रेडर्स र तिरुपति ट्रेड लिंकसमेतले सुपारी आयात गर्दै आएका छन्। आयातकर्ताले नेपाल सरकारसँग कोटा लिएर आयात गर्छन्। ढुंगानाका अनुसार आर्थिक वर्ष २०७८०७९ मा विराटनगर भन्सार हुँदै २२ लाख ४८ हजार आठ सय पाँच किलो सुपारी भारततर्फ निर्यात भएको छ। ९० करोड ६७ लाख १८ हजार रूपैयाँ बराबरको करीब दुई हजार दुई सय ४८८० मेट्रिक टन सुपारी निर्यात भएको उनले बताए। निर्यातमा प्रति गाडी (एउटा प्रज्ञापन पत्र)को एक १३ रुपैयाँ मात्रै भन्सार महसुल लाग्छ। नेपालमा उत्पादित र प्रशोधित सुपारी मात्रै भारत लैजान पाइन्छ। तेस्रो मुलुकबाट नेपाल ल्याएर भारत लैजान पाइँदैन। भन्सार प्रवक्ता ढुंगानाका अनुसार विराटनगर भन्सारबाट धेरै आयात र राजस्व संकलन हुनेमध्ये सुपारी १२ औँ नम्बरमा पर्छ। भन्सारका अनुसार मनकामना ट्रेडर्सले मात्रै सुपारी निर्यातको अनुमति पाएको छ। नेपालका कृषकसँग किनेको, स्थानीय तहलगायतका सम्बन्धित निकायमार्फत नेपालमा उत्पादन भएको प्रमाणित गरेको, उद्योग तथा व्यापार संघले उत्पत्तिको प्रमाणपत्र प्रदान गरेको सुपारी मात्रै भारत लैजान पाइन्छ। नेपालमा उत्पादन भएको सुपारी भारत लग्दा सम्बन्धित निकायमार्फत प्रक्रिया पूरा गर्नुपर्छ। यसैबीच भारततर्फ लैजान लागिएको आठ ट्रक सुपारी प्रहरीले बिहीबार राति विराटनगर महानगरपालिका१८ बाट नियन्त्रणमा लिएपछि सुपारी तस्करी सम्बन्धि चर्चा सुरु भएको छ। प्रहरीले दुई हजार छ सय ७८ बोरा सुपारी नियन्त्रणमा लिएर अनुसन्धान अघि बढाएको हो। सुपारी दुई लाख १९ हजार पाँच सय ९६ किलोग्राम छ। सुपारीको नेपाली मूल्य आठ करोड ६३ लाख ८१ हजार पाँच सय ६८ रूपैयाँ बराबर पर्छ। यसको भारतीय मूल्य पाँच करोड ३९ लाख ८८ हजार चार सय ८० रुपैयाँ हुन्छ। एकैपटक ठूलो परिणाममा भारत लैजाने तयारी हुँदै गर्दा तस्करीको आशंकामा प्रहरीले सुपारी नियन्त्रणमा लिएको हो। सुपारी लोड गरिएका युपी ४५ टी १६२४, एमपी ०९ एचजी ८३२०, एमपी २२ एच १०३१, युपी ५० बिटी ७२७७, युपी ६२ बिटी ८१२१, युपी ५४ टी ६४२९, युपी ५० एटी ३१५८ र युपी ६२ सिटी ०६२७ नम्बरका ट्रक अहिले प्रहरी नियन्त्रणमा छन्। मोरङ प्रहरीका डीएसपी राजन कार्कीले सुपारी सम्बन्धि वास्तविकता पत्ता लगाउन विभिन्न पाटोबाट अनुसन्धान भइरहेको जानकारी दिए। 'नियन्त्रणमा लिएको र नेपालमा उत्पादन भएको सुपारीको आकार मिल्छ कि मिल्दैन भनेर तुलना गर्ने तयारी छ। परीक्षणका लागि पनि पठाइने छ,' उनले भने, 'त्यसका लागि राष्ट्रिय प्रयोगशाला, बाली विज्ञानसमेतमा समन्वय भइरहेको छ। परीक्षणपछि सुपारी नेपालमा उत्पादन भएनभएको यकिन हुन्छ।' कार्कीका अनुसार उत्पत्तिको आधार खोजी गरेर सुपारी निर्यातको आधिकारिकता पत्ता लगाउने प्रक्रिया अघि बढाइएको छ। विशेष गरेर तेस्रो मुलुकबाट आयात गरिएको सुपारी नेपालकै उत्पादन देखाउँदै तस्करी गरेर भारततर्फ लैजाने गरिएको छ। ठूलो परिणामको सुपारी नेपालको उत्पादन नभएको र तेस्रो मुलुकबाट आयात गरेर भारत लैजान लागिएको हुनसक्ने भन्दै सीमा क्षेत्रका बासिन्दाले सूचना दिएपछि प्रहरीले नियन्त्रणमा लिएको हो। भारतले नेपालबाहेकका तेस्रो मुलुकबाट सुपारीको आयातमा प्रतिबन्ध गरेको छ। तर नेपालमा आयात गरेर खुला सीमाको फाइदा उठाउँदै तस्करीमार्फत भारत पुर्याउने गरिन्छ। भारततर्फ तस्करी गर्नकै लागि बर्सेनि ठूलो परिणाममा सुपारी आयात हुने गरेको भन्सार स्रोत बतायो। 'सुपारीको तस्करीमा संलग्नहरुले अदालतबाट मुद्दा जितेर आएका छन्। नेपाल सरकारले दस्तुर लिएर पैठारीका लागि इजाजत दिने गरेको छ,' विराटनगर भन्सार स्रोतले भन्यो, 'निकासीका लागि पनि सहज वातावरण बनाइएको छ। तेस्रो मुलुकबाट आयात भएको सुपारी अहिले वैधानिक हिसाबले भारततिर गइरहेको छ।' प्रहरीले नियन्त्रणमा लिएको सुपारीका सम्बन्धमा आधिकारिक कागजपत्र आइनसकेको भन्सार प्रवक्ता ढुंगानाले बताए। 'भारत निकासीका लागि सुपारी केही समयअघि जाँचपास भएको देखिन्छ,' उनले भने, 'आधिकारिक कागजपत्र प्राप्त भइसकेपछि मात्रै वास्तविकता पत्ता लाग्छ।'"
बागमती प्रदेशभित्र सार्वजनिक सवारीसाधनको भाडा बढ्यो,"काठमाडौं : बागमती प्रदेशभित्र सार्वजनिक सवारीसाधनको भाडा बढेको छ। बागमती प्रदेशको श्रम रोजगार तथा यातायात मन्त्रालयले राजपत्र जारी गर्दै प्रदेशभित्र चल्ने सार्वजनिक सवारी साधनको भाडा वृद्धि गरेको हो। साउन ५ गतेदेखि लागू हुनेगरी भाडा वृद्धि भएको हो। काठमाडौं उपत्यकामा सुरुको भाडादर अर्थात् ५ किलोमिटरसम्मको गाडीभाडा २० रुपैयाँ नै कायम रहेको छ। यस्तै १० किलोमिटरसम्मको भाडा भने २५ बाट बढेर २७, १५ किलोमिटरसम्मको भाडा ३० बाट बढेर ३२, २० किलोमिटरसम्मको भाडा ३३ बाट ३५ र २० किलोमिटर भन्दा माथिको भाडा ३८ बाट ४० पुगेको श्रम रोजगार तथा यातायात मन्त्रालयले जनाएको छ। राजपत्रमा भनिएको छ,'प्रदेश भाडा निर्धारणसमायोजन तथा विद्युतीय माध्यमबाट भाडा भुक्तानी नियमावली, २०७८ को नियम ६ को उपनियम (२) ले दिएको अधिकार प्रयोग गरी श्रम, रोजगार तथा यातायात मन्त्रालय बागमती प्रदेशको मिति २०७९०४०२ (माननीय मन्त्रीस्तर) को निर्णयानुसार मिति २०७९०४०५ देखि लागू हुने गरी देहाय बमोजिमको भाडादर कायम भएको सम्बन्धित सबैको जानकारीको लागि यो सूचना प्रकाशन गरिएको छ।' हेर्नुहोस् बढेको भाडाको सूची"
धार्मिक तथा प्राकृतिकस्थलको संरक्षणमा राष्ट्रपति भण्डारीको चासो,"नुवाकोट : राष्ट्रपति विद्यादेवी भण्डारीले धार्मिक तथा प्राकृतिकस्थलको संरक्षणमा चासो देखाएकी छन्। उनले विभिन्न स्थानमा रहेको सम्पदाहरू नेपालको सम्पत्ति भएका कारण यसको संरक्षणमा दीर्घकालीन योजनाको जरुरी रहेको बताइन्। नुवाकोटको विभिन्न धार्मिक, ऐतिहासिक तथा जैविकस्थलहरूको शुक्रबार अवलोकन गर्दै राष्ट्रपति भण्डारीले धार्मिक बेत्रावती क्षेत्र, त्यसवेलाको बेत्रावती सन्धिस्थल, ऐतिहासिक तथा जैविक स्थलको संरक्षणबाटै जनस्तरको विकास हुने पनि बताइन्। नुवाकोट र रसुवाको सिमानामा रहेको उत्तरगयाधाम, रामचन्द्र गुठी, नुवाकोट दरबारस्थल तथा जैविकपार्कको बारेमा जानकारी दिँदै भण्डारीले सो क्षेत्रको संरक्षणमा आफ्नो स्थानबाट पहल गर्ने बताइन्। नेपाली सेनाको हेलिकप्टरमार्फत नुवाकोटको मैथली व्यारेक ओर्लिएर विशेष सुरक्षाका साथ ८ किलामिटर दूरीको नुवाकोटरसुवा सीमास्थित बेत्रावतीको उत्तरगयाधाम पुगेर राष्ट्रपति भण्डारीले स्थलगत अवलोकन भ्रमण तथा पूजाअर्चनासमेत गरेकी छिन्। उत्तरगया गाउँपालिका५ स्थित उत्तरगयाधाममा रहेको राम मन्दिर र विष्णु पादुका तथा त्रिशूली नदीमा भण्डारीले पूजाअर्चना गरेकी हुन्। बेत्रावतीमा राष्ट्रपति भण्डारीलाई रसुवाका जिल्ला समन्वय समितिका प्रमुख अशोकनाथ घिमिरे, उत्तरगया गाउँपालिकाका अध्यक्ष माधवप्रसाद अर्याल, उपाध्यक्ष चमेली गुरुङलगायत स्थानीयवासीले स्वागत गर्दै बेत्रावती तथा उत्तरगया क्षेत्रको बृहत विकासको लागि पहल गरिदिन आग्रह गरेका थिए। राष्ट्रपति भण्डारीलाई बेत्रावती अर्थात उत्तरगया क्षेत्रको धार्मिक, सांस्कृतिक तथा ऐतिहासिक महत्वको बारेमा समन्वय समिति प्रमुख अशोकनाथ घिमिरेले जानकारी गराएका थिए। उ त्तरगया गाउँपालिकाका अध्यक्ष माधवप्रसाद अर्यालले बेत्रावती क्षेत्रको जानकारी समेटिएको पत्रसहित मायाको चिनो प्रदान गर्दै बेत्रावतीको विकासको लागि संघीय सरकारले नै ध्यान दिनु पर्ने बताए। अध्यक्ष अर्यालले उत्तरगया क्षेत्रको धार्मिक, सांस्कृतिक र ऐतिहासिक महत्वलाई स्थापित गराउनको लागि बृहत् धामको रुपमा विकासको लागि समन्वय गर्न आग्रह गरेका थिए। राष्ट्रपति भण्डारीले उत्तरगया तथा नुवाकोटको धार्मिक, ऐतिहासिक तथा जैविक क्षेत्रप्रति आफु प्रभावित भएको र आफुले आफ्नो तहवाट पहल गर्नु पर्ने कार्य गर्ने आस्वासन दिइन्। उनले विशेष र विस्तृत रुपमा विवरण लेखेर पठाउन स्थानीय तथा सरोकारवालासंग माग गरिन्। भण्डारी विदुरस्थित सैन्य तालिम केन्द्रसम्म सेनाको हेलिकप्टरमा आएर विदुरबाट बेत्रावतीसम्म गाडीमा गएकी थिइन्। उनले नुवाकोट र रसुवामासमेत गरेर अनौपचारिक रुपमा सवा चार घण्टा समय व्यथित गरिन्। राष्ट्रपति भण्डारीले हेलिकप्टरबाटै नुवाकोटको संग्रालय नजिकै बनाइन लागेको जैविक पार्ककोसमेत अवलोकन गरिन्। धार्मिक तथा जैविक क्षेत्रको संरक्षण र प्रचारप्रसारमा जोड दिइनु पर्ने उनको भनाइ छ। बेत्रावतीबाट फर्किएपछि राष्ट्रपति भण्डारीले सैन्य तालिम केन्द्रमा नुवाकोटका संघीय सांसद, प्रदेश सभा सदस्यहरू र स्थानीय तहका जनप्रतिनिधीहरूसँग भेटघाट गरी जिल्लाको विकासको लागि सबै एक भएर अघि बढ्न सुझाव दिएकी थिइन्। राष्ट्रपति भण्डारीले उत्तरगयाधामलगायत विविध महत्वपूर्ण स्थानको विकासमा चासो दिएकी छन्। प्रतिनिधि सभा सदस्य नारायणप्रसाद खतिवडाले नुवाकोटको धार्मिक, सांस्कृतिक तथा ऐतिहासिक महत्वको बारेमा जानकारी गराउँदै धार्मिक पर्यटन केन्द्रको रुपमा विकास गर्नका लागि आफुहरू क्रियाशील रहेको राष्ट्रपति भण्डारीसमक्ष बताए। प्रदेश सभा सदस्य तथा नेकपा एमाले नुवाकोटका अध्यक्ष वद्री मैनालीले स्थानीय जनताको माग र आवस्यकतामा धार्मिक तथा जैविक स्थलसमेत परेका कारण यसको संरक्षणका लागि आफूहरू पनि केन्द्रीत रहेको बताए। विदुर नगरपालिकाका मेयर राजन श्रेष्ठले 'नुवाकोट र रसुवामा धार्मिक तथा जल पर्यटनको निकै सम्भावना रहेका कारण नगरले यस विषयमा क्रियाशीलता अपनाएको बताए। उनले स्थानीय तथा देशकै चिनारीको रुपमा रहेका धार्मिक सम्पदाहरूको संरक्षणमा नपालेसमेत योजना बनाएको बताए।' उत्तरगया तथा बेत्रावती क्षेत्रको बृहत विकासका लागि स्थानीय सरकारको स्रोत र साधनले नभ्याउने भएकाले सङ्घीय सरकारले नै गुरुयोजना बनाएर लगानी गर्नुपर्नेमा जोड दिँदै पहलका लागि स्थानीयवासीले राष्ट्रपतिसमक्ष आग्रह गरेका छन्। स्थानीय राममन्दिर संरक्षण समितिका अध्यक्ष सोमलाल लबटले राममन्दिरको गुठीलाई राजगुठी बनाउन पहल गरिदिन अनुरोध गरे । स्थानीयवासीले राष्ट्रपतिसमक्ष उत्तरगया क्षेत्रको विकासका लागि सरकारले चासो दिनुपर्ने, गल्छीत्रिशूलीबेत्रावतीरसुवागढी त्रिदेशीय सडकमार्गको निर्माणमा ढिलो भएको र स्थानीयवासीले मुआब्जासमेत नपाएको गुनासो गरेका थिए। राष्ट्रपति भण्डारीले १ घण्टा ३० मिनेट उत्तरगयाधाममा मात्र बिताएकी थिएन्। राष्ट्रपति विद्यादेवी भण्डारीले शुक्रबार नुवाकोट भ्रमणको क्रममा आफु चढिरहेको गाडी रोकेर सडकमार्गमा रहेका बालबालिकासँग हात मिलाएर कुराकानीसमेत गरिन्। नुवाकोट र रसुवाको सिमानामा रहेको उत्तरगया धाम पुगेर फर्किनेक्रममा विदुर नपा १० स्थित गेर्खु सडकमा राष्ट्रपतिले बालबालिकासँग हात मिलाउँदै निकै रोचक र आकर्षक रुपमा कुराकानीसमेत गरेकी हुन। सो क्रममा बालबालिकाले उनलाई फुलले स्वागत गरेका थिए। राष्ट्रपति भण्डारीले नेपाल तिब्बत चीनसन्धी 'बेत्रावती सन्धि' भएको स्थानको समेत अवलोकन गरेकी थिइन। सन्धिको विषयमा थप जानकारी स्थानीय अस्टमान डंगोलले दिएका थिए। राष्ट्रपतिले उत्तरगया क्षेत्रमा पितृलाई तर्पण तथा भगवान राम मन्दिरमा स्थानीय पुजारी बसन्त लामिछाने मार्फत् पूजा गराएकी थिइन्। सो अवसरमा नुवाकोटका प्रमुख जिल्ला अधिकारी नारायणप्रसाद रिसाल, रसुवाका प्रजिअ नवराज जैसी, रसुवा समन्वय समिति प्रमुख अशोकनाथ घिमिरेलगायत सुरक्षा निकायका प्रमुख तथा पत्रकारहरूसमेत सहभागी रहेका थिए। राष्ट्रपति विद्यादेवी भण्डारीले नुवाकोट र रसुवाको संगमस्थल बेत्रावतीमा भएको बेत्रावती सन्धिमा चासो राखेकी हुन। सन्धि भएको स्थानको स्थलगत अवलोकनसँगै राष्ट्रपतिले सन्धिको बारेमा थप चासो प्रकट गरेकी हुन्। उनले ऐतिहासिक स्थालहरूको संरक्षण हुनुपर्ने भन्दै त्यसका लागि आफूले पनि सहयोगका लागि पहल गर्ने बताइन। राष्ट्रपतिले बेत्रावती सन्धि स्थलको संरक्षणका लागि गर्नुपर्ने काम लिखित रूपमा एक साताभित्रमा राष्ट्रपति कार्यालयमा पठाउन निर्देशन दिएकी छिन। सन्धिको विषयमा थप जानकारी स्थानीय अस्टमान डंगोलले दिएका थिए। बेत्रावती सन्धि विसं १८४९ साल (सन् १७९२ ) मा बेत्रावती त्रिशूली नदीको किनारमा नेपाल तिब्बत चीन युद्ध अन्त्य गर्न भएको नेपाल र भोट बीचको सन्धि हो। युद्धमा चिनियाँ सेना र तिब्बती सेनाले नेपाली सेनालाई पछाडी धकेल्दै गयो, भोटे सेना त्रिशूली बेत्रावती, नुवाकोटसम्म आइपुगेपछि काठमाडौँमा त्रासको वातावरण सिर्जना भयो। नेपालमा त्रासको माहौल सिर्जना भएको र भोटेचीनियाँ सेना पनि आफ्नो मुकामबाट निकै टाढाको दुरी आइपुगेको हुँदा सन्धिको कुरा उठ्यो र नेपालले चीनसँग बेत्रावतीको सन्धि गर्नुपर्यो। उत्तरगया चार धाममध्ये एक धामका रूपमा प्रसिद्ध रहेका् छ। बेत्रावतीलाई पवित्र उत्तरगयाधामका रूपमा सदियौंदेखि नै चिनिँदै आएको छ। तीन नदीको सङ्गमस्थल रहेको बेत्रावतिमा भैरवकुण्डबाट बग्ने रुद्रगंगा, गोसाईकुण्डबाट बग्ने त्रिशूली र महादेवले वेत्र अर्थात बेतको लट्ठीले कोपेर निकालिएको भनिएको वेत्रगंगा यही जोडिएको छ। २०१९ साल मा दुई ठूला नदीको बाढीको चपेटामा परी पुरिएको वेत्रगंगालाई विसं २०४८ मा योगी नरहरिनाथले उत्खनन गराए पनि त्यसपछिको बाढीले अदृश्य गराएको र जमिन मुनिबाट मात्र त्यस स्थानमा जोडिएको छ। वेत्रगंगाको पानी केही फरक रङको र अन्य नदीको भन्दा तातो पनि रहको स्थानीयवासी शान्ति अधिकारी बताउँछिन्। उत्तरगया धाम अर्थात बेत्रावती क्षेत्रमा पुसमा पर्ने औँसी गंगादशहरा, जनैपूर्णिमा, गाईजात्रा, कुशेऔँसी, ठूलो एकादशी, बालाचतुर्दशी र माघे सङ्क्रान्तिजस्ता पर्वहरूमा मेला लाग्ने गर्दछ। पहिलेदेखि नै सांस्कृतिक धरोहरका रूपमा यस क्षेत्रको अस्तित्व स्थापित भएको पाइन्छ। मानवजीवनका सबै याम र आयामसँग सांस्कृतिक साइनो जोडिएका यस क्षेत्रका सबै मेलाहरूको महत्व विशेष रुपमा रहेको उत्तरगया गापाकी उपाध्यक्ष चमेली गुरुङले बताइन्।"
"सिटी रिक्सा र मोटरसाइकल ठोक्किँदा एकको मृत्यु, तीन जना घाइते","झापा : झापामा सिटी रिक्सा र मोटरसाइकल एकआपसमा ठोक्किँदा एक जनाको मृत्यु भएको छ। दुर्घटनामा परी तीन जना घाइते भएका छन्। जिल्लाको कमल गाउँपालिकाका६ गुवाबारीस्थित भित्री सडक खण्डमा दक्षिणबाट उत्तरतर्फ जाँदै गरेको मे १ ह २४२३ नम्बरको सिटी रिक्सा र विपरीत दिशाबाट आउँदै गरेको को ३८ प १२८३ नम्बरको मोटरसाइकल एक आपसमा ठोक्किँदा दुर्घटना भएको थियो। दुर्घटनामा परी मोटरसाइकल चालक कमल६ निवासी २४ वर्षीय रोशन कोइराला, सोही मोटरसाइकल पछाडि सवार कमल ४ निवासी १९ वर्षीय रेवत सुबेदी, कमल७ निवासी २१ वर्षीय भविन मगर र सिटी सफारीमा सवार कमल५ निवासी ६५ वर्षीया सुकमाया माझी घाइते भएको प्रहरी कार्यालय झापाका डिएसपी वसन्त पाठकले जानकारी दिए। घाइते भएका मोटरसाइकल चालक कोइरालाको उपचारको क्रममा बिर्तामोडस्थित बिएण्डसी अस्पतालमा मृत्यु भएको उनले बताए। घाइतेमध्ये सुबेदीको न्युरो अस्पताल विराटनगर, मगरको बिएण्डसी अस्पताल र माझीको एडभान्स अस्पताल दमकमा उपचार भइरहेको छ। यता इलाका प्रहरी कार्यालय दमकले सिटी चालक कमल ६ निवासी ५२ वर्षीय दिलमान माझीसहित दुवै सवारीसाधन नियन्त्रणमा लिएको छ।"
हेलि उद्धारको अनुमति ढिलो हुँदा बिरामीको मृत्यू,"गोरखा : हेलिकोप्टरबाट उद्धार गर्ने प्रक्रिया पुर्याउँदा पुर्याउँदैमा गोरखाको दुर्गम गाउँमा एक बिरामीको मृत्यू भएको छ। समयमै उपचार सेवा नपाएर चुमनुब्री गाउँपालिका ६ खार गाउँकी २१ वर्षीया मिङ्मा चेम्जोङको मृत्यू भएको वडाअध्यक्ष सरोज लामाले जानकारी दिए। 'मुटु दुख्ने व्यथाले मिङ्मा हिजोदेखि बिरामी भएकी रहिछन्', लामाले भने, 'गाउँमा स्वास्थ्यचौकी पनि छैन। व्यथाले च्यापेपछि आज(शुक्रबार) बिहानदेखि हेलिकोप्टरबाट उद्धार गर्ने प्रक्रिया सुरु गरेका रहेछन् तर अनुमति पाउन ढिला हुँदा बिरामीको मृत्यू भयो।' हेलिकोप्टरबाट उद्धारका लागि अनुमतिपत्र हातमा पर्नु र बिरामी मरेको टेलिफोन आउनु एकैचोटी भएको उद्धारमा खटिएका धावा ग्याल्जेन लामाले बताए। 'जिल्ला प्रशासन कार्यालयले त बिहान आठ बजे नै अनुमति दिएको थियो', उनले भने, 'त्यो अनुमति पत्र लिएर गृहमन्त्रालय, परराष्ट्र मन्त्रालय र नागरिक उड्डयन मन्त्रालय धाउँदा धाउँदै दुई बज्यो। सिम्रिक एअरको हेलिकोप्टर उडाउने भनेर जब म र पाइलट एयरपोर्टमा पुगेका थियौँ। बिरामी मर्यो, भो, नआउनू भन्ने खबर आयो।' बिरामीको धरौटीबापतको १९ हजार रुपैयाँ पनि गुमेको, बिरामीको उद्धार गर्न पनि नपाएको उनको भनाइ छ। योसँगै २०७९ सालको चार महिनामा यस्तै प्रकृतिका चारवटा घटना भएका छन्। समयमै उद्धार हुन नपाउँदा सामागाउँ, छेकम्पार र चुम्चेतमा यसअघि पनि बिरामीको मृत्यू भएको लामाले बताए। 'बिरामीको उद्धार प्रक्रियालाई जतिसक्यो छिटो बनाउनु पर्ने स्थानीयबासीको माग छ', गाउँपालिकाका अध्यक्ष निमा लामाले भने, 'चुमनुब्री गाउँपालिकामा मोटरबाटो पनि छैन। हेलिकोप्टरबाट तत्काल घाइते, बिरामी वा सुत्केरीको उद्धार गर्न पनि प्रक्रिया धेरै लामो र झञ्भटिलो छ। यो व्यवस्था हट्नु पर्छ।' सो गाउँपालिकामा लगाइएको प्रतिवन्ध यथासक्य चाँडो हट्नु पर्ने उनको माग छ। निषेधित क्षेत्र खुला भयो भने बिरामी, घाइतेहरुको उद्धार कार्य छिटो हुन सक्ने सो क्षेत्रका प्रतिनिधिसभा सदस्य हरिराज अधिकारीको भनाइ छ। 'चुमनुब्री गाउँपालिकामा मोटरबाटो पुगेको छैन। हेलिकोप्टरबाट उद्धारको प्रक्रिया छिटो र सजिलो हुनुपर्छ भनेर मैले धेरै पहिलेदेखि पहल गरिरहेको हो', उनी भन्छन्, 'तर सुनुवाइ नै भएको छैन।' अझै पहल गरिरहने उनको भनाइ छ।"
प्रधानसेनापति शर्मा शनिबार अष्ट्रेलिया भ्रमणमा जाने,"काठमाडौं : प्रधानसेनापति प्रभुराम शर्मा भोलि (शनिबार) अष्ट्रेलिया भ्रमणमा जाने भएका छन्। साउन ९ देखि ११ गतेसम्म सिड्नीमा आयोजना हुने सुरक्षा सम्मेलनमा सहभागी हुन उनी अष्ट्रेलिया जान लागेका हुन्। प्रधानसेनापतिको भ्रमणलाई मन्त्रिपरिषद्को गत असार ३१ गते बसेको बैठकले स्वीकृति दिएको थियो। नेपाली सेनाले विसं २०५६ सालदेखि उक्त सम्मेलनमा नियमित सहभागी हुँदै आएको छ। 'एसिया प्रशान्त क्षेत्रमा अवस्थित राष्ट्रका सेना प्रमुखहरुको उपस्थितिमा विद्यमान अन्तर्राष्ट्रिय सुरक्षा एवं आपसी सहयोगका पक्षहरुलाई समेटी विविध सुरक्षाका विषयहरुमा छलफल हुनुका साथै सहभागी राष्ट्रका सेना प्रमुखहरुबीच अन्तर्राष्ट्रिय सुरक्षा वातावरण, प्रविधि, रणनीतिक सोच लगायतका समसामयिक विषयहरुमा छलफल, अन्तरक्रिया तथा विचार आदानप्रदान हुनेछन्,' जनसम्पर्क तथा सूचना निर्देशननालय जंगी अड्डाले विज्ञप्ति जारी गर्दै भनेको छ। प्रधानसेनापति शर्मालाई भ्रमणमा जानुअघि शुक्रबार नेपाली सेनाको एक टुकडीद्वारा जंगी अड्डामा सम्मान गारत अर्पण गरेको थियो। यस किसिमको छलफल तथा अन्तरक्रियाबाट सहभागी राष्ट्रहरुका सेना र नेपाली सेनाबीच आपसी सैनिक सम्बन्ध र सद्भावमा थप विस्तार हुन गई सैनिक कूटनीतिमार्फत् नेपालको परराष्ट्र नीतिलाई समेत सकारात्मक योगदान पुग्ने विश्वास नेपाली सेनाले लिएको छ।"
प्रदेश १ को नामकरण : सर्वदलीय बैठक बिना निस्कर्ष टुंगियो,"विराटनगर : प्रदेश १ को नामकरणका सम्बन्धमा छलफल गर्न बोलाइएको सर्वदलीय बैठक बिना निस्कर्ष टुंगिएको छ। नामकरणका लागि सहमतिको प्रयासका लागि सभामुख प्रदीपकुमार भण्डारीले शुक्रबार सर्वदलीय बैठक बोलाएका थिए। करिब ३ घण्टा बैठक बसे पनि दलहरूले पुरानै अडान कायम राख्दा कुनै निस्कर्ष निस्कन सकेन। बैठकमा दलहरूले आआफ्नो पार्टीको तर्फबाट नामको प्रस्ताव गरेका थिए। सभामुख भण्डारीले नाममा सहमति गरेर प्रदेशसभामा प्रक्रिया अघि बढाउन पुनः छलफल गरिने जानकारी दिए। संघीय लोकतान्त्रिक राष्ट्रिय मञ्चकी सांसद विष्णु तुम्बाहाम्फेले नामका विषयमा दलहरूबीच छलफल भएपनि बैठकबाट कुनै निस्कर्ष निस्कन नसकेको बताइन्। यद्यपि दलका नेताहरूले छलफल सकारात्मक भएको प्रतिक्रिया दिएका छन्। नेपाली कांग्रेस संसदीय दलका नेता राजीव कोइरालाले बैठकमा सकारात्मक छलफल भएको बताए। सहमति खोज्न फेरी बैठक बस्ने उनले बताए। प्रदेशको नामकरणका लागि यसअघि प्रदेश सरकारले सर्वदलीय बैठक बोलाएको थियो। बैठकमा दलहरूले आआफ्नो तर्फबाट नामको प्रस्ताव गरेका थिए। दलले अडान नछाडेपछि सरकारले बोलाएको सर्वदलीय बैठक पनि सहमतिविहीन बनेको थियो। प्रदेश १ का मुख्यमन्त्री राजेन्द्रकुमार राईले शुक्रबारको बैठकबाट प्रदेशले नाम पाउने आशा बढेको बताएका छन्। 'दलहरूले अडान नछाड्ने हो भने प्रदेशले नाम पाउन गाह्रो छ,' उनले भने, 'सबैले आआफ्नो ठाउँबाट लचकता देखाएर बैठक र छलफललाई निरन्तर अगाडि बढाउनुपर्छ।' प्रदेशको नामकरणको वातावरण बनाउन सबै दल लाग्नुपर्ने र सहमतिमा आउनुपर्ने राईको धारणा छ। यद्यपि दलहरूबीच सहमतिका लागि वातावरण बन्दै गएको उनले बताए। नेकपा (एमाले)का नेता जीवन घिमिरेले नाम राख्ने कुरामा सबै दल सहमत रहेपनि नामको विषयमा सहमति जुट्न नसकेको र छलफल आवश्यक रहेको बताए। 'सबैले लचकता अपनाएर सहमति खोज्ने प्रयास हुँदैछ,' उनले भने, 'हामी बहुपहिचानमा जान तयार छौँ।' सीमितलाई भन्दा पनि सर्वमान्य रूपमा बहुपहिचानका आधारमा नाम राख्न एमाले छलफलका लागि तयार रहेको घिमिरेको भनाइ छ। किराँत र लिम्बुवानले दुई जातिलाई मात्रै प्रतिनिधित्व गर्ने भएकाले एमाले बहुपहिचानको पक्षमा जानसक्ने उनले बताए। एमाले नेता हिक्मतकुमार कार्कीले एमाले कोसीबाहेकको नाममा पनि छलफल गर्न तयार रहेको बाताए। नेपाली कांग्रेसका प्रमुख सचेतक सूयर्माराज राईले नामको विषयमा सहमति खोज्न सबै दल तयार रहेको बताए। 'बैठकमा दलहरूबीच खुलेर छलफल भएको छ,' उनले भने, 'नामका विषयमा सहमति जुट्ने सम्भावना बलियो बन्यो।' बैठकमा सरकारले नै जातीय पहिचानको पक्षमा चर्का कुरा गरेर आन्दोलन गर्न लगाएको विषय पनि उठेको थियो। मुख्यमन्त्री राईले प्रदेशको नाम किराँत राख्न सम्भव नभए सडक आन्दोलनमा जानुपर्ने सार्वजनिक अभिव्यक्ति गत सोमबार दिएका थिए। किराँत प्रदेश माग गर्दै आएको किराँत राई यायोख्खाको टोलीलाई सम्बोधन गर्ने क्रममा उनले आन्दोलनमा आफ्नो पनि समर्थन हुने बताएका हुन्। मुख्यमन्त्री राईको भड्किलो र विवादास्पद अभिव्यक्तिपछि नामकरणको विषयलाई लिएर आन्दोलन हुँदै आएको छ। लिम्बुवानकिराँत प्रदेश घोषणाको माग गर्दै विराटनगरमा बिहीबार प्रदर्शनसमेत भएको थियो। प्रदेशको नाम लिम्बुवानकिराँत प्रदेश राख्नुपर्ने भन्दै विराटनगरमा संघीय लोकतान्त्रिक राष्ट्रिय मञ्चले प्रदर्शन गर्दै मुख्यमन्त्री कार्यालयअगाडि धर्ना दिएको हो। सर्वदलीय बैठक बसिरहेका बेला शुक्रबार प्रदेशसभा बाहिर पहिचानवादीहरूले साकेला नाच नाचेका थिए। पहिचानका आधारमा नाम राख्न माग गर्दै साकेला नाच प्रदर्शन गरिएको हो। मुख्यमन्त्री राईले भने बहुपहिचानको पक्षमा नजाने भए प्रदेशसभाको अधिवेशन अन्त्य गर्न सक्ने बताएका छन्। 'नाममा पहिचान नआउने अवस्था रहे संसद अन्त्य गर्नेसम्मको अभिव्यक्ति मुख्यमन्त्रीबाट आयो,' बैठकमा सहभागी एक नेताले भने, 'यो कार्यकालबाट प्रदेशले नाम पाउने वा नपाउने सम्भावना उस्तैउस्तै छ।' राईले बिहीबार राम्रो नाम (पहिचानका आधारमा) दिन नसके प्रदेशको नाम राख्ने जिम्मा अर्काे संसदलाई दिनुपर्ने बताइसकेका छन्। शुक्रबारको बैठकपछि पनि पत्रकारहरूसँग कुरा गर्दै उनले आफ्नो अडान कायमै रहेको बताए। 'खराब नाम हुनुभन्दा अर्काे संसदलाई दिनुपर्छ। यसमा लुकाईछिपाई बोल्न आवश्यक छैन,' उनले भने, 'म बहुपहिचानको पक्षमा भोट मागेर चुनाव जितेको मान्छे हो। त्यसमा चलकता अपनाउन सकिन्छ।' प्रदेशसभाको बैठक साउन ८ गतेलाई बोलाइएको छ।"
चट्याङ लागेर हुम्लामा ५० बाख्रा र २ गाई मरे,हुम्ला : हुम्लाको मध्यभागमा रहेको सर्केगाड गाउँपालिकाको रिपगाउँमा चट्याङ लागेर ठूलो सङ्ख्यामा बाख्रा मरेका छन्। चट्याङले सर्केगाडको वडा नं २ का ५० भन्दा बढी बाख्रा मरेका छन् भने एक जना घाइते भएका छन्। रिपको खानी भन्ने स्थानको खर्कमा बाख्रा लगेका बेला परेको चट्याङमा परेर दुई जनाका ५० बढी बाख्रा मरेको सर्केगाड वडा नं २ का वडाध्यक्ष सिद्ध कार्कीले जानकारी दिए। वडाध्यक्ष कार्कीका अनुसार चट्याङले घाइते भएका छक्का कार्कीको अवस्था अहिले सामान्य हुँदै गएको छ। चट्याङ लागेर घाइते हुनेबित्तिकै पिठ्युँमा बोकर रिपस्थित मूलघरमा ल्याइएका कार्कीको अवस्था अहिले सामान्य हुँदै गएको हो। खर्कमा अचानक परेको चट्याङमा परी स्थानीय कार्की र लुड्प्या महताराका ५० बढी बाख्रा तथा दुई गाईगोरु मरेका छन्। चट्याङ परेको स्थान गाउँबाट टाढा भएकाले क्षतिको विस्तृत विवरण नआएको वडाध्यक्ष कार्कीले बताए। रासस
पर्वतीय समस्यालाई प्राथमिकता दिनुपर्छ : वन मन्त्री यादव,"काठमाडौं : वन तथा वातावरण मन्त्री प्रदीप यादवले सन्तुलित विकासको मोडल अपनाउनु पर्नेमा जोड दिएका छन्। शुक्रबार वन मन्त्रालयले अन्तर्राष्ट्रिय दिगो पर्वतीय वर्ष, २०२२ कार्यक्रम अन्तर्गत प्रतिनिधिसभा र राष्ट्रियसभा सदस्यहरुसँगको अन्तरसंवाद कार्यक्रम सञ्चालन गरेको थियो। कार्यक्रमलाई सम्बोधन गर्दै मन्त्री यादवले वन जङ्गल र वन्यजन्तुलाई संरक्षण गर्दै पूर्वाधार विकास निर्माणको कामलाई अगाडि बढाउनु पर्नेमा जोड दिएका छन्। 'विकास जरुरी छ तर वन जङ्गल पनि उतिकै आवश्यक छन्। हामीले दुवैलाई सन्तुलित राख्नु पर्छ,' मन्त्री यादवले भने, 'म विकासको बाधक होइन, सडक र पूर्वाधार निर्माणमा गर्न वन मन्त्रालय कहिलेपनि बाधक बन्दैन। सडक बन्न दिन्छु तर जङ्गल पनि मास्न दिन्न। सन्तुलन मिलाएर काम गर्दा वन मन्त्रालयको अवरोध हुँदैन।' नेपालको ८० प्रतिशतभन्दा बढी भूभाग पहाडले ढाकिएको र बाँकी भागसमेत पर्वतीय प्रणालीसँग जोडिएको कारण पर्वतीय क्षेत्रको समस्या सम्पूर्ण नेपालको समस्या उनले बताएका थिए। देशमा गरिएका गतिविधिले भइरहेको जलवायू परिवर्तनको सिधा असर नेपालमा परेको कारण अन्तर्राष्ट्रिय समूदायले नेपालको पर्वतीय समस्या समाधानका लागि आवश्यक सहयोग गर्नुपर्नेमा जोड दिए। यादवले अन्तर्राष्ट्रिय दिगो पर्वतीय वर्ष, २०२२ कार्यक्रमअन्तर्गत नेपालले यस वर्ष विभिन्न थप कार्यक्रमहरु आयोजना गरेर पर्वतीय मुद्दाको प्रचारप्रसार गर्नुका साथै अन्तर्राष्ट्रिय मञ्चहरुमा नेतृत्व लिन आगामी सेप्टेम्बरमा अमेरिकाको कोलोराडोमा हुने पर्वतीय साझेदारी विश्वव्यापी बैठक तथा जलवायू परिवर्तन सम्बन्धी इजिप्टमा हुने सम्मेलनमा समेत नेपालको मुद्दालाई उठाउन बताए। 'जलवायू परिवर्तनले पर्वतीय अर्थतन्त्र, जैविक विविधता, संस्कृति, जलवायू परिवर्तन, पर्वतसमथर अन्तरसम्वन्ध जस्ता विषयमा पारेका प्रभाव र त्यसको उचित सम्वोधनका लागि नेपालले अन्तर्राष्ट्रिय मञ्चहरुमा लिनुपर्ने आदानका बारेमा हामीले राष्ट्रिय सहमति कायम गर्नुपर्ने छ। त्यसका साथै अन्तर्राष्ट्रिय मञ्चहरुमा पनि यी विषयहरुलाई मैले जोडदार ढङ्गले उठान गर्ने छु' उनले भने। मन्त्री यादवको अध्यक्षतामा भएको कार्यक्रममा प्रमुख अतिथि प्रतिनिधिसभाका सभामुख अग्निप्रसाद सापकोटाले जलवायू परिवर्तनको विषयमा नीति निर्माण गर्नेहरुले गम्भीरतापूर्वक लाग्नुपर्ने बताएका थिए। नेपाल ग्लोबल ग्रीन ग्रोथ इन्स्टिच्युट (जीजीजीआइ) को सदस्य बनेको बताउँदै सभामुख सापकोटाले आफू यस्तो संस्थाको सदस्य राष्ट्र नेपाल पनि बनेकोमा खुसी लागेको बताएका थिए। जीजीजीआइको सदस्यताले जलवायू परिवर्तनसँग लड्न नेपाललाई ठूलो आधार मिलेको सभामुखको विस्वास थियो। कार्यक्रममा उपसभामुख पुष्पा भुसाल, कृषि, सहकारी तथा प्राकृतिक स्रोत समितिकी सभापति पूर्णा कुमारी, प्रतिनिधिसभा सदस्यहरुहरुले छलफलमा भाग लिएका थिए। वन तथा वातावरण मन्त्रालयका सचीव डा पेम नारायण कँडेलले कार्यक्रमको बारेमा बताए। वन मन्त्रालयका सहसचिव डा सिन्धु प्रसाद ढुङ्गानाले अन्तर्राष्ट्रिय दिगो पर्वतीय विकास वर्ष कार्यक्रम बारे संक्षिप्त प्रस्तुतीकरण गरेका थिए भने सहसचिव डा राधा वाग्लेले पर्वतीय जलवायू अनुकूलनमा नेपालले लिएको नीति, प्रतिबद्धता र प्रयासहरुको बारेमा जानकारी दिएकी थिइन्। कार्यक्रममा भुटानका पूर्वमन्त्री इसीमोडका महानिर्देशक डा पेमा ग्याम्त्सोले दिगो पर्वतीय विकासका लागि हिन्दकुश क्षेत्रीय सहकार्यको अवसरका बारेमा जानकारी गराइन। के हो अन्तर्राष्ट्रिय दिगो पर्वतीय विकास वर्ष, २०२२ कार्यक्रम ? संयुक्त राष्ट्र सङ्घले २०२२ लाई अन्तर्राष्ट्रिय दिगो पर्वतीय विकास वर्ष घोषणा गरेको छ। यो घोषणाले नेपाल जस्ता पर्वतीय मुलुकहरुलाई आफ्ना पर्वतीय प्रणालीमा आधारित कृषि अर्थतन्त्र, पर्यापर्यटन, जैविक विविधता, पर्वतीय सामना गर्न आवश्यक क्षेत्रीय तथा अन्तर्राष्ट्रिय हातेमालोको महत्वका बारेमा आफ्नो आवाज उठाउन पाउने अवसरसमेत प्राप्त भएको छ। विश्वका सबैभन्दा अग्लो पर्वतीय श्रृङ्खला भएको, हिमाली क्षेत्रमा जलवायू परिवर्तनले बढी प्रभाव पारिरहेको र पर्वतीय प्रणालीमा आवद्ध अर्थतन्त्र रहेको मुलक भएको नाताले नेपाललाई संयुक्त राष्ट्र सङ्घको यो वर्ष घोषणा आर्थिक, सामाजिकसांस्कृतिक, तथा पार्यावारणीय हिसाबले अझ बढी महत्वपूर्ण हुने भएको छ। अन्तर्राष्ट्रिय दिगो पर्वतीय विकास, २०२२ कार्यक्रमको सुरुवात गत वर्ष चैत्र ८ गते नेपालका प्रधानमन्त्री शेर बहादुर देउवाले गरेका थिए। कार्यक्रमअन्तर्गत आज नेपालमा दोस्रो कार्यक्रम गरिएको थियो। भविष्यमा पनि नेपालका विभिन्न स्थानमा कार्यक्रम गर्ने योजना रहेको वन तथा वातावरण मन्त्रालयले जनाएको छ।"
घरपझोङको ठिनी खोलामा अस्थायी पुल बनाउँदै पालिका,"जोमसोम : घरपझोङ गाउँपालिकाको वडा नम्बर ४, ५ र वडा नं १ जोड्ने ठिनी खोलामा अस्थायी पुल निर्माणको काम अघि बढाइएको छ। गाउँपालिकाको आर्थिक वर्ष २०७९८० को विनियोजित ५ लाख ५० हजार बजेटबाट ठिनी खोलामा अस्थायी पुल निर्माणको काम अघि बढाइएको घरपझोङ गाउँपालिकाले जनाएको छ। घरपझोङ गाउँपालिकाले चालु वर्ष विनियोजित बजेटले ८ मिटर लम्बाइ र ४ मिटर चौडाइ अस्थायी पुल निर्माणको काम अघि बढाएको गाउँपालिकाका इन्जिनियर सकलदेव शर्माले जानकारी दिए। उनका अनुसार ठिनी खोलामा निर्माणधिन पुलमा ६ वटा फलामको च्यानल राखिएको छ भने च्यानल माथि नटबोल्ट सिस्टमको काठ बिच्छ्याइने छ। फलामे च्यानललगायतका सामग्री पालिकाले उपलब्ध गराएको र स्थानीय उपभोक्ता समितिले काठ र निर्माणको जिम्मा लिएको इन्जिनीयर शर्माको भनाइ छ। यसअिघ ठिनी खोलामा काठको अस्थायी पुल भएतापनि सो पुल जीर्ण हुँदा बर्खायामको समयमा सर्वसाधारणलाई आवतजावत गर्न, निर्माण सामग्री लैजान, खाद्यन्न तथा अन्य सामग्री लैजान समस्या परेको थियो। २ वर्षअघि ठिनी खोलाको जीर्ण पुलबाट निर्माण सामग्री बोकेको ट्रक क्रस गर्न खोज्दा पुल भाँचिएर दुर्घटना हुँदा २ जना कामदारले ज्यान गुमाएका थिए। उनले पुल बनेपछि पर्यटकीयस्थल ढुम्बातालसम्म सवारी साधन लैजानसमेत सहज हुने बताए। घरपझोङले मनसुन सुरु भएको र बर्खायामको बाढीले सर्वसाधारणलाइ आवतजावतमा समस्या पर्ने भएकाले सो स्थानमा अस्थायी पुल निर्माणको योजना अघि बढाएको गापाका अध्यक्ष मोहनसिंह लालचनले जानकारी दिए।"
मुस्ताङमा हाईअल्टिच्युड खेलकुद,जोमसोम : मुस्ताङको लोमान्थाङमा बर्सेनि आयोजना हुने फुटबल र भलिबलतर्फको हाईअल्टिच्युड खेलकुद प्रतियोगिता बुधबारदेखि सुरु भएको छ। दिवंगत पूर्वमुस्ताङी साँस्कृतिक राजा जिग्मे पलवर बिष्टको सम्झनामा उपल्लो मुस्ताङमा आवद्ध यूवा क्लबहरूद्वारा बर्सेनि आलोपालो यसप्रकारको प्रतियोगिता सञ्चालन गरिन्छ। पूर्वराजाको सम्झनामा मुस्ताङको लोछोदिन क्षेत्रका युवाहरूको खेलकुद क्षेत्रको विकास तथा खेल पर्यटन प्रवद्र्धन गर्ने उद्देश्यले २०७५ सालदेखि नियमिति रूपमा ल्हो छोग्याल झिग्मी मेमोरियल कप सञ्चालन हुँदै आएको छ। बर्सेनि साउनमा सञ्चालन हुने उक्त प्रतियोगितालाई उपल्लो मुस्ताङीले खेल पर्वको रूपमा लिने गरेको पाइएको छ। प्रतियोगितामा लोघेकर दामोदरकुण्ड र लोमान्थाङ गाउँपालिकाका विभिन्न युवा क्लबहरू खेल प्रतिस्पर्धामा सहभागी हुने गरेको पाइएको छ। समुद्री सतहको करिब ५ हजार मिटरको अग्लो उचाइमा अवस्थित उत्तरी चीनको स्वशासित क्षेत्र तीब्बतसँग सिमाना जोडिएको कोरलानाका नजिकै रहेको लोमान्थाङ२ छोसेरको भार्सा गाउँको खेल मैदानमा चौथो लो छोग्याल झिग्मी मेमोरियल कप २०७९ सुरु भएको हो। यसपटक प्रतियोगिताको आयोजक कोन्छोकलिन युथ क्लबले जिम्मा लिएको छ। जस अन्तर्गत लोमान्थाङका ६ टिम र लोघेकरका मा ६ टिम गरी कुल १२ टिमको सहभागिता रहेको खेल संयोजक कर्मा आङ्गेल गुरुङले बताए। लिक चरणको प्रतियोगिता साउन ११ गतेसम्म सञ्चालन हुनेछ।
मेघगर्जन तथा चट्याङसहित वर्षा हुने,"काठमाडौं : देशभर आङ्शिकदेखि सामान्य बदली रही केही स्थानमा मेघगर्जन तथा चट्याङसहित वर्षा हुने भएको छ। जल तथा मौसम विज्ञान विभागका अनुसार देशभर आङ्शिकदेखि सामान्य बदली रही पहाडी भूभागका केही स्थानमा र अन्य भूभागका थोरै स्थानमा मेघगर्जन, चट्याङसहित हल्कादेखि मध्यम वर्षाको सम्भावना रहेको छ। शनिबार पनि सोही मौसम कायम रहने भएको छ। हाल मनसुनको न्यून चापीय रेखा सरदर स्थानको आसपास अवस्थित रहेको छ। रातको समयमा देशका पहाडी भूभागमा सामान्यदेखि पूर्ण बदली रही बाँकी भूभागमा आङ्शिकदेखि सामान्य बदली भई पहाडी भूभागका केही स्थानमा र अन्य भूभागका थोरै स्थानमा मेघगर्जन, चट्याङसहित हल्कादेखि मध्यम वर्षाको सम्भावनाका साथै गण्डकी प्रदेशका एकदुई स्थानमा भारी वर्षाको सम्भावनासमेत रहेको बताइएको छ। मौसम पूर्वानुमान महाशाखाको पछिल्लो विवरणानुसार शुक्रबार काठमाडौं उपत्यकाको न्यूनतम तापक्रम २० दशमलव पाँच डिग्री र अधिकतम तापक्रम २८ दशमलव दुई डिग्री सेल्सियस रहेको छ।"
"स्वास्थ्य केन्द्र सुनसान, बाटोमै प्रसूति","बाजुरा : स्वामीकार्तिक खापर गाउँपालिका१ बाजुराकी ३५ वर्षीया कार्तिका विकलाई बिहीबार दिउँसो सुत्केरी बेथा लाग्यो। आफन्तले गाउँबाट १ घण्टा दूरीमा रहेको माझगाउँ स्वास्थ्य इकाइ केन्द्र पुर्याए। केन्द्रमा चिकित्सक हुने र सहजै सेवा पाउने उनीहरूको आशा थियो। तर, जब स्वास्थ्य केन्द्र पुगे चिकित्सक भेटिएनन्। केन्द्रमा ताला झुण्डिएको थियो। सबै खिन्न भए। सुत्केरी बेथाले च्यापेकी कार्तिकालाई झनै पीडा थपियो। तर, पनि उनीहरूले हरेस खाएनन्। चिकित्सक आउने र सेवा पाउने आस मारेनन्। एक घण्टासम्म पर्खेर बसे। सुनसान स्वास्थ्य केन्द्र। चिकित्सकको चहलपहल पनि नदेखेपछि खिन्न हुँदै कार्तिकाका आफन्तले घर फर्कने निर्णय गरे। तर, कार्तिका बाटोमै सुत्केरी भइन्। धन्न भगवान्ले साथ दिए। उनले बाटोमै छोरा जन्माइन्। भगवान्को कृपाले स्वास्थ्य समस्या भएन। नत्र गाह्रो पर्ने थियो। स्वास्थ्यकर्मी नहुँदा यसरी बिजोग अवस्थामा बच्चा पाउनुपर्ने पीडा यहाँ सुरु भएको छ, स्थानीय बलबहादुर विकले भने। कार्तिकाको यो तेस्रो सन्तान हो। स्वामीकार्तिक खापर१ का वडाध्यक्ष अजयबहादुर विक करारका कर्मचारी निकालिएपछि स्वास्थ्य केन्द्रमा चिकित्सक नभएको बताउँछन्। गाउँपालिकाले करारका कर्मचारीसमेत हटाएपछि नागरिकले सास्ती भोग्नुपरेको छ। गाउँपालिकाले गरेको यस्तो निर्णयको सजाय बिहीबार कार्तिकाले भोगिन्। गाउँपालिकाले करार कर्मचरीको म्याद थप गरेन। यो साउनदेखि करारका कर्मचारी आउँदैनन्। त्यसैले अहिले स्वास्थ्यचौकी खाली छ। यसको असर यसरी नागरिकले भोग्न सुरु गरिसके, वडाध्यक्ष विक भन्छन्। स्वास्थ्यकर्मीसमेत गाउँपालिकाले कटान गरेपछि समस्या भोगेकी कार्तिका विक गाउँकी सामान्य परिवारकी बुहारी हुन्। नियमित स्वास्थ्य जाँच गर्नसमेत उनले पाइन्। त्यसमाथि स्वास्थ्य संस्था टाढा र नियमित स्वास्थ्यकर्मी नहुने समस्या सधैं। सुत्केरी त स्वास्थ्य संस्थामा नै हुने चाहना पनि उनको पूरा भएन। यसअघि उनले एकपटक मात्र गर्भ जाँच गराएको आफन्तले बताएका छन्। सुत्केरी बेथा लागेको थाहा पाएपछि घरभन्दा पनि स्वाथ्य इकाइमा लिएर सुत्केरी गराउँदा राम्रो हुने भन्दै लगियो। तर, स्वास्थ्य इकाइमा स्वास्थ्यकर्मी नै नभएपछि फिर्ता लिएर आउँदा बाटोमा सुत्केरी भइन्, स्थानीय बलबहादुर विक भन्छन्, न त अब सुत्केरीको स्वास्थ्य चेक गर्ने चिकित्सक छन्, न त सन्तानकै। कार्तिकाले यसअघि दुईवटा सन्तान घरमै जन्माएकी थिइन्। एक सन्तानको २ वर्ष पहिला मृत्युसमेत भएको विकले बताए। दुई सन्तान घरमै जन्माएकी कार्तिकालाई तेस्रो सन्तान जन्माउन स्वास्थ्य केन्द्र लगियो। स्वास्थ्य केन्द्रमा जन्मिएका निरोगी हुन्छन् भन्ने आशा सबैको हो। उनले पनि त्यही चाहना रोखेकी थिइन्। तर, त्यहाँ स्वास्थ्यकर्मी नभएरपछि फिर्ता फर्कनुपर्दा सबैको मन खल्लो भयो, उनले भने। यो एउटा प्रतिनिधि घटना भए पनि करारका कर्मचारी हटाएपछि यहाँका नागरिकले स्वास्थ्य सेवा पाउनु अब मुस्किल भएको उनी बताउँछन्। माझ गाउँ स्वास्थ्य इकाइ केन्द्रमा कार्यरत अनमी र अहेब दुवै करारका थिए। म्याद थप नगरेपछि उनीहरू काममा आउन छोडे। अहिले स्वास्थ्य इकाइ केन्द्र कर्मचारीविहीन छ। दैनिक सेवा लिन आउने नागरिक त्यसै फर्कन बाध्य छन्। नागरिकलाई किन स्वास्थ्य केन्द्रमा कर्मचारी आएनन् भन्ने पनि थाहा छैन। गाउँपालिकाले कर्मचारी कटाएको विषयमा पनि नागरिक अनभिज्ञ छन्। गाउँपालिकाले आवश्यकताका आधारमा मात्र करार थप गर्ने वा विज्ञापनमार्फत भर्ना गर्ने बताएको भए पनि कर्मचारी व्यवस्थापन नगरी भएकालाई हटाएको छ। यसले गर्दा स्वास्थ्य जस्तो गम्भीर क्षेत्रमा ठूलो असर परेको वडाध्यक्ष विक बताउँछन्। यता गाउँपालिका प्रशासकीय अधिकृत पारसबहादुर शाहीले पनि कुनै पनि कर्मचारी तथा स्वास्थ्यकर्मीको म्याद नथपेको बताएका छन्। गाउँपालिका अध्यक्षले फोनमार्फत पहिलेका करारका स्वास्थ्यकर्मीलाई स्वास्थ्य चौकी जान भनेको भए पनि करार थपको पत्र नपाउँदासम्म नजाने अडान स्वास्थ्यकर्मीले राखेका छन्। एक स्वास्थ्यकर्मीका अनुसार केही स्वास्थ्यकर्मीलाई अध्यक्षले फोनमार्फत काममा जान भने पनि सबैको म्याद थप्नुपर्ने माग राख्दै गाउँपालिकामा कर्मचारीले ज्ञापनपत्र बुझाएका थिए। पालिकाका अन्य स्वास्थ्य संस्थामा पनि करार कर्मचारीको नवीकरण नहुँदा स्वास्थ्य सेवा प्रभावित भएको छ। बाजुरामा ३ वर्षयता ८ जना गर्भवती तथा सुत्केरी आमाले ज्यान गुमाइसकेका छन्। स्वामीकार्तिक खापर गाउँपालिका स्थानीय निर्वाचनमा नेपाली कांग्रेसले जितेको छ। २०७४ मा नेकपा एमाले जितेको थियो। अघिल्लो स्थानीय सरकारले करार भर्ना गरेका कर्मचारीको म्याद साउनबाट सकिएपछि गाउँपालिकाले करार म्याद थपेको छैन। स्वामीकार्तिक खापर१ र २ साबिकको साप्पाटा गाविसमा पर्छ। यो बाजुराको अति दुर्गम ठाउँ हो। यहाँका धेरै आमाहरू अझै पनि घरमै बच्चा जन्माउन बाध्य छन्। स्वास्थ्य संस्थामा कर्मचारी नियुक्तिमा नै हानथाप हुँदा सेवा नियमित हुँदैन। त्यसैले नियमित गर्भ जाँचसमेत नगर्ने गरेको स्थानीय औला विकले बताइन्। यो ठाउँ नेपालको सबैभन्दा गरीब ठाउँका रूपमा रहेको २०६८ को जनगणनामा समेत उल्लेख छ। घरमा वा स्वास्थ्य चौकीमा बच्चा जन्माए पनि १ महिनासम्म सुत्केरी आमा र बच्चालाई गोरु गोठमा राख्ने चलन छ। त्यसैले पनि धेरै आमा र शिशुको गोठमै मृत्यु हुने गरेको छ। स्वास्थ्यसम्बन्धी चेतना नभएकै कारण यहाँका महिलाले धेरै सन्तान जन्माउने, सानै उमेरमा विवाह गर्ने गरेको फियान नेपाल नामक गैरसरकारी संस्थामा कार्यरत सबिता थापाले बताइन्। स्वामीकार्तिक खापर१ र २ मा कुपोषण दर पनि निकै बढी छ। गाउँपालिकाले निकालेको तथ्यांकमा पनि आमा र सन्तानको कुपोषण दर निकै बढी रहेको थापाले बताइन्। वडा१ मुक्तिकोटमा कुपोषणका कारण असारयता ९ जना बालबालिकाको मृत्यु भएको छ। अहिले पनि २३ जना बालबालिका कुपोषित छन्।"
लमजुङको धानबालीमा खपटे किराको प्रकोप,"बेंसीसहर : लमजुङको विभिन्न स्थानमा लगाइएको धानबालीमा काँडेदार खपटे किराको प्रकोप देखिएको छ। असार पहिलो हप्ता रोपिएको धानबालीमा किराको प्रकोप देखिएको कृषि ज्ञान केन्द्रका प्राविधिकहरूले बताएका छन्। विशेषगरि बेसीशहर नगरपालिका११ रामचोक फाँट, सुन्दरबजार नगरपालिकाको वडा नं ६ र १० का फाँटहरूमा खपटे किरा (राइस हिस्पा) को प्रकोप देखिएको छ। किराका कारण धानबाली सुक्न थालेपछि किसानहरू चिन्तित भएका छन्। खपटे किराको प्रकोप बढेपछि कृषि प्राविधिक टोलीको सल्लाह अनुसार धानवालीमा विषादी छर्किएको छ। कृषि ज्ञान केन्द्र र बेसीशहर नगरपालिका कृषि शाखाका प्राविधिक टोलीले प्रकोप भएको स्थानमा अनुगमन गरेर विषादी प्रयोग गर्न किसानलाई सल्लाह दिएका हुन्। किराको प्रकोप नियन्त्रणका लागि आवश्यक विषादी कृषि ज्ञान केन्द्रमा नभएकाले नगरपालिकाको सहयोगमा किसानहरूलाई विषादी उपलव्ध गराइएको छ। रामचोक फाँटको करिब एकसय रोपनी धानवालीमा किराको प्रकोप देखिएको कृषि ज्ञान केन्द्रले जानकारी दिएको छ। खपटे किराको प्रकोपले भर्खर रोपेका कलिला धानको पात खाएर विरुवा नै सुक्ने, किराले धानको गुभो खान लागेपछि धानबाली नष्ट हुने समस्या देखिएको कृषि प्रसार अधिकृत किरण सापकोटाले जानकारी दिए। ज्ञान केन्द्रका अधिकृत विजय पौडेलका अनुसार प्राविधिक टोली खेतबारीमै पुगेर धानवाली अवलोकन गरी किरा प्रकोप र यसका उपचार विधिका बारेमा किसानलाई जानकारी गराएका थिए।"
सामाजिक सञ्जालमार्फत् चरित्र हत्या गरेको अभियोगमा पक्राउ,"काठमाडौं : सामाजिक सञ्जालमा तेस्रो लिङ्गीको तस्बिर र महिलाको सम्पर्क विवरण समेत उल्लेख गरी चरित्र हत्या गरेको अभियोगमा एकजनालाई प्रहरीले नियन्त्रणमा लिएको छ। काठमाडौं महानगरपालिका६ बौद्धबस्ने काभ्रेपलाञ्चोक नमोबुद्ध नगरपालिका५ स्थायी वतन भएका इनड्राइभरका ट्याक्सी चालक २४ वर्षीय कर्म वाङ सिङ लामालाई प्रहरीले पक्राउ गरेको हो। प्रारम्भिक अनुसन्धानका क्रममा कर्मले सामाजिक सञ्जाल फेसबुकमा फेक एकाउन्टमार्फत पीडितको तस्बिर अपलोड गरी पीडितका साथीहरूसँग पैसा समेत माग्ने र सामाजमा झुठा अफवाह फैलाउनुका साथै सोही फेक एकाउन्ट प्रयोग गरी स्टडी म्याटिरियल नामक म्यासेन्जर ग्रुपमा अर्की पीडित महिलाको पेशा देह व्यापार हो भन्ने आशयका शब्दहरू पोष्ट गरेको खुल्न आएको छ । साथै पीडित महिलाले इनड्राइभर नामक राइडर एप्लिकेसन प्रयोग गर्ने क्रममा दिएको नाम, ठेगाना र मोबाइल नम्बर सहितको विवरणको दुरुपयोग गरी पोर्न साइटमा समेत पीडितको व्यक्तिगत विवरण सेयर गरेको खुल्न आएको छ । पीडितहरूलाई व्यक्तिगत र सामाजिक रुपमा मानसिक तनाव, दु:ख, हैरानी दिई बदनाम गराई चरित्र हत्या गर्ने कार्यमा संलग्न कर्मलाई नेपाल प्रहरी प्रधान कार्यालय साइबर ब्यूरो भोटाहिटीबाट खटिएको प्रहरीले पक्राउ गरेको हो । उनी उपर विद्युतीय कारोबार ऐन, २०६३ अन्तर्गतको कसूरमा मुद्दा दर्ता भई जिल्ला अदालत काठमाडौँबाट ५ दिन म्याद थप अनुमति प्राप्त गरी प्रहरीबाट थप अनुसन्धान भइरहेको छ ।"
हाम्रो पासपोर्ट किन कमजोर ?,"काठमाडौं : मुलुकको पासपोर्ट विश्व वरीयतामा निकै कमजोर देखिएको छ। संसारभरिका पासपोर्टहरूको एक सर्वेक्षणले नेपाली पासपोर्ट पुछारतिर अर्थात् १०६औं स्थानमा देखाएको छ। जबकी उत्तर कोरियाको पासपोर्ट नेपालको भन्दा एक स्थान माथि छ। बेलायती कम्पनी हेन्लिले सार्वजनिक गरेको अध्ययन (पासपोर्ट इन्डेक्स, २०२२) मा विश्वका ११२ वटा मुलुकको वरीयता निर्धारण गरिएको हो। जसअनुसार नेपालको विश्वव्यापी वरीयता (ग्लोबल याङ्किङ) सूचीमा पुछारतिर परेको छ। यसले परिवर्तित र प्रतिस्पर्धात्मक विश्व परिवेशमा परराष्ट्र सम्बन्ध सञ्चालन र व्यवस्थापन गर्न असहज हुने परराष्ट्र मामिला विज्ञहरू बताउँछन्। अनअराइभल भिसा दिने आधारमा सूची तयार पारेको हेन्लि पासपोर्ट इन्डेक्समा जनाइएको छ। इन्डेक्सअनुसार, पहिलो नम्बरमा जापान छ। जापानका लागि नेपालका पूर्वराजदूत केदारभक्त माथेमा भन्छन्, स्थिर सरकार, बलियो अर्थ व्यवस्था र कानुनी शासन कायम भएका कारण नै जापान वरीयताको पहिलो नम्बरमा पर्न सफल भएको हुन सक्छ। किन खस्कियो ? छिमेकी मित्र राष्ट्र, प्रमुख शक्ति राष्ट्र, विकास साझेदारलगायत सबै राष्ट्रहरूसँग मुलुकको सम्बन्ध मैत्रीपूर्ण एवं सहयोगात्मक सम्बन्ध रहँदै आएको छ। पासपोर्टको कमजोर वरीयताले मुलुक र नागरिकको अवस्थालाई पनि सूचित गर्ने विज्ञहरू बताउँछन्। राजनीतिक स्थायित्व र आर्थिक समृद्धि हासिल गरेका मुलुकको पासपोर्टको वरीयता पनि उच्च हुने पूर्वराजदूत माथेमाको भनाइ छ। अन्तर्राष्ट्रिय जगतमा मुलुकको प्रतिष्ठा र राष्ट्रिय सम्मान अभिवृद्धि गर्ने दिशामा मुलुकको परराष्ट्र नीति परिलक्षित छ। नेपालले हालसम्म विश्वका १७७ वटा मुलुकसँग कूटनीतिक सम्बन्ध राखेको छ। पूर्वराजदूत माथेमाका अनुसार मुलुकभित्रको अवस्थाले पनि अन्तर्राष्ट्रिय सम्बन्धमा प्रभाव पारिरहेको हुन्छ। सुशासनको कमी, राजनीतिक अस्थिरता र कमजोर आर्थिक अवस्थाले गर्दा पासपोर्टको वरीयता खस्किएको हो। ३८ मुलुकहरूले नेपाललाई अनअराइभल भिसा दिने गरेको हेन्लि इन्डेक्समा उल्लेख छ। वरीयतामा नेपालभन्दा उत्तरकोरिया एक स्थान माथि छ। उत्तरकोरियालाई ४० देशले अनअराइभल भिसा दिन्छन्। परराष्ट्र विज्ञ डा राजन भट्टराई मुलुकको आर्थिक, राजनीतिक, सामाजिक अवस्था खस्किएपछि पासपोर्टको वरीयता पुछारमा पर्ने बताउँछन्। अन्तर्राष्ट्रिय, क्षेत्रीय तथा उपक्षेत्रीय मञ्चमा नेपालको प्रभावकारी उपस्थितिमा असर पुग्छ। मुलुकले अन्तर्राष्ट्रिय विश्वसनीयता गुमाउँदै जान्छ। अन्तर्राष्ट्रिय मञ्चहरूमा मुलुकको भूमिका कमजोर हुन पुग्छ, उनले भने। पूर्वराजदूत लोकराज बरालका अनुसार नेपालको पासपोर्टको वरीयताको पुछारमा हुँदा मुलुक र नागरिकको छवि पनि कमजोर हुन पुग्छ। गैरकानुनी आप्रवासन भइरहेको छ। नेपालीहरू भागेर विकसित मुलुकमा जाने प्रवृत्ति बढ्दो छ, पूर्वराजदूत बराल भन्छन्, कमजोर पासपोर्ट हुँदा शंका गर्ने, भिसा दिन आनाकानी गर्नेलगायतमा समस्या व्यहोर्नु पर्ने हुन्छ। फ्रान्सका लागि पूर्वनेपाली राजदूत मोहनकृष्ण श्रेष्ठ पासपोर्टको वरीयता खस्कनुका कारण पहिल्याएर सुधार गर्नुपर्ने बताउँछन्। परराष्ट्र मन्त्रालयमा पूर्वशिष्टाचार महापाल श्रेष्ठ भन्छन्, प्राविधिक पक्ष हो या अरू पक्षमा कमजोरी भएको हो ? त्यो खोजी गरेर सुधार गर्नुपर्छ। पासपोर्टको वरीयतामा जापानपछि दोस्रो नम्बरमा सिंगापुर र दक्षिण कोरिया छन्। मुलुकका नागरिकलाई १९२ मुलुकले अनअराइभल भिसा दिने रिपोर्टमा उल्लेख छ। त्यस्तै, तेस्रोमा जर्मनी र स्पेन छन्। फिनल्यान्ड, इटाली र लक्जेमबर्ग तेस्रो नम्बरमा परेका छन्। पाँचौं स्थानमा चार मुलुक पर्न सफल भएका छन्। अस्ट्रिया, डेनमार्क, नेदरल्यान्डस र स्विडेन रहेको एकै पाँचौं नम्बरमा रहेको हेन्लि रिपोर्टमा उल्लेख छ। दक्षिण एसियाली मुलुकहरूमध्ये भारत सबैभन्दा माथि छ। भारत ८७औं स्थानमा छ। त्यस्तै, भुटान ९३, श्रीलंका १०३, बंगलादेश १०४औं स्थानमा छ। पाकिस्तान १०९ इराक १११औं स्थानमा छ। वरीयताको सबैभन्दा पुछारमा अफगानिस्तान छ। अफगानिस्तान ११२औं स्थानमा छ । नेपालीहरू भागेर विकसित मुलुकमा जाने प्रवृत्ति बढ्दो छ। कमजोर पासपोर्ट हुँदा शंका गर्ने, भिसा दिन आनाकानी गर्नेलगायतमा समस्या व्यहोर्नु पर्ने हुन्छ। लोकराज बराल, पूर्वराजदूत"
कोदालोले हानेर भतिजाले गरे काकाको हत्या,महोत्तरी : महोत्तरीको पिपरा गाउँपालिका५ सहोडवा गाउँमा आफ्नै भतिजाले कोदालो प्रहार गरी काकाको हत्या गरेका छन्। जिल्ला प्रहरी कार्यालयका प्रहरी नायब उपरीक्षक प्रकाश विष्टका अनुसार भतिजा ४० वर्षीय रामनाथ दासले काका ६० वर्षीय रामबहादुर दासलाई कोदालो प्रहार गरी हत्या गरेका हुन्। बिहीबार खेतमा काम गरेर घरभन्दा २०० मिटर टाढा बगैँचामा बसिरहेका भतिजा रामनाथलाई काका रामबहादुरले घर आउनका लागि बोलाउन जाँदा भतिजा रामनाथले खेतमा काम गरेर आफूसँगै ल्याएको कोदालो तत्कालै काकाको टाउकामा प्रहार गरेर हत्या गरेका थिए। रामनाथले काका रामबहादुरको टाउकामा कोदालो प्रहार गर्नासाथ घटनास्थलमै मृत्यु भएको थियो। प्रहरीले घटनाबारे अबेर साँझ जानकारी पाएर शवको सर्जमिन मुचुल्का गरी परीक्षणका लागि गए राति जिल्ला अस्पताल जलेश्वरमा ल्याएको छ भने काका हत्या गर्ने भतिजालाई घरैबाट पक्राउ गरेको प्रहरी नायब उपरीक्षक विष्टले बताए। रासस
पर्वतमा दुई जनामा डेंगुको संक्रमण पुष्टि,"कुश्मा : पर्वतमा दुई जनामा डेंगुको संक्रमण पुष्टि भएको छ। उपचारको लागि पर्वत अस्पतालमा आएका दुई जनामा डेंगुको संक्रमण रहेको पुष्टि भएको हो। अस्पतालका सूचना अधिकारी लक्ष्मण उपाध्यायका अनुसार स्वास्थ्यमा समस्या आएपछि परीक्षणका लागि आएकामध्ये दुई जनामा डेंगुको संक्रमण रहेको बुधबार पुष्टि भएको हो। दुवै जना कुश्मा नगरपालिकाका हुन्। घरमा बसिरहेको अवस्थामा लगातार ५७ दिनसम्म ज्वरो आएपछि उपचारको लागि आएका उनीहरूमा संक्रमणको शङ्कामा प्रयोगशालामा गरिएको परीक्षणबाट डेंगु रहेको पुष्टि भएको हो। दुवै जनाको उपचार भइरहेको जनस्वास्थ्य निरीक्षक उपाध्यायले बताए। स्वास्थ्य कार्यालय पर्वतका निमित्त कार्यालय प्रमुख सन्तोष पौडेलले अस्पतालको ल्याबमा गरिएको परीक्षणबाट दुई जनामा संक्रमण पुष्टि भएको बताए। संक्रमण देखिनुको अर्थ सबै जना सचेत हुनुपर्ने सूचना मिलेको बताउँदै उनले लामखुट्टेको टोकाइबाट बच्नका लागि सुझाव दिए। बागलुङ जिल्लाको तुलनामा पर्वतमा डर मान्नुपर्ने अवस्था नरहेको र यो अवस्था सामान्य जोखिमको रहेको पौडेलको भनाइ छ। 'बागलुङको मौसमी अवस्था, शहरीकरण र जनसङ्ख्या पर्वतको भन्दा जोखिमयुक्त रहेको छ। तर पर्वतमा नहुने भन्ने होइन, दुई जनामा देखिनुको अर्थ सुरक्षित रहने भन्ने हो', उनले भने। सङ्क्रमित व्यक्तिको सम्पर्क जाँदा यो सर्दैन तर सङ्क्रमित व्यक्तिलाई टोकेको लामखुट्टेले स्वस्थ व्यक्तिलाई टोकेमा सर्छ। सङ्लो र सफा पानीमा यसको कीटाणुहरू फैलिन्छ। यसको सतर्कताको लागि पानी जमेको ठाउँका खाल्डाखुल्डी पुर्ने, टायरमा वा अन्य भाँडामा जमेको पानी फाल्ने गर्नुपर्छ। डेंगुबाट बच्नको लागि लामखुट्टेको टोकाइबाट बच्नुपर्ने भएकाले सुत्ने बेलामा झुल टाँगेर सुत्ने, लामखुट्टेले टोक्न नसक्ने गरी शरीर ढाक्ने खालका कपडाहरू लगाउने लगायतका पूर्व सावधानी अपनाउनुपर्ने पौडेलको भनाइ छ। यसको महामारी आएको बेलामा हप्ताको एक पटक जम्मा गरेर राखेको पानी घोप्ट्याउने अभियान नै चलाउनुपर्ने र अहिले सुरुवाती अवस्थामा गमला वा गाग्रीमा राखिएको पानी छोपेको हुनुपर्ने, घर वरपरका पानी जम्मा हुने खाडलहरू पुर्ने लगायतका सतर्कता अपनाउन उनको सुझाव छ।"
"चितवनको इच्छाकामनामा बस र माइक्रो ठोक्कियो : एक जनाको मृत्यु, १७ घाइते","चितवन : चितवनको इच्छाकामनामा बस र माइक्रो ठोकिएर १ जनाको मृत्यु भएको छ भने १७ जना घाइते भएका छन्। काठमाडौंबाट बझाङ जाँदै गरेको ना ६ ख १३४० नम्बरको बस र भैरहवाबाट काठमाडौंतर्फ आइरहेको लु२ख ३५०२ नम्बरको माइक्रो चितवनको इच्छाकामना३, चुम्लिङटारमा बिहीबार साँझ करिब साढे ५ बजेतिर एक आपसमा ठोकिएको थियो। दुई सवारी ठोकिंदा दुबैमा क्षति भएको छ। सवारी साधन एक आपसमा ठोकिंदा घाइते भएका एक जनाको उपचारको क्रममा मृत्यु भएको छ भने १७ जना घाइतेको उपचार भइरहेको छ।"
मोटरसाइकल दुर्घटना हुँदा चालकको मृत्यु,काठमाडौं : रुपन्देहीको मायादेवी गाउँपालिका५ गुरबनियामा गएराती मोटरसाइकल दुर्घटना हुँदा चालकको मृत्यु भएको छ। कपिलवस्तुको शुद्धोधन गाउँपालिका४ का ३६ वर्षीय तिलकराम शर्मा बढईको मृत्यु भएको हो। गएराती सवा ९ बजे लु ३० प ११७२ नम्बरको मोटरसाइकल सडक डिभाइडरमा ठोकिएर पल्टिदा गम्भीर घाइते भएका चालक बढईको उपचारको क्रममा भैरहवास्थित भीम अस्पतालमा मृत्यु भएको इलाका प्रहरी कार्यालय बेथरी रुपन्देहीले जनाएको छ।
भेरीगङ्गा नगरपालिकामा जंगलभित्र मानव कङ्काल भेटियो,"सुर्खेत : भेरीगङ्गा नगरपालिका१० सुर्खेत साततलेस्थित गौरीशङ्कर सामुदायिक वनमा मानव कङ्काल भेटिएको छ। बिहीबार दिउँसो उक्त मानव कङ्काल भेटिएको हो। कर्णाली प्रदेश प्रहरी कार्यालयका प्रवक्ता एवं प्रहरी उपरीक्षक हीराबहादुर पाण्डेले उक्त सामुदायिक वनमा च्याउ खोज्न गएका स्थानीयवासीले मानव शरीरको अस्थिरपञ्जर देखेपछि प्रहरीलाई खबर गरेको बताए। उनका अनुसार खबर पाएलगत्तै इलाका प्रहरी कार्यालय छिन्चुबाट प्रहरी निरीक्षकको नेतृत्वमा पाँच जनाको टोली त्यहाँ पुगेको थियो। 'तीनचार महिनाअघिको देखिने मानव कङ्काल पुरुषको भएको र छरिएको अवस्थामा भेटिएको थियो', प्रवक्ता पाण्डेले भने, 'जनप्रतिनिधिको रोहवरमा घटनास्थलबाट मुचुल्का गरी कङ्काललाई प्रहरीले ल्याएको छ।' प्रहरीका अनुसार सो घटनाबारे अनुसन्धान भइरहेको छ।"
मोरङमा भारतीय कन्टेनरको ठक्करबाट मोटरसाइकलमा सवार दुई जनाको मृत्यु,विराटनगर : भारतीय नम्बर प्लेटको कन्टेनरले ठक्कर दिँदा मोरङको बूढीगंगा गाउँपालिका२ गंगा चोकमा शुक्रबार बिहान दुई जनाको मृत्यु भएको छ। दक्षिणबाट उत्तर (विराटनगरबाट इटहरी) तर्फ जाँदै गरेको को ३० प ९१०३ नम्बरको मोटरसाइकललाई सोही दिशातर्फ नै जाँदै गरेको एचआर ३८ एक्स २२१० नम्बरको खाली कन्टेनरले ठक्कर दिएको हो। कन्टेनरले बिहान ६:४५ बजेतिर कोसी लोकमार्गमा ठक्कर दिँदा मोटरसाइकलमा सवार दुई जनाको घटनास्थलमै मृत्यु भएको प्रहरीले जनाएको छ। मोरङ ट्राफिक प्रमुख प्रहरी निरीक्षक राजकुमार कार्कीका अनुसार दुर्घटनामा परेर मोटरसाइकल चालक मोरङको केराबारी गाउँपालिका७ का अन्दाजी २७ वर्षीय हर्क परियार र पछाडि सवार २१ वर्षीय भीमबहादुर राईको मृत्यु भएको हो। कन्टेनरको तीव्र गतिका कारण दुर्घटना भएको कार्कीले बताए। प्रहरीले कन्टेनर र चालकलाई नियन्त्रणमा लिएको छ। साँघुरो सडकमा ओभरटेक गर्न खोज्दा कन्टेनरले पछाडिबाट मोटरसाइकललाई ठक्कर दिएको प्रनि कार्कीले बताए। घटनाको विरोधमा स्थानीयले सवारीसाधन सञ्चालनमा रोक लगाएर केहीबेर कोसी लोकमार्ग अवरुद्ध गरेका थिए। प्रहरीले सडक भने सूचारु गरिसकेको छ। उक्त सडकको पश्चिमतर्फको भाग लगभग दुई साताअघिदेखि खनेर त्यत्तिकै छाडिएको छ। नेपाल टेलिकमको च्याम्बर व्यवस्थित गर्न सडक खनेको बताइएको छ। खनेर त्यत्तिकै छाडिएपछि ६ लेनमध्ये पश्चिमतर्फको २ लेन सडकमा सवारीसाधन सञ्चालन हुन सक्ने अवस्था छैन। दक्षिणबाट उत्तरतर्फ जाने १ लेन सडक मात्रै सञ्चालनमा छ। १ लेन सडकमा ओभरटेक गर्न खोज्दा तीव्र गतिको कन्टेनरले मोटरसाइकललाई ठक्कर दिएको प्रहरीले जनाएको छ। सम्बन्धित निकायले लापरबाहीपूर्ण तरिकाले सडक खनेर लामो समयदेखि त्यत्तिकै छाडिदिँदा दुर्घटना भएको भन्दै स्थानीय विरोधमा उत्रिएका हुन्। उनीहरुले उक्त सडकखण्डमा तत्काल वारीसाधन सञ्चालन सहज बनाइनुपर्ने माग राखेका छन्।
"भारत लैजाँदै गरेको साढे ८ करोड बढीको सुपारी बरामद, तस्करीको आशंका","विराटनगर : विराटनगरहुँदै भारततर्फ लैजान लागिएको ठूलो परिणामको सुपारी प्रहरीले बिहीबार राति नियन्त्रणमा लिएको छ। आठवटा भारतीय ट्रकमा लोड गरिएको साढे आठ करोड रूपैयाँभन्दा बढीको सुपारी प्रहरीले विराटनगर महानगरपालिका१८ बुधनगरबाट नियन्त्रणमा लिएको हो। बोरामा प्याक गरेर ट्रकमा लोड गरिएको सुपारी भारत लैजान लाग्दा नियन्त्रणमा लिएर प्रहरीले अनुसन्धान अघि बढाएको छ। आठवटा ट्रकमा लोड गरिएको दुई हजार छ सय ७८ बोरा सुपारी प्रहरीले नियन्त्रणमा लिएको पुष्टि मोरङका प्रमुख जिल्ला अधिकारी काशीराज दाहालले गरेका छन्। उनका अनुसार सुपारी दुई लाख १९ हजार पाँच सय ९६ किलोग्राम छ। सुपारी नेपाली आठ करोड ६३ लाख ८१ हजार पाँच सय ६८ रूपैयाँ बराबरको छ। यसको भारतीय मूल्य पाँच करोड ३९ लाख ८८ हजार चार सय ८० रुपैयाँ हुन्छ। एकैपटक ठूलो परिणाममा भारत लैजाने तयारी हुँदै गर्दा ट्रकसहित सुपारी नियन्त्रणमा लिइएको प्रहरीले जनाएको छ। प्रहरीले सुपारी लोड गरिएको युपी ४५ टी १६२४, एमपी ०९ एचजी ८३२०, एमपी २२ एच १०३१, युपी ५० बिटी ७२७७, युपी ६२ बिटी ८१२१, युपी ५४ टी ६४२९, युपी ५० एटी ३१५८ र युपी ६२ सिटी ०६२७ नम्बरका ट्रक नियन्त्रणमा लिएको हो। प्रजिअ दाहालले तस्करी गरेर भारततर्फ लैजान लागिएको आशंकामा प्रहरीले नियन्त्रणमा लिएको बताए। उनका अनुसार सुपारीको सम्बन्धमा प्रहरीले अनुसन्धान गरिरहेको छ। अनुसन्धानपछि वास्तविकता पत्ता लाग्ने दाहालको भनाइ छ। प्रहरी स्रोतका अनुसार तेस्रो मुलुकबाट आयात गरिएको सुपारी नेपालकै उत्पादन देखाउँदै तस्करी गरेर भारततर्फ लैजाने गरिएको छ। ठूलो परिणामको सुपारी नेपालको उत्पादन नभएको र तेस्रो मुलुकबाट आयात गरेर भारत लैजान लागिएको हुनसक्ने भन्दै सीमा क्षेत्रका बासिन्दाले सूचना दिएपछि प्रहरीले नियन्त्रणमा लिएर अनुसन्धानको दायरामा ल्याएको हो। भारतले नेपालबाहेकका मुलुकबाट सुपारीको आयातमा प्रतिबन्ध गरेको छ। तर इन्डोनेसिया, थाइल्यान्ड, मलेसियालगायतका मुलुकबाट नेपालमा आयात गरेर खुला सीमाको फाइदा उठाउँदै तस्करीमार्फत भारत पुयाउने गरिएको स्रोतले बतायो। भारततर्फ तस्करी गर्नकै लागि बर्सेनि ठूलो परिणाममा सुपारी आयात हुने गरेको छ। नियन्त्रणमा लिइएको सुपारी झापाका व्यापारीको रहेको हुनसक्ने प्रहरीको भनाइ छ। सुपारीका धनी भने प्रहरीको सम्पर्कमा आइसकेका छैनन्। भारततर्फ ठूलो परिणाममा सुपारीको निकासी हुने गरेको छ। त्यति धेरै परिणामको सुपारी नेपालमा भने उत्पादन हुँदैन।"
फरार रहेका एक जना पक्राउ,महोत्तरी : मधेस प्रधेशको राजधानी जनकपुरधामबाट ज्यान मार्ने उद्योग तथा डाका मुद्दाका एकजना फरार प्रतिवादी पक्राउ परेका छन्। पक्राउ पर्नेमा महोत्तरीको गौशाला नगरपालिका१ रामनगरका ३५ वर्षीय गंगाप्रसाद महतो रहेका छन्। विशेष सूचनाका आधारमा जनकपुरधामस्थित प्रादेशिक अस्पताल नजिकैबाट महतोलाई पक्राउ गरेको जिल्ला प्रहरी कार्यालय धनुषाका प्रवक्ता तथा प्रहरी नायव उपरीक्षक प्रदीपबहादुर क्षेत्रीले जानकारी दिए। जिल्ला अदालत महोत्तरीले ज्यान मार्ने उद्योग र डाका मुद्दामा आरोप ठहर गर्दै पक्राउ पुर्जी जारी गरेपछि महतो विगत ७ महिनादेखि फरार रहेको उनले बताए। घटना र मानिस पनि महोत्तरीकै भएकाले पक्राउ परेका महतोलाई बुधबार नै महोत्तरी प्रहरीको जिम्मा लगाइएको छ।
"टुट्दै सम्बन्ध, भत्किदै परिवार","ओखलढुंगा : एक दम्पतिले गत वर्ष नाबालक छोरी श्रीमानकै साथमा रहने र अंशबापत केही रकम श्रीमतीले पाउने गरि सहमतिमा अदालतबाट सम्बन्धबिच्छेद गरे। ४ वर्ष विदेश बसेर नेपाल आएका श्रीमानसँग सम्बन्धबिच्छेद गर्न सँगै बसेको ५ महिना नबित्दै श्रीमती अदालतको ढोकामा पुगिन्। उनीहरूबीचको आपसी कलहको सुरुवात केही आर्थिक कारोबार र समाजमा श्रीमतीका कुरा काट्ने विषय थिए। ३० वर्ष उमेर र बिहे भएको पाँच वर्ष पूरा नहुँदै उनीहरूले पारिवारिक सम्बन्धबिच्छेद गर्ने निचोडमा पुगे। अघिल्लो वर्ष भारतीय सेनामा कार्यरत श्रीमानलाई साथैमा लिएर श्रीमती जिल्ला अदालतमा सम्बन्धबिच्छेदका लागि आइपुगिन्। उनले सम्बन्धबिच्छेद दुवै पक्षको सहमतिमा हुन लागेको बताएपछि अदालतका कर्मचारीले श्रीमान् छोडेर दुःख पाइएला नि भनेर सोधे। उनले सुख भन्दा साथ दिने ठूलो हुन्छ भन्ने जवाफ दिएकी थिइन्। सम्बन्धबिच्छेद गरेर अदालतबाट बाहिरिएपछि ती महिला उनले रोजेका अर्को पुरुषसँग बिहे गरेर हिँडेको स्थानीयले बताए। सम्बन्धबिच्छेद गर्न आउँदाका केही प्रतिनिधि घटना मात्रै हुन्, यी। 'महिलाहरू घरेलुहिंसाबाट पीडित भएर सम्बन्धमा बस्न नसक्ने तथा पारिवारिक तनावका कारण पनि सम्बन्धबिच्छेद गर्न आउने गरेका अधिवक्ता बोध नारायण कट्वालले बताए। उनका अनुसार अधिकांश केशहरू वैदेशिक रोजगारीमा श्रीमान् गएपछि फर्केर आउँदासम्मका आर्थिक तथा समाजिक समस्या र नैतिक प्रश्नहरूले ल्याएका छन्' अधिवक्ता बोध नारायण कट्वाल भन्छन्। उनले श्रीमान् विदेशमा हुँदा देखिएका विचलनले सम्बन्धबिच्छेसम्म पुर्याएको र अधिकांश केशहरू त्यस्तै आउने गरेको बताए। आर्थिक वर्ष ०७८०७९ मा ओखलढुंगा जिल्ला अदालतमा देवानीतर्फका मुद्दामध्ये ५३ प्रतिशत सम्बन्धबिच्छेदको दर्ता भएका छन्। देवानीतर्फ आधा बढी मुद्दा सम्बन्धबिच्छेदका रहेको अदालतका श्रेस्तेदार नविन खनालले बताए। उनले भने, 'यस्ता मुद्दा २० वर्षदेखि ३५ वर्ष उमेर समूहका छन्, पतिपत्नीसँगै नहुँदा सम्बन्धमा आउने दरार धेरै जसो विवादको कारण भएको बुझ्न सकिन्छ।' जानकारहरूका अनुसार वैदेशिक रोजगारीमा गएका पुरुषको परिवारमा धेरै विचलन देखिएको छ। एक पटक भइसकेको घरबार भत्काएर नयाँ बनाउन नेपाली समाजको परम्परामा निकै कठिन र चुनौतिपूर्ण छ। 'धेरैजसो युवायुवती सम्बन्धमा आएको आपसी दरारका कारण जीवनभर सँगै साथ दिने कसम खाएर जोडेका सम्बन्ध टुटाउन तयार हुँदा सुन्दर परिवार भत्किने मात्रै होइन आश्रित सदस्यहरू संरक्षक विहीन हुने गरेका छन्', ओखलढुंगा क्याम्पसका समाजशास्त्रका उप प्राध्यापक डा भेषनाथ खनालले भने। जोडिँदै भत्किँदै गरिरहने सम्बन्धले पारिवारिक सौहार्दता मात्रै नभइ सुसंस्कृत समाजलाई भत्काउँदै लगेको उनको भनाइ छ।"
२५ लाख तिर्न नसक्दा दामोदर क्षेत्री साउदीमा अलपत्र,"साउदी : ११ वर्ष अगाडि रोजगारीको क्रममा साउदी अरेबिया पुगेका दामोदर क्षेत्री यहाँ अलपत्र परेका छन् । अलहरफी कम्पनीमा ड्राइभिङ कामका लागि साउदी पुगेका क्षेत्री अवैधरुपमा काम गर्ने क्रममा उनको गाडी दुर्घटना परेको थियो। दुर्घटनामा जलेको गाडीको क्षतिपूर्तिबापत ७९ हजार साउदी रियाल ( करिब २४ लाख ८० हजार) नेपाली रुपैयाँ तिर्नुपर्ने भएपछि उनी तनावमा छन्। को हुन् दामोदर क्षेत्री बुटवल४ का दामोदर क्षेत्री ११ वर्ष अगाडि साउदी अरेबिया पुगे। साउदीको अलहरफी कम्पनीमा ड्राइभिङ काम गर्ने भन्दै इमेज म्यानपावर कम्पनीले उनलाई वैदेशिक रोजगारीमा पठाएको थियो। पासपोर्ट लगायतका सबै कागजात सक्कली थिए, वैधानिक ढंगले नै विदेश गएका थिए। क्षेत्रीलाई हतारो थियो त, कम्पनीमा चाँडो पुग्ने र दुईरचार पैसा कमाएर श्रीमती र छोराछोरीलाई पठाउने। क्षेत्री जब अलहरफीमा पुगे। उनलाई ड्राइभर नभई मजदुरीको काममा लगाइयो। उनले पूर्वसम्झौताअनुसार ड्राइभिङ कामको भिसा बनाइदिन कम्पनीसँग आग्रह गरे। कम्पनीले सर्त तेस्र्यायो। २ हजार ५ सय रियाल थप शुल्क तिरे मात्र भिसा परिवर्तन गरिदिने । त्यसपछि भने क्षेत्रीको मन बदलियो। उनले कम्पनी परिवर्तन गर्ने सोच बनाए। त्यही बेला, उनलाई साउदीकै एकजनाले आफ्नो कम्पनीमा काम गरे धेरै तलब दिने आश्वासन दियो। लगत्तै उनी अर्को कम्पनीमा जान तयार भए। २०६९ सालमा हमदसाउद अलहाजीरी कम्पनी मा ड्राइभरको काम पाए, गाडी चलाउन थाले। क्षेत्रीका पासपोर्टलगायतका कागजात भने पुरानै अलफरहीकम्पनीमै थिए। नयाँ कम्पनीका सञ्चालकले आफ्नोमा काम गरे नेपाल फर्कने बेलामा पासपोर्ट बनाइदिने आश्वासन दिएका थिए। त्यही आश्वासनमा वर्षौं काम गर्दा पनि राम्रो कमाइ नभएपछि पासपोर्ट लगायतका सबै कागजात छोडेर नयाँ कम्पनीमा काम गर्न गएको क्षेत्रीको भनाइ छ। अर्को कम्पनीमा काम गरेका कारण उनी त्यतिबेला अवैधानिक कामदार बनिसकेका थिए। क्षेत्रीलाई बिपत्ती त त्यतिबेला आयो, जब उनले चलाएको गाडी दुर्घटनामा पर्यो। उनको गाडी र अर्को गाडीसँग ठोक्किँदा दुवै गाडीमा आगो लाग्यो। जलेर नष्ट भए। त्यही क्रममा एकजना पाकिस्तानी नागरिकको मृत्यु भयो। दुर्घटनामा दामोदर पनि घाइते भए। उपचारपछि निको भए। दुर्घटनामा परेका दुवै गाडी जलेर नष्ट भएपछि दामोदर पक्राउ परे। तीन महिना जेल सजाय काटे। लगत्तै कम्पनीको काममा फर्किए। तर, कम्पनीले दामोदरलाई दुर्घटनामा जलेको गाडीको क्षतिपूर्तिबापत ७९ हजार साउदी रियाल ( लगभग २४ लाख ८० हजार) नेपाली रुपैयाँ तिर्नुपर्ने भन्यो। साउदीमा यस्ता दुर्घटनाको क्षतिपूर्ति कम्पनी आफैले तिर्ने गरे पनि, उक्त कम्पनीले क्षेत्रीसँग माग गर्यो। दुई चार पैसा कमाउन विदेश गएका सामान्य परिवारका क्षेत्रीसँग यत्रो पैसा तिर्न सक्ने क्षमता थिएन। रकम तिर्न नसकेपछि कम्पनीले दुई वर्षपछि उनलाई जेल हाल्यो। दुर्घटनामा ज्यान गुमाएका पाकिस्तानी नागरिकको तर्फबाट भने कुनै उजुरी परेन । विगतमा धेरै सुविधा दिने, नेपाल फर्किँदा पासपोर्ट बनाइदिने आश्वासन दिएको कम्पनीले उल्टै बदमासी गर्यो। २०७४ देखि २०७८ सम्म क्षेत्रीले साउदीको जुबेल जेलमा कैदी जीवन बिताए। ४ वर्षपछि जेलबाट त मुक्त भए। तर, कम्पनीले मागेअनुसारको झन्डै २५ लाखको क्षतिपूर्ति तिर्न सकेका छैनन्। जेलबाट छुटे पनि साउदीमा बन्दी जीवन बिताइरहेका छन्। कुनै पनि बेला प्रहरीले पुनः पक्राउ गर्न सक्ने चिन्ता भइरहेको क्षेत्री बताउँछन्। क्षेत्रीलाई अब, दुई चार पैसा कमाई गर्नुभन्दा पनि, लफडा टुंग्याएर छिटो नेपाल फर्किन मन छ। तर, कतैबाट पनि आर्थिक सहयोग नपाउँदा निराश र चिन्तित छन्। उनी, साउदीमा अलपत्र छन्। साउदीस्थित नेपाली दूतावासले आवश्यक रकम तिर्न सके उनलाई नेपाल फर्काउन सक्ने जानकारी गराएको छ। तर, दूतावास आफैले भने आर्थिक सहयोग गरेको छैन। क्षेत्रीले आफूमाथि भएको घटनाबारे नेपाली दूतावास, एनआरएन, भ्रातृसंगठन तथा विभिन्न सामाजिक संघसंस्थाहरूलाई जानकारी गराएको बताएका छन्। उनले, आर्थिक सहयोगका लागि सबैसँग गुहार गरेको बताए। क्षेत्रीलाई सहयोग गर्न नेपाली दूतावासले पहल गरिरहेको जवाफ दिने गरेको छ। परिवारका सदस्य पनि काठमाडौंतिर सहयोगका लागि धाइरहेका छन्। श्रीमती भगवती क्षेत्री र बहिनी माया थापा वैदेशिक रोजगार विभाग, परराष्ट्र मन्त्रालय, वैदेशिक रोजगार उद्धारमा सरोकार राख्ने व्यक्ति, संघसंस्था र मिडिया धाउँदा पनि कतैबाट सहयोग नपाएको बताउँछन्। वैदेशिक रोजगार प्रवद्र्धन बोर्डबाट सहयोग पाउने आशा परिवारका सदस्यमा थियो। बोर्डले सुरुमा १५ लाख सहयोग गर्न सक्ने आश्वासन पनि दिएको थियो। तर, पछि, वैदेशिक रोजगार प्रबद्र्धन बोर्डका महानिर्देशकले नगद सहयोग गर्न नसकिने बरु, क्षेत्रीको तर्फट मुद्दाबा लडिदिने कानुन व्यवसायीका लागि मात्र १५ लाखसम्म खर्च व्यहोरिदिने बताएको परिवारका सदस्य बताउँछन्। आर्थिक अवस्था कमजोर रहेका क्षेत्रीका एक छोरा र एक छोरी छन्। श्रीमती बुटवलमा ज्याला मजदुरी गर्छिन्। जग्गा जमिन केही नभएका उनको परिवार भाडामा बस्ने गर्छन् ।अहिले श्रीमान्को उद्धारका लागि भौतारिनु पर्दा राम्रोसँग खान पनि नपुग्ने अवस्था उनको छ। भगवतीले आर्थिक सहयोग गरिदिन मनकारी सबैसँग अपिल गरेकी छन् भने साउदी अरेबियास्थित नेपाली दूतावास रियादले समेत आर्थिक सहयोगको लागि साउदीमा रहेका विभिन्न सामाजिक संघसंस्थाहरूलाई आग्रह गदै कुनै इच्छुक संस्थाले रकम संकलमा समन्वय सहित नेतृत्व लिई आवश्यक सहयोग गर्न अनुरोध गरेको छ।"
पूर्वी नाकामा हात्तीको उपद्रो बढेपछि पाँच दलले बुझाए नगरपालिकालाई ज्ञापनपत्र,"झापा : झापाको मेचीनगर क्षेत्रमा दिनहुँ जसो भारतबाट नेपाल प्रवेश गर्ने जंगली हात्तीले दुःख दिइरहेको छ। हात्तीको उपद्रो रोकथाम तथा नियन्त्रणको माग गर्दै स्थानीय पाँच राजनीतिक दलले बिहीबार मेचीनगर नगरपालिकालाई ज्ञापनपत्र बुझाएका छन्। नेपाली कांग्रेसका नगर सभापति सवेश कुमार पनेरु, नेकपा (माओवादी केन्द्र) का नगर सहइञ्चार्ज प्रकाश खडका, जसपाका क्षेत्रीय सचिव विमलदेव काफले राप्रपाका प्रदेश सदस्य रमेश दाहाल र नेकपा (समाजवादी) का नगर सचिव हरिप्रसाद तिम्सिनाले हस्ताक्षर गरेको सो ज्ञापनपत्र नगर प्रमुख गोपालचन्द्र बुढाथोकीलाई बुझाएका हुन्। मेचीनगरका १५ वटा वडामध्ये १, २, ३, ४, ५, ९, ११ र १२ वडाहरू हात्ती प्रभावित क्षेत्र हो। भारतबाट सयौँको सङ्ख्यामा आउने हुलकाहुल हात्तीका कारण साबिकको बाहुण्डाँगी गाविस क्षेत्र अत्यन्तै पीडित र आक्रान्त बनेको थियो। यही परिपेक्ष्यमा मध्यनजर गरी विश्व बैङ्कको लगानीमा मेचीनगरको १ पाटापुर देखि मेचीनगर ६ स्थित काँकडभिट्टासम्मको १८ किलोमिटर लम्बाइमा सौर्य तारबारको निर्माणले भारतबाट आउने हन्जा हात्ती नियन्त्रण भएपछि यहाँका स्थानीय बासिन्दाहरूले सुखद अनुभूति गरेका थिए। सौर्य तारबार हुँदाहुँदै समेत केही दिन देखि पुनः हात्तीको बथान प्रवेश गरी बालीनाली र घर टहराहरू भत्काउन थालेपछि स्थानीय चिन्तित बनेको ज्ञापन पत्रमा उल्लेख गरिएको छ। '१९५० सालको सेरोफेरोदेखि मानव बस्तीको रुपमा रहेको बाहुण्डाँगी क्षेत्रलाई विगतमा यो हात्ती कोरिडोर क्षेत्र थियो भन्ने कपोकल्पित, निराधार र केही निजी स्वार्थमा खेल्न रमाउने असामाजिक तत्त्वहरूको प्रायोजनले बाहुनडाँगी बसोबासको भाष्य निर्माण गरी प्रचारबाजी गर्ने दुष्प्रयास विगत केही दिनहरूबाट देखि रहेका छौँ। भारततर्फबाट आउने हात्तीहरू सिलिगुडीस्थित महानन्द वन्यजन्तु आरक्षण केन्द्रका हात्तीहरू हुन। महानन्द वन्यजन्तु आरक्षण केन्द्रले आफ्नो आरक्षण क्षेत्रको परिधि र सीमालाई व्यवस्थित गर्ने नसकेको कारण त्यहाँका हात्तीहरू आहाराको खोजीमा निस्केर मानव बस्ती तर्फ आउने गरेकाले हाम्रो लागि ठुलो चुनौती र समस्या बन्न पुग्यो। जंगली हात्तीलाई कोरिडोर निर्माण गरेर नेपाल भित्राउँदा हामीले भोग्नुपर्ने क्षति र विकराल अवस्थालाई मध्यनजर गरी नगरपालिकाको नीति तथा कार्यक्रमबाट कोरिडोर निर्माणको कुरालाई हटाई सौर्य तारबारको मर्मत सम्भार, दिगो संरक्षण र स्थायी तटबन्धको उपायहरू अवलम्बन गर्न जोडदार माग गर्दछौँ,' ज्ञापन पत्रमा भनिएको छ। विगत केही वर्ष यता यस मेचीनगर क्षेत्रको नदजन्य पदार्थ ढुङ्गा गिटी, बालुवाको अनुचित दोहनले किसानहरूको कुलो पैनीहरूमा पानी सञ्चालन गर्न नसकिने, नदी कटानको समस्या बढ्दै जाने र पानीको श्रोत गहिरिने वा सुक्ने समस्या यहाँका बासिन्दाले भोगिरहेका छन्। त्यसैले नदीजन्य पदार्थ उत्खननका लागि प्रयोग गर्न अनुमति दिने यान्त्रिक उपकरणको बारेमा पुनर्विचार गरी ठेक्का लगाउन नगरपालिकाको ध्यानाकर्षण गराएको समाजवादीका नगर सचिव तिम्सिनाले जानकारी दिए।"
